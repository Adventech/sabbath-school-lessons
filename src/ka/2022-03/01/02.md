---
title:  მზრუნველი მწყემსი
date:   26/06/2022
---

> <p></p>
> "უფალი ჩემი მწყემსია, არაფერი არ მომაკლდება" (ფსალმ. 22:1).

ერთხელ ბავშვებს სთხოვეს დაეხატათ ღმერთი. ყველა ნახატზე, გამონაკლისის გარეშე, ბავშვებმა სხვადასხვა სახით გამოსახეს გული. როდესაც მათ ჰკითხეს, რატომ დახატეს გული, ბავშვებმა ერთხმად განაცხადეს: "იმიტომ რომ ღმერთი სიყვარულია". ეს ხომ ასე მარტივია!

ადვილია გქონდეს კარგი აზრი ღმერთსა და მის განზრახვებზე, როცა ყველაფერი კარგად მიდის. მაგრამ, რაც უფრო ვიზრდებით და ცხოვრება უფრო რთული და რთული ხდება, ჩვენი შეხედულება ღმერთზე ხშირად იცვლება. რა თქმა უნდა, იცვლება არა ღმერთი (იხ. ებრ. 13:8; იაკ. 1:17), არამედ ჩვენ და ჩვენი შეხედულებები მის შესახებ.

ისრაელიანებისთვის ძველი აღთქმის პერიოდში კარგად იყო ნაცნობი მწყემსის შრომა, ამიტომ მწყემსის სახე, გამოყენებული 22-ე ფსალმუნში ადამიანზე ღვთის მზრუნველობის აღსაწერად, მათთვის ბევრ რამეზე მეტყველებდა. ახალ აღთქმაში ეს სახე კვლავ გამოიყენება. სანამ 22-ე ფსალმუნს შევისწავლით, მოდით განვიხილოთ, როგორ ესმის ბიბლიის სხვადასხვა მწერალს მწყემსის შრომა და როგორ აღწერენ ისინი მწყემსის პირად თვისებებს.

**რას ვიგებთ მწყემსის შესახებ მოცემული მუხლებიდან?**

`ეს. 40:11` 

`იერ. 23:3, 4`

`ეზეკ. 34:12` 

`იოან. 10:14-16` 

`1პეტრ. 2:25`  

**ახლა კი მივმართოთ ფსალმ. 22-ს. რაში ვლინდება მწყემსის ზრუნვა თავისი ფარის შესახებ?**

`ფსალმ. 22:2`

`ფსალმ. 22:3`

`ფსალმ. 22:4`

`ფსალმ. 22:5`

`ფსალმ. 22:6`

რას ნიშნავს თქვენთვის იმის ცოდნა, რომ დედამიწის შემოქმედი ზრუნავს თქვენზე? ღმერთის შესახებ ასეთი წარმოდგენის მეშვეობით როგორ შეგიძლიათ გაამხნევოთ ისინი, ვისაც თავიანთი ტანჯვებისა და პრობლემების გამო ბუნდოვანი წარმოდგენა აქვს ღმერთის შესახებ.

