---
title:  განსაცდელში მწყემსთან ერთად
date:   25/06/2022
---

<h3 class="ka-geo">გამოსაკვლევად შემოთავაზებული ბიბლიური მუხლები: </h3>
ფსალმ. 22; რომ 12:18-21.

> <p>სამახსოვრო მუხლი:</p>
> "სულს დამიწყნარებს, სიმართლის კვალზე დამაყენებს თავისი სახელის გულისთვის" (ფსალმ. 22:3).

სოფია ზურგით თავისი საძინებლის კარს მიეყრდნო და ნელნელა დაიწყო იატაკზე ჩამოცურება. თვალზე ცრემლი მოერია, კიდევ ერთი წამიც და მას ტირილი აუტყდა. "როგორ შეეძლო მას? როგორ შეეძლო მას!" სულ ახლახანს მან შეიტყო ახალი ამბავი, რომელმაც გული ატკინა. იმ ადამიანმა, რომელსაც სოფია თავის მეგობრად თვლიდა, რომელსაც პატივს სცემდა და რომელსაც მთელი გულით ენდობოდა, საშინელი ჭორების გავრცელება დაიწყო მის შესახებ, რითაც ზიანს აყენებდა მის რეპუტაციას და იმ საქმეს, რომლითაც სოფია იყო დაკავებული. სოფიამ საწოლიდან თავისი ბიბლია აიღო და უცებ აღმოაჩინა, რომ უყურებდა თავისთვის კარგად ნაცნობ სიტყვებს: "სულს დამიწყნარებს, სიმართლის კვალზე დამაყენებს თავისი სახელის გულისთვის. შავეთის ველზეც რომ ვიარო, ბოროტებისა არ მეშინია, რადგან შენა ხარ ჩემთან; მანუგეშებენ შენი კვერთხი და შენი საყრდენი" (ფსალმ. 22:3,4).

"ეს უბრალოდ შეუძლებელია!" - არწმუნებდა იგი საკუთარ თავს. მაგრამ წმიდა წერილის უწყება საკმაოდ ნათლად ჟღერდა: ფსალმუნში მწყემსს თავისი ფარა მიჰყავდა სიმართლის ბილიკებით, მაგრამ ეს არ გამორიცხავდა შესაძლებლობას აღმოჩენილიყვნენ შავეთის ველზე. შეიძლება თუ არა, რომ მეგობრის მხრიდან მწარე ღალატი, ეს შავეთის ველი, ღმერთმა გამოიყენოს სიმართლეში წვრთნის საშუალებად?

`გაკვეთილის ძირითადი კითხვა: ცხოვრების რომელ პერიოდებში ვიზრდებით სულიერად ყველაზე კარგად: უღრუბლო პერიოდში თუ მძიმე განსაცდელების დროს?`