---
title:  შავეთის ველი
date:   28/06/2022
---

> <p></p>
> "შავეთის ველზეც რომ ვიარო, ბოროტებისა არ მეშინია, რადგან შენა ხარ ჩემთან; მანუგეშებენ შენი კვერთხი და შენი საყრდენი" (ფსალმ. 22:4).

ჩვენ გვგონია, რომ კარგი იქნებოდა სიმართლის კვალი გადიოდეს მხოლოდ მწვანე საძოვრებზე და გრილი მდინარეების გასწვრივ. მაგრამ დავითის მიერ გამოსახული გზა გადის შავეთის ველზე - მგზავრისთვის საკმაოდ არასასიამოვნო ადგილზე! ისრაელის ტერიტორიაზე გადამხმარი ველები წლის განსაზღვრულ დროს შეიძლება გადაიქცეს უეცარი ღვარცოფების ადგილად. ისინი ჩვეულებრივ გვხვდება ვიწრო ხეობებში, სადაც ციცაბო ფერდობები ხელს უშლის სინათლის შეღწევას. ამიტომ "შავეთის ველი" შეიძლება ნიშნავდეს "წყვდიადს" ანუ "სრულ სიბნელეს".

`გაიხსენეთ ის დრო, როცა მოგიწიათ შავეთის ველის გავლა. რა იყო ეს? გეშინოდათ თუ არა მიუხედავად იმისა, რომ იცოდით: მწყემსი თქვენ გვერდითაა? რომელი ბიბლიური დაპირებები იყო თქვენთვის ძვირფასი იმ დღეებში და რატომ?`

`თქვენი აზრით, რატომ აღმოჩნდა ცხვარი ამ ველზე? თვლით თუ არა, რომ ის თავისით აღმოჩნდა იქ ან მწყემსმა წარმართა იქითკენ? დაასაბუთეთ თქვენი პასუხი.`

ელიზაბეტ ელიოტი წერს: "ცხვარს, რომელიც შავეთის ველზე აღმოჩნდა, შეეძლო ეფიქრა, რომ იგი არასწორი მიმართულებით მიჰყავდათ. მაგრამ მას უნდა გაევლო წყვდიადი, რათა ესწავლა არ შეშინებოდა. მწყემსი კვლავინდებურად მასთან იყო" (ე. ელიოტი. სიყვარულის ძიებაში, გვ. 218).

`გიგრძვნიათ თუ არა ოდესმე, რომ უფალს არასწორი მიმართულებით მიჰყავხართ? მაშინ რას ეუბნებოდით ღმერთს? როგორ ფიქრობთ, რატომ მიდის მწყემსი რისკზე იყოს არასწორად გაგებული, როდესაც საშუალებას გვაძლევს აღმოვჩნდეთ შავეთის ველზე?`