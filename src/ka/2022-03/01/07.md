---
title:  შემდგომი გამოკვლევებისთვის
date:   01/07/2022
---

წაიკითხეთ: ე. უაითი. მოწმობანი ეკლესიისთვის, ტ. 4, გვ. 143; ქრისტე - წუთისოფლის იმედი, გვ. 476-484.

"ადამიანები, რომლებიც ამ დიადი ბრძოლიდან გამარჯვებული გამოვლენ, საკუთარ ცხოვრებაში საშინელი სირთულეები და განსაცდელები ექნებათ. მაგრამ მათ არ უნდა დაკარგონ იმედი, რადგან განსაცდელი - ეს არის აღზრდის ერთ-ერთი საშუალება ქრისტეს სკოლაში. იგი საჭიროა იმისთვის, რომ განგვწმიდოს "ჟანგისგან". ღვთის მსახურმა მამაცურად უნდა გადაიტანოს მტრის თავდასხმა, არ წამოეგოს მის ბოროტ დაცინვას და უნდა შეეძლოს მის გზაზე აღმართული ყველა დაბრკოლების გადალახვა…

მაგრამ თუ ჩვენ გაჭირვებაზე გლოვის ნაცვლად მაღლა ვიხედებით, მაშინ არ დავკარგავთ გამბედაობას. ჩვენ დავინახავთ იესოს გამოწვდილ დახმარების ხელს, რომელსაც უნდა ჩავეჭიდოთ ბავშვური მინდობით და გავყვეთ მას. როდესაც მას მივენდობით, იმედით აღვივსებით…

ქრისტე დაგვეხმარება, რომ ჩამოგვიყალიბდეს ძლიერი, გაწონასწორებული და კეთილშობილური ხასიათი… ღმერთმა მოგვცა თავისი საუკეთესო საბოძვარი - თავისი მხოლოდშობილი ძე, რათა აღგვამაღლოს და გაგვაკეთილშობილოს ჩვენ, მოგვცეს თავისი ხასიათის სრულყოფილება და მოგვამზადოს თავის მარადიულ სასუფეველში ცხოვრებისთვის" (ე. უაითი. უწყებანი ახალგაზრდებისთვის, გვ. 63).

**კითხვები მსჯელობისათვის:**

`1. ეთანხმებით თუ არა იმ აზრს, რომ "საშინელი სირთულეები და განსაცდელები", რომლებიც თქვენს ცხოვრებაში ხდება, სინამდვილეში შეიძლება იყოს "ქრისტეს სკოლაში აღმზრდელობითი პროცესის" ნაწილი?`

`2. ჩვენი დახმარება, ნუგეშისცემა და გამხნევება იმ ადამიანებისა, რომლებიც შავეთის ველზე იმყოფებიან, რა მხრივ შეიძლება გახდეს მწყემსის საშუალებად, რომელსაც ის გამოიყენებს მათი კრიზისის დასაძლევად? რას მოიმოქმედებდა თქვენი ეკლესია, რომ გახდეს საუკეთესო "იარაღი" ღვთისა გაჭირვებულთა დახმარების საქმეში?`

`3. გაუზიარეთ დამსწრეებს თქვენი აზრები იმის შესახებ, თუ როგორ "დაგდევთ" თქვენ სიკეთე და წყალობა. რა შეგიძლიათ ისწავლოთ ერთმანეთისგან?`

`4. იმსჯელეთ ქრისტეს მიწიერი ცხოვრების უკანასკნელი საათების შესახებ, მის ჯვარცმამდე. ბიბლიისა და წიგნის "ქრისტე - წუთისოფლის იმედი" საფუძველზე თქვით, ადამიანის სახით მოსულ ქრისტეს რამ მისცა საშუალება გადაეტანა ყველა ტანჯვა? როგორ გვხმარება ქრისტეს მაგალითი დავძლიოთ სხვადასხვა სირთულე?`