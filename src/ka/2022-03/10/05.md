---
title: თვინიერი სიჩუმე
date: 31/08/2022
---

თვინიერების დიდებული მაგალითი მკაცრ განსაცდელებში აჩვენა იესომ. როდესაც თქვა: "მოდით ჩემთან… და ისწავლეთ ჩემგან, ვინაიდან მე მშვიდი და თავმდაბალი ვარ" (მათ. 11:28,29), მას მხედველობაში ჰქონდა ისეთი თვინიერება, რომლის წარმოდგენაც ჩვენ არ შეგვიძლია.

`წაიკითხეთ 1პეტრ. 2:18-25. პეტრე მოუწოდებს მსახურებს მზად იყონ დაიტანჯონ უსამართლოდ, და მიუთითებს იმაზე, რომ ქრისტეც "იტანჯა თქვენთვის და მაგალითიც დაგიტოვათ, რათა მის კვალს მიჰყვეთ" (1პეტრ. 2:21). თვინიერებისა და მორჩილების რომელი პრინციპები შეგვიძლია ვისწავლოთ ქრისტესგან?`

არასასიამოვნო და მტკივნეულია იმის ყურება, როცა ვინმე უსამართლოდ ექცევა თავის მოყვასს. და არცერთ ჩვენგანს არ ექნებოდა სურვილი აღმოჩენილიყო დაზარალებულის ადგილას. ჩვეულებრივ ადამიანი ძალიან მწვავედ რეაგირებს უსამართლობაზე. როცა უსამართლობა ხდება, პირველი სურვილი იმაში მდგომარეობს, რომ "ყველაფერს თავისი ადგილი მიეჩინოს". ამასთანავე ხელმძღვანელობ სამართლიანობის საკუთარი გაგებით. 

ცხოვრება ასეთ პირობებში რთულია და შეუძლებელიც, თუ ჩვენ არ დავეთანხმებით ერთ მნიშვნელოვან ჭეშმარიტებას: ყველა უსამართლო სიტუაციაში უნდა გვწამდეს, რომ ჩვენი ზეციერი მამა მართავს ყველაფერს და დაგვიცავს ჩვენ, თუკი ეს ეთანხმება მის ნებას. ამასთანავე ჩვენ უნდა გავაცნობიეროთ, რომ იესოს მსგავსად, ყოველთვის როდი ვიქნებით დახსნილი უსამართლო მოპყრობისგან. მაგრამ ყოველთვის უნდა გვახსოვდეს: ჩვენი ზეციერი მამა ყოველთვის ჩვენთანაა და ყველაფერს აკონტროლებს.

პეტრეს რჩევა, რომელიც დაფუძნებულია მაგალითზე იესოს ცხოვრებიდან, მოულოდნელია, რადგან ამტკიცებს, რომ მდუმარება უსამართლო ტანჯვების წინაშე - საუკეთესო მოწმობაა ღვთის დიდებისთვის, ვიდრე მცდელობა ადამიანებს საკადრისი პასუხი გასცე. კაიაფასა და პილატეს კითხვებზე პასუხად იესოს ბევრი რამის თქმა შეეძლო, რათა გამოესწორებინა სიტუაცია და გაემართლებინა საკუთარი თავი, მაგრამ ეს არ გააკეთა. მისი მდუმარება იყო მოწმობა მისი თვინიერებისა.

`როგორ იქცევით ისეთ სიტუაციებში, როცა უსამართლოდ გეპყრობიან? როგორ გამოიყენებთ საკუთარ ცხოვრებაში ზოგიერთს იმ პრინციპებიდან, რომელთა შესახებაც დღეს ვსაუბრობდით?`