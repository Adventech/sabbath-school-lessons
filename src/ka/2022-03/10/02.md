---
title: დამტვრეული პური და დასხმული ღვინო
date: 28/08/2022
---

`ოსვალდ ჩემბერსი, რომლის გამონათქვამსაც ჩვენ უკვე შევხვდით ამ კვარტლის გაკვეთილებში, ამბობდა, რომ ჩვენ უნდა გვახდეთ "დამტვრეული პური და დასხმული ღვინო" სხვებისთვის. როგორ ფიქრობთ, რა ჰქონდა მხედველობაში ავტორს?`

ბიბლია შეიცავს მრავალ მაგალითს ადამიანებისა, რომლებიც "დამტვრეულ" იქნენ, რათა ემსახურათ სხვებისთვის. მოსე ითმენდა დაუსრულებელ ტალღებს ჭორებისა და კრიტიკისა, როდესაც ხალხი აღთქმული ქვეყნისკენ მიჰყავდა. იოსებმა გადაიტანა ღალატი და ციხის პატიმრობა, სანამ გამგებელი გახდებოდა ეგვიპტეში. ყოველ ამ შემთხვევაში ღმერთი უშვებდა სიძნელეებს იმისთვის, რომ რაღაც ესწავლებინა არა მარტო მოსესთვის და იოსებისთვის, არამედ სხვებისთვისაც. ჩვენს ცხოვრებაშიც შეიძლება მოხდეს მსგავსი რამ. ასეთ სიტუაციებში ადვილია გაბრაზება ან განაწყენება. მაგრამ, როგორც უკვე აღვნიშნეთ, თვინიერება - ეს არის ღმერთისგან მოცემული უნარი გაუძლო ყველაფერს "მოთმინებითა და გულისწყრომის გარეშე".

`წაიკითხეთ ეზეკ. 24:15-27. რა საშინელი განსაცდელი დაატყდა თავს ეზეკიელს (ეზეკ. 24:16-18)?`

`რატომ უნდა გადაეტანა ეზეკიელს ასეთი განსაცდელები?`

24-ე მუხლში ღმერთი ამბობს, რომ "იქნება ეზეკიელი თქვენთვის მაგალითად ყველაფერში: რაც გააკეთა, თქვენც ასე გააკეთებთ. და მიხვდებით მისი მოსვლისას, რომ მე ვარ უფალი!" ეზეკიელი თვალსაჩინო მაგალითი უნდა ყოფილიყო: როცა ღვთის წინასწარმეტყველება, რომლის სიმბოლოც გახდა ეზეკიელის ცხოვრება, ახდენას დაიწყებს, ისრაელი ხალხი დარწმუნდება ჭეშმარიტებაში იმის შესახებ, რომ უფალი არის ღმერთი. ეს ჩანაფიქრი განხორციელდა მხოლოდ იმის წყალობით, რომ ეზეკიელმა საშუალება მისცა უფალს შეემუსრა, «დაემტვრია» იგი მთელი ხალხის გულისთვის. ვინ იცის, რამდენი ადამიანი შეძლებს უფალი ღმერთის დანახვას ჩვენი ტანჯვების მეშვეობით!

`როგორია თქვენი "დამტვრევის" გამოცდილება? რა ისწავლეთ? თქვენი სულის "დამტვრევის" მეშვეობით როგორ დაეხმარა უფალი სხვა ადამიანებს?`