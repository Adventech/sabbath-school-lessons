---
title: სიყვარული მათ მიმართ, ვინც ტკივილს გაყენებს
date: 30/08/2022
---

ვიღაცამ ერთხელ თქვა: "გიყვარდეს საკუთარი მტრები სულაც არ ნიშნავს გიყვარდეს ტალახი, რომელშიც ჩაფლულია მარგალიტი; ეს უფრო ნიშნავს გიყვარდეს მარგალიტი, რომელიც ტალახშია… ღმერთს ვუყვარვართ არა იმიტომ, რომ ჩვენ ჩვენი ბუნებით სასიამოვნო ვართ. მაგრამ ჩვენ ვხდებით სასიამოვნო, რადგან ღმერთს ვუყვარვართ".

`როდესაც თქვენს "მტრებს" უყურებთ, ჩვეულებრივ რას ხედავთ: მარგალიტს თუ ტალახს, რომელშიც ეს მარგალიტია ჩაფლული?`

`წაიკითხეთ მათ. 5:43-48. იესო მოგვიწოდებს გვიყვარდეს ჩვენი მტრები და ვილოცოთ მათთვის. რა სახის მაგალითები მოჰყავს იესოს ბუნების სამყაროდან, რათა ჩვენ შევძლოთ უკეთესად გაგება იმისა, თუ რატომ უნდა გვიყვარდეს ჩვენი მტრები? რა სურს მას გვასწავლოს?`

45-ე მუხლში იესო ახსენებს თავის ზეციერ მამას, რათა აჩვენოს, თუ როგორ უნდა მოვეპყრათ მათ, ვინც გვაწყენინა, რომლებიც, ალბათ, გახდნენ ჩვენი ყველაზე საშინელი ტანჯვების მიზეზი. იესო ამბობს, რომ მისი მამა წვიმას უგზავნის როგორც მართლებს, ისე უსამართლოებს. თუკი ღმერთი წვიმას უსამართლოებსაც უგზავნის, ასეთ შემთხვევაში ჩვენ როგორ უნდა მოვეპყრათ მათ?

იესო არ ცდილობს თქვას, რომ ჩვენ მუდმივად უნდა განვიცდიდეთ თბილ, ნაზ გრძნობებს ყოველი მათ მიმართ, ვინც გვიქმნის პრობლემებს, თუმცა შეიძლება ასეც მოხდეს. იგი გვიჩვენებს, რომ სიყვარული მტრების მიმართ - ეს არაა უბრალოდ კეთილმოსურნეობა, არამედ კონკრეტული ქმედებები, რომლებშიც ვლინდება მზრუნველობა და ყურადღება მათ მიმართ.

იესო ამ ნაწყვეტს ამთავრებს სიტყვებით, რომლებიც ხშირად იწვევს კამათს: "იყავით სრულყოფილნი, როგორც თქვენი ზეციერი მამაა სრულყოფილი" (მათ. 5:48). თუმცა თავის კონტექსტში ეს სიტყვები ნიშნავს მხოლოდ ერთს: მათ, ვისაც სურს იყოს სრულყოფილი, როგორი სრულყოფილიც არის ზეციერი მამა, უნდა უყვარდეს თავისი მტრები ისევე, როგორც ღმერთს უყვარს ცოდვილები. იყო სრულყოფილი ღმერთის თვალში ნიშნავს გიყვარდეს ისინი, ვისაც თქვენ სძულხართ. აი, სად არის საჭირო თვინიერი გული, რომელიც შეგვიძლია მოვიპოვოთ მხოლოდ ღმერთთან.

`გაითვალისწინეთ თვინიერების ჩვენეული განმარტება ("ზარალის ატანა მოთმინებითა და გულისწყრომის  გარეშე") და განსაზღვრეთ: რა უნდა შეცვალოთ თქვენს ცხოვრებაში, რათა საშუალება მისცეთ უფალს მოგცეთ ისეთი თვინიერი გული, რომელიც შეგძენთ უნარს გიყვარდეთ მტრები?`