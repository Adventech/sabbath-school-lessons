---
title: თვინიერება განსაცდელების დროს
date: 27/08/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეზეკ. 24:15-27; გამ. 32:1-14; მათ. 5:5; 43-48; 1პეტრ. 2:18-25; ფსალმ. 61:2-9.

> <p>სამახსოვრო მუხლი:</p>
> "ნეტარ არიან თვინიერნი, ვინაიდან ისინი დაიმკვიდრებენ ქვეყანას" (მათ. 5:5).

ჩვენ გვესმის, რომ სიტყვა "თვინიერი" ხშირად არ არის გამოყენებული, იმ გამონაკლისის გარდა, როცა მოსეს შესახებ ვკითხულობთ ან ნეტარების მცნებებს ვსწავლობთ. რთული არაა იმის გაგება, თუ რატომ. თვინიერება განიმარტება როგორც "ზარალის ატანა მოთმინებითა და გულისწყრომის გარეშე". გასაკვირი არ არის, რომ თვინიერების შესახებ ბევრს ვერაფერს ვისმენთ დღეს. ეს თვისება არ არის დაფასებული თანამედროვე საზოგადოებაში. ზოგჯერ ბიბლიაში ეს სიტყვა ითარგმნება როგორც "მორჩილება". მაგრამ მრავალ თანამედროვე კულტურაში მორჩილებაც არ განეკუთვნება დიდად დაფასებულ თვისებებს. 

თვინიერება, დრტვინვის გარეშე გამოვლენილი მოთმინება - ერთ-ერთი უმშვენიერესი თვისებაა თავად იესო ქრისტესი და მისი მიმდევრებისა. ძირითად მნიშვნელობასთან ერთად თვინიერება კიდევ იმიტომ არის ძვირფასი, რომ მისი მეშვეობით შეიძლება დაამარცხო ტკივილი და სასოწარკვეთილება. უფრო მეტიც, სიძნელეებში ადამიანი სწავლობს თვინიერებას, ხოლო როცა ავლენს მას, ქვეყნიერებას უმოწმებს ღმერთის შესახებ.

**გაკვეთილის ძირითადი კითხვები:** რა კავშირია ტანჯვებსა და თვინიერებას შორის? როგორ შეიძლება თვინიერება და ტანჯვები იყოს ღმერთის შესახებ დამოწმების იარაღი? რა შემთხვევებში შეიძლება იქცეს თვინიერება ქრისტიანის ძალად, და არა სისუსტედ?