---
title: შემდგომი გამოკვლევებისთვის
date: 26/08/2022
---

წაიკითხეთ: ე. უაითი. წინასწარმეტყველები და მეფეები, გვ. 190-203; პატრიარქები და წინასწარმეტყველები, გვ. 305-311.

"მოდით, ვასწავლოთ ჩვენს გულს და ბაგეებს ღმერთის განდიდება მისი შეუდარებელი სიყვარულისთვის. მოდით, ვასწავლოთ ჩვენს სულებს იყონ აღსავსე იმედით და ნათელით, რომელიც გოლგოთის ჯვრიდან გადმოდის. არასდროს არ უნდა დაგვავიწყდეს იმის შესახებ, რომ ჩვენ შვილები ვართ ზეციერი მეფისა, ძეები და ასულები ცაბაოთ უფლისა. ჩვენ გვაქვს კურთხეული შესაძლებლობა მოვიპოვოთ სიმშვიდე უფალში" (ე. უაითი. განკურნების მსახურება, გვ. 253).

"მე მსურს, რომ თქვენ თაყვანს სცემდეთ და განადიდებდეთ მას ჩემთან ერთად. განადიდეთ უფალი მაშინაც კი, როცა წყვდიადში აღმოჩნდებით. ადიდეთ იგი თუნდაც ცდუნების მომენტში. მოციქული ამბობს: "მარადის იხარეთ უფალში და კიდევ ვიტყვი: იხარეთ!" (ფილიპ. 4:4). იცხოვრებენ თუ არა თქვენი ოჯახები ამ შემთხვევაში წყვდიადსა და სიბნელეში? არავითარ შემთხვევაში; მათ მოეფინებათ ზეციური შუქი. ამრიგად, თქვენ შეაგროვებთ მარადიული სინათლის სხივებს დიდების ტახტიდან და განაბნევთ მათ თქვენ გარშემო. ნება დამრთეთ გაგამხნევოთ ამ საქმისთვის: განაბნიეთ ღვთის სინათლე და სიცოცხლე თქვენ გარშემო და არა მარტო თქვენს გზაზე, არამედ იმათ გზაზეც, ვისთანაც ურთიერთობთ. დაე, თქვენი მიზანი იყოს გახადოთ გარშემომყოფები უკეთესები, აღამაღლეთ ისინი, მიუთითეთ მათ მარადისობისკენ და დიდებისკენ და წაახალისეთ ეძიონ, უპირველეს ყოვლისა, არა მიწიერი, არამედ მარადიული, წარუვალი და უკვდავი მემკვიდრეობა, უხრწნელი განძი" (ე. უაითი. მოწმობანი ეკლესიისთვის, ტ. 2, გვ. 593).

**კითხვები მსჯელობისთვის:**

`1. რა როლს თამაშობს ქრისტიანის ცხოვრებაში განდიდების ადგილობრივი მსახურება? როგორ შეაფასებდით განდიდების მსახურებას თქვენს საკრებულოში? გამხნევებთ თუ არა იგი? გიბიძგებთ თუ არა ერთგულებისკენ განსაცდელებისა და სიძნელეების დროს? თუ არა, როგორ შეუძლება სიტუაციის გამოსწორება?`

`2. რას ნიშნავს გამოთქმა: "აქო უფალი მაშინაც კი, როცა თქვენ წყვდიადში აღმოჩნდით" და "აქო იგი თუნდაც ცდუნების მომენტში"? ღმერთის განდიდება როგორ გვეხმარება ასეთ სიტუაციებში?`

`3. სთხოვეთ დამსწრეებს გაგიზიარონ გამოცდილება იმის შესახებ, თუ როგორი გავლენა მოახდინა მათ ცხოვრებაზე ღმერთის განდიდებამ. რა შეგიძლიათ ისწავლოთ ერთმანეთისგან?`

`4. ამოირჩიეთ განმადიდებელი ფსალმუნი და წაიკითხეთ ერთად. რა შეგიძლიათ ისწავლოთ აქედან? რა გავლენას ახდენს განდიდება თქვენს რწმენაზე?`