---
title: ლოცვა ანგრევს კედლებს
date: 22/08/2022
---
არსებობს გამოთქმა "საკუთარი თავის კუთხეში მომწყვდევა". წარმოიდგინეთ, რომ ოთახში ღებავთ იატაკს. როდესაც ნაბიჯ ნაბიჯ იხევთ უკან, თქვენ აღმოჩნდებით კუთხეში, საიდანაც არ არის გასასვლელი, ვინაიდან თქვენ წინ ყველაფერი შეღებილია. ახლა მოგიწევთ კუთხეში დგომა, სანამ იატაკი არ გაშრება!

ზოგჯერ გვეჩვენება, რომ რწმენა კუთხეში გვამწყვდევს. ჩვენ ვხვდებით სიტუაციაში, რომელსაც გამოსავალი არ გააჩნია. ჩვენ ვუცქერთ მომხდარს და განვიცდით ცდუნებას შევცვალოთ აზრი ჩვენი რწმენის შესახებ, სხვანაირად რწმენა გვაიძულებს დავიჯეროთ შეუძლებელი.

ღმერთმა ისრაელიანები კუთხეში მოაქცია. უდაბნოში ისრაელის ორმოცწლიანი ხეტიალის შემდეგ ღმერთმა თავისი ხალხი არ მიიყვანა ცარიელ მშვიდობიან საძოვრებთან, არამედ მიიყვანა იერიხონთან - რეგიონის ერთ-ერთ ყველაზე გამაგრებულ ქალაქთან. შემდეგ მოუწიათ ექვსი დღე მდუმარედ სიარული იერიხონის გარშემო. მეშვიდე დღეს ღმერთმა უთხრა მათ, დაეცათ ყიჟინა და ეს ყიჟინა საყვირების ხმასთან ერთად მოიტანდა გამარჯვებას.

წაიკითხეთ იესო. 5:13-6:20. როგორ ფიქრობთ, რისი სწავლება სურდა ღმერთს ისრაელიანებისთვის იერიხონის კედლებთან?

ყიჟინა ვერ გახდებოდა კედლების დანგრევის მიზეზი. როდესაც ისრაელიანებს მოუწოდა, ღმერთმა მათ იგივეს გაკეთება უბრძანა, რის შესახებაც დავითი წერს 65-ე ფსალმუნში: "შეჰღაღადეთ ღმერთს, მთელო ქვეყნიერებავ! უგალობეთ მისი სახელის ღირსებას, პატივი ეცით მის დიდებულებას" (ფსალმ. 65:1,2). ეს იყო სადიდებელი ყიჟინა! ექვსი დღის განმავლობაში უზარმაზარი კედლების ცქერის შემდეგ ისრაელიანები, როგორც ჩანს, იმ დასკვნამდე მივიდნენ, რომ მათ არანაირი შანსი არა აქვთ მათი დანგრევისა.

მოცემული მსჯელობების ფონზე კომენტარი გაუკეთეთ ებრ. 11:30-ს? კერძოდ რაში გამოვლინდა ისრაელიანთა რწმენა იერიხონთან?

როცა ღმერთს განზრახული აქვს შეგვცვალოს, მას შეუძლია მიგვიყვანოს იერიხონთან, რათა გვასწავლოს: გამარჯვება არ მოდის ჩვენი ძალისხმევისა და იდეების შედეგად. ყველაფერი, რაც ჩვენ გვჭირდება, მოდის გარედან. ამიტომ, როგორი აუღებელიც არ უნდა ჩანდეს იერიხონი, ჩვენი ვალია - განვადიდოთ ღმერთი - წყარო ყველაფრისა, რაც ჩვენ გვჭირდება. სწორედ ესაა რწმენა მოქმედებაში. 