---
title: მძიმე განსაცდელები
date: 23/07/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 22; ოს. 2:1-12; იობ. 1:6-2:10; 2კორ. 11:23-29; ეს. 43:1-7.

> <p>სამახსოვრო მუხლი:</p>
> "მაგრამ უფალს სურდა მისი დალეწვა, მისი დასნეულება; თუ დასდებს ის თავის სულს დანაშაულის მსხვერპლად, იხილავს ის შთამომავლობას, გაიგრძელებს დღეებს, და უფლის ნება მისი ხელით მიაღწევს წარმატებას" (ეს. 53:10).

ცნობილმა ქრისტიანმა მწერალმა კლაივ ლუისმა, როდესაც მისი ცოლი კვდებოდა, დაწერა: "მე არა მგონია, რომ არსებობდეს საფრთხე დაკარგო ღმერთის რწმენა. ნამდვილი საფრთხე მდგომარეობს შესაძლებლობაში დაიჯერო ის, რომ ღმერთი ცუდია. მე მეშინია არა იმისა, რომ დავასკვნი "როგორც ჩანს, ღმერთი არ არსებობს!", არამედ: "აი, თურმე როგორი ყოფილა იგი!" (დანაკარგის ტკივილი, გვ. 6,7). 

როდესაც ტკივილს განიცდიან, ზოგიერთი უარყოფს ღმერთს, სხვები, ლუისის მსგავსად, ცდუნდებიან შეცვალონ თავისი წარმოდგენა ღმერთის შესახებ, როდესაც გადაწყვეტენ რომ იგი არ არის კეთილი. ბევრი რამ არის დამოკიდებული იმაზე, რამდენად დიდი იქნება ჩვენი ტანჯვების სიმძიმე. რა დონემდეა მზად ღმერთი გარისკოს, როდესაც თავისი ხალხი გაჰყავს ტანჯვების ცეცხლში და ისწრაფვის თავისი მთავარი მიზნისკენ: დაგვამსგავსოს "თავისი ძის ხატებას" (რომ. 8:29).

გაკვეთილის ძირითადი კითხვა: როგორ ფიქრობთ, რატომ რისკავს ღმერთი იყოს არასწორად გაგებული იმათ მიერ, ვისაც სურს ასწავლოს უყვარდეთ იგი და იცნობდნენ მას? როგორ ფიქრობთ, რა დონის გაუგებრობისთვის არის მზად ღმერთი, რათა ჩვენ "თავის ძის ხატებას" დაგვამსგავსოს?