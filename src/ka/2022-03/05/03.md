---
title: ურჩი ისრაელი
date: 25/07/2022
---
ოსიას ისტორიაში ჩვენთვის წარმოდგენილია საკმაოდ მნიშვნელოვანი გაკვეთილები. ეს წინასწარმეტყველი უკიდურესად უჩვეულო სიტუაციაში აღმოჩნდა. მისი ცოლი გომერი გარბის მისგან და მას უჩნდება შვილები სხვა მამაკაცებისგან. მიუხედავად მისი გარყვნილებისა, ღმერთი მოუწოდებს ოსიას უკან მიიღოს ცოლი და უწინდებურად სიყვარულით მოეპყრას მას. ასე ცდილობს ღმერთი აჩვენოს, თუ თავად როგორ ეპყრობა ისრაელს, რომელმაც მიატოვა იგი და სულიერად მრუშობს სხვა ღმერთებთან. მაგრამ მიუხედავად ამისა, უფალი აგრძელებს ისრაელიანთა სიყვარულს. რაოდენ საოცარია ღვთის მეთოდები!

წაიკითხეთ ოს. 2:1-12. როგორ აპირებს ღმერთი ისრაელის თავისკენ მოქცევას? რას შეადარებდით ამ განცდებს?

ოს. 2:2,3

ოს. 2:5-7

ოს. 2:8,9

ოს. 2:10

ოსიასა და გომერის ურთიერთობის ისტორია წამოჭრის ორ მნიშვნელოვან საკითხს იმის შესახებ, თუ როგორ ვპასუხობთ ღვთის მცდელობას მიგვიყვანოს მონანიებამდე. პირველ რიგში, არსებობს საფრთხე ვერ შევამჩნიოთ, რომ ღმერთმა დაიწყო მოქმედება. როდესაც ისრაელი ხალხი სირთულეებს გადიოდა, მათ უჭირდათ იმის აღიარება, რომ ღმერთს ასეთნაირად მიჰყავს ისინი მონანიებამდე. როცა გზას ეკალ-ბარდები გვიღობავს და არ ვიცით, საით წავიდეთ (ოს. 2:6), დგას თუ არა ამის უკან ღმერთი? როცა სიცოცხლისთვის ყველაზე საჭირო რამეს გვართმევენ ან გვარცხვენენ (ოს. 2:9,10), არის თუ არა ამ ყველაფერს შორის ადგილი ზეციერი მამისთვის? თუმცა, ჩვენ რასაც არ უნდა ვგრძნობდეთ, ღმერთი მუდმივად მოქმედებს იმ მიზნით, რომ მიგვიყვანოს მონანიებასთან, რადგან ვუყვარვართ.

მეორეც, არსებობს საფრთხე არასწორად გავიგოთ ღმერთი და მისი ქმედებები. ჩვენ შეგვიძლია დავინახოთ ღმერთი მოქმედებაში, მაგრამ შეიძლება არ მოგვეწონოს მისი ქმედებები. როდესაც ჩვენ ტკივილს და იმედგაცრუებას განვიცდით, ადვილია დავადანაშაულოთ ღმერთი სისასტიკესა და გულგრილობაში. თუმცა ღმერთი მუდმივად შრომობს იმაზე, რომ შეგვცვალოს ჩვენ თავისი სიყვარულოს აღთქმის მეშვეობით.

წაიკითხეთ ოს. 2:14-23. რას იგებთ ამ ნაწყვეტიდან ღმერთის შესახებ? სთხოვეთ სულიწმიდას გიჩვენოთ ის ცხოვრებისეული სიტუაციები, რომლებშიც თქვენ გაურბიხართ ღმერთს. თუ ღმერთისგან გაქცევას ნამდვილად აქვს ადგილი თქვენს ცხოვრებაში, მაშინ უნდა გაგვიკვირდეს თუ არა განსაცდელები? ამჟამად რა გიშლით ხელს უფალს ჩააბაროთ ყველაფერი?