---
title: შემდგომი გამოკვლევებისთვის
date: 05/08/2022
---

წაიკითხეთ: ე. უაითი. პატრიარქები და წინასწარმეტყველები, გვ. 117-121; ქრისტესკენ მიმავალი გზა, გვ. 53-60.

"სწორედ ნება, რომელიც ესოდენ მნიშვნელოვანი ფაქტორია ადამიანის ხასიათში, ცოდვით დაცემის დროს ხელმწიფებაში გადაეცა სატანას და იმ დროიდან მოყოლებული სატანა მუდმივად ცდილობს მის მართვას საკუთარი შეხედულებისამებრ, მიჰყავს რა ადამიანი უბედურებამდე და დაღუპვამდე" (ე. უაითი. მოწმობანი ეკლესიისთვის, ტ. 5, გვ. 515).

"ზეციური წყალობის შესაცნობად ადამიანი უნდა მიხვდეს თავის სისუსტეს და ნაკლს. მან მთელი ყურადღება უნდა გადაიტანოს იმ ცვლილებებზე, რომლებიც მასში მოხდება, მისმა გულმა უნდა გაიღვიძოს განუწყვეტელი ლოცვებისა და უფლისკენ სწრაფვისათვის. უღირსი ჩვევები და თვისებები უნდა დაგმოს, რადგან მხოლოდ მათი მტკიცე უარყოფით და წმიდა პრინციპების მორჩილებით შეიძლება გამარჯვების მოპოვება. ბევრი ვერასოდეს მიაღწევს იმ სიმაღლეებს, რომლისთვისაც უნდა მიეღწია, რადგან ელის, რომ ღმერთი თავად გააკეთებს საქმეს, რომლის გასაკეთებლადაც მან ადამიანს ძალა მისცა. ყველამ, ვისაც ესა თუ ის ნიჭი მიეცა, ზნეობის უმაღლესი სკოლა უნდა განვლოს. და უფლის დახმარებით, ღვთიური ძალა და ადამიანის მცდელობა ერთურთს შეერწყმის" (ე. უაითი. პატრიარქები და წინასწარმეტყველები, გვ. 151).

**კითხვები მსჯელობისათვის:**

`1. რამდენად ვითვალისწინებთ ჩვენ იმ ფაქტს, რომ "ჩვენი ნება ცოდვით დაცემის დროს ხელმწიფებაში გადაეცა სატანას"? როდესაც ვუმზერთ იესოს და მის სრულყოფილ ხასიათს, როგორ შეგვიძლია უკეთესად გავიგოთ, რამდენად ცოდვილი ვართ და რამდენად დიდია ღვთის წყალობა ჩვენ მიმართ?`

`2. წაიკითხეთ იესოს გეთსიმანიის ბაღში ყოფნის ისტორია (იხ. მათ. 26:36-42). რა გრძნობები და სურვილები ჰქონდა იესოს და როგორი იყო ღვთის ნება? რა შეგვიძლია ვისწავლოთ ამ მაგალითიდან?`

`3. თქვენს კულტურაში არსებულმა რომელმა ელემენტება შეიძლება დაანგრიოს ბარიერები ცოდვის გზაზე და გაგვხადოს უფრო დაუცველები სატანის თავდასხმებისთვის? რა შეგვიძლია გავაკეთოთ, რათა  დავეხმაროთ სხვებს ამ საფრთხის გაცნობიერებაში?`

`4. იცნობთ თუ არა ადამიანს, რომელიც უკვე დიდი ხანია დადის ეკლესიაში და მზად არის ის სავსებით დატოვოს ან უკვე დატოვა? რისი გაკეთება შეუძლია თქვენს ჯგუფს, რათა გაამხნევოს ეს ადამიანი და დაეხმაროს მას ზურგი არ აქციოს ქრისტეს? რა პრაქტიკულ ნაბიჯებს გადადგამდით?`