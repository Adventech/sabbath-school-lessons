---
title: "ვიღწვი მისი ძალით"
date: 30/07/2022
---
 <h3 class="ka_geo">გამოსაკვლევად შემოთავაზებული ბიბლიური მუხლები:</h3>
იოან. 16:5-15; კოლ. 1:28,29; 1პეტრ. 1:13; მათ. 5:29; დაბ. 32.

> <p>სამახსოვრო მუხლი:</p>
> "ამისათვის მეც ვშრომობ და ვიღწვი მისი ძალით, რომელიც ძლიერად მოქმედებს ჩემში" (კოლ. 1:29).

მამაკაცი და ქალი სატელევიზიო ინტერვიუში მონაწილეობდნენ. მათ ცხოვრებაში ერთნაირი გამოცდილება ჰქონდათ: ბავშვის სიკვდილი. ქალის ვაჟი ოცი წლის წინ მოკლეს, მაგრამ მისი მწუხარება და რისხვა არ ნელდებოდა. მამაკაცი თავის მწუხარებას სხვაგვარად აღიქვამდა. მისი ქალიშვილი ტერორისტებმა მოკლეს რამდენიმე წლის წინ. იგი საუბრობდა მკვლელების მიტევებაზე და ნუგეშისცემაზე, რომელიც მას ღმერთმა მისცა. მისი შემთხვევა მოწმობს იმის შესახებ, რომ ღმერთს შეუძლია გვაკურთხოს თავისი მშვიდობით ცხოვრების ყველაზე მძიმე მომენტებშიც კი.

რატომ აღიქვამდა ეს ორი ადამიანი მსგავს სიტუაციას ასე განსხვავებულად? რა გვაძლევს იმის საშუალებას, რომ უფრო მოწიფულად ვუპასუხოთ ცხოვრებისეულ გამოწვევებს?

გაკვეთილის ძირითადი კითხვები: რა როლი აქვს ნებისყოფის ძალას ადამიანის ბრძოლაში თავის თავთან და ცოდვასთან? როგორ არ დავუშვათ, რომ გრძნობებმა მართოს ჩვენი გადაწყვეტილებები? რატომ არის მნიშვნელოვანი გამოვავლონოთ სიმტკიცე და არ დავნებდეთ მძიმე განსაცდელების დროს?