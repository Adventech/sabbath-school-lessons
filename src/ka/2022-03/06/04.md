---
title: დისციპლინირებული ნება
date: 02/08/2022
---

ჩვენი ნების ყველაზე დიდი მტერი არის გრძნობა. ჩვენ ვცხოვრობთ სამყაროში, რომელიც გაჯერებულია ნაირგვარი სურათებითა და მუსიკით, რომლებიც პირდაპირ ეხება ჩვენს გრძნობებს და იწვევს გარკვეულ ემოციებს: რისხვას, შიშს, ვნებას. ჩვენ ყოველთვის როდი ვაცნობიერებთ მათ ზემოქმედებას. ხშირად ჩვენს გონებაში ჩნდება ასეთი აზრები: "რისი ჭამა მსურს ვახშამზე?", "რისი გაკეთება მინდა დღეს?", "სასიამოვნო იქნება თუ არა ჩემთვის ეს შენაძენი?".

ასეთნაირად, გრძნობები დიდ როლს თამაშობს გადაწყვეტილებების მიღებისას. გრძნობები აუცილებელი არაა ცუდი იყოს, თუმცა ისინი არ არის კრიტერიუმი იმის დასადგენად, თუ რა არის კარგი და რა არის ცუდი. არასოდეს არ უნდა დაგვავიწყდეს, რომ გრძნობებმა შეიძლება შეცდომაში შეგვიყვანოს. "ყველაზე ცბიერია გული, გაუსწორებელია, ვინ შეიცნობს მას?" (იერ. 17:9). გრძნობებს ძალუძს ჩვენს გონებაში დაამახინჯოს რეალობის სურათი, რის გამოც ჩვენ მცდარ გადაწყვეტილებებს ვღებულობთ და აღმოვჩნდებით საკუთარი არჩევანით გამოწვეულ განსაცდელში.

`რომელ ბიბლიურ მაგალითებს გაიხსენებდით იმისა, თუ როგორ აკეთებენ ადამიანები თავის არჩევანს, როდესაც ეყრდნობიან უფრო გრძნობებს, ვიდრე ღვთის სიტყვას?`

`აღწერეთ ასეთი გადაწყვეტილებების შედეგები. იხ., მაგალითად, დაბ. 3:6; 2მეფ. 11:2-4; გალ. 2:11,12.`

`გაიხსენეთ რჩევები ბიბლიიდან და თქვენი ცხოვრებისეული გამოცდილებიდან, რათა თავიდან ავიცილოთ ზემოთ განხილული ქმედებები, როცა ადამიანებს მართავდა გრძნობები (იხ., მაგალითად, 1პეტრ. 1:13)?`

პეტრეს ესმოდა, რომ გონება არის სხეულის საჭე, რომელსაც ჩვენ ვაკონტროლებთ. წაართვით გონებას კონტროლი და სხეული მიჰყვება გრძნობებს. წარმოიდგინეთ, რომ თქვენ მიდიხართ ვიწრო ბილიკით მწყემსის სახლისკენ. გზად მრავალი ბილიკი გადის სხვადასხვა მიმართულებით. ზოგიერთი მათგანი იქითკენ მიდის, სადაც თქვენ სულაც არ გსურთ, რომ მოხვდეთ. სხვები საკმაოდ მიმზიდველად გამოიყურება, მიმართავს ჩვენს გრძნობებს, ემოციებს და სურვილებს. თუმცა, თუ რომელიმე მათგანს ავირჩევთ, სწორ გზას ავცდებით და წავალთ გზით, რომელიც რთული გადასალახი იქნება.

`რა სახის მნიშვნელოვანი გადაწყვეტილებების მიღება მოგიწევთ? ჰკითხეთ საკუთარ თავს: "როგორ შემიძლია განვსაზღვრო, ხომ არ ვღებულობ გადაწყვეტილებებს გრძნობების, ემოციების და სურვილების საფუძველზე, ისე რომ ვეწინააღმდეგები ღვთის სიტყვას?"`