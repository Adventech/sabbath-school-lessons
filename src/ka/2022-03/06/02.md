---
title: ჭეშმარიტების სული
date: 31/07/2022
---

გითხოვიათ თუ არა ოდესმე "ღმერთო, გამხადე კარგი", მაგრამ არაფერი შეცვლილა თქვენს ცხოვრებაში? რატომ ხდება ასე: ჩვენ ვევედრებით ღმერთს დიდი ცვლილებების შესახებ, ყველაფერი კი ძველებურად რჩება? ჩვენ ვიცით, რომ ღმერთი უსაზღვროა შესაძლებლობებში. უფრო მეტიც, იგი ამბობს, რომ მზად არის მოგვცეს, რასაც ვითხოვთ. ჩვენ ნამდვილად გვსურს ვისარგებლოთ ამ ყველაფრით, და მაინც, ჩვენი ცხოვრება არ იცვლება ისე, რომ შეესაბამებოდეს იმას, რასაც ღმერთი გვთავაზობს.

რატომ? აი, ერთ-ერთი მიზეზი: მართალია სულიწმიდა ფლობს უსაზღვრო ძალას, რომელსაც ძალუძს ჩვენი გარდაქმნა, ჩვენს არჩევანს შეუძლია შეზღუდოს მის მოქმედება ჩვენში.

`წაიკითხეთ იოან. 16:5-15. ჩამოთვალეთ, რა სახის მსახურებას ასრულებს ჩვენთვის სულიწმიდა წაკითხულის თანახმად:`

`ამ ნაწყვეტში იესო სულიწმიდა უწოდებს "ჭეშმარიტების სულს" (იოან. 16:13). თქვენი აზრით, რას ნიშნავს ეს?`

სულიწმიდას შეუძლია მიგვითითოს ჩვენს ცოდვაზე, თუმცა არ გვაიძულებს მოვინანიოთ იგი. მსგავსი სახით მას შეუძლია გაგვიმჟღავნოს დიადი ჭეშმარიტებები ღმერთის შესახებ, მაგრამ არასოდეს გვაიძულებს ვირწმუნოთ მისი ან ვიყოთ მისი მორჩილნი. ღმერთი რომ თუნდაც უმნიშვნელოდ გვაიძულებდეს, ჩვენ არ გვექნებოდა არჩევანის თავისუფლება. მაშინ სატანა დაადანაშაულებდა ღმერთს ჩვენი გონებისა და გულის მანიპულირებაში, იმის მტკიცებით, რომ ღმერთი ბრძოლას ეწევა არაკეთილსინდისიერი მეთოდებით. როცა ზეცაში დიადი ბრძოლა წამოიჭრა, ჩვენი ზეციერი მამა არ აიძულებდა სატანას ან რომელიმე ანგელოზს ეღიარებინათ, რომ ის კეთილი და სამართლიანია. იგი არ აიძულებდა მათ მოენანიებინათ. ედემის ბაღში ღმერთმა ნათლად გადასცა ადამს და ევას ჭეშმარიტება სამოთხის შუაგულში არსებული ხის შესახებ, მაგრამ ხელი არ შეუშალია მათთვის, ესარგებლათ თავისუფალი არჩევანით და არ დამორჩილებოდნენ. ღმერთი დღესაც არ ცვლის თავის პრინციპებს. ამიტომ მისი სული ჩვენ გვიცხადებს ჭეშმარიტებას მის შესახებ და ცოდვის შესახებ, შემდეგ კი გვეუბნება: "როგორ მოიქცევი იმის ფონზე, რაც მე გაგიცხადე?"

მსგავსი რამ ხდება განსაცდელის დროსაც. ზოგჯერ ჩვენ რთულ სიტუაციაში აღმოვჩნდებით ხოლმე, რადგან არ დავუჯერეთ ღმერთს ან არ მოვინანიეთ ჩვენი ცოდვები. ღმერთმა რომ ასეთ შემთხვევებში იმოქმედოს, ჩვენ შეგნებულად უნდა მივიღოთ გადაწყვეტილება გავაღოთ მონანიებისა და მორჩილების კარები, რათა მისი ძალა გადმოვიდეს ჩვენზე და შეგვცვალოს."

`რა დარწმუნება მოგიტანათ ახლახან "ჭეშმარიტების სულმა"? რამდენად ყურადღებით ხართ მისი ხმის მიმართ? და, ყველაზე მთავარი, რა გადაწყვეტილებებს ღებულობთ თქვენი თავისუფალი არჩევანის გამოყენებით?`