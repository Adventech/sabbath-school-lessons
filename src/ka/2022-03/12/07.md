---
title: შემდგომი გამოკვლევებისთვის
date: 16/09/2022
---
წაიკითხეთ: ე. უაითი. პატრიარქები და წინასწარმეტყველები, გვ. 363-366, 389-394.

ღვთის ნებისადმი მორჩილება მოდის მაშინ, როცა ჩვენ ვკვდებით საკუთარი სურვილებისთვის და ამბიციებისთვის. ეს გზას ხსნის ჭეშმარიტი მსახურებისთვის სხვა ადამიანების მიმართ. ჩვენ ვერ შევძლებთ ვიცხოვროთ ღმერთისთვის, თუ არ გავხდებით ცოცხალი მსხვერპლი და არ გავუხსნით გულს ღვთის ხმას. ჩვენი ნება ღვთის ნებას რომ დავუმორჩილოთ, ჩვენ უნდა ვაღიაროთ საფრთხე, რომელიც იმალება თვითდაჯერებულობაში და ღვთის სიტყვისა და უფლის ძალის შემცვლელების გამოყენებაში. რადგანაც ღვთის ნებისადმი მორჩილება ქრისტესმიერი ცხოვრების საფუძველია, ღმერთს შეუძლია ეს გვასწავლოს სხვადასხვა განსაცდელებით.

"ყელის დაუდევრობა ნათლადაა წარმოდგენილი ყველა მამისა და დედისთვის. მისი გაუწმენდელი სიყვარულისა და ძნელი მოვალეობების შესრულებაზე ნების არქონის გამო, ყელიმ მოიმკა უსამართლობის მოსავალი თავის გახრწნილ შვილებში. ღმერთის წინაშე დამნაშავეა როგორც მშობელი, რომელიც ხელს არ უშლის უწმიდურებას, ისე შვილები, რომლებიც ამ უწმიდურებას სჩადიან, და ღმერთი არ მიიღებს არც მათ მსხვერპლებს, არც შესაწირავს ამ უწმიდურების გამო" (ე. უაითი. შვილების აღზრდა, გვ. 276).

კითხვები მსჯელობისათვის:

1. მოწყალება ქრისტესი, რომელიც ჩვენს დედამიწაზე ადამიანის ხორცში მოვიდა, რათა მომკვდარიყო ჩვენი ცოდვების გამო, ჩაუწვდომელია. როგორ გვიმჟღავნებს მისი მაგალითი თავგანწირვისა და თავდადების მნიშვნელობას სხვა ადამიანთა საკეთილდღეოდ? მართალია, ჩვენ ვერასოდეს შევძლებთ გავიმეოროთ ის, რაც ქრისტემ აღასრულა ჯვარზე, თავგანწირვა ჩვენც მოგვეთხოვება. როგორ შეგვიძლია თავგანწირვა გამოვავლინოთ საკუთარ ცხოვრებაში?

2. მრავალ ადამიანს აშინებს ღვთის ნებისადმი მორჩილების პერსპექტივა, რადგან მათ არ იციან, რა მოხდება შემდეგ. რა შეგიძლიათ ურჩიოთ ადამიანს, რომელიც ეყრდნობა საკუთარ ძალებს და არა ღმერთს? როგორ დაეხმარებით მას გადალახოს შიშები, რომლებიც გაჩნდა იმის გამო, რომ არ იცნობს მომავალს და არ შეუძლია მისი გაკონტროლება?

3. ჯგუფში ილოცეთ იმ ადამიანებისთვის, რომელთა შესახებაც ცნობილია, რომ ისინი არ ცხოვრობენ ღვთის ნების მორჩილებაში. სთხოვეთ ღმერთს იმის შესახებ, რომ ისინი მიხვდნენ: ღვთის ნებისადმი მორჩილებაში დაფარულია ერთადერთი გზა ჭეშმარიტი სიმშვიდისკენ. ამავე დროს, როგორ დაეხმარებით მათ, მიენდონ უფალს და გააცნობიერონ, რომ ღვთის გზები არის ყველა გზებიდან საუკეთესო? სხვა სიტყვებით რომ ვთქვათ, როგორ შეძლებს ღმერთი თქვენი მეშვეობით გაუმჟღავნოს სხვა ადამიანებს თავისი სიყვარული და სურვილი, იზრუნოს ადამიანებზე?