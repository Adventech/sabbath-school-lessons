---
title: მოკვდე როგორც თესლი
date: 10/09/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იოან. 12:24; ფილიპ. 2:5-9; რომ. 12:1,2; 1მეფ. 2:12-3:18; 1მეფ. 13:1-14; ზაქ. 4.

> <p>სამახსოვრო მუხლი:</p>
> "ჭეშმარიტად, ჭეშმარიტად გეუბნებით თქვენ: თუ მიწაში ჩავარდნილი ხორბლის მარცვალი არ მოკვდა, მარტო დარჩება. და თუ მოკვდა, ბევრ ნაყოფს გამოიღებს" (იოან. 12:24).

იესოს იგავი ხორბლის მარცვალზე აჩვენებს ქრისტიანის მორჩილებას ღვთის ნებისადმი. ამ იგავიდან შეიძლება სამი მნიშვნელოვანი გაკვეთილის გამოტანა. 

პირველ რიგში, მარცვალი უნდა ჩავარდეს მიწაში. ხორბლის თავთავიდან ჩამოვარდნილ მარცვალს თავისით არ შეუძლია გადაწყვიტოს სად და როგორ დავარდეს. იგი უსიტყვოდ დევს მიწაში, რომელიც მას ფარავს. 

მეორეც, მარცვალი უნდა ელოდოს. იგი დევს მიწაში და მისთვის არაა ცნობილი მისი მომავალი. მას არ შეუძლია "წარმოიდგინოს", როგორი იქნება მისი ცხოვრება, ვინაიდან მხოლოდ და მხოლოდ ხორბლის მარცვალია.

მესამეც, მარცვალი უნდა მოკვდეს. იგი ვერ გახდება ხორბლის თავთავი, სანამ არ გაწირავს საკუთარ თავს. "მოკვდეს" - ნიშნავს უარი თქვას ყველაფერზე, რასაც აქამდე წარმოადგენდა და მხოლოდ ამის შემდეგ შეიძლება თესლიდან გადაიქცეს ნაყოფიერ მცენარედ.

**გაკვეთილის ძირითადი კითხვები:** თუ ჩვენ ვიცით, რომ ღვთის ნება საუკეთესოა ჩვენთვის, რატომ გვიჭირს მისი მიღება? მორჩილების როგორი მაგალითი დაგვიტოვა ქრისტემ? აირეკლება თუ არა ხორბლის ანალოგია თქვენს ცხოვრებაში?