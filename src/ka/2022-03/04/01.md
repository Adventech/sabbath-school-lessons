---
title: ოსტატის ანარეკლი
date: 16/07/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მათ. 5:16; 1კორ. 4:9; 2კორ. 3:18; ეფეს. 3:10; იობ. 23:1-10; მათ. 25:1-13; დან. 12:1-10; ეფეს. 4:11-16.

> <p>სამახსოვრო მუხლი:</p>
> "ჩვენ კი ყველანი ახდილი სახით ვხედავთ უფლის დიდებას, როგორც სარკეში, და გარდავისახებით იმავე სახედ დიდებიდან დიდებაში, როგორც უფლის სულისაგან" (2კორ. 3:18)  

ემი კარმაიკლმა ბავშვების ჯგუფი მიიყვანა ინდოელ იუველირთან, რომელიც ოქროს ტრადიციული ძველი მეთოდით ადნობდა. ცეცხლის შუაგულში მოთავსებული იყო სახურავის მოხრილი კრამიტი, რომელზეც იდო მარილის, ინდური ფინიკისა და აგურის მტვრის ნაზავი. ნაზავის შუაში იდო ოქროს ნატეხი. იმისდა მიხედვით, თუ როგორ შთანთქავდა ცეცხლი ნარევს, ოქრო სულ უფრო სუფთა ხდებოდა. ოსტატს დროდადრო მაშებით გამოჰქონდა ოქრო, საგულდაგულოდ ათვალიერებდა მას და, თუ იგი საკმარისად არ იყო გასუფთავებული, კვლავ ნარევის ახალ პორციაში დებდა მას. ამასთანავე ყოველ მორიგ ჯერზე ცეცხლი ძლიერდებოდა. ბავშვებმა ოსტატს ჰკითხეს: "როგორ გაიგებთ, რომ ოქრო მთლიანად გასუფთავდა?" ამაზე მან უპასუხა: "როდესაც შევძლებ დავინახო მასში ჩემი ანარეკლი" (ე. კარმაიკლი. ღვთის შეცნობისას, გვ. 50).

ღმერთს სურს გაგვასუფთაოს ჩვენ, როგორც ოქრო, რათა ავირეკლოთ მისი ხატება. ეს საოცარი მიზანია, და მის მიღწევაში მნიშვნელოვან როლს თამაშობს ცხოვრებისეული განსაცდელები.

**გაკვეთილის ძირითადი კითხვა:** რა როლი აქვს ტანჯვებს ხასიათის განწმენდის პროცესში? როგორ უნდა გავიგოთ ეს საკითხი დიადი ბრძოლის კონტექსტში?