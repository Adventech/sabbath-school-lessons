---
title: ქრისტეს ბოლო დარიგებანი
date: 19/07/2022
---
თავისი ჯვარცმის წინ იესო იერუსალიმში იყო. მათეს სახარების თანახმად, როდესაც მოწაფეებს ბოლო დარიგებებს აძლევდა პასექის წინ, იესომ მათ უამბო იგავები, რომელთა შორის იყო იგავი ათი ქალწულის შესახებ, აგრეთვე იგავი ცხვრებისა და თხების შესახებ. მათში საუბარია იმის შესახებ, თუ როგორ უნდა ვიცხოვროთ ქრისტეს მოსვლის წინ. ამიტომ დღეს, ქრისტეს მეორედ მოსვლის ნიშნებთან ერთად, ისინი განსაკუთრებით აქტუალურია.

იგავში ათი ქალწულის შესახებ (იხ. მათ. 25:1-13) ზეთი, ბიბლიის მრავალი მკვლევარის აზრით, არის სულიწმიდის სიმბოლო. ელენ უაითი ეთანხმება ამას, მაგრამ ასევე ამბობს, რომ ზეთი წარმოადგენს ხასიათს, რომელსაც ჩვენთვის სხვა ვერავინ შეიძენს (იხ. ე. უაითი. მოწმობანი მქადაგებელთათვის, გვ. 234).

`წაიკითხეთ ეს იგავი. როგორ იცვლება მისი აზრი იმისდა მიხედვით, თუ რას წარმოადგენს ზეთი - სულიწმიდას თუ ქრისტიანულ ხასიათს? რა პრაქტიკულ მნიშვნელობას იძენს თქვენთვის იგავი თითოეული ამ განმარტების მიხედვით?`

`სულიწმიდა:`

`ხასიათი:` 

`წაიკითხეთ იგავი ცხვრებისა და თხების შესახებ (მათ. 25:31-46). რა კრიტერიუმებით ხდება ცხვრების გამოყოფა თხებისგან? `

ყურადღება მიაქციეთ: მეფე ცხვრებს გამოჰყოფს თხებისგან მათი საქმეების საფუძველზე. მართალია, აქ იესო არ ასწავლის საქმეებით გადარჩენის შესახებ, მაგრამ იგავი ნათლად გვიჩვენებს, რამდენად მნიშვნელოვანია ხასიათი ადამიანის გადარჩენის საქმეში. ქრისტეს მიერ გამოსყიდულნი აირეკლავენ ამ ხსნას თავის ცხოვრებაში.

`ამბობენ, რომ ადამიანის ნამდვილი ხასიათი ვლინდება მაშინ, როცა მას არავინ ხედავს. როგორი ადამიანი ხართ თქვენ, როდესაც არავინ გხედავთ? რა სახის ცვლილებები გჭირდებათ?`