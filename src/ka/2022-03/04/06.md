---
title: ხასიათი და საკრებულო
date: 21/07/2022
---
ერთ სიმღერაში ასეთი სიტყვებია: "მე მარტო ვარ… მე კლდე ვარ, მე კუნძული ვარ". გიგრძვნიათ თუ არა ოდესმე, რომ გსურთ მარტოდ ყოფნა. ალბათ, გაგიგიათ, როგორ ამბობენ ადამიანები: "მომისმინეთ, ჩემი ურთიერთობა ღმერთთან - ეს ჩემი პირადი საქმეა. და მე არ მსურს ამის განხილვა".

წაიკითხეთ ეფეს. 4:11-16. რა არის ნაწყვეტის მთავარი აზრი? რით არის ძვირფასი ძმური ურთიერთობები ეკლესიაში?

როდესაც ეფესელებს მიმართავს, პავლე იყენებს სხეულის მაგალითს ეკლესიის აღსაწერად. მასში იესო არის თავი, ხოლო მისი ხალხი - საეკლესიო სხეულის სხვადასხვა ნაწილები. მე-13 მუხლის თანახმად, ეკლესიაში საკრებულო ცხოვრების მთავარი მიზანია - მივაღწიოთ "ქრისტეს სისავსის ასაკის ზომას". ამისთვის კი ჩვენ გვჭირდება ერთმანეთი.

რა თქმა უნდა, შეიძლება იყო ქრისტიანი-მარტოხელა. უფრო მეტიც, ქრისტიანობის ისტორია აჩვენებს, რომ დევნისა და შევიწროების პირობებში მორწმუნე ყველაზე ხშირად იძულებულია მარტომ დაიცვას თავისი რწმენა. ასეთი ადამიანების ერთგულება ხდება ძლიერი ქადაგება ღმერთის შესახებ. მაგრამ ეფესელთა მიმართ წერილში პავლეს სურს აღნიშნოს სხვა ჭეშმარიტება: საბოლოოდ, ჩვენ განვიცდით და ვავლენთ ქრისტეს სისავსეს, როდესაც ერთად ვმუშაობთ ერთმანეთთან თანამშრომლობით.

პავლეს სიტყვების თანახმად (ეფეს. 4:11-16), რა უნდა მოხდეს მანამ, სანამ "ქრისტეს სისავსის ასაკის ზომა" გამოვლინდება ჩვენს ქრისტიანულ საზოგადოებაში?

რა განსაკუთრებული გამოცდილებები ჰქონდა თქვენს საკრებულოს ბოლო პერიოდში? თქვენი ეკლესიის ძმებთან და დებთან იმსჯელეთ, თუ რისი სწავლება ან შეცვლა სურს ღმერთს თქვენს საკრებულოში გარკვეული სირთულეების გადალახვით?

ადვილია იყოთ კეთილი და თავაზიანი, როცა მარტო ხართ ან უცნობ ადამიანებთან ერთად, მაგრამ გაცილებით რთულია იყოთ კეთილგანწყობილი იმ ადამიანების მიმართ, რომლებსაც თქვენ კარგად იცნობთ ან რომლებიც თქვენ არ მოგწონთ. მაგრამ უნდა გვახსოვდეს: როდესაც ამ ადამიანების მიმართ წყალობას და სიკეთეს ვავლენთ, ჩვენ ამით ღმერთის შესახებ დაუძლეველ მოწმობას წარვადგენთ.