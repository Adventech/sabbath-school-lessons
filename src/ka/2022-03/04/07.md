---
title: შემდგომი გამოკვლევებისთვის
date: 22/07/2022
---
წაიკითხეთ: ე. უაითი. ღვთის ძეები და ასულები, გვ. 100; ქრისტეს იგავები, გვ. 242-250; დიადი ბრძოლა, გვ. 479-494.

"ხასიათის ჩამოყალიბება - ყველაზე მნიშვნელოვანი საქმეა, რაც კი ოდესმე დაევალა ადამიანს და ამ საკითხის საგულდაგულო გამოკვლევა ადრე არასდროს ყოფილა ისეთი მნიშვნელოვანი, როგორც ამჟამად. წინა თაობებიდან არცერთს არ დასჭირვებია ასეთი მნიშვნელოვანი საკითხების გადაჭრა, ახალგაზრდა ადამიანები ადრე არასდროს აღმოჩენილან ისეთ დიდ საფრთხეებში, როგორშიც დღეს" (ე. უაითი. აღზრდა, გვ. 225).

"იგავში უგუნური ქალწულები თხოულობენ ზეთს და თავიანთ თხოვნაზე უარს იღებენ. ისინი წარმოადგენენ იმ ადამიანებს, რომლებიც არ მოემზადნენ თავისი ხასიათის განვითარების მეშვეობით, რათა ჰქონდეთ უნარი გაძლონ კრიზისის დროს. ეს ჰგავს იმას, რომ ისინი წასულიყვნენ თავიანთ მეზობლებთან და ეთქვათ: "მომეცი შენი ხასიათი, თორემ დავიღუპები". გონიერი ქალწულები ზეთს ვერ გაუყოფდნენ უგუნურ ქალწულებს. ხასიათის გადაცემა შეუძლებელია. შეუძლებელია მისი ყიდვა ან გაყიდვა; იგი უნდა ჩამოყალიბდეს. უფალი ყოველ ადამიანს აძლევს შესაძლებლობას მოიპოვოს მართალი ხასიათი განსაცდელების მეშვეობით. თუმცა უფალმა არ გახადა შესაძლებელი, რომ ერთი ადამიანი სხვა ადამიანს უყოფდეს თავის ხასითს, რომელიც საკუთარ თავში გამოიმუშავა, როდესაც რთულ პერიოდებს განიცდიდა და ითვისებდა დიადი მოძღვრის გაკვეთილებს, რათა ჰქონოდა უნარი გამოევლინა მოთმინება განსაცდელებში და რწმენით გადაეადგილებინა შეუძლებლობის მთები (ე. უაითი. ახალგაზრდების დამრიგებელი, 16 იანვარი 1896 წ.).

**კითხვები მსჯელობისათვის:**

`1. რას ნიშნავს "ხასიათის ჩამოყალიბება"? როგორ შეიძლება ამის განხორციელება? არის თუ არა ხასიათის ჩამოყალიბება პრიორიტეტი თქვენს პირად ცხოვრებაში და თქვენი საკრებულოს ცხოვრებაში?`

`2. ხუთშაბათის თემაში ჩვენ განვიხილეთ საკრებულოს როლისა და მისი ცხოვრების საკითხი. მოქმედებს თუ არა თქვენი ადგილობრივი ეკლესია როგორც ქრისტეს ერთიანი სხეული? რამდენად კარგად ირეკლავს თქვენი საკრებულო უფლის ხასიათს? ჯგუფში განიხილეთ, რისი გაკეთება შეგიძლიათ მდგომარეობის გასაუმჯობესებლად?`

`3. რატომ არის ასე მნიშვნელოვანი ხასიათის ჩამოყალიბება, მაშინაც კი, თუ ჩვენ მხოლოდ იესოს რწმენით ვართ გადარჩენილი? თუ უფლის სიმართლე და მისი სრულყოფილი ხასიათი არის ჩვენი ხსნის საფუძველი, მაშინ რა საჭიროა ჩვენი ხასიათის განვითარება?` 

`4. ელენა კელერი, რომელმაც ბავშვობიდან დაკარგა სმენა და მხედველობა, წერდა: "ხასიათის განვითარება შეუძლებელია უშფოთველობსა და სიმშვიდეში. მხოლოდ განსაცდელისა და ტანჯვის მომენტებში შეუძლია ადამიანს განმტკიცდეს, ხედვა უმჯობესდება, მისწრაფებები შთაგონებას იღებს და მაშინ მიღწეული იქნება წარმატება". თქვენ ეთანხმებით ამას? განიხილეთ, როგორ ეთანხმება ერთმანეთს ხასიათი, ტანჯვები და დიადი ბრძოლა.`