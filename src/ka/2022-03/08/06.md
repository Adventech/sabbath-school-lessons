---
title: იყო მორწმუნე, როცა ღმერთს ვერ ხედავ
date: 18/08/2022
---

იფიქრო, რომ არავის ადარდებს, რაც თქვენს თავს ხდება - არც ისე სასიამოვნოა. ხოლო იფიქრო, რომ ღმერთს არ ვადარდებთ და მას არ აინტერესებს რაც ჩვენ გვემართება - საშინლებაა.

ბაბილონის ტყვეობაში მყოფ იუდეველებს ეჩვენებოდათ, რომ ღმერთი მაინცდამაინც არ სწუხს მათ მდგომარეობაზე. ისინი ჯერ ისევ ტყვეობაში იმყოფებოდნენ და თავს ღმერთისაგან მიტოვებულად გრძნობდნენ მათი ცოდვების გამო. მაგრამ ესაია ცდილობდა მათ ნუგეშისცემას. ესაიას წიგნის მეორმოცე თავი შესანიშნავი ბიბლიური მონაკვეთია, სადაც წინასწარმეტყველი არაჩვეულებრივი სინაზით უამბობს ხალხს მათი ღმერთის შესახებ: "ვით მწყემსი დამწყემსავს თავის ფარას; თავისი მკლავით შეკრებს კრავებს და თავის უბეში ატარებს, წარუძღვება მეძუძურთ" (ეს. 40:11). დრო გადიოდა და ტყვეობაში მყოფნი საგონებელში იყვნენ ჩავარდნილი: "ღმერთო, სად ხარ? ზრუნავ თუ არა ჩვენზე ისევ? ჩვენ ვერ ვხედავთ ამას!"

`წაიკითხეთ ეს. 40:27-31. როგორ პასუხობს ეს სიტყვები იუდეველთა გოდებას: "დაფარულია ჩემი გზა უფლისაგან და ჩემი სამართალი უსხლტება ჩემს ღმერთს?" (ეს. 40:27)?`

`წაკითხული ნაწყვეტიდან (ეს. 40:27-31) ამოიწერეთ ღმერთის ის თვისებები, რომლებიც განსაკუთრებით გამხნევებთ.`

ესთერის წიგნში ვკითხულობთ ადამიანთა კიდევ ერთი ჯგუფის შესახებ, რომლებიც თვლიან, რომ მათი გზა დაფარულია უფლისგან. ამ წიგნში არცერთხელ არ არის ნახსენები ღმერთი, მაგრამ მისი სიუჟეტი დასაწყისიდან დასასრულამდე წარმოადგენს ვრცელ დრამას ისტორიაში ღვთის ჩარევის შესახებ ხალხის განადგურებისგან გადარჩენის მიზნით. ეს ისტორია აღწერს არა მარტო წარსულის მოვლენებს, არამედ ის არის სიმბოლოც მომავალი დროისა, როცა ღვთის ხალხი კვლავ იქნება დევნილი და კვლავ გამოიცემა კანონი მათი განადგურების შესახებ (იხ. გამოცხ. 13:15). ასეთ წუთებში ბევრი გადაწყვეტს: თუკი რთული დრო დადგა, ეს ნიშნავს, რომ ღმერთმა მიატოვა თავისი ხალხი. მაგრამ ჩვენ ასე არ უნდა ვიფიქროთ. ღმერთი, რომელმაც იხსნა თავისი ხალხი ესთერის დროს, ჩვენც გვიხსნის უკანასკნელი კრიზისის დღეებში.

`ჩვენ წავიკითხეთ, რომ ესაიამ შეატყობინა ღმერთის შესახებ ტყვეობაში მყოფ ისრაელიანებს. რას ეტყოდით ღმერთის შესახებ იმ ადამიანებს, რომლებიც თვლიან, რომ ღმერთმა მიატოვა ისინი? როგორ შეიძლება ვასწავლოთ მათ სწამდეთ მიუხედავად იმისა, თუ რას ხედავენ ისინი რეალურ ცხოვრებაში?`