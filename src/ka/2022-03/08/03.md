---
title: იესოს სახელით
date: 15/08/2022
---

"თუ რამეს ითხოვთ ჩემი სახელით, გავაკეთებ" (იოან. 14:14).

იესოს უნდა დაეტოვებინა თავისი მოწაფეები. ის, ვინც მუდმივად ეხმარებოდა მათ და ამხნევებდა, ბრუნდებოდა მამასთან, და ამიტომ ისინი თავს დაუცველად გრძნობდნენ. ქრისტეს ესმოდა, რომ ისინი მეტად ვეღარ იხილავენ მას პირისპირ, და მათ საოცარ დაპირებას აძლევს.

წაიკითხეთ იოან. 14:1-14.  მე-13 და მე-14 მუხლებში იესო გვპირდება, რომ ყველაფერს გააკეთებს ჩვენთვის, რასაც მისი სახელით ვითხოვთ. ამ მიზეზით ჩვენს ლოცვებს თითქმის ყოველთვის ამ სიტყვებით ვამთავრებთ: "იესო ქრისტეს სახელით, ამინ".

`რა აზრს ვდებთ ჩვენი ლოცვების ამ ბოლო სიტყვებში ("იესო ქრისტეს სახელით")? რას გულისხმობდა იესო, როცა მოგვიწოდებდა ასე გველოცა? რა არის ამის შესახებ ნათქვამი თავად მუხლებში?`

როდესაც იესო ქრისტეს სახელით ვლოცულობთ, ჩვენ შეგვიძლია დარწმუნებული ვიყოთ, რომ მთელი ზეცა შრომობს ჩვენთვის. ჩვენ შეიძლება ვერ ვხედავდეთ ჩვენთვის მომსახურე ანგელოზებს, მაგრამ ისინი გამოგზავნილი არიან ზეციური ტახტიდან იესოს სახელით, რათა შეასრულონ თავისი სამუშაო.

როცა იესოს სახელით ვლოცულობთ, ჩვენ გვსურს თვალს რომ გავახელთ, ძირეული ცვლილებები დავინახოთ ჩვენში ან ჩვენ ირგვლივ. თუმცა ღვთის ძალა შეიძლება გამოვლინდეს არა მხოლოდ დრამატული მოვლენების მეშვეობით, როგორიცაა იესოს მიერ ქარიშხლის დაწყნარება ზღვაზე, არამედ "ნელ ნიავში". შეიძლება დიდი არაფერი მოხდეს, მაგრამ ეს არ ნიშნავს იმას, რომ ღმერთი არაფერს აკეთებს ჩვენთვის. 

`კიდევ ერთხელ წაიკითხეთ იოან. 14:1-14. კითხვისას წარმოიდგინეთ, რომ იესო მოგმართავთ პირადად თქვენ. რა გაიმედებთ და გამხნევებთ ამ დაპირებებიდან? ასევე ჰკითხეთ საკუთარ თავს: "ჩემს ცხოვრებაში რამ შეიძლება შეუწყოს ხელი ამ დაპირებების შესრულებას? რა სახის პირადი ცვლილებებისკენ უნდა ვისწრაფოდე?"`