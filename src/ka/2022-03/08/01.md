---
title: უხილავის დანახვისას
date: 13/08/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 11:27; რომ. 8:28-39; იოან. 14:1-14; ეფეს. 1:18-23; ეს. 40:27-31.

> <p>სამახსოვრო მუხლი:</p>
> "რწმენით დატოვა ეგვიპტე და მეფის რისხვას არ შეუშინდა, ვინაიდან იგი, თითქოს უხილავს ხედავსო, მტკიცე იყო" (ებრ. 11:27).

რწმენის განმარტება ებრაელთა მიმართ წერილში ყოველთვის რთული გასაგები იყო. "ხოლო რწმენა არის მტკიცე დარწმუნება იმაში, რასაც ვესავთ, დადასტურება იმისა, რასაც ვერ ვხედავთ" (ებრ. 11:1). როგორ შეგვიძლია დარწმუნებული ვიყოთ იმაში, რასაც ვერ ვხედავთ? მოსეც ხომ სწორედ ამას აკეთებდა, როგორც სამახსოვრო მუხლშია დაწერილი: "თითქოს უხილავს ხედავსო, მტკიცე იყო" (ებრ. 11:27).

თუმცა კიდევ უფრო რთული გამოწვევის წინაშე ვართ მაშინ, როცა "უხილავის დანახვა" საჭიროა კრიზისის პირობებში. ამისთვის საჭიროა ქრისტესნაირი რწმენა, რომელიც უნდა ჩამოყალიბდეს ღმერთის შესახებ და ღვთის სასუფევლის შესახებ ჭეშმარიტების გავლენით. ჭეშმარიტება ჩვენი ზეციერი მამის სიკეთის შესახებ, იესოს სახელში არსებული ძალა, აღდგომის ძალა და ღმერთის თანაგრძნობა არის მნიშვნელოვანი ჭეშმარიტებები, რომლებიც გვაძლევს უნარს მტკიცედ ვიდგეთ განსაცდელში და მაშინაც, როდესაც გვიჩნდება ცდუნება ყველაფერი დავაყენოთ ეჭვქვეშ.

გაკვეთილის ძირითადი კითხვა: "ღმერთის შესახებ რომელ ჭეშმარიტებას შეუძლია დაგვეხმაროს რთულ ცხოვრებისეულ სიტუაციებში?