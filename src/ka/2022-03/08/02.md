---
title: ჩვენი ზეციერი მამის გულუხვობა
date: 14/08/2022
---
"თუ ღმერთს ნამდვილად ვუყვარვარ, ის, რა თქმა უნდა, ამას გააკეთებს ჩემთვის!". საინტერესოა, რამდენჯერ გავიფიქრეთ მსგავსი რამ? ცხოვრებისეული სირთულეების დროს ჩვენ ვკითხულობთ: ვუყვარვარ თუ არა ღმერთს? მას რომ ვუყვარდე, ყველაფერი სხვანაირად იქნებოდა.

ასეთ მსჯელობებს შეუძლია დაგვაეჭვოს ღვთის სიკეთეში. როცა ძლიერ გვსურს რაიმე და ამას კარგ რამედ ვთვლით, აზრი იმის შესახებ, რომ ღმერთმა ჩვენთვის სხვა რაღაც დაგეგმა, შეიძლება უადგილო ჩანდეს. თუკი რაიმე მიმზიდველი ჩანს, სასიამოვნო შეგრძნებებს იწვევს, კარგი ან გემრიელი ჩანს, ჩვენ ვთვლით, რომ ეს ნამდვილად კარგია. ამიტომ ზოგჯერ განაწყენებული ვართ ღმერთზე, თუ არ შეგვიძლია ამის მიღება.

აი, სად არის საჭირო რწმენა! რწმენა განსაკუთრებით საჭიროა სწორედ მაშინ, როცა ჩვენ ცდუნება გვაქვს დავეჭვდეთ ღმერთში და მის სიკეთეში.

რომ. 8:28-39-ში ნათლად არის წარმოდგენილი ღმერთის სიკეთე. ამოიწერეთ ამ ნაწყვეტიდან ის ფრაზები, რომლებიც, თქვენი აზრით, გვეხმარება გავუმკლავდეთ ეჭვებს ღვთის სიკეთესთან დაკავშირებით.

რომ. 8:32-ში გადმოცემულ აზრს გაცილებით ძლიერი მოტივაცია გააჩნია იმისთვის, რომ ღირსეულად გადალახო სიძნელეები. "თუკი ღმერთმა მერყეობის გარეშე გარისკა ჩვენი გულისთვის ყველაფერი, შევიდა ჩვენს მდგომარეობაში და ყველაზე უარეს მდგომარეობაში აღმოჩნდა, როდესაც სასიკვდილოდ გასწირა თავისი ძე, არსებობს კიდევ რაიმე, რასაც ის სიხარულით და მზადყოფნით არ გააკეთებდა ჩვენთვის?" (რომ. 8:32-ის თანამედროვე პერეფრაზი). არის თუ არა შესაძლებელი, რომ ღმერთს სასიკვდილოდ გაეწირა ქრისტე, ხოლო ამის შემდეგ გამხდარიყო ბოროტი და ძუნწი?

ჭეშმარიტებამ ღვთის გულუხვობის შესახებ, რომელიც გაცხადებულია ქრისტეს სიკვდილში, ჩვენს აზროვნებაზე უფრო ძლიერი გავლენა უნდა მოახდინოს, ვიდრე ნებისმიერმა ეჭვმა, რომლებიც განსაცდელის დროს გვიჩნდება.

რა უნდა მოვიმოქმედოთ, რათა ჩვენზე გავლენას ახდენდეს უფრო ჭეშმარიტება ღვთის სიკეთის შესახებ, ვიდრე ეჭვები? გაკვეული დრო გაატარეთ ფიქრში იმის შესახებ, რომ ღმერთმა სასიკვდილოდ გასწირა თავისი ძე ჩვენი გულისთვის და კვლავინდებურად ავლენს ჩვენ მიმართ თავის გულუხვობას ათასგვარი ხერხით. ამის ცოდნა როგორ გავლენას ახდენს ჩვენს რწმენაზე?