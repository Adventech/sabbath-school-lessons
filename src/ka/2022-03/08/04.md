---
title: აღდგომის ძალა
date: 16/08/2022
---

ქრისტეს აღდგომა აგვარებს ადამიანური სისუსტის პრობლემას. მისმა სიკვდილმა შესაძლებელი გახადა ჩვენი გამართლება ღმერთის წინაშე. აღდგომა ხომ განსაკუთრებულ მნიშვნელობას სძენს ხსნის კონცეფციას. იესოს აღდგომის მნიშვნელობა მხოლოდ ის არაა, რომ გვიჩვენოს, თუ როგორ აღვდგებით ერთ დღეს ჩვენ. აღდგომის წყალობით ქრისტე დაჯდა მამის მარჯვნივ, ანუ მიიღო ძალა და ხელმწიფება. მისი აღდგომის ძალა ხელმისაწვდომია დღეს ჩვენთვისაც!

`ეფეს. 1:18-23-ში პავლე საუბრობს ღვთის ძალის შესახებ. რა არის ნათქვამი ამ ნაწყვეტში აღდგომის ძალის შესახებ? რა სახის იმედი და დაპირებები შეგვიძლია ვიპოვოთ ამ მუხლებში?`

პავლე ლოცულობს იმის შესახებ, რომ ეფესელებმა ღვთის შეწევნით გააცნობიერონ: 1) არსებობს იმედი გარდაქმნისა და მარადიული სიცოცხლისა, რომლებისკენაც მოწოდებული ვართ; 2) ჩვენ უნდა შევიცნოთ ჩვენი გულისთვის გამოვლენილი ძალა. 

შემდეგ მოციქული ცდილობს აღწეროს, რამდენად საოცარია ეს ძალა. ღვთის ძალა, რომლითაც აღდგა ქრისტე და რომელიც მან მიიღო, როდესაც მამის მარჯვნივ დაჯდა, ხელმისაწვდომია ჩვენთვისაც.

მაგრამ პავლე ამაზე არ ჩერდება. აღდგომამ იესოს მისცა ძალა და ხელმწიფება უხელმძღვანელოს თავის ხალხს და უბოძოს მას ყველაფერი, რაც სიცოცხლისათვის სჭირდება როგორც ამჟამად, ისე მთელი მარადისობა!

`მაგრამ რაში გჭირდებათ თქვენ იესოს აღდგომის ძალა? ილოცეთ იმის შესახებ, რომ მოიპოვოთ ეს ძალა. რისი გაკეთება შეგიძლიათ, რა გადაწყვეტილებებს მიიღებთ, რომ ეს ძალა სრულად გამოვლინდეს თქვენს ცხოვრებაში?`