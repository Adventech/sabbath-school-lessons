---
title: შემდგომი გამოკვლევებისთვის
date: 19/08/2022
---

წაიკითხეთ: ე. უაითი. წინასწარმეტყველები და მეფეები, გვ. 598-606.

"განა არ თქვა ღმერთმა, რომ მისცემს სულიწმიდას მათ, ვინც სთხოვს? განა ეს სული არაა რეალური, ჭეშმარიტი წინამძღოლი? ზოგიერთი ადამიანი, როგორც ჩანს, შიშობს მიენდოს მის სიტყვას, რადგან ფიქრობს, რომ ეს აღქმული იქნება როგორც თვითდაჯერებულობა მათი მხრიდან. ისინი სთხოვენ ღმერთს ასწავლოს მათ, მაგრამ მაინც ვერ წყვეტენ მიენდონ ღვთის სიტყვას და ირწმუნონ, რომ ამის მეშვეობით ღმერთი მოძღვრავს მათ. როცა ჩვენ თავმდაბლად მოვდივართ ჩვენს ზეციერ მამასთან მოწაფეობის სულით, მზად ვართ და გვწყურია ვისწავლოთ, რატომ უნდა გვეშინოდეს ღვთის დაპირებების შესრულების? ერთი წამითაც არ უნდა შეგეპაროთ ეჭვი მასში, რადგან ამით შეურაცხყოფთ მას. როცა ცდილობთ შეიცნოთ ღვთის ნება, თქვენი ვალი, რომელიც ღმერთთან თანამშრომლობით უნდა შეასრულოთ, მდგომარეობს იმაში, რომ ირწმუნოთ: ღმერთი გაგიძღვებათ, წარგმართავთ და გაკურთხებთ მისი ნების შესრულებაში. ჩვენ შეიძლება არ ვენდობოდეთ ჩვენს თავს, რადგან შესაძლოა არასწორად განვმარტოთ მისი დარიგებანი, მაგრამ ილოცეთ ამაზე და მიენდეთ ღმერთს, ენდეთ მას ბოლომდე, რათა სულიწმიდამ მიგიყვანოთ ღვთის ჩანაფიქრების და მისი განგების სწორ გაგებამდე" (ე. უაითი. გამოცემული ხელნაწერები, ტ. 6, გვ. 225).

"რწმენა მტკიცდება, როცა ადამიანი ებრძვის ეჭვებს და გადალახავს წინააღმდეგობას. ასეთ განსაცდელებში შეძენილი გამოცდილება უფრო ძვირფასია, ვიდრე ყველაზე ძვირფასი ბრილიანტები" (ე. უაითი. მოწმობანი ეკლესიისთვის, ტ. 3, გვ. 555).

**კითხვები მსჯელობისათვის:**

`1. რომელი უხილავი ნივთების ან მოვლენების არსებობის გწამთ? როგორ გვეხმარება ეს გავიგოთ რას ნიშნავს დაინახო "უხილავი"?`

`2. იმსჯელეთ ოთხშაბათის თემის ბოლო კითხვაზე. რაოდენ ხშირად ვიკავებთ ჩვენ მსგავს პოზიციას? რა შეგვიძლია გავაკეთოთ ჩვენი რწმენის განსამტკიცებლად იმასთან დაკავშირებით, რომ ღვთის გზები საუკეთესოა, მაშინაც კი როცა ისინი არ მოგვწონს?`

`3. თუკი "რწმენა მტკიცდება, როცა ადამიანი ებრძვის ეჭვებს და გადალახავს წინააღმდეგობას" და თუკი "ასეთ განსაცდელებში შეძენილი გამოცდილება უფრო ძვირფასია, ვიდრე ყველაზე ძვირფასი ბრილიანტები", მაშინ ხომ არ ჯობია შევცვალოთ ჩვენი დამოკიდებულება ასეთი სიტუაციების მიმართ?`

`4. მრავალ ჩვენგანს უნახავს ადამიანები, ქრისტიანებიც კი, ისეთ სიტუაციებში, რომლებსაც საშინელი შედეგი ჰქონდა. ლოცვებისა და კეთილი განზრახვების მიუხედავად, ხდებოდა უარესი, რისი წარმოდგენაც კი შეიძლებოდა. როგორ შეიძლება ამის ახსნა შესწავლილი გაკვეთილის ფონზე?`