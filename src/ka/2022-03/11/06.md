---
title: ისწავლეთ ისიამოვნოთ უფლის მიერ
date: 08/09/2022
---
 "ისიამოვნე უფლის მიერ და ის აგისრულებს გულისწადილს " (ფსალმ. 36:4).

სიტყვები ფსალმ. 36:4-დან — ეს არის საოცარი დაპირება. წარმოიდგინეთ, რომ ღებულობთ იმას, რაზეც დიდი ხანია ოცნებობდით. თუმცა სასურველის მოპოვება დამოკიდებულია იმაზე, რამდენად შეუძლია გულს იხაროს უფლის მიერ. მაშ რას ნიშნავს "იხარო უფლის მიერ"?

წაიკითხეთ ფსალმ. 36:1-11. ძალიან მნიშვნელოვანია ყურადღება მიაქციოთ ფსალმ. 36:4-ის კონტექსტს. დავითი წერს იმ ადამიანების შესახებ, რომლებიც მოქმედებენ ღმერთის წინააღმდეგ და პირადად მის წინააღმდეგ. როდესაც ვიღაც გვეწინააღმდეგება, ბუნებრივი პასუხი ჩვეულებრივ არის გაღიზიანება და მცდელობა დაამტკიცო საკუთარი სიმართლე. მაგრამ დავითი სხვა რამეს გვირჩევს.

რას ურჩევს დავითი ღვთის შვილებს მოცემულ მუხლებში? 

ფსალმ. 34:1

ფსალმ. 34:5

ფსალმ. 34:7

ფსალმ. 34:8

კიდევ ერთხელ წაიკითხეთ ფსალმ. 34:4.  განხილული მუხლების კონტექსტის გათვალისწინებით, თქვით, რას ნიშნავს "ისიამოვნოთ უფლის მიერ"?

კვლავ და კვლავ სხვადასხვა სახით დავითი იმეორებს მთავარ აზრს: ენდეთ ღმერთს! ენდეთ მის ქმედებებს, იმედი არ გაგიცრუვდეთ, რადგან უფალი თქვენთანაა და ყოველთვის თქვენს სასიკეთოდ მოქმედებს. ნუ ეცდებით ყველაფრისთვის თავისი ადგილის მიჩენას. თქვენი ზეციერი მამა ზრუნავს ამ ყველაფერზე, მიენდეთ მას მთელი გულით. 

სწორედ ასეთ კონტექსტში მოგვიწოდებს დავითი "ვისიამოვნოთ უფლის მიერ". ეს ნიშნავს ვიცხოვროთ ღმერთისადმი სრული ნდობის მდგომარეობაში. ვერაფერი დაჩრდილავს ჩვენს სიმშვიდეს, რადგან ღმერთი ჩვენთანაა და ჩვენს სასიკეთოდ მოქმედებს. ამიტომ ჩვენ მოწოდებული ვართ განვადიდოთ იგი, ვიხაროთ მასში. მას ხომ ვერავინ შეუშლის ხელს! როცა ვისწავლით ასე ცხოვრებას, მაშინ ნამდვილად დავიწყებთ იმის მიღებას, რაც ჩვენს გულს სწყურია, ვინაიდან ჩვენს მოსიყვარულე ზეციერ მამას სურს ჩვენთვის ამის მოცემა, თან იმ დროს, როცა მისი საბოძვარი ყველაზე მეტ სარგებელს მოგვიტანს ჩვენ და ღვთის სამეფოს. 

როგორ შეგიძლიათ ისწავლოთ "ისიამოვნოთ უფლის მიერ"? გარკვეული დრო გაატარეთ ლოცვაში და სთხოვეთ ღმერთს იმის შესახებ, რომ ასეთი სიხარული იქცეს თქვენი ცხოვრების სინამდვილედ.