---
title: ლოდინი განსაცდელში
date: 03/09/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გალ. 5:22; რომ. 15:4,5; 5:3-6; 1მეფ. 26; ფსალმ. 36:1-11.

> <p>სამახსოვრო მუხლი:</p>
> "ხოლო სულის ნაყოფია… სულგრძელება" (გალ. 5:22).

მეცნიერებმა ჩაატარეს ექსპერიმენტი, რომელშიც მონაწილებოდნენ ოთხი წლის ბავშვები. თითოეულ ბავშვს მისცეს თითო ზეფირი და ამასთანავე უთხრეს: თუკი ისინი დაელოდებიან, სანამ მეცნიერი დაბრუნდება თავისი დავალებიდან, მაშინ მიიღებენ მეორე ზეფირსაც. ზოგიერთმა ბავშვმა თავისი ზეფირი შეჭამა მაშინვე, როგორც კი მეცნიერი გავიდა. სხვებმა დაიწყეს ლოდინი. ეს განსხვავება ქცევაში დაფიქსირებულ იქნა. შემდეგ მეცნიერები აკვირდებოდნენ ამ ბავშვებს მოზარდობის ასაკამდე. ისინი, ვინც ექსპერიმენტში მოთმინება გამოიჩინა, აღმოჩნდნენ უფრო შეგუებული ცხოვრებასთან, გახდნენ უფრო წარმატებული სტუდენტები, მათი ცხოვრება აეწყო უფრო სტაბილურად, ვიდრე იმ ბავშვებისა, რომლებიც მოუთმენლები იყვნენ. მეცნიერებმა დაასკვნეს, რომ მოთმინება - ეს არის ადამიანის ხასიათის ძალიან მნიშვნელოვანი თვისება. გასაკვირი არ არის, რომ უფალმა თავის მიმდევრებს მოუწოდა განავითარონ საკუთარ თავში ეს თვისება. 

ამ კვირაში ჩვენ განვიხილავთ, ალბათ, ერთ-ერთ ყველაზე რთულ განსაცდელს - ლოდინის განსაცდელს. 

**კვირის ძირითადი კითხვები:** რატომ არის ზოგჯერ საჭირო გარკვეული მოვლენების განხორციელებისთვის ძალიან დიდი ხნის ლოდინი? მოთმინების რა გაკვეთილები შეგვიძლია ვისწავლოთ რთული განსაცდელების გავლისას?