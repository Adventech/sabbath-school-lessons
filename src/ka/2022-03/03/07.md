---
title: შემდგომი გამოკვლევებისთვის
date: 15/07/2022
---

წაიკითხეთ: ე. უაითი. პატრიარქები და წინასწარმეტყველები, გვ. 169-182; ქრისტე - წუთისოფლის იმედი, გვ. 74-82.

"ძველად უფალმა ისრაელი წაიყვანა რეფიდიმში, მას დღესაც შეუძლია გადაწყვიტოს ჩვენი წაყვანა ისევ იქითკენ, რათა გამოსცადოს ჩვენი ერთგულება მის მიმართ. მას თავისი შვილები ყოველთვის როდი მიჰყავს მხოლოდ სასიამოვნო ადგილებისკენ. ის რომ ასე იქცეოდეს, ჩვენს თვითკმარობაში დაგვავიწყდებოდა, რომ ის არის ჩვენი დამხმარე. უფალს სწყურია გამოგვიცხადოს თავისი თავი და მოგვცეს შესაძლებლობა ვისარგებლოთ მისი უხვი საბოძვრებით. იგი ნებას რთავს განსაცდელებს და იმედგაცრუებას თავს დაგვატყდეს ჩვენ, რათა გავაცნობიეროთ ჩვენი უმწეობა და ვისწავლოთ დახმარება ვეძებოთ მასთან. მას შეუძლია გრილი ნაკადის გადმოდინება ქვის კლდეებიდან. სანამ მას პირისპირ არ შევხვდებით, სანამ არ დავინახავთ მას, როგორც ის გვხედავს ჩვენ, და არ შევიცნობთ, როგორც თავად ვართ შეცნობილი, ჩვენ ვერასოდეს შევძლებთ გავიგოთ, რა სიმძიმე იტვირთა მან ჩვენი გულისთვის და კიდევ რამდენ სიმძიმეს იტვირთავდა სიხარულით, ჩვენ რომ ბავშვური რწმენით მოგვეტანა ისინი მასთან" (ე. უაითი. რევიუ ენდ ჰერალდ, რეფიდიმი, 7 აპრილი, 1903 წ.).

**კითხვები მსჯელობისათვის:**

`1. როცა ცდუნების შესახებ ვსაუბრობთ, ჩვენ ვგულისხმობთ თითოეული ადამიანის პირად ცდუნებებს, და ეს სწორია. მაგრამ ხომ არ გეჩვენებათ, რომ არსებობს ცდუნებები, რომლებსაც იძულებულია ებრძოლოს მთელი ეკლესია ან მორწმუნეთა ჯგუფი? თუ დიახ, მაშინ რომლები?`

`2. სთხოვეთ მსურველებს მოგითხროთ იმ "უსიამოვნო ადგილების" შესახებ, სადაც ისინი ოდესღაც მიიყვანა ღმერთმა. რატომ იყო ეს ადგილები უსიამოვნო? ეს ადამიანები იმავე ადგილებს კვლავ რომ სწვეოდნენ, განსხვავებულად მოექცეოდნენ?`

`3. ჩვენ ყველას გვესმის, რომ დროდადრო ღმერთი უშვებს, რომ ჩვენ გადავიტანოთ ცეცხლოვანი განსაცდელები, რათა განგვწმიდოს. მაგრამ როგორ გავიგოთ ის განსაცდელები, რომლებიც უაზრო გვეჩვენება. მაგალითად, ვინმეს მყისიერად დაღუპვა ავტოკატასტროფის დროს? იმსჯელეთ ამ კითხვაზე ჯგუფში.`

`4. კლასში ილოცეთ ერთმანეთზე, რათა მოიპოვოთ ძალა გაუძლოთ განსაცდელებს და დარჩეთ ერთგული.`

`5. იცნობთ თუ არა ადამიანს, რომელიც გადატანილი განსაცდელების გამო გზას აცდა. თუ დიახ, მაშინ რას მოიმოქმედებს თქვენი საშაბათო ჯგუფი, რათა დაეხმაროს ამ ადამიანს ღმერთთან დაბრუნებაში?`