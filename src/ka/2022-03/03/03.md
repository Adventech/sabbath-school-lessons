---
title: მწარე წყალი
date: 11/07/2022
---

"და აიყარა ისრაელის ძეთა მთელი თემი სინის უდაბნოდან სამგზავროდ, უფლის ბრძანებისამებრ, და დაიბანაკეს რეფიდიმში. და არ აღმოჩნდა სასმელი წყალი ხალხისათვის" (გამ. 17:1).

ჩვენ, რა თქმა უნდა, არ უნდა ველოდოთ, რომ ღმერთი მოგვცემს ყველაფერს, რაც არ უნდა მოვისურვოთ, მაგრამ ნუთუ არ შეიძლება ველოდოთ იმას, რაც ჩვენ გვჭირდება? ამასთანავე არა ის, რასაც ჩვენ ვთვლით ჩვენს საჭიროებად, არამედ ის, რაც ნამდვილად საჭიროა?

ისრაელიანებს გარკვევით სჭირდებოდათ წყალი. მეწამულ ზღვაზე გადასვლის შემდეგ ისინი ღმერთს მისდევდნენ მწველ, უწყლო უდაბნოში სამი დღის განმავლობაში. მათი სასოწარკვეთა გასაგებია. როდისღა ღებულობენ ისინი წყალს, რომელიც ესოდენ სჭირდებათ?

მაშ ასე, საით წაიყვანა ღმერთმა ხალხი? სვეტი გაემართა მარასკენ. როგორ ხარობდნენ ისინი, როდესაც იქ წყალი დაინახეს! მაგრამ, ოდნავ რომ მოსვეს, მაშინათვე იძულებული იყვნენ გადმოეფურთხებინათ, რადგან წყალი მწარე იყო. «"და დრტვინავდა ხალხი მოსეზე ასე: “რა დავლიოთ?”» (გამ. 15:24).

რამდენიმე დღის შემდეგ სიტუაცია მეორდება, მაგრამ ამჯერად სვეტი ჩერდება აბსოლუტურად უწყლო ადგილას (იხ. გამ. 17:1).

`წაიკითხეთ გამ. 15:22-27; 17:1-7. რა გაუცხადა ღმერთმა ისრაელიანებს თავისი თავის შესახებ მარაში და რედფიდიმში? რა სახის გაკვეთილები უნდა შეეთვისებინათ მათ იქ?`

`რა სახის კითხვებს სვამდნენ ისრაელიანები რეფიდიმში? გამ. 17:7. დაგისვამთ თუ არა თქვენ მსგავსი კითხვები? თუ დიახ, რატომ? რას გრძნობდით და რა ისწავლეთ, როდესაც პასუხები მიიღეთ? რამდენჯერ უნდა მივიღოთ პასუხი, რომ მეტად აღარ დავსვათ მსგავსი კითხვები?`