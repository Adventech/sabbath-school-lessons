---
title: აღთქმული ქვეყნისკენ ჩიხის გავლით
date: 10/07/2022
---

"ფარაონი მიუახლოვდა, გაიხედეს ისრაელის ძეთ და დაინახეს, ეგვიპტელნი მოსდევენ უკან, და შეეშინდათ ძალზე და შეღაღადეს ისრაელის ძეებმა უფალს" (გამ. 14:10).

აღმოჩენილხართ თუ არა ოდესმე ხაფანგში ან ჩიხში? ზოგჯერ, რა თქმა უნდა, სასიამოვნოა, როცა ოთახში შესვლისას იქ ხედავ საკუთარ მეგობრებს, რომლებიც თქვენ შეძახილებით გხვდებიან: "სიურპრიზი! დაბადების დღეს გილოცავთ! მაგრამ ხშირად სხვა სახის "სიურპრიზები" შეიძლება თავზარდამცემი იყოს, თან ძალიან არასასიამოვნო. ისინი კი ჩვეულებრივ ხდება იქ, სადაც ყველაზე ნაკლებად ელოდები.

იმ დღიდან მოყოლებული, რაც ისრაელიანებმა დატოვეს ეგვიპტე, აღთქმულ ქვეყანაში შესვლამდე უფალი "უძღოდა მათ წინ დღისით ღრუბლის სვეტში გზის საჩვენებლად, ღამით კი ცეცხლის სვეტში გზის გასანათებლად, რათა ევლოთ დღითა და ღამით" (გამ. 13:21). მთელი გზის განმავლობაში ისინი მიჰყავდა თავად ღმერთს. მაგრამ ნახეთ, სად მიიყვანა მან ისინი დასაწყისში: წინ იყო ზღვა, ორივე მხარეს მთები, უკან კი ფარაონის ჯარი მოსდევდათ!

`წაიკითხეთ გამ. 14. როგორ ფიქრობთ, რატომ მიიყანა ღმერთმა ისრაელიანები იქ, სადაც მათ თავზარი დაეცემოდათ?`

"სვეტის" მიყოლა არ ნიშნავს, რომ ჩვენი ცხოვრება ყოველთვის ადვილი იქნება. იგი შეიძლება იყოს მძიმეც, რადგან სიმართლის მოპოვება მოითხოვს განსაცდელების გადატანას (იხ. იერ. 17:9). ასეთ რთულ პერიოდებში ნიშანი იმისა, რომ ჩვენ ნამდვილად მივყვებით ღმერთს, იქნება არა განსაცდელებისა და ტკივილის უქონლობა, არამედ გახსნილობა მისი მითითებებისადმი, გონებისა და გულის მუდმივი დამორჩილება მისი ხელმძღვანელობისადმი.

`რა უნდა ესწავლათ ისრაელიანებს მეწამულ ზღვაზე გადარჩენის გამოცდილებიდან? გამ. 14:31.`

`რატომ არის ზოგჯერ რთული ენდო ღმერთს, მიუხედავად მისი უამრავი დაპირებისა? გაიხსენეთ ზოგიერთი რთული სიტუაცია, რომლებშიც უფალმა შეგიყვანათ, რათა გასწავლოთ "ერწმუნოთ უფალს" და "გეშინოდეთ" მისი.`