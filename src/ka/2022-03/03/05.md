---
title: უხრწნელი მემკვიდრეობა
date: 13/07/2022
---

`წაიკითხეთ 1პეტრ. 1:1-7. რაში მდგომარეობს ამ ნაწყვეტის ძირითადი აზრი?`

პეტრე მოციქული წერს ადამიანებს, რომლებიც ებრძოდნენ სირთულეებს და ხშირად გრძნობდნენ თავს მარტოსულად. მისი წერილი ეკუთვნის "რჩეულთ, პონტოს, გალატიის, კაბადოკიის, აზიისა და ბითვინიის განთესილობის ხიზნებს" (1პეტრ. 1:1). ეს ტერიტორია ამჟამად არის თურქეთის დასავლეთი ნაწილი. პეტრე მოუწოდებს მორწმუნეებს ილხინონ "თუმცა ამჟამად მრავალგვარ განსაცდელში მცირე ხანს უნდა გაწვალდეთ" (1პეტრ. 1:6).

`რა აქვს პეტრეს მხედველობაში, როდესაც მორწმუნეებს უწოდებს "ხიზნებს"? რა სახის განსაცდელი შეიძლება ჰქონოდათ ამ ადამიანებს?`

იმ დროს ყოფილიყავი ქრისტიანი ნიშნავდა რაღაც უჩვეულოს. მორწმუნეები ცოტანი იყვნენ და ისინი გაფანტული იყვნენ სხვადასხვა ადგილას, სადაც წარმოადგენდნენ აშკარა უმცირესობას, რომლებისაც უკეთეს შემთხვევაში არასწორად ესმოდათ, ხოლო უარეს შემთხვევაში სასტიკად დევნიდნენ. პეტრე არწმუნებს ქრისტიანებს, რომ ეს განსაცდელები შემთხვევითი და უმიზნო არაა (იხ. 1პეტრ. 1:6,7). ისინი, ვინც "მრავალგვარ განსაცდელშია" (1პეტრ. 1:6), ჭეშმარიტ რწმენას იძენენ.

`კიდევ ერთხელ წაიკითხეთ 1პეტრ. 1:6-9. პავლეს სიტყვების თანახმად, რას იძენენ ქრისტიანები, რომლებიც გაუძლებენ განსაცდელებს?`

განა შეიძლება ის განსაცდელები და ტანჯვები, რომლებიც ქრისტიანებს ხვდებათ, შეედაროს იმ მარადისობის დიდებასა და სიხარულს, რაც მათ მოელის როცა ქრისტე დაბრუნდება? განსაცდელში მყოფთა და ტანჯულთა მიმართ თქმული მოციქულის სიტყვები - ეს არის ღვთის სიტყვები ჩვენთვის დღეს. როგორი მწარეც არ უნდა იყოს ჩვენი განსაცდელები, ჩვენ არასოდეს არ უნდა დავკარგოთ მხედველობის არედან მთავარი - მარადიული სიცოცხლე ახალ ცაზე და ახალ მიწაზე, სადაც არ არის ტკივილი, ტანჯვა და სიკვდილი. როდესაც დაიმდებული ვართ ამ ძვირფას დაპირებაზე, რომელიც გამყარებულია ქრისტეს სიკვდილით, მნიშვნელოვანია არა მხოლოდ ის, რომ არ დავკარგოთ რწმენა, არამედ განსაცდელებშიც ვთხოვოთ უფალს გაგვწმიდოს ყოველგვარი უკეთურებისგან, რომელიც ხელს უშლის ჩვენს ურთიერთობას ღმერთთან.