---
title: დიადი ბრძოლა უდაბნოში
date: 12/07/2022
---

"იესო, სულიწმიდით აღვსილი დაბრუნდა იორდანედან და სულით გაყვანილ იქნა უდაბნოში და ორმოც დღეს სცდიდა მას ეშმაკი" (ლუკ. 4:1,2).

`როგორ შეგიძლიათ ახსნათ, რომ იესო უდაბნოში იქნა "სულით გაყვანილი"? იყო თუ არა ღმერთი იესოს ცდუნებების წყარო და მიზეზი?`

ცდუნებები შეიძლება საკმაოდ ძლიერი აღმოჩნდეს, რადგან მიმართულია იმისკენ, რაც ძლიერ გვსურს, და თითქოს მაშინ მოდის, როცა ჩვენ ყველაზე სუსტები ვართ.

ლუკას სახარების მე-4 თავი იწყება სატანის მიერ იესოს ცდუნების შესახებ ისტორიით, რომელიც ჩვენს ყურადღებას რამდენიმე რთულ საკითხზე მიაპყრობს. ერთი შეხედვით იქმნება შთაბეჭდილება, რომ თავად სულიწმიდას შეჰყავს იესო განსაცდელში. მაგრამ ღმერთი არასოდეს არ ცდის (იხ. იაკ. 1:13). უფრო სწორად, როგორც უკვე ავღნიშნეთ, იგი უშვებს ჩვენს ცხოვრებაში გარემოებებს, რომლებიც ცდის ჩვენს გულს. ლუკ. 4-ის თანახმად სულიწმიდას შეუძლია მიგვიყვანოს გამოცდის დროსთან, როცა ჩვენ მოგვიწევს პირისპირ შევხვდეთ ეშმაკის ყველაზე მზაკვარ ცდუნებებს. როდესაც ვგრძნობთ, თუ როგორ ძლიერდება ეს ცდუნებები, ჩვენ შეიძლება არასწორად გავიგოთ მომხდარი და ვიფიქროთ, რომ გადავუხვიეთ ღვთის გზას. "ხშირად განსაცდელში ჩავარდნის დროს ეჭვი გვეპარება იმაში, რომ ღვთის სული გვხელმძღვანელობს. მაგრამ განა სულიწმიდამ არ წაიყვანა იესო უდაბნოში სატანისაგან გამოსაცდელად? ღმერთი გვცდის ისევ ჩვენივე კეთილდღეობისათვის. იესოს ბოროტად არ გამოუყენებია ღვთის აღთქმანი და არც განსაცდელი უძებნია თავად. მაგრამ არასოდეს დაუკარგავს მხნეობა განსაცდელში ყოფნისას. ასევე უნდა მოვიქცეთ ჩვენც" (ე. უაითი. ქრისტე - წუთისოფლის იმედი, გვ. 85).

`წაიკითხეთ ლუკ. 4:1-13. რა საშუალებებს იყენებდა იესო, რათა წინ აღდგომოდა ეშმაკის ცდუნებებს უდაბნოში?`

ზოგჯერ, "ტიგელში" ყოფნისას, ჩვენ უფრო ვიწვებით, ვიდრე ვიწმინდებით. ამიტომ საკმაოდ მანუგეშებელია ვიცოდეთ, რომ, როდესაც სულით ვეცემით განსაცდელში, ჩვენ შეგვიძლია შევინარჩუნოთ იმედი, ვინაიდან იესომ გაუძლო. აი, რაში მდგომარეობს კეთილი უწყება: რადგანაც ქრისტემ იტვირთა ჩვენი ცოდვები, გადაიხადა საფასური ჩვენი მარცხისა გავუძლოთ ცდუნებას (როგორიც არ უნდა იყოს) და გაიარა ისეთი განსაცდელები, რომლების გადატანაც არცერთ ჩვენგანს არ მოუწევს, ჩვენ არ ვართ უარყოფილი ღმერთისგან. ყველაზე გამოუსწორებელი ცოდვილისთვისაც კი არის იმედი.

`რა სახის ცდუნებებს ებრძვით ამჟამად?  ლოცვაში სთხოვეთ ღმერთს გასწავლოთ ცდუნებებთან ბრძოლაში იმოქმედოთ ქრისტეს მსგავსად. გახსოვდეთ: თქვენ არ უნდა დაუთმოთ ცდუნებას - არასდროს! ასევე გახსოვდეთ: წაბორძიკებულთ ჰყავთ მხსნელი.`