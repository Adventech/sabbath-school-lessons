---
title: გალია
date: 09/07/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 14; 15:22-27; 17:1-7; იგავ. 3; ლუკ. 4:1-13; 1პეტრ. 1:6-9.1 9.

> <p>სამახსოვრო მუხლი:</p>
> "ამაზე ილხინეთ, თუმცა ამჟამად მრავალგვარ განსაცდელში მცირე ხანს უნდა გაწვალდეთ" (1პეტრ. 1:6).

"კაშკაშა დღის შუქზე, მრავალი სხვა ხმის გაგონებისას, გალიაში მჯდომი ჩიტი არ იმღერებს იმ სიმღერას, რომელიც პატრონს სურს რომ მას ასწავლოს. იგი დაიმახსოვრებს ნაწყვეტს ამ სიმღერიდან, თუნდაც ერთ ტრელს, თუმცა არასოდეს - მთლიან მელოდიას. მაგრამ პატრონი გალიას აფარებს ქსოვილის ნაჭერს და ათავსებს იქ, სადაც ჩიტი მოისმენს მხოლოდ ერთ სიმღერას, რომელიც მან უნდა ისწავლოს. სიბნელეში ჩიტი ცდილობს გაიმეოროს საჭირო სიმღერა მანამ, სანამ არ დაიმახსოვრებს მას და სრულყოფილ მელოდიას არ წარმოქმნის. შემდეგ გალიას წინანდელ ადგილას აბრუნებენ, და ამ დროიდან მოყოლებული ჩიტი ყოველთვის იმღერებს ნასწავლ სიმღერას არა სიბნელეში, არამედ სინათლეზე. ასევე ექცევა ღმერთი თავის შვილებს. მას აქვს სიმღერა, რომელიც სურს, რომ გვასწავლოს, და თუ ამ სიმღერას უბედურებების წყვდიადში შევისწავლით, მაშინ შევძლებთ ვიმღეროთ იგი ყოველთვის" (ე. უაითი. განკურნების მსახურება, გვ. 472).

ყურადღება მიაქციეთ: ჩიტს სიბნელეში ათავსებს თავად პატრონი.

ჩვენ ყველას გვესმის, რომ ტანჯვების მიზეზი არის სატანა, მაგრამ ჩაგვაგდებს თუ არა თავად ღმერთი ისეთ გარემოებებში, სადაც მოგვიწევს განვიცადოთ შფოთი და ტკივილი?

**გაკვეთილის ძირითადი კითხვები:**

რომელი ბიბლიური მაგალითები მოწმობს იმის შესახებ, რომ ზოგჯერ ღმერთი თავად მიუძღვის თავის ხალხს მძიმე განსაცდელებში? როგორ ფიქრობთ, მას რომელი ახალი სიმღერა სურს ასწავლოს ადამიანებს?