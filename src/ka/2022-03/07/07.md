---
title: შემდგომი გამოკვლევებისთვის
date: 12/08/2022
---

წაიკითხეთ: ე. უაითი. აღზრდა, გვ. 301-309; განკურნების მსახურება, გვ. 470, 471.

"ყოველი ადამიანის ცხოვრებაში არსებობს მტანჯველი სასოწარკვეთილებისა და სრული იმედგაცდურების დრო. დგება ისეთი დღეები, როცა ტანჯვები ჩვენი ცხოვრების ნაწილი ხდება, როცა შფოთი სულს გიფორიაქებს და სიკვდილი სასურველი მხსნელია. რა რთულია მაშინ გჯეროდეს, რომ ღმერთი კვლავინდებურად კეთილისმყოფელია თავისი მიწიერი შვილების მიმართ. ბევრი აღარ ესავს ღმერთს მსგავს პერიოდში, ისინი ეჭვების მონობაში ექცევიან და ურწმუნოების ჯაჭვი ბოჭავს მათ. ო, ნეტავ შეგვეძლოს ამ მომენტში ჩავწვდეთ ღვთის განგების გეგმას, დავინახავდით ანგელოზებს, რომლებიც ცდილობენ გვიხსნან თავად ჩვენი თავისგან და ყველაფერს აკეთებენ, რომ განამტკიცონ ჩვენი ფეხები საფუძველზე, რომელიც უფრო მტკიცეა, ვიდრე მარადიული მთები, და მაშინ სასიცოცხლო ძალების და რწმენის ახალი ნაკადი მოიცავდა მთელ ჩვენს არსებას" (ე. უაითი. წინასწარმეტყველები და მეფეები, გვ. 162).

**კითხვები მსჯელობისათვის:**

`1. ე. უაითი ამბობს, რომ "ყოველი ადამიანის ცხოვრებაში არსებობს მტანჯველი სასოწარკვეთილებისა და სრული იმედგაცდურების დრო". როდესაც ცხოვრების მსგავს მონაკვეთს გავდივართ, გვაქვს თუ არა იმის უნარი, რომ შევამჩნიოთ სხვა ადამიანების გაჭირვება და პრობლემები? როგორ ვისწავლოთ ვაჩუქოთ ერთმანეთს იმედი, როცა მწარე იმედგაცრუებას განვიცდით?`

`2. ჯგუფში განიხილეთ ხუთშაბათის თემის ბოლო შეკითხვა. როგორ გავლენას ახდენს თქვენს ცხოვრებაზე იმის ცოდნა, რომ ღმერთი ყოველთვის თქვენთან ახლოსაა?`

`3. ხმამაღლა წაიკითხეთ რომელიმე მცირე ნაწყვეტი იობ. 38-41-დან. როგორ არის მათში წარმოდგენილი ღმერთი? წაკითხულიდან რა გაიმედებთ და გამხნევებთ თქვენ? როგორ ერწყმის ამ სურათს ჭეშმარიტება შაბათის შესახებ? გვეხმარება თუ არა ის, ყოველთვის გვახსოვდეს ღმერთის ბუნებისა და ხასიათის შესახებ?`

`4. გარდამქმნელ იმედს გააჩნია ზეციური წარმომავლობა. ეს ნიშნავს, რომ ჩვენ შეგვიძლია ვილოცოთ ერთმანეთისთვის, რათა იმედმა აღავსოს ჩვენი ცხოვრება. გარკვეული დრო გაატარეთ ლოცვაში იმ ადამიანებისთვის, რომლებსაც არ გააჩნიათ ურყევი სასოება. სთხოვეთ ღმერთს, რომ იმედი გაცოცხლდეს მათ გულებში. კიდევ რისი გაკეთება შეგიძლიათ მათთვის, ვინც განსაცდელში კარგავს იმედს?`

`5. შესთავაზეთ დამსწრეებს ისაუბრონ იმის შესახებ, როგორ გახდა იმედგაცრუება და განსაცდელი იმედისა და რწმენის დაკარგვის მიზეზი და როგორ მოხდა ღმერთთან დაბრუნება.`