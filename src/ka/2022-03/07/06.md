---
title: წვრთნა ზეციერი მამისგან
date: 11/08/2022
---
წაიკითხეთ ებრ. 12:5-13 და გახსოვდეთ, რომ ამ კვარტლის გაკვეთილების სახელწოდებაა "განსაცდელში ქრისტესთან ერთად". რა სახის კეთილ უწყებას შეიცავს მოცემული მუხლები?

ებრ. 12:5-13-ში გამოსახულია განსაცდელი, როგორც აღმზრდელობითი პროცესის ნაწილი. ბერძნულ ორიგინალში გამოყენებულ სიტყვას პაიდეუო (სინოდალურ თარგმანში — დასჯა; ებრ. 12:6) გააჩნია ასეთი მნიშვნელობები: 1) აღზრდა, დარიგება; 2) გამოსწორება, დასჯა; 3) ცემა, გამათრახება. თუ გავითვალისწინებთ, რომ ამ სიტყვას იგივე ფუძე აქვს, რაც სიტყვას პაიდიონ (ბავშვი), შეგვიძლია მივხვდეთ, რატომ იყო ბერძნულ კულტურაში ეს სიტყვა ერთ-ერთი ძირითადი ტერმინი აღზრდის სფეროში. ამიტომ ჩაწვდეთ აზრს "წვრთნა უფლისაგან" (ებრ. 12:5) — ნიშნავს მიხვდეთ, თუ როგორ გვასწავლის ღმერთი რწმენის სკოლაში, რაც ავტორმა წინა მე-11 თავში აღწერა.

ებრ. 11-ში ჩამოთვლილი არიან რწმენის გმირები. რწმენა ეხმარებოდა მათ წინსვლაში, როდესაც ყოველგვარ დაბრკოლებებს და განსაცდელებს გადალახავდნენ. მე-12 თავის დასაწყისში მოციქული მოგვმართავს ჩვენ, მკითხველებს, და გვარწმუნებს: თუ მათ გაუძლეს, ჩვენც გავუძლებთ. მთავარია მუდმივად ვუმზიროთ ქრისტეს (ებრ. 12:2) და მივბაძოთ მას რთულ დროს (ებრ. 12:3). ხატოვნად რომ ვთქვათ, მე-12 თავი - ეს არის სათვალეები ქრისტიანული ცხოვრების რეალური აღქმისთვის. მათ გარეშე თქვენი ხედვა და სირთულეების გაგება ყოველთვის ბუნდოვანი იქნება. ეს "სათვალეები" გვეხმარება უფრო ნათლად გავიგოთ ტანჯვის მნიშვნელობა და გამოვასწოროთ ის მცდარი წარმოდგენა მის შესახებ, რომელსაც ჩვენი კულტურა გვახვევს თავს. მაშინ ჩვენ შევძლებთ სწორად აღვიქვათ ჩვენს ცხოვრებაში წარმოქმნილი განსაცდელები.

წაიკითხეთ ებრ. 12:1-13. ყურადღება გაამახვილეთ 5-13-ე მუხლებზე და უპასუხეთ შემდეგ კითხვებს:

ვისგან მომდინარეობს წვრთნა?

როგორ უნდა გამოვეხმაუროთ წვრთნას?

რა მიზანი აქვს წვრთნას?

კიდევ ერთხელ წაიკითხეთ ებრ. 12:1-13. შეადგინეთ სია იმ მიზეზებისა, რომლებიც იმედის საფუძველი იქნება.  გრძნობდით თუ არა იმედს თქვენი სულიერი "აღზრდის" დროს?