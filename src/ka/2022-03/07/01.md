---
title: ურყევი სასოება
date: 06/08/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რომ. 5:5; აბაკ. 1:1-4; იობ. 38-41; ეს. 41:8-14; Иер. 29:1-10; ებრ. 12:1-13.

> <p>სამახსოვრო მუხლი:</p>
> "ხოლო სასოება არ არის შემარცხვენელი, ვინაიდან ღვთის სიყვარული ჩაგვესახა გულებში სულიწმიდის მეშვეობით, რომელიც მოგვეცა ჩვენ (რომ. 5:5).

ეკლესიაში მომღიმარ ადამიანებთა გარემოცვაში ყოფნისას, ადვილია ილაპარაკო და იმღერო სასოების შესახებ. მაგრამ როდესაც სირთულეებში აღმოვჩნდებით, სასოება შეიძლება მერყეობდეს და გულში ეჭვები გვიჩნდებოდეს.

"ღმერთს არ სურს, რომ ჩვენ დათრგუნულები დავრჩეთ მწუხარებითა და იმედგაცრუებით. მას სურს, რომ ჩვენ ავიხედოთ მაღლა და ვუმზიროთ მის ძვირფას, სიყვარულით სავსე სახეს. კურთხეული მაცხოვარი დგას მრავალი ადამიანის გვერდით, რომელთა თვალები ისეა დაბინდულია ცრემლებით, რომ ისინი ვერ ცნობენ მას. მაცხოვარს ძლიერ სურს ჩაგვკიდოს ხელი, რათა ჩვენ რწმენის უბრალოებით ვუმზიროთ მას და უფლება მივცეთ გვატაროს. მისი გული ღიაა ჩვენი მწუხარებისთვის, უბედურებისთვის და განსაცდელისთვის. მან საუკუნო სიყვარულით შეგვიყვარა და თავისი სიკეთით გარემოგვიცვა. ჩვენს გულს შეუძლია მოისვენოს მასში, როდესაც მისი სიყვარულისა და სიკეთის შესახებ ვფიქრობთ მთელი დღე. მაცხოვარი აღამაღლებს სულს ყოველდღიურ მწუხარებაზე და დაბნეულობაზე მშვიდობის სამეფოში. იფიქრეთ ამის შესახებ, ტანჯვისა და მწუხარების შვილებო და გაიხარეთ იმედით. „და ეს არის ძლევა, სოფლის მძლეველი, ჩვენი რწმენა“ (1იოან. 5:4)» (ე. უაითი. ბედნიერი ცხოვრების წესები, გვ. 12).

**გაკვეთილის ძირითადი კითხვა:** როგორ გვეხმარება ღვთის ხასიათის სწორად გაგება იმედის შენარჩუნებაში მძიმე განსაცდელების დროს?