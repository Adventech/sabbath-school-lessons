---
title: მთლიანი სურათი
date: 07/08/2022
---
როდესაც ძლიერ ტკივილს განვიცდით, ჩვენ გვეჩვენება, რომ ამქვეყნად არაფერია ჩვენს მდგომარეობაზე მნიშვნელოვანი. მაგრამ ყოველთვის უნდა გვახსოვდეს, რომ ჩვენ მხოლოდ ნაწილი ვართ ჩვენ გარშემო არსებული დიდი სამყაროსი (იხ. გამოცხ. 12:7; რომ. 8:22).

წაიკითხეთ აბაკ. 1:1-4. ჩამოთვალეთ და აღწერეთ, რა აშფოთებს აბაკუმს როგორც ღმერთის მხრიდან, ისე გარშემო მყოფი ხალხის მხრიდან.

შესაძლოა, თქვენ ელოდით, რომ წინასწარმეტყველის ჩივილს ღმერთი უპასუხებდა: "აბაკუმ, ეს ნამდვილად საშინელებაა. მე მოვალ და მოვაგვარებ პრობლემას". მაგრამ ღმერთის პასუხი საპირისპიროა. მან ამცნო, რომ ყველაფერი კიდევ უფრო გაუარესდება. წაიკითხეთ ამის შესახებ აბაკ. 1:5-11-ში.

ისრაელიანებს ავიწროებდნენ აშურელები, მაგრამ ღმერთი წინასწარმეტყველებს კიდევ უფრო დიდ სიძნელეებს: ბაბილონელები ტყვედ წაიყვანენ იუდეველ ხალხს. აბაკუმი კვლავ ლოცულობს (იხ. აბაკ.1:12-17) და ელოდება ღვთის პასუხს.

როგორ მოაქვს იმედი აბაკ. 2:2,3-ში დაწერილ ღვთის შესავალ სიტყვებს ბაბილონის დაპირებული განადგურების შესახებ.

აბაკუმის წიგნის მეორე თავი - ესაა ღვთის წინასწარმეტყველება ბაბილონის განადგურების შესახებ. ებრ. 10:37-ში პავლე მოციქული ციტირებს აბაკ. 2:3,4-ს და მიუთითებს ამ დაპირების ესხატოლოგიურ შესრულებაზე. წინასწარმეტყველება ბაბილონის განადგურების შესახებ ახდა და ზუსტად ასევე შეგვიძლია ვიყოთ დარწმუნებული, რომ განადგურდება "დიდი ბაბილონი" (გამოცხ. 18:2).

აბაკუმი იტანჯებოდა იმით, რომ იგი გარემოცული იყო დიდი ბოროტებით, თუმცა ღმერთი დაჰპირდა, რომ კიდევ უფრო უარესად იქნება საქმე. წინასწარმეტყველის მდგომარეობა ჰგავს ჩვენსას. ჩვენ გარშემო დიდი ბოროტებაა, მაგრამ ბიბლია წინასწარ იუწყება, რომ ეს ბოროტება კიდევ უფრო გამრავლდება. აბაკუმი მხოლოდ იმიტომ არ ჩავარდა სასოწარკვეთილებაში, რომ მთლიანი სურათი დაინახა. ამან აიძულა იგი წარმოეთქვა დიდებული ლოცვა მადლიერებისა, რომელშიც იგი განადიდებს ღმერთს მისი ჩანაფიქრისთვის (იხ. აბაკ. 3).

წაიკითხეთ აბაკ. 3:16-19. რაზე მიუთითებს აბაკუმი, როგორც თავისი იმედის მიზეზზე?

რისი იმედი აქვს ღვთის ხალხს, რომლებიც ელოდებიან ბოლო წინასწარმეტყველებათა შესრულებას? როგორ შეგიძლიათ ეს იმედი თქვენც ჰპოვოთ?