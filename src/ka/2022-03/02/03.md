---
title: სატანის მიერ შექმნილი განსაცდელები
date: 04/07/2022
---
„მღვიძარენი იყავითი, იფხიზლეთ, რადგან თქვენი მოწინააღმდეგე ეშმაკი დაძწრის, როგორც მბრდღვინავი ლომი, და ეძებს, ვინ ჩაყლაპოს" (1პეტრ. 5:8).

`რა სახის უწყებას შეიცავს მოცემული მუხლი? საკუთარ თავს ჰკითხეთ, რამდენად სერიოზულად ეპყრობით ამ გაფრთხილებას. რაში ვლინდება თქვენი დამოკიდებულება მის მიმართ?`

გიცქერიათ თუ არა ოდესმე მშიერი ლომისთვის? საშინელი სანახაობაა: ლომი, თითქოს, მზად არის შეჭამოს ყველაფერი, რაც გზაზე ხვდება. პეტრე ამბობს, რომ ეშმაკი მშიერი ლომივით იქცევა. ირგვლივ ყველგან ვხედავთ მისი ქმედებების შედეგებს: სიკვდილი, ტანჯვები, ზნეობრიობის დაცემა, ფასეულობათა დამახინჯება. შეუძლებელია ვერ შეამჩნიო სატანის საქმეები.

`წაიკითხეთ 1პეტრ. 5:8-11. როგორი რეაგირება უნდა მოახდინონ ქრისტიანებმა სატანაზე, რომელიც ბრდღვინავს ნადავლის ძიებაში?`

`რა დაპირებას აძლევს ღმერთი ტანჯვაში მყოფთ? 1პეტრ. 5:10.`

პეტრე წერს ამ სიტყვებს, რათა ასწავლოს ქრისტიანებს სწორად მოიქცნენ ისეთ სიტუაციებში, როცა სატანა თავს ესხმის ქრისტიანულ რწმენას. მაგრამ, როგორც ჩვენ ზემოთ ვახსენეთ, სატანა სხვადასხვანაირად მოქმედებს. ჩვენ უნდა გავაცნობიეროთ მისი ძალის რეალურობა, მაგრამ ამავე დროს გვახსოვდეს: ეშმაკი დამარცხებულია ქრისტეს მიერ, და სანამ ჩვენ უფალთან ვართ, სანამ მისი ერთგულები ვართ, ჩვენ ვერავინ და ვერასდროს ვერ დაგვამარცხებს. გოლგოთის ჯვრის წყალობით ქრისტეს გამარჯვება ჩვენი გამარჯვებაა.

`სხვა რა სახით შეუძლია სატანას მოგვაყენოს ტკივილი? როგორ შეუძლია დაგვეხმაროს 1პეტრ. 5:8-11-ს გავუმკლავდეთ იმ ტანჯვებს, რომელთა გადატანაც გვიწევს დედამიწაზე, სადაც სატანა თესავს ნგრევას და განადგურებას?`