---
title: მომავალი განსაცდელები
date: 02/07/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
1პეტრ. 4:12-19; 5:8-11; რომ. 1:21-32; იერ. 9:7-16; 2კორ. 12:7-10.

> <p>სამახსოვრო მუხლი:</p>
> "საყვარელნო, ნუ გაგაოცებთ თქვენზე მოვლენილი ცეცხლოვანი განსაცდელი, თითქოს უცხო რამ დაგმართოდეთ. არამედ გიხაროდეთ, როგორც ქრისტეს ტანჯვათა მოზიარეებს, რათა თქვენც იხაროთ და იმხიარულოთ მისი დიდების გამოცხადებისას" (1პეტრ. 4:12-13).

ქიმიურ ლაბორატორიაში სპეციალისტები ერთ ჭურჭელში ხშირად ურევენ ერთმანეთს სხვადასხვა ქიმიურ ელემენტს და მათ კრიტიკულ ტემპერატურამდე აცხელებენ, როცა ნაერთი ან დნება, ან იწვის კაშკაშა ალით, - ყველაფერი დამოკიდებულია ჭურჭელში მოთავსებული ქიმიური ელემენტების ტიპზე და კომბინაციაზე. ასეთ ჭურჭელს სადნობი ტიგელი ჰქვია.

ინგლისურ სიტყვას, რომელიც ჩვენ ვთარგმნეთ როგორც "სადნობი ტიგელი", რამდენიმე მნიშვნელობა გააჩნია. პირველ რიგში, ამ სიტყვით აღინიშნება ლითონის მაღალ ტემპერატურაზე გასადნობი ჭურჭელი; მეორე, მძიმე განსაცდელი და მესამე, ადგილი ან სიტუაცია, სადაც ხდება სხვადასხვა ძალის ურთიერთქმედება, რაც მიზნად ისახავს გარკვეული ცვლილებების გამოწვევას.

მოყვანილი განმარტება გვეხმარება გავიგოთ, თუ რა ხდება ჩვენს სულიერ ცხოვრებაში. მოცემულ გაკვეთილში გავიგებთ, რას ამბობს ბიბლია ჩვენს ცხოვრებაში არსებული სიძნელეებისა და განსაცდელების მიზეზების შესახებ, რომლებიც იწვევს დადებით ცვლილებებს, სულიერ ზრდას და ხელს უწყობს ხასიათის სრულყოფას. ვიმედოვნებთ ეს დაგვეხმარება გავიგოთ უფლის გზები ჩვენს ცხოვრებაში, რათა, როცა სადნობ ტიგელში აღმოვჩნდებით, ვიცოდეთ, თუ როგორ მოვიქცეთ.

**გაკვეთილის ძირითადი კითხვა:** რა არის მიზეზები იმ რთული პერიოდებისა, რომლებსაც ჩვენ განვიცდით ცხოვრებაში?