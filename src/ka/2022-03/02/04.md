---
title: განსაცდელები როგორც ცოდვის შედეგი
date: 05/07/2022
---

> <p></p>
> “ვინაიდან ცხადდება ზეციდან ღვთის რისხვა ადამიანთა ყოველგვარ უღმერთობასა და უსამართლობაზე, უსამართლობით რომ აბრკოლებენ ჭეშმარიტებას“ (რომ. 1:18).

ყველაფერს აქვს თავისი შედეგები. თუ ხელს ცეცხლისკენ გაიწვდენთ, დაიწვებით. მიზეზი და შედეგი ყოველთვის გვერდიგვერდ მიდიან. და როგორი გამალებითაც არ უნდა ვცდილობდეთ საგანთა წესრიგის შეცვლას, სულიერ ცხოვრებაშიც იგივე ხდება: ცოდვას ყოველთვის აქვს შედეგები. ეს არ ნიშნავს, რომ ღმერთი გამუდმებით უთვალთვალებს ცოდვილს, რათა, როგორც კი შესცოდავს, მაშინვე დასაჯოს იგი; რეალობა ასეთია: ცოდვას თავისთავად აქვს დამანგრეველი შედეგები.

ადამიანს ხშირად ეჩვენება, რომ მას შეუძლია ცოდვის ჩადენა ისე, რომ არ გამოსცადოს საკუთარ თავზე ცოდვის შედეგები. თუმცა ეს შეუძლებელია. უფრო მეტიც, პავლე მოციქული ნათლად ამბობს, რომ ცოდვა გავლენას ახდენს არა მხოლოდ ჩვენს მარადიულ ხვედრზე, არამედ მას ასევე მტკივნეული, დამღუპველი შედეგები აქვს დღეს და ახლა.

`რომ. 1:21-32-ში პავლე აღწერს ადამიანთა ცოდვას და მის შედეგებს. ყურადღებით წაიკითხეთ ნაწყვეტი და გადმოეცით მისი მთავარი აზრი. შეეცადეთ განსაზღვროთ ცოდვის განვითარების თანმიმდევრობა და მისი შედეგების გამოვლენა.`

რომ. 1:18-ში პავლე მოციქული წერს "ღვთის რისხვის" შესახებ, რომელიც ცხადდება ადამიანთა ცოდვებზე. მოცემული ნაწყვეტი მოწმობს: ღვთის რისხვა ვლინდება იმაში, რომ იგი ნებას რთავს ადამიანებს მოიმკან მათ მიერ დათესილი. ქრისტიანთა ცხოვრებაშიც კი უფალი ყოველთვის სწრაფად როდი გვაშორებს ტკივილს, რომელიც ჩვენი არასწორი ქმედებების შედეგად წარმოიქმნება. ხშირად იგი ნებას გვრთავს განვიცადოთ ჩვენი საქციელების შედეგები, რათა შევძლოთ ცოდვის დამღუპველი არსის გაცნობიერება.

ღმერთის ზნეობრივი კანონის დარღვევა იწვევს უარყოფით შედეგებს. რა შეიძლება ითქვას ღმერთის ჯანმრთელობის კანონებთან დაკავშირებით? ჩვენი სხეულები ღვთის ტაძარია. თუკი ჩვენ არაჯანსაღი საკვებით ვიკვებებით, გვავიწყდება ფიზიკური ვარჯიშები, რომლებიც აუცილებელია ჩვენი ორგანიზმისთვის, ან, პირიქით, რეგულარულად გადაჭარბებულად ვმუშაობთ - ესეც ასევე შემოქმედის საწინააღმდეგოა. ასეთი ცხოვრების წესის შედეგები შეიძლება მძიმე განსაცდელად იქცეს ჩვენთვის.

`თქვენი ცოდვების რა სახის დაუყოვნებელი შედეგები გამოსცადეთ ცხოვრებაში? რა ისწავლეთ მაშინ? რისი შეცვლა გჭირდებათ საკუთარ ცხოვრების წესში, რათა აღარ განიცადოთ მსგავსი რამ?`