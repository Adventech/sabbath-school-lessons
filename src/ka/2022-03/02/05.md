---
title: განმწმენდი განსაცდელები
date: 06/07/2022
---
„ამიტომ ასე თქვა უფალმა ცაბაოთმა: “აჰა, მე გამოვადნობ და გამოვცდი მათ, სხვა რა ვქნა ჩემი ერის ასულისთვის? (იერ. 9:7).

"თუკი ღვთის სულს თქვენს გონებამდე მოაქვს უფლის სიტყვა, რომელიც ტკივილს გაყენებთ, შეგიძლიათ დარწმუნებული იყოთ: არის რაღაც, რისგანაც ღმერთს სურს რომ განგწმიდოთ" (Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271).

`როგორ გესმით ზემოთ მოყვანილი ბიბლიური მუხლი და ციტატა? როგორია თქვენი პირადი გამოცდილება სულიერი განწმედისა, რომელსაც თან ახლდა ტკივილი და ტანჯვა:`

`წაიკითხეთ იერ. 9:7-16. ღმერთი ამბობს: „მე გამოვადნობ და გამოვცდი“ იუდას და იერუსალიმს. წაკითხული ნაწყვეტიდან გამომდინარე, რომელი ორი მიზეზი უბიძგებს ღმერთს ამის გაკეთებისკენ. როგორ ხდება ასეთი განწმენდა?`

ღმერთის მიერ განწმედა გადამწყვეტ და მნიშვნელოვან ქმედებებს მოიცავს. არსებობს რამდენიმე მიზეზი, თუ რატომ შეიძლება აღიქმებოდეს ასეთი განწმედა როგორც მკაცრი გამოცდა. პირველ რიგში, ჩვენ განვიცდით ტკივილს, როცა ღმერთი იყენებს გარემოებებს, რათა გვაიძულოს ყურადღება მივაქციოთ ჩვენს ცოდვებს. იერ. 6-ში იერემია მწარედ ოხრავს: „საბერველი დაიწვა, ტყვია შთაინთქა ცეცხლში, ამაოდ ადნობდა მდნობელი, და ბოროტნი არ გამოცალკევდნენ“ (იერ. 6:29). ამრიგად, ზოგჯერ საჭიროა მკაცრი ზომები, რათა მიიპყროს ჩვენი ყურადღება. მეორეც, ჩვენ ვიტანჯებით, ტკივილს და მწუხარებას განვიცდით, როდესაც ნათლად ვხედავთ ჩვენს ცოდვებს. მესამეც, დაუკმაყოფილებლობას და იმედგაცრუებას განვიცდით, როდესაც ვცდილობთ ვიცხოვროთ სხვანაირად, რადგან რთულია უარი თქვა იმაზე, რაც ასე დიდი ხანი იყო ჩვენი ცხოვრებისა და თავად ჩვენი ნაწილი.

`რა სახის ცოდვებს ებრძვით თქვენ ამჟამად? ღმერთს რომ მოესურვებინა თქვენი განწმედა და გამოცდა დღეს, თქვენი აზრით, როგორ გააკეთებდა ის ამას? რას მოიმოქმედებდით მანამდე, სანამ ამას გააკეთებდა უფალი?`