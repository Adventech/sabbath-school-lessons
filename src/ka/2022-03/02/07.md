---
title: შემდგომი გამოკვლევებისთვის
date: 08/07/2022
---

წაიკითხეთ მეშვიდე დღის ადვენტისტთა ბიბლიური კომენტარები, ტ. 4, გვ. 1182; ე. უაითი. ჩემი ცხოვრება დღეს, გვ. 92.

"ის, ვინც ადამიანთა გულებს კითხულობს, მათზე უკეთესად იცნობს მათ ხასიათს. იგი ხედავს, რომ ადამიანთა გარკვეულ ნაწილს გააჩნია ძლიერი მხარეები და აღქმის უნარები, რომლებიც, თუ სწორად არის მიმართული, შეიძლება გამოყენებულ იქნას მისი საქმის წინსვლისთვის. თავისი განგებულებით უფალს ადამიანები შეჰყავს სხვადასხვა სიტუაციაში და გარემოებაში, რათა მათ შეძლონ თავიანთ ხასიათში აღმოაჩინონ ის ნაკლოვანებები, რომლებიც თავად მათთვისაც დაფარულია. იგი აძლევს მათ შესაძლებლობას გამოასწორონ ეს ნაკლოვანებები და გახდნენ გამოსადეგი მისი მსახურებისთვის. ხშირად ის უშვებს, რომ უბედურების ცეცხლმა მოიცვას ადამიანები, რათა ასეთნაირად განწმიდოს ისინი" (ე. უაითი. განკურნების მსახურება, გვ. 471).

**კითხვები მსჯელობისათვის:**

`1. მართლაც შეიძლება რთული იყოს, სანამ ჩვენი ცოდვების შედეგებს ვიმკით. "შევძლებ კი ოდესმე კვლავ შევურიგდე ღმერთს?" - ვკითხულობთ ჩვენ. ღვთის რომელი დაპირებები გეხმარებათ განსაცდელების დროს? იხ. რომ. 5:1-11.`

`2. რას ნიშნავს ელენ უაითის სიტყვები "თავისი განგებულებით"? როგორ მივხვდეთ, როცა რაღაც ხდება ღვთის განგებულებით? ღვთის განგებულებით რომელმა მოვლენებმა გამოიწვია განსაცდელები თქვენს ცხოვრებაში? განიხილეთ ჯგუფში ყველაფერი, რაც იცით ღვთის განგებულების შესახებ. როგორ დაეხმარებოდით ადამიანს განესაზღვრა ღვთის განგებულების მოქმედება ამა თუ იმ მოვლენაში? ცნობისთვის: განგებულება - ერთი მხრივ ეს არის ღმერთის ყოვლისმცოდნეობა, მერე მხრივ კი - მისი ჩანაფიქრი ადამიანის შესახებ.`

`3. თქვენი მოპყრობა იმ ადამიანებისადმი, ვინც მკაცრ განსაცდელშია, უნდა იყოს თუ არა დამოკიდებული იმაზე, თუ რა სახის მიზეზებმა გამოიწვია ეს ტანჯვები? სხვა სიტყვებით, თუ ადამიანი იტანჯება თავისი დანაშაულის გამო, გვაქვს თუ არა უფლება მის მიმართ გამოვიჩინოთ ნაკლები სიკეთე და თანაგრძნობა?`

`4. ახალგაზრდა ქრისტიანმა სამხრეთ ამერიკიდან მძიმე განსაცდელები გადაიტანა. როცა ყველაფერი დასრულდა, იგი ევროპაში გადავიდა და მოგვიანებით თავის ერთ-ერთ ნაცნობს უთხრა: "მე ჩემი გული სამხრეთ ამერიკაში დავტოვე". თქვენი აზრით, რისი გამოხატვა სურდა მას ამით? რატომ გვჭირდება ყოველ ჩვენგანს გარკვეულწილად "ჩვენი გულის დატოვება სადმე"? რა როლს თამაშობს ამაში განსაცდელები?`

`5. ჯგუფში დაგეგმეთ საავადმყოფოს მონახულება, სადაც თქვენ შეძლებთ დაეხმაროთ, ანუგეშოთ და გაამხნევოთ ისინი, ვინც რაიმე მიზეზის გამო მძიმე განსაცდელშია.`