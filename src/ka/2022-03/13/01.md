---
title: ქრისტე მძიმე განსაცდელებში
date: 17/09/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ლუკ. 2:7; 22-24; მათ. 2:1-18; იოან. 8:58, 59; ლუკ. 22:41-44; მათ. 27:46,51,52; რომ. 6:23; ტიტ. 1:2.

> <p>სამახსოვრო მუხლი:</p>
> «მეცხრე საათი იქნებოდა, რომ შესძახა იესომ დიდი ხმით: “ელი, ელი! ლამა საბაქთან?” რაც ნიშნავს: “ღმერთო ჩემო, ღმერთო ჩემო, რად მიმატოვე?”» (მათ. 27:46).

როდესაც ტანჯვების შესახებ ვსაუბრობთ, შეუძლებელია გვერდი აუარო კითხვას: როგორ მოხდა, რომ ცოდვა და ტანჯვები გაჩნდა ჩვენს დედამიწაზე? ღვთიური გამოცხადების თანახმად, ისინი გაჩნდა იმიტომ, რომ ადამიანმა ბოროტად გამოიყენა უფლის მიერ ბოძებული თავისუფლება. მაშინ წამოიჭრება კიდევ ერთი კითხვა: იცოდა თუ არა ღმერთმა, რომ ადამიანები შესცოდავენ? დიახ, იცოდა, მაგრამ, როგორც კლაივ ლუისი წერდა, მათი შექმნა "რისკის ფასად დაუჯდა".

ღირდა გარისკვად? ვისთვის გარისკეს? ჩვენთვის, სანამ ღმერთი თავის ტახტზე ზის ზეცაში? მთლად ასე არაა. ღმერთის მიერ შექმნილი ყველა გონიერი არსების თავისუფლება იმდენად წმინდა იყო, რომ შემოქმედი, ამ თავისუფლების წართმევის გარეშე, დათანხმდა, თავად ეტვირთა ტანჯვები, რომლებიც გამოიწვია ჩვენ მიერ თავისუფლების არასწორად გამოყენებამ. ჩვენ ამ ტანჯვებს ვხედავთ იესოს სიცოცხლესა და სიკვდილში, რომელმაც, ხორციელად გატანჯულმა, მტკიცე მარადიული კავშირი დაამყარა ზეცასა და დედამიწას შორის. 

კვირის ძირითადი კითხვები: რა სახის ტანჯვები გადაიტანა ქრისტემ ჩვენი გულისთვის? რა შეგვიძლია ვისწავლოთ მის ტანჯვების გამოცდილებიდან? 