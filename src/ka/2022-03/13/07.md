---
title: შემდგომი გამოკვლევებისთვის
date: 23/09/2022
---

წაიკითხეთ: ე. უაითი. ქრისტე - წუთისოფლის იმედი, გვ. 538-546, 584-597.

«სამჯერ წარმოთქვა მან ეს ლოცვა. სამჯერ შედრკა მაცხოვრის ხორციელი ბუნება თავისი უკანასკნელი მსხვერპლის გაღების წინ. და აი, ახლა წუთისოფლის მხსნელის თვალწინ წამით გაიელვა კაცობრიობის მთელმა ისტორიამ. იცის მან, რომ რჯულის ყოველი დამრღვევი, ყოველი ცოდვილი დაიღუპება, თუკი მაცხოვარი მიატოვებს მას. იგი გრძნობს ადამიანის უძლურებას და ცოდვის ძალას. იგი ხედავს განწირული კაცობრიობის ყველა უბედურებასა და ტანჯვას. იესომ იცის, რა საფრთხე ემუქრება, მაგრამ, რადაც არ უნდა დაუჯდეს, განწირული ადამიანი უნდა იხსნას. იგი თანახმაა, მიიღოს სისხლით ნათლობა, რათა მილიონობით დასაღუპავად განწირულ ადამიანს საუკუნო სიცოცხლე ჰქონდეს. იესომ დატოვა ზეციური სავანე, მისი სიწმინდე და დიდება ერთი დაკარგული ცხვრის - ერთი პლანეტის სიცოცხლის გადასარჩენად, რომელიც დაეცა და დაარღვია უფლის კანონი. და იგი მიაღწევს მიზანს. იგი გამომსყიდველ მსხვერპლად შეეწირება კაცობრიობას, რომელმაც თავისი ნებით ირჩია ცოდვის გზით სიარული და ახლა მისი ვედრება მხოლოდ მორჩილებითაა აღსავსე: "თუ შეუძლებელია ამარიდო ეს სასმისი, რომ არ შევსვა იგი, იყოს ნება შენი» (ე. უაითი. ქრისტე - წუთისოფლის იმედი, გვ. 543).

**კითხვები მსჯელობისთვის:**

`1. იმის გაცნობიერება, რომ თავად ღმერთი ქრისტეს პიროვნებაში უფრო მეტად დაიტანჯა, ვიდრე რომელიმე ადამიანი, როგორ გვეხმარება ჩვენი განსაცდელების დროს? თქვენი პასუხის განხილვისას გაითვალისწინეთ ე. უაითის შემდეგი სიტყვები: "ცოდვის შედეგად გამოწვეული ტანჯვა ავსებდა ღვთის უცოდველი ძის გულს" (რჩეული უწყებანი, ტ. 3, გვ. 129).`

`2. გააცნობიერეთ ქრისტე ტანჯვები, რომელთა შესახებაც ნახსენებია ამ გაკვეთილში. აღწერეთ ისინი. რით ჰგავს ისინი ჩვენს ტანჯვებს და რით განსხვავდება? რა შეგვიძლია ვისწავლოთ იქიდან, თუ როგორ გაუმკლავდა იესო ამ სიძნელეებს?`

`3. რომელი ბიბლიური დაპირებები განიჭებთ ძალას მწუხარების დროს? ამოიწერეთ ისინი თქვენთვის და გაუზიარეთ სხვებს.`

`4. ერთ წინადადებაში გადმოეცით მთავარი აზრი იმასთან დაკავშირებით, თუ რა ისწავლეთ ამ კვარტლის გაკვეთილებიდან. რომელ კითხვებზე მიიღეთ პასუხები და რომელზე - არა? როგორ შეგვიძლია დავეხმაროთ ერთმანეთს, ღირსეულად გადავიტანოთ განსაცდელი და ტანჯვები?`