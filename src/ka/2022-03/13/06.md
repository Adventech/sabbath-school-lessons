---
title: ტანჯული ღმერთი
date: 22/09/2022
---
ჩვენ შეიძლება შევეჩვიოთ ჩვენი ტანჯვის გარდაუვალობის აზრს მიწიერი ცხოვრების დრო. ეს ჩვენი, როგორც დაცემული არსებების, ხვედრია.

რა საერთო აზრი აერთიანებს შემდეგ მუხლებს? საქმე. 14:22; ფილიპ. 1:29; 2ტიმ. 3:12.

თქვენი აზრით, ღმერთს რომ დაეცვა თავისი მიმდევრები ყველა ტანჯვისგან და განსაცდელისგან, იქნებოდა თუ არა ეს სასიკეთო მათთვის? განმარტეთ თქვენი პასუხი.

როდესაც ვიტანჯებით, ჩვენ უნდა გვახსოვდეს ორი ფაქტის შესახებ. პირველ რიგში, ქრისტე, ჩვენი უფალი, უფრო მეტად დაიტანჯა, ვიდრე რომელიმე ჩვენგანი. ჯვარზე მან "იტვირთა მან ჩვენი სნეულებანი და ჩვენი ტკივილებით გაიტანჯა" (ეს. 53:4). ჩვენ ჩვენი პირადი ცოდვები გვაქვს ტვირთად, მან კი ყველა ჩვენგანის ცოდვები იტვირთა. უცოდველი გახდა "ცოდვად ჩვენ გამო" (2კორ. 5:21), იტანჯა ისე, რასაც ჩვენ, მოკვდავი არსებები, ვერც კი წარმოვიდგენთ.

მეორეც, როდესაც ვიტანჯებით, ჩვენ უნდა გვახსოვდეს ქრისტეს ტანჯვის შედეგები, ანუ დაპირებებისა და იმედის შესახებ, რომლებსაც მისი სიკვდილისა და აღდგომის წყალობით ვიღებთ.

წაიკითხეთ იოან. 10:28; რომ. 6:23; ტიტ. 1:2 და 1 იოან. 2:25. ჩამოთვალეთ დაპირებები, რომლებსაც ეს მუხლები შეიცავს.

როგორიც არ უნდა იყოს ჩვენი ტანჯვები, იესოს წყალობით, იმის წყალობით, რომ მან იტვირთა სასჯელი ჩვენი ცოდვებისთვის, მისი სახარების წყალობით, ჩვენ რწმენით შეგვიძლია წარვდგეთ სრულყოფილები იესოში და დავიმკვიდროთ საუკუნო სიცოცხლის დაპირება. ქრისტეს წყალობით, მისი სრულყოფილი ცხოვრებისა და სრულყოფილი მსხვერპლის წყალობით ჩვენი არსებობა აქ, აღვსილი ტკივილით, იმედგაცრუებითა და დანაკარგით, არის წამიერი გაელვება მარადისობისგან განსხვავებით, რომელიც გველოდება ახალ ცასა და ახალ მიწაზე ცოდვის, ტანჯვისა და სიკვდილის გარეშე (იხ. რომ. 8:18). ეს ყველაფერი ჩვენ გვებოძა მხოლოდ ქრისტესა და მის მიერ გადატანილი განსაცდელების წყალობით და ერთ დღესაც, ძალიან მალე, იგი დაინახავს "თავისი სულის ჯაფისაგან… და დაკმაყოფილდება" (ეს. 53:11).