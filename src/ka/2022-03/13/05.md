---
title: ჯვარცმული ღმერთი
date: 21/09/2022
---

ჯვარზე გაკვრა იყო ყველაზე მძიმე სასჯელი, რომელსაც რომაელები დამნაშავეებს უსჯიდნენ. ასეთი სახით სიკვდილი ყველაზე სამარცხვინოდ და მძიმედ ითვლებოდა. ამ სიკვდილის საშინელება კიდევ უფრო ძლიერდება, როდესაც ვაცნობიერებთ, რომ მოკვდა ღვთის ძე! ყოველთვის უნდა გვახსოვდეს, რომ იესო მოვიდა ადამიანის ხორცში, როგორიც ჩვენია. მას სცემდნენ, ამათრახებდნენ, ხელები და ფეხები ლურსმებით გაუგმირეს, საკუთარი სხეულის სიმძიმისგან ტაჯვა სისხლმდენი ჭრილობებით — ასეთი ფიზიკური ტკივილის ატანა აუტანელი იყო. ეს სასტიკი იყო გამოუსწორებელი დამნაშავის მიმართაც კი და სრულიად არასამართლიანი იყო ქრისტეს მიმართ.

ამავე დროს ჩვენ ვიცით, რომ ფიზიკური ტანჯვები ვერ შეედრებოდა ქრისტეს სულიერ ტანჯვებს. სინამდვილეში რაღაც უფრო მეტი ხდებოდა, ვიდრე უდანაშაულო ადამიანის სიკვდილია.

`განიხილეთ ქვემოთ მოყვანილი მუხლები. ქრისტეს სიკვდილთან დაკავშირებული რომელი მოვლენები მოწმობდა, რომ ხდებოდა რაღაც ბევრად გრანდიოზული, ვიდრე ადამიანთა უმრავლესობას ესმოდა იმ დროს? თქვენი აზრით, რა განსაკუთრებული მნიშვნელობა ჰქონდა შემდეგ მუხლებში აღწერილ თითოეულ მოვლენას?`

`მათ. 27:45`

`მათ. 27:51,52`

`მარკ. 15:38`

ეჭვგარეშეა, ჯვარზე ბევრად მეტი მოხდა, ვიდრე უდანაშაულო ადამიანის უსამართლო სიკვდილით დასჯა. წმიდა წერილის თანახმად, ჩვენ ვიცით, რომ ქრისტეზე გადმოიღვარა ღვთის რისხვა ცოდვის წინააღმდეგ - ჩვენი ცოდვისა. იესო ჯვარზე იტანჯებოდა მართალი ღმერთის რისხვის გამო, რომელიც მას მთელი ქვეყნიერების ცოდვების მიმართ გააჩნდა. ამიტომ ქრისტეს ტანჯვები ბევრად ღრმა, საშინელი და მტკივნეულია, ვიდრე ნებისმიერს ადამიანს შეეძლო ოდესმე ცოდნოდა ან განეცადა.

`როდესაც საკუთარ განსაცდელებს გადიხართ, როგორ იმედსა და ნუგეშს პოულობთ ქრისტეს ტანჯვებში, რომელიც მან დაითმინა ჯვარზე თქვენ გამო?`