## რწმენის გაკვეთილები იესო ნავეს ძის წიგნიდან

გაიხსენეთ ყველაზე რთული ამოცანა, რომელიც კი ოდესმე შეგხვედრიათ. რაში მდგომარეობდა მისი სირთულე? დროში, რომელიც მის გადასაჭრელად იყო საჭირო, თუ თქვენს მისდამი დამოკიდებულებაში? იქნებ პრობლემა იმ ადამიანებში იყო, ვისთან ერთადაც მუშაობდით, ან იმაში, რომ წარმატება მიუღწევლად გეჩვენებოდათ?

დაფიქრდით ხსნის გეგმის მიზანზე – გააერთიანოს ცა და დედამიწა. ეს მიზანი თითქოს შეუძლებელს ჰგავს, ასე არ არის? ადამიანური თვალსაზრისით, ასეა. თუმცა ზეცად ამაღლებალმდე იესომ მოციქულებსაც ერთი შეხედვით შეუძლებელი ამოცანა დააკისრა: "ახლა წადით და მოიმოწაფეთ ყველა ხალხი, მონათლეთ ისინი მამისა და ძისა და სულიწმიდის სახელით. ასწავლეთ მათ ყოველივეს დაცვა, რაც მე გამცნეთ" (მათ. 28:19,20).

იესომ წარგზავნა პალვე წარმართებთან, ერთი შეხედვით, ასევე შეუძლებელი დავალების შესასრულებლად: "მათი თვალების ასახელად და ბნელიდან ნათლისაკენ, და სატანის ხელმწიფებიდან ღვთისაკენ მოსაქცევად, რათა ჩემდამი რწმენით მიიღონ ცოდვების მიტევება და წილი განწმედილებთან ერთად" (საქმ. 26:18). 

ზოგმა ასეთი დავალების მიღებისას შეიძლება ფარ-ხმალი დაყაროს, მაგრამ არ უნდა დავივიწყოთ ის აღთქმები, რომლებიც იესომ ორივე აღნიშნულ შემთხვევაში დატოვა: მოციქულებს მან უთხრა: "აჰა, მე თქვენთანა ვარ დღენიადაგ საუკუნის დასასრულამდე" (მათ. 28:20). პავლეს კი იესო დაჰპირდა: "ვინაიდან იმისათვის გამოგეცხადე, რომ დაგაყენო მსახურად და იმის მოწამედ, რაც იხილე და რასაც გამოგიცხადებ" (საქმ. 26:16).

იესო ჩვენს წინაშე ისეთ ამოცანებს აყენებს, რომლებიც ადამიანური თვალსაზრისით ზოგჯერ შეუძლებლად გვეჩვენება. და სწორედ ამიტომ, მას უნდა დავეყრდნოთ, და არა საკუთარ ძალებს. ის არასოდეს გვავალებს საქმეს ისე, რომ მის შესასრულებლად საჭირო ძალა არ მოგვანიჭოს. "როდესაც ადამიანის სურვილი ღვთის სურვილს ერწყმის, იგი ყოვლისშემძლე ხდება. ის, რაც უზენაესის ბრძანებით უნდა გაკეთდეს, მისივე ძალით შესრულდება. უფლის ყოველი დავალება მის მიერვე ბოძებული ძალითა და შესაძლებლობებით სრულდება" (ელენ უაითი, ქრისტეს იგავები, გვ.333).

საკვირველია, მაგრამ იმ დროისთვის, როდესაც პალვე კოლასელთა მიმართ წერილს წერდა, სახარება უკვე "ექადაგა ყოველ ქმნილებას ცისქვეშეთში" (კოლ. 1:23). რა თქმა უნდა, ყველამ არ ისურვა მისი მიღება, მაგრამ თუ ყურადღებით დავაკვირდებით დავალებებს, რომლებიც ქრისტემ მოწაფეებს (მათ. 28:18-20) და პალვე მოციქულს მისცა, დავინახავთ, რომ იესო არასოდეს დაჰპირებია მათ, რომ ყველა გახდებოდა მოწაფე ან ყველა მოექცეოდა. სახარება უნდა "ექადაგოს... მთელს მსოფლიოს ყველა ხალხისთვის დასამოწმებლად. აი, მაშინ დადგება აღსასრული" (მათ. 24:14, კურსივი ჩამაგებულია). როგორია ეს მოწმობა? როგორ უნდა აღსრულდეს იგი? 

ამ კვარტალში ჩვენ შევისწავლით პავლეს წერილებს ფილიპელთა და კოლასელთა მიმართ. ისინი მნიშვნელოვნად ჰგვანან ერთმანეთს, უპირველეს ყოვლისა იმით, რომ გვიცხადებენ ქრისტეს, ერთადერთს, ვისაც შეუძლია ცისა და დედამიწის გაერთიანება. იგი არის დედამიწიდან ზეცამდე გადაჭიმული კიბე, რომელიც იაკობმა იხილა (დაბ. 28:12). როგორც კაცის ძე, იგი გამოისყიდის ჩვენს ცოდვებს; როგორც ღვთის ძე კი შუამდგომლობს ჩვენთვის. 

ამ წერილების შესწავლით ჩვენ იესოს ორივე ბუნების დანახვას შევძლებთ. ჩვენ განვიხილავთ რამდენიმე ყველაზე ამაღლებულ მტკიცებას ქრისტეს ღვთაებრიობის შესახებ, ასევე იმის შესახებ — თუ როგორ უარყო მან ყველაფერი ჩვენი ხსნისათვის. ჩვენ ვნახავთ, თუ როგორ აგვარებს საპყრობილეში მყოფი პავლე პრობლემებს ფილიპეს ეკლესიაში, რომელიც თავად დააფუძნა, და ასევე კოლასეს ეკლესიაში, რომელშიც არასოდეს ყოფილა.  კავშირები, რომლებიც პავლემ დაამყარა მის თანამედროვე „მსოფლიო ეკლესიაში", საშუალებას აძლევდა მას, რომ რომაული საპყრობილიდანაც კი ეპასუხა წარმოქმნილი გამოწვევებისთვის. იგი აცნობიერებდა, რომ დრო ცოტა ჰქონდა და ყველაფერს აკეთებდა, რათა ეკლესია ზეცას დაახლოებოდა, ხოლო მორწმუნენი — ერთმანეთს. ეს გვაჩვენებს, თუ როგორ შეუძლია დღესაც ღმერთის ეკლესიას ზეცასთან გაერთიანება, რათა აღასრულოს უკანასკნელ დღეთა მისია გამოცხადების მე-14 თავიდან, რომელსაც სამი ანგელოზის ხარებას ვუწოდებთ. 


## ავტორის შესახებ:

კლინტონ უოლენი – ფილოსოფიის დოქტორი, გენერალურ კონფერენციასთან არსებული ბიბლიის კვლევის ინსტიტუტის დირექტორის მოადგილე. მისი პროფესიული ინტერესების სფერო – ახალი აღთქმა, ჰერმენევტიკა და ადვენტიზმის ისტორია. ცხოვრობდა და მუშაობდა რუსეთში, გერმანიაში, ახალ ზელანდიაში, დიდ ბრიტანეთსა და ფილიპინებზე. მისი მეუღლის სახელია ჯინა, ჰყავთ ორი შვილი და ორი შვილიშვილი
