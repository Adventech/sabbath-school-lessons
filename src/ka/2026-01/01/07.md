---
title: საფუძველი მადლიერებისა და ლოცვისთვის
date: 02/01/2027
---

გამოსაკვლევად შემოთავაზებული ბიბლიური მუხლები: ძირითადი – ფილიპ. 1:1-18; კოლ. 1:1-12;
დამატებითი – ფსალმ. 118:105; ეს. 30:21; იერ. 17:9; 1 კორ. 13:1-8; 1 პეტრ. 1:4.
> <p>სამახსოვრო მუხლი:</p>
> "დარწმუნებული ვარ, რომ დამწყები თქვენში კეთილი საქმისა შეასრულებს კიდეც მას იესო ქრისტეს დღემდე" (ფილიპ. 1:6).
პავლე გამიზნულად იწყებს საკუთარ წერილებს მისალმებისა და მადლიერების სიტყვებით. "მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან. ვმადლობთ ღმერთს, ჩვენი უფლის იესო ქრისტეს მამას" (კოლ. 1:3).
მოციქულის მსგავსად ჩვენც მრავალი მიზეზი გვაქვს მადლიერებისთვის. ჩვენ ღვთის მადლის თანამონაწილეები გავხდით, რომლის სიღრმე ანგელოზებისთვისაც კი მიუწვდომელია. ჩვენ მოგვენიჭა ღვთის მშვიდობა - შემოქმედთან ჰარმონია და მისი სიყვარულიდან მომდინარე ურყევი იმედი.
ჩვენ შეიძლება სხვების მიმართ მადლიერება და დაფასება იმ იმედით გამოვხატოთ, რომ ისინიც დააფასებენ ჩვენს ძალისხმევას. მშობლები ლოცულობენ, რომ მათმა შვილებმა შეიყვარონ ღმერთი და ერთ დღესაც დააფასონ ის მსხვერპლი, რომელიც მათი საუკეთესო აღზრდისა და განათლების უზრუნველსაყოფად გაიღეს. მაგრამ ჩვენ ადამიანები ვართ და ბევრ შეცდომას ვუშვებთ, და შემდეგ ამ შეცდომებზე ვსწავლობთ (ან, ყოველ შემთხვევაში, უნდა ვასწავლობდეთ).
ამ კვირაში ჩვენ განვიხილავთ პავლეს შესავალ სიტყვებს ფილიპელთა და კოლასელთა მიმართ წერილებიდან. მათი შესწავლით ჩვენ შევძლებთ, რომ განვამტკიცოთ და გავამდიდროთ ჩვენი პირადი სამლოცველო ცხოვრება.