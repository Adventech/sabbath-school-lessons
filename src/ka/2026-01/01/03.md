---
title: პავლე ბორკილებში
date: 29/12/2026
---

სახარების ქადაგებისას პავლე არაერთხელ მოხვედრილა საპყრობილეში (2 კორ. 6:5; 7:5; 11:23). პირველი წერილობით დაფიქსირებული შემთხვევა ფილიპეში მოხდა (საქმ. 16:16-24). მოგვიანებით ის მცირე ხნით დააკავეს იერუსალიმში, ხოლო შემდეგ გადაიყვანეს კესარიაში, სადაც ორი წელი გაატარა პატიმრობაში.
მართალია რომში პავლე შინაპატიმრობაში იმყოფებოდა, მაგრამ ის პრეტორიანული გვარდიის მეომარს ჰყავდა ჯაჭვით შებორკილი. ასეთი ბორკილების სისასტიკის გასაცნობიერებლად შეგვიძლია მივმართოთ მე-2 საუკუნის დასაწყისის ქრისტიანი მოწამის, იგნატიოსის მოწმობას, რომელიც ასეთივე მეთოდით იყო დატყვევებული და საკუთარ მცველებს აღწერდა, როგორც "ველურ მხეცებს… რომლებიც უფრო მეტად სასტიკდებიან, როდესაც კარგად ეპყრობი" (მაიკლ ჰოლმსი, რედ., სამოციქულო მამები, გვ.231).


`წაიკითხეთ 2 კორ. 4:7-12. პავლეს მოწმობის თანახმად, რა ანიჭებდა მას ძალას ასეთი განსაცდელის გადასატანად?`

პავლე აცნობიერებდა, რომ ძალა, რომელიც განამტკიცებდა მას თავად მისგან არ მომდინარეობდა. ის მხოლოდ "თიხის ჭურჭელი" იყო, რომელშიც ინახება "განძი" - ღმერთის დიდების შეცნობა იესო ქრისტეში. მან იცოდა, რომ მიუხედავად მისი განადგურების ყველა მცდელობისა სატანის მხრიდან, ღმერთმა ის არ მიატოვა.


`წაიკითხეთ სამახსოვრო მუხლი. როგორ შეგვიძლია ვისწავლოთ, რომ განსაცდელისა და სირთულის ჟამსაც ვხარობდეთ?`



`რომელი ბიბლიური აღთქმები ან სულიერი მოტივაცია გეხმარებათ პირადად თქვენ განსაცდელსა და სირთულეებთან გამკვლავებაში?`

ჩვენ გვაქვს მიდრეკილება, რომ განსაცდელის დროს საკუთარ სისუსტეებზე და წარსულში განცდილ წარუმატებლობებზე შევაჩეროთ ყურადღება, რაც ჩვენს იმედგაცრუებას იწვევს. მაგრამ სწორედ ასეთ მომენტებში უნდა გვახსოვდეს იმ ძლიერი იარაღების შესახებ, რომლებიც ღმერთმა გამარჯვებისთვის გვიბოძა. პავლე თავად ჩამოთვლის მათ: "ჭეშმარიტების სიტყვა", "ღმერთის ძალა", "სიმართლის იარაღი" ( 2 კორ. 6:7). თავად ბიბლია ხდება ჩვენი ძალების წყარო, ჩვენ ხომ მათ მაგალითზე ვსწავლობთ, ვინც უკვე მოიპოვა გამარჯვება. გარდა ამისა, ჩვენ მოგვეცა სულიწმიდა, რომელიც "მოქმედს ხდის ყოველივეს, რაც კაცობრიობის გამომსყიდველმა გააკეთა. სულიწმიდის მეშვეობით მორწმუნე ღვთიური არსის მოზიარე ხდება. ქრისტემ გვიბოძა თავისი სული, როგორც ღვთიური ძალა, რათა დავამარცხოთ მემკვიდრეობით მიღებული თუ შეძენილი მიდრეკილება ცოდვისაკენ. ამგვარად უკვდავყო მან საკუთარი თავი თავის ეკლესიაში" (ელენ უაითი, ქრისტე – წუთისოფლის იმედი, გვ. 671).


`როგორ შეგვიძლია პავლეს მსგავსად, რომ "წარმოვდგეთ, როგორც ღვთის მსახურნი" (2 კორ. 6:4) ჩვენს ყოველდღიურ განსაცდელებში?`



`რას გულისხმობს ეს პრაქტიკაში თითოეული ჩვენგანისთვის?`