---
title: სახარების ძალა
date: 26/02/2026
---

`წაიკითხეთ კოლ. 1:28,29. რა არის პავლეს მიერ სახარების ქადაგების მიზანი? ვისკენ არის მისი ქადაგება მიმართული?`

 პავლეს ქადაგების მთავარი თემა ჯვარცმული ქრისტე იყო (1კორ. 1:23). ეფეს. 5:27-ის თანახმად, ქრისტეს მსხვერპლის მიზანი იყო, რომ „განემზადებინა იგი თავისთვის დიდებულ ეკლესიად, არ ჰქონოდა მწიკვლი ან მანკი, ან რაიმე მისი მსგავსი, არამედ, პირიქით, რათა წმიდა და უბიწო ყოფილიყო." ამრიგად, პავლეს მიერ სახარების ქადაგების მიზანი იყო, რომ „ყოველი კაცი წარვადგინოთ სრულქმნილად ქრისტე იესოში" (კოლ. 1:28). იგი ამას სწავლებითა და დარიგებებით აკეთებდა: ასწავლიდა ქრისტიანული სწავლებისა და პრაქტიკული ცხოვრების სხვადასხვა საკითხს (2 თეს. 2:15; 1ტიმ. 4:11; 1ტიმ. 5:7; ტიტ. 1:9) და აფრთხილებდა სახარების უარყოფის შედეგებისა და ცრუ მასწავლებლების საფრთხეების შესახებ (საქმ. 20:29–31; რომ. 16:17).

 სწორედ ასე ვხდებით მოწიფული ქრისტიანები - წმიდა წერილის სწავლების ათვისებითა და გაფრთხილებების გათვალისწინებით. სიმწიფე მნიშვნელოვანია. მშობლები ხარობენ შვილის ყოველი ნაბიჯით - მათი პირველი სიტყვებით, პირველი ნაბიჯებით, პირველი ასოებით. ვინ არ შეშფოთდება, თუ მისი შვილი რამდენიმე წლის შემდეგ არ გაივლის ან არ ალაპარაკდება? ზრდა და განვითარება ნორმალური და მოსალოდნელია მოვლენებია. იგივე ეხება ქრისტიანულ ცხოვრებასაც.

 `დაფიქრდით და გაუზიარეთ ჯგუფს თქვენი პირადი გამოცდილება, რომელიც ქრისტიანული ცხოვრების წესსა და ქრისტეს შესახებ ცოდნის ზრდას უკავშირდება.`

 ბერძნული სიტყვა ტელეიოს, რომელიც ითარგმნება როგორც „მოწიფული", ნიშნავს სრულყოფილს, უმანკოს, უნაკლოს. ზრდის პროცესში ჩვენ ვაცნობიერებთ ღმერთის რჯულის სიღრმეს და იმას, რომ მისი მოთხოვნები „ვრცელია ფრიად" (ფსალმ. 119:96). ჩვენ ვიაზრებთ, რომ ეს ვრცელდება „გულის აზრებსა და ზრახვებზე" (ებრ. 4:12).

 მაგრამ ჩვენ ფრთხილად უნდა ვიყოთ. ამიტომაც იყენებს პავლემ სიტყვა „შეგონებას" კოლასელთა 1:28-ში. ზოგიერთი გზა „სწორად ჩანს კაცის წინაშე, მისი ბოლო კი სიკვდილის გზებია" (იგავ. 14:12). სულიერი გამჭრიახობა მომდინარეობს ღმერთის სიტყვის ცოდნიდან, რომელსაც სულიწმიდა ხელმძღვანელობს. ცრუ სწავლებებიც ხშირად შეიცავენ ჭეშმარიტებას, მაგრამ ამახინჯებენ წმიდა წერილს (ეს. 8:20), რაც ეჭვქვეშ აყენებს ღმერთის სიტყვებს ან მათ რელევანტურობას ჩვენს დღევანდელობასთან. იყავით ბრძენნი, როგორც გველები და უმანკონი, როგორც მტრედები, რათა გაარჩიოთ ჭეშმარიტება სიცრუისაგან.

 `რას ნიშნავს იყო „სრულქმნილი ქრისტე იესოში"?`

`თქვენი აზრით, რასთანაა დაკავშირებული ეს ეს სრულქმნილება, ჩვენს „სრულყოფილ" საქმეებთან თუ ჩვენს სრულყოფილ რწმენასთან ღმერთის ნიჭისა?`