---
title: შერიგება და იმედი
date: 21/02/2026
---

გამოსაკვლევად შემოთავაზებული ბიბლიური მუხლები: ძირითადი – კოლ. 1:21-29.

დამატებითი –2კორ. 5:21; ეფეს. 1:7-10, 3:3-6, 17, 5:27.

> <p>სამახსოვრო მუხლი:</p>
> " ვინც ცოდვა არ იცოდა, ის გახადა ცოდვად ჩვენს გამო, რათა გავხდეთ ღვთის სამართლიანობა მასში" (2კორ. 5:21).

 წინა გაკვეთილიდან შევიტყეთ, რომ ჯვრის მეშვეობით ქრისტემ საყოველთაო შერიგება აღასრულა და ცასა და დედამიწას შორის ჰარმონია აღადგინა. ამ კვირაში პავლე მოციქული გვიჩვენებს, თუ როგორ იქცევა ეს დადი მოვლენა ღრმად პირად რეალობად თითოეული ჩვენგანისთვის.

 საკუთარი ბუნებით, ცოდვის გამო ჩვენ „გაუცხოებულნი და მტრები" ვიყავით ღმერთისთვის (კოლ. 1:21). მაგრამ ქრისტეს სიკვდილის წყალობით, ჩვენ, ოდესღაც დაშორებულები, ახლა ახლობლები გავხდით. ჯვარი არ არის წარსულის პასიური სიმბოლო, არამედ აქტიური, გარდამქმნელი ძალაა, რომელიც მოქმედებს ჩვენს ცხოვრებაში დღეს, როდესაც რწმენით მივიღებთ სახარებას.

 პავლე ასევე გვიმხელს „საიდუმლოს, რომელიც დაფარული იყო საუკუნეთა და თაობათაგან" (კოლ. 1:26). რა არის ეს საიდუმლო? რას გულისხმობს ის და რას ნიშნავს თითოეული ჩვენგანისთვის და მთელი სამყაროსთვის? როგორ უკავშირდება ეს საიდუმლო სახარებას, რომელსაც პავლე ასე მოშურნედ ქადაგებდა?