---
title: შემდგომი გამოკვლევისთვის
date: 27/02/2026
---

"ჩვენ არა გვაქვს ის სიმართლე, რომელიც დააკმაყოფილებდა ღმერთის კანონების მოთხოვნას. მაგრამ ქრისტემ გზა გაგვიხსნა გადარჩენისაკენ... თუკი თქვენ მთლიანად მიენდობით უფალს და მიიღებთ მას, როგორც თქვენს პირად მხსნელს, მაშინ, მიუხედავად ცოდვებისა, თქვენ გამართლებულნი ხართ მისი დამსახურების გამო დათქვენი ხასიათი ქრისტეს ხასიათს დაემსგავსება. ღმერთი გღებულობთ თქვენისეთებს, თითქოს არასოდეს შეგიცოდავთ.

 უფრო მეტიც: ქრისტე გარდაქმნის თქვენს გულს: იგი შემოდის თქვენში, თუკი თქვენ მიენდეთ მას. თქვენ რწმენით უნდა შეუწყოთ ხელი ქრისტესთან თქვენს ურთიერთობას და უნდა დამორჩილდეთ მის ნებას. და თუკი ამ მდგომარეობას მიაღწევთ, ის აღძრავს თქვენში „სურვილსაც და თავისი ნებით მორჩილებასაც".

 მაშასადამე, ჩვენ არაფერი გვაქვს სატრაბახო. არავითარი საფუძველი არა გვაქვს საკუთარი თავის განდიდებისათვის. ჩვენი ერთადერთი იმედი — ეს არის ქრისტეს სიმართლე, რომელიც მისი სულის მოქმედების შედეგია ჩვენში და ჩვენით" (ელენ უაითი, ქრისტესკენ მიმავალი გზა. გვ.62,63).

 „მე მივიღე გამოცხადების სინათლე, რომ ბევრი განგვშორდება სიცრუის სულებისა და ეშმაკების მოძღვრებათა მოსმენის შედეგად. უფალს სურს, რომ ყველამ, ვინც აცხადებს, რომ ჭეშმარიტების სწამს, მიიღოს მკაფიო ცოდნა იმის შესახებ, თუ რა არის ჭეშმარიტება" (ელენ უაითი, მახარობლობა. გვ. 363).

**შეკითხვები მსჯელობისთვის:**

`1. წაიკითხეთ კიდევ ერთხელ: „ვინც ცოდვა არ იცოდა, ის გახადა ცოდვად ჩვენს გამო, რათა გავხდეთ ღვთის სამართლიანობა მასში" (2 კორ. 5:21). რას ნიშნავს ეს? რატომ გახდა ქრისტე ჩვენთვის ცოდვა? როგორ გვეხმარება ეს ქრისტეს მსხვერპლის მონაცვლე ბუნების გაგებაში? რას ნიშნავს „გახდე ღვთის სამართლიანობა მასში"?`

`2. დავუბრუნდეთ „ერთხელ დახსნილი - სამუდამოდ დახსნილი" კონცეფციას. ამ სწავლების ბევრ ქრისტიანს სჯერა. ჩვენ რატომ მივიჩნევთ მას მცდარად? რა საფრთხეებს უქმნის ის მორწმუნეებს? როგორ შეგვიძლია დარწმუნებული ვიყოთ ღმერთის ძის მსხვერპლის მეშვეობით ჩვენთვის მონიჭებულ ხსნაში, და ამასთანავე უარვყოფდეთ ამ სწავლებას?`

`3. რამდენად „მტკიცე და შეურყეველი" ხართ (კოლ. 1:23) თქვენს რწმენაში? კარგად იცით თუ არა, რისი გწამთ და რატომ? რა შეგიძლიათ გააკეთოთ თქვენი რწმენის გასაძლიერებლად? რატომ არის მნიშვნელოვანი, რომ იყოთ „მტკიცე და შეურყეველი" თქვენს რწმენაში?`