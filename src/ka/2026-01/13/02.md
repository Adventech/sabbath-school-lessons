---
title: სოფელში, მაგრამ არა სოფლისა
date: 22/03/2026
---

`წაიკითხეთ კოლ. 4:14, 15 და 2 ტიმ. 4:10, 11. ლუკა და დემა. თითოეულს განსხვავებული გამოცდილება ჰქონდა პავლესთან. რა დაემართა თითოეულს?`

 იოანე მოციქული გვეუბნება: „ნუ შეიყვარებთ სოფელს, ნურც იმას, რაც სოფელშია. ვისაც სოფელი უყვარს, მასში არ არის მამის სიყვარული" (1 იოან. 2:15). ლუკას იესო და მისი სამეფო ყველაფერზე მეტად უყვარდა. ამან აიძულა იგი, რომ ყველა სირთულის მიუხედავად, ბოლომდე დარჩენილიყო პავლესთან. დემა კი ამ წუთისოფელს მომავალ ცხოვრებაზე მეტად აფასებდა.


`წაიკითხეთ შემდეგი მუხლები და ყურადღება მიაქციეთ, რა რჩევებს აძლევენ ისინი მათ, ვინც მეორედ მოსვლას ელოდება:`

1.მარკ. 13:32–37
2.ტიტ. 2:11–14
3.2 პეტრ. 3:10–14
4.გამოცხ. 3:17–21
იესო და მოციქულები ხშირად მოგვიწოდებდნენ, რომ ვიყოთ „ფხიზლად" და ყოველთვის მზად ვიყოთ ჩვენი მოძღვარის მოსვლისთვის. სამწუხაროდ, მოწაფეების მსგავსად, რომლებმაც არ გაითვალისწინეს იესოს მცნება „იფხიზლეთ და ილოცეთ" (მარკ. 14:38), ბევრი ვერ შეძლებს სათანადოდ მომზადებას. ყველაფერი იმაზეა დამოკიდებული, თუ ვის ეკუთვნის ჩვენი გული, რადგან შეუძლებელია ერთდროულად ორი ბატონის მსახურება.
ლაოდიკიის ეკლესიისადმი გზავნილში იესო მკაფიო მითითებებს იძლევა. პირველ რიგში, ჩვენ უნდა მოვინანიოთ ჩვენი ცოდვები. მეორეც, ჩვენ უნდა გავუხსნათ გული იესოს და მივცეთ მას საშუალება, წარმართოს ჩვენი ცხოვრება. ეს, თავის მხრივ, დაგვეხმარება რწმენისა და სიყვარულის „ოქროს" შეძენაში, რომელიც გამოცდილია განსაცდელებით და გამარჯვებულია ცდუნებებზე.


`კიდევ ერთხელ წაიკითხეთ გამოცხ, 3:17-21. რისი გაკეთება ან რა ცვლილებების შეტანა შეგიძლიათ თქვენს ცხოვრებაში ამ მითითებების შესაბამისად?`