---
title: ლაოდიკიის უწყება
date: 23/03/2026
---

`წაიკითხეთ კოლ. 4:16. წერილის ბოლოს პავლე ითხოვს, რომ ეს წერილი ლაოდიკიაში წაიკითხონ. ვინაიდან გამოცხადების წიგნის თანახმად, ჩვენ გვჯერა, რომ ლაოდიკიის ეკლესიის პერიოდში ვცხოვრობთ (გამოცხ. 3:14–22), რომელი გაკვეთილებია კოლასელთა მიმართ წერილიდან განსაკუთრებით აქტუალური თქვენი ეკლესიისთვის და პირადად თქვენთვის?`

 საუკუნეების განმავლობაში ღმერთის ერი არაერთხელ აწყდებოდა ერთსა და იმავე გამოწვევებს. წინასწარმეტყველები საყვედურობდნენ ისრაელს იმის გამო, რომ დანარჩენი მსოფლიოს ესადაგებოდნენ თაყვანისცემაში და მოუწოდებდნენ მათ მონანიებისკენ, სანამ ძალიან გვიან არ იქნებოდა. ესაია კი წუხდა: „როგორ იქცა მეძავად ერთგული ქალაქი?..." (ეს. 1:21) და მოუწოდებდა ხალხს, რომ მიემართათ ღმერთისთვის შენდობისა და განწმედის სათხოვნელად (ეს. 1:16–20). როგორც იოანე ნათლისმცემელი (მათ. 3:2, 8–10), ისე იესო (მათ. 4:17; 12:33–37) მოუწოდებდა ისრაელიანებს მონანიებისკენ და ისეთი ნაყოფის გამოღებისკენ, რომელიც გაუძლებდა განკითხვის გამოცდას ბოლო დღეებში. მოციქულებიც ანალოგიურ უწყებას ავრცელებდნენ (საქმ. 2:38; 3:19; 17:30; 2 კორ. 7:9, 10).
საბოლოო ჯამში, ღმერთი გააერთიანებს ცასა და დედამიწას. თუმცა, დიადი ბრძოლის გამო, ეს ეტაპობრივად უნდა განხორციელდეს:
1. გოლგოთაზე სატანამ დაკარგა ყოველგვარი თანაგრძნობა ზეციური არსებების მხრიდან (იოან. 12:31).
2. ზეციურ საწმიდარში ქრისტეს მსახურების მეშვეობით, ღვთის ხალხი სრულყოფილი ხდება „ყოველ კეთილ საქმეში მისი ნების შესასრულებლად" (ებრ. 13:21) და მზად არის ზეცისთვის.
3. ათასწლეული მეფობისა და საბოლოო სამსჯავროს დროს ყველა დარჩენილი საკითხი სამუდამოდ მოგვარდება და ცოდვა და მოუნანიებელი ცოდვილები განადგურდებიან მარადიული ცეცხლის ტბაში, რომელიც ასევე განწმედს დედამიწას (გამოცხ. 21:8).
4. მხოლოდ ცოდვის გაქრობით შეძლებს ცა და დედამიწა საბოლოოდ გაერთიანებას (გამოცხ. 21:3).


`რა შეგიძლიათ გააკეთოთ დღეს, სხვებისკენ გახედვის გარეშე, რომ ერთგული დარჩეთ ღმერთისა და მის მიერ მოცემული ჭეშმარიტების მიმართ?`



`რა არჩევანს აკეთებთ იმის საჩვენებლად, თუ ვის ეკუთვნის სინამდვილეში თქვენი ცხოვრება?`