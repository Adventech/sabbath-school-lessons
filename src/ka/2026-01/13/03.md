---
title: ეკლესიის ერთობა
date: 23/03/2026
---

ინტერნეტისა და სოციალური მედიის ეპოქაში ძნელი წარმოსადგენია, თუ რა გამოწვევის წინაშე აღმოჩნდა პავლე ეკლესიების გაერთიანების მცდელობისას და მათთვის იმის ჩვენებისას, რომ ისინი ადგილობრივი საკრებულოების გარდა კიდევ უფრო დიდი რამის ნაწილი იყვნენ.

 `წაიკითხეთ კოლ. 4:10, 11. ელჩების გაგზავნის გარდა, როგორ განამტკიცა პავლემ ეკლესიებს შორის კავშირები?`

`რა მნიშვნელოვან ცნობას გადმოსცემდა ეს პირადი მოკითხვები?`

 ამ მისალმებებით პავლე ქმნის და აძლიერებს კავშირს მორწმუნეებს შორის. აქედან ვიგებთ, რომ მარკოზი ბარნაბას ბიძაშვილი იყო. ამგვარად პავლე საფუძველს ამზადებს მარკოზის კოლოსეში შესაძლო ვიზიტისთვის. არისტარქე სიტყვასიტყვით აღწერილია, როგორც „ჩემი თანაპატიმარი", რაც ნიშნავს, რომ ის პავლესთან ერთად იყო დაპატიმრებული. ისინი ორივე ქრისტეს მეომრები იყვნენ, შემოსილი „ღვთის სრული საჭურველით" (ეფეს. 6:10, 11), და იბრძოდნენ სატანის ტყვეების გასათავისუფლებლად ღმერთის სამეფოში სამსახურისთვის (იხ. 2ტიმ. 2:1-4). იესო/იუსტოსი (ებრაული და რომაული სახელი, რომელიც ბერძნულში ჟღერადობით ძალიან ჰგავს ერთმანეთს, მაგალითად, სავლე/პავლე) ასევე რეკომენდებულია, როგორც საიმედო თანამშრომელი სახარების ქადაგებაში.

 პავლე აღნიშნავს, რომ არისტარქოსი, მარკოზი და იუსტოსი ებრაელი მორწმუნეები არიან („წინადაცვეთილნი"). შემდეგ ის სამ წარმართს ახსენებს: ეპაფრას, ლუკას და დემას (კოლ. 4:12–14). აღსანიშნავია, რომ ეკლესიაში იუდეველებსა და წარმართებს შორის გარკვეული დაძაბულობის მიუხედავად, ეს თანამშრომლები ახერხებენ ერთად ეფექტურად, შეკრულად და ჰარმონიულად მუშაობას. თუმცა, ტერმინის „მხოლოდ" გამოყენებით, პავლე, როგორც ჩანს, გარკვეულ იმედგაცრუებას გამოხატავს იმის გამო, რომ იუდეველ-ქრისტიანთა უმეტესი ნაწილი არ უჭერდა მას მხარს მის ტანჯვაში. თუმცა, აღსანიშნავია, რომ ამ დროისთვის იოანე მარკოზი, რომელმაც რამდენიმე წლით ადრე მიატოვა პავლე და ბარნაბა მათი პირველი მისიონერული მოგზაურობის დროს (საქმ. 13:13), არა მხოლოდ ერთგული, არამედ პავლესთვის „ნუგეშიც" აღმოჩნდა (საქმ. 15:36–40).

 საფრთხეები ერთობისთვის ყოველთვის არსებობდა. ბოლო წლებში, ადვენტისტური ეკლესიის გლობალურ გაფართოებასთან ერთად, მისი ერთობაც გამოცდის წინაშე დაადგა. ერთობაზე აქცენტის გაკეთება მნიშვნელოვანია ეკლესიის ყველა დონეზე.

 `რისი გაკეთება შეუძლიათ მორწმუნეებს თქვენს ეკელსიაში ერთობისთვის საფრთხეების შესამცირებლად?`

`რა საკითხები იწვევს დაძაბულობას ადგილობრივ დონეზე და როგორ შეიძლება მათი მოგვარება?`