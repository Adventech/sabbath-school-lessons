---
title: შემდგომი გამოკვლევისთვის
date: 27/03/2026
---

"როდესაც ადამიანი მორჩილებით ღებულობს ქრისტეს, ახალ გულს ახალი ძალა იპყრობს. და მასში ისეთი ცვლილებები ხდება, რომელიც ადამიანის ძალას აღემატება. ეს არის ზებუნებრივი პროცესი, რომელიც ადამიანს ზებუნებრივი ელემენტით ამდიდრებს. ქრისტეს მორჩილი სული უფლის ციხე-სიმაგრედ იქცევა ამ ამბოხებულ წუთისოფელში და უზენაესს სურს, რომ ამ ციხე-სიმაგრეში მხოლოდ ღმერთის ძალაუფლება ბატონობდეს. ზეციური ძალაუფლების ქვეშ მყოფი პირი მიუვალი კლდეა სატანის იერიშისთვის.მაგრამ თუკი ქრისტეს ძალას არ ვემორჩილებით, ჩვენში შემოდის მაცდური. ჩვენ აუცილებლად ვემორჩილებით ორი უდიდესი ძალიდან ერთ-ერთს, რომელიც წუთისოფლის ბატონობისთვის იბრძვის.

ბნელ ძალთა მორჩილებისათვის სულაც არ არის აუცილებელი ამოვირჩიოთ მათი მსახურება; საკმარისია სასუფევლის ნათელის სხივის უარყოფა. თუკი ჩვენ არ ვთანამშრომლობთ ზეციურ ძალებთან, სატანა ჩვენს გულებს თავის საბუდრად გაიხდის. ბოროტებისაგან ერთადერთი დამცველი ფარი ქრისტეა, რომლის სიმართლე ჩვენს გულებში რწმენით ცოცხლობს. ღმერთთან ცოცხალი კავშირის გარეშე ვერასოდეს შევძლებთ ეგოისტური ზეგავლენისაგან, საკუთარ სურვილთა დაკმაყოფილებისა და ცოდვის ცდუნებისაგან თავის დაცვას. ჩვენ, შესაძლოა მრავალი ცუდი თვისება მივატოვოთ, მცირე დროიტ გავთავისუფლდეთ კიდეც სატანისაგან, მაგრამ ღმერთთან ცოცხალი კავშირის გარეშე, ჩვენი სრული მორჩილების გარეშე, დავმარცხდებით. ქრისტეს შეცნობისა და მასთან განუწყვეტელი ურთიერთობის გარეშე ჩვენ ჩავვარდებით მტრის ხელში და საბოლოოდ დავემორჩილებით მის ნებას" (ელენ უაითი, ქრისტე-წუთისოფლის იმედი. გვ.324)

**შეკითხვები მსჯელობისთვის:**

`1. დიად ბრძოლაში მხოლოდ ორი მხარეა: თუ შეგნებულად არ ავირჩევთ ქრისტეს, ავტომატურად სატანის მხარეს ვდგავართ (ლუკ. 11:23). როგორც არ უნდა ეხებოდეს ეს სიტყვები ჩვენს გრძნობებს, ღმერთი არ არის ვალდებული უზრუნველყოს, რომ მისი ჭეშმარიტებები არ შეურაცხყოფდნენ მათ. რას გვეუბნება ეს აზრი ქრისტესადმი ჩვენი ნების დამორჩილების მნიშვნელობის შესახებ?`

`2. როგორ მოქმედებს კულტურა და სამყარო როგორც ეკლესიაზე მთლიანობაში, ისე ცალკეულ მორწმუნეებზე? როგორ შეგვიძლია დავიცვათ თავი იმ ნეგატიური გავლენისგან, რომელიც ყოველთვის პრობლემას წარმოადგენდა ღმერთის ხალხისთვის?`