---
week: 4.4
lesson: ოთხშაბათი
date: 2026-01-21
title: ქრისტეს აზრი
---

ისტორიაში უამრავი მაგალითია, როდესაც ადამიანები საკუთარ თავს „დიდს" უწოდებდნენ. მაგალითად, მეფე ნაბუქოდონოსორი, რომელმაც განაცხადა: „ეს ის დიდებული ბაბილონი არ არის, რომელიც სამეფო სახლად ავაშენე ჩემი ხელმწიფების ძალით, ჩემი სიდიადის საქებრად?" (დანიელი 4:27). მართლაც ბევრია ისეთი ადამიანი, რომელსაც დიდს უწოდებდნენ, მაგრამ მათი თვითგანდიდება ვერ იქნება მაგალითი მათთვის, ვინც ისწრაფვის, რომ ქრისტეს აზრი ჰქონდეს.
 იესო კი პირიქით, უცოდველი იყო. მართალია ისიც „ყველაფერში ჩვენსავით გამოიცადა" (ებრ. 4:15), მაგრამ მას არასდროს ჩაუდენია ცოდვა, ფიქრებშიც კი. მიუხედავად ამისა, ებრ. 5:8-ში ნათქვამია: „და თუმცა ძე იყო, მან ტანჯვის მეოხებით ისწავლა მორჩილება". იესოს მორჩილება მამის ნებისადმი ყოველთვის სრულყოფილი იყო. მას არასოდეს უთქვამს უარი მორჩილებაზე, თუმცა უდავოა, რომ ეს ხშირად რთული იყო.
 `წაიკითხეთ ფილიპ. 2:5–11. ამ მონაკვეთს ხშირად ქრისტესადმი მიძღვნილ ჰიმნს, წმიდა წერილში ერთ-ერთ ყველაზე შთამბეჭდავ და ლამაზ ტექსტს უწოდებენ. რა აზრები და მოტივები ამოძრავებდა ღვთის ძეს თავის სურვილში, რომ გადაერჩინა ადამიანი?`
`ქრისტეს მაგალითის გათვალისწინებით, როგორ შეგვიძლია გამოვიყენოთ „ქრისტეს აზრის" პრინციპი ჩვენს ცხოვრებაში?`
 იესო, ღმერთის თანასწორი, არა მხოლოდ ადამიანური ხორცით შეიმოსა, არამედ „მონადაც" იქცა, რათა ჩვენი ცოდვებისთვის მსხვერპლად შეეწირა თავი. პავლე ამბობს, რომ ის „გახდა წყეული ჩვენს ნაცვლად" (გალ. 3:13). ჩვენი შემოქმედი ღმერთი ჯვარზე მოკვდა ჩვენთვის და გამოგვისყიდა, თავის თავზე მიიღო წყევლა.
 სხვაგან იესო ამბობს: „უდიდესი თქვენს შორის თქვენი მსახური იყოს. ვინც თავს აიმაღლებს, დამდაბლდება, ხოლო ვინც თავს დაიმდაბლებს – ამაღლდება" (მათ. 23:11, 12). ეს დიდწილად ასახავს იმას, რასაც პავლე გვირჩევს ფილიპელთა 2:5-8-ში.
 უფრო ზუსტად რომ ვთქვათ, პავლე აქ იმეორებს იმას, რაზეც ადრეც ჰქონია საუბარი: ნურაფერს გააკეთებთ „ჯიბრით ან პატივმოყვარეობით" (ფილ. 2:3).
 `როგორ უნდა გამოვეხმაუროთ იმას, რაც ქრისტემ ჩვენთვის გააკეთა, როგორც ეს ფილიპ. 2:5-8-შია ნაჩვენები?`
`რა არის ის ერთადერთი პასუხია, რომელიც ღირსია მისი მსხვერპლისა?`
`რატომ არის არასწორი თუ ვიფიქრებთ, რომ ჩვენი ქმედებები რაიმეს შეჰმატებს იმას, რაც მან უკვე გააკეთა?`