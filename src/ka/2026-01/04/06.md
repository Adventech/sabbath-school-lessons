---
title: შემდგომი გამოკვლევისთვის
date: 22/01/2027
---

მთელი მამობრივი სიყვარული, რომელიც თაობიდან თაობას გადაეცემოდა ადამიანურ გულთა არხებით, სინაზის ყველა წყარო, რომელიც ადამიანთა სულებში მოედინება, პატარა ნაკადულს ჰგავს იმ უსაზღვრო ოკეანესთან შედარებით, რომელსაც ღმერთის უკიდეგანო, ამოუწურავი სიყვარული ჰქვია. ენას არ შეუძლია მის შესახებ თხრობა და კალამს არ შეუძლია მისი აღწერა. შეგიძლიათ მთელი ცხოვრება გაატაროთ მასზე ფიქრში, შეგიძლიათ მის გასაცნობიერებლად ყურადღებით შეისწავლოთ წმიდა წერილი, შეგიძლიათ ყველა ძალასა და უნარს მოუხმოთ, რომელიც ღმერთმა მოგანიჭათ, რათა ჩასწვდეთ ზეციერი მამის სიყვარულსა და თანაგრძნობას, მაგრამ ასეთ შემთხვევაშიც კი, თქვენს წინაშე მაინც მრავლად დარჩება უსასრულო სივრცე. შეიძლება საუკუნეები მოანდომოთ და მაინც ბოლომდე ვერ ჩასწვდეთ სიგრძეს, სიგანეს, სიღრმესა და სიმაღლეს იმ ღმერთის სიყვარულისა, რომელმაც ჩვენი წუთისოფლისთვის საკუთარი ძე სასიკვდილოდ გასწირა. თვით მარადიულობაც კი ვერ გაგვიცხადებს მას ბოლომდე. თუმცა, როდესაც შევისწავლით ბიბლიას და ვმსჯელობთ ქრისტეს ცხოვრებასა და გამოსყიდვის გეგმაზე, ეს დიდებული საკითხები სულ უფრო და უფრო ღრმად და ფართედ იშლება ჩვენს გონებაში" (ელენ უაითი, მოწმობანი ეკლესიისთვის. ტ. 5. გვ.740).
"რას შევიმეცნებთ, როდესაც მოსეს მსგავსად, ქრისტეს სკოლაში ვსწავლობთ? სიამაყეს? მაღალ წარმოდგენას საკუთარ თავზე? რა თქმა უნდა, არა. რაც უფრო მეტს ვსწავლობთ ამ სკოლაში, მით უფრო მეტ თვინიერებასა და თავმდაბლობას შევიძენთ. არ უნდა გვეგონოს, რომ ყველაფერი ვისწავლეთ, რისი გაგებაც გვევალებოდა. ჩვენ საუკეთესოდ უნდა გამოვიყენოთ ღმერთის მიერ ბოძებული ნიჭები, რათა როდესაც მოკვდავობიდან უკვდავებაში გადავალთ, არ მოგვიწიოს ყველაფერ იმის მიტოვება, რასაც მივაღწიეთ, არამედ შეგვეძლოს ამ ყველაფრის თან გაყოლება. მარადიულობის დაუსრულებელ საუკუნეთა განმავლობაში, ქრისტე და მისი გამოსყიდვის საქმე იქნება ჩვენი მთავარი შესასწავლი თემა" (ელენ უაითი. ხელნაწერი 36. 1885წ.).
შეკითხვები მსჯელობისთვის:
1.თქვენ როგორ განიცადეთ პირადად საკუთარ თავზე ღვთის სიყვარულის რეალურობა? გაუზიარეთ ჯგუფს სხვადხვა გამოვლინებები, რომლებშიც ამოიცანით და შეიგრძენით მისი სიყვარული.
2.რას ნიშნავს, რომ იესო „კაცთა მსგავსად" იქცა (ფილიპ. 2:7)? შეადარეთ რომ. 8:3-ს. განიხილეთ ეს ორი მუხლი ერთმანეთის კონტექსტში.
3.რომელი პრობლემები უშლიან ხელს თქვენს ეკლესიას ერთობაში? როგორ შეუძლია თავმდაბლობას, არაფრის გაკეთებას "ჯიბრით ან პატივმოყვარეობით" (ფილ. 2:3), დაგეხმაროთ ამ საკითხების მოგვარებაში?