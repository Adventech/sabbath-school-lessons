---
title: გონების განახლება
date: 19/01/2027
---

`დაფიქრდით და გაუზიარეთ ჯგუფს: ის, რასაც მნიშვნელოვნად და ღირებულად მიიჩნევთ (მაგალითად: თქვენს ტანსაცმელს, თავისუფალ დროს, სახლის ინტერიერს), თქვენი პირადი და პრაქტიკული არჩევანია თუ მოდით, რეკლამით ან დროის ფეხდაფეხ ადევნების სურვილით არის შთაგონებულია?`

მთელ მსოფლიოში სულ უფრო მეტი კომპანია მუშაობს ტექნოლოგიებზე, რომლებიც კომპიუტერების გამომთვლელ ძალასა და ადამიანის ტვინის შესაძლებლობებს აერთიანებს. სხვა სიტყვებით რომ ვთქვათ, მეცნიერები იმედოვნებენ, რომ ტვინის კომპიუტერებთან დაკავშირების შედეგად, კომპიუტერების საშუალებით ჩვენს ფიქრებზე გავლენას მოახდენენ. მიუხედავად იმისა, რომ ადამიანის ტვინზე ზემოქმედებისთვის იმპლანტების გამოყენებამ შეიძლება დადებითი შედეგები მოგვცეს, მათ შორის ეპილეფსიის, დეპრესიისა და პარკინსონის დაავადების მკურნალობაში დახმარება, მაგრამ ძნელი წარმოსადგენი არაა უფრო ბოროტი შედეგებიც - გონების პირდაპირი კონტროლი.
სულიერი თვალსაზრისით ჩვენი გონებისთვის ბრძოლა უკვე დიდი ხანია მიმდინარეობს. ჩვენი გონება მუდმივ ზემოქმედებას განიცდის გარესამყაროდან. მასობრივი საინფორმაციო საშუალებებიდან, კულტურიდან და გარემოდან მომდინარე ინფორმაციის ნაკადი „აპროგრამებს" ჩვენს აზროვნებას და წარმართავს ჩვენს ქმედებებს. წუთისოფლური აზროვნების წესში ჩაძირვით, ჩვენ ქვეცნობიერად ვიწყებთ მისი ღირებულებებისა და პრიორიტეტების გაზიარებას.
იესოს მსგავსად, ჩვენც „სულიერი ფიქრები" უნდა გვქონდეს (რომ. 8:6). „ღვთისა არავინ არაფერი იცის, გარდა ღვთის სულისა", რომელსაც პავლე „სოფლის სულს" უპირისპირებს (1 კორ. 2:11, 12). ჩვენ ყოველთვის არჩევანის წინაშე ვდგავართ: ვინ ჩამოაყალიბებს ჩვენს გონებას?


`წაიკითხეთ ფილიპ. 2:5. როგორ ფიქრობთ, რას ნიშნავს "იმ საფიქრალზე იფიქრეთ, რაც ქრისტე იესოშია"?`

ჩვენ შეგვიძლია შევცვალოთ ჩვენი აზრები, მაგრამ გულს ვერ შევცვლით - მხოლოდ ღმერთს შეუძლია ამის გაკეთება. სულიწმიდამ უნდა ჩაგვიტაროს გულის ოპერაცია „სულის მახვილით" (ეფეს. 6:17), ღვთის „ცოცხალი და მოქმედი" სიტყვით, რომელიც „აღწევს სამშვინველისა და სულის, სახსართა და ტვინთა გაყოფის ადგილამდე, და განიკითხავს გულის აზრებსა და ყოველგვარ ზრახვებს" (ებრ. 4:12). მხოლოდ სულიწმიდის მეშვეობით შეგვიძლია ჭეშმარიტად შევიცნოთ საკუთარი თავი, რადგან თავისი ბუნებით „ცბიერია გული, გაუსწორებელია" (იერ. 17:9). ებრაული სიტყვა იაკოვ („ცბიერი") შეეხება დედამიწის არათანაბარ ზედაპირს, რომელზეც მარტივად შეიძლება წაბორძიკდე; უფრო ფართე გაგებით კი, ის ეხება მრუდე, ბილწ და დამახინჯებულ აზრებს. ჩვენ უნდა გარდავიქმნათ ჩვენი გონების „განახლებით", რათა შევძლოთ „შევიცნოთ, რა არის ღვთის ნება - კეთილი, სასურველი და სრულყოფილი" (რომ. 12:2).


`წაიკითხეთ ფილიპ. 4:8. რატომ არის ასეთი მნიშვნელოვანი, რომ გააზრებულად ავირჩიოთ, რითი „ვტვირთავთ" ჩვენს ფიქრებს?`



`როგორ გვეხმარება ეს პრინციპი „ქრისტეს აზრის“ შეძენაში?`