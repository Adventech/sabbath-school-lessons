---
title: თვინიერებით მიღწეული ერთობა
date: 17/01/2026
---

გამოსაკვლევად შემოთავაზებული ბიბლიური მუხლები: ძირითადი – ფილიპ. 2:1-8, 4:8.

დამატებითი – იერ. 17:9; რომ. 8:3; 1კორ. 8:2; ებრ. 2:14-18, 4:15.

> <p>სამახსოვრო მუხლი:</p>
> "შეავსეთ ჩემი სიხარული, რათა ერთსა და იმავეს ფიქრობდეთ, გქონდეთ ერთი და იგივე სიყვარული, იყოთ ერთსულოვანნი, და ერთაზროვანნი" (ფილიპ. 2:2).

 ძალა ერთობაშია. ეს აშკარა ჭეშმარიტებაა, მაგრამ მისი პრაქტიკული განხორციელება ძალისხმევას მოითხოვს. გასაკვირი არ არის, რომ პავლე მოციქული, ფილიპელთა მიმართ ეპისტოლეს აგრძელებს მხურვალე მოუწოდებით, რომ იყვნენ „ერთსულოვანნი და ერთაზროვანნი".

 მაგრამ როგორ მივაღწიოთ ასეთ ერთობას? პავლე მიუთითებს ერთადერთ ჭეშმარიტ საფუძველზე - სწავლება და, რაც უფრო მნიშვნელოვანია, იესო ქრისტეს მაგალითი. მოციქული გვახსენებს, რომ სამყაროში განხეთქილების ძირითადი მიზეზი სიამაყე და თვითგანდიდების სურვილი იყო. სწორედ ამან გამოიწვია ლუციფერის დაცემა ზეცაში (იხ. ეს. 14:12–14) და ადამიანის დაცემა ედემის ბაღში (იხ. დაბ. 3:1-6).

 ერთადერთი წამალი სიამაყის ამ დამანგრეველი ძალის წინააღმდეგ თავმდაბლობაა. ასეთი თავმდაბლობის საუკეთესო მაგალითი კი ქრისტეა. ამ კვირაში ჩვენ ყურადღებას შევაჩერებთ მის საოცარ დამდაბლებაზე - ზეციური დიდებიდან, ჯვარცმით სიკვდილამდე. თუ მას მივაპყრობთ მზერას, შევძლებთ ავითვისოთ უძვირფასესი გაკვეთილები და ვისწავლოთ, რომ განვიცადოთ იგივე, რასაც ის განიცდიდა, რათა სულ უფრო და უფრო დავემსგავსოთ ჩვენს უფალს.