---
week: 6.0
lesson: შაბათი
date: 2026-01-31
title: ჩვენი სასოება მხოლოდ ქრისტეშია
---

გამოსაკვლევად შემოთავაზებული ბიბლიური მუხლები: ძირითადი – ფილიპ. 3:1-16; კოლ. 2:9.
დამატებითი – მათ. 5:21,22,27,28; იოან. 9:1–39; რომ. 7:7–12; 2 კორ. 5:21; გალ. 2:20; ეფეს. 1:4.
 > <p>სამახსოვრო მუხლი:</p>
> "რათა შევიცნო იგი და მისი აღდგომის ძალა და მის ტანჯვებში თანაზიარება, და მის სიკვდილს ვემსგავსო, რათა, როგორმე მივწვდე მკვდრეთით აღდგომას" (ფილიპ. 3:10,11).
 ადამიანის გულში ღრმად არის ფესვგადგმული მიდრეკილება იმისკენ, რომ საკუთარ გადარჩენაში საკუთარი საქმეების იმედი გვქონდეს. ჩვენ გვჯერა, რომ ჩვენი ძალისხმევა, ჩვენი სიმართლე ან წეს-ჩვეულებათა დაცვა რაღაცას შემატებს იმას, რაც ქრისტემ გააკეთა ჩვენთვის. პავლე მოციქული მტკიცედ ეწინააღმდეგება ამ სახიფათო იდეას და პოლემიკაში შედის მათთან, ვინც დაჟინებით საუბრობდა წინადაცვეთის აუცილებლობაზე ხსნისთვის. იგი განმარტავს, რომ გამართლება ქრისტესგან მომდინარეობს და ეს ძღვენია, რომელიც რწმენის მეშვეობით გვენიჭება და არა რჯულის საქმეებით.
 მიუხედავად იმისა, რომ ქრისტიანთა უმრავლესობისთვის წინადაცვეთა დღეს უკვე აღარ წარმოადგენს საკვანძო საკითხს, პრინციპი, რომელიც მასთან დაკავშირებული კამათის მიღმა იდგა, დღესაც უცვლელია. დღესაც კი, ჩვენ მიდრეკილნი ვართ, რომ „გვეიმედებოდეს ხორცი“ (ფილიპ. 3:3) - ჩვენი მიღწევები, ცოდნა, მსახურება ან მორალური თვისებები.
 სწორედ რწმენისა და საქმეების როლის საკითხი ედო საფუძვლად პროტესტანტულ რეფორმაციასაც. სწორედ ამ საკითხს უძღვნის პავლე ფილიპელთა მიმართ წერილის მესამე თავს. იგი ნათლად აჩვენებს, რომ ჭეშმარიტი სიმართლე არ არის ის, რასაც ჩვენით მივაღწევთ, არამედ ის, რასაც ქრისტეს რწმენის მეშვეობით ძრვენის სახით მივიღებთ, რადგან ის არის „რწმენის მიზეზი და სრულმყოფელი“ (ებრ. 12:2).