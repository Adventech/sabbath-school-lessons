---
title: მშობლები და შვილები
date: 16/03/2026
---

ბავშვები ოჯახში სასიცოცხლოდ მნიშვნელოვან როლს ასრულებენ. მათ უნდა იცოდნენ, რომ უყვართ და აფასებენ, როგორც ოჯახის წევრებს და ზეციური სამეფოს მოქალაქეებს. ოჯახური ღვთისთაყვანისცემა შეიძლება მარტივი, მაგრამ აუცილებელია. ისინი რეგულარულად, დილით და საღამოს უნდა ტარდებოდეს. ბავშვებს ადრეული ასაკიდანვე შეუძლიათ სახლის საქმეებში დახმარება. რაც მთავარია, მათ უნდა ახსოვდეთ პავლეს სიტყვები: „ შვილებო, დაემორჩილეთ თქვენს მშობლებს ყველაფერში, ვინაიდან ასეა მოსაწონი უფლისათვის" (კოლ. 3:20).

 `წაიკითხეთ შემდეგი მუხლები და გამოყავით შვილებისა ღზრდის პრინციპები:`

1. კოლ. 3:20

2. იგავ. 22:6

3. მათ. 19:14

4. რჯლ. 6:6,7

5. იგავ. 1:8,9

ბავშვების სწორად აღზრდას უფალში, დარიგებების გათვალისწინებით და პირადი მაგალითით, კურთხევა მოაქვს ოჯახისთვის, ეკლესიისთვის, და საზოგადოებისთვის. პავლე მშობლებს დაბალანსებულ რჩევებს აძლევს: „ მამებო, ნუ გააღიზიანებთ თქვენს შვილებს, რათა თავი არ მოაბეზროთ" (კოლ. 3:21). ის, თუ როგორ ურთიერთობენ მშობლები, განსაკუთრებით კი მამები შვილებთან და როგორ ზრდიან მათ, ღრმა გავლენას ახდენს მათ სულიერ განვითარებაზე.

კვლევები აჩვენებს, რომ ბავშვები უფრო ხშირად მაშინ რჩებიან ეკლესიაში, თუ ორივე მშობელი ესწრება მსახურებას. მამის რეგულარული დასწრება ღვთისმსახურებაზე განსაკუთრებით მნიშვნელოვანია. ეს უფრო მეტ ბავშვს ეხმარება რწმენის შენარჩუნებაში ზრდასრულ ასაკში. მამის როლი შვილების სულიერ აღზრდაში ფასდაუდებელია. მნიშვნელოვანია, რომ მამები პასუხისმგებლობით მიუდგნენ თავიანთ მისიას.

`ყველა მამა არ არის იდეალური მისაბაძი მაგალითი. როგორ გვეხმარება ღმერთის, როგორც მამის შეცნობა განკურნების პოვნაში, როდესაც ჩვენმა მიწიერმა მამებმა ტკივილი მოგვაყენეს?`