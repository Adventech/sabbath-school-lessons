---
title: ერთმანეთისადმი სიყვარულით ცხოვრება
date: 14/03/2026
---

გამოსაკვლევად შემოთავაზებული ბიბლიური მუხლები: ძირითადი – კოლ.3:18-4:6.

დამატებითი – რჯლ. 6:6, 7; იგავ. 1:8, 9; 22:6, 15; მათ. 19:14; ეფეს. 5:22–25, 33.> <p>სამახსოვრო მუხლი:</p>
> " სიბრძნით მოიქეცით გარეშეთა მიმართ და მოივაჭრეთ ჟამი" (კოლ. 4:5).

 როდესაც ადამიანები ერთმანეთთან ახლოს ცხოვრობენ და მუშაობენ, ხშირად წარმოიქმნება პრობლემები. განსხვავებული მოსაზრებები დაძაბულობას ქმნის და შესაძლოა კამათამდეც მიიყვანოს. რაც უფრო მჭიდროა კომუნიკაცია, მით უფრო მნიშვნელოვანია საერთო ენის გამონახვა.

 ყველაზე ახლო ურთიერთობები ოჯახშია. სახლს ხშირად „ოჯახურ ფირმას" უწოდებენ. ბიზნესსა და ოჯახს ბევრი რამ აქვთ საერთო. ღირებულებებზე, მიზნებსა და ამოცანებზე შეთანხმება ორივე შემთხვევაში აუცილებელია. ყველამ უნდა ითანამშრომლოს ერთმანეთთან და შეასრულოს თავისი ვალდებულება, რათა ყველაფერმა შეუფერხებლად იმუშავოს. იგივე პრინციპები მნიშვნელოვანია ეკლესიისთვისაც - ჩვენი დიდი სულიერი ოჯახისთვის.

 ჩვენ მიერ განსახილველ მონაკვეთში პავლე მოგვითხობს, თუ როგორ უნდა ავაშენოთ ურთიერთობები ქრისტიანულ ოჯახში საუკეთესოდ. რადგანაც ქრისტიანული ოჯახი ბიბლიური პრინციპებით იმართება, ის იმდროინდელი ტიპური რომაული ოჯახებისგან განსხვავებული უნდა ყოფილიყო. პავლე ასევე გვთავაზობს რჩევებს სხვადასხვა ტიპი სოციალური კავშირებისთვის - როგორც ოჯახში, ასევე მის გარეთ.