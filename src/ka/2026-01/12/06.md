---
title: დარიგებები სახარების ქადაგების შესახებ
date: 19/03/2026
---

პავლემ ძვირფასი გაკვეთილები დაგვიტოვა სახარების ქადაგების შესახებ. მან ჯამში 21,500 კილომეტრი გაიარა და გარკვეული დრო ციხეშიც გაატარა.
პავლე დროის დიდ ნაწილს ატარებდა ისეთ სავაჭრო ქალაქებში, როგორებიცაა კორინთო და ეფესო. ამ ქალაქებიდან რწმენის უწყება მთელ ქვეყანაში გავრცელდა. პავლე ასევე ბრუნდებოდა ხოლმე მის მიერ დაარსებულ ეკლესიებში, რათა გაეძლიერებინა და გაემხნევებინა ახალი მორწმუნეები. როდესაც არ შეეძლო ეკლესიის პირადად მონახულება, წერილს უგზავნიდა. ამრიგად, მორწმუნეებმა იცოდნენ, რომ პავლეს ახსოვდა ისინი და ზრუნავდა მათზე.


`წაიკითხეთ კოლ. 4:7-9; შეადარეთ ეფეს. 6:21-ს. რა „დახასიათებას" აძლევს პავლე ტვიქიკოსს და რა არგუმენტები მოჰყავს მას მისი და ონისიმოსის კოლასეში გასაგზავნად?`

ზოგჯერ ახალი ამბის გადაცემა ზეპირსიტყვიერად სჯობს. საინტერესოა რა ამბები მოუტანეს კოლასელებს ტვიქიკოსმა და ონისიმემ. პავლეს სურდა, რომ „ენუგეშებინა" და „გაემხნევა" ისინი, შესაძლოა, თავისი პატიმრობის შესახებ მოყოლით (კოლ. 4:7–9). ასეთი ურთიერთობა მნიშვნელოვანია მორწმუნეებს შორის პირადი კავშირების შესანარჩუნებლად.
ტვიქიკოსი (სახელის მნიშვნელობა -  „იღბლიანი"), პავლეს „ერთგული მსახური" და „თანამშრომელი", ერთ-ერთი იყო ორ აზიელ კაცს შორის, რომლებიც პავლემ აირჩია (საქმ. 20:4). ის თან ახლდა მას იერუსალიმის გაჭირვებულთათვის დახმარების შეგროვებისას. ის პავლესთან ერთად იყო რომშიც, მისი მეორე პატიმრობის დროს, საიდანაც ის ეფესოში გაგზავნეს იქ მიმდინარე საქმის გასაძლიერებლად (2 ტიმ. 4:12). პავლე ასევე ფიქრობდა მის გაგზავნას ტიტესთან, კრეტაზე (ტიტ. 3:12). მას თან ახლდა ონისიმე, მოქცეული, რომელიც პავლემ რომში მოაქცია (იხ. გაკვეთილი 1) და რომელსაც „ერთგული" ეწოდა.
როგორც ჩანს, პავლეს ასევე სურდა გაეგო, თუ რა მდგომარეობაში აღმოჩნდნენ კოლასეში მყოფი მორწმუნეების. მისთვის ვინმეს მეშვეობით, თუნდაც თავად ტვიქიკოსის მეშვეობით შეტყობინების გაგზავნა რთული არ უნდა ყოფილიყო. ეს კიდევ ერთი გზა იყო, რომლითაც პავლე იქაური მორწმუნეებისადმი სიყვარულსა და მზრუნველობას გამოხატავდა, მიუხედავად იმისა, რომ ის პირადად არ სტუმრობდა ეკლესიას და მათ რწმენაში აძლიერებდა, რათა სხვებისთვის ქადაგება შეძლებოდათ.


`რატომ არის პირადი ურთიერთობები და ურთიერთმხარდაჭერა ასეთი მნიშვნელოვანი ეკლესიის ცხოვრებაში?`



`როგორ შეგვიძლია, პავლეს მსგავსად, უფრო მეტად ვიზრუნოთ ჩვენი ძმებისა და დების სულიერ კეთილდღეობაზე?`