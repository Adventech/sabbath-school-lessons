---
title: ღმერთში განმტკიცებულები
date: 18/03/2026
---

გამოსაკვლევად შემოთავაზებული ბიბლიური მუხლები: ძირითადი – კოლ. 4:7-18.
დამატებითი – მარკ. 13:32-37; 2 პეტრ. 3:10-14; ეფეს. 6:21; 1 თეს. 5:18; 2 ტიმ. 4:10, 11; ტიტ. 2:11-14; გამოცხ. 3:17-21.
> <p>სამახსოვრო მუხლი:</p>
> "მადლიერნი იყავით ყველაფრისათვის, ვინაიდან ეს არის თქვენს მიმართ ღვთის ნება ქრისტე იესოში" (1 თეს. 5:18).
კოლასელთა მიმართ წერილის ბოლო ნაწილში პავლე თავის თანამშრომლებზე მოგვითხრობს. საქმეების წიგნში ვხედავთ, თუ როგორ შეუერთდა ის ჯერ ბარნაბას, შემდეგ სილას, შემდეგ კი მისი სამი მისიონერული მოგზაურობის მიმოხილვა იწყება.
ამ კვირაში ჩვენ განვიხილავთ პავლეს მისიონერულ სტრატეგიას. ის ეფექტურად იყენებდა თავისი დროსა და რესურსებს რომის იმპერიის ძირითად ცენტრებამდე სახარების მისატანად. იგი ასევე ამზადებდა პერსპექტიულ ეკლესიის წევრებს სახარების გასავრცელებლად იმ ქალაქებსა და დასახლებებში, სადაც თავად არ ყოფილა, როგორიც იყო, მაგალითად, კოლოსე, ლაოდიკია და იერაპოლისი.
მოგზაურობის დროს, განსაკუთრებით კი ციხეში ყოფნისას, პავლე პირადი შეხვედრებითა და წერილებით აკავშირებდა ადამიანებსა და ეკლესიებს. მას ესმოდა, რომ მისიის წარმატება ყველას ერთობლივ მუშაობაზე იყო დამოკიდებული: იუდეველებისა და ქრისტიანების, მამაკაცებისა და ქალების. მის თანამგზავრებს შორის იყვნენ ტვიქიკოსი, არისტარქოსი, იუდა, ეპაფრა, ლუკა და ნიმფა. საინტერესოა, რომ პავლემ წერილი მისწერა ლაოდიკიასაც, თუმცა ის არ შემორჩენილა ჩვენს დღეებამდე. ამ წერილში ის არქიპოსს მოძღვრავდა და აძლიერებდა ეკლესიებს.