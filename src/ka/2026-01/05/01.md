---
title: იღვაწე საკუთარი ხსნისთვის
date: 24/01/2027
---

თავმდაბლობისა და მორჩილების სრულყოფილ მაგალითად იესოს წარმოჩენის შემდეგ, პავლე პირდაპირ ფილიპეს მკვიდრ მორწმუნეებს მიმართავს. ის ახსენებს მათ მორჩილებას, რომელიც თავიდანვე გამოავლინეს სახარების მიღებით (იხ. საქმ. 16:13–15, 32, 33) და მოუწოდებს მათ, რომ გააგრძელონ ამ გზით სიარული.
შემდეგ კი გადადის იმაზე, თუ როგორ უნდა გამოვლინდეს ხსნა მათ ყოველდღიურ ცხოვრებაში.


`წაიკითხეთ ფილიპ. 2:12, 13. რას გულისხმობს პავლე, როდესაც ამბობს: „შიშით და ძრწოლით იღვაწეთ თქვენს სახსნელად "?`



`როგორ უკავშირდება ეს მოწოდება რწმენის მეშვეობით, მადლით ხსნის სწავლებას?`

პავლე არ ქადაგებს ახალ სახარებას ამ მუხლებში. აქ მისი სწავლება თანხვედრაშია რწმენით გამართლების სახარებასთან, რომელიც მან უკვე მოიყვანა რომაელთა მიმართ წერილსა და სხვა წერილებში. თუმცა, ამ თემის არასწორად გაგების თავიდან ასაცილებლად, მნიშვნელოვანია გავითვალისწინოთ ყველა ბიბლიური მუხლი, რომელიც ხსნის შესახებ საუბრობს.


`წაიკითხეთ რომ. 3:23, 24; რომ. 5:8; და ეფეს. 2:8–10. რას გვეუბნება ეს მუხლები ხსნის შესახებ?`

წმინდა წერილი ნათლად გვასწავლის, რომ ხსნა ღვთის მადლის ნიჭია, რომელიც რწმენით მიიღება და არა საქმეებით. ჩვენ არ შეგვიძლია მისი დამსახურება. თვით რწმენაც კი - ჩვენი გულის პასუხია სულიწმინდის მოქმედებაზე. მხოლოდ ჩვენი ქმედებები ვერ გვიხსნის, მაგრამ ხელახლა შობის მეშვეობით ღმერთი სულიერად განგვაახლებს, გვაძლევს ძალას, რომ სიკეთე მოვიმოქმედოთ. ღმერთის სული მოქმედებს ჩვენში, აძლიერებს ჩვენს ნებას, რომ ავირჩიოთ ჭეშმარიტება, გავუძლოთ ცდუნებებს და მივიღოთ სწორი გადაწყვეტილებები.
ამრიგად, ჩვენ „შიშითა და ძრწოლით" გამოვავლენთ იმას, რასაც ღმერთი აკეთებს ჩვენში. ნიშნავს თუ არა ეს იმას, რომ ხშირად მისდამი მორჩილების  წარუმატებელი მცდელობების გამო, ჩვენ მისი სამსჯავროსი უნდა გვეშინოდეს? არა, ეს სიტყვები ღმერთის თანდასწრების გაცნობიერებას (იხ. ფსალმ. 2:11) და მისი ნების დამორჩილების აუცილებლობას ეხება.


`როგორ განიცადეთ პრაქტიკაში თქვენში „სურვილისა და მოქმედებისთვის" ღმერთის მოქმედება?`



`ამავდროულად, როგორ ეწინააღმდეგებოდა ამას თქვენი დაცემული ბუნება?`

 

`როგორ შეგვიძლია გავიმარჯვოთ ამ შინაგან ბრძოლაში?`