---
title: ზეციურზე ფიქრი
date: 05/03/2026
---

`წაიკითხეთ კოლ. 3:1–4. პავლეს აზრით, რომელი მოვლენა უბიძგებს მორწმუნეებს ზეცის შესახებ ფიქრიკენ მათ ცხოვრებაში?`



`როგორ გესმით ეს?`

მთის მწვერვალებიდან მიმდებარე ტერიტორიის ფართო ხედი იშლება. ადამიანები უხსოვარი დროიდან ადიოდნენ მთებზე ღმერთთან დასაახლოებლად (იხ. ფსალმ. 121:1, 2). წარმართები ასევე აშენებდნენ ზიქურათებს - მაღალ ბორცვებს, სადაც ღმერთებთან შეხვედრას ცდილობდნენ. მაგალითად, უძველეს ქალაქ ურში, საიდანაც ღმერთმა აბრაამს მოუწოდა, უზარმაზარი ზიქურათი იყო განლაგებული, რომელიც შორი მანძილიდანაც მოჩანდა. თუმცა, მიწიდან ფიზიკური ამაღლება ვერ აახლოვებს ადამიანს ზეცასთან.
მხოლოდ მადლი, რომლის მეშვეობითაც ვკვდებით და აღვდგებით ქრისტესთან ერთად (რაც სიმბოლურად ნათლობით არის წარმოდგენილი [კოლ. 2:12, 13]), გვაძლევს საშუალებას, რომ მივუახლოვდეთ ზეცას.
მიაქციეთ ყურადღება, რომ კოლ. მე-3 თავის დასაწყისიდანვე აქცენტი კეთდება  ზეციერზე, ზეცაში არსებულზე: „მაღლა", „სადაც ქრისტე ზის", „ზეციერზე" „ქრისტესთან ღმერთში", „მასთან ერთად დიდებით" (კოლ. 3:1–4).


`„ღრუბლებში ფრენა" და „ზეციერზე ფიქრი". რა პრინციპული განსხვავებაა ამ ცნებებს შორის?`

ქრისტიანულ ცხოვრებაში ბევრი საიდუმლოა. როგორ შეიძლება ადამიანი მოკვდეს და აღდგეს, და ამავდროულად ისევ იმავე პიროვნებად დარჩეს? ეს აზრს მოკლებულია მათთვის, ვისაც არ განუცდია სულიწმიდის გავლენა. მაგრამ მათთვის, ვისაც ღმერთის მიერ აღთქმული ახალი გული აქვს, ცოდვისთვის სიკვდილი და ქრისტესთან ერთად აღდგომა - რეალური მოვლენებია. როგორც ერთ საგალობელშია ნათქვამი: „მეკითხებით, რატომ მჯერა მისი სიცოცხლის? ის ჩემს გულში ცხოვრობს".
მიუხედავად ამისა, პავლე გვაძლევს ამ მითითებებს, რადგან ჩვენ მუდმივი სულიერი განახლება გვჭირდება (იხ. 2 კორ. 4:16). ბოლოს და ბოლოს, ჩვენ ხომ შეიძლება დავეცეთ და დავიღუპოთ! ცდუნებები ყოველ ნაბიჯზე გველოდება. ამიტომ, ყოველდღიურად უნდა „ვიფიქროთ ზეციერზე" (კოლ. 3:1). ჩვენი მარადიული სიცოცხლე დაფარულია „ქრისტესთან ერთად ღმერთში" (კოლ. 3:3), მაგრამ მისი გამოვლინებები აშკარა იქნება.


`რაზე ფიქრობთ ყველაზე ხშირად – ზეციერზე თუ მიწიერზე?`



`თუ მიწიერზე, მაშინ რა პრაქტიკული ნაბიჯების გადადგმა შეგიძლიათ თქვენი აზროვნების შესაცვლელად?`