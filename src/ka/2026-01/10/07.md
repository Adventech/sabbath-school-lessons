---
title: შემდგომი გამოკვლევისთვის
date: 06/03/2026
---

"როგორც მოციქულთა დღეებში ცდილობდნენ ადამიანები წმიდა წერილისადმი რწმენის შელახვას ტრადიციებითა და ფილოსოფიით, ასევე დღესაც, მტერი ყოველგვარი ჭეშმარიტებისა ცდილობს შეაცდინოს სულები, აკრძალულ გზებზე დააყენოს ისინი უმაღლესი კრიტიციზმის, ევოლუციური სწავლების, სპირიტიზმის, თეოსოფიისა და პანთეიზმის მაცდური პრინციპების გამოყენებით. ბევრისთვის ბიბლია ლამპარია ზეთის გარეშე, რადგან მათ საკუთარი გონება განყენებულ ფილოსოფიას მიუძღვნეს, რომელიც გაუგებრობებსა და ქაოსს იწვევს. უმაღლესი კრიტიციზმი, თავისი კრიტიკული ანალიზით, ვარაუდებითა და რეკონსტრუქციებით, ძირს უთხრის ბიბლიის, როგორც ღვთაებრივი გამოცხადების რწმენას. ის ართმევს ღვთის სიტყვას ძალას, რომ გააკეთილშობილოს და შთააგონოს ადამიანი, წარმართოს მთელი მისი ცხოვრება. სპირიტიზმი ადამიანებში ნერგავს იმ აზრს, რომ უმაღლესი კანონი ადამიანის სურვილია, რომ გარყვნილება თავისუფლებაა და რომ ადამიანი მხოლოდ საკუთარი თავის წინაშეა პასუხისმგებელი.

 ქრისტეს მიმდევრები წააწყდებიან „მაცდურ სიტყვებს", რომელთა შესახებაც მოციქული კოლასელ მორწმუნეებს აფრთხილებდა. ისინი წააწყდებიან წმიდა წერილის სპირიტუალურ განმარტებას, მაგრამ არ უნდა მიიღონ ის. მათ ხმა უნდა აიმაღლონ წმიდა წერილის მარადიული ჭეშმარიტებების დასაცავად. მათ უნდა მიაპყრონ მზერა ქრისტეს, მედგრად უნდა იარონ მის მიერ გაკვალული გზით და უარყონ ყველაფერი, რაც არ შეესაბამება მის მოძღვრებას. ღმერთის ჭეშმარიტება უნდა იყოს მათი ფიქრის საგანი. მათ უნდა მიიღონ ბიბლია, როგორც ღმერთის ხმა, რომელიც პირდაპირ მათ გულებს ესაუბრება. სწორედ ასე მოიპოვებენ ისინი ღვთიურ სიბრძნეს" (ელენ უაითი, მოციქულთა საქმეები, გვ. 474, 475).

**შეკითხვები მსჯელობისთვის:**

`1. რას ნიშნავს, რომ ქრისტეში „დამკვიდრებულია ხორციელად ღვთაების მთელი სისავსე" და ის "ყოველი მთავრობისა და ხელმწიფების თავია" (კოლ. 2:9, 10)? იხ. აგრეთვე იოან, 1:1, ებრ. 1:3 და 1პეტრ. 3:22.`

`2. ალბათ ყველას გვსმენია, როგორ იყენებენ კოლ. 2:14–16 შაბათის დაცვის საწინააღმდეგო არგუმენტად. კიდევ რა პრობლემები წარმოიქმნება ამ მუხლების გამოყენებისას იმის დასამტკიცებლად, რომ მეოთხე მცნების დაცვა აღარ გვჭირდება?`

`3. როგორ ეპყრობით ადამიანებს, რომლებიც თვლიან, რომ ვალდებულნი ვართ დავიცვათ სარიტუალო კანონები? შეიძლება მათ დაცვას აქვს სულიერი ან თეოლოგიური უპირატესობები. მაგრამ რა პრობლემები წარმოიქმნება, თუ დაჟინებით ვითხოვთ ამ კანონების მკაცრად დაცვას?`

`4. ელენ უაითმა წერს, რომ ბიბლია უნდა მივიჩნიოთ „ღმერთის ხმად, რომელიც პირდაპირ ჩვენს გულებს ესაუბრება". რატომ არის მნიშვნელოვანი დავიცვათ ჩვენი რწმენა წმინდა წერილის ავტორიტეტისა და შთამაგონებლობის მიმართ, მაშინაც კი, როდესაც მისი შინაარსი დისკომფორტს იწვევს?`