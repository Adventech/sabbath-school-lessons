---
title: მიწიერზე ფიქრი
date: 06/03/2027
---

ამ ქვეყნად ბევრი სხვადასხვა ლოზუნგი გვესმის. თუმცა, ნაკლებად სავარაუდოა, რომ ლოზუნგად მოვისმინოთ შემდეგი: "მოდით, ბოლო მოვუღოთ მიწიერ ფიქრებს!" წუთისოფლისთვის ეს უცნაურად ჟღერს. მიუხედავად იმისა, რომ ბევრი მიწიერი მიზანი კეთილშობილურია, ისინი მოკლევადიანია, თუ არ ჩავთვლით მარადიულობას. ჩვენ მოწოდებულნი ვართ, ყურადღება უფრო ამაღლებულ საკითხებზე გავამახვილოთ.


`წაიკითხეთ კოლ. 3:5, 6 (იხ. აგრეთვე რომ. 6:1–7). გაგვიზიარეთ თქვენი გამოცდილება იმის შესახებ, თუ რას ნიშნავს საკუთარი "მე"-სა და ყველაფერი მიწიერისთვის სიკვდილი. როგორ ხორციელდება „ზეციური" იდეები და რეალობები თქვენს ცხოვრებაში?`

მიუხედავად იმისა, რომ სულიერად ჩვენ ქრისტესთან ერთად მოვკვდით, ასევე უნდა მოვაკვდინოთ ჩვენი მიწიერი „ასოები" - ცდუნებები, რომლებიც სხეულიდან და გონებიდან მოდის.
მნიშვნელოვანია გავიაზროთ ორი მომენტი. პირველი, კოლ. 3:1-ში პავლე იყენებს ბერძნულ ფორმას, რომელიც გულისხმობს ჩვენს აღდგომას ქრისტესთან ერთად. მეორე, კოლ. 3:5-ში მოყვანილი დარიგება ამ ფაქტიდან გამომდინარეობს. ჩვენ შეგვიძლია დავძლიოთ მიწიერი ცდუნებები (სიძვა, უწმინდურება, ვნება, ბოროტი გულისთქმა, ანგარება და ა.შ.), რადგან ჩვენ აღვდექით ქრისტესთან ერთად და მივიღეთ მისი სულიერი სიცოცხლე და ძალა.
საინტერესოა, რომ ბერძნული გამოთქმა, რომელიც კოლ. 3:6-ში გვხვდება და „ღმერთის რისხვას" ნიშნავს, რომ. 1:18-შიც მეორდება. ღმერთი „გადასცემს" ადამიანებს მათ ბოროტ გზებს და ამიტომ მისი რისხვაც „მოდის" (იხ. გამოცხ. 6:16, 17) „ურჩობის ძეებზე" (კოლ. 3:6). რომ. 1:18-ში პავლე საუბრობს „უღმერთოებასა და უსამართლობაზე", „უწმიდურებას" (იგივე ბერძნული სიტყვის გამოყენებით, რომელიც კოლ. 3:5-შია მოცემული) აიგივებს იმ ადამიანებთან, რომლებიც საკუთარი „გულისთქმებით... საკუთარ სხეულს ბილწავენ" (რომ. 1:24).
როგორ ბილწავენ ისინი თავიანთ სხეულებს? პირველ რიგში, ისინი უარს ამბობენ შემოქმედის აღიარებაზე. მეორეც, მათ „სამარცხვინო ვნებებს" გარყვნილებამდე მიჰყავთ: „ქალებმაც კი ბუნებრივი წესი შეცვალეს ბუნების საწინააღმდეგოთი. ასევე მამაკაცებმაც მიატოვეს ქალის ბუნებრივი წესი და გახურდნენ ავხორცობით ერთმანეთის მიმართ. მამაკაცი მამაკაცთან სჩადიოდა სამარცხვინოს და მიიღეს საკადრისი საზღაური თავიანთი ცდუნებისათვის" (რომ. 1:26, 27).


`გაუზიარეთ ჯგუფს მაგალითი იმისა, თუ როგორ გაიმარჯვა ღმერთმა თქვენს ცხოვრებაში რომელიმე დამღუპველ ჩვევაზე.`