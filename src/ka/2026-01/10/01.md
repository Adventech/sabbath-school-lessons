---
title: ქრისტეში სრულყოფილება
date: 28/02/2026
---

გამოსაკვლევად შემოთავაზებული ბიბლიური მუხლები: ძირითადი – კოლ.2.

დამატებითი – ეს. 61:3; მათ. 3:10; ლუკ. 8:11–15; იოან. 1:1; 1 პეტრ. 3:22; 1 კორ. 3:6; ებრ. 1:3, 7:11.

> <p>სამახსოვრო მუხლი:</p>
> "ამიტომ ნურავინ განგსჯით თქვენ საჭმელისა თუ სასმელისათვის, ან რაიმე დღესასწაულისათვის ანდა ახალმთვარობისა და შაბათებისათვის. ეს მომავლის ჩრდილია, სხეული კი – ქრისტესი" (კოლ. 2:16,17).

 უკითხავთ თუ არა ოდესმე თქვენთვის, თუ რატომ იცავთ შაბათს? შესაძლოა, ამ კვირის სამახსოვრო მუხლიც კი მოუყვანიათ მის საწინააღმდეგო არგუმენტად. თუმცა, ეს მუხლი მეოთხე მცნებასთან დაკავშირებით არ დაწერილა, არამედ ეკლესიაში გავრცელებული ზოგიერთი ცრუ მასწავლებლის ცრუ შეხებულებათა საპასუხოდ.

როგორი იყო ეს ცრუ შეხედულებები?

1. ცრუ მასწავლებლები ასწავლიდნენ „სიბრძნისმოყვარეობას", „კაცთამიერ გადმოცემებს", „ამ სოფლის წესისამებრ, და არა ქრისტესამებრ" (კოლასელთა 2:8).

2. მათი სწავლება ეხებოდა წინადაცვეთას, ებრაული დღესასწაულების აღნიშვნას (კოლ. 2:11, 16), განწმენდის რიტუალებსა და კვების წესებს (კოლ. 2:16, 21), თაყვანისცემას (კოლ. 2:18) და „კაცთა მცნებებსა და მოძღვრებებს" (კოლ. 2:22, 23).

3. ის ეფუძნებოდა „კაცთა მცნებებსა და მოძღვრებებს" (კოლ. 2:22, 23).

 ეს ცრუ მასწავლებლები რელიგიური და გულწრფელი ადამიანები იყვნენ, მაგრამ მათი მოძღვრებები ამახინჯებდა სახარებას. ამ კვირაში ჩვენ განვიხილავთ, თუ რატომ ხდება ასე და რატომ არ არის სამახსოვრო მუხლი შაბათის დაცვასთან დაკავშირებული.