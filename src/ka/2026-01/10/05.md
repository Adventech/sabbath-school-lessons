---
title: ქრისტესთან ერთად ცხოვრება
date: 04/03/2027
---

გამოსაკვლევად შემოთავაზებული ბიბლიური მუხლები: ძირითადი – კოლ. 3:1-17
დამატებითი – რომ. 1:18, 6:1-7; ეფეს. 4:22-24.
> <p>სამახსოვრო მუხლი:</p>
> "და ყოველივე ამას დაურთეთ სიყვარული, რაც სრულქმნილების კავშირია" (კოლ. 3:14).
ალბათ ხშირად გაგიგიათ რჩევა: „ნუ დაფრინავ ღრუბლებში, იყავი უფრო პრაქტიკული, თორემ ვერანაირ სარგებელს ვერ მოიტან დედამიწაზე". არის ამაში სიმართლის მარცვალი. თუმცა, პავლე მოციქული კოლასელთა მიმართ წერილის მე-3 თავში ხაზს უსვამს არანაკლებ მნიშვნელოვან ჭეშმარიტებას: თუ ზედმეტად მიწიერად ვიაზროვნებთ, ვერ მოვიტანთ ზეციურ სარგებელს უფლისთვის.
პავლე გვახსენებს პრაქტიკულ პრინციპებს, რომლებიც ზეციდან მომდინარეობს და მხოლოდ მათთვისაა გასაგები, ვინც „აღდგა ქრისტესთან ერთად" (კოლ. 3:1). მისი რჩევები მარტივია, მაგრამ მათ შეუძლიათ, რომ გააძლიერონ ჩვენი ყველა ურთიერთობა, და არა მხოლოდ ეკლესიაში.
იესო ასწავლიდა:  "გიყვარდეთ თქვენი მტრები, დალოცეთ თქვენი მაწყევრები, სიკეთე უყავით თქვენს მოძულეებს… რათა იყოთ თქვენი ზეციერი მამის ძენი, ვისაც თავისი მზე ამოჰყავს ბოროტთა და კეთილთა თავზე და წვიმას უგზავნის მართლებსა და უსამართლოებს" (მათ. 5:44, 45).
ადამიანური გადმოსახედიდან ეს შეუძლებლად გვეჩვენება. და ეს მართლაც შეუძლებელია. საკუთარი ძალებით ას ევერ ვიცხოვრებთ. ჭეშმარიტად ღმერთისთვის ცხოვრება რომ შევძლოთ, ჯერ საკუთარი თავისთვის უნდა მოვკვდეთ. აი რატომ უნდა ვფიქრობდეთ ზეციურზე, თუ გვსურს, რომ ჩვენი ზეციერი მამისთვის რაიმე სარგებლის მოტანა შევძლოთ დედამიწაზე.
ამ კვირის განმავლობაში ჩვენ ვისაუბრებთ იმის შესახებ, თუ როგორ შეუძლია ქრუსტესთან ერთად ცხოვრებას, რომ შეცვალოს მთელი ჩვენი ცხოვრება ახლა და სამუდამოდ.