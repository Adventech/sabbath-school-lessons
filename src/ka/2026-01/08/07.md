---
title: შემდგომი გამოკვლევისთვის
date: 20/02/2026
---

"უბრალო მოკვდავი, რომელიც იესოს სიტყვების მტკიცებას დაიწყებდა, ზნეობის დიდი მასწავლებელი კი არ იქნებოდა, არამედ ან შეშლილი, როგორც ისინი, ვინც საკუთარ თავს ნაპოლეონად ან ჩაიდნად მიიჩნევს, ან თავად ეშმაკი. სხვა ალტერნატივა არ შეიძლება არსებობდეს: ან ეს კაცი ღვთის ძეა, ან შეშლილი, ან რაღაც კიდევ უფრო უარესი. თქვენ კი არჩევანი უნდა გააკეთოთ: შეგიძლიათ ზურგი აქციოთ მას, როგორც შეშლილს და არ მიაქციოთ ყურადღება; შეგიძლიათ მოკლათ იგი, როგორც ეშმაკი; სხვა შემთხვევაში მოგიწევთ, რომ დაემხოთ მის წინაშე და აღიაროთ, რომ ის უფალი და ღმერთია. უბრალოდ, გთხოვთ, თავი დაანებოთ იმაზე ფიქრს, რომ ის დიდი ჰუმანისტი მასწავლებელი იყო. მან ასეთი ფიქრისთვის შესაძლებლობა არ დაგვიტოვა" (კ.ს. ლიუისი, უბრალოდ ქრისტიანობა).

 "მამის აღწერა მიწიერი კატეგორიებით შეუძლებელია. მამა თავის პიროვნებაში ღვთაებრიობის სრული სისავსეა და უხილავია მოკვდავთა თვალთათვის. ძე არის ღვთაებრიობის სრული სისავსე, რომელიც გამოეცხადა ადამიანებს. ღვთის სიტყვა მას „უხილავი ღმერთის ხატს" უწოდებს" (ელენ უაითი. მახარობლობა. გვ.614).

 "ქრისტე არის ღმერთის მარადიული, თვითმყოფადი ძე... თავის მარადიულ არსებობაზე საუბრისას, ქრისტე ფიქრებს აურაცხელი საუკუნეებით უკან წარგვიმართავს. იგი ამტკიცებს, რომ არასდროს ყოფილა ისეთი დრო, მას რომ არ ეარსება მარადიულ ღმერთთან მჭიდრო კავშირში... ის ღმერთის თანასწორი იყო, უსასრულო და ყოვლისშემძლე... ის არის მარადიული, თვითმყოფადი ძე" (ელენ უაითი, მახარობლობა. გვ. 615).

**შეკითხვები მსჯელობისთვის:**

`1. დაფიქრდით იესოს მარადიულ ღვთაებრიობაზე. რა გავლენას ახდენს ეს სწავლება გამოსყიდვის გეგმასა და ჯვარზე მსხვერპლის მნიშვნელობაზე? მნიშვნელოვანია გვახსოვდეს, რომ იესო არა შექმნილი არსება, არამედ მარადიული ღმერთია, რომელიც ყოველთვის არსებობდა. რატომ არის ეს სწავლება ასეთი მნიშვნელოვანი? განიხილეთ ჯგუფთან ერთად, რა შეიცვლებოდა, იესო რომ ქმნილება ყოფილიყო. რა შედეგებს გამოიღებდა ეს ჩვენი რწმენისთვის?`

`2. ჩვენ ხსნას ხშირად პირადი პერსპექტივიდან ვუყურებთ. თუმცა, პავლე აჩვენებს, რომ ჯვარცმა – სამყაროსეული მნიშვნელობის მოვლენაა, რომელშიც მთელი სამყაროა ჩართული (1კორ. 4:9). შეეცადეთ წარმოიდგინოთ, რა უნდა ეფიქრათ უცოდველ ანგელოზებსა და სხვა სამყაროების მკვიდრებს, როდესაც თავიანთი შემოქმედს, რომელსაც თაყვანს სცემდნენ მის მარადიულ დიდებაში, დამცირებულს და ჯვარზე მომაკვდავს ხედავდნენ. როგორ აღრმავებს ეს სამყაროსეული პერსპექტივა თქვენს გაგებას ღმერთის ცოდვილი ადამიანის მიმართ სიყვარულისა და ცოდვის მიმართ სიძულვილის შესახებ?`

`3. რატომ არის მნიშვნელოვანი რწმენა იმისა, რომ მამა და ძე მარადიულად არსებობდნენ? როგორ უპასუხებდით ადამიანს, რომელიც არ აღიარებს ამ ჭეშმარიტებას? გახსოვდეთ, რომ არასდროს ყოფილა ისეთი დრო, რომ მამა ძის გარეშე ეარსებოს, გარდა ჯვარცმის მომენტისა, როდესაც დროებითი „განშორება მოხდა ზეციური ძალებისაგან" (ელენ უაითი, კომენტარები, მეშვიდე დღის ადვენტისტთა ბიბლიური კომენტარები, ტ.7.,გვ.924).`