---
title: შემდგომი გამოკვლევისთვის
date: 10/02/2026
---

"მხოლოდ ისინი, ვინც მუდმივად იღებენ მადლის ახალ ნაკადს, შეიძენენ  როგორც ყოველდღიურობისთვის საჭირო ძალას, ასევე მისი გამოყენების უნარსაც. მომავალი ლოდინის გარეშე, როდესაც განსაკუთრებული სულიერი ძალით დაჯილდოებულნი, ისინი მიიღებენ სხვებზე გავლენის მოხდენის სასწაულებრივ უნარს, ისინი განუწყვეტლივ უმორჩილებენ თავს ღმერთს, რათა მან ისინი კეთილი გამოყენების ჭურჭლებად გარდაქმნას. სადაც არ უნდა იმყოფებოდნენ: სახლში, მარტივი საოჯახო საქმეების კეთებისას თუ საზოგადოებრივ ასპარეზზე, ისინი ყოველდღე ეძებენ შესაძლო გზებსა და ხერხებს უფლის მსახურებისა და დამოწმებისთვის.
საოცარი ნუგეშია მიძღვნილი მსახურისთვის იმის გააზრება, რომ თვით ქრისტეც კი, თავისი მიწიერი ცხოვრების განმავლობაში, ყოველდღიურად სთხოვდა მამას მადლს, რომელსაც ასე საჭიროებდა; ღმერთთან საუბრის შემდეგ, ის სხვების გასაძლიერებლად და საკურთხევლად მიდიოდა...
ყოველი მსახური, რომელიც ქრისტეს მაგალითს მიჰყვება, მზად იქნება მიიღოს და გამოიყენოს მკისთვის საჭირო ძალა, რომელიც ღმერთმა თავის ეკლესიას აღუთქვა" (ელენ უაითი, ღმერთის საოცარი მადლი. გვ. 117).
"ღმერთმა იცის ჩვენი საჭიროებები. უფალს აქვს საგანძური, რომელიც სავსე ყველაფრით, რაც მის შვილებს სჭირდებათ და მას შეუძლია ნებისმიერ ვითარებაში უზრუნველყოს ისინი ყველაფრით, რაც ესაჭიროებათ. მაშ რატომ არ ვენდობით მას? მან მისცა თავის შვილებს უძვირფასესი აღთქმები, მისი მცნებების ერთგული მორჩილების პირობით. არ არსებობს ტვირთი, რომლის მოხსნაც მას არ შეუძლია, სიბნელე, რომლის გაფანტვაც არ შეუძლია, სისუსტე, რომლის ძალად გარდაქმნაც არ შეუძლია, შიში, რომლის გაქარწყლებაც არ შეუძლია, მისწრაფება, რომლის წარმართვა და გამართლებაც არ შეუძლია.
ჩვენ არ უნდა ვუმზერდეთ საკუთარ თავს. რაც უფრო მეტად ვუყურებთ ჩვენს არასრულფასოვნებებს, მით უფრო ნაკლები ძალა გვრჩება მათ დასაძლევად" (ელენ უაითი, რათა შევიცნო იგი. გვ. 224).
შეკითხვები მსჯელობისთვის:
1.გაიხსენეთ თქვენთვის ყველაზე ნათელი მაგალითები პასუხგაცემული ლოცვებისა. როგორ დაგეხმარათ ისინი, რომ შეგეგრძნოთ ღმერთის მშვიდობა, რომელიც ყოველგვარ გონებას აღემატება? რას იტყვით იმ ლოცვებზე, რომლებიც უპასუხოდ დარჩა? როგორ შეგიძლიათ კვლავ განიცადოთ აღთქმული სიმშვიდე?
2.თქვენ რაზე ფიქრობთ, ფილიპ. 4:8-ის გათვალისწინებით? რამდენად განამტკიცებს თქვენი ბოლო დროინდელი ფიქრები თქვენს რწმენას და უფალის გზებით სიარულს?
3.განიხილეთ ბოლო ციტატა პარასკევის გაკვეთილიდან. რას ნიშნავს ფრაზა „რაც უფრო მეტად ვუყურებთ ჩვენს არასრულფასოვნებებს, მით უფრო ნაკლები ძალა გვრჩება მათ დასაძლევად"? მაშ, რა არის მათი დაძლევის გასაღები?