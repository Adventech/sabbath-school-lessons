---
title: \"ღვთის მშვიდობა\"
date: 10/02/2026
---

`წაიკითხეთ ფილიპ. 4:4–7. „ღვთის მშვიდობის" რა „რეცეპტს" გვთავაზობს პავლე?`

 ერთობისკენ მოწოდების შემდეგ (ფილიპ. 4:1–3), პავლე უფალში სიხარულის თემას ეხება (ფილიპ. 4:4–7).

 რამდენჯერ გინერვიულიათ უმნიშვნელო საკითხებზე, რომლებიც ისევე სწრაფად გაქრა, როგორც გაჩნდა? იესოს არაერთხელ უთქვამს, რომ არ მივეცეთ მღელვარებას (იხ. მათ. 6:25–34; 10:19). პეტრე გვახსენებს: შეგვიძლია ყველა ჩვენი საზრუნავი უფალს მივანდოთ, რადგან ის ზრუნავს ჩვენზე (1პეტრ. 5:7). სინამდვილეში, პრობლემებმა, რომლებიც სულ უფრო და უფრო მრავლდება სამყაროში, უნდა მოგვცეს იმედი იმისა, რომ უფლის მოსვლა მოახლოვებულია (შეადარეთ მათ. 24:33; ლუკ. 21:28; იაკ. 5:8).

 რწმენის ლოცვა საუკეთესო საშუალებაა შფოთვის წინააღმდეგ (ფილიპ. 4:6, 7). რა თქმა უნდა, ჩვენ უნდა გვწამდეს და ვმოქმედებდეთ ისე, თითქოს ჩვენი ლოცვითი თხოვნა უკვე შესრულდა, მაშინაც კი, თუ პასუხი ჯერ არ არის. ჩვენ მადლიერებით უნდა ვლოცულობდეთ. სიტყვა „ვედრება" (ბერძნ. დეისის) მიუთითებს უკიდურეს აუცილებლობასა და გადაუდებლობაზე (იხ., მაგალითად, ლუკ. 1:13; ფილიპ. 1:19; 1ტიმ. 5:5; იაკ. 5:16). ჩვენი ლოცვები კვლავაც „ვედრებად" რჩება, მაგრამ თუ „მისი ნებისამებრ" ვითხოვთ, შეგვიძლია დარწმუნებული ვიყოთ, რომ მივიღებთ პასუხს (1 იოან. 5:14). იმის გაცნობიერება, რომ ყველაფერი ღმერთის ხელშია, სიმშვიდეს მოგვანიჭებს.

 `რას გვეუბნება შემდეგი მუხლები ჩვენს ცხოვრებაში „ღვთის მშვიდობის" დასადგურების შესახებ? იხილეთ ფსალმ. 28:11, ეს. 9:6, ლუკ. 2:14, იოან. 14:27, 1კორ. 14:33.`

 ღვთის მშვიდობა არის ის, რის მოცემასაც ეს სამყარო ვერასდროს ვერ შეძლებს, რადგან ის მომდინარეობს მტკიცე რწმენიდან იმისა, რომ ჩვენი მხსნელის, იესოს მეშვეობით, ჩვენ მონიჭებული გვაქვს მარადიული სიცოცხლე (რომ. 5:1; 6:23). ეს მშვიდობა ცხოვრების ყველა ასპექტზე ახდენს გავლენას და „ყოველგვარ გონებას აღემატება" (ფილ. 4:7). მისი ჩაწვდომა მხოლოდ გონებით შეუძლებელია.

 `როგორ აუხსნიდით სხვას, თუ რას ნიშნავს „ღვთის მშვიდობის" განცდა?`