---
title: ახალი ცხოვრება
date: 12/03/2026
---

პავლეს ზრუნვა ეკლესიაში მშვიდობისა და ჰარმონიის შენარჩუნებაზე განსაკუთრებით ნათლად ვლინდება კოლ. მე-3 თავის ბოლო მუხლებში. ჩვენ უკვე განვიხილეთ, თუ რას წარმოადგენს ღვთის მშვიდობა (იხ. მე-7 გაკვეთილი). პახ ღომანა -სგან (რომაული მშვიდობა) განსხვავებით, პახ ჩჰრისტი (ქრისტეს მშვიდობა) არ არის გარედან დაწესებული მშვიდობა, არამედ შინაგანი „ხელმწიფება", რომელიც მხოლოდ ქრისტეს მეშვეობით არის შესაძლებელი.

 `წაიკითხეთ კოლ. 3:16, 17. რა გავლენას ახდენს ქრისტიანული მუსიკა ღვთის სიტყვის აღქმაზე?`

 ეს მუხლები აღწერენ, თუ როგორ აღწევს ჩვენში ქრისტეს სიტყვა. ეს მაშინ ხდება, როდესაც ყურადღებით ვკითხულობთ ბიბლიას, ვუსმენთ ღმერთის ხმას და შევიმეცნებთ მის სიბრძნეს. მიუხედავად იმისა, რომ ბერძნული ტექსტი ცალსახა არ არის, მუსიკა მნიშვნელოვან როლს ასრულებს „ერთმანეთის სწავლებასა და შთაგონებაში" (კოლ. 3:16).

 მაგრამ მხოლოდ მუსიკას არ არის მნიშვნელოვანი. პავლე აქაც და ეფეს. 5:19-შიც კონკრეტულ ტერმინოლოგიას იყენებს: „ფსალმუნები, სადიდებლები და სასულიერო საგალობლები".

 სავარაუდოდ, იგი განასხვავებს ერთმანეთისაგან ძველ აღთქმას, თავისი ფსალმუნებითა და ახალ აღთქმას, საგალობლების ახალი კრებულით. „სასულიერო საგალობლები" ზოგადი ტერმინია სულიერ ცხოვრებასთან და ეკლესიასთან დაკავშირებული სადიდებელი სიმღერების აღსაწერად. ასეთი სიმღერების ტექსტები ჭეშმარიტებას გადმოსცემენ და გვასწავლიან, თუ როგორ ვიცხოვროთ ახალი ქრისტიანული ცხოვრებით. ბოლო საუკუნეების უდიდესი საგალობლები სავსეა იმედისა და სიმტკიცის შთამაგონებელი გზავნილებით, რაც ასეთი აუცილებელია სამყაროში, რომელსაც ადვილად შეუძლია ჩვენი დათრგუნვა.

 `გაგვიზიარეთ თქვენი გამოცდილება, თუ როგორ დაგხმარებიათ სულიერი საგალობლები ღვთის სიტყვის უკეთ გაგებასა და მიღებაში.`

 მუსიკა უდიდესი გავლენას ახდენს ჩვენზე. დავითის არფაზე დაკვრა ამშვიდებდა მეფე საულს (1 მეფ. 16:23), მაგრამ ასევე მისი რისხვის წყაროდაც იქცა, როდესაც დავითი მისი მეტოქე გახდა (1 მეფ. 18:10, 11). კვლევები აჩვენებს, რომ მშვიდი კლასიკური მუსიკა ამცირებს შფოთვას, აუმჯობესებს ტვინის ფუნქციონირებას და ხელს უწყობს მოდუნებასა და სოციალიზაციას.

 რომელ ჩვენგანს არ განუცდია მუსიკის ძლიერი გავლენა, კარგი იქნებოდა ის თუ ცუდი? კარგი მუსიკა შთააგონებს და განწყობას უმაღლებს ადამიანს.

 `ჩვენ დარიგებულნი ვართ, რომ რასაც არ უნდა ვაკეთებდეთ, „ყოველივე უნდა ვაკეთოთ უფალ იესო ქრისტეს სახელით" (კოლ. 3:17). გულწრფელად მიჰყვებით თუ არა ამ პრინციპს?`

`თუ არა, როგორ შეგიძლიათ ამის შეცვლა?`