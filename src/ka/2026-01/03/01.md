---
title: "განდიდდება ქრისტე"
date: 10/01/2027
---

`წაიკითხეთ ფილიპ. 1:19,20. როგორი იყო პავლეს მოლოდინები საკუთარ სასამართლო პროცესთან დაკავშირებით?`



`რას მიიჩნევდა იგი საკუთარ გამართლებაზე უფრო მნიშვნელოვნად?`

რომში პატიმრობა პავლესთვის პირველი განსაცდელი არ ყოფილა. მას უკვე გადატანილი ჰქონდა გვემა, გემის ჩაძირვა, მძარცველებისა და ცრუ ძმებისგან მიერ მიყენებული საფრთხეები, შიმშილი და სიცივე (იხ. 2 კორ. 11:23-27). თუმცა, საკუთარ განსაცდელთა ჩამოთვლისას პალვე იქვე ამატებს იმას, რაც ამ ყველაფერზე მეტად აღელვებს: "კიდევ გარდა სხვათა, დღითი-დღე რომ მიხდება: ზრუნვა ყველა ეკლესიაზე" ( 2კორ. 11:28). მას გული საკუთარი თავის ნაცვლად იმ სულიერ შვილებზე შესტკიოდა, რომლებიც ქრისტესთვის შეიძინა.


`წაიკითხეთ 1 კორ. 4:14-16; გალ. 4:19 და 1 თეს. 2:10,11. რა სახე-სიმბოლოებს იყენებს პავლე საკუთარი დამოკიდებულების აღსაწერად იმ ეკლესიების მიმართ, რომლებიც მან დააფუძნა?`

პავლე ახლადმოქცეული ქრისტიანებისთვის არა მხოლოდ მასწავლებელი, არამედ სულიერი მამაც იყო. ქრისტეს მსგავსად, ისიც მზად იყო "დახარჯულიყო და გამოფიტულიყო" მათთვის, ვინც უყვარდა (2 კორ. 12:15). საკვირველია, მაგრამ რაც უფრო მეტად ჰბაძავს ადამიანი იესოს, მით უფრო ნაკლებად ესმით მისი და ნაკლებად აფასებენ. "და ყველა, ვისაც სურს ქრისტე იესოში იცხოვროს ღვთისმოსაობით, დევნილი იქნება" (2 ტიმ. 3:12). მაგრამ ერთგული ქრისტიანები ღმერთის განდიდებისა და სახარების ჭეშმარიტების გაცხადების ყველაზე ქმედით იარაღად რჩებიან (შეადარეთ ფილიპ. 1:7). "პავლეს მოთმინება და სიხარული მისი ხანგრძლივი და უსამართლო პატიმრობისას, მისი სიმამაცე და რწმენა დაუღალავი მოწმობა იყო" (ელენ უაითი, მოციქულთა საქმეები, გვ.464).


`გადახედეთ თქვენს ცხოვრებას და თქვენს ურთიერთობებს ადამიანებთან, განსაკუთრებით მათთან, ვინც ცუდად გექცევათ. რა მოწმობას ავრცელებთ იესოს შესახებ სირთულეებზე თქვენი რეაქციით?`