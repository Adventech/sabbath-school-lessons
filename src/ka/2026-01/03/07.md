---
title: შემდგომი გამოკვლევისთვის
date: 16/01/2026
---

"ეშაფოტებიდან, ჯვრებიდან, პირქუში საპყრობილეებიდან, გამოქვაბულებიდან და მიწის ნაპრალებიდან მოწამეთა გამარჯვების ძახილი მის ყურამდე აღწევს. დანაკლისის, ტანჯვისა და წამების მიუხედავად, ისინი საზეიმოდ და უშიშრად ამოწმებენ თავიანთ რწმენას და ამბობენ: „ვიცი, ვინ ვიწამე". სწორედ ისინი არიან, ვინც ჭეშმარიტებისთვის სიცოცხლეს სწირავენ და წუთისოფელს უცხადებენ, რომ მას, ვისაც ესავენ, ძალუძს მათი გადარჩენა" (ელენ უაითი, მოციქულთა საქმეები. გვ.512).

 "ქრისტიანულ სამყაროში არასდროს ყოფილა შეხედულებების ისეთი მრავალფეროვნება, როგორც დღესაა. თუ ნიჭები ადრეული სამოციქულო ეკლესიის ერთობის შესანარჩუნებლად ასეთი აუცილებელი იყო, მაშ როგორი მნიშვნელოვანია მათი არსებობა ახლა, როდესაც ამ ერთობის აღდგენაა საჭირო! ხოლო ის, რომ უკანასკნელ დღეებში ღმერთი ეკლესიაში ერთობის აღდგენას აპირებს, ნათლად ჩანს წინასწარმეტყველებებიდან. ჩვენ გვაქვს მტკიცე დაპირება, რომ მცველები საკუთარი თვალით იხილავენ უფლის სიონში დაბრუნდებას და რომ ბრძენნი გააცნობიერებენ უკანასკნელ დღეებთან დაკავშირებულ წინასწარმეტყველებებს. როდესაც ეს აღსრულდება, მათ შორის, ვისაც ღმერთი ბრძენად მიიჩნევს, რწმენის ერთობა გამეფდება, ვინაიდან ისინი, ვინც სწორად აზროვნებს, აუცილებლად ერთსულოვანნი იქნებიან. რამ შეიძლება ხელი შეუწყოს ამ ერთობას, თუ არა ნიჭებმა, რომლებიც სწორედ ამ მიზნით მოგვეცა? ამ მოსაზრებებიდან გამომდინარეობს, რომ ეკლესიის სრულყოფილი მდგომარეობა, რომელიც აქ არის ნაწინასწარმეტყველები, მომავალში დადგება. შესაბამისად, სულიერ ნიჭებს ჯერ არ შეუსრულებიათ თავიანთი დანიშნულება" (ელენ უაითი, ადრეული შრომები. გვ.140).

**შეკითხვები მსჯელობისთვის:**

`1. წიგნიდან „ადრეული შრომები" ზემოთ მოყვანილი ციტატის გათვალისწინებით, რა უნდა გააკეთოს სულიწმინდამ ეკლესიაში ერთობის დასამკვიდრებლად? რამდენად მნიშვნელოვანია ეკლესიის ერთობისთვის წინასწარმეტყველების ნიჭისაგან ბოძებული რჩევების შესრულება?`

`2. შესწავლილი მასალაზე დაყრდნობით, როგორ აუხსნიდით, ტაქტიანად და სიყვარულით, ბიბლიურ სწავლებას მკვდართა მდგომარეობის შესახებ მეგობარს, რომელიც თვლის, რომ მართალი მიცვალებულები უკვე „ქრისტესთან" არიან ზეცაში? რომელ ბიბლიურ ტექსტებს გამოიყენებდით პირველ რიგში?`

`3. ამქვეყნიური ცხოვრება სავსეა ტანჯვით. როგორ გვეხმარება სწავლება დიადი ბრძოლის შესახებ ტკივილისა და მწუხარების მიზეზის გაცნობიერებაში ღმერთის დადანაშაულების გარეშე? ამის გაცნობიერების შემთხვევაშიც კი, რატომ უნდა ვუმზერდეთ, საბოლოო ჯამში, ჯვარს, როგორც ღვთის სიყვარულის უზენაეს გამოცხადებას? როგორ გვეხმარება გოლგოთა, რომ მივენდოთ ღმერთს ყველაზე რთულ პერიოდებშიც კი?`