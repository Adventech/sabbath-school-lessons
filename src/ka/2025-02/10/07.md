---
title: შემდგომი გამოკლვევისათვის
date: 06/06/2025
---


წაიკითხეთ თავი „წარღვნა“ ელენ უაითის წიგნიდან „პატრიარქები და წინასწარმეტყველები“ (გვ. 101,102). 

„უდიდესი მღვდელმთავარი ვერ იცავდა ვერც საკუთარ თავს და ვერც ხალხს სატანის ბრალდებებისგან. ის არ ამტკიცებდა, რომ ისრაელი უდანაშაულოა. დალაქავებული სამოსით, რომელიც სიმბოლო იყო ხალხის ცოდვებისა, რომლებიც მან იტვირთა, როგორც შუამდგომელმა, იგი იდგა ანგელოზის წინაშე და ინანიებდა თავისი თანატომელების ცოდვებს, მიუთითებდა მათ მონანიებასა და მორჩილებაზე, და ამასთან იმედს ამყარებდა მხოლოდ ცოდვების მიმტევებელ გამომსყიდველზე. ის რწმენით იხსენებდა ღმერთის დაპირებებს.

სატანა ღმერთის მაძიებლებს იმის გამო კი არ სდებს ბრალს, რომ მათი ცოდვები სძულს. პირიქით, მას უხარია, როდესაც ხედავს მათ მანკიერებებს, მან იცის: თუ ისინი ღმერთის რჯულს არღვევენ, ესე იგი მას მათზე ბატონობა შეუძლია. მისი ბრალდებები განპირობებულია ქრისტესადმი უდიდესი სიძულვილით. გამომსყიდველი ჩანაფიქრის წყალობით იესო ანგრევს სატანის ბორკილებს, რომლებშიც კაცობრიობაა გამომწყვდეული და ათავისუფლებს სულებს მისი ბატონობისგან.

თავად ადამიანი უძლურია მისი ყველაზე მთავარი მტრის ბრალდებების წინაშე. ჭუჭყიან, ცოდვილ სამოსში, ბრალდებული დგას ღმერთის წინაშე და ინანიებს თავის დანაშაულს. მაგრამ ჩვენი შემნაცვლებელი, იესო გამოდის შუამდგომლობით, რომელსაც აქვს ძალა იმათ დასაცავად, ვინც მოინანია და რწმენით მისცა მას თავისი გული. იგი იცავს მათ და იყენებს უძლიერეს არგუმენტს - გოლგოთას, რომლითაც ამარცხებს ბრალმდებელს. მისი სრულყოფილი მორჩილება ღმერთის რჯულისადმი ანიჭებს მას უზენაეს ხელმწიფებას როგორც ზეცაში, ისე დედამიწაზე და ის შესთხოვს მამას წყალობას და შერიგებას დამნაშავე ადამიანისთვის“ (წინასწარმეტყველები და მეფეები, გვ. 583-586).

**კითხვები მსჯელობისთვის:**

`1.იესომ უთხრა თავის მოწაფეებს, რომ ისინი სოფელში არიან, მაგრამ სოფლისანი არ არიან (იხ. იოან. 15:19; 17:14-16). როგორ დავიცვათ თავი „შეურყვნელად სოფილსაგან“ (იაკ. 1:27) და არ ავარიდოთ თავი წუთისოფლისთვის ქადაგების პასუხისმგებლობას?`

`2.რა შეიძლება გვასწავლოს წარღვნის წინა დღეებში ნოეს საზოგადოებრივი მსახურების ისტორიამ დიადი ბრძოლის კონტექსტში? როგორ ვასრულებთ დღეს ჩვენ იგივე როლს, რასაც ნოე ასრულებდა წარღვნის დღეებში?`

`3.ვიდრე უწმიდურნი ზეციდან გადმოსული ცეცხლით განადგურდებიან, როგორც ეს სოდომის შემთხვევაში მოხდა, ღმერთი მკვდრეთით აღადგენს მათ და მისცემს სატანას უფლებას, რომ გარკვეული დროის განმავლობაში იმუშაოს მათთან (გამოცხ. 20:7-9). რა მიზეზები შეგიძლიათ დაასახელოთ, რომელთა გამოც გახდა საჭირო ეს ბოლო ნაბიჯები იქამდე, სანამ ღმერთი სამყაროს ახლიდან შექმნის?`

`4.რა გაკვეთილები შეგიძლიათ გამოიტანოთ თქვენი ცხოვრებისთვის იმ ისტორიებიდან, რომლებიც ამ კვირის განმავლობაში განვიხილეთ? რას გეუბნებათ ეს ისტორიები ქრისტესადმი თქვენი ნდობის შესახებ?` 



