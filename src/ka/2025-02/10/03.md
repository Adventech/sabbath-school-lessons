---
title: ნოეს ქადაგება
date: 02/06/2025
---

პეტრე გვახსენებს, რომ ბევრი ადამიანი ქრისტეს დაბრუნებას მოუმზადებელი დახვდება, იმიტომ რომ „განზრახ ივიწყებენ“ (2პეტრ. 3:5) იმას, რაც წარღვნის დროს მოხდა. დღესდღეობით, იმის მიუხედავად, რომ სამყაროში კოლექტიურად არსებობს ხსოვნა დიადი წარღვნის შესახებ, რომელიც მოიხსენიება სხვადასხვა კულტურაში, უძველესი საბერძნეთიდან მაიას ტომებამდე, ნოეს ისტორია მაინც ერთ-ერთ ყველაზე დაცინვად ბიბლიურ სიუჟეტად რჩება. როგორც ნაწინასწარმეტყველები იყო სამყარო შეგნებულად უგულებელჰყოფს ამ ისტორიას და მას მხოლოდ მითად მიიჩნევს, მიუხედავად იმისა, რომ ძველ აღთქმაში ის ძალიან მკაფიოდ და ცალსახად არის ასახული და არაერთხელ მოიხსენიება ახალ აღთქმაშიც. 

`მათ. 24:37-39-ში იესო ამბობს, რომ სამყაროში ვითარება „ნოეს დღეებს“ დაემსგავსება. შეადარეთ ეს ნაწყვეტი დაბ. 6:1-8-ს. რა მიზეზებით მოხდა წარღვნა?`

`რა პარალელებს ხედავთ იმ დროსა და დღევანდელობას შორის?` 

ებრ. 11:7-ში ნათქვამია, რომ ნოემ „გაამზადა კიდობანი თავისი სახლის გადასარჩენად. ამით [რწმენით] მსჯავრი დასდო [მთელ] სოფელს და სიმართლის მემკვიდრე გახდა რწმენის ძალით“.

წარმოიდგინეთ, რომ ასზე მეტი წლის განმავლობაში ქადაგებთ და გამოხმაურებას მხოლოდ თქვენი ოჯახის მხრიდან ხედავთ. ნოე რომ თანამედროვე მახარობელი ყოფილიყო შეიძლებოდა გაგვჩენოდა ცდუნება, რომ წარუმატებლობის ნიადაგზე დაგვეთხოვა ის: ათწლეულების განმავლობაში ქადაგება და არანაირი შედეგი. 

საბედნიეროდ დღესდღეობით მსოფლიოს არაერთ წერტილში მნიშვნელოვნად შეიმჩნევა გამოხმაურება სამი ანგელოზის უწყებაზე. მახარობლობა - ჩვენი, როგორც ნარჩომი ეკლესიის უნიკალური უწყების ქადაგება - წარმოუდგენლად მოქმედებს სხვადასხვა წერტილში და ბევრი ადამიანი შეიცნობს უფალს. ჯერ არ მოსულა ის დრო, როდესაც არ გვექნება არანაირი შედეგები, თუმცა გვეუწყა, რომ დადგება მომენტი და „დამთავრდება გამოცდის პერიოდი და წყალობის კარი დაიხურება. მაშასადამე, ერთ მოკლე ფრაზას: -“გამზადებულნი მასთან ერთად შევიდნენ ქორწილში და კარიც დაიკეტა” - მაცხოვრის უკანასკნელი მსახურების წყალობით გადავყავართ იმ დროში, როდესაც ადამიანის გადარჩენის უდიდესი საქმე დასრულებული იქნება.“ (ელენ უაითი, დიადი ბრძოლა, გვ. 428).

მანამდე კი ჩვენ, როგორც ეკლესიას გვაქვს სამუშაო. 

`როგორ ვისწავლოთ, რომ არ ჩავცვივდეთ სასოწარკვეთილებაში, თუ სახარების ქადაგებაში ჩადებულ ჩვენს ძალისხმევას ჯერჯერობით არ მოაქვს საგრძნობი შედეგები?`

`რატომ უნდა გავაგრძელოთ მუშაობა?` 