---
title: ხალხები. ნაწილი 2
date: 26/04/2025
---

### გამოსაკვლევად შემოთავაზებული ბიბლიური მუხლები
დაბ. 2:9-17; დან. 2:31-35; 7:1-3; ეს. 17:12,13; რომ. 3:10-19; გამოცხ. 10:1-11; 12:15,16. 

> <p>სამახსოვრო მუხლი:</p>
> „შეჩერდით და გაიგეთ, რომ მე ვარ ღმერთი: ამაღლებული ხალხებს შორის, ამაღლებული ქვეყნიერებაზე“ (ფსალმ. 45:11).

ზოგიერთ ადამიანს მიაჩნია, რომ ცოდვით დაცემა ღმერთის ჩაფიქრებული იყო. მათ მიაჩნიათ, რომ ღმერთმა ადამიანები მოკვდავ არსებებად შექმნა, რათა მათ შეეცოდათ და იესოს სახით  მიეყვანათ ის ჯვარცმამდე. მათი აზრით, ეს ერთადერთი საშუალება იყო ღმერთისთვის, რომ ასე ნათლად და დამაჯერებლად ეჩვენებინა თავისი სიყვარული კაცობრიობისთვის. მათი წარმოდგენით ღმერთისთვის აუცილებელი იყო, რომ კაცობრიობა დაცემულიყო.

ეს საშინელი შეცდომაა. ღმერთს არ სურდა, რომ ლუციფერი და ადამიანები დაცემულიყვნენ. ლუციფერის და შემდეგ უკვე კაცობრიობის აჯანყება გამოუსწორებელ ტრაგედიად იქცა. ჩვენი სიხარული ღმერთში შეინარჩუნებდა თავის სისრულეს, რომ არა ჩვენი წინაპრების დაცემა. 

ამ კვირის განმავლობაში ჩვენ განვაგრძობთ იმ პრობლემების განხილვას, რომლებიც ცოდვით დაცემამ და ადამიანის ძალაუფლებისკენ სწრაფვამ გამოიწვია, ღმერთის მმართველობის საპირწონედ. ეს ჭეშმარიტებები ნათლადაა გაცხადებული დანიელ წინასწარმეტყველის წიგნში, რომელიც აჩვენებს, რომ ღმერთი მართალი იყო, როდესაც აფრთხილებდა ისრაელიანებს იმის შესახებ, თუ რა მოხდებოდა მისი უარყოფისა და მიწიერი მონარქების არჩევის შემთხვევაში. ეს სწორედ ის არის, რაც მათ მიიღეს: ღმერთის ნაცვლად - მიწიერი მონარქები და ცოდვილებზე გაბატონებული ცოდვილები. სამწუხაროა. 