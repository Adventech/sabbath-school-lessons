---
title: „შენ მოგიწევს კვლავ იწინასწარმეტყველო ხალხებსა და ერებზე“
date: 01/05/2025
---


ნარჩომის ეკლესია ახალ სამყაროში დაიბადა, ასე უწოდებდნენ ამერიკას მისი აღმომჩენები XVI საუკუნეში, სწორედ იქ, სადაც გარბოდნენ ისინი, ვინც XVII-XVIII საუკუნეებში რელიგიურ თავისულებას ეძებდა. ოდითგანვე არსებული რელიგიური და პოლიტიკური შეზღუდვების გათვალისწინებით, რომლებიც სხვა ქვეყნებში არსებობდა, რთულად წარმოსადგენია, რომ ადვენტისტური მოძრაობა დაწყებულიყო და ასე მძლავრად გავრცელებულიყო რომელიმე სხვა რეგიონში.

`წაიკითხეთ გამოცხ. 10:1-11. ჩვენ ამ მონაკვეთს ვიაზრებთ, როგორც წინასწარმეტყველებას ადვენტისტური მოძრაობის ჩამოყალიბებაზე. მიაქციეთ ყურადღება ამ წინასწარმატყველებას და იმსჯელეთ მის ზოგიერთ სიმბოლოზე: „ხალხები“, „მიწა“, „ზღვა“, „გადაშლილი წიგნი“, მითითება იმაზე, რომ „დრო აღარ იქნება“`

`რა იდეები გამოიტანეთ ამ წინასწარმეტყველებიდან თქვენი ქრისტიანული ცხოვრებისა და მსახურებისთვის?` 

ანგელოზმა დაიძახა დიდი ხმით, ისევე, როგორც სამმა ანგელოზმა გამოცხ. 14-ში და ანგელოზმა გამოცხ. 18-ში. ეს ნიშანდობლივი მომენტია ისტორიაში, როდესაც ნარჩომის ეკლესია იწყებს მუშაობას „ხალხებსა და ერებზე, ენებსა და მრავალ მეფეზე“ (გამოცხ. 10:11). 

ანგელოზს ხელთ უპყრია „პატარა წიგნი“ - დიდი ალბათობით, საუბარია დანიელ წინასწარმეტყველის წიგნზე (იხ. დან. 12:4), რომელიც მრავალ თაობათა შემდეგ პირველად იხსნება. ანგელოზი ცალი ფეხით ზღვაზე დგას. ხოლო მეორეთი მიწაზე. ეს შეიძლება მიუთითებდეს იმაზე, რომ მოცემული უწყება მოიცავს მთელ დედამიწას - როგორც ძველ სამყაროს (ევროპა და ახლო აღმოსავლეთი), ისე ახალ სამყაროს. ეს შეიძლება ასევე მიუთითებდეს იმაზეც, რომ მოცემული უწყება ყველა ერისთვისაა განკუთვნილი - მათთვისაც, ვინც ხმელეთზე ცხოვრობს, და მათთვისაც, ვინც „წარმართულ“ ზღვაში იმყოფება.

როგორც იქნა მსოფლიოს გაანათებს ღმერთის დიდების ნათება და გამოცხ. 14-ის ბოლო უწყებები ყველა ადამიანამდე მიაღწევს. ისრაელის მსგავსად, ჩვენი, როგორც ეკლესიის მისიაა, რომ ვუქადაგოთ სახარება „მთელს მსოფლიოს ყველა ხალხისთვის დასამოწმებლად. აი, მაშინ დადგება აღსასრული“ (მათ. 24:14).

ღმერთს მიჰყავს კაცობრიობის ისტორია მის გრანდიოზულ დასასრულამდე - ადამიანური სამეფოების აღსასრულამდე და ქრისტეს საბოლოო გამეფებამდე. წაიკითხეთ დან. 2:34,35,44,45. ბიბლია მკაფიოდ და ცალსახად აცხადებს, რომ წუთისოფლის ყველა სამეფო მოისპობა, მათგან და მათი საზარელი მემკვიდრეობისგან კვალიც კი არ დარჩება, მათ ადგილს კი დაიკავებს ღმერთის მარადიული სამეფო, რომელშიც არასდროს აღარ გაჩნდება ცოდვა, ტანჯვა, ავადმყოფობა, ბოროტება და სიკვდილი. 

`მიაქციეთ ყურადღება, რამდენად დიდი სიზუსტით აღწერს დან. 2-ისა და დან. 7-ის წინასწარმეტყველებები წუთისოფლის სამეფოთა აღზევებას და მოსპობას. თუ გავითვალისწინებთ, თუ როდის დაიწერა დანიელის წიგნი, ეს საოცარი სიზუსტე უნდა გვარწმუნებდეს იმაშიც, რასაც ის საბოლოო და მარადიულ ღმერთის სამეფოზე გვეუბნება.` 

