---
title: შემდგომი გამოკვლევისათვის
date: 02/05/2025
---


წაიკითხეთ თავი „ბაბილონის გოდოლი“ ელენ უაითის წიგნიდან „პატრიარქები და წინასწარმეტყველები“ (გვ. 117-124).

„„ვიხილე ახალი ცა და ახალი დედამიწა, ვინაიდან პირველი ცა და პირველი დედამიწა გარდახდა და ზღვა აღარ იყო“ (გამოცხ. 21:1). ცეცხლი, რომელიც ანადგურებს უწმიდურთ, დედამიწასაც წმედს. აღარ იქნება წყევლის არავითარი კვალი. ჯოჯოხეთის მარადიული ცეცხლი გამოსყიდულთ არასოდეს გაახსენებს ცოდვის საშინელ შედეგებს.

სამუდამოდ დარჩება მხოლოდ ერთი: ჯვარცმის ნაკვალევი ჩვენი მხსნელის სხეულზე; ჭრილობები - მის გასისხლიანებულ შუბლზე, ფერდზე, ხელებზე და ფეხებზე, - ესაა ერთადერთი, რაც გაგვახსენებს ცოდვის სისასტიკეს. როდესაც ქრისტეს დიდება იხილა, წინასწარმეტყველმა თქვა:“შუქს ასხივებს მისი ხელი და აქ იმალება მისი ძლიერება” (აბაკ. 3:4). განგმირული ფერდი, საიდანაც ღმერთთან შემარიგებელი მისი ძვირფასი სისხლი გადმოიღვარა - ესაა მხსნელის დიდება, აქ არის მისი ძლიერების საიდუმლო. იგი”ძლიერია, რათა გადაგვარჩინოს” თავისი გამოსყიდვის მსხვერპლით და ამავე ძლიერების ძალით შეუძლია განიკითხოს ისინი, ვინც მისი წყალობა უარყო. მისი დამცირების ეს ნიშნები მისი უდიდესი ღირსებაა. გოლგოთას ჭრილობები უსასრულო საუკუნეთა განმავლობაში განადიდებენ მას და მის ძლიერებაზე იღაღადებენ“ (დიადი ბრძოლა, გვ.674).

**კითხვები მსჯელობისთვის:** 

`1.საბოლოო ჯამში ყველა ადამიანური მიღწევა, როგორი დიდებულიც არ უნდა იყოს ისინი, არააობად იქცევა. ეს გულისხმობს ყველა იმ „დიად“ საქმეს, რომელიც შეგეძლოთ განგეხორციელებინათ ან აკეთებთ ახლა. რატომ არის ასეთი მნიშვნელოვანი, რომ გვახსოვდეს ეს? როგორ უნდა დაგეხმაროთ ეს აზრი თქვენი პრიორიტეტების შენარჩუნებაში?`

`2.მიაქციეთ ყურადღება „ზღვიდან ამომავალ მხეცს“ გამოცხ. 13:1-10-ში. როგორ არის ეს მხეცი დაკავშირებული ბაბილონურ აზროვნებასთან? ცხადია, ეს „ყველა“ ერის ერთობლიობაა, ბაბილონიდან დაწყებული - „მომცრო რქის“ ხელმწიფებით დამთავრებული. თქვენი აზრით, თითოეული იმპერიის რომელი თვისებები შენარჩუნდა დღემდე? როგორ ასახავს თანამედროვე სამყარო კვლავაც იმ ფასეულობებს, რომლებიც დამახასიათებელი იყო, მაგალითად, ბაბილონის ან რომისთვის?`

`3.როგორ შეგვიძლია ჩვენ, ადვენტისტებს, რომ გავყვეთ უფლის მცნებებს და ამავდროულად დავიცვათ იმ სახელმწიფოს კანონები, რომელშიც ვცხოვრობთ? რას ვაწყდებით, როდესაც ერთი კანონის დაცვა სხვა კანონის დარღვევას მოითხოვს?`

