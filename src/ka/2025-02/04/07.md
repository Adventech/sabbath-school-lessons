---
title: შემდგომი გამოკვლევისათვის
date: 25/04/2025
---

წაიკითხეთ ეს. 44:24-45:13. „‘ურჯულოების საიდუმლო’ თავიდან მალულად, სრულიად შეუმჩნევლად აკეთებდა თავის ღვთისმკრეხელურ საქმეს, შემდეგ კი, ძალის მოკრებასთან ერთად, უკვე გახსნილად და აშკარად დაეუფლა ადამიანთა გონებას. წარმართული ადათ-წესები შეუმჩნევლად შევიდა ქრისტიანულ ეკლესიაში. ამ შეთანხმებისა და დათმობის სულს ერთხანს აჩერებდა ის დევნის ქარიშხალი, რომელიც თავს დაატყდა ეკლესიას წარმართთა წყალობით. მაგრამ როდესაც დევნა შეწყდა და ქრისტიანობამ მეფეთა სასახლეში და პალატებში შეაბიჯა, მაშინ ქრისტეს უბრალოება და მის მოციქულთა მოკრძალება წარმართ ქურუმთა და ხელისუფალთა დიდებულებითა და ამპარტავნობით შეიცვალა, ხოლო ღვთიური კანონები - ადამიანური თქმულებებითა და გამოგონილით. მე-4 საუკუნის დასაწყისში რომის იმპერატორის, კონსტანტინეს ფორმალურმა მოქცევამ ქრისტიანთა უდიდესი სიხარული გამოიწვია. სიმართლის ნიღბით დაფარული ამქვეყნიური სიცრუე კი ეკლესიაში შეიპარა და ეკლესიამაც სწრაფად იწყო გახრწნა. გარეგნულად დამარცხებული წარმართობა გამარჯვებული აღმოჩნდა. მისი სული დაეპატრონა ეკლესიას. წარმართული მოძღვრება, ადათ-წესები და ცრუ რწმენები შეერწყა ეგრეთ წოდებულ ქრისტეს მიმდევართა რწმენას“ (ელენ უაითი, დიადი ბრძოლა, გვ. 49,50).

ოთხშაბათი დღის მასალაში დასმული კითხვის შესაბამისად, ქრისტეს მოსვლის სულ უფრო და უფრო მოახლოებასთან ერთად ხომ არ გვემუქრება იმის საშიშროება, რომ უარს ვიტყვით „ქრისტეს უბრალოებასა და მის მოციქულთა მოკრძალებაზე“ ამ წუთისოფლის დიდების, ძალაუფლების, პატივისა და ცდუნებების სასარგებლოდ? თავს ვიტყუებთ, თუ ვფიქრობთ, რომ ეს ასე არ არის. 

**კითხვები მსჯელობისთვის:**

`1.როდესაც ღმერთმა განდევნა თავისი ხალხი ბაბილონში ეს განსაკუთრებით მტკივნეულ მოვლენად იქცა. აბრაამი მოხმობილ იქნა ქალდეველთა მიწიდან აღთქმის ხალხის დასაფუძნებლად, რომელიც სინათლედ უნდა მოვლენოდა მთელ მსოფლიოს, მაგრამ ახლა ეს ხალხი ტყვეობაში აღმოჩნდა. დატყვევებულ ისრაელიანებს ღმერთმა უჩვენა, თუ რა შეიძლებოდა მომხდარიყო, მისი ერთგულება რომ შეენარჩუნებინათ. ბაბილონის მეფე ნაბუქოდონოსორიც კი, რომელიც ეწინააღმდეგებოდა ღმერთს, მიიღებს ქრისტეს (დან. 4). ტყვეობის დასასრულს ღმერთი მოავლენს სპარსელ მეფეს, რომელიც „ცხებულად“ მოიხსენიება (ეს. 41:1). მისი მეშვეობით ათავისუფლებს ისრაელს ბაბილონის ტყვეობიდან და აბრუნებს აღთქმულ ქვეყანაში. მიუხედავად იმისა, რომ კიროსი წარმართი იყო, ღმერთმა აირჩია იგი იმისთვის, რომ გაეცხადებინა მსოფლიოსთვის ხსნის გეგმა - მან დააბრუნა აღთქმის ერი იერუსალიმში. რა დასკვნების გამოტანა შეგიძლიათ ღმერთისა და მის დამოკიდებულების შესახებ კაცობრიობასთან იმ ფაქტზე დაყრდნობით, რომ მან საკუთარი მიზნების მისაღწევად ისრაელის ფარგლებს მიღმა მყოფი ადამიანები გამოიყენა.` 

`2.შეიძლება ჩვენ არ ვართ ბაბილონში, მაგრამ ჩვენში რამდენი რამ არის ბიბლონიდან? როგორ ამოვიცნოთ ეს პრობლემა და რისი შეცვლა შეგვიძლია?`