---
title: სინათლე წარმართთათვის
date: 24/04/2025
---

მთავარი მიზანი, რომლისთვისაც ღმერთმა ისრაელი დააფუძნა იყო არა დანარჩენი მსოფლიოს განკითხვა, არამედ მისი გადარჩენა. ბევრი ჩვენგანი, ცხადია, თვითგმობას მიეცემა მაშინ, როდესაც სხვის მართალ ქმედებებს ხედავს, ამიტომ ისრაელის არსებობა იმასაც ემსახურებოდა, რომ მისი მეზობელი ერების ცოდვისა და ეგოზიმისთვის გაესვა ხაზი. ღმერთთან ჰარმონიულ ურთიერთობაში მყოფი მორწმუნეები ასახავენ მის მართალ ხასიათს, რაც, ბუნებრივია, მამხილებელი ხდება გარშემომყოფებისთვის. იდეალურ შემთხვევაში, იმ ადამიანების ცხოვრება, „რომლებიც იცავენ ღვთის მცნებებს“ (გამოცხ. 14:12), ღმერთის ხასიათს უნდა ირეკლავდეს. 

მაგრამ ისრაელიანებს რომ ისე ეცხოვრათ, როგორც საჭირო იყო და ის ეკეთებინათ, რაც ევალებოდათ, სხვა ერები მშვიდობით მივიდოდნენ მათთან და ეცდებოდნენ მეტი შეეტყოთ მათი და ისრაელის ღმერთის შესახებ. მაგრამ როგორც ბაბილონის ტყვეობამ გვაჩვენა, ამის ნაცვლად, სამწუხაროდ,  ერები ომით მოდიოდნენ მათთან. 

ეჭვგარეშეა, რომ ღმერთის ხასიათმა ყველაზე სრულად იესოში შეისხა ხორცი. მაგრამ მისი სრულყოფილი მაგალითი, რომელმაც უდავოდ დაარწმუნა მრავალი გული, ჩაფიქრებული იყო, როგორც მოწვევა (იხ. იოან. 3:16-21).

`წაიკითხეთ გამოცხ. 18:1-4, მოწოდება ღვთის „ხალხისთვის“, რომ გამოვიდეს ბაბილონიდან. ვინ არის ეს მისი „ხალხი“, რომელიც ბაბილონიდან უნდა გამოვიდეს?` 

`რატომ აღმოჩნდა ღმერთის ხალხი ბაბილონში?`

`როგორ შეიძლება და როგორ უნდა ჟღერდეს ეს უწყება დღეს?`

`იმსჯელეთ, რას ეტყოდით ადამიანს, რომელიც, თქვენი აზრით, ბაბილონში აღმოჩნდა?` 

ისრაელის შექმნისას ღმერთის საბოლოო მიზანი იგივე იყო, რაც ეკლესიის შექმნისას ჰქონდა, - მას სურს, რომ გამოიყენოს თავისი ხალხი ცოდვილთა  მოსაზიდად ქრისტესთან. მისი ეკლსიის მიერ გაჟღერებული სამი ანგელოზის უწყება მიმართავს არა მცირერიცხოვან რჩეულებს, არამედ „ყოველ ერსა და ტომს, ენასა და ხალხს“ (გამოცხ. 14:6). გამოცხდ. 18:1-ში ნათქვამია, რომ მთელი დედამიწა განათდება ღმერთის დიდებით ქრისტეს მოსვლამდე. 