---
title: შემდგომი გამოკვლევისათვის
date: 13/06/2025
---


წაიკითხეთ თავი „ისრაელის პირველი მეფე“ ელენ უაითის წიგნიდან „პატრიარქები და წინასწარმეტყველები“ (გვ. 605, 606). 

„სატანა აღძრავს რისხვას უმცირესობის წინააღმდეგ, რომელიც უარს იტყვის საზოგადო წეს-ჩვეულებებსა და ტრადიციებზე. ძლიერნი ამა ქვეყნისა გაერთიანდებიან ურჯულო და დაცემულ ადამიანებთან, რომ ერთად იმოქმედონ ღვთის შვილების წინააღმდეგ. ისინი დაიკვეხნიან საკუთარი სიმდიდრით, გონიერებითა და განათლებულობით და შეეცდებიან ღვთის შვილების ამით დამცირებას. სიძულვილის გრძნობით მართული დესპოტი მმართველები, მსახურები, ეკლესიის წევრები შეთქმულებებს მოაწყობენ მათ წინააღმდეგ. ყველა იარაღი იქნება გამოყენებული - მწერალთა ნიჭი, ორატორთა მჭევრმეტყველება, ჯილდოები, მუქარა და დაცინვა, - ისინი ამ ხერხებით ეცდებიან მათში რწმენის შერყევას. ღვთის ერის შესახებ მცდარი შეხედულებებით და სიძულვილით ისინი ხალხში რისხვას აღძრავენ მათ წინააღმდეგ. მათ არ შეუძლიათ შეეწინააღმდეგონ ბიბლიური შაბათის მცველებს: „ასე ამბობს წმიდა წერილი“, ამიტომ მათ წინააღმდეგ ძალისმიერ კანონებს იყენებენ. პოპულარობისა და მფარველობის მოსაპოვებლად კანონმდებლები დაემორჩილებიან მოთხოვნებს და მიიღებენ კანონს კვირადღის შესახებ. მაგრამ ღვთის მოშიშნი არ აღიარებენ ათი მცნების პრინციპების შემლახავ კანონს. სწორედ ამ ბრძოლის ველზე წარიმართება უკანასკნელი დიადი ბრძოლა ჭეშმარიტებასა და სიცრუეს შორის, და ჩვენ არ ვართ დატოვებული გაურკვევლობაში მის შედეგებთან დაკავშირებით. დღეს, ისევე, როგორც ესთერისა და მორდექაის დღეებში, უფალი დაიცავს თავის ერს და თავის ჭეშმარიტებას“ (წინასწარმეტყველები და მეფეები, გვ. 605, 606). 

**კითხვები მსჯელობისთვის:** 

`1.როგორ ფიქრობთ, რატომ უშვებს ღმერთი სირთულეებს მისი ერის ცხოვრებაში? რაში მდგომარეობს ამ ყველაფრის აზრი?`

`2.როგორ შეგიძლიათ იყოთ მზად ნებისმიერი სირთულისთვის, რომელიც ქრისტესადმი ერთგულების გამო შეიძლება შეგხვდეთ? სად პოულობთ იმედის წყაროს განსაცდელის დღეებში?`

`3.როგორ ფიქრობთ, რატომ ვამახვილებთ უფრო ხშირად ყურადღებას წინასწარმეტყველების იმ ნაწილებზე, სადაც სირთულეებზეა საუბარი, და არა იმ მომენტებზე, რომლებიც კეთილ უწყებას შეიცავს?` 

`4.თქვენთან მოდის მეგობარი და გეუბნებათ, რომ წაიკითხა გამოცხადების წიგნი, რომელმაც მასზე „შემზარავი“ შთაბეჭდილება მოახდინა. როგორ დაეხმარებოდით ამ წიგნის უკეთ გაგებაში და სულიერი სიმშვიდის მოპოვებაში?`

`5.ვიღაც ამბობს: „არ ვარ დარწმუნებული, რომ ღმერთს ვუყვარვათ და ჩემი გადარჩენა უნდა. რომ იცოდეთ, რა ჩავიდინე, მიხვდებოდით რატომაც“. რას უპასუხებდით ასეთ ადამიანს? როგორ მოქმედებს რუთისა და ესთერის ისტორიები თქვენს პასუხზე?` 

