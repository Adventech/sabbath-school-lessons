---
title:  „წამკითხველმა გაიგოს“ 
date: 30/03/2025
---




პრინციპი 1. ბიბლიის შესწავლა ყველა ადამიანს შეუძლია.

თუ ქრისტიანული წიგნების მაღაზიას ეწვევით და ყურადღებას ბიბლიური წინასწარმეტყველებებისადმი მიძღვნილ წიგნებზე გაამახვილებთ, დაინახავთ, რომ ბევრი სხვადასხვა ვარიანტი არსებობს. ამან შეიძლება გაგიჩნოთ კითხვა: „განა ვინმეს ნამდვილად შეუძლია ბიბლიური წინასწარმეტყველებების, კერძოდ, გამოცხადების წიგნის განმარტება?“ მაგალითისთვის, რომელიმე ავტორი დაიწყებს იმის მტკიცებას, რომ ანტიქრისტე - მეტაფორაა; სხვა ჩათვლის, რომ ანტიქრისტე მომავალში მოგვევლინება; მესამე კი იტყვის, რომ ანტიქრისტე მიუთითებს კონკრეტულ პიროვნებაზე, რომელიც რომის იმპერიის პერიოდში ცხოვრობდა. როგორც ერთ-ერთმა მქადაგებელმა აღნიშნა: „ბიბლია ძველ ვიოლინოს ჰგავს: მასზე რაც მოგესურვება, ნებისმიერი მელოდიის დაკვრა შეიძლება“.

თუმცა თავად ბიბლია წინასწარმეტყველებებთან დაკავშირებული მოსაზრებების ასეთ პოლარიზაციას არ ემხრობა. ამის ნაცვლად ის მოგვიწოდებს, რომ ვიკვლიოთ წინასწარმეტყველებები და გვარწმუნებს, რომ ღმერთს არ განუზრახავს ჩვენი დაბნევა. შესაბამისად,  ჩვენ შეგვიძლია შევიმეცნოთ ჭეშარიტება ღმერთის სიტყვიდან. 

`წაიკითხეთ მათ.24:15; გამოცხ. 1:3; მათ. 11:29 და იერ. 9:23,24. რას გვაუწყებს ეს მუხლები ღმერთის განზრახვის შესახებ, რომ ადამიანებმა გაუგონ მას?` 

ბევრ უნივერსიტეტში ბიბლიას შეისწავლიან, როგორც კულტურის ძეგლს. მასწავლებლები ისევე კითხულობენ ბიბლიას, როგორც წაიკითხავდნენ მითებს უძველესი სამყაროს შესახებ. მათთვის ბიბლიური ისტორიები შეიცავს მორალური „ჭეშმარიტების“ მარცვალს, მაგრამ მათი წაკითხვა ნებისმიერად შეიძლება. ასეთი მასწავლებლებისთვის იდეა, რომ ეს წიგნი ღმერთის შთაგონებით იწერებოდა, სასაცილოა. 

ამიტომ ისინი კითხულობენ ბიბლიას, მაგრამ ღმერთის ხმა არ ესმით, და აქედან გამომდინარე მიდიან ისეთ დასკვნებამდე, რომლებიც ეწინააღმდეგება ბიბლიურ უწყებას. უფლისადმი მიძღვნილობისა და ჭეშარიტების წვდომის გულწრფელი სურვილის გარეშე ბიბლიის მკითხველები, დიდი ალბათობით, არა მხოლოდ ვერ გაიგებენ მის უწყებას, არამედ შესაძლოა არასწორად გაიგონ მის ფურცლებზე გაცხადებული ღმერთის წმიდა ხასიათიც. აი, რატომ შეიძლება იყოს საზიანო ბიბლიის კითხვა საჭირო ინსტრუმენტების და რაც მთავარია, სულიწმიდის ხელმძღვანელობისადმი სწორი დამოკიდებულების გარეშე.

ერთ ადამიანს, რომელიც საერთოდ არ გამოირჩეოდა ღვთისმოსაობით, ბიბლიის კითხვისას შეუსწრეს. როდესაც ჰკითხეს, თუ რას აკეთებდა, მან უპასუხა: „ხარვეზებს ვეძებ, ხარვეზებს ვეძებ“. 

