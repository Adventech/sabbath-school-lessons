---
title:  წინასწარმეტყველებათა განმარტების ზოგიერთი პრინციპი 
date: 29/03/2025
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იერ. 29:23,24; ფსალმ. 138:1-6; დან. 12:4; გამოცხ. 22:10; 2 ტიმ. 3:15-17; ებრ. 4:12

> <p>სამახსოვრო მუხლი:</p>
> „არამედ მაქებელმა იმითი შეიქოს თავი, რომ მიხვდა და მიცნობს მე, რადგან მე, უფალი, ვიქმ წყალობას, სამართალსა და სიმართლეს ქვეყანაზე, რადგან ეს არის ჩემთვის სასურველი!” - სიტყვა უფლისა“ (იერ. 9:24).

არსებობს ბევრი საკითხი, რომელშიც ქრისტიანთა მოსაზრებები ერთმანეთთან თანხვედრაში ვერ მოდის, მათ შორისაა წინასწარმეტყველებების განმარტებაც. ამის გამო არაქრისტიანი ადამიანები ბიბლიური წინასწარმეტყველებების შესწავლას დროის ფუჭ ხარჯვად მიიჩნევენ. მათი წარმოდგენით, თუ თავად მორწმუნეები ვერ ჩამოყალიბებულან წინასწარმეტყველებათა მნიშვნელობებში, მაშინ ამ თემასთან შეხება საერთოდ არც ღირს. არიან ისინიც, ვინც თვლის, რომ გამოცხადება და სხვა წინასწარმეტყველური წიგნები პრინციპულად მიუწვდომელია ჩვენი გაგებისთვის და ამიტომაც არ იკვლევენ მათ. სამწუხაროდ, ზოგჯერ მსახურებიც კი უჭერენ მხარს ამ თვალსაზრისს და მიაჩნიათ, რომ წინასწარმეტყველებათა შესწავლა, განსაკუთრებით კი გამოცხადების წიგნი, უფრო მეტ პრობლემას წარმოშობს, ვიდრე გადაჭრის. 

ეს ყოველთვის ასე არ ყოფილა. ქრისტიანული ისტორიის პირველი 18 ასწლეულის განმავლობაში ქრისტეს მიმდევართა უმრავლესობა იკვლევდა ბიბლიურ წინასწარმეტყველებებს. ამასთან, მათი განმარტებები თანხმობაში იყო ერთმანეთთან - სწორედ ამაში მდგომარეობს ღმერთის ჩანაფიქრი: „ხოლო მე შეგაგონებთ, ძმანო, ჩვენი უფლის იესო ქრისტეს სახელით, რომ ყველანი ამბობდეთ ერთსა და იმავეს და არ იყოს თქვენში განხეთქილება, არამედ გაერთიანებულნი იყოთ გონებით და აზრით“ (1კორ. 1:10).

ამ კვირის განმავლობაში ჩვენ განვიხილავთ იმ პრინციპებს, რომელთა გათვალისწინებაც სასარგებლოა ბიბლიური წინასწარმეტყველებების თანმიმდევრულად და საიმედოდ გააზრებისთვის. 

