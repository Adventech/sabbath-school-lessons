---
title:  კერპის თაყვანისცემა 
date: 15/06/2025
---




თუმცაღა, როგორი აღფრთოვანებულიც არ უნდა დარჩენილიყო ნაბუქოდონოსორი იმ გამოცხადებით, რომელიც დანიელის მეშვეობით მიიღო, ეს დიდხანს არ გაგრძელებულა. 

`წაიკითხეთ დან. 3:1-12. როგორ ფიქრობთ, რატომ იყო მეფის ბრძანებით აღმართული კერპი მთლიანად ოქროსი?` 

`რატომ ითხოვდა ნაბუქოდონოსორი, რომ ყველას ეცა თაყვანი კერპისთვის?` 

ოქროს კერპის აგებით მეფემ აჩვენა საკუთარი დაუმორჩილებლობა ღმერთის ნებისადმი. რა ამბის მატარებელი იყო ეს კერპი? ის მიანიშნებდა, რომ ბაბილონი არასოდეს დაეცემოდა, ნაბუქოდონოსორი კი მარადიულად იმეფებდა. ხოლო ყველა, ვინც ამ იდეას შეეწინააღმდეგებოდა, მოკვდებოდა. ამ მაგალითმა უნდა გაგვახსენოს, რომ ჩვენმა ადამიანურმა მისწრაფებამ ნების თავისუფლებისკენ შეიძლება დაგვაბრმავოს და დაგვიხშოს ჭეშმარიტება იმის შესახებ, თუ როგორ მიმდინარეობს სინამდვილეში დიადი ბრძოლა. 

გარკვეული თვალსაზრისით ნაბუქოდონოსორი ლუციფერს მოგვაგონებს: ის ამბიციური, თავდაჯერებული და საკმარისად ამაყი იყო იმისთვის, რომ ღიად დაპირისპირებოდა ღმერთის ხელმწიფებას. ამავდროულად, არის მნიშვნელოვანი განსხვავებაც: ნაბუქოდონოსორი საბოლოოდ მივიდა ჭეშმარიტი ღმერთის რწმენამდე და დიდი ალბათობით, მას შევხვდებით ღმერთის სასუფეველში, რომელთან შეწინააღმდეგებასაც ის ასე გამალებით ცდილობდა. 

`წაიკითხეთ დან. 3:17-18. იუდეველ ყმაწვილთა რა თვისებებს ხედავთ მათ პასუხში მეფისადმი?`

`როგორ ფიქრობთ, რა დაეხმარა ამ სამ გმირს ასეთი სიმტკიცის გამოვლენაში?`

`როგორ მოვიპოვოთ „არა სიმხდალის სული“? (2 ტიმ. 1:7)?

დაფიქრდით, რა მარტივი იქნებოდა ამ სამი ყმაწვილისთვის სიცოცხლისთვის საშიში მდგომარეობისთვის თავის არიდება. განა ფანატიზმი არ არის, მზად იყო ცოცხლად დაიწვა უბრალო თაყვანისცემის გამო? განა არ შეეძლოთ მოეტყუებინათ, თითქოს „თასმებს იკრავენ“, ამ დროს კი ღმერთისთვის ელოცათ? ღირდა ეს ყველაფერი ამხელა გამოცდად? სავარაუდოდ ამ აზრებმა გაიელვა მათ თავში. მაგრამ მათმა სიტყვებმა დაამტკიცა, რომ მათ გააზრებული აქვთ სიკვდილის საშიშროება. 

როგორ ავირიდოთ თავიდან რაციონალური გამართლებები, რომლებსაც შეუძლიათ, რომ კომპრომისებამდე მიგვიყვანონ ჩვენს რწმენაში? რა არის ნათქვამი მსგავს ცდუნებაზე ამ მუხლში? „მცირედში ერთგული ბევრშიც ერთგულია; და ვინც მცირედშიც უსამართლოა, ბევრშიც უსამართლოა“ (ლუკ. 16:10)?

