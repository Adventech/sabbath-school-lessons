---
title: 'დანიელის მე-2 თავი: ისტორიული მიდგომა წინასწარმეტყველებებთან'
date: 15/06/2025
---

წმიდა წერილის ერთ-ერთი ყველაზე შთამბეჭდავი წინასწარმეტყველება - დანიელის მე-2 თავის წინასწარმეტყველებაა. დანიელმა, რომელიც მას ქრისტეს შობამდე 500 წლით ადრე წერდა, გადაგვიშალა მსოფლიო ისტორია დაწყებული ბაბილონიდან, შემდეგ მიდია სპარსეთის, საბერძნეთის, რომისა და რომის ევროპულ სახელმწიფოებად დაშლის ჩათვლით იმ სახით, რა სახითაც არსებობს ისინი დღეს. 

ევროპული ერების აღწერისას ერთ-ერთი მუხლი ამბობს: „როგორც შენ თიხაში შერეული რკინა დაინახე, ისე შეერევიან ერთმანეთს კაცთა მოდგმის ძალით, მაგრამ ვერ მიეწებებიან ერთმანეთს, როგორც რკინა არ შეერევა თიხას“ (დან. 2:43). ეს წინასწარმეტყველება გასაოცარი სახით აღსრულდა. ანუ ყველანაირი შერეული ქორწინებების მიუხედავად ამ ერებს შორის (მთავრებიდან დაწყებული, უბრალო ადამიანებით დამთავრებული), ისინი მაინც დანაწევრებულად რჩებიან. 

მაგალითად, ბრიტანულ მონარქიას უინძორის სასახლე ეწოდება - ლამაზი ინგლისური სახელწოდება. მაგრამ ეს სახელი მხოლოდ 1917 წელს გაჩნდა. იქამდე მას საქსენ-კობურგის და გოთას დინასტია ერქვა, უბრალო გერმანული სახელწოდება, რაც განპირობებული იყო იმით, რომ ბრიტანული სამეფო ოჯახის წევრთა დიდი ნაწილი „ადამიანური თესლით“ შეერია ერთმანეთს და გერმანელების სისხლით ნათესავი გახდა. მაგრამ ეს სისხლით ნათესაობა არ აღმოჩნდა საკმარისი მათი ომისგან დასაცავად, ამიტომ პირველი მსოფლიო ომის დროს, საძულველ მტერთაგან დაშორების სურვილით მათ დინასტიის სახელი უინძორად შეცვალეს. 

`წაიკითხეთ დან. 2:31-45. რატომ არის ნაბუქოდონოსორის სიზმარი და მისი განმარტება ასეთი მნიშვნელოვანი?`

`რა მიანიშნა დანიელმა ნაბუქოდონოსორს, სანამ სიზმრის განმარტებას დაიწყებდა? (დან. 2:28)`

დანიელ წინასწარმეტყველის წიგნში წარმოდგენილი ყველა აპოკალიფტური წინასწარმეტყველება დან.2-ში მოყვანილ სქემას ეფუძნება. ისევე, როგორც ამ თავში, სხვა წინასწარმეტყველებებშიც აღწერილია ერთი მსოფლიო იმპერიის მეორეთი ჩანაცვლება იქამდე, სანამ ღმერთი თავის მარადიულ სამეფოს არ დააფუძნებს (იხ. დან. 2:44; დან. 7:13,14). სხვა სიტყვებით რომ ვთქვათ, წინასწარმეტყველებები მოიცავს მთელ ისტორიას იმპერიათა უწყვეტ თანმიმდევრობაში, უძველესი სამყაროდან დაწყებული - ჩვენს დღეებამდე. სწორედ ამას ეფუძნება ისტორიული მიდგომა, რომლის გათვალისწინებასაც გადამწყვეტი მნიშვნელობა ენიჭება ბოლო ჟამის მოვლენათა გაგებაში, განსაკუთრებით გამოცხადების წიგნში აღწერილ მოვლენათა შემთხვევაში. 

`როგორ ადასტურებს დან.2, რომ ღმერთმა არა მხოლოდ იცის მომავალი, არამედ მართავს მას?` 