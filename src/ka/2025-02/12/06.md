---
title: მხეცის ნიშანი
date: 19/06/2025
---

იქიდან გამომდინარე, რომ წლები გადის, ხოლო ისეთი მოვლენა, როგორიცაა ბრძანება მხეცის ნიშნის მქონეთა სიკვდილის შესახებ ჯერ არ მომხდარა, ზოგიერთი ადამიანი გამოთქვამს ეჭვს და სკეპტიციზმსაც კი დასკვნითი მოვლენების ადვენტისტური ინტერპრეტაციის მიმართ, მათ შორის ისეთ საკითხებში, როგორიცაა შაბათისა და კვირის ცენტრალური როლი ბოლო ჟამის მოვლენებში.

გამოცხადების წიგნში მკაფიოდაა ნათქვამი: ჩვენ ვეთაყვანებით ან შემოქმედს, ან მხეცს და მის ხატებას. და რაკი მეშვიდე დღე, შაბათი, ჯერ კიდევ ედემთან დაკავშირებული ნიშანია (იხ. დაბ. 2:1-3), რომელიც მოწმობს ღმერთის, როგორც სამყაროს შემოქმედის შესახებ, გასაკვირი არ არის, რომ სწორედ შაბათს უჭირავს ცენტრალური ადგილი შემოქმედისადმი თაყვანისცემის საკითხში. გარდა ამისა, შემთხვევითი არ არის, რომ მხეცის ხელმწიფება - იგივე ხელმწიფებაა, რომელმაც შაბათის სიმშვიდის მცნება კვირადღის უქმე დღედ აღიარებაზე შეცვალა, რასაც არავითარი ბიბლიური საფუძველი არ გააჩნია. შესაბამისად, იდეა იმის შესახებ, რომ შაბათი და ცვირადღე უკავშირდება ან შემოქმედის (იხ.გამოცხ. 14:6-7), ან მხეცის თაყვანისცემის საკითხს, აზრს მოკლებული არ არის. 

`წაიკითხეთ დან. 7:25. რატომ ცდილობს სატანა, რომ მთელი ძალით მიაღწიოს იმას, რომ ადამიანებმა დაივიწყონ ბიბლიური შაბათი ან შეცვალონ ის სხვა დღით?` 

მაგალითად, როგორ შეხვდნენ რელიგიური ლიდერები იმ ფაქტს, რომ იესომ შაბათს ხელგამხმარი ადამიანი განკურნა (მათ. 12:9-13)? „ფარისეველნი კი გამოვიდნენ და მოითათბირეს მის წინააღმდეგ, თუ როგორ დაეღუპათ იგი“ (მათ. 12:14). სიკვდილი მეშვიდე დღის შაბათის გამო? იოან. 5:1-16-ში ნათქვამია, რომ შაბათს კიდევ ერთი განკურნების შემდეგ იუდეველებმა „დევნა დაუწყეს იესოს იმის გამო, რომ შაბათს ასეთი რამ გააკეთა“ (იოან. 5:16). 

სიკვდილი ადამიანურ ტრადიციასთან დაპირისპირების (ბიბლია არ კრძალავს შაბათს მკურნალობას და ის არ საუბრობს თაყვანისცემის დღის შაბათიდან ცვირადღეზე გადატანის შესახებ) და შაბათის დღის ჭეშმარიტი დაცვის გამო? მართალია, განსხვავებული კონტექსტი აქვს მოვლენებს იესოს ცხოვრებიდან და ბოლო ჟამის მოვლენებს, მაგრამ იდეა ერთია: ადამიანური კანონები ღმერთის კანონების წინააღმდეგ, ამასთან, ორივე შემთხვევაში ისინი შაბათთანაა დაკავშირებული. 

`მოკვდე მხოლოდ ერთი მცნების დარღვევის გამო? როგორ შეიძლება ადვილად შეეცადო იპოვო ამ სიტუაციიდან რაციონალური გამოსავალი?` 