---
title: უკანასკნელი დღეების მოვლენათა მაუწყებლები
date: 14/06/2025
---

### გამოსაკვლევად შემოთავაზებული ბიბლიური მუხლები
დან. 2:31-45; დან. 3:1-12,17,18; საქმე. 8:1; 12:1,2; 2ტიმ. 1:7; გამოცხ. 13:11-17. 

> <p>სამახსოვრო მუხლი:</p>
> „ვინაიდან ღმერთმა ჩვენ მოგვცა არა სიმხდალის სული, არამედ ძალის, სიყვარულისა და თავშეკავების“ (2ტიმ. 1:7). 

ამ კვირის განმავლობაში ჩვენ განვიხილავთ კიდევ ორ ბიბლიურ ისტორიას, რომელიც საოცარი სიზუსტით გვაუწყებს ბოლო ჟამის მოვლენებს. 

ჯერ გავიხსენებთ შადრაქის, მეშაქისა და ყაბედ-ნეგოს ისტორიას, რომელიც ნათლად ეხმიანება გამოცხ. 13-ში აღწერილ მოვლენებს. შემდეგ კი მივმართავთ ახალ აღთქმას, სადაც პირველ ქრისტიანთა გამოცდილებას შეუძლია, რომ წარმოდგენა შეგვიქმნას იმაზე, თუ რას უნდა ველოდოთ მომავალში, ჩვენი დროიდან მოყოლებული ქრისტეს დაბრუნებამდე. 

ორივე ეს მაგალითი გვიჩვენებს წარმოუდგენელ სიმამაცეს და ყველაზე რთულ ვითარებებში სულიერი სიმშვიდის შენარჩუნების მაგალითია. 

იესო ხშირად ამბობდა: „ნუ გეშინია“. მნიშვნელოვანია გვახსოვდეს, რომ ქრისტე წინასწარმეტყველებების ცენტრია და ჩვენ გვმართებს, რომ ვიპოვოთ მისი გამამხნევებელი სიტყვები ყველა იმ სურათში, რომელიც ბოლო ჟამის მოვლენებს აღწერს. „ნუ შეკრთება თქვენი გული. იწამეთ ღმერთი და მიწამეთ მე“ (იოან. 14:1). სხვა სიტყვებით რომ ვთქვათ, მართალია, რომ ბოლო ჟამის მოვლენები რთული იქნება ღმერთის ერთგული ადამიანებისთვის. მაგრამ საბოლოო ჯამში მათ იმედით უნდა ვუყურებდეთ და არა შიშით. 