---
title: კვლავ მხეცის ხატების თაყვანისცემაზე
date: 17/06/2025
---

დან. 3-სა და გამოცხადების მიერ აღწერილ ბოლო ჟამის მოვლენებს შორის არსებობს კავშირი. ამ მოსაზრებას მყარი მტკიცებულებები აქვს. დან.3-ში „კერპის თაყვანისცემის“ (დან. 3:15) ბრძანება სიკვდილის შიშის ფასად გვახსენებს იმას, რის შესახებაც გამოცხადების წიგნშია საუბარი - სხვა ხატებისადმი თაყვანისცემის იძულება, ასევე სიკვდილის შიშის ფასად: „მიეცა უფლება მხეცის ხატებისათვის სულის ჩასაბერად, რომ მხეცის ხატებას ელაპარაკა და ემოქმედა ისე, რომ მოკლულიყო ყოველი, ვინც თაყვანს არ სცემდა მხეცის ხატებას“ (გამოცხ. 13:15).

`წაიკითხეთ გამოცხ. 13:11-17. განიხილეთ ბრძანებები, რომლებსაც მხეცი გასცემს:

რა ითხოვს ის?`

`ვისზე ვრცელდება მისი მოთხოვნები?`

`რა ელით მათ, ვინც არ დაემორჩილება?` 

ღვთის ერი უნდა ეთაყვანებოდეს „ცისა და მიწის, ზღვისა და წყალთა წყაროების შემქმნელს“, ანუ შემოქმედს და არა მხეცს და მის ხატებას. მსგავსი საფრთხის წინაშე აღმოჩენილმა სამმა იუდეველმა ყმაწვილმა უარი განაცხადა შემოქმედი-ღმერთის გარდა სხვის თაყვანისცემაზე. ამიტომ მიუხედავად განსხვავებისა იმ ვითარებებს შორის, რომლებმაც დურას ველზე კერპის თაყვანისცემა გამოიწვია და რომლებიც შემოქმედის ნაცვლად მხეცის ხატების თაყვანისცემამდე მიიყვანენ მსოფლიოს, პრინციპი უცვლელი რჩება - ჩვენ უნდა ვემსახუროთ ღმერთს და არა კერპებს. 

`რომელ ბრძანებას ემორჩილებიან ღმერთის ერთგული ადამიანები? (იხ. გამოცხ. 14:7)`

`როგორ მოვემზადოთ ბოლო დღეებში ჩვენი ერთგულების სხვადასხვა სახით გამოცდისთვის? შემოგვთავაზეთ კონკრეტული ნაბიჯები, რომლებიც შეგვიძლია გადავდგათ.`

თაყვანისცემა ყოველთვის თავის დახრასთან და საკმევლის კმევასთან არ არის დაკავშირებული, თუმცა ეს ყველაფერიც შეიძლება არსებობდეს. ჩვენ ვეთაყვანებით იმას, რასაც საბოლოო ჯამში ვუძღვნით ჩვენს ცხოვრებას. როდესაც უფიქრდებით იმას, თუ ვინ არის ღმერთი, ჩვენი შემოქმედი და განსაკუთრებით კი იმის შემდეგ, რაც მან ჩვენს გამომსყიდველ იესოში მოიმოქმედა, თქვენ აცნობიერებთ, რომ მხოლოდ მას ეკუთვნის თაყვანისცემა. სხვა ყველაფერი შეიძლება კერპთაყვანისმცემლობად ჩაითვალოს. შეიძლება ეს დაგვეხმაროს იესოს მკაცრი სიტყვების გააზრებაში: „ვინც ჩემთან არ არის, ის ჩემი წინააღმდეგია, და ვინც ჩემთან არ აგროვებს, ის ფანტავს“ (მათ. 12:30). სამყაროს აღსასრულის მოვლენები ამ ჭეშმარიტების ნათელი დასტური იქნება. 