---
title: ევფრატის დაშრობა
date: 25/06/2025
---

ბაბილონის ერთ-ერთი უპირატესობა ის იყო, რომ მდინარე ევფრატი პირდაპირ მისი გალავნის ქვეშ მიედინებოდა და ქალაქს საჭირო რაოდენობის წყლით ამარაგებდა. ეს მისი სუსტი მხარეც იყო. ბაბილონის უძველესი დედოფალი ნიტოკრისი მდინარის გასწვრივ მიწის სამუშაოებს ატარებდა, რომ ის ქალაქთან მისასვლელ მოსახერხებელ გზად ექცია. მუშაობის პროცესში მან მდინარეს მიმართულება ჭაობისკენ შეუცვალა, რომ მუშების შრომა შეემსუბუქებინა. კიროსი მიხვდა, რომ იგივე ხრიკის გამოყენება შეეძლო ევფრატის ისე დასაშრობად, რომ მისმა ამალამ შეუფერხებლად გაიაროს ქალაქის გალავნის ქვეშ. ქალაქის კედლებში შეღწევის შემდეგ მან აღმოაჩინა, რომ თავდაცვითი კედლები, რომლებიც მდინარის კალაპოტს მიუყვებოდა, დაუცველი იყო, ამიტომ ქალაქი ერთ ღამეში დაეცა. ძველბერძენი ისტორიკოსი ჰეროდოტე მოგვითხრობს, რომ „ქალაქსი ცენტრის მაცხოვრებლებმა არ იცოდნენ, რომ შემოგარენი უკვე მტერს ჰქონდა დაკავებული. ამ დროს მათ დღესასწაული ჰქონდათ და ზეიმობდნენ“ (ჰეოროდოტე. ისტორია. წიგნი 1). შეიძლება თუ არა ეჭვი შეგვეპაროს იმაში, რომ ეს იგივე ნადიმია, რომელიც დან. 5-შია აღწერილი? 

`წაიკითხეთ დან. 5:18-31 და გამოცხ. 16:12-19. რა პარალელებს ხედავთ გამოცხადების წიგნის წყლულებს და ბაბილონის დაცემის ისტორიებს შორის?` 

იესომ განუმარტა, თუ როგორ უნდა ამოეცნოთ დროის ნიშნები და  გააფრთხილა თავისი მოწაფეები: „ამიტომ ფხიზლად იყავით, რადგან არ იცით, რომელ დღეს მოვა თქვენი უფალი. ეს კი იცოდეთ: სახლის პატრონმა რომ იცოდეს, რომელ გუშაგობაზე მოვა ქურდი, იფხიზლებდა და თავის სახლს ძირს არავის გამოათხრევინებდა“ (მათ. 24:42-43). ბაბილონის დაცემის მსგავსად, რომელიც მოულოდნელი აღმოჩნდა მისი მაცხოვრებლებისთვის, ქრისტეს უეცარი დაბრუნებაც შეიძლება მოულოდნელი აღმოჩნდეს თანამედროვე სამყაროსთვის. მაგრამ ეს არ უნდა იქცეს მოულოდნელობად ჩვენთვის, რადგან ჩვენ უამრავი მოწმობა გვაქვს, რომელიც იესოს მალე დაბრუნებას ადასტურებს და რომელთა შესახებაც საუბრობენ წინასწარმეტყველებები. 

 სამყარო გაკვირვებული იქნება არა უმეცრებით, არამედ ურწმუნოებით იმის მიმართ, რაც ღმერთმა იწინასწარმეტყველა: 

`წაიკითხეთ გამოცხ. 16:15. რა სამახარობლო უწყება შეგვიძლია ვიპოვოთ ამ საზარელ გაფრთხილებებს შორისაც სამყაროს აღსასრულის შესახებ?`

`რას ნიშნავს „შიშველად სიარული“?`