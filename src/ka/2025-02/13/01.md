---
title: დედამიწის უკანასკნელი დღეების სიმბოლოები
date: 21/06/2025
---

### გამოსაკვლევად შემოთავაზებული ბიბლიური მუხლები
2ნეშტ. 36:22,23; დან. 5:1-31; იოან. 1:9; 3:5-10; მათ. 12:38-41; გამოცხ. 16:12-19; 18:4. 

> <p>სამახსოვრო მუხლი:</p>
> „მიუგო: ‘ებრაელი ვარ, მოშიში უფლისა, ცათა ღმერთისა, რომელმაც ზღვა და ხმელეთი შექმნა’“ (იონ. 1:9).

ამ კვირის განმავლობაში ჩვენ ვამთავრებთ იმ ბიბლიური ისტორიების განხილვას, რომლებიც ბოლო ჟამის წინასწარმეტყველებების უკეთ გაგებაში გვეხამრება. ჩვენ შევეხებით შემდეგ ისტორიებს: იონას მისია ნინევეში, ბაბილონის დაცემა და სპარსეთის მეფის, კიროსის აღზევება, რომელმაც გაათავისუფლა ღვთის ერი და მისცა საშუალება, რომ დაბრუნებულიყო აღთქმულ ქვეყანაში. 

როგორც ყველა სხვა ისტორია, ისინიც ღრმა შინაარსის მატარებლებია ყველა თაობისთვის. მაგრამ განსაკუთრებით მნიშნელოვანია მათთვის, ვინც უკანასკნელ დღეებში ცხოვრობს. ამ ისტორიულ წინასწარმეტყველებებში ბევრი დეტალია, რომელიც დაგვეხმარება უკეთ გავიგოთ ის, რასაც „აწმყო დროის ჭეშმარიტებას“ ვუწოდებთ. 

თუმცა სიფრთხილე უნდა გამოვიჩინოთ იმაში, რომ არ დავიწყოთ ისტორიის ყველა წვრილმანის განხილვა, რაც არასწორ განმარტებამდე მიგვიყვანს. იესოს იგავების მსგავსად, აქაც ყურადღება უნდა გავამახვილოთ ძირითად იდეებსა და პრინციპებზე. ჩვენ არ უნდა ვეცადოთ, რომ განვმარტოთ თითოეული სიტყვა იმ იმედით, რომ მასში რაღაც დაფარულ ჭეშმარიტებას აღმოვაჩენთ. ამის ნაცვლად უნდა ვიპოვოთ ზოგადი იდეები და პრინციპები, შემდეგ კი შევუსაბამოთ ისინი ბოლო ჟამის მოვლენებს. 