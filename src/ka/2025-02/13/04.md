---
title: ბელშაცარის ნადიმი
date: 24/06/2025
---


მას შემდეგ, რაც ძვ.წ. 612 წელს მიდიელებმა და ბაბილონელებმა ნაბუქოდონოსორის მამის მეთაურობით გაერთიანებული ძალებით დაიპყრეს ნინევე, ბაბილონმა არნახულ აღმასვლას მიაღწია. ასეთი რამ მათი დიდი კანონმდებლის, ჰამურაბის დროიდან არ მომხდარა. ნაბუქოდონოსორის ხელმძღვანელობით, რომელიც თავისუფალი იყო ასურელთა თავდასხმებისგან, ბაბილონის სიმდიდრე და გავლენები იმდენად იზრდებოდა, რომ გარშემომყოფი ერები იძულებული გახდნენ ეღიარებინათ მისი ბატონობა. ის გახდა მეფე ერთა შორის და ყველა, ვისაც კეთილდღეობა სურდა, მას უცხადებდა ერთგულებას. 

ამასთან, რამდენადაც შეგვიძლია შევაფასოთ, ნაბუქოდონოსორი აღესრულა რწმენით, რომ დანიელის ღმერთი მართლაც ყველა ერის კანონიერი ხელმწიფეა (დან. 4:34-37). დანიელის მიერ მოთხრობილ მომდევნო თავში საუბარი იქნება ნაბუქოდონოსორის მემკვიდრის, ბელშაცარის შესახებ. 

`წაიკითხეთ დან. 5:1-31. რა დანაშაულებები ჩაიდინა ბელშაცარმა ღმერთის წინაშე (მუხლი 1-5)?` 

`რომელ ცოდვებში დაადანაშაულა ღმერთმა მეფე დანიელის მეშვეობით (5:22,23)?`

ბელშაცარი: 

არ

თუმცა

და

ჭურჭელი

ადიდებდი

ის ღმერთი

ალბათ ყველაზე სამწუხარო და ტრაგიკული ნაწილი ამ ისტორიისა დან. 5:22-შია  აღწერილი. მას შემდეგ, რაც დანიელმა მეფეს მისი დაცემისა და ნაბუქოდონოსორის შემდგომი განკურნების შესახებ მოუთხრო, მან წარმოთქვა: „შენ, მისმა ვაჟმა, გული არ დაიმდაბლე, თუმცა იცოდი ეს ყველაფერი“. ეს ნიშნავს, რომ ბელშაცარს ჰქონდა შესაძლებლობა, რომ გასცნობოდა ჭეშმარიტებას და შეიძლება თავადაც შეესწრო ნაბუქოდონოსორის თავს გადამხდარ ამბებს, მაგრამ ამ ყველაფრის უგულებელყოფა გადაწყვიტა და იმავე გზას დაადგა, რომელმაც ამდენი უბედურება მოუტანა მის წინამორბედს. 

ნაბუქოდონოსორის მსგავსად, რომელმაც ოქროს კერპი ააგო, ბელშაცარიც ღიად დაუპირისპირდა დანიელის ღმერთის წინასწარმეტყველებას. შეიძლება მას უნდოდა ეჩვენებინა, რომ ბაბილონელები იმ ღმერთზე მაღლა იდგნენ, რომელმაც მათი დაღუპვა იწინასწარმეტყველა, მათ ხომ დაამარცხეს იუდეველები და ხელში ჩაიგდეს მათი საღვთისმსახურებო ჭურჭელი. ეს სრული დაუმორჩილებლობა იყო, მიუხედავად იმისა, რომ ბელშაცარს საკმარისზე მეტი მოწმობა ჰქონდა ამის გასაგებად. პრობლემა ამაყ და ურჩ გულში იყო და არა გაუაზრებლობაში. ბოლო დღეებში, როდესაც მსოფლიოში უკანასკნელი კრიზისი დადგება, ადამიანებს ასევე მიეცემათ შესაძლებლობა, რომ გაეცნონ სიმართლეს. მათი არჩევანიც, ბელშაცარის მსგავსად, დამოკიდებული იქნება გულის მდგომარეობაზე და არა არცოდნაზე. 

