---
title: ჯიუტი წინასწარმეტყველი
date: 22/06/2025
---

იონას ისტორია, რომელიც სულ რაღაც ოთხ თავშია მოთხრობილი, მართალია მოკლეა, მაგრამ ძალიან მნიშვნელოვანი. მრავალმა მორწმუნემ ამოიცნო საკუთარი თავი ამ უკმაყოფილო წინასწარმეტყველში. ამ ისტორიას ასევე გააჩნია ღრმა ქვეტექსტი, რომელიც მოსალოდნელ მოვლენებს უკავშირდება. 

`წაიკითხეთ მათ. 12:38-41. რას მოიხსენიებს იესო იონას ისტორიიდან, როდესაც მწიგნობრებსა და ფარისეველებს ესაუბრება?`

`იესოს სიტყვებით, რატომ დასდებენ ნინეველები მსჯავრს „ამ მოდგმას“?`

იესომ განაცხადა, რომ ის იონაზე მეტია. მან იცოდა, რომ ამქვეყნად მოსულს ჯვარი ელოდა, მაგრამ მაინც მოვიდა, „დაკარგულის მოსაძებნად და სახსნელად“ (ლუკ. 19:10). იონამ თავისი ცოდვების გამო სამი დღე გაატარა დიდი თევზის მუცელში; იესომ სამი დღე გაატარა სამარხში ჩვენი ცოდვების გულისთვის. აი, რა გახდა საჭირო დაკარგულთა გამოსასყიდად. 

ჩვენ ვიცნობთ იონას, როგორც წინასწარმეტყველს, რომელსაც არ სურდა ნინევეში წასვლა. ადამიანური თვალსაზრისით შეგვიძლია მას გავუგოთ, ასურელები ხომ სასტიკი ადამიანები იყვნენ. ვის ესიამოვნებოდა სახარების ქადაგება მტრულად განწყობილ ქალაქში?

`როგორ წარადგინა თავი და საკუთარი რწმენა იონამ? (იონ. 1:9)`

`თქვენ როგორ აღწერდით თქვენს რწმენას?`

ამ ისტორიაში არის მნიშვნელოვანი მომენტი, რომელიც მიუთითებს ბოლო ჟამის ნარჩომის მოძრაობაზე: იონას მისი ვინაობის შესახებ ეკითხებიან, ის კი პასუხობს: „ებრაელი ვარ, მოშიში უფლისა, ცათა ღმერთისა, რომელმაც ზღვა და ხმელეთი შექმნა“. ეს განცხადება ძალიან ჰგავს პირველი ანგელოზის უწყებას (იონ. 1:9; გამოცხ. 14:7). მართლაც, მისი მითითება უფალზე, როგორც „ზეცისა და ხმელეთის შემქმნელზე“, რა თქმა უნდა, აღწერს უფალს, როგორც შემოქმედს. ეს ფაქტი საფუძველია იმისა, თუ რატომ უნდა ვეთაყვანებოდეთ მას, თაყვანისცემას კი ცენტრალური ადგილი უჭირავს ბოლო ჟამის მოვლენებში. 

ამავდროულად, ჩვენ ასევე ბრალს გვდებენ პრინციპულად არაპოპულარული უწყების - სულიერი ბაბილონის შესახებ ქადაგებაში. „გამოერიდე მას, ჩემო ხალხო“ (გამოცხ. 18:4), - ამის თქმა ნიშნავს იმას, რომ წუთისოფელს მონანიებისკენ მოუწოდო. მონანიებისკენ მოწოდება თითქმის ყოველთვის უარყოფას იწვევს ადამიანთა უმრავლესობაში, მაშინაც კი, როდესაც რბილადაა გაჟღერებული. რომელ ჩვენგან არ მიუღია უარყოფითი, ან ზოგჯერ მტრული გამოხმაურებაც კი მახარობლობის დროს? ასეთი აღქმა თითმის ყოველთვის თან ახლავს ჩვენს დამოწმებას ქრისტეს შესახებ. 

`თქვენ ჰგავხართ რამით იონას?`

`როგორ შევცვალოთ ჩვენი დამოკიდებულება ურწმუნო ადამიანების მიმართ და მათთვის მახარობლობის მხრივ?` 