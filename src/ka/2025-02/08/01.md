---
title: წინასწარმეტყველებები და ფსალმუნები. ნაწილი 1
date: 17/05/2025
---

### გამოსაკვლევად შემოთავაზებული ბიბლიური მუხლები
ფსალმ. 5; ფსალმ. 14; ფსალმ. 23; ფსალმ. 50:7-15; ფსალმ. 121; ებრ. 9:11-15; გამოცხ. 14:1. 

> <p>სამახსოვრო მუხლი:</p>
> „ვიხილე: აჰა, კრავი დგას სიონის მთაზე და მასთან ასორმოცდაოთხი ათასი, რომელთაც შუბლებზე აწერიათ მისი სახელი და მისი მამის სახელი“ (გამოცხ. 14:1). 

ჩვენ, მეშვიდე დღის ადვენტისტები მივეჩვიეთ, რომ გამოცხადების წიგნის სიმბოლოებს ძველი აღთქმის ისტორიებში უნდა ვეძებდეთ, მათი უკეთესად გაგებისთვის. მაგრამ ეს ისტორიები ერთადერთი წყარო არ არის, სადაც ამ სიმბოლოების პოვნა შეიძლება. ისინი მთელ ძველ აღთქმაში გვხვდება. 

შინაარსობრივად ერთ-ერთი ყველაზე მდიდარი ბიბლიური წიგნი - ფსალმუნებია, წმიდა პოეზიის კრებული. მასში აღწერილია სხვადასხვა სახის ადამიანური განსაცდელი და ღმერთთან ურთიერთობის გამოცდილებები. ცოდვითა და ტანჯვით გამოწვეული მწუხარებიდან, ღმერთის თანდასწრებით და მიტევებისა და გადარჩენის დაპირებებით გამოწვეულ დაუოკებელ სიხარულამდე  - ფსალმუნები მოიცავს ადამიანურ ემოციათა სრულ სპექტრს. ფსალმუნების ყურადღებით წაკითხვა გვიხსნის ისეთ დეტალებს, რომლებიც აცოცხლებს გამოცხადების წიგნს, განსაკუთრებით, გამოცხ. 14-ს, სადაც აღწერილია ღმერთის ნარჩომი ეკლესიის ბოლო საქმე. ბოლო ჟამის ღვთის ერს მიცემული აქვს იგივე დავალება, რაც უძველეს ისრაელს - ის უნდა იყოს ნათელი წუთისოფლისა, უნდა აუწყოს მას უკანასკნელი, მოწყალე მოწოდება ყველა ადამიანის მიმართ, რომ მოინანიონ და დაემორჩილონ შემოქმედს. 

საგალობელთა ამ კრებულში მოყვანილი ზოგიერთი დეტალი დაგვეხმარება, რომ ახლებურად გავიაზროთ და შევაფასოთ ჩვენი როლი დედამიწის ისტორიის უკანასკნელ დღეებში. 