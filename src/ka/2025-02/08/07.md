---
title: შემდგომი გამოკვლევისათვის
date: 23/05/2025
---

„დავითის ფსალმუნები მის განცდათა ფართო სპექტრია - დაწყებული სინდისის ქენჯნიდან და საკუთარი თავის მკაცრი განკითხვიდან, ამაღლებული რწმენითა და უფალთან უდიდესი სიახლოვით დამთავრებული. მისი ცხოვრების ისტორია გვამცნობს, რომ ცოდვის შედეგი შერცხვენა და თავმოჭრაა, უფლის სიყვარული და წყალობა კი უსასრულოა; რომ მხოლოდ რწმენა აძლევს ადამიანს უფლებას, ღვთის შვილად იწოდებოდეს. ბიბლიაში მოცემულ ყველა მოწმობათა შორის, დავითის ცხოვრების ისტორია უფლის ერთგულების, სამართლიანობის და მისი წყალობის აღთქმის ერთერთი უძლიერესი მტკიცებაა...

„შევფიცე დავითს, ჩემს მორჩილს... რომ ჩემმა ხელმა წარმართოს იგი და ჩემმა მკლავმა გაამაგროს... ჭეშმარიტება და წყალობა ჩემი მასთანაა და ჩემი სახელით მომაღლდება ღირსება მისი. ზღვას გადავაწვდენ მის ხელს და მდინარეებს - მის მარჯვენას. ის მომიწოდებს: „მამაჩემი ხარ, ჩემი ღმერთი და ბურჯი ჩემი ხსნისა”; მეც უფროსობას ვუბოძებ მას, ქვეყნიერების მეფეებზე უმაღლესობას; უკუნისამდე შევუნახავ მას ჩემს წყალობას და ჩემი აღთქმა საიმედო იქნება მისთვის” (ფსალმ. 88:4,22,25-29)“ (პატრიარქები და წინასწარმეტყველები, გვ. 78). 

**კითხვები მსჯელობისთვის:**

`1.კაცობრიობამ არ გაამართლა მოლოდინები ღმერთთან დადებული აღთქმის საკუთარი ნაწილის შესრულებაში. მაგრამ მთელი რიგი სერიოზული შეცდომების  მიუხედავად, დავითი „ღმერთის გულის სანდომი“ კაცი იყო, რომელიც იმისთვის იყო არჩეული, რომ ხსნის პირობები მოეტანა ჩვენამდე. რა თვალსაზრისით არის დავითი იესოს წინამორბედი, რომელიც სრულყოფილად იცავდა ღმერთის აღთქმას ჩვენი გულისთვის? რატომ არის ის, რაც იესომ ჩვენთვის გააკეთა, ჩვენი ერთადერთი იმედი?`

`2.ფსალმუნების რომელი ნაწყვეტები მოგეჩვენათ განსაკუთრებულად სასარგებლოდ ან მნიშვნელოვნად იმის გამო, რომ ასახავს ისეთ გამოცდილებას, რომელსაც თქვენც წააწყდით თქვენს ცხოვრებაში?`

`3.რატომ არის ფსალმუნებში ასე ხშირად მოხსენიებული ტაძარი? რა შეგვიძლია ვისწავლოთ დავითის საწმიდრისადმი სიყვარულის მაგალითზე? როგორ შეუძლია ამას, რომ დაგვეხმაროს დავაფასოთ ის, რაც გვაქვს იესოში, ჩვენს ზეციურ მღვდელმთავარში, რომელიც „ღვთის მარჯვნივ არის და ის შუამდგომლობს ჩვენთვის“ (რომ. 8:34)? მიუხედავად იმისა, რომ გამოსყიდულები ვართ, რატომ გვჭირდება ქრისტე, რომელიც ჩვენთვის შუამდგომლობს ზეცაში?` 

`4.ზემოთ მოყვანილ ელენ უაითის ციტატაზე დაყრდნობით მოგვითხრეთ, როგორი იყო თქვენი გამოცდილება, როდესაც ღმერთმა აამაღლა თქვენი „მონანიე სული“, რომ მასაც გაეზიარებინა „შვილობის უფლება, ღვთის შვილად წოდების უფლება“ ცოდვის „ტკივილისა და სირცხვილის“ შემდეგ?`