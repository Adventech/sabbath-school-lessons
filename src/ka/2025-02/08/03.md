---
title:  სიონის მთაზე 
date: 19/05/2025
---




`წაიკითხეთ გამოცხ. 14:1. სად იმყოფებიან კრავი და დასხნილნი?` 

გამოცხ. 14-ში ჩვენ ვხედავთ, რომ ღვთის ერი სიონის მთაზე დგას. თავდაპირველად ეს მთა თანამედროვე ძველი იერუსალიმის დასავლეთით მდებარეობდა და ითვლებოდა ადგილად, სადაც ღმერთის თანდასწრება განსაკუთრებული ძალით ვლინდებოდა. დროთა განმავლობაში სიონის მთა დაუკავშირდა სატაძრო მთას მორიას მთაზე, რომელიც ძველი საწმიდრის ადგილას მდებარეობდა. 

სხვა სიტყვებით რომ ვთქვათ, ღმერთის ბოლო ჟამის ნარჩომის ეს მნიშვნელოვანი სურათი საწმიდრის ენითაა გადმოცემული, როგორც გამოცხადების წიგნის საკვანძო სცენების უმრავლესობა. კრავის დამსახურებით, ღვთის ერი მის წმიდა მთაზეა! 

`წაიკითხეთ ფსალმ. 14:1 და 23:3. რა მნიშნველოვანი კითხვა ისმის ამ მუხლებში?`

`როგორ ფიქრობთ, რატომ არის დავითისთვის ასეთი მნიშნელოვანი უფლის მთაზე ყოფნა?`

`როგორ შეიძლება მათ რიგებში მოხვედრა, ვინც წმიდა მთაზე იქნება?` 

ცოდვილთათვის მეტად რთულია იმ ადამიანთა აღწერილობასთან შესაბამისობაში ყოფნა, ვისთვისაც ნებადართულია ღმერთის თანდასწრებაში შესვლა. რომელ ჩვენგანს შეუძლია თამამად თქვას, რომ ყოველთვის უმწიკვლოდ დადის? ან რომ ყოველთვის ჭეშმარიტებას ამბობს თავის გულში (ფსალმ. 14:3)? ვერცერთი ჩვენგანი ვერ იტყვის, რომ „არასოდეს წაფორხილდება“ (ფსალმ. 14:5). თუ ვამბობთ, რომ ცოდვა არ გვაქვს, ბიბლია ასწავლის, რომ ჩვენში არ არის ჭეშმარიტება (1იოან. 1:8).

ჩვენ ვერ მივალთ ვერავითარ სხვა დასკვნამდე გარდა იმისა, რომ მხოლოდ კრავის დამსახურებით შეგვიძლია ვიდგეთ სიონის მთაზე. დავითის ფსალმუნში კრავი არ არის მოხსენიებული, მაგრამ ის უეცრად ჩნდება გამოცხ. 14-ში მოყვანილ აღწერაში, თითქოს ეს ადგილი დავითის კითხვას პასუხობდეს. ახლა, როდესაც ღვთის კრავმა სიონის მთაზე, საწმიდარში დაივანა, ჩვენც შეგვიძლია ვიყოთ მასთან ერთად, მისი სრულყოფილი სიმართლის წყალობით, რომელიც რწმენით ჩვენს სიმართლედ შეირაცხება. ჩვენ შეგვიძლია ვიქონიოთ „გაბედულება წმიდაში შესვლისა იესოს სისხლის მეშვეობით, ახალი და ცოცხალი გზით, რომელიც გაგვიხსნა მან ფარდით, ესე იგი, თავისი ხორცით“ (ებრ. 10:19-20). რისი იმედი უნდა გვქონოდა მისი სისხლის გარეშე? არაფრის. 

`გაიხსენეთ ყველა ბიბლიური დაპირება ცოდვაზე გამარჯვების შესახებ. მიუხედავად ამ დაპირებებისა, რატომ არ შეგვიძლია, რომ იმ სრულყოფილ ცხოვრების წესს მივაღწიოთ, რომელიც იესომ დაგვიტოვა?`

`რატომ გვჭირდება მისი, როგორც ჩვენი შემნაცვლებელის სრულყოფილი ცხოვრება?` 

