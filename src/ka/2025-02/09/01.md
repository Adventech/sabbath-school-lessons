---
title:  წინასწარმეტყველებები და ფსალმუნები. ნაწილი 2 
date: 24/05/2025
---




გამოსაკვლევად შემოთავაზებული ბიბლიური მიხლები: ფსალმ. 45; ფსალმ. 46:2-5; 66:3,4; 74; იერ. 4:23-26; 1თეს. 4:13-17; გამოცხ. 14:6-12. 

> <p>სამახსოვრო მუხლი:</p>
> „გიწამებენ ერები, ღმერთო, გიწამებენ ყველა ერები. გაიხარებენ და ილხენენ ერები, რადგან გაასამართლებ ერებს სისწორით, და ერებს ქვეყანაზე წარუძღვები“ (ფსალმ. 66:3-4).

როდესაც ბოლო ჟამის შესახებ ვმსჯელობთ ყოველთვის ვცდილობთ, რომ ყურადღების ცენტრში მოვაქციოთ მხეცები და ღმერთის მოწინააღმდეგე ძალები. დიახ, ისინი მნიშვნელოვან როლს ასრულებენ. თუმცა წინასწარმეტყველებები პირველ რიგში ეხება ისეთ საკვანძო საკითხებს, როგორიცაა: ცოდვა და ტანჯვა, სამსჯავრო, ბრძოლა სიკეთესა და ბოროტებას შორის, სიმართლისა და მანკიერების ბუნება, დევნა და მრავალი სხვა.

ფსალმუნების წიგნში ეს საკითხები დეტალურად არის განხილული. მასში ადამიანური ემოციების პრაქტიკულად ყველა შესაძლო მაგალითია წარმოდგენილი - პირქუში მწუხარებიდან, დაუოკებელ სიხარულამდე. ჩვენ ვხედავთ, როგორ ემზადება ღვთის ერი ბნელეთის ძალებთან ბრძოლისთვის. ჩვენ ვკითხულობთ იმ ადამიანების შესახებ, რომლებიც ცდილობენ გაარკვიონ, თუ რატომ არ აღკვეთს ღმერთი ბოროტებას პირდაპირ და დაუყოვნებლივ - საკითხი, რომელიც უეჭველად ყველას გვადარდებს. პასუხების მისაღებად ჩვენ გვაგზავნიან საწმიდარში, სადაც ღმერთის, როგორც შემოქმედის სტატუსი არაერთხელ არის მოხსენიებული. განა ეს ის საკითხები და პრობლემები არ არის, რომლებიც დღესაც, თანამედროვე სამყაროშიც აქტუალურია? 

დიახ, ეს ნამდვილად ასეა და ამიტომ განვაგრძობთ ფსალმუნების წიგნის შესწავლას, რომ მეტი შევიტყოთ ამ უმნიშვნელოვანესი ჭეშმარიტებების შესახებ. ამ კვირის განმავლობაში კვლავ განვიხილავთ რამდენიმე ისეთ წინასწარმეტყველურ სიმბოლოს ფსალმუნთა წიგნიდან, რომელიც გამოცხადებაშიც გვხვდება.

