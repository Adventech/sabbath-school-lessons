---
title: „მის ფერხთა ქვეშ“
date: 27/05/2025
---

`წაიკითხეთ ეფეს. 1:22. მიაქციეთ ყურადღება გამოთქმას „მის ფერხთა ქვეშ“. როგორ ფიქრობთ, რა არის ამ გამოთქმის აზრი?` 

გრძელვადიან პერსპექტივაში ჩვენ ნათელი მომავალი გველის. აქამდე კაცობრიობა ჩვენ პლანეტაზე ბატონობას ლუციფერს უთმობდა და როდესაც სატანა ზეციურ კრებაზე გამოცხადდა, ტრაბახობდა, რომ დედამიწა მას ეკუთვნის. „და ჰკითხა უფალმა სატანას: ‘საიდან მოდიხარ?’ და მიუგო სატანამ უფალს: ‘ქვეყნად წანწალიდან და ხეტიალიდან’“ (იობ. 1:7).

ასე განაცხადა სატანამ საკუთარი ბატონობის შესახებ. ძველად ფეხით შემოვლა საკუთრების აღსანიშნავად გამოიყენებოდა: „და ადექი და მოიარე ეს ქვეყანა, მისი სიგრძე და განი, რადგან შენ მოგცემ მას“ (დაბ. 13:17).

`ფსალმ. 46:1-5. განიხილეთ ამ ფსალმუნის სიტყვები, როგორც წინასწარმეტყველება დიად ბრძოლაში საბოლოო გამარჯვების შესახებ. რა გრძნობებს იწვევს თქვენში მტკიცება იმისა, რომ ღმერთმა ერები თავის „ფერხთა ქვეშ“ დაიმორჩილა? (მუხლი 3)`

ელენ უაითი აღწერს ათასწლოვანი მეფობის შემდეგ განვითარებულ მოვლენებს: „‘შედგება მისი ფეხი იმ დღეს ზეთისხილის მთაზე, იერუსალიმის პირდაპირ რომ არის, აღმოსავლეთით. შუაზე გაიპობა ზეთისხილის მთა... და გაჩნდება ძალზე დიდი ხეობა. იქნება უფალი მეფედ მთელს ქვეყანაზე. იმ დღეს ერთი იქნება უფალი და მისი სახელიც ერთი იქნება’ (ზაქ. 14:4,5,9). და შემდეგ ზეციდან დამაბრმავებელი ბრწყინვალებით ჩამოვა ახალი იერუსალიმი, დადგება მისთვის მომზადებულ, განწმედილ ადგილზე და ქრისტე თავის ხალხთან და ანგელოზებთან ერთად შევა წმიდა ქალაქში“ (დიადი ბრძოლა, გვ. 662,663).

`შეხედეთ იმ იმედს, რომელიც იესომ გვაჩუქა. დაფიქრდით იმაზე, თუ რა რთული იქნებოდა ცხოვრება ყველაფერი რომ სიკვდილით მთავრდებოდეს.`