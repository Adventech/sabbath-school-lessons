---
title:  ღვინო და სისხლი 
date: 28/05/2025
---




`წაიკითხეთ ფსალმ. 74. ამ ფსალმუნის რომელი მუხლები მოგაგონებთ მესამე ანგელოზის უწყების შინაარსს გამოცხ. 14:9-11-დან?` 

არსებობს მოსაზრება, რომ ეს ფსალმუნი სანხერიბის ლაშქარზე საოცარი გამარჯვების შემდეგ შესრულდა (2ნეშტ. 32; 4 მეფ. 19), - ისტორია, რომელიც, როგორც ჩანს, მიუთითებს უწმიდურთა საბოლოო განადგურებაზე გამოცხ. 20-ში. ღმერთის ერი წმიდა ქალაქშია თავის მართალ მეფესთან ერთად, როდესაც უწმიდურთა ლაშქარი ალყას არტყამს მას, შემდეგ კი თავად ღმერთი ანადგურებს მათ. 

ერთ-ერთი საკითხი, რომელსაც ღმერთი სამსჯავროზე წყვეტს ძალაუფლების უკანონო მითვისებაა, რასაც ჩვენს დაცემულ წუთისოფელში ჰქონდა ადგილი. დაცემული ადამიანები აღარ ცხოვრობენ სხვებისთვის და ღმერთის განსადიდებლად, არამედ მხოლოდ საკუთარი თავისთვის. დღეს ჩვენ მრავალი თვალსაზრისით ვცხოვრობთ იმ შედეგებით, როდესაც ვირჩევთ გვჯეროდეს, რომ სამყაროში არ არის აზრი ან ობიექტური მორალური სტანდარტები.

ფილოსოფოსი ფრიდრიხ ნიცშე ამტკიცებდა, რომ იმისათვის, რომ აზრი არსებობდეს, ჩვენ თავად უნდა მოვიფიქროთ ის ჩვენთვის და წარმოვიდგინოთ, თითქოს სამყარო ჩვენს საამებლად არსებობს. არსებითად, ყველა ადამიანი ისე იქცევა, თითქოს თავად ყოფილიყოს ღმერთი. (შეიძლება სამართლიანად დაისვას კითხვა: რამდენად სასარგებლო იყო ნიცშეს ფილოსოფია თავად მისთვის? არც ისე. მან შეტევა მიიღო და ჭკუიდან შეიშალა მას შემდეგ, რაც იტალიის ქალაქ ტურინის ქუჩაში ცდილობდა ხელი შეეშალა ადამიანისთვის, რომელიც ცხენს ამათრახებდა. თავისი ცხოვრების მომდევნო თერთმეტი წელი მან ნახევრად სიგიჟის მდგომარეობაში გაატარა და 1900 წელს გარდაიცვალა). 

`ფსალმ. 74:9-ში მოხსენიებულია სასმისი ღვინით, „ნარევით სავსე“. მოიყვანეთ დღევანდელ ცხოვრებაში ჭეშმარიტებისა და სიცრუის „ნარევის“ მაგალითები.`

რამდენად სერიოზულიც არ უნდა იყოს პრობლემები, მნიშვნელოვანია მორწმუნეებს გვახსოვდეს, რომ უნდა შევინარჩუნოთ იმედი და თავი შევიკავოთ მომავლის შესახებ ნაადრევი დასკვნების გამოტანისგან მხოლოდ აწმყოში მიმდინარე მოვლენებზე დაყრდნობით. ადვილად შეიძლება სასოწარკვეთილებაში ჩავარდნა, როდესაც ვხედავთ, როგორ ნადგურდება ცივილიზაციის საფუძვლები უღმერთო ადამიანების ან მათ მიერ, ვინც არ ითვალისწინებს ბიბლიურ შეხედულებებს. მსოფლიოს ზოგიეთ კუთხეში ებრძვიან ისეთ საბაზისო მორალურ ღირებულებებსაც, როგორებიცაა სქესთა დაყოფა ქალად და მამაკაცად. უზნეო საქციელები, რომლებზეც ერთ დროს პირად საუბრებში ლაპარაკიც სირცხვილად მიაჩნდათ, დღესდღეობით საქებარი გახდა და საზოგადოების აპლოდისმენტებს იმსახურებს. ეს მეტყველებს იმაზე, თუ რამდენად სერიოზული გახდა ვითარება სამყაროში. 

`მართალია უნდა ვცდილობდეთ, რომ გარშემომყოფთა ცხოვრება უკეთესი გავხადოთ, მაგრამ რატომ არის მნიშვნელოვანი ყოველთვის გვახსოვდეს, რომ ამისთვის ამჟამინდელი სამყაროს სრულად განადგურება და მისი ზებუნებრივად ხელახლა შექმნა დაგვჭირდება? მხოლოდ მაშინ დალაგდება ყველაფერი თავის ადგილას.` 

