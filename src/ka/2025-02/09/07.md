---
title: შემდგომი გამოკვლევისათვის
date: 30/05/2025
---


წაიკითხეთ ფსალმ. 132; საქმე. 1:4-9 და გამოცხ. 5:4-7.

„პატრიარქების დღეებში სულიწმიდის ძალის გამოვლინებები ხშირი და თვალსაჩინო იყო, მაგრამ აქამდე ის არასოდეს ყოფილა ნაჩვენები მთელი თავისი სისავსით. ახლა მხსნელის სიტყვებისადმი მორჩილებით, მოწაფეები ლოცულობდნენ ამ ძღვენისთვის, ზეცაში კი ამისთვის ქრისტე შუამდგომლობდა. მან ითხოვა სულის აღთქმული  ნიჭი, რომ გადმოეფინა ის თავის ერზე“ (ელენ უაითი, მოციქულთა საქმეები, გვ. 37). 

მოწაფეებს დაევალათ, რომ „ქვეყნის კიდემდე“ დაემოწმებინათ ქრისტეზე, შეესრულებინათ ის საქმე, რომელიც  ქრისტეს დაბრუნებას აუწყებდა (მათ. 24:14). ჩვენ უნდა გავაგრძელოთ მათ მიერ დაწყებული. 

როდესაც ქრისტემ მოგვიწოდა, რომ მიგვეტანა სახარება წუთისოფლისთვის, მას არ მივუტოვებივართ ჩვენ, რომ თავად გვეფიქრა როგორ გავაკეთოთ ეს. ეს საქმე ზეციური საწმიდრიდან არის მართული. ჩვენი შრომა განუყოფლადაა დაკავშირებული ქრისტესთან - ის მიგვიძღვის და გვაძლევს ძალას. ეს მისი საქმეა და არა ჩვენი, და ჩვენ მოწოდებული ვართ, რომ გავყვეთ მის ხელმძღვანელობას. 

თქვენ შენიშნავთ, რომ ეს ისევე მოხდება, როგორც ისრაელის შემთხვევაში - ღმერთი სთხოვდა მათ, რომ მიჰყოლოდნენ მის მითითებებს, შემდეგ კი შეუძლებელს შესაძლებლად აქცევდა. სულიწმიდა უკვე მუშაობს ჩვენი ახლობლების გულებში; ჩვენ გვთხოვენ, რომ ახლოს ვიყოთ, როდესაც გადაწყვეტილების მიღების დრო მოვა, რომ შევძლოთ მათი მოწვევა ღმერთის ხალხთან გაერთიანებისკენ, რათა ისინიც იდგნენ კრავთან ერთად სიონზე. ჩვენ არ გვჭირდება ახალი საშუალებების და მეთოდების შემუშავება, იმიტომ, რომ ამ საქმის პასუხისმგებლობის სიმძიმე არასოდეს არ ყოფილა ჩვენს მხრებზე. 

**კითხვები მსჯელობისთვის:** 

`1.მსოფლიოში არსებობს ბევრი ადამიანი, რომელსაც არ სმენია მარადიული სახარების შესახებ, მიუხედავად იმისა, რომ სამი ანგელოზის უწყება მთელ წუთისოფელში ვრცელდება. იმსჯელეთ, როგორ შეგვიძლია ჩვენ, როგორც ეკლესიას, რომ უკეთ შევასრულოთ მისია, რომლისკენაც ქრისტე მოგვიწოდებს. როგორ ვისწავლოთ, რომ არ ჩავცვივდეთ სასოწარკვეთილებაში, როდესაც აშკარა ხდება, რომ ჯერ კიდევ უამრავი ადამიანია, ვინც არ იცის ბოლო ჟამის ჭეშმარიტებების შესახებ?`

`2.გამოცხ. 15-ში იოანე ხდება მოწმე იმისა, როგორ გადაეცემა დაბეჭდილი წიგნი კრავს, რადგან ის ღირსია. გამოცხ. 6-ში როდესაც წიგნს ბეჭედს ხსნიან, ჩვენ ვხედავთ ახალი აღთქმის ეკლესიის ისტორიას, რომელიც მკაფიოდ არის ნაწინასწარმეტყველები უკანასკნელ დღეებამდე. რა გაკვეთილების გამოტანა შეგვიძლია ამ აღწერილობიდან იმის შესახებ, თუ როგორ აპირებს ღმერთი საქმის დასრულებას?`

`3.ჩვენ გარშემო დღეს მიმდინარე მოვლენებიდან რომლებს შეუძლია მარტივად მიგვიყვანოს იქამდე, რაც, როგორც ვიცით, გამოცხ. 13 და 14-ში მოხდება? რა მოვლენები უშლის ჯერ კიდევ ამას ხელს?`



