---
title: „შემწე გაჭირვებაში“
date: 25/05/2025
---


`წაიკითხეთ ფსალმ. 45. ჩამოთვალეთ სტიქიები და უბედურებები, რომლებიც ამ ფსალმუნშია მოხსენიებული.`

`რომელი იმედის მომცემი უწყებებია გაჟღერებული სხვადასხვა ცხოვრებისეული კატაკლიზმის ფონზე?`

`ღმერთია ჩვენი (მუხლი 2)`

`ღმერთი მის შუაგულშია (მუხლი 5)`

`ძალთა უფალი (მუხლი 8)`

`ძალთა უფალი (მუხლი 12)`

45-ე ფსალმუნი, როგორც ჩანს, ეხება იგივე საკითხს, რომელსაც ებრაელთა მიმართ წერილში ვხვდებით. მასში რაღაც უკეთესზეა საუბარი. იესო უკეთესია, ვიდრე მიწიერი მღვდელმთავარი, მისი მსხვერპლი უკეთესია ვიდრე შეწირული ცხოველები, ზეციური საწმიდარი კი უკეთესია ყველა იმ წინასახეზე, რომელიც არსებობდა დედამიწაზე.

თუმცა ამ ფსალმუნში სხვა მიდგომაა გამოყენებული. ავტორი არ ადარებს ერთმანეთს კარგსა და უკეთესს. ის ერთმანეთს უპირისპირებს სამყაროს თავისი აჯანყებებით და მათი საზარელი შედეგებით და იმ უკეთეს განზრახვას, რომელიც ღმერთს აქვს ჩვენთვის. 

მართლაც, ეს ფსალმუნი სავსეა იმედითა და დაპირებებით იმის შესახებ, რომ იმ სიცარიელეს, განსაცდელს, ტანჯვასა და ბრძოლას შორისაც, რომლის გადატანაც გვიწევს, საბოლოო ჯამში უნდა „შევჩერდეთ და გავიგოთ“, რომ ღმერთი არსებობს (ფსალმ. 45:10), და დავრწმუნდეთ, რომ ერთ დღესაც ყველაფერი დასრულდება, ღმერთი იქნება „ამაღლებული ქვეყნიერებაზე“ (ფსალმ. 45:10). 

მიაქციეთ ასევე ყურადღება იმას, რომ აქ წერია: „ამიტომ არ შეგვეშინდება, თუნდაც პირი იცვალოს ქვეყნიერებამ და მთები დაიძრნენ ზღვათა გულისაკენ“ (ფსალმ. 45:3).

ეს გვახსენებს მოვლენებს, რომლებიც მეორედ მოსვლის დროს მოხდება: „ცა გაუჩინარდა დაგრაგნილი წიგნივით. ყოველი მთა და კუნძული დაიძრა თავისი ადგილიდან“ (გამოცხ. 6:14); „რაკი ელით და ესწრაფით ღვთის მოსვლის დღეს, როცა ალმოდებული ცანი დაირღვევიან, ხოლო კავშირნი დაიწვებიან და დადნებიან“ (2პეტრ. 3:12). ჩვენი ამჟამინდელი სამყარო, რომელიც სავსეა შეცოდებებით, მარადიულად არ იარსებებს. ის, რაც შემდეგ მოხდება, ჩვენი გონებისთვის მიუწვდომელია. მაგრამ რაც ახლა გვჭირდება, ისაა, რომ ძლიერ ჩავებღაუჭოთ ღმერთის გამოცხადებას, რომელიც მოგვენიჭა, განსაკუთრებით კი ჯვარცმულ იესოს. 

`რაოდენ რთულიც არ უნდა იყოს დღესდღეობით ვითარება ამ სამყაროში (და ჩვენ ვიცით, რომ ამაზე უარესიც მოხდება), რა იმედი შეიძლება მოგვანიჭოს ღმერთის სიკეთის, ძალისა და ხასიათის ცოდნამ? გაიხსენეთ ჯვარი`

