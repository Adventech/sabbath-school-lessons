---
title: მეძავის სამსჯავრო
date: 17/04/2025
---

`გამოცხ. 19:1-9-ში აღწერილია ორი მოვლენა, რომელიც ერთდროულად ხდება: მეძავის სიკვდილი და ქრისტეს ქორწინება თავის პატარძალთან. რას ნიშნავს თითოეული მათგანი?`

მეძავის სამსჯავრო

კრავისა და მისი პატარძლის ქორწინება

`როგორ არის შესაძლებელი, რომ ორივე ეს მოვლენა ღმერთის სიყვარულისა და სიმართლის ამსახველი იყოს?`

ღალატმა შეიძლება ყველაზე სავალალო შედეგებამდე მიგვიყვანოს, რომლებიც აისახება როგორც შვილების, ისე გარშემომყოფების ცხოვრებაზე. ყველაზე მომთმენი და ერთგული მეუღლეებიც შეიძლება მივიდნენ იმ წერტილამდე, საიდანაც უკან დასახევი გზა აღარ არის, როდესაც რაიმეს შეცვლა შეუძლებელი ხდება. როდესაც ჩვენი სამყარო მივა იმ მდგომარეობამდე, სადაც ადამიანების გულები იმდენად გასასტიკდება, რომ აღარ ენდომებათ მონანიება, მაშინ აზრი აღარ ექნება სამყაროს არსებობის შენარჩუნებას, რაც ცოდვას ტანჯვის გამძაფრების საშუალებას მისცემს. დანაკლისის მიუხედავად, მათ, ვინც დააზარალა ამ სამყაროს ცოდვამ, შეუძლიათ გაიხარონ. როგორც იქნა, ყველაფერი დასრულდა და სამყარო უბრუნდება იმ მდგომარეობას, რომელიც ღმერთს ჰქონდა მისთვის ჩაფიქრებული. 

აწი არასდროს აღარ იქნება აჯანყება ღმერთის და მისი მმართველობის წინააღმდეგ, იმიტომ რომ ყველამ გაითავისა მნიშვნელოვანი გაკვეთილი: ღმერთი მართალია, როდესაც საუბრობს სიცარიელეზე, რომელსაც ქმნილების შემოქმედისაგან დაშორება იწვევს. 

`წაიკითხეთ გამოცხ. 21:2. მიაქციეთ ყურადღება, თუ როგორ ემზადება ღმერთი გადარჩენილებთან მარადიული ქორწინებისთვის. რა პრაქტიკული რჩევები შეგიძლიათ მისცეთ ადამიანს, რომელსაც სურს, რომ მოემზადოს შემოქმედთან ამ ქორწინებისთვის?` 

„მეუღლეობა სასიცოცხლო კავშირია, რომელიც ქრისტესა და მის ეკლესიას შორის ერთობას განასახიერებს. სული, რომელსაც ქრისტე ეკლესიის მიმართ ავლენს, არის სული, რომელიც ცოლმა და ქმარმა უნდა გამოავლინონ ერთმანეთის მიმართ“ (ელენ უაითი, მოწმობანი ეკლესიისთვის, ტ.7, გვ.46).

ქრისტე წარმოუდგენელ ტკივილს გრძნობდა მაშინ, როდესაც კაცობრიობამ უარყო იგი და მისთვის განკუთვნილი სიყვარული სხვა ღმერთებს მიუძღვნა. ამის მიუხედავად, მან გასწირა საკუთარი ჩვენი გულისთვის და საკუთარი სიცოცხლის ფასი გადაიხადა ჩვენი ურწმუნობისა და სულიერი მეძავობისთვის, რათა შევძლოთ მონანიება, კერპების მიტოვება და მარადიული სიცოცხლის დამემკვიდრება.

`წაიკითხეთ 1 პეტრ. 1:18,19. ამ მუხლებიდან რომელი სიტყვები გვაძლევს დარწმუნებულობას იმ დასასრულში, რომელიც გამოცხ. 21:1-4-შია აღწერილი?` 