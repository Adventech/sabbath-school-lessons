---
title: საფუძვლები წინასწარმეტყველებისთვის
date: 10/05/2025
---

### გამოსაკვლევად შემოთავაზებული ბიბლიური მუხლები
დაბ. 3:21-24; რიცხვ. 2:3-25; ეს. 6:6-8; 14:12-14; ეზეკ. 1:4-14; გამოცხ. 4:1-11. 

> <p>სამახსოვრო მუხლი:</p>
> „და მოვისმინე უფლის ხმა, რომელიც ამბობდა: ‘ვინ წარვგზავნო და ვინ წავა ჩვენთვის?’ და ვთქვი: ‘მე წარმგზავნე!’“ (ეს. 6:8).

ღმერთის უფლება, რომ მართოს სამყარო, ეფუძნება იმ ფაქტს, რომ თავად არის ყველაფრის შემოქმედი (გამოცხ. 4:11), და ასევე მის ხასიათს. როდესაც ვეცნობით ღმერთის მართალ ხასიათს, ვიწყებთ იმის გაცნობიერებას, თუ რატომ და როგორ არიან ცოდვილი ადამიანები მოკლებული ღვთის დიდებას (რომ. 3:23).

ამ კვირის განმავლობაში ჩვენ ჩავუღრმავდებით სატახტო დარბაზის ხილვას და დავინახავთ,  თუ როგორი დამოკიდებულება აქვს კაცთა მოდგმას წმიდა ღმერთთან, როგორ აღგვადგენს ქრისტეს მსხვერპლი  და როგორ გვაახლოვებს მის ტახტთან. ღმერთის ჩანაფიქრით, მას უნდა აღედგინა არა მხოლოდ ცალკეული ადამიანები, არამედ მთელი კაცობრიობა, რათა ისევ შეგვძლებოდა მისი დიდების გაცხადება დანარჩენი ქმნილებებისთვის. ბიბლიის გამოკვლევით ჩვენ შეგვიძლია ვიპოვოთ მნიშვნელოვანი მინიშნებები, რომლებიც დაგვეხმარება იმ მაღალი მოწოდების გაგებასა და დაფასებაში, რომელსაც ღმერთი გვთავაზობს, როგორც მიტევებულ და გამოსყიდულ ცოდვილებს. 

საბოლოო ჯამში ადამიანურ აჯანყებას ბოლო მოეღება. უფრო მეტიც, ღმერთის სიყვარული და თავგანწირვა იმაზე მეტად გაბრწყინდება, ვიდრე ეს იყო მის თავდაპირველ ჩანაფიქრში კაცობრიობისთვის. ღმერთს არასდროს არ ჰქონია სურვილი, რომ კაცობრიობა დაცემულიყო, ჯვარზე მან საოცარი გზით გამოავლინა თავისი ხასიათი, რომლის საფუძველიც სიყვარულია.