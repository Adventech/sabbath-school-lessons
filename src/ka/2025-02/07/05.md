---
title:  ღმერთი თავის ერს შორის 
date: 14/05/2025
---




ისრაელიანები მიჰყვებოდნენ ღრუბლის სვეტში დავანებულ ღმერთს აღთქმული ქვეყნისკენ მიმავალ გზაზე და პერიოდულად ჩერდებოდნენ, რომ დაედგათ კარავი, რომლის გარშემოც ყოველი ტომი საკუთარ ბანაკს შლიდა - სამ-სამი ტომი თითო მხრიდან. ღმერთის თანდასწრება ჩამოდიოდა წმიდათა წმიდაში და დაივანებდა საკუთარ ხალხს შორის.

`კარვის თითოეული მხრიდან განლაგებული იყო თითო მთავარი ტომი. რიცხვ. 2-ის თანახმად, რომელი იყო ეს ტომები?`

რიცხვ. 2:3 (აღმოსავლეთი)

რიცხვ. 2:10 (სამხრეთი)

რიცხვ. 2:18 (დასავლეთი)

რიცხვ. 2:25 (ჩრდილოეთი)

მიაქციეთ ყურადღება, რომ ყოველ ტომს ჰქონდა საკუთარი „დროშა“, განსაკუთრებული ემბლემა, რომელიც მათი განმასხვავებელი ნიშანი იყო. მართალია წმიდა წერილში არ არის მითითება იმაზე, თუ რა იყო გამოსახული თითოეულ დროშაზე, მაგრამ არსებობს საინტერესო ტრადიცია, რომელიც დაბ. 49-სა და რჯლ. 33-ში ტომების აღწერას ეფუძნება. „რაბინული ტრადიციის თანახმად, იუდას ტომის დროშაზე ლომი იყო გამოსახული, რეუბენის - ადამიანი, ან ადამიანის თავი, ეფრემის დროშაზე - ხარი, ხოლო დანის დროშაზე - არწივი; ამრიგად, ამ ოთხ დროშაზე წარმოდგენილი იყო ეზეკიელის მიერ აღწერილი ოთხი ცხოველი, რომლებიც ქერუბიმების გამოსახულებაში ერთიანდებოდა“ (Carl Friedrich Keiland Franz Delitzsch, Commentary on the Old Testament, vol. 1, p. 660). 

ასევე საინტერესოა, რომ ახალი იერუსალიმის აღწერაში ქალაქის ჭიშკრები მის ოთხივე მხარესაა განლაგებული და  ისრაელის ძეთა თორმეტ ტომს წარმოადგენს (გამოცხ. 21:12-13).

როგორც ისრაელის ბანაკის, ისე ახალი იერუსალიმის აღწერა ხაზს უსვამს ერთ მნიშვნელოვან ფაქტს - ღმერთს განზრახული აქვს, რომ დაუახლოვოს კაცობრიობა თავის ტახტს. გამოცხადების წიგნი გვეუბნება, რომ „მისი ტაძარი ყოვლისმპყრობელი უფალი ღმერთია და კრავი“ (გამოცხ. 21:22).

`ჩვენ, ცხადია, ისრაელის ბანაკში არ ვცხოვრობთ, მაგრამ როგორ შეგვიძლია ჩვენს ყოველდღიურ ცხოვრებაში, რომ მივუახლოვდეთ ღმერთის თანდასწრების შეგრძნებას?` 

