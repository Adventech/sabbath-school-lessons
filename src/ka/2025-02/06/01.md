---
title:  მსხვერპლის არსის წვდომა 
date: 03/05/2025
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 12:1-11; ეს. 1:2-15; 6:1-5; ანგ. 2:7-9; 1 კორ. 5:7; ებრ. 10:3-10; გამოცხ. 4:7-11; 5:9.

> <p>სამახსოვრო მუხლი:</p>
> „გალობენ ახალ საგალობელს და ამბობენ: “შენ ღირსი ხარ, აიღო წიგნი და ახსნა მისი ბეჭდები, ვინაიდან შენ დაიკალი და შენი სისხლით გამოგვისყიდე ღვთისათვის ყოველი ტომისა და ენისაგან, ხალხისა და ერისაგან“ (გამოცხ. 5:9). 

როდესაც იესო მივიდა იოანე ნათლისმცემელთან, მან წარმოთქვა: „აჰა, ღვთის კრავი, რომელმაც აიღო სოფლის ცოდვა“ (იოან. 1:29). ეს უტყუარი მინიშნება იყო ცხოველების მსხვერპლად შეწირვის პრაქტიკაზე, რაც მიუთითებდა ქრისტეს მონაცვლე სიკვდილზე კაცობრიობისთვის. 

ბიბლიაში გვერდს ვერ ავუვლით ცხოველების მსხვერპლად შეწირვის თემას. ის წითელ ზოლად გასდევს მის გვერდებს და მთავარ როლს ასრულებს გამოცხადების წიგნის იმ გრანდიოზულ სცენაში, სადაც  წინ მიუძღვის იოანეს ზეციური ტაძრის სატახტო დარბაზში  (გამოცხ. 4 და 5). ის ფაქტი, რომ იესო ამ საკვანძო სურათში წარმოდგენილია, როგორც დაკლული კრავი (გამოცხ. 5:6), გასაღებს გვაძლევს მთელი ამ წინასწარმეტყველური ეპიზოდის გასაგებად. 

ამ კვირის განმავლობაში ჩვენ უფრო დეტალურად განვიხილავთ მსხვერპლშეწირვის საკითხს, რაც დაგვეხმარება გამოცხადების წიგნში იესო ქრისტესთან დაკავშირებული კრავის სიმბოლოს უკეთ გააზრებაში.

