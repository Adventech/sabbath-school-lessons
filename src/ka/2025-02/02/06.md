---
title: გველი
date: 10/04/2025
---

გამოცხადების წიგნის საკვანძო თემა - თაყვანისცემაა. ის, ვინც ცრუ თაყვანისცემის სისტემებს ავრცელებს, მუხლში „გველეშაპად“ არის მოხსენიებული (გამოცხ. 13:2-4). ეს დაცემული ქერუბიმი შემთხვევით არ არის გველის სახით აღწერილი. ეს მოგვაგონებს ედემის ბაღს, სადაც გველმა დაარწმუნა ადამი და ევა, რომ ღმერთის წინააღმდეგ წასულიყვნენ და მას გაჰყოლოდნენ.

შეადარეთ სატანის აღწერა შემდეგ ნაწყვეტებში

დაბ. 3:1-7 და გამოცხ. 12:1-9.

ნაწყვეტიგველი

(დაბ. 3:1–7)გველეშაპი

(გამოცხ. 12:1–9)

აღწერა,

თვისებები

ვის წინააღმდეგ მოქმედებს

მისი ქმედებების მიზანი

მისი ქმედებების მეთოდები

ბიბლიაში არის ორი ძირითადი ისტორია იმის შესახებ, თუ როგორ ცდილობს სატანა მსოფლიოს მოტყუებას. პირველი წარმოდგენილია დაბადების წიგნში, როდესაც დედამიწაზე მხოლოდ ორი ადამიანი ცხოვრობდა. მეორე - გამოცხ. 12 და 13-ში, სადაც სატანა ნახსენებია, როგორც „მთელი მსოფლიოს მაცდუნებელი“ (გამოცხ. 12:9) და ის, ვინც მისცა მხეცს ძალა და „მთელ მიწას“ მისი თაყვანისცემისკენ უბიძგებს (გამოცხ. 13:2-3).

ბიბლიური წინასწარმეტყველებების ერთ-ერთი მთავარი თემა - დიადი ბრძოლის უცვლელი ხასიათია. ღმერთი და მისი სიტყვა უცვლელი რჩება, ისევე, როგორც ეშმაკის ამბიციები. საბედნიეროდ, ბრძოლის უცვლელი ხასიათიდან გამომდინარე და ასევე იმის გათვალისწინებით, რომ გვაქვს ბიბლიური წინასწარმეტყველებების ძალიან მკაფიო მითითებები, ქრისტიანებს შეუძლიათ, რომ დაინახონ ტენდენციები და გამოააშკარაონ სულიერი ხაფანგები, რომლებსაც შეიძლება გზად გადააწყდნენ. ღმერთი ყოველთვის ღმერთად რჩება და იგივე შეიძლება ითქვას ეშმაკზეც. სატანა ათას სხვადასხვა სახეს იღებს, მაგრამ დაცემული კაცობრიობის მრავალათასწლიანი ისტორიის განმავლობაში, გამოცხადების წიგნში აღწერილ წინასწარმეტყველურ სცენართან ერთად, კარგად ჩანს, რომ ედემის ბაღში გამოყენებულ სტრატეგიას იგი არასოდეს სცილდება. 

ღმერთი დაგვპირდა, რომ მოგვცემს სიბრძნეს და გამჭრიახობას (იაკ. 1:5). წმიდა წერილის უტყუარობით შეიარაღებულები ჩვენ შევძლებთ წინააღმდეგობა გავუწიოთ ეშმაკის ცდუნებებს. სამწუხაროდ, ბევრი ადამიანი აჰყვა ცდუნებებს წარსულშიც, და სავარაუდოდ, ბევრი ჩვენგანი აჰყვება მომავალშიც. 

`დაფიქრდით იმაზე, თუ როგორ იცვლება კულტურა დროთა განმავლობაში. იცვლება საზოგადოებრივი ნორმები; ის, რაც ოდესღაც მისაღები იყო, ახლა მიუღებელია, და პირიქით. იმის გათვალისწინებით, რომ დიადი ბრძოლის ძირითადი პრობლემები და მოქმედი სახეები უცვლელი არიან, რას უნდა მიაქციოს ყურადღება ქრისტიანმა, რომელის ცვალებად კულტურულ ლანდშაფტს შეისწავლის?`

`მაგალითად, ეშმაკის სიცრუე იმის შესახებ, რომ ადამი და ევა არ მოკვდებიან და ღვთის მსგავსნი იქნებიან, სად არის ჩაქსოვილი დღეს თქვენს კულტურაში?` 