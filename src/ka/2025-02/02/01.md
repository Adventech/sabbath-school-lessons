---
title: საფუძვლები დაბადების წიგნში
date: 05/04/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 2:22:1-13; ეს. 40:7,8; იოან. 1:29; 3:16; 1 კორ. 15:15-19; გამოცხ. 5:5-10; 12:1-9. 

> <p>სამახსოვრო მუხლი:</p>
> „მეორე დღეს იხილა მან მისკენ მომავალი იესო და თქვა: აჰა, ღვთის კრავი, რომელმაც აიღო სოფლის ცოდვა“ (იოან. 1:29).

ბიბლიური წინასწარმეტყველებების, კერძოდ, გამოცხადების წიგნის თანამედროვე ინტერპრეტაციების ერთ-ერთი საკვანძო პრობლემა - ამ წიგნის უძველესი საფუძვლების არ აღიარებაა. გამოცხადების ავტორი ვარაუდობს, რომ მკითხველი კარგად იცნობს ძველ აღთქმას და იყენებს ისეთ კონცეფციებს, რომლებიც მკითხველისთვის ასევე ნაცნობი უნდა იყოს. ცხადია უკეთესია ვიცოდეთ ყველა ბიბლიური ფრაგმენტი, რომელიც გამოცხადების წიგნს უკავშირდება, მაგრამ არსებობს საკვანძო მუხლებიც, რომლებიც სხვებზე უფრო მეტად ამზადებს საფუძველს გამოცხადების გაგებისთვის. მაგალითად, დაბადების წიგნი, რომელშიც აღწერილია ის გზა, რომლითაც ჩვენი კაცობრიობა ცოდვის ქაოსში ჩაეფლო. გამოცხადების წიგნში ნახსენები თითქმის ყველა ძირითადი ცნება ამა თუ იმ ფორმით გვხვდება დაბადების წიგნის პირველ თავებში.

მიმდინარე კვირის განმავლობაში ჩვენ შევისწავლით რამდენიმე ფუნდამენტურ კონცეფციას, რომელიც გამოცხადების წიგნს უდევს საფუძვლად. მათი სიმრავლიდან გამომდინარე ჩვენ მხოლოდ რამდენიმეს განვიხილავთ, რათა ერთი მეტად მნიშვნელოვანი მომენტი დავადასტუროთ: იმ უძველესი საფუძვლების გაცნობიერება, რომლებიც გამოცხადების წიგნის უკან დგას, დაეხმარება მას, ვინც იკვლევს, რომ ტექსტში აზრის უამრავი ელფერი დანახოს, თითოეული მათგანი შეიძლება მნიშვნელოვან გაკვეთილად იქცეს კაცობრიობის, ღმერთისა და იმ ბრძოლის არსის შესახებ, რომელიც ჩვენს სამყაროში, და აქედან გამომდინარე, ჩვენს ცხოვრებაშიც მიმდინარეობს. 

