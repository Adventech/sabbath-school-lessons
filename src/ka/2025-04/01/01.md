---
title: წარმატების ფორმულა
date: 27/09/2025
---

### გამოსაკვლევად შემოთავაზებული ბიბლიური მუხლები
ძირითადი – იესო 1. 

### დამატებითი
რჯლ. 18:15-22; ფსალმ. 1:1-3; ეფეს. 6:10-18; ებრ. 6:17,18.

> <p>სამახსოვრო მუხლი:</p>
> "ოღონდ გამაგრდი და ძალზე განმტკიცდი, რათა დაიცვა შესასრულებლად მთელი რჯული, რომელიც გიბრძანა შენ მოსემ, ჩემმა მსახურმა. ნუ გადაუხვევ მისგან მარცხნივ ან მარჯვნივ, რათა ყველგან ხელი მოგემართოს, სადაც კი წახვალ" (იესო 1:7).

ბენჟამინ ცანდერი, ბოსტონის ფილარმონიული ორკესტრის ხელმძღვანელი, უსმენდა და აანალიზებდა თავისი მუსიკოსების შესრულებას. როდესაც საქმე შეფასებებამდე მიდიოდა, ის ხედავდა, როგორ ღელავდნენ სტუდენტი მუსიკოსები, ამიტომ მათ დასამშვიდებლად და მათი პოტენციალის სრულად წარმოსაჩენად მან მეცადინეობის პირველსავე დღეს განუცხადა, რომ ჩათვლას ყველა მიიღებდა. ჩათვლა არ ყოფილა ის მიზანი, რომლისთვისაც უნდა მიეღწიათ და რომელთან შესაბამისობაშიც უნდა მოსულიყვნენ. ეს იყო შანსი, რომლის გამოყენებაც შესაძლებელი და აუცილებელიც იყო. სტუდენტებს მხოლოდ ერთი რამ მოეთხოვებოდათ – მეცადინეობის პირველი ორი კვირის განმავლობაში უნდა დაეწერათ წერილი, რომელიც სემესტრის დასასრულით დათარიღდებოდა. წერილში უნდა განემარტათ, რატომ იმსახურებდნენ ჩათვლის მიღებას. 

იესო ნავეს ძის წიგნი – ეს არის წიგნი ახალი შესაძლებლობების შესახებ. მოსე, რომელიც ორმოცი წლის განმავლობაში უძღვებოდა ისრაელს, ხალხის კეთილ მოგონებებში დარჩა, როგორც დიადი ლიდერი. ეგვიპტიდან გამოსვლა და უდაბნოში ხეტიალი წარსულს ჩაბარდა და იქვე დატოვა აჯანყებისა და სიჯიუტის ტრაგიკული შედეგები. ახალი თაობა მზად იყო დამორჩილებოდა ღმერთს და შესულიყო აღთქმულ მიწაზე, იქ, სადაც შეძლებდა მშვიდად ეცხოვრა და არ მოუწევდა წვალება იმისათვის, რომ მისი მოლოდინები გაემართლებინა. გიწვევთ ჩავღრმავდეთ იმის კვლევაში, თუ როგორ გადაშალა ღმერთმა ახალი თავი ისრაელის ისტორიაში და როგორ შეუძლია ამის გაკეთება დღეს ჩვენს ცხოვრებაშიც. 