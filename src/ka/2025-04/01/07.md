---
title: შემდგომი გამოკვლევისთვის 
date: 03/10/2025
---

წაიკითხეთ თავი "იორდანეზე გადასვლა" ელენ უაითის წიგნიდან "პატრიარქები და წინასწარმეტყველები" (გვ. 481, 482), და თავი "ისრაელი შედის აღთქმულ მიწაზე" წიგნიდან "გადარჩენის ისტორია" (გვ. 175). 

"იესოს მცნებები და გაფრთხილებები მეც მეხება. უფალმა ისე შიეყვარა წუთისოფელი, რომ მისცა თავისი მხოლოდშობილი ძე, რათა მე, მისი მორწმუნე, არ დავიღუპო, არამედ მქონდეს სამუდამო სიცოცხლე. ღვთის სიტყვით გადმოცემული გამოცდილება ჩემს გამოცდილებად უნდა იქცეს… როდესაც ჭეშმარიტების პრინციპებს რწმენით ვღებულობთ და ვეზიარებით, იგი ჩვენი არსების ნაწილად და ცხოვრების მამოძრავებელ ძალად იქცევა. გულით მიღებული ღვთის სიტყვა აყალიბებს ადამიანის მსოფლმხედველობას და თვით ადამიანს" (ელენ უაითი, ქრისტე – წუთისოფლის იმედი, გვ. 390,391).

"არც ერთი სხვა თემა არ საჭიროებს ისე მუდმივად და სერიოზულად მსჯელობას ადამიანთა გონებაში მყარად ჩასაბეჭდად, როგორც ჭეშმარიტება იმის შესახებ, რომ დაცემული ადამიანი ვერაფერს ვერ დაიმსახურებს საკუთარი ძალებით. ხსნა მხოლოდ იესოს ქრისტეს რწმენით გვენიჭება" (ელენ უაითი, რწმენა და საქმეები, გვ.19).

**შეკითხვები მსჯელობისთვის** 


`როგორიც არ უნდა ყოფილიყო იესო ნავეს ძის ცხოვრების პირობები და გამოცდილება, შეგვიძლია თუ არა, რომ მისი ცხოვრებიდან გამოვიტანოთ გარკვეული სულიერი გაკვეთილები საკუთარი ცხოვრებისთვის?` 

`იმსჯელეთ, რა კავშირშია და როგორ ავსებს ერთმანეთს ღმერთის აღთქმები და ჩვენი მორჩილება მისდამი. რა მოხდება, თუ ზედმეტად დიდ ყურადღებას დავუთმობთ მხოლოდ ერთ მათგანს, მეორის ხარჯზე? რა ხდება, როდესაც რჯული განდევნის მადლს, ან პირიქით, მადლი ჩრდილავს რჯულს?`

`ამ გაკვეთილზე დაყრდნობით, როგორ განსაზღვრავდით წარმატებას, ბიბლიური თვალსაზრისით? რა ადგილს იკავებს მატერიალური კეთილდღეობა წარმატების ქრისტიანულ გაგებაში?` 

`წარმოიდგინეთ, რა შეიძლებოდა ეგრძნო იესო ნავეს ძეს, როდესაც მოსეს მიჰყვებოდა?  ღმერთის მიერ მიცემული რომელი აღთქმა ანიჭებდა მას ძალას, მისი არც თუ მარტივი ამოცანების გადაჭრისას? (იხ. იესო 1:5)?`