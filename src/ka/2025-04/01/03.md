---
title: გადალახე! მიიღე! დაიმკვიდრე! იმსახურე!
date: 29/09/2025
---


`წაიკითხეთ იესო 1. რომელი ოთხი მნიშვნელოვანი თემაა წამოჭრილი ამ თავში?` 

იესო ნავეს ძის პირველი თავი მთელი ამ წიგნის შესავალია. ის შედგება ოთხი მიმართვისაგან, რომლებიც წიგნის ოთხ ძირითად ნაწილს შეესაბამება: 

გადალახვა (იესო 1:2-9)

მიღება (იესო 1:10,11)

მიწაზე დამკვიდრება (იესო 1:12-15)

მსახურება რჯულის მორჩილებაში (იესო 1:16-18)

იესო ნავეს ძის წიგნი შეგვიძლია წარმოვადგინოთ, როგორც ღმერთის მითითებათა თანმიმდევრობა. თითოეულ მათგანში ღმერთი იესო ნავეს ძეს აძლევს კონკრეტულ დავალებას, რომელიც ქანაანის დაპყრობას უკავშირდება. ამ დავალებების წარმატებით შესრულების შემდეგ ისინი წიგნის ტექსტში მტკიცდება. 

საბოლოო ჯამში ქანაანის მიწის დაპყრობასთან დაკავშირებული ღმერთის აღთქმები აღსრულდება. ამ მომენტიდან მიწის შენარჩუნებაზე პასუხისმგებლობა ისრაელიანებს დაეკისრებათ. ხოლო ამის გაკეთებას ისინი მხოლოდ ჭეშმარიტი რწმენისა და მორჩილების დამსახურებით შეძლებენ. 

ღმერთი ავალებს თავის ერს, რომ "გადალახოს", "მიიღოს", და "დაიმკვიდროს". ერი მორჩილად ასრულებს ამ დავალებებს, რითაც მისი მსახურების სურვილს აჩვენებს. 

იესო ნავეს ძის წიგნი ოთხი ნაწილისაგან შედგება, რომელთაგან თითოეულიც კონკრეტული ებრაული ზმნით ხასიათდება: 

"გადალახვა" (იესო 1:1-5:12);

"მიღება" (იესო 5:13-12:24);

"დამკვიდრება" (იესო 13:1-21:45);

"მსახურება" (იესო 22:1-24:33). 

ღმერთი მოელის, რომ მისი ხალხი ერთგულად გამოეხმაურება მის დავალებებს. ჩვენ მოწოდებულნი ვართ გავაკეთოთ ის, რაც შეგვიძლია - მივიღოთ ის, რაც მან ჩვენთვის გააკეთა და დავემორჩილოთ იმას, რასაც ის გვიბრძანებს. ასე იყო ყოველთვის და ეს პრინციპი დღესაც აქტუალურია. მაგალითად, ბოლო ჟამის ღვთის ერის აღწერა გამოცხ. 14:12-ში ამავე იდეას გადმოგვცემს – რწმენას იმისა, რაც ღმერთმა გააკეთა ჩვენთვის; რწმენას, რომელსაც მივყავართ მორჩილებამდე. 

`დაუფიქრდით თქვენთვის ყველაზე ღირებულ აღთქმებს ღმერთის სიტყვისა. რისი გაკეთებაა საჭირო თქვენი მხრიდან იმისათვის, რომ ეს აღთქმები შესრულდეს?` 



