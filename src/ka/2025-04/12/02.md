---
title: "ყოველივე ახდა"
date: 14/12/2025
---


`ღვთის ერის ისტორიის რომელი მნიშვნელოვანი შეჯამებაა მოყვანილი იესო 21:43-45-ში?`

`შეგიძლიათ თუ არა მსგავსი რამის თქმა თქვენს ცხოვრებაზე?`

`იმსჯელეთ 2 ტიმ. 2:11-13-ში მოყვანილ ღმერთის აღთქმებსა და მის ერთგულებაზე.`

ეს მუხლები იესო ნავეს ძის წიგნის კულმინაციას და მის თეოლოგიურ შეჯამებას წარმოადგენს. ისინი ხაზს უსვამენ მთელი წიგნის ერთ-ერთ მთავარ თემას - იაჰვე აღთქმის ერთგულია, ის იცავს თავის სიტყვას და ასრულებს ფიცს. ეს პატარა ნაწყვეტი აჯამებს წიგნის მთელი წინამდებარე ნაწილის შინაარსს. იესო 21:43-ში საუბარია მიწის განაწილებასა და მის დასახლებაზე (თავები 13-21), მაშინ, როდეაც იესო 21:44 საუბრობს მტრებზე მოპოვებულ გამარჯვებებსა და მიწის მეთვალყურეობაზე (თავები 1-12). მთელი ეს რეტროსპექტივა ღმერთისადმი ერთგულების პრიზმიდანაა განხილული. ისრაელიანებს ყოველთვის უნდა ახსოვდეთ, რომ მათი გამარჯვებები და მიწის, როგორც მემკვიდრეობის მიღება შესაძლებელი იყო მხოლოდ ღმერთის საკუთარი სიტყვისადმი ერთგულების წყალობით. 

მან მისცა "მთელი ქვეყანა" (იესო 21:43, აქ, და შემდომშიც ამ აბზაცში კურსივი ავტორს ეკუთვნის), "ყველა მტერი ხელში ჩაუგდო მათ" (იესო 21:44) და "ყოველი მხრიდან, როგორც შეჰფიცა მათ" (იესო 21:44) "ყოველივე ახდა" (იესო 21:45). ხშირად განმეორებადი სიტყვა კოლ ("ყოველივე"), რომელიც ექვსჯერ გვხვდება სამ მუხლში (იესო 21:43-45), კიდევ ერთხელ უსვამს ხაზს ჭეშმარიტებას იმის შესახებ, რომ მიწა – იაჰვეს ძღვენია, ისრაელს კი არ შეუძლია მისი მიღება საკუთარ დამსახურებად მიიწეროს. სწორედ უფალმა შეჰფიცა მიწის "მიცემა" და მტრების მათ ხელში "ჩაგდება".

ისრაელის მთელი წარმატება მხოლოდ და მხოლოდ ღმერთს და მის სანდოობას უნდა მივაწეროთ. ეს ასევე ეხება ჩვენს ხსნას: "ვინაიდან მადლით ხართ გადარჩენილები, რწმენის მეშვეობით, და ეს თქვენგნით კი არ არის, არამედ ღვთის ნიჭია, არა საქმეთაგან, რათა არავინ დაიკვეხოს" (ეფეს. 2:8,9).

პავლე ასევე ხაზს უსვამდა ღმერთის ერთგულებას და ამბობდა: "სარწმუნოა სიტყვა: თუ მასთან დავიხოცეთ, მასთან ერთად ვიცოცხლებთ. თუ მოვითმენთ, მასთან ერთად ვიმეფებთ. თუ უარვყოფთ, ისიც უარგვყოფს ჩვენ. თუ ჩვენ არა გვწამს, იგი მაინც სარწმუნოდ რჩება, ვინაიდან საკუთარ თავს ვერ უარყოფს" (2 ტიმ. 2:11-13).

`როგორ განამტკიცებს ღმერთის ერთგულება საკუთარი აღთქმებისადმი ჩვენს დარწმუნებულობას იმაში, რომ მომავალთან დაკავშირებული მისი არც ერთი დაპირება არ დარჩება შეუსრულებელი? (იხ. 1 კორ. 10:13; 2 კორ. 1:18-20)`



