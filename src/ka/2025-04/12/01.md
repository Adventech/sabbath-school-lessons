---
title: სარწმუნოა ღმერთი
date: 13/12/2025
---


გამოსაკვლევად შემოთავაზებული ბიბლიური მუხლები: ძირითადი – იესო 21:43-45; 23

დამატებითი – რჯლ. 6:5; 2 ტიმ. 2:11-13; გამოცხ. 14:10,19.

> <p>სამახსოვრო მუხლი:</p>
> "არ გაცუდებულა არც ერთი სიტყვა ყველა კეთილი სიტყვიდან, რომელიც ისრაელის სახლს უთხრა უფალმა, ყოველივე ახდა" (იესო 21:45).

მე-20 საუკუნის ერთ-ერთმა დიდმა სახელმწიფო მოღვაწემ, პრეზიდენტმა ჯონ კენედიმ, 1961 წელს არჩევნებში გამარჯვების შემდეგ თანამოქალაქეებს სიტყვით მიმართვისას მოუწოდა რომ, ყურადღება პრივილეგიების ნაცვლად საკუთარ მოვალეობებზე გაემახვილებინათ. მან თქვა: „სუფთა სინდისით, რომელიც ისტორიის მიერ ჩვენი საქმეების განსჯის შემდეგ ჩვენი ერთადერთი უტყუარი ჯილდოა, მოდით, წინ წავიდეთ და ვუხელმძღვანელოთ ჩვენს საყვარელ ქვეყანას, ვთხოვოთ ღმერთს კურთხევა და დახმარება, მაგრამ ვიცოდეთ, რომ აქ, დედამიწაზე, ღმერთის საქმე ჭეშმარიტად ჩვენი საქმე უნდა იყოს".

როდესაც ისრაელიანთა ხანში შესულმა წინამძღოლმა, იესო ნავეს ძემ, იგრძნო, რომ მისი სიცოცხლე დასასრულს უახლოვდებოდა, მან გადაწყვიტა, ისრაელიანთა მთავრებისა და ხალხისთვის სიტყვით მიემართა (იესო 23 და 24). 23-ე თავში ყურადღება გამახვილებულია მომავალზე და იმაზე, თუ როგორ ვეთაყვანებოდეთ მხოლოდ და მხოლოდ ღმერთს. 24-ე თავი გვახსენებს ღმერთის სარწმუნო საქმეებს წარსულში, რათა გააძლიეროს ერი რწმენაში და დაარწმუნოს, რომ მხოლოდ იაჰვეა თაყვანისცემის ღირსი.

ამ გაკვეთილში ჩვენ განვიხილავთ იესო ნავეს ძის პირველ სიტყვით მიმართვას. იგი იხსენებს ისრაელის გამარჯვებებს და ამავდროულად მიუთითებს მომავალი გამარჯვებებისკენ მიმავალ გზაზე. 



