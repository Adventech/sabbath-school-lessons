---
title: შემდგომი გამოკვლევისთვის
date: 05/12/2025
---


"მისი [მაცხოვრის] მისია ჯერ კიდევ შეუცნობელი იყო მის თანამედროვეთათვის… ადამიანთა მიერ დადგენილმა კანონებმა და ტრადიციებმა დაჩრდილა ცოცხალი გაკვეთილები, რომლებიც ღმერთს მათთვის უნდა გადაეცა. ეს უსიცოცხლო, მოძველებული წესები და დადგენილებანი დაბრკოლებად ექცათ იუდეველებს ჭეშმარიტი რელიგიის შემეცნებისა და მისი ცხოვრებაში გატარების გზაზე. და, როდესაც რეალობა ქრისტეს პიროვნებაში გაცხადდა, მასში ვერ ამოიცნეს მათთვის მიცემული ყველა წინასახის აღსრულება და ყველა სიმბოლოს არსი. უარყვეს რა აღმსრულებელი, ამ სიმბოლოებსა და უსარგებლო რიტუალებს ჩაეჭიდნენ. ღვთის ძე უკვე მოვიდა, ისინი კი კვლავ მისი მოსვლის ნიშანს ითხოვდნენ. მოწოდების: „მოინანიეთ, ვინაიდან მოახლოებულია ცათა სასუფეველი" - მიღების ნაცვლად სასწაულებს ელოდნენ (მათ. 3:2). სახარება ქრისტეს შესახებ დაბრკოლების ქვად ექცათ, ვინაიდან მხსნელის ნაცვლად ნიშნებს ითხოვდნენ. ისინი ელოდნენ მესიას, რომელიც თავის აღთქმას უდიდესი დამპყრობლური ბრძოლებით დაამტკიცებდა და თავის იმპერიას მიწიერ სამეფოთა ნანგრევებზე ააღორძინებდა. მათს ამ მოლოდინს ქრისტემ მთესველზე იგავით უპასუხა. უფლის სამეფო უნდა დამყარებულიყო არა იარაღის ძალით, არა დაპყრობის, იძულებისა და ბრძოლის გზით, არამედ ადამიანთა გულში ახალი პრინციპების ჩანერგვით" (ელენ უაითი, ქრისტეს იგავები, გვ. 34,35).

"ეკლესიას ბევრი ერთგული ქალები და იესო სჭირდება, რომლებიც მზად არიან მარადიული სიცოცხლის მისაღებად ერთადერთ პირობაზე დაყრდნობით – ღმერთის მორჩილება. ჩვენი ეკლესიები მუშაკთა უკმარისობით იტანჯებიან. მთელი მსოფლიო – ჩვენი სამუშაო ველია. მისიონერები ესაჭიროება ისეთ ქალაქებსა და სოფლებს, რომლებიც კერპთაყვანისმცემლობაზე კიდევ უფრო მეტად არიან მიჯაჭვულნი, ვიდრე აღმოსავლეთის წარმართები, რომელთაც არასდროს უნახავთ ჭეშმარიტების ნათელი. ეკლესიებში არ იგრძნობა ჭეშმარიტი მისიონერული სული, მიუხედავად მათი მაღალი აღმსარებლობისა. ქრისტიანთა გულები დიდი ხანია არ არის ანთებული სხვების მიმართ სიყვარულით და მათი ქრისტეს უსაფრთხო ნავსაყუდელში მიყვანის სურვილით. ჩვენ გვინდა, რომ მოშურნე მუშაკები გვყავდეს. ნუთუ არავინ გამოეხმაურება ძახილს, რომელიც ყველა კუთხიდან ისმის: "მოდით და დაგვეხმარეთ"?" (ელენ უაითი, მოწმობანი ეკლესიისთვის. ტ.4, გვ. 156).

შეკითხვები მსჯელობისთვის:

როგორ გვეხამრება ბიბლიური ტიპოლოგია იესო ქრისტეს მსახურების უფრო ღრმად გააზრებაში?

რა თვალსაზრისით ჰგავს ჩვენი სულიერი ბრძოლა ქანაანის დაპყრობას და რით განსხვავდება მისგან?

იმსჯელეთ იესო ნავეს ძის ტიპოლოგიის საბოლოო აღსრულებაზე. როგორ გვაძლევს რეალურ იმედს ყოველდღიურ ცხოვრებისეულ ბრძოლაში იმ სამყაროს სურათი, რომელშიც არ არის ტკივილი, ტანჯვა და სიკვდილი? 

იესო ნავეს ძე ღმერთის ხასიათს იმ დონეზე ასახავდა, რომ მისი ცხოვრება ქრისტეს მსახურებას წინასწარმეტყველებდა. როგორ დავრთოთ იესოს ნება, რომ უფრო მეტი სისავსით გააცხადოს საკუთარი ხასიათი ჩვენს ცხოვრებაში? 



