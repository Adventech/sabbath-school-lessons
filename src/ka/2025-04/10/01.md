---
title: ჭეშმარიტი იესო
date: 29/11/2025
---

### გამოსაკვლევად შემოთავაზებული ბიბლიური მუხლები
ძირითადი – იესო 1:1-3. 

### დამატებითი
1 კორ. 10:1-13; მათ. 2:15; საქმ. 3:22-26; ებრ. 3:7-4:11; 2 კორ. 10:3-5. 

> <p>სამახსოვრო მუხლი:</p>
> "ყოველივე ეს მათ დაემართათ სამაგალითოდ და აღწერილია ჩვენს დასარიგებლად, რომლებმაც მივაღწიეთ სოფლის აღსასრულს" (1 კორ. 10:11).

იესო ნავეს ძის წიგნში იგრძნობა, რომ მთავარი გმირის ცხოვრება მისი დროის ფარგლებს სცდება და რაღაც უფრო დიადზე მიუთითებს. ეს პრინციპი მთელ ბიბლიაში გვხვდება, მათ შორის, ქანაანის სიმბოლიკაში, რომელიც განასახიერებს ჩვენს იმედს ახალ დედამიწასთან დაკავშირებით. მიწიერ საწმიდარში მსახურებაც გაცილებით უფრო მნიშვნელოვან რეალობაზე მიუთითებდა: "ხოლო ქრისტე, კეთილი მომავლის მღვდელმთავარი, მოვიდა დიდი და უფრო სრულყოფილი, ხელთუქმნელი კარვით, ესე იგი, არა ამნაირად შექმნილით" (ებრ. 9:11).

ჩნდება შეკითხვა: როგორ წინასწარმეტყველებს იესო ნავეს ძის წიგნი მომავალს? რომელი ბიბლიური პრინციპები გვეხმარება ამ წიგნის დაკავშირებაში ახალი აღთქმის კონტექსტთან და ბოლო ჟამის მოვლენებთან?

ამ გაკვეთილში ჩვენ განვიხილავთ ბიბლიური ტიპოლოგიის პრინციპებს. ჩვენ შევიტყობთ, როგორ შეიცავს თავად ბიბლია მითითებებს ტიპოლოგიაზე, როგორ მიანიშნებს იესო ნავეს ძის ცხოვრება მესიის მსახურებაზე და როგორ ასახავს მოვლენებს, რომლებიც ეკლესიასა და კაცობრიობის ისტორიის დასასრულს აღსრულდება. 