---
title: უცხო თავისიანებს შორის
date: 01/11/2025
---

### გამოსაკვლევად შემოთავაზებული ბიბლიური მუხლები
ძირითადი – იესო 7:1-8:29. 

### დამატებითი
ფსალმ. 138:1-16; ეზრ. 10:11; იერ. 17:10; ლუკ. 12:15; 1 პეტრ. 1:4.

> <p>სამახსოვრო მუხლი:</p>
> "მე, უფალი, ვიკვლევ გულს და ვცდი თირკმელთ, რათა მივაგო თითოეულს მისი გზისამებრ, მის საქმეთა ნაყოფისამებრ" (იერ. 17:10).

იესო ნავეს ძის მე-7 თავი – ეს პირველი მაგალითია, სადაც ისრაელიანებმა ტრაგიკულად გააცნობიერეს აღთქმის დარღვევის შედეგები. აღთქმის პირობების შესრულება გამარჯვებას ჰპირდებოდა მათ, ხოლო მათ უარყოფას -  დამარცხებამდე მიჰყავდა. ისრაელიანთა წარმატება ბრძოლის ველზე დამოკიდებული იყო არა მათ რაოდენობაზე, არამედ ღვთაებრივი მეომრის თანდასწრებაზე. 

აღთქმული მიწის დაპყრობისას ისრაელიანებმა მძიმე გაკვეთილი აითვისეს: მათი ყველაზე საშიში მტერი არა ბანაკს მიღმა, არამედ შიგნით იყო. მთავარი პრობლემა არა ქანაანელთა ქალაქების მძლავრი კედლები ან მათი მოწინავე ტექნოლოგია იყო, არამედ ის, რომ ზოგიერთმა ადამიანმა ჯიუტად არ ისურვა უფლის მითითებების შესრულება.  ზეციერი მემკვიდრეობის მოლოდინში (1 პეტრ. 1:4; კოლ. 3:24), ჩვენც ვაწყდებით მსგავს განსაცდელებს. აღთქმული მიწის საზღვართან ჩვენი ერთგულება გამოიცდება. გამარჯვებას კი მხოლოდ იესო ქრისტესადმი ერთგულებით მოვიპოვებთ. 