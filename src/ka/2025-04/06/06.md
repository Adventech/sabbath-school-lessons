---
title: ღმერთის ძალის მოწმობა 
date: 06/11/2025
---

როგორც გავარკვიეთ (იხ. გ@კვეთილი 5), ღმერთმა მისცა წარმართულ ერებს მისი გაცნობისა და ბოროტების გზებიდან მოქცევის შესაძლებლობა. მაგრამ მათ უარი თქვეს ამაზე და საბოლოო ჯამში, ღმერთის სამსაჯრო მოიწიეს. 

`წაიკითხეთ იესო 7:6-9, სადაც მოთხრობილია, როგორ აღიქვა თავდაპირველად იესო ნავეს ძემ მათ თავს დატეხილი უბედურება. განსაკუთრებული ყურადღება მიაქციეთ იმას, რაც იესო 7:9-შია ნათქვამი. რა განსაკუთრებულ მღელვარებას გამოხატავს აქ იესო ნავეს ძე?`

თავიდან გვეჩვენება, რომ იესო ნავეს ძე ისევე საუბრობს, როგორც ისრაელის ძეები, რომლებმაც ეგვიპტიდან გამოსვლის შემდეგ ბევრი სურთულე გადაიტანეს, მაგალითად: "ნეტა უფლის ხელით გავმწყდარიყავით ეგვიპტის ქვეყანაში, როცა ვუსხედით ჩვენს ხორცის ქვაბებს, და ძღომაზე ვჭამდით პურს. აჰა, გამოგვიყვანეთ ამ უდაბნოში, რომ მთელი ეს კრებული შიმშილით გაწყვიტოთ" (გამ. 16:3). აი, მისი სიტყვები: "ვაი, უფალო ღმერთო! რისთვის გადმოალახინე ამ ხალხს ეს იორდანე, ნუთუ იმისთვის, რომ ამორეველთა ხელში მიგეცა ჩვენი თავი დასაღუპად? ნეტა იორდანეს გაღმა დავმკვიდრებულიყავით!" (იესო 7:7).

თუმცა მოგვიანებით ცხადი ხდება, რომ იესო ნავეს ძის მღელვარება გაცილებით უფრო სიღრმისეულია. ის ღელავს, რომ ეს დამარცხება ღმერთის სახელსა და რეპუტაციას ზიანს მიაყენებს.  იგი სვამს კითხვას: "გაიგებენ ქანაანელნი და ქვეყნის ყველა მკვიდრი, და შემოგვერტყმიან ჩვენ, და მოსპობენ ჩვენს სახელს ქვეყნიდან. და რას უზამ შენს დიად სახელს?" (იესო 7:9). 

ეს მომენტი ხსნის ღმერთის ისრაელთან დაკავშირებული გეგმების ცენტრალურ თემას. მართალია ღმერთს უნდოდა, რომ გარშემომყოფ წარმართულ ერებს ეხილათ რა დიად საქმეებს აღასრულებს ღმერთი მისი მორჩილი ხალხისთვის, მაგრამ ღმერთის შეცნობა მათ რახაბის მსგავსად, ისრაელის დამპყრობლური ომების მეშვეობითაც შეეძელოთ. თუმცა თუ ისრაელი დამარცხდებოდა, როგორც ეს ამ შემთხვევაში მოხდა, სხვა ერებს შეეძლოთ ეფიქრათ, რომ ღმერთი სუსტი და უძლურია (იხ. რიცხვ. 14:16; რჯლ. 9:28). ეს გააძლიერებდა ქანაანელების წინააღმდეგობას. 

სხვა სიტყვებით, მიწის დაპყრობის კონტექსტშიც კი მეტად მნიშვნელოვანი საკითხები და პრინციპები წამოიჭრებოდა, მათ შორის, დიდებისა და პატივის მიგება ღმერთისთვის, რომელიც ერთადერთი იმედი იყო როგორც წარმართების, ისე ისრაელისთვის. 

`წაიკითხეთ რჯლ. 4:5-9. რა საერთო აქვთ ისრაელს და მის მისიას მსოფლიოს წინაშე და ჩვენს, როგორც მეშვიდე დღის ადვენტისტების მოწმობას?` 