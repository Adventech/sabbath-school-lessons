---
title: შემდგომი გამოკვლევისთვის
date: 07/11/2025
---

წაიკითხეთ თავი "იერიქონის დაცემა" ელენ უაითის წიგნიდან "პატრიარქები და წინასწარმეტყველები" (გვ. 493-498). 

"მომაკვდინებელი ცოდვა, რომელიც ყაქანის დაღუპვის მიზეზად იქცა, იყო სიხარბე, ყველაზე გავრცელებული ცოდვა სხვა ცოდვათა შორის, რომელსაც საკმაოდ გულგრილად ეკიდებიან ადამიანები…

"ყაქანმა მაშინ აღიარა თავისი დანაშაული, როცა უკვე გვიან იყო. არ გამოვიდა იგი ისრაელიანთა წინაშე და არ აღიარა თავისი ცოდვა მაშინ, როცა ჰაღაის ბრძოლაში დამარცხებული მისი ხალხი იმედგაცრუებული დაბრუნდა ბანაკში; მას რომ ეს მაშინ მაინც გაეკეთებინა, როცა უზომოდ დამწუხრებული იესო ნავეს ძე და ერის თავკაცნი პირქვე დაემხნენ უფლის წინაშე, მონანიებაში ჩაეთვლებოდა, მაგრამ ყაქანი კვლავ განაგრძობდა დუმილს. მას კარგად ესმოდა, თუ როგორ გამოუცხადეს ხალხს ჩადენილი დანაშაულის შესახებ და ზუსტად დაასახელეს, თუ რა სახის ცოდვა იყო ჩადენილი, მაგრამ მაშინაც საბედისწერო დუმილი არჩია. როგორ შეშინდა, როცა მის შტოზე, საგვარეულოსა და ოჯახზე მიუთითეს! მაგრამ კვლავინდებურად აღსარების სიტყვაც არ წარმოუთქვამს მანამ, სანამ უფალმა პირადად მასზე არ მიუთითა. ახლა, როცა ცოდვის დამალვა უკვე შეუძლებელი გახდა, ყაქანმა ყველაფერი აღიარა. სამწუხაროდ, დანაშაულის აღიარება სწორედ ამგვარად ხდება ხოლმე. ერთი საქმეა უკვე დამტკიცებული ფაქტების აღიარება და სულ სხვაა - აღიარო ის ცოდვები, რომლებიც ღმერთისა და შენს გარდა, არავინ იცის. არც არასოდეს აღიარებდა ყაქანი ამ დანაშაულს, მისი შედეგის თავიდან აცილება რომ შეძლებოდა. მაგრამ მისმა აღიარებამ კიდევ ერთხელ დაამტკიცა დამსახურებული სასჯელის სამართლიანობა. მართალია, აღიარა ყაქანმა თავისი ცოდვა, მაგრამ ეს არ იყო ჩადენილი დანაშაულის ჭეშმარიტი მონანიება, არც ბოროტებისადმი სიძულვილის გამოხატვა და არც მისი სულის აშკარა გარდაქმნა" (პატრიარქები და წინასწარმეტყველები, გვ. 496-498).

**შეკითხვები მსჯელობისთვის**

`განვიხილოთ მეათე მცნება (გამ. 20:17) თანამედროვე სამყაროში, რომელშიც რეკლამა და მომხმარებლობა საკვანძო როლს თამაშობს. როგორ გავარჩიოთ სურვილი და საჭიროება ერთმანეთისაგან პრაქტიკაში და რატომ არის ეს მნიშვნელოვანი?`

`წაიკითხეთ დანიელის ლოცვა დან. 9:4-19-ში. რატომ არის ასეთი მნიშვნელოვანი, რომ დანიელი ისრაელის ცოდვების აღსარებისას გამუდმებით იმეორებდა, რომ "ჩვენ" ჩავიდინეთ ყველა ეს ცუდი საქციელი, თუმცა არ არსებობს არავითარი მტკიცებულება იმისა, რომ თავად დანიელს ჩაედინოს ბოროტება?` 

`დაფიქრდით ბოლო შეკითხვაზე ხუთშაბათის საგაკვეთილო მასალიდან. რატომ იყო ყველა "რჯულისა და დადგენილები" მორჩილება ისრაელიანთა მხრიდან ასეთი მნიშვნელოვანი მათი მოწმობისთვის? როგორ მუშაობს იგივე პრინციპი ჩვენს დღევანდელ ეკლესიასთან მიმართებით? ანუ რამდენად უფრო ეფექტური იქნებოდა ჩვენი მოწმობა, თუ ნამდვილად ვიქნებოდით ყველაფრის მიმდევარი, რასაც ღმერთი გვაძლევს?` 