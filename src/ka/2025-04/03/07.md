---
title: შემდგომი გამოკვლევისთვის
date: 17/10/2025
---

წაიკითხეთ თავი "იორდანეზე გადასვლა" ელენ უაითის წიგნიდან "პატრიარქები და წინასწარმეტყველები" (გვ. 483, 484). 

"ყურადღებით უნდა შევისწავლოთ ისრაელის გამოცდილებები ქანაანისკენ მიმავალ გზაზე. შეისწავლეთ იესო ნავეს ძის წიგნის მესამე და მეოთხე თავები, რომლებშიც აღწერილია, თუ როგორ ემზადებოდნენ ისრაელიანები იორდანეს გადასალახად და აღთქმულ მიწაზე შესასვლელად. ჩვენ გვჭირდება, რომ მოვამზადოთ გული და გონება, მეხსიერება კი განვაახლოთ გაკვეთილებით, რომლებსაც უფალი აძლევდა თავის ერს უძველეს ისტორიაში. მაშინ, მისი ჩანაფიქრის და შესაბამისად როგორც ჩვენთან, ისე მათთან დაკავშირებით, მისი სიტყვის სწავლება ყოვეთვის საინტერესო და შთამბეჭდავი იქნება" (მეშვიდე დღის ადვენტისტთა ბიბლიური კომენტარები, ელენ უაითი, ტ.2., გვ.994).

"თანამედროვე ისრაელს ღმერთის დავიწყებისა და კერპთაყვანისმცემლობით გატაცების კიდევ უფრო დიდი საშიშროება აქვს, ვიდრე უძველეს საზოგადოებას. დღესდღეობით შაბათის დამცველებიც კი არაერთ კერპს ეთაყვანებიან. ღმერთმა განსაკუთრებულად გააფრთხილა უძველესი ერი კერპთაყვანისმცემლობისაგან თავის დაცვის შესახებ, რადგან ცოცხალი ღმერთის თაყვანისცემისაგან ჩამოშორებით მის ერს მისი წყევლა მოეწეოდა, ხოლო თუ მთელი გულით, მთელი სულითა და ძალით შეიყვარებდნენ მას, ის უხვად აკურთხებდა როგორც სულიერად, ისე მატერიალურად და გაათავისუფლებდა ყველა ავადმყოფობისაგან" (ელენ უაითი, მოწმობანი ეკლესიისათვის, ტ.1., გვ.609). 

**შეკითხვები მსჯელობისთვის**

`ჯგუფთან ერთად განიხილეთ იორდანეს გადალახვის საოცარი ისტორია. რა განსაზღვრებას მისცემდით იქ მომხდარ სასწაულებს? რატომ გვეჩვენება დღეს, რომ ღმერთი მსგავს სასწაულებს აღარ ახდენს?`

`როგორ შეგვიძლია ჩვენ, ადამიანებს და ეკლესიას, რომ თავიდიან ავირიდოთ სულიერი გულმავიწყობა? მართალია მნიშვნელოვანია ღმერთთან დინამიური ურთიერთობების შენარჩუნება და არა მხოლოდ წარსულის გამოცდილებაზე დაყრდნობა, მაგრამ როგორ შეგვიძლია წარსულის მოგონებების გამოყენება შეხსენებად ღმერთის მუშაობის შესახებ ჩვენს ცხოვრებაში?`

`როგორ გვეხმარება შაბათი, რომ გავიხსენოთ ღმერთის ჩარევა ჩვენს ცხოვრებაში და წინასწარ შევიგრძნოთ აღთქმული სიმშვიდე, რომელიც მის სამეფოში სუფევს?  როგორ მიგვითითებს შაბათი არა მხოლოდ წარსულის მოგონებებზე, არამედ მომავლის იმედზეც?` 