---
title: მადლის ძეგლები
date: 11/10/2025
---


გამოსაკვლევად შემოთავაზებული ბიბლიური მუხლები: ძირითადი – იესო 3, 4. 

დამატებითი – რიცხვ. 14:44; ლუკ. 18:18-27; იოან. 14:26; ებრ. 4:8-11. 

> <p>სამახსოვრო მუხლი:</p>
> "რადგან დააშრო უფალმა, თქვენმა ღმერთმა, იორდანეს წყლები თქვენს წინაშე, ვიდრე გადალახავდით მას, როგორც უყო უფალმა, თქვენმა ღმერთმა, მეწამულ ზღვას, რომელიც დააშრო ჩვენს წინაშე, ვიდრე არ გადავლახეთ,  რათა შეეცნო ქვეყნის ყოველ ხალხს ხელი უფლისა, რადგან ის ძლიერია, რათა გეშინოდეთ თქვენ დღენიადაგ უფლისა, თქვენი ღმერთისა" (იესო 4:23,24).

პოლიციელმა ხელკეტი აღმართა. ივანეს მოუწია, რომ გაჩერებულიყო. ოფიცერმა მართვის მოწმობის წარმოდგენა მოსთხოვა და სწორედ ამ დროს ივანემ გააცნობერა, რომ საფულე, მართვის მოწმობასთან ერთად, ოფისში დარჩა. მან განუმარტა მომხდარი პოლიციელს, ის კი მისი სამსახურით დაინტერესდა. ივანემ უპასუხა, რომ პროფესორი იყო. როდესაც პოლიციელი ჯარიმას უწერდა ივანეს, მაგრამ თან აუხსნა, რომ ეს ჯარიმა არ იყო. 

ეს სწავლის გადასახადია, - იხუმრა მან. – როდესაც ადამიანებს სურთ, რომ რამე ისწავლონ, ისინი სწავლის საფასურს იხდიან. თქვენ გადაიხდით იმისათვის, რომ აღარ დაგრჩეთ მართვის მოწმობა, როდესაც საჭესთან დაჯდებით, პროფესორო!

ჩვენ, ადამიანებს, გვჩვევია ისეთი საგნების დავიწყება, რომლებიც მუდმივად ჩვენი თვალღახედვის არეში არ არის. ჩვენ გვავიწყდება სატელეფონო ზარებზე, ელექტრონულ შეტყობინებებზე პასუხის გაცემა, მცენარეების მორწყვა, დაბადების დღეების მილოცვა და ა.შ. მაგრამ თუ სულიერი საჭიროებების შესახებ დავივიწყებთ, შედეგები შეიძლება ჯარიმაზე უფრო სერიოზული აღმოჩნდეს. აქ ხომ საუბარი იმაზეა, რაც ჩვენს მარადიულ ხვედრს განსაზღვრავს. 

დღეს ჩვენ ვიკვლევთ ისრაელიანების მიერ იორდანეს გადალახვის ისტორიას და ვნახავთ, თუ რა გაკვეთილების გამოტანა შეგვიძლია მათი გამოცდილებიდან. 



