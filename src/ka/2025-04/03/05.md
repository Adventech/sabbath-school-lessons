---
title: გულმავიწყობა 
date: 15/10/2025
---


`წაიკითხეთ იესო 4:20-24 შემდეგი მუხლების ჭრილში: მსაჯ. 3:7; მსაჯ. 8:34; ფსალმ. 77:11; რჯლ. 8:2,18; ფსალმ. 44:17. ვისთვის უნდა ყოფილიყვნენ ქვები სახსოვარ ნიშნად?`

`რატომ არის ეს ასეთი მნიშვნელოვანი?`

მიაქციეთ ყურადღება განწყობის ცვლილებას იესო 4:23-ში. იორდანეს წყლები მოიხსენიება, როგორც "თქვენს" წინაშე დამშრალი, ანუ იმ ისრაელიანების წინაშე, რომლებმაც ახლახან გადალახეს მდინარე. ამავდროულად მეწამული ზღვა პირიქით, "ჩვენს" წინაშე დაშრა, მათ წინაშე, ვინც ჯერ კიდევ პირველ თაობას მიეკუთვნებოდა და გამოსვლის მოწმე გახდა. სხვადასხვა თაობაში განცდილ ორივე მოვლენას მსგავსი მნიშვნელობა ჰქონდა. მშობელთა მოწმობის წყალობით მეორე თაობამ შეძლო, რომ ხელახლა აღმოეჩინა იგივე მნიშვნელობა იორდანეს გადალახვაში. ჩვენ ხშირად გულმავიწყობას ნორმად და ყველა ადამიანისთვის დამახასიათებელ თვისებად მივიჩნევთ. თუმცა სულიერი თვალსაზრისით გულმავიწყობას შეიძლება სერიოზული შედეგები მოჰყვეს. დღესაც კი, თუ გვსურს, რომ შევინარჩუნოთ საკუთარი თვითმყოფადობა – ხალხის, რომელსაც განსაკუთრებული მოწოდება და მისია გააჩნია – მოგვიწევს შევქმნათ როგორც ჩვენი პირადი, ისე კოლექტიური სულიერი მეხსიერების განმავითარებელი შესაძლებლობები, რათა არ დავივიწყოთ, თუ საიდან მოვდივართ, ვინ ვართ და რისთვის ვართ აქ. 

`წაიკითხეთ 1 კორ. 11:24,25 და იოან. 14:26. რატომ უნდა გვახსოვდეს ყოველთვის, თუ რა მოიმოქმედა ჩვენთვის ქრისტემ?` 

ელენ უაითს კარგად ესმოდა, რომ ღმერთის წარსულ საქმეთა და გამოცხადებათა ნათელში სიარულის გარეშე ჩვენ, დიდი ალბათობით, დავკარგავთ მოშურნეობას მომავალში საკუთარი მისიის შესასრულებლად: "მომავლის არ უნდა შეგვეშინდეს, თუკი არ დავივიწყებთ იმ გზას, რომლითაც უფალი გვატარებდა და მის დარიგებებს ჩვენი წარსული ისტორიიდან" (ელენ უაითი, ცხოვრების ნარკვევები. გვ. 196). 

`მართალია მნიშვნელოვანია გახსოვდეთ წარსული და ის, თუ როგორ მოქმედებდა უფალი თქვენს ცხოვრებაში, მაგრამ რატომ უნდა განიცდიდეთ ახლა, ყოველდღიურად, მასთან ურთიერთობას და მისი სიყვარულისა და თანდასწრების რეალურობას?` 



