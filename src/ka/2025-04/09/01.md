---
title: აღთქმების მემკვიდრეები, იმედის ტყვეები
date: 22/11/2025
---


გამოსაკვლევად შემოთავაზებული ბიბლიური მუხლები: ძირითადი – იესო 13:1-7.

დამატებითი – დაბ. 3:17-24; რჯლ. 6:3; ლევ. 25:1-5, 8-13; ეზეკ. 37:14, 25; ზაქ. 9:12; ებრ. 12:28.

> <p>სამახსოვრო მუხლი:</p>
> "დაუბრუნდით ციხე-სიმაგრეებს, იმედის ტყვენო! რასაც დღეს გიცხადებთ, ორმაგად მოგაგებთ" (ზაქ. 9:12). 

იესო 13-21 შეიცავს რამდენიმე გრძელ ჩამონათვალს გეოგრაფიული დასახელებებისა, რომლებსაც ორიენტირის ფუნქცია ჰქონდათ ისრაელის ტომებისთვის გამოყოფილი ტერიტორიების საზღვრებზე. თანამედროვე მკითხველს ეს ჩამონათვალი შეიძლება არააქტუალურად მოეჩვენოს, მაგრამ ისინი აღთქმული მიწის თეოლოგიურ გააზრებაზეა დაფუძნებული, რომელიც დღეს ჩვენთვისაც მნიშვნელოვანია. ამ კონკრეტული სიების მეშვეობით ღმერთს სურდა ისრაელიანებისთვის ესწავლებინა, რომ მიწა რაღაც ეფემერული არ ყოფილა. ის ძალიან ხელშესახები და ფიზიკურად გაზომვადი გზით ჰქონდათ აღთქმული. მაგრამ მათ ეს აღთქმა რეალობად უნდა ექციათ, მისი მოთხოვნების შესაბამისად მოქმედებით.

სხვა სიტყვებით, ღმერთი ნამდვილად აპირებდა, რომ მემკვიდრეობად მიწა გადაეცა მათთვის – ეს მათი მამებისთვის დაპირებული ძღვენი იყო: "აჰა, მოგეცით თქვენ ეს ქვეყანა. მიდით და დაიმკვიდრეთ ქვეყანა, რომლის მოცემაც გულით აღუთქვა უფალმა თქვენს მამებს: აბრაამს, ისაკსა და იაკობს, და მათ მოდგმას მათ შემდგომ" (რჯლ. 1:8). თუმცა მათაც უნდა შეესრულებინათ აღთქმის საკუთარი ნაწილი.

ამ თავში ჩვენ განვიხილავთ ზოგიერთ თეოლოგიურ კონცეფციას, რომელიც აღთქმულ მიწას უკავშირდება და მათ სულიერ მნიშვნელობას.



