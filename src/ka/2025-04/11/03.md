---
title: ბრალდებები
date: 08/12/2025
---


`წაიკითხეთ დაბრუნებული ტომების ისტორია იესო 22:9-20-ში. რა ბრალდებები წაუყენეს იორდანეს დასავლეთ სანაპიროზე მცხოვრებმა ტომებმა აღმოსავლეთ სანაპიროს ტომების წინააღმდეგ?` 

`რამდენად სამართლიანი იყო ეს ბრალდებები?

პირველი მუხლისგან განსხვავებით, სადაც იორდანეს აღმოსავლეთით დასახლებული ტომები ჩვეული სახითაა ჩამოთვლილი (რეუბენელები, გადელები, …), აქ სხვაგვარი ფორმულირებაა გამოყენებული: "რეუბენის ძეები", "გადი ძეები" და "მენაშეს ტომის ნახევარი", რაც დაპირისპირებულია "ისრაელის ძეებთან" (იესო 22:11), რომლებიც ცალკე ჯგუფს ქმნიან.

ჩვენ შესაძლოა ამ ისტორიის მშვიდი დასასრულის მოლოდინი გაგვჩენოდა, მაგრამ ვითარება დაიძაბა, რადგან, როგორც ტექსტშია ნათქვამი, აღმოსავლეთით მცხოვრებმა ტომებმა იორდანეს სანაპიროზე სამსახვერპლო ააგეს. ტექსტში ამ საქციელის არანაირი განმარტება არაა მოყვანილი, ასევე არაა აღწერილი სამსახვერპლოს დანიშნულება ან მასთან დაკავშირებული რაიმე კონკრეტული ქმედებები. ამ სამსხვერპლოსთან დაკავშირებული გაუგებრობა კიდევ უფრო გამძაფრდება, თუ წარსულს მივუბრუნდებით, იორდანეს პირველი გადალახვის ისტორიას იესო ნავეს ძის წიგნის მე-3 და მე-4 თავებიდან, სადაც მთელი ისრაელი გამოვიდა იორდანეს სანაპიროზე, რათა მდინარე გადაელახა და ქანაანის ძირითად ნაწილში შესულიყო. აქ კი ისრაელის ნაწილი იორდანესთან მიდის, მაგრამ ამჯერად იმისთვის, რომ საპირისპირო მიმართულებით გადალახოს მდინარე. 

ორივე შემთხვევაში ვხვდებით ქვის ნაგებობებს. პირველი – ძეგლი, ხოლო მეორე – დიდი სამსხვერპლო. ჩნდება შეკითხვა: რისთვის იყო საჭირო ეს ქვები? (შეადარეთ იესო 4:6,22). სამსხვერპლოა ეს თუ უბრალოდ ძეგლია? იწყებენ თუ არა ეს ტომები უკვე ახლა ღმერთისგან განდგომას? 

იესო ნავეს ძესთან, ელეაზართან ან ტომების მეთაურებთან მოლაპარაკების გარეშე შეიძლება გაუგებრობა ან სერიოზული კონფლიქტი წარმოიშვას.

`რაზე მიუთითებენ იესო და პავლე, როდესაც გვირჩევენ, რომ არ განვსაჯოთ სხვები?`

 `წაიკითხეთ ლუკ. 6:37; იოან. 7:24; 1 კორ. 4:5. რატომ ვიგებთ ასე ხშირად სხვა ადამიანების მოტივებს მცდარად?`



