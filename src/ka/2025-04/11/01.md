---
title: აღთქმულ მიწაზე ცხოვრება
date: 06/12/2025
---


გამოსაკვლევად შემოთავაზებული ბიბლიური მუხლები: ძირითადი – იოან. 7:24; იესო 22. 

დამატებითი – რიცხვ. 25; იგავ. 15:1; ეფეს. 6:7; 1 პეტრ. 3:8,9. 

> <p>სამახსოვრო მუხლი:</p>
> "ტკბილი პასუხი მიაქცევს გულისწყრომას, შეურაცხმყოფელი სიტყვა კი აღაგზნებს რისხვას" (იგავ. 15:1)

საზოგადოებაში ცხოვრებას ზოგჯერ კამათსა და კონფლიქტებამდე მივყავართ. განსაკუთრებით ეს ეხება ეკლესიაბეს, რომლებშიც სხვადასხვა წარმომავლობის, სოციალური სტატუსისა და კულტურული ტრადიციების მქონე ადამიანები საერთო მიზნისთვის ერთიანდებიან. 

ამ გაკვეთილში ჩვენ განვიხილავთ იესო ნავეს ძის 22-ე თავს და კონფლიქტს, რომელიც ხალხს შორის არსებულმა გაუგებრობამ გამოიწვია. წიგნის დასაწყისში იესო ნავეს ძე ზოგიერთ ტომს უბრძანებს, რომ გადალახონ იორდანე და მონაწილეობა მიიღონ დამპყრობლურ ომში იორდანეს დასავლეთ სანაპიროზე დამკვიდრებულ ტომებთან ერთად (იესო 1:12-18). საერთო საქმის დასრულების შემდეგ ისინი შინ დაბრუნებას შეძლებენ. თუმცა, იორდანეს დასავლეთ სანაპიროზე ისინი სამსხვერპლოს აშენებენ, რაც მდინარის დასავლეთით მცხოვრებ ტომებში შეშფოთებას იწვევს. 

რატომ არის საშიში სხვებთან დაკავშირებით ნაადრევი დასკვნების გამოტანა? როგორ გავაძლიეროთ ეკლესიის ერთობა? რატომ არის მნიშვნელოვანი, გვახსოვდეს ჩვენი მისია და არ გადავიტანოთ ყურადღება მეორეხარისხოვანზე? მოცემულ გაკვეთილში ამ შეკითხვებს განვიხილავთ.



