---
title: ყველა დაპირისპირების წყარო
date: 18/10/2025
---


გამოსაკვლევად შემოთავაზებული ბიბლიური მუხლები: ძირითადი – იესო 5:13-15; 6:15-20; 10:14.

დამატებითი – გამ. 14:13,14; რჯლ. 32:17; ეს. 37:35-36; გამოცხ. 12:7-9. 

> <p>სამახსოვრო მუხლი:</p>
> "და არ ყოფილა ასეთი დღე არც უწინ და არც მის შემდგომ, რომ [ასე] შეესმინოს უფალს კაცის ხმა, რადგან უფალი იბრძოდა ისრაელისთვის" (იესო 10:14).

იესო ნავეს ძის წიგნის კითხვისას ჩვენ ვხედავთ შეტევით საბრძოლო მოქმედებებს, რომლებიც ღმერთის ხელმძღვანელობით, ღმერთის სახელით და ღმერთის დახმარებით ხორციელდება. ეს იდეა წითელ ზოლად გასდევს წიგნის მთელ ტექსტს. ის აისახება მთხრობელის (იესო 10:10,11), თავად ღმერთის (იესო 6:2; 8:1), იესო ნავეს ძის (4:23,24; 8:7), რახაბის (იესო 2:10), მზვერავების (იესო 2:24) და ხალხის სიტყვებში (იესო 24:18). ეს რეალობა რთული კითხვების წინაშე გვაყენებს. როგორ გავიგოთ ის, რომ რჩეული ერი ასეთ საქმეებს სჩადიოდა ძველ აღთქმაში? როგორ შევუთავსოთ ერთმანეთს "მებრძოლი" ღმერთის სახე და მისი სიყვარული (მაგალითად, გამ. 34:6; ფსალმ. 85:15; ფსალმ. 102:9; ფსალმ. 107:5) ისე, რომ ეჭვქვეშ არ დავაყენოთ ძველი აღთქმის სანდოობა, ავტორიტეტულობა და ისტორიულობა?

ამ და მომდევნო გაკვეთილებში ვიმსჯელებთ იმ ბრძოლების რთულ საკითხებზე, რომლებიც ღმერთის ნებით ხორციელდებოდა; იესო ნავეს ძის წიგნსა და წმიდა წერილის სხვა ნაწილებში აღწერილ მხედრობაზე. 



