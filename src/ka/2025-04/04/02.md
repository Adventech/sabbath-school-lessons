---
title: უფლის მხედრობის მეთაური
date: 19/10/2025
---


`წაიკითხეთ იესო 5:13-15. ვინ იყო ის განსაკუთრებული პიროვნება, რომელიც იესო ნავეს ძეს დიდი ბრძოლების წინ გამოეცხადა?`

`როგორ ფიქრობთ, რას ნიშნავდა იესო ნავეს ძისა და ისრაელიანებისთვის ამ განსაკუთრებული მეომრის გამოჩენა?` 

ისრაელიანებმა ეს ესაა გადალახეს იორდანე და მტრის ტერიტორიაზე აღმოჩნდნენ. მათ წინაშე იერიქონის აუღებელი ციხე-ქალაქია აღმართული, ჩაკეტილი კარიბჭით (იესო 6:1). ხალხს არ აქვს არავითარი სამოქმედო გეგმა. ვითარებას კიდევ უფრო მეტად ართულებს ისიც, რომ ისრაელიანებს მხოლოდ შურდულები, შუბები და ისრები აქვთ ისეთ ქალაქზე შესატევად, რომელსაც შეუძლია ხანგრძლივ ალყასაც გაუძლოს. 

იესო ნავეს ძის შეკითხვებს უცნაური სტუმრის ვინაობასთან დაკავშირებით საკმაოდ ბუნდოვანი პასუხი მოჰყვება: "არა". სტუმრის პასუხი აჩვენებს, რომ მას არ სურს შეესაბამებოდეს იესო ნავეს ძის მიერ განსაზღვრულ კატეგორიებს. სხვა სიტყვებით, მთავარი ის კი არ არის იესო ნავეს ძის მხარეზეა იგი თუ არა, არამედ ის, რომ იესო ნავეს ძე იყოს მის მხარეზე.

`შეადარეთ იესო 5:14, 15 შემდეგ მუხლებს - 4 მეფ. 6:15-17, ნეემ. 9:6 და ეს. 37:35,36. რა შეიტყეთ იმის შესახებ, თუ როგორ იცავს უფალი თავის ერს?` 

მაშინ, როდესაც გამოთქმა "უფლის მხედრობის თავი" ებრაულ ბიბლიაში ერთადერთია, სიტყვათა შეთანხმება "მეთაური" და "მხედრობა", ყოველთვის მხედართმთავარს უკავშირდება. სიტყვა "მხედრობა" წმიდა წერილში შეიძლება გამოიყენებოდეს საომარ ლაშქართან, ანგელოზებთან ან ზეციურ სხეულებთან მიმართებით. 

 ქრისტე საკუთარ განკაცებამდე იესო ნავეს ძის წინაშე წარდგა არა როგორც უბრალო მოკავშირე, არა როგორც ისრაელის ლაშქარის ჭეშმარიტი მხედართმთავარი, არამედ როგორც ანგელოზთა უხილავი, მაგრამ რეალური მხედრობის მეთაური, რომელიც გაცილებით უფრო სერიოზულ კონფლიქტშია ჩართული, ვიდრე იესო ნავეს ძის დაპირისპირებაა ქანაანელებთან. იესო ნავეს ძის პასუხი ნათლად მიუთითებს იმაზე, რომ ის კარგად აცნობიერებს ამ მეთაურის ვინაობას. ის ღმერთს უტოლდება, ამიტომ მისდამი ღრმა პატივისცემისა და თაყვანისცემის ნიშნად, იესო ნავეს ძე პირქვე ემხობა მის წინაშე, (იესო 5:14; დაბ. 17:3; 2 მეფ. 9:6; 2 ნეშტ. 9:6; 2 ნეშტ. 20:18). იესო ნავეს ძე მზადაა მიიღოს საბრძოლო სტრატეგია ამ საომარი კამპანიისთვის, რომელიც განუყოფელი ნაწილია იმ გაცილებით უფრო მასშტაბური კონფლიქტისა, რომელშიც თავად ცაბაოთ უფალი მონაწილეობს.  

`რა ნუგეში შეგვიძლია და უნდა ვიპოვოთ იმის ცოდნით, რომ "უფლის მხედრობის თავი" საკუთარი ერის დასაცავად მოქმედებს?`



