---
title: შემდგომი გამოკვლევისთვის
date: 21/11/2025
---

"ახლაც ისეთივე მტკიცე რწმენა ჰქონდა ქალებს უფლისადმი, როგორც მრავალი წლის წინათ, როცა მისი მოწმობა ძლიერ ეწინააღმდეგებოდა დანარჩენ მზვერავთა ჩვენებებს. მას მტკიცედ სწამდა, რომ უფალი შეასრულებს თავის აღთქმას და მისცემს თავის ხალხს მემკვიდრეობად ქანაანს. ერთი წამითაც არ შეჰპარვია ეჭვი მასში იესოს. თავის ხალხთან ერთად იყო იგი უდაბნოში; იზიარებდა მის ჭირვარამს, მწუხარებასა და დანაშაულის სიმძიმეს, მაგრამ არასოდეს გამოუთქვამს საყვედური. პირიქით, ადიდებდა ღვთის გულმოწყალებას, სიცოცხლე რომ უბოძა მაშინ, როცა მისი ძმები უდაბნოში დაიხოცნენ. უფალი იცავდა მას გაჭირვების, ხიფათისა და წყლულებისაგან, რომელიც უხვად ჰქონდა მის ხალხს უდაბნოში ხეტიალისას და ქანაანის ომების დროს. ახლაც, ოთხმოცდახუთი წლის ასაკშიც მშვენივრად გრძნობდა თავს. უკვე დაპყრობილი მიწა კი არ უთხოვია ქალებს თავისთვის, არამედ ის ადგილები, რომლის დასაკუთრებაც შეუძლებლად მიაჩნდათ სხვა მზვერავთ. ღვთის დახმარებით ფიქრობდა იგი ამ მიწების მფლობელ გოლიათთა დამარცხებას, რომელთა ძალამაც ასე შეურყია რწმენა ისრაელს. ეს სურვილი ქალებს პატივმოყვარეობისა და დიდების მოპოვების მიზნით არ გასჩენია. მხცოვან, მამაც მეომარს სურდა, მაგალითი ეჩვენებინა მოძმეთათვის, რომელიც ღმერთის სახელს განადიდებდა და ყველა შტოს იმ მიწების დასაკუთრების სურვილს აღუძრავდა, რომელთა დაპყრობაც მათ მამებს შეუძლებლად მიაჩნდათ" (ელენ უაითი, პატრიარქები და წინასწარმეტყველები, გვ. 512,513).

"სწორედ ღმერთის რწმენამ მისცა ქალებს სიმამაცე, რომ არ შეშინებულიყო ხალხის წინაშე და მისცა შესაძლებლობა, რომ თამამად და მტკიცედ დაეცვა ის, რაც მართებული იყო. ამავე ძალაზე, ზეციურ მხედრობათა ძლევამოსილ წინამძღოლზე დაყრდნობით, ჯვრის ყველა ჭეშმარიტ მეომარს შეუძლია მიიღოს ძალა და სითამამე იმ წინაღობების გადასალახად, რომლებიც დაუძლევლად გვეჩვენება" (ელენ უაითი, ადვენტისტ რევიუ ენდ საბბატ Gერალდ, 30 მაისი 1912წ.). 

**შეკითხვები მსჯელობისთვის**

`როგორ ახდენს საზოგადოების მხრიდან წნეხი გავლენას ჩვენს უნარზე, რომ ვისაუბროთ? რატომ არის ასეთი მნიშვნელოვანი გვქონდეს სითამამე, რომ ვთქვათ სათქმელი მაშინ, როდესაც სხვა ყველა დუმს? რა როლს ასრულებს სითამამე ჩვენს რწმენაში? როგორ ავირიდოთ თავიდან უხეშობა საკუთარი შეხედულებების დაცვისას?`

`გაუზიარეთ ჯგუფს რწმენის ის მაგალითები, რომლებიც გინახავთ თქვენს ეკლესიაში ან საზოგადოებაში, და ის, თუ რა გავლენა მოახდინეს მათ თქვენს ხასიათზე. ამ ადამიანთა რომელი თვისებების ქონას ისურვებდით?`

`დაფიქრდით, რა გავლენას ახდენს თქვენს ცხოვრებაზე მას.მედია. როგორ გამოვიყენოთ მისი პოტენციალი სასარგებლოდ და თავი ავარიდოთ უარყოფით შედეგებს?`

`დაფიქრდით ისრაელის წინამძღოლ იესო ნავეს ძის მოკძალებულობაზე, რომელსაც საწმიდრის გვერდით სურდა ცხოვრება. როგორ აისახება მისი მაგალითი თქვენს გულში?` 