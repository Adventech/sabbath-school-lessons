---
title: მომეცი ეს მთიანი ქვეყანა
date: 17/11/2025
---


`წაიკითხეთ იესო 14:6-14; რიცხვ. 14:24; რჯლ. 1:36. ამოიწერეთ იესო ნავეს ძისა და ქალების ის თვისებები, რომლებიც ამ მუხლებში ვლინდება:`

ქალებს არასდროს არ ავიწყდებოდა ის აღთქმა, რომელიც უფალმა მოსეს მეშვეობით გადასცა – რომ ის შევა მიწაზე, რომელზეც დადიოდა (რიცხვ. 14:24). ორმოცი წლის შემდეგ იგი იხსენებს თავის ანგარიშს აღთქმულ მიწასთან დაკავშირებით – ეს იყო ის, რაც მან თქვა "მისი გულისამებრ" (იესო 14:7). მისი ანგარიში ეფუძნებოდა მტკიცე რწმენას იმისა, რომ ღმერთის ხელმძღვანელობითა და ღმერთის დახმარებით ისრაელი შეძლებს აღთმული მიწის დაპყრობას. 

დანარჩენი ათი მზვერავისაგან განსხვავებით, რომლებიც შიშს უნერგავდნენ ისრაელიანებს, ქალებმა გულწრფელი ნდობა და უფლის აღთქმისადმი ერთგულება გამოიჩინა. ებრაული ფრაზა, რომელიც პირდაპირი გაგებით ნიშნავს: "მე ბოლომდე მივყევი უფალს" (იესო 14:8), სავარაუდოდ, უფრო გრძელი იდიომის მოკლე ფორმას წარმოადგენს: "ჩემი გული ბოლომდე მიჰყვებოდა უფალს" ან "მე ავავსე ჩემი გული უფლის კვალდაკვალ სიარულის სურვილით". მათგან განსხვავებით, ვინც სხვა ღმერთებს მისდევდა და სრულად არ მიჰყვებოდა უფალს, ქალების გული ბოლომდე ღმერთის ერთგული იყო. 

იგივე გამოთქმა მოგვიანებით კიდევ ორჯერ ჩნდება და ხაზს უსვამს ქალების ერთგულებას (იესო 14:9,14). პირადად მისი დახასიათება შეესატყვისება იმას, რასაც თავად უფალმა "სხვა სული" უწოდა (რიცხვ. 14:24), რომლითაც ქალები დანარჩენი ათი მზვერავისაგან გამოირჩეოდა. ოთხმოცდახუთი წლის ასაკშიც კი, ის კვლავაც რჩებოდა მაგალითად იმისა, თუ რისი მიღწევა შეუძლია უფალს იმ ადამიანების მეშვეობით, რომლებიც გულს მთლიანად მას და მის საქმეს უძღვნიან.

ქალები აცნობიერებდა, რომ ტერიტორია, რომელიც საბოლო ჯამში ყველა ტომს ეკუთვნოდა, პირდაპირ კავშირში იყო იმასთან, თუ რამდენად შეძლებდნენ ისინი უფლის აღთქმების მიღება და იმასთან, თუ რა ტერიტორიას დაიპყრობდნენ რწმენით. ღმერთის აღთქმები თავისთავად არ სრულდება იმ გაგებით, რომ ისინი ვერ შესრულდება ჩვენი ნების საწინააღმდეგოდ. მათ უფრო ისეთი რწმენა სჭირდებათ, რომელსაც მტკიცე ქმედებები ახლავს თან. ებრაული სიტყვა ულაი ("ეგებ"; იესო 14:12) შიშსა და ეჭვს გამოხატავს, მაგრამ როგორც წესი, ის აღნიშნავს იმედს და მოლოდინს იმისა, რომ რაღაც დადებითი მოხდება (დაბ. 16:2; რიცხვ. 22:6, 11; 23:3).

`რა სახის კომპრომისები გვიშლის ხელს, რომ გავყვეთ უფალს, თუნდაც ისინი სულ უმნიშვნელო იყოს?` 



