---
title: "რწმენის გმირები: იესო ნავეს ძე და ქალები"
date: 15/11/2025
---

### გამოსაკვლევად შემოთავაზებული ბიბლიური მუხლები
ძირითადი – იესო 14:6-14; 19:49-51.

### დამატებითი
რიცხვ. 13:6, 30-32; ლუკ. 18:1-5; 2 კორ. 3:18; რომ. 12:1,2; ებრ. 13:7.

> <p>სამახსოვრო მუხლი:</p>
> "გაიხსენეთ თქვენი წინამძღოლები, რომლებიც გიქადაგებდნენ ღვთის სიტყვას, მათი სიცოცხლის აღსასრულის შემყურეებმა მიბაძეთ მათ რწმენას" (ებრ. 13:7). 

მშობლები ხშირად ამჩნევენ, რომ ბავშვები მათზე დაკვირვებით სწავლობენ. განა ბევრი ჩვენგანი არ შეშფოთებულა, როდესაც დაუნახავს, როგორ იმეორებენ შვილები ჩვენს ცუდ და არა კარგ თვისებებს? ასაკის და მიუხედავად, ჩვენთვის ცუდად მოქცევა უფრო მარტივია, ვიდრე სწორად. ეს ადამიანური ბუნების ნაწილია:  "იმიტომ, რომ იმას არ ვაკეთებ, რაც მსურს, არამედ, რაც მძულს, იმას ვაკეთებ" (რომ. 7:15). ვის არ განუცდია მსგავსი რამ საკუთარ თავზე?

ჩვენ სიცოცხლის დასაწყისიდანვე გარშემომყოფებზე დაკვირვებით ვსწავლობთ. ჩვენს გვერდით მყოფთა ქცევების გამეორებით ჩვენ ვივითარებთ საბაზისო უნარებს, ისეთებს, როგორებიცაა: სიარული, მეტყველება და ემოციების გამოხატვა. 

ჩვენ ზრდასრულ ასაკშიც კი გვჭირდება მისაბაძი მაგალითები, მაშინაც კი, თუ ისინი სრულყოფლნი არ არიან, ჩვენ შეგვიძლია აღვფრთოვანდეთ მათი სულიერი თვისებებით და ვეცადოთ მივბაძოთ მათ.  

ამ გაკვეთილში ჩვენ განვიხილავთ ორი გამორჩეული პიროვნების მაგალითს ძველი აღთქმიდან – ქალები და იესო ნავეს ძე. რამ აქცია ისინი განსაკუთრებულად მათ თაობაში და რამ მისცა შესაძლებლობა, რომ საკვანძო როლი შეესრულებინათ ღვთის ერის ცხოვრებაში, ისრაელის ისტორიის ერთ-ერთ ყველაზე მნიშვნელოვან ეტაპზე? 