---
title: მადლით გაოცება 
date: 04/10/2025
---

### გამოსაკვლევად შემოთავაზებული ბიბლიური მუხლები
ძირითადი – იესო 2:1-21; იესო 9. 

### დამატებითი
გამ. 12:13; რიცხვ. 14:1-12; ნეემ. 7:25; ებრ. 11:31.

> <p>სამახსოვრო მუხლი:</p>
> "რწმენით არ დაიღუპა ურწმუნოებთან ერთად მეძავი რახაბი, რომელმაც მშვიდობიანად მიიღო მზვერავები" (ებრ. 11:31).

"რატომ ვაკეთებ ამას ისევ?" ალბათ თითოეულ ჩვენგანს დაუსვამს ეს შეკითხვა საკუთარი თავისთვის. ისტორია მეორდება და მასთან ერთად ვმეორდებით ჩვენც, ადამიანები. რა ხშირად ვიმეორებთ ერთსა და იმავე შეცდომებს!

ისრაელს აღთქმულ მიწაზე შესვლის მეორე შანსი ეძლევა და იესო ნავეს ძე სრული სერიოზულობით ეკიდება ამ მისიას. იგი აცნობიერებს, რომ ამ დავალების წარმატებით შესასრულებლად ყველა საშიშროება გულდასმით უნდა შეაფასოს. სწორედ ამიტომ, იგი აგზავნის ორ მსტოვარს, რომ დაეზვერათ მიწა და მის შესახებ მნიშვნელოვანი ცნობები მოეგროვებინათ: როგორია მისი თავდაცვითი შესაძლებლობები, სამხედრო მზაობა, წყლის მარაგი და მოსახლეობის რეაქცია შესაძლო თავდასხმაზე. 

შეიძლებოდა გვეფიქრა, რომ ღმერთის აღთქმა ისრაელიანთათვის მიწის გადაცემის შესახებ არავითარ ძალისხმევას არ მოითხოვს მათი მხრიდან. მაგრამ ღმერთის მხარდაჭერა არ ათავისუფლებს ადამიანს პასუხისმგებლობისგან. ისრაელი კვლავ ქანაანის საზღვრებთან დგას და მოლოდინები საკმაოდ დიდია. წინა ჯერზე მის წინაშე ანალოგიური ამოცანა იდგა – აღთქმულ მიწაზე შესვლა – მაგრამ ის სრული კრახით დასრულდა. 

ამ გაკვეთილში ჩვენ განვიხილავთ ორ ყველაზე საინტერესო ისტორიას იესო ნავეს ძის წიგნიდან და შევიტყობთ, თუ რა კავშირში არიან ისინი ჩვენს დღევანდელ რწმენასთან. ღმერთის მადლს შესწევს ძალა, რომ კვლავ და კვლავ გაგვაოცოს. 