---
title: ღმერთი იბრძვის თქვენთვის
date: 25/10/2025
---


გამოსაკვლევად შემოთავაზებული ბიბლიური მუხლები: ძირითადი – იესო 10:42. 

დამატებითი – დაბ. 15:16; ლევ. 18:24-30; 2 ტიმ. 4:1,8; გამ. 23:28-30; რჯლ. 20:10, 15-18; 

> <p>სამახსოვრო მუხლი:</p>
> "და ყველა ეს მეფე და მათი ქვეყანა აიღო იესომ ერთ ჯერზე, რადგან უფალი, ისრაელის ღმერთი, იბრძოდა ისრაელისათვის" (იესო 10:42).

იესო ნავეს ძის წიგნი რამდენიმე შემაშფოთებელ ეპიზოდს შეიცავს. სერიოზულ კითხვებს წარმოშობს ღვთაებრივი ან წმიდა ბრძოლის კონცეფცია – როდესაც ღმერთი ადამიანთა ერთ ჯგუფს მეორე ჯგუფის განადგურებას ავალებს და ეს სერიოზულ კითხვებს გვიჩენს.

ღვთაებრივი ბრძოლის პრობლემა ძველ აღთქმაში საკმაოდ რთულია. ღმერთი ძველ აღთქმაში წარმოდგენილია, როგორც სამყაროს უზენაესი მეუფე; შესაბამისად, ყველაფერი რაც ხდება, მის ნებასთან არის დაკავშირებული. ჩნდება კითხვა: "როგორ უშვებს ღმერთი ასეთ რაღაცეებს?" წინა გაკვეთილში ჩვენ ვიხილეთ, რომ ღმერთი თავად არის ჩართული დაპირისპირებაში, რომლის მასშტაბებიც ისტორიაში ნებისმიერ ომს აღემატება. ეს დაპირისპირება ჩვენი ცხოვრების ყველა ასპექტს ეხება. ბიბლიური და საერო ისტორიის მოვლენები მხოლოდ ამ კონფლიქტის კონტექსტში ხდება გასაგები. 

ამ გაკვეთილში ჩვენ განვაგრძობთ იმ ომებთან დაკავშირებული რთული საკითხების კვლევას, რომლებიც ღმერთმა დაუშვა, ასევე გამოვიკვლევთ ღვთაებრივი ომის პირობებსა და შეზღუდვებს. ჩვენ განვიხილავთ, თუ როგორ ხედავენ სამყაროს ძველი აღთქმის წინასწარმეტყველები და ვიმსჯელებთ ასეთი კონფლიქტების სულიერი შედეგებზე.  



