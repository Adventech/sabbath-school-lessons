---
title: შემდგომი გამოკვლევისთვის
date: 31/10/2025
---

წაიკითხეთ თავი "იერიქონის დაცემა" ელენ უაითის წიგნიდან "პატრიარქები და წინასწარმეტყველები" (გვ. 491-493). 

ისევე, როგორც ყველაფერ სხვასთან მიმართებით, რასაც ბიბლიაში ვხვდებით, კონტექსტისა და პრეისტორიის ცოდნას აქაც გადამწყვეტი მნიშვნელობა აქვს. როგორც უკვე ვიხილეთ, სამყაროს კონფლიქტს და ღმერთის, როგორც მსაჯულის სახეს საკვანძო მნიშვნელობა აქვთ ქანაანელთა წინააღმდეგ ომების გაცნობიერებაში. 

"ღმერთი აყოვნებს რისხვას. მან მისცა უწმიდურ ერებს გამოსაცდელი დრო, რათა გასცნობოდნენ მას და მის ხასიათს. ისინი მათთვის მინიჭებული სინათლის მიხედვით განიკითხნენ იმის გამო, რომ უარყვეს ეს სინათლე და ღმერთის გზის ნაცვლად საკუთარი გზებით სიარული არჩიეს. ღმერთმა განმარტა მიზეზი, თუ რატომ არ განდევნა ქანაანელები მათი მიწებიდან თავიდანვე. ამორეველთა ურჯულოებას სისრულემდე არ მიუღწევია. თავიანთი ურჯულოებით მათ იმ უკიდურეს ნიშნულამდე მიიყვანეს საკუთარი თავი, რომლის მიღმაც ღმერთის მოთმინება იწურებოდა და ისინი განადგურებას ექვემდებარებოდნენ. იქამდე, სანამ ამ ზღვარს მიაღწევდნენ და მათი ურჯულოების ფიალა ამოივსებოდა, ღმერთის შურისგებაც გადავადდებოდა. ყველა ერს მიეცა გამოსაცდელი ვადა. ისინი, ვინც ღმერთის რჯულს არღვევდნენ, კვლავაც წინ მიიწევდნენ უწმიდურების გზაზე. ბავშვები იმემკვიდრებდნენ მათი მშობლების ამბოხების სულს და იმაზე უარესად იქცეოდნენ, ვიდრე მათი მამები, იაქმდე, სანამ ღმერთის რისხვა არ დაატყდათ თავს. სასჯელი მისი გადავადების გამო არ შემსუბუქებულა" (მეშვიდე დღის ადვენტისტთა ბიბლიური კომენტარები, ტ.2., გვ.1005). 

**შეკითხვები მსჯელობისთვის**

`იმსჯელეთ რა შედეგები მოაქვს იმას, რომ ღმერთი ჩვენი მსაჯულია და ასევე სამყაროს უზენაესი მსაჯული. როგორ ფიქრობთ, რატომ არის ის ფაქტი, რომ ღმერთი მსაჯულია, სახარებისა და ჩვენი გადარჩენის საფუძველი?`

`როგორ აგვიხელს ქანაანელების ისტორია თვალს ღმერთის მოთმინებასა და სამართლიანობაზე? როგორ შეგვიძლია ავირეკლოთ ღმერთის ხასიათი ჩვენს თანამოძმეებთან ურთიერთობაში?`

`დაფიქრდით თავისუფალი ნების ბუნებაზე. როგორ ფიქრობთ, რატომ სცემს ღმერთი პატივს ჩვენი არჩევანის თავისუფლებას? როგორ უკავშირდება ერთმანეთს სიყვარული და არჩევანის თავისუფლება?`

`ძველი აღთქმა სავსეა ომებისა და კონფლიქტების ისტორიებით. მაგრამ ამასთანავე, ის მშვიდობასაც მოასწავებს. რა როლს უნდა ასრულებდნენ ქრისტიანები მის მიღწევაში?`