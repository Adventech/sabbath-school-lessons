---
title: უზენაესი მოსამართლე
date: 27/10/2025
---


`წაიკითხეთ შემდეგი მუხლები და ამოიწერეთ ღმერთის, როგორც მოსამართლის დახასიათებები.`

`დაბ. 18:25`

`ფსალმ. 7:12`

`ფსალმ. 49:6`

`ფსალმ. 95:10`

`2 ტიმ. 4:1,8`

`როგორ გვეხმარება ღმერთის, როგორც სამყაროს მოსამართლის როლი ღვთაებრივი ბრძოლის, როგორც ერებზე სამსჯავროს საკითხის გააზრებაში?` 

ღმერთის სიწმიდე ნიშნავს, რომ ის ვერ იტანს ცოდვას. ის მომთმენია, მაგრამ ყველა ცოდვას გარდაუვალად მოჰყვება თავისი სასჯელი – სიკვდილი (რომ. 6:23). ღმერთმა ყველგან გამოუცხადა ცოდვას ომი, სადაც არ უნდა ყოფილიყო ის – ისრაელში თუ ქანაანლეთა რიგებში. წმიდა ომებში მონაწილეობა განწმედდა როგორც ისრაელს, ასევე სხვა ერებს (რჯლ. 9:4,5; 12:29,30), მაშინაც კი, როდესაც ისინი რჩეულ ერზე ღმერთის სამსჯავროს იარაღად იქცეოდნენ. ახლო აღმოსავლეთის სხვა ერებისგან განსხვავებით, ისრაელიანებმა წმიდა ომის მეორე მხარე დაინახეს: ღმერთი მათთვის კი არა, მათ წინააღმდეგ იბრძოდა და მტრებს მათი შევიწროვების უფლებას აძლევდა (იხ. იესო 7). წმიდა ომის კონცეფცია გასაგები ხდება, როდესაც ის განიხილება ღმერთის, როგორც მსაჯულის მოქმედებათა პრიზმიდან. ამ თვალსაზრისით ისრაელის დამპყრობლური ომები სხვაგვარად გამოიყურება. იმპერიული ომებისგან განსხვავებით, რომელთა მიზანი თვითგანდიდება იყო და რომლებიც დიდად იყო გავრცელებული უძველეს სამყაროში, ისრაელის ომები არა საკუთარი დიდების მოსაპოვებლად, არამედ დედამიწაზე ღმერთის სამართლიანობისა და მშვიდობის დასამყარებლად იმართებოდა. ამრიგად, წმიდა ომის არსი ღმერთის ხელმწიფებისა და სუვერენიტეტის დამტკიცებაშია, ღმერთის, რომელიც წარმოდგენილია როგორც მეომარი, როგორც მეფე ან მსაჯული. 

იაჰვე როგორც მეომარი – ისევე, როგორც იაჰვე მსაჯული, ეს ის არის, ვინც, ცდილობს შემოიღოს და შეინარჩუნოს იმ რჯულზე დაფუძნებული მმართველობა, რომელიც მის ხასიათს ასახავს.  მეომარი ღმერთის სახე, მეფის და მსაჯული ღმერთის მსგავსად ამტკიცებს, რომ იაჰვე მარადიულად არ მოითმენს აჯანყებას მის მიერ დადგენილი წესრიგის წინააღმდეგ. ამრიგად, იაჰვეს ქმედებათა თვითმიზანი არა ომი ან გამარჯვებაა, არამედ სამყაროში სამართლიანობის აღდგენა. საბოლოო ჯამში, განკითხვა, ომის წარმართვა ან მართლმსაჯულების აღსრულება – ერთი და იგივეა, როდესაც ღმერთზე ვსაუბრობთ. 

დაფიქრდით ღმერთზე, როგორც სამართლიან მსაჯულზე, რომელიც შეუძლებელია მოისყიდო ან აიძულო, რომ მიკერძოებულად განსაჯოს. როგორ წარმოადგენს ღმერთი, რომელიც უსასრულოდ არ მოითმენს ცოდვას, შევიწროვებას, უდანაშაულოთა ტანჯვას და სუსტების ექსპლუატაციას, კეთილი უწყების განუყოფელ ნაწილს? 



