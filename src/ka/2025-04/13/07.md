---
title: შემდგომი გამოკვლევისთვის
date: 26/12/2025
---

წაიკითხეთ თავი "იესო ნავეს ძის უკანასკნელი სიტყვები" ელენ უაითის წიგნიდან "პატრიარქები და წინასწარმეტყველები" (გვ. 522-524).

"ეგვიპტიდან გამოსულთა შორის ბევრი იყო ისეთი, ვინც კერპებს სცემდა თაყვანს; და ეს ჩვევა იმდენად ძლიერი იყო, რომ გარკვეულწილად, ფარულად გაგრძელდა ქანაანში დასახლების შემდეგაც კი. იესო ნავეს ძე გრძნობდა ამ ბოროტების არსებობას ისრაელიანთა შორის და კარგად აცნობიერებდა საფრთხეებს, რომელთა გამოწვევაც მას შეეძლო. მას მთელი გულით უნდოდა, რომ ხალხში სრული გარდასახვა მომხდარიყო. მან იცოდა, რომ თუ ხალხი არ მიიღებდა გადაწყვეტილებას, რომ მთელი გულით ემსახურა უფლისთვის, ისინი სულ უფრო და უფრო დაშორდებოდნენ მას… მაშინ, როდესაც ადამიანთა ნაწილი ღმერთს სულით ემსახურებოდა, ბევრი უბრალოდ ფორმალისტი იყო; მათი მსახურება არ გამოირჩეოდა არანაირი მოშურნეობითა და სერიოზულობით. ზოგიერთი მათგანი სულით კერპთაყვანისმცემელი იყო, მაგრამ ღიად ასეთად თავის აღიარებას ვერ ბედავდა" (ჟამის ნიშნები, 19 მაისი 1881წ.).

"ეს საზეიმო აღთქმა რჯულის წიგნში იყო ჩაწერილი, რათა წმინდად ყოფილიყო დაცული. მაშინ იესო ნავეს ძემ ლოდი აღმართა მუხის ქვეშ, რომელიც უფლის საწმიდართან იზრდებოდა. "და უთხრა იესომ მთელ ხალხს: "აჰა, ეს ქვა იყოს ჩვენს მოწმედ, რადგან მან მოისმინა უფლის ყველა სიტყვა, რომელიც მან გვითხრა ჩვენ; და იყოს ის თქვენს მოწმედ, რომ არ იცრუოთ თქვენი ღმერთის წინაშე" (იესო 24:27). აქ იესო ნავეს ძე გარკვევით აღნიშნავს, რომ მისი დარიგებები და გაფრთხილებები ერისთვის არა მისი პირადი, არამედ ღმერთის სიტყვები იყო. ეს ლოდი მომავალ თაობებს დაუმოწმებს იმ მოვლენის შესახებ, რომლის ხსოვნის პატივსაცემადაც აღიმართა და იქნება მოწმე ისრაელიანთა წინააღმდეგ, თუკი კვლავ ჩაცვივდებიან კერპთაყვანისმცემლობაში" (ჟამის ნიშნები, 26 მაისი, 1881წ.).

**შეკითხვები მსჯელობისთვის**

`რას ნიშნავს გამოთქმა: "რადგან წმიდა ღმერთია იგი, შურისმგებელი ღმერთია იგი" (იესო 24:19)? რა კონტექსტში ავლენს ღმერთი შურისმგებლობას?`

`როგორ უკავშირდება ჩვენი სიყვარული ღმერთისადმი, ჩვენთვის მონიჭებულ არჩევანის თავისუფლებას? შევძლებდით თუ არა ჭეშმარიტად შეყვარებას ის რომ არ გვქონოდა? შეიძლება თუ არა სიყვარულის თავს მოხვევა? თუ არა, რატომ?`

`როგორ შეუძლიათ ეკლესიის თანამედროვე ხელმძღვანელებს რწმენის ჩირაღდნის გადაცემა მომდევნო თაობისთვის?`

`წარმოიდგინეთ იესო ნავეს ძის ცხოვრება და დაფიქრით იმაზე, რომ მთელი მისი სიცოცხლის განმავლობაში ისრაელიანები უფლის ერთგულად რჩებოდნენ. რის მოსმენას ისურვებდით სხვებისგან თქვენი ცხოვრების შედეგებთან დაკავშირებით?` 