---
title: "აირჩიეთ დღეს"
date: 20/12/2025
---

### გამოსაკვლევად შემოთავაზებული ბიბლიური მუხლები
ძირითადი – იესო 24. 

### დამატებითი
დაბ. 12:7; რჯლ. 17:19; რჯლ. 5:6; 3 მეფ. 11:2,4,9; 2 ტიმ. 4:7,8.

> <p>სამახსოვრო მუხლი:</p>
> "და თუ ავად მიგაჩნიათ თქვენს თვალში უფლის მსახურება, აირჩიეთ დღეს, ვის ემსახუროთ... მე და ჩემი სახლი კი უფალს ვემსახურებით" (იესო 24:15). 

იესო ნავეს ძის წიგნის ბოლო თავი აღწერს აღთქმის განახლების ცერემონიას, რომელსაც ისრაელის ხანდაზმული წინამძღოლი ატარებს. მიუხედავად იმისა, რომ ეს არა თავად აღთქმა, არამედ მისი განახლების შესახებ თხრობაა, თავი შეიცავს უძველესი ახლო აღმოსავლეთის სიუზერენიტეტის შეთანხმებების ძირითად ელემენტებს: 1) პრეამბულა, რომელშიც მითითებულია სიუზერენი, შეთანხმების ინიციატორი; 2) ისტორიული პროლოგი, რომელიც სიუზერენსა და ვასალს შორის ურთიერთობას აღწერს; 3) პირობები, რომლებიც მოითხოვენ ვასალის მხრიდან სიუზერენისადმი სრულ მორჩილებას, რომელიც მოტივირებულ მადლიერებაზე იქნება დაფუძნებული; 4) კურთხევა მორჩილების შემთხვევაში და წყევლა აღთქმის დარღვევისთვის; 5) ვასალის ფიცის მოწმეები; 6) დოკუმენტის გადაცემა მომდევნო წაკითხვისთვის; 7) აღთქმის რატიფიცირება.

იესო ნავეს ძის სიცოცხლე დასასრულს უახლოვდება და მისი შემცვლელი არავინაა. აღთქმის განახლება ისრაელს ახსენებს, რომ მათი მეფე თავად იაჰვეა და თუ ისინი მის ერთგულებას შეინარჩუნებენ, იგი დაიცავს მათ. ისრაელიანებს არ სჭირდებათ მიწიერი მეფე. როგორც თეოკრატიულ ერს, მათ ყოველთვის უნდა ახსოვდეთ, რომ მათი ერთადერთი მმართველი უფალია. 