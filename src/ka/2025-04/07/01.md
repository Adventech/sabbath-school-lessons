---
title: "უმაღლესი ერთგულება: ღვთისმსახურება კონფლიქტის ზონაში"
date: 08/11/2025
---


გამოსაკვლევად შემოთავაზებული ბიბლიური მუხლები: ძირითადი – იესო 5:1-7; 8:30-35.

დამატებითი – გამ. 12:6; რჯლ. 8:11,14; მათ. 6:33; 1 კორ. 5:7; ებრ. 9:11,12. 

> <p>სამახსოვრო მუხლი:</p>
> "თქვენ კი უწინარეს ღვთის სასუფეველი ეძიეთ და მისი სიმართლე, და ეს ყოველივე შეგემატებათ" (მათ. 6:33). 

ამ გაკვეთილში ჩვენ განვიხილავთ საკვანძო მომენტებს ისრაელის აღთქმულ მიწაზე ყოფნის ისტორიიდან. გავიხსენებთ, როგორ უძღვნიდა ერი თავს ღმერთს მაშინაც, როცა საფრთხის წინაშე იდგა. იესო ნავეს ძე უჩვეულო გადაწყვეტილებებს იღებდა: ისრაელიანთა წინადაცვეთას მტრის ტერიტორიაზე აღასრულებდა (იესო 5:8-10); მოახლოებული საფრთხის ფონზე პასექის დღესასწაული მოაწყო (იესო 5:10-12); სამსხვერპლო ააგო და უფალს თაყვანი სცა მაშინ, როდესაც დამპყრობლური ომი მძვინვარებდა (იესო 8:30-35), ამასთანავე, ააგო უფლის საკრებულო კარავი მაშინ, როდესაც ისრაელის შვიდ ტომს ჯერ კიდევ არ ჰქონდა მიღებული სამკვიდრო (იესო 18:1,2).

ჩვენს დატვირთულ ცხოვრებაში ხშირად გვავიწყდება დროის გამონახვა იმისთვის, რომ განვაახლოთ ჩვენი ღმერთისადმი მიძღვნილობა, გამოვხატოთ მადლიერება იმისთვის, რაც მან გააკეთა და რის კეთებასაც კვლავ განაგრძობს ყოველდღიურად. დილისა და საღამოს ღვთისმსახურება, ოჯახური ლოცვები ზედმეტობად გვესახება ჩვენს რთულ და კომფორტსა და მიღწევებზე ორიენტირებულ ცხოვრებაში. მაგრამ გულის სიღმეში ჩვენ ვაცნობიერებთ, რომ მომენტები, რომლებსაც ღმერთთან და ჩვენს ახლობლებთან ერთად ვატარებთ, საუკეთესო ინვესტიციაა ჩვენს შეზღუდულ დროში. 



