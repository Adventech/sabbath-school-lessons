---
title: პირველად აღთქმა
date: 09/11/2025
---

`წაიკითხეთ იესო 5:1-7. როგორ ფიქრობთ რატომ უბრძანა უფალმა იესო ნავეს ძეს, რომ ისრაელიანთა მეორე თაობის წინადაცვეთა მაინც და მაინც მიწის დაპყრობის დროს აღესრულებინა?`

დაზვერვის, მსტოვართა გამამხნევებელი ანგარიშისა და იორდანეს სასწაულებრივად გადალახვის შემდეგ შეიძლებოდა მტერთან დაუყოვნებელი შებრძოლების მოლოდნი გაგვჩენოდა. მაგრამ არსებობს ის, რაც დამპყრობლურ ომზე უფრო მნიშვნელოვანია – ისრაელის აღთქმა ღმერთთან. 

ვიდრე ახალი თაობა მიწის დაპყრობას შეუდგება, მან სრულფასოვნად უნდა გაიაზროს თავისი განსაკუთრებული ურთიერთობა მასთან, ვისაც ეს მიწა ეკუთვნის. აღთქმის ნიშნის განახლება პასუხად იქცა ღმერთისთვის მისი მოწყალე და სასწაულებრივ დახმარებისთვის, რადგან მან უსაფრთხოდ გადაიყვანა ისრაელი იორდანეზე. 

ღმერთთან ჩვენი აღთქმა მადლიერების პასუხი უნდა იყოს იმისთვის, რაც მან უკვე გააკეთა ჩვენთვის, და არა მცდელობა, რომ მისი მოთხოვნების მეკანონეობრივი დაცვით რაიმე სარგებელი მივიღოთ. (ეჭვგარეშეა, რომ იმავე კონცეფციას ეჭირა საკვანძო ადგილი პავლეს დაპირისპირებაში მათთან, წარმართობიდან ქრისტიანობაში მოქცეული მამაკაცების წინადაცვეთას მოითხოვდა, რაც ყველაზე ნათლად გალატელთა მიმართ წერილშია ასახული).

ისრაელი თავის ისტორიაში ყველაზე დიდებული საბრძოლო კამპანიის ზღურბლზე იდგა. ჩვენ შეიძლება გვქონოდა იმის მოლოდინი, რომ მთელი ძალები საბრძოლო სამზადისზე იქნებოდა მიმართული. ასეც იყო, მაგრამ არა ჩვენი წარმოდგენის შესაბამისად. იარაღისა და ცხენების მომზადების ნაცვლად, ისრაელიანებმა შეასრულეს წესი, რომელმაც მრავალი მეომარი სამი დღის განმავლობაში დაასუსტა. 

მათ გააკეთეს ეს, რათა აღენიშნათ საკუთარი ურთიერთობა ღმერთთან, რომელმაც ეგვიპტიდან დაიხსნა ისინი. რატომ? იმიტომ რომ გააცნობიერეს, რომ ეს უფლის ბრძოლა იყო. გამარჯვება და წარმატება მასზეა დამოკიდებული. იესომ იგივე პრინციპი სხვაგვარად გადმოსცა: "თქვენ კი უწინარეს ღვთის სასუფეველი ეძიეთ და მისი სიმართლე, და ეს ყოველივე შეგემატებათ" (მათ. 6:33). თუმცა ყოველდღიური ცხოვრების აურზაურში ჩაძირულებს ხშირად გვავიწყდება ყველაზე მთავარი. ეს ხელს გვიშლის იმაში, რომ ყურადღება ქრისტესადმი ჩევნი მიძღვნის განახლებას დავუთმოთ. 

`დაფიქრდით იმ შემთხვევებზე, როდესაც უგულებელყოფდით ღმერთთან გასატარებელ დროს უფრო "მნიშვნელოვანი" საქმეების გამო. რატომ არის ამის გაკეთება ასეთი მარტივი და როგორ გავუმკლავდეთ ამას?` 