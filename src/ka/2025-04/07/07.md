---
title: შემდგომი გამოკვლევისთვის 
date: 14/11/2025
---


წაიკითხეთ თავი "კურთხევა და წყევლა" ელენ უაითის წიგნიდან "პატრიარქები და წინასწარმეტყველები" (გვ. 499-503).

"მოსეს მითითებისამებრ, ღებალის მთაზე ააგეს "სამსხვერპლო მთლიანი ლოდებისაგან". ჭინასწარ კირის სქელი ფენით დაფარულ ქვებზე დაწერილ იქნა რჯული: არა მხოლოდ სინაის მთაზე გამოცხადებული და ქვის ფიქალებზე ამოტვიფრული ათი მცნება, არამედ მოსეს მიერ წიგნში ჩაწერილი რჯული, რომელიც მას მიეცა. ამ მონუმენტის მახლობლად, გაუთლელი ქვებისაგან სამსხვერპლოზე აღსავლენი აღუვლინეს უფალს. ის, რომ სამსხვერპლო აგებულ იქნა ღებალის მთაზე, რომელზედაც წყევლა უნდა წარმოთქმულიყო, იმას ნიშნავდა, რომ ისრაელმა დაარღვია უფლის რჯული, რის გამოც ღვთის რისხვა დაიმსახურა და, უწევდა კიდეც ღვთის სასჯელი, ქრისტეს გამომსყიდველი მსხვერპლი რომ არა. სწორედ მის სიმბოლოს წარმოადგენდა ეს სამსხვერპლო" (პატრიარქები და წინასწარმეტყველები, გვ. 500).

"მაგრამ სერობის მსახურებას არ უნდა სდევდეს ნაღველი და მწუხარება. იგი ამისთვის არ არის დაწესებული. როდესაც მოწაფეები უფლის სუფრას შემოუსხდებიან, მა თარ უნდა იმწუხრონ თავიანთი ცოდვების გამო, არც თავიანთი წარსული სულიერი ცხოვრების გამოცდილებაზე უნდა იფიქრონ, რა შთამაგონებელი ან პირიქით, დამამძიმებელიც არ უნდა იყოს იგი, არც ძმებთან უთანხმოება უნდა გაიხსენონ, ვინაიდან ამისათვის არსებობს მოსამზადებელი მსახურება. თვითგამორკვევა, ცოდვების აღიარება და მონანიება, უთანხმოების გარკვევა და მოგვარება – ეს ყველაფერი ადრევე უნდა იქნას გაკეთებული. ახლა კი ქრისტესთან მოვდივართ. ჩვენ უნდა ვიდგეთ არა ჯვრის ჩრდილში, არამედ მის გადამრჩენელ ნათელში და გული უნდა გავუხსნათ სიმართლის მზის მანათობელ სხივებს" (ელენ უაითი, ქრისტე – წუთისოფლის იმედი, გვ. 659). 

შეკითხვები მსჯელობისთვის:

რას ნიშნავს თქვენთვის უწინარეს ღვთის სასუფევლის ძიება? როგორ ახდენს ეს პრინციპი გავლენას თქვენს ყოველდღიურ ცხოვრებაზე? 

გაიხსენეთ თქვენი პასუხი ოთხშაბათის საგაკვეთილო მასალის ბოლო კითხვაზე: რამდენად მარტივია უფლის დავიწყება ყოველდღიურ აურზაურში? ჯგუფთან ერთად განიხილეთ ამ მოვლენის მიზეზები. რა გადაწყვეტილებები შეიძლება დაგეხმაროთ ამ პრობლემასთან გამკლავებაში?

ჩვენ, როგორც ადვენტისტებს გვწამს, რომ იესო მსახურებას აღავლენს ჩვენთვის ზეციერ საწმიდარში. როგორ შეუძლია ამ მტკიცებას, რომ იმედისა და ძალის მუდმივ წყაროდ გვექცეს? რატომ უნდა დაგვეხმაროს ცოდნა იმისა, რომ სწორედ იესო არის ზეცაში და "შუამდგომლობს" ჩვენთვის (ებრ. 7:25) იმის გაცნობიერებაში, თუ რაოდენ კეთილი უწყებაა მისი ღვაწლი ზეციურ საწმიდარში, განსაკუთრებით ახლა, ჭეშმარიტ გამოსყიდვის დღეს? 



