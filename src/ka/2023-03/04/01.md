---
title: როგორ გადაგვარჩენს ღმერთი
date: 15/07/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს. 2:1-10; 5:6, 14. დამატებითი ტექსტები: რომ. 5:17;

2ტიმ. 1:7.

> <p>სამახსოვრო მუხლი:</p>
> "მაგრამ წყალობით მდიდარმა ღმერთმა თავისი დიდი სიყვარულით, რომლითაც ჩვენ შეგვიყვარა, ჩვენ, დანაშაულთა გამო მკვდრები, გაგვაცოცხლა ქრისტესთან ერთად" (ეფეს. 2:4, 5).

1987 წლის 14 ოქტომბერს ჯესიკა მაკლიური, რომელიც წელიწად-ნახევრის იყო, თამაშობდა დეიდამისის სახლის უკანა ეზოში, ჩავარდა 20 სმ-იანი დიამეტრის ჭაში და გაიჭედა იქ შვიდი მეტრის სიღრმეში. ეს მოვლენა ქალაქ მიდლენდში (ტეხასის შტატში) მასობრივი ინფორმაციის საშუალებით გადიოდა პირდაპირ ეთერში 24/7-ზე, აქედან იწყება სამაშველო ოპერაციების პირდაპირი ეთერის ისტორია. ჯესიკას ჩავარდნიდან ორმოცდათვრამეტი საათის შემდეგ იგი ამოიყვანეს. ფოტოგრაფმა სკოტ შოუმ დააფიქსირა ეს მომენტი (ამ ფოტოსთვის მან მიიღო პულიცერის პრემია): სამაშველო თოკი შეშფოთებული სახეების ფონზე მაშველებისა, რომლებიც უყურებდნენ საბანში გახვეულ ბავშვს, ჯესიკას.

არაფერია იმაზე მეტად ამაღელვებელი, ვიდრე გადარჩენის ისტორია და პავლეც ეფეს. 2:1-10-ში გვიზიარებს ყველა დროის ყველაზე გრანდიოზულ, ყველაზე მასშტაბურ სამაშველო ოპერაციას კაცობრიობის გამოსყიდვას. ისტორიის დრამატიზმი ძლიერდება გაცნობიერებით იმისა, რომ ვინმეს გადარჩენის უბრალო მაყურებლები კი არ ვართ, არამედ საკუთარი დახსნის მოწმენი.