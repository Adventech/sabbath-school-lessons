---
title: ოდესღაც ხორციელ გულისთქმებს აყოლილი
date: 17/07/2023
---

"ჩვენც ყველანი მათ შორის ვცხოვრობდით ოდესღაც ჩვენი ხორციელი გულისთქმებით და ვასრულებდით ხორცისა და გონების ნებას, და ბუნებით რისხვის შვილები ვიყავით სხვების მსგავსად" (ეფეს. 2:3).

ღმერთის ჩარევის გარეშე ადამიანის ცხოვრებაში ბატონობენ არა მარტო გარე  ძალები,  რომლებიც  ნახსენებია ეფეს. 2:2-ში, არამედ შინაგანიც (ეფეს. 2:3; შეად. იაკ. 1:14, 15; 1პეტრ. 1:14).

`რა აქვს პავლეს მხედველობაში, როცა ამტკიცებს, რომ მისი მსმენელები ოდესღაც "ბუნებით რისხვის შვილები იყვნენ სხვების მსგავსად" (ეფეს. 2:3)? ეფეს. 2:3 შეად. ეფეს. 5:6-ს.`

დღევანდელი რეალობა ადამიანებისა, რომლებიც ცხოვრობენ ღმერთის გარეშე, საკმაოდ სამწუხაროა, მაგრამ მისი შედეგები დღეების აღსასრულს, კიდევ უფრო შემაშფოთებელია. ადამიანები, რომლებიც "ბუნებით რისხვის შვილები" (ეფეს.2:3) არიან, დროის აღსასრულს არსებული ღმერთის სამსჯავროს საფრთხის ქვეშ იმყოფებიან.

ეს ფრაზა "რისხვის შვილები" მიუთითებს სხვა საშინელ რეალობაზეც. როცა ღმერთის ხატების მატარებლები ვართ და ღმერთთან მისვლის შემდეგ ვაცნობიერებთ, რომ თავად ჩვენს ბუნებაში არსებობს პრობლემა, ცოდვილები ვართ. აქედან გამომდინარე, ქრისტიანული ცხოვრება არ არის უბრალოდ ერთი-ორი მავნე ჩვევის ან "დანაშაულის" (ეფეს. 2:1) გადალახვა. ვებრძვით არა უბრალოდ ცოდვებს, არამედ თავად ცოდვას. მიდრეკილნი ვართ ღმერთის წინააღმდეგ ასამხედრებლად და თვითგანადგურებისკენ. ადამიანები

იბადებიან ცოდვილი ქმედების მიდრეკილებით, მიჰყვებიან სატანის ცუდ საქციელზე წაქეზებას (ეფეს.2:2) და თანდაყოლილ ცოდვილ სურვილებს (ეფეს.2:3). მორწმუნეები ოდესღაც იყვნენ "ბუნებით რისხვის შვილები".

მნიშვნელოვანია აღინიშნოს, რომ პავლე გამოიყენებს წარსულ დროს  "ბუნებით  რისხვის  შვილები  ვიყავით" (ეფეს. 2:3). ეს არ ნიშნავს იმას, რომ მორწმუნეებისთვის ბოროტების მიმართ თანდაყოლილი ბუნება მეტად აღარ არის აქტუალური. პავლე თავისი შეგონების მნიშვნელოვან ნაწილს უძღვნის (ეფეს. 4:17-5:21) გაფრთხილებას იმის შესახებ, რომ ცოდვილი ქმედებები, რომლებსაც ფესვები აქვთ გადგმული ცოდვილ ბუნებაში, საფრთხედ რჩება ქრისტიანებისთვის. ამავდროულად, სიტყვა "ვიყავით" მიუთითებს იმაზე, რომ

"ძველი მე" აღარ უნდა ბატონობდეს მორწმუნეზე, რომელსაც ქრისტეს ძალით შეუძლია "მიატოვოს წინანდელი ცხოვრება ძველი კაცისა" და "შეიმოსოს ახალი კაცი, რომელიც შექმნილია ღვთისამებრ, სიმართლითა და ჭეშმარიტების სიწმიდით" (ეფეს. 4:22-24).

`ვის არ გამოუცდია თავის თავზე საკუთარი ბუნების გახრწნილობა მას შემდეგაც კი, როცა თავი იესოს მიუძღვნა? რას გვეუბნება ეს იმ აუცილებლობის შესახებ, რომ ჩავეჭიდოთ უფალს ჩვენი ცხოვრების თითოეულ წამს?`