---
title: სამარადისოდ აკურთხა მადლით
date: 19/07/2023
---

`ეფეს. 1:3, 4-ში მოცემული ხსნის ღვთისეული ჩანაფიქრი შეადარეთ ეფეს. 2:7-ში აღწერილ ამ ჩანაფიქრის სამარადისო შედეგებს. რა არის ღვთისეული გადარჩენის ჩანაფიქრის ძირითადი ელემენტები და მიზნები?`

გამოსაშვები ცერემონიები არის არაჩვეულებრივი დღესასწაულები, იქნება ეს საბავშვო ბაღსა თუ უნივერსიტეტში. გამოშვება მოასწავებს მნიშვნელოვან მიღწევას, ცხოვრების სხვა ეტაპზე გადასვლას. ჩვენ, მორწმუნეებმა, მნიშვნელოვანია გავაცნობიეროთ სახარების ღრმა ჭეშმარიტება: არასდროს ვკარგავთ მადლს. მაგრამ შეუძლებელია იყოს დღესასწაული იმ მიზეზით, რომ ფილოსოფიაში, სპეციალიზაციით "მადლი", მოგვენიჭა დოქტორის ხარისხი და მეტად აღარ ვსაჭიროებთ მასში.

პავლე ადასტურებს ამ ჭეშმარიტებას ეფეს. 2:7-ში და ავსებს მას ვრცელი ქრონოლოგიით. წარსულში ღმერთი მოქმედებდა ქრისტეში, რათა გამოვესყიდეთ, იმდენად გვაიგივებს თავის ძესთან, იესო ქრისტესთან, რომ აწმყოში თანამოზიარენი ვართ მისი აღდგომის, ამაღლებისა და განდიდების (ეფეს. 2:4-6). თუმცა ღვთის გეგმა არ სრულდება მადლით აღსავსე წარსულითა და მოწყალებით განბანილი აწმყოთი. ღვთის ჩანაფიქრი, რომელიც ფესვს იდგამს უხსოვარი დროიდან არსებულ ღვთაებრივ გადაწყვეტილებებში (ეფეს. 1:4), ვრცელდება საუკუნო მომავალში. იგი თავის თავში გულისხმობს "მომავალ საუკუნეებს" (ეფეს. 2:7). მისი გეგმა მომავალზე ემყარება იმავე პრინციპს, რაზეც მისი ქმედებები წარსულსა და აწმყოში მადლის პრინციპს. "რათა მომავალ საუკუნეებში აჩვენოს თავისი მადლის გარდამეტებული სიმდიდრე ჩვენდამი მოწყალებით ქრისტე იესოში" (ეფეს. 2:7). პავლე ღვთის მადლს მიიჩნევს როგორც საგანძურს ან გარდამეტებულ სიმდიდრეს (შეად. ეფეს. 1:7; 3:8), საიდანაც მორწმუნეებს შეუძლიათ ამოხაპონ ნებისმიერი საჭიროების დასაკმაყოფილებლად. ღვთის ეს დიდებული მოწყალება ჩვენ მიმართ იქცევა მჭერმეტყველურ, დაუბერებელ და მისი მადლის საყოველთაო გამოვლინებად.

"იგი მოვიდა დედამიწაზე, რათა ეცხოვრა ჩვენს შორის და გაეცხადებინა ღმერთი ადამიანთა და ანგელოზთა წინაშე... მაგრამ ეს გამოცხადება მიეცათ არა მარტო დედამიწის მკვიდრთ. ჩვენი სამყაროს მცირე ნაწილი დედამიწა მთელი უსასრულო სამყაროს შესწავლის საგანია. ‘ანგელოზებსაც სურთ ჩასწვდნენ’ ღვთის მადლით ადამიანის გადარჩენის საოცარ გეგმას და ისინი უსასრულო საუკუნეთა მანძილზე ეცდებიან უფლის გამომსყიდველი სიყვარულის საიდუმლოს ამოხსნას. დედამიწისაგან გამოსყიდული ღვთის შვილები სხვა, შეურყვნელ სამყაროთა წარმომადგენლებთან ერთად ქრისტეს ჯვარცმის სიდიადეში ჰპოვებენ სიბრძნის წყაროს და ხოტბას შეასხამენ მას. ისინი დაინახავენ, რომ იესოს მიერ ნათქვამი მისი თავგანწირული სიყვარულის სიტყვებია" (ელენ უაითი. ქრისტე წუთისოფლის იმედი. გვ. 19, 20).