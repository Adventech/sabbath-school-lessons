---
title: შემდგომი გამოკვლევებისთვის
date: 21/07/2023
---

ეფესელთა მიმართ წერილში გადარჩენის ისტორია აღწერილია როგორც უფლის თანმიმდევრული საქმე. ამ ისტორიის მოვლენები მეორდება წერილში. აი, ძირითადი ეტაპები:

ღვთის რჩეულნი "ამოგვარჩია სოფლის შექმნამდე" (ეფეს. 1:4,5,11).

ახლანდელ მორწმუნეთა წარსული ცხოვრება (ეფეს. 2:1-3,11,12; 4:17-19, 22; 5:8).

ღვთის ჩარევა ქრისტეში მათ გადასარჩენად (ეფეს. 1:7, 8; 2:4-6, 13-19; 4:1, 20, 21; 5:2, 8, 23, 25, 26).

სახარების მიღება (ეფეს. 1:12, 13 და სხვა ადგილებში ნაგულისხმევი). ოდესღაც "არ გააჩნდათ სასო" (ეფეს.2:12), ახლა კი არიან "ერთ სასოებაში" (ეფეს.4:4. შეად. ეფეს. 1:18), რომლისთვისაც არიან მორწმუნეები მოწოდებულნი.

ახლანდელი ცხოვრება მათი, ვინც უკვე იწამა. თუმცა ისინი ცხოვრობენ სახიფათო,  ბოროტ  ძალებთან  შებრძოლების დროში, მათ შეუძლიათ გამოიყენონ საშუალებები, რომლებსაც სთავაზობს ამაღლებული  უფალი  (ეფეს.  1:1523; 2:6; 3:14-21; 4:7-16; 6:10-20).

ხსნის ისტორიის დასასრულს სულიწმიდის როლი როგორც "საწინდარი" (ეფეს.1:13-14) ან "ბეჭედი" (ეფეს. 4:30) აღწევს თავის პიკს. ამ გადამწყვეტ მომენტში, ვინც კი იწამა, ყველა დაჯილდოვდება თავისი ერთგულების გამო, დაეუფლება "მემკვიდრეობით", რომელიც უკვე უბოძა მათ ქრისტემ (ეფეს. 2:7; 6:8, 9). მათ ადგილი მიეცემათ მომავალ საუკუნეში, რადგან იწამეს იესო (ეფეს. 1:21; 2:7, 19-22; 4:13, 15; 5:27).

**კითხვები მსჯელობისათვის:**

`ეფესელთა მიმართ წერილის ძირითადი ისტორია (იხ. ზემოთ) არ არის უბრალოდ პირველი საუკუნის მორწმუნეთა ისტორია. ეს ჩვენი პირადი ისტორიაა. ამ ისტორიის რომელი ძირითადი მომენტი აღგავსებთ იმედით მოცემულ მომენტში?`

`როგორ ფიქრობთ, რატომ იხსენებს პავლე ასე ხშირად თავისი მსმენელების ცოდვილ წარსულს და სთავაზობს იმსჯელონ ქრისტესკენ მოქცევამდე არსებულ თავიანთ ცხოვრებაზე?`

`შეადარეთ პავლეს მიერ ეფეს. 2:8-10-ში კეთილი უწყების მოკლედ ჩამოყალიბება მის უფრო ადრეულ აღწერას რომ. 1:16, 17-ში. რა მსგავსი თემებია წამოჭრილი მათში? რით განსხვავდება ეს ორი ნაწყვეტი ერთმანეთისაგან?`

`მიუხედავად იმისა, რომ მორწმუნეთა კეთილი საქმეები არ ახდენს ზეგავლენას მათ გამოსყიდვაზე, რადგან ვერასდროს  დაიმსახურებს გადარჩენას ღმერთის წინაშე, რა მნიშვნელოვან როლს თამაშობენ ისინი მორწმუნეებთან დაკავშირებით ღმერთის განზრახვებში? იხ. ეფეს. 2:10.`