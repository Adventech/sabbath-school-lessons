---
title: სულიწმიდა მორწმუნის ცხოვრებაში 
date: 16/08/2023
---
`მეტყველებასთან დაკავშირებული ქრისტიანთა ცოდვების განხილვისას, რა დარიგებას აძლევს პავლე მორწმუნეებს სულიწმიდის თანდასწრების შესახებ? იხ. ეფეს. 4:30.` 

`დაფიქრდით იმის შესახებ, თუ რას შეუძლია შეურაცხყოს თქვენს ცხოვრებაში სულიწმიდა?` 

პავლე ერთდროულად იძლევა მკაცრ გაფრთხილებასა და გულის გამათბობელ დაპირებას. ჩვენი ცოდვები ერთმანეთის წინააღმდეგ ეკლესიაში არ არის წვრილმანი გადაცდომები უმნიშვნელო შედეგებით. სულიწმიდა ნაღვლიანდება, როცა ღვთის მიერ ბოძებულ მეტყველების ნიჭს ვიყენებთ არა დანიშნულებისამებრ, არამედ სხვების გასანადგურებლად (ეფეს. 4:25-27, 29, 31, 32). ის, რომ პავლე იმეორებს ეს. 63:10-ს, ხაზს უსვამს გაფრთხილების სერიოზულობას: "მაგრამ ისინი [ისრაელის ძეები] ეურჩნენ და დაამწუხრეს მისი წმიდა სული და ის მტრად ექცა მათ და ებრძოდა მათ".

დამაიმედებელ დაპირებაში პავლე ადასტურებს, რომ სულიწმიდა იბეჭდავს მორწმუნეებს იმ დღეს, როცა მათ მიიღეს ქრისტე (ეფეს.1:13-14) "გამოსყიდვის დღემდე" (ეფეს. 4:30). სულიწმიდის ურთიერთობა მორწმუნეებთან არ არის წუთიერი, არამედ ხანგრძლივია. როცა მორწმუნეები უგულებელყოფენ სულიწმიდის თანდასწრებას გულში და მეტყველების ღვთისგან ნაბოძებ ძღვენს იარაღის სახით იყენებენ სხვების საწინააღმდეგოდ, ნათქვამია, სულიწმიდა კი არ მიდის, არამედ ნაღვლიანდება. სულიწმიდას განზრახული აქვს დარჩეს მორწმუნეებთან ქრისტეს დაბრუნებამდე, რაც მოასწავებს ღმერთისთვის მიკუთვნებულობასა და ღვთის მფარველობას მათზე.

პავლე ხაზს უსვამს სულის სრულ ღვთაებრიობას, "ღვთის სულიწმიდა" და ხაზს უსვამს სულიწმიდის პიროვნებას, როცა მას გამოხატავს დანაღვლიანებულად (იხ. აგრეთვე, რომ. 8:16,26-27; 1კორ. 2:10, 13; 12:11; გალ.5:17-18).

სიფრთხილით უნდა ვმოქმედებდეთ, როცა ვმსჯელობთ ღვთაებრიობის საიდუმლოზე. სულიწმიდა ერთდროულად ერთიანია მამასთან და ძესთან და განსხვავებულია მათგან.

"სულიწმიდას გააჩნია თავისი პირადი ნება და იგი არჩევანს აკეთებს მასთან შესაბამისად. შეიძლება იგი დაანაღვლიანო ან აუგი თქვა მასზე. ასეთი გამონათქვამები არ მიესადაგება უბრალო ძალაუფლებას ან ზეგავლენას, არამედ პიროვნების დამახასიათებელი თვისებაა. მაშინ არის თუ არა სულიწმიდა ისეთივე პიროვნება, როგორც თქვენ ან მე? არა, ჩვენ ვიყენებთ შეზღუდულ ადამიანურ ენას ღვთაებრიობის აღსაწერად, სულიწმიდა კი არის ის, ვინც ვერასდროს იქნებიან ადამიანები" (Paul Petersen, God in 3 Persons – In the New Testament, p. 20).

`"ღვთის სულიწმიდა" ცხოვრობს ჩვენთან იმდენად მჭიდრო კავშირში, რომ, როგორც დაწერილია წერილში, ჩვენი ქმედებები მასზე მოქმედებს. ჩვენ ვცხოვრობთ ღვთაების პიროვნებასთან ერთად, რომელიც თავს უძღვნის ჩვენთან მყარი ურთიერთობების დამყარებას, აღგვბეჭდავს საუკუნის აღსასრულამდე. როგორი უნდა იყოს ჩვენი რწმენის პასუხი ამ საოცარ ჭეშმარიტებაზე?`

