---
title: ცოდვის დახრილ სიბრტყეზე
date: 13/08/2023
---
წაიკითხეთ ეფეს. 4:17-32. პავლეს სიტყვების თანახმად, როგორ იცვლება პრაქტიკული ყოველდღიური ცხოვრება ადამიანისა, რომელმაც მიიღო ქრისტე? 

ეფეს. 4:1-16-ის ნაწილში პავლეს თემას წარმოადგენდა ეკლესიის ერთიანობა. როცა ეფეს. 4:1-ს ვადარებთ ეფეს. 4:17-ს, აღვნიშნავთ, თუ რაოდენ ჰგავს ეს ორი დარიგება ერთმანეთს იმასთან დაკავშირებით, თუ როგორ უნდა ვიაროთ ან ვიცხოვროთ. ამ მსგავსებას მივყავართ იმ აზრამდე, რომ პავლე უბრუნდება ერთიანობისა და ცხოვრების სტილის იმავე თემას, რომელიც ხელს უწყობს, ოღონდ ახალი და თავიდანვე უფრო ნეგატიური მიდგომით.

ეფეს.4:17-24-ში პავლე წარმართული ცხოვრების სტილს, რომელიც, მისი აზრით, საფრთხის ქვეშ აყენებს ერთიანობას (ეფეს.4:17-19), უპირისპირებს ჭეშმარიტად ქრისტიანული ცხოვრების სტილს, რომელიც მას აღაშენებს (ეფეს.4:20-24). როცა ვკითხულობთ პავლეს აშკარა მხილებას წარმართთა გახრწნილი ცხოვრების სტილთან დაკავშირებით, უნდა გვახსოვდეს მისი დარწმუნებულობის შესახებ, რომ წარმართები გამოისყიდა ღმერთმა ქრისტეს მეშვეობით და რომ მათ შეთავაზებული აქვთ ღვთის ხალხში თანაბარუფლებიანი მონაწილეობის მიღება (ეფეს.2:11-22; 3:1-13). ამგვარად, ეფეს.4:17-19-ში იგი გვთავაზობს "ხორცით წარმართთა" (ეფეს.2:11) მიზანმიმართულ და უარყოფით აღწერას.

`კიდევ ერთხელ განიხილეთ ეფეს. 4:17-32 ნაწყვეტი. ჩამოთვალეთ, პავლეს სიტყვების თანახმად, რა უნდა შეიცვალოს იმ მორწმუნეთა ცხოვრებაში, რომლებიც იზრდებიან ქრისტეში?`

`ადრე, ქრისტეს მიღებამდე` 

`ახლა, ქრისტეს მიღებიდან`

პავლე არ არის შეწუხებული წარმართთა მხოლოდ კონკრეტული ცოდვებით ან ქცევებით. მას აწუხებს მათი ქმედება, რომელიც ადასტურებს, თუ როგორ მიექანებიან ქვევით, რაკი ცხოვრობენ ცოდვის ძალაუფლების ქვეშ. ეფეს. 4:17-19-ს საფუძვლად უდევს გაქვავებული სულიერების სურათი: "გონებადაბნელებულნი და ღვთის ცხოვრებისაგან გაუცხოებულნი" (ეფეს. 4:17-18). ეს გაქვავებული სულიერება წარმოადგენს გონებადაბნელებულობის წყაროს, რაც ხაზგასმულია ნაწყვეტის დასაწყისში ("თავიანთი უმეცრებისა და გულქვაობის გამო, ისინი, რომელთაც გრძნობა დაკარგეს", ეფეს.4:18-19), ნაწყვეტის ბოლოს კი ნათქვამია გარყვნილი სექსუალური ქმედების შესახებ ("გარყვნილებას მიეცნენ, რათა ყოველგვარი უწმიდურება ჩაიდინონ გაუმაძღრობით" (ეფეს.4:19). ღმერთისგან გაუცხოებულებმა, არ იციან, თუ როგორ იცხოვრონ და მოკლებულნი არიან მის გამომსყიდველ მადლს, აგრძელებენ ცოდვისა და გარყვნილების სპირალზე ჩამოსრიალებას.

`როგორი იყო ცოდვის ძალასთან შეხების თქვენი პირადი გამოცდილება, ცოდვისა, რომელიც აგრძელებს ადამიანის ჩაბმას კიდევ უფრო დიდ ცოდვაში?`

