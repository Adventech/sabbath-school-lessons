---
title: ქრისტეს მსგავსი ცხოვრება და ღვთის მიერ შთაგონებული მეტყველება
date: 12/08/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს. 4:17-32. დამატებითი ტექსტები: ზაქ. 3:3-5; 8:16; ეს.

63:10; რომ. 8:16, 26, 27.

> <p>სამახსოვრო მუხლი:</p>
> "მიტოვებული გაქვთ წინანდელი ცხოვრება ძველი კაცისა, მაცდური გულისთქმებით გახრწნილი, და განახლებული ხართ თქვენი გონების სულით, და შეგიმოსიათ ახალი კაცი, რომელიც შექმნილია ღვთისამებრ, სიმართლითა და ჭეშმარიტების სიწმიდით" (ეფეს. 4:22-24).

ჰოსე ანტონიო იყო უსახლკარო და მრავალი წელი იცხოვრა ქალაქ პალმას (ესპანეთი) ქუჩებში. ჭაღარა და აწეწილი თმებითა და წვერით ჰოსე გამოიყურებოდა უფრო ასაკიანი, ვიდრე თავისი ორმოცდაჩვიდმეტი წელიწადი. ერთხელ სალვა გარსია, სადალაქოს მფლობელი ქალბატონი, მიუახლოვდა ჰოსეს და შესთავაზა სრულად გარდაქმნილიყო.

სალონის სავარძელში ჰოსეს გარეგნობაზე იზრუნა შრომისმოყვარე გუნდმა. იგი შეჭრეს, დავარცხნეს აწეწილი თმები და ფორმა მისცეს წვერს. შემდეგ ჰოსემ შეიძინა ახალი ელეგანტური ტანსაცმელი. ამის შემდეგ კი მოვიდა გაცნობიერება! როცა ჰოსე იჯდა სარკის წინ, თვალები ცრემლებით ევსებოდა: "ეს, რა, მე ვარ? რამდენად შევიცვალე; ვერავინ მცნობს!" მოგვიანებით დაამატა: "ადვილი არ იყო გარეგნობის შეცვლა. ამან შეცვალა ჩემი ცხოვრება".

ეფეს. 4:17-32-ში პავლე ამტკიცებს, რომ მორწმუნეები სრულად გარდაიქმნენ. მათ მოიშორეს თავიანთი ძველი "მე" და შეიძინეს ახალი თვითმყოფადობა. თუმცა, როგორც ჰოსეს შემთხვევაში იყო, არ არის ადვილი გარეგნული გარდაქმნა. იგი გულისხმობს "განახლებას გონების სულით" (ეფეს. 4:23), ცხოვრებაში "სიმართლისა და ჭეშმარიტების სიწმიდის" (ეფეს. 4:24) შემოტანას. ეს არის სრული გარდაქმნა.