---
title: შთამბეჭდავი გარდასახვა
date: 14/08/2023
---
`რომელი მნიშვნელოვანი აზრის მიტანას ცდილობს პავლე თავის მსმენელებამდე, რაკი ხელახლა უყვება თავიანთი ღვთისკენ მოქცევის ისტორიას? იხ. ეფეს. 4:20-24.` 

როცა პავლემ აღუწერა მათ თავიანთი ძველი წარმართული ცხოვრება (ეფეს.4:17-19), მას არ უთქვამს: "თქვენ ასე როდი გაიგეთ ქრისტეს შესახებ". ამის ნაცვლად იგი შესძახებს: "ხოლო თქვენ ასე როდი გისწავლიათ ქრისტე" (ეფეს.4:20). აღნიშნავს რა, რომ წერილის მიმღებთ "მოუსმენიათ მისთვის [ქრისტესთვის] და მასში არიან განსწავლულნი" (ეფეს.4:21), პავლე შემდეგი ფრაზით: "ვინაიდან იესოშია ჭეშმარიტება" (ეფეს.4:21) გამოდის იმის დასაცავად, რომ ვიცხოვროთ ქრისტეს მსგავსად. პავლესთვის რწმენაში მოსვლა ემყარება ქრისტესთან პირად კავშირს, იმდენად ნათელსა და რეალურს, რომ მისი აღწერა შეიძლება როგორც "ქრისტეს შეცნობა". ვაღიარებთ, რომ აღმდგარი და ამაღლებული იესო ცოცხალია და ჩვენთან არს თანდასწრებაში. სხვანაირები ვხდებით მისი სწავლებისა და მაგალითის ზეგავლენის ქვეშ და ჩვენს ერთგულებას გამოვხატავთ მის მიმართ, როგორც ჩვენი ცოცხალი უფლისთვის. ჩვენს ცხოვრებას ვუხსნით მის პირდაპირ ხელმძღვანელობას სულისა და სიტყვის მეშვეობით.

პავლე გვეუბნება, რომ ქრისტეს ცხოვრების მსგავსი ცხოვრების მიღება ითხოვს სამ პროცესს, რომელთაც გამოხატავს ტანსაცმლის გამოცვლის სახეებით: 1) "მიტოვებული" ან ზურგშექცეული ძველი ცხოვრების სტილი (ეფეს. 4:22); 2) შინაგანი განახლების განცდა (ეფეს.4:23); 3) "შეიმოსოთ" ახალ, ღმერთის მსგავსი ცხოვრების სტილით (ეფეს. 4:24). პავლეს მეტაფორა აირეკლება ძველ აღთქმაში ტანსაცმლის გამოყენებიდან იგი გამოიყენებოდა ცოდვილობის აღსანიშნავად (მაგ., ფსალმ.72:6; ზაქ. 3:3-4; მალ.2:16) და როგორც ხსნის აღნიშვნა (მაგ., ეს. 61:10; ეზეკ. 16:8; ზაქ. 3:4-5). უძველეს დროში მამაკაცები ატარებდნენ მუხლამდე სიგრძის ქიტონს, რომელიც ასრულებდა საცვალის როლს, და მოსაცმელს მზისგან დაცვისთვის. ზუსტად ასევე დე-დაკაცებიც ატარებდნენ ქიტონსა და მოსაცმელს. ბიბლიაში აღწერილი კულტურები იყო ისეთი კულტურები, რომლებიც გულისხმობდა, რომ ყველაფერი აუცილებელი გაგაჩნია მცირე რაოდენობით. ტანსაცმელი იყო ფასეული და ძვი-რადღირებული, ამიტომ დიდხანს ატარებდნენ. არც ისე ჩვე-ულებრივი მოვლენა იყო, რომ ვინმეს ერთზე მეტი ხელი ტანსაცმელი ჰქონოდა. ტანსაცმლის საგანთა ხარისხი და სტილი მოწმობდა იმის შესახებ, თუ ვინ არის ადამიანი, მოწმობდა მათი მფლობელის სტატუსის შესახებ. ტანსაცმლის გამოცვლა, ერთი ხელი ტანსაცმლის მეორეთი შეცვლა, წარმოადგენდა არაჩვეულებრივ და მნიშვნელოვან მოვლენას (და არა რიგით მოვლენას, როგორც ხდება ეს მრავალ კულტურაში). პავლე წარმოგვიდგენს, რომ ცვლილებები ცხოვრებაში იქნება იმდენადვე შესამჩნევი, როგორც თითქოს პირველი საუკუნის ადამიანმა ერთი ტანსაცმელი შეცვალოს მეორეთი.

`რაში მდგომარეობს საოცარი სხვავობა ქრისტეს შესახებ ცოდნასა და ქრისტეს შეცნობას შორის?`

