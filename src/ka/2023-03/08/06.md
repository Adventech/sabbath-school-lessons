---
title: კეთილი და არა ბოროტი
date: 17/08/2023
---
"გამოსყიდვის დღეზე" (ეფეს. 4:30) დაყრდნობით, პავლემ თავის მკითხველებს ახლახან შესთავაზა დაფიქრებულიყვნენ თავიანთ მეტყველებაზე ქრისტეს მეორედ მოსვლის კონტექსტში. ამგვარად, ეფეს.4:31-32 შეგვიძლია გავიგოთ როგორც ნაწყვეტი, რომელიც დაკავშირებულია მეტყველების გამოყენებასთან, რაც კი უფრო ვუახლოვდებით ამ დიდებულ მოვლენას.

`მეტყველებასთან დაკავშირებით, რა წესდებები და ქცევის ფორმები უნდა უარვყოთ ქრისტეს დაბრუნების ნათელში? რა წესდებები და ქცევის მოდელები უნდა შევითვისოთ? იხ. ეფეს. 4:31 .` 

`უარვყოთ:` 
`მივიღოთ:` 

ეფეს.4:31-32-ის დასკვნით დარიგებაში პავლეს კვლავ მოჰყავს უარყოფა, ამჯერად, ასახელებს ექვს მანკიერ თვისებას, რომლებიც უნდა "განგშორდეთ ყველა" (ეფეს.4:31); დადებითი მოწოდება არის: იყო კეთილი, თანამგრძნობი და მიმტევებელი (ეფეს.4:32) და ამ ყველაფრის საფუძველი: მორწმუნეებმა ერთმანეთს უნდა მიუტევონ, "როგორც ქრისტეში მოგიტევათ თქვენ ღმერთმა" (ეფეს.4:32). ექვსი მანკიერი თვისების სია იწყება და მთავრდება საერთო, "ყოველგვარი სიმწარე" და "ყველა ბოროტების" ყოვლისმომცველი გაგებით. მათ შორის ხვდება ოთხი დამატებითი სიტყვა: "მძვინვარება", "რისხვა", "ყვირილი" და "გმობა" (ეფეს.4:31).

ამათგან უკანასკნელი თარგმნის ბერძნულ სიტყვას ბლასფემია, რომელიც აღნიშნავს ღმერთის წინააღმდეგ (ღვთის გმობა) გამანადგურებელ გამონათქვამებს. ამავდროულად, ეს სიტყვა აღნიშნავს მეტყველებას, რომელიც სახელს უტეხს ან ღმერთს ან სხვა ადამიანებს (ცილისწამება ან ძრახვა). ამ ჩამონათვალში რაღაც შინაგანი დამოკიდებულება (სიმწარე, მძვინვარება, რისხვა), თითქოს იღვრება მრისხანე მეტყველებაში (ყვირილი, გმობა). სინამდვილეში, პავლე განაიარაღებს ქრისტიანულ მეტყველებას. ქრისტიანის  არსენალიდან უნდა ამოვიღოთ დადგენილებები, რომლებსაც მივყავართ მრისხანე მეტყველებამდე და რიტორიკული სტრატეგიები, რომლის დროსაც მას იყენებენ. ქრისტიანული საკრებულო აყვავდება, ეკლესიის ერთიანობა კი განმტკიცდება (შეად. ეფეს.4:1-16) იქ, სადაც ეს ყველაფერი გვერდზეა გადადებული.

თუმცა ბოროტი მეტყველება იმდენად არ უნდა ჩავხშოთ, რამდენადაც ჩავანაცვლოთ. ჩვენი საუბრები და ქმედებები ქრისტეს ოჯახში და მის ფარგლებს გარეთაც, არ უნდა გამომდინარეობდეს რისხვიდან, არამედ ნაკარნახევი უნდა იყოს სიკეთით,  თანაგრძნობით და მიტევებით,  რომლებიც ემყარება უმაღლეს სტანდარტს პატიებას, რაც მოგვანიჭა ღმერთმა ქრისტეში (ეფეს.4:32). პავლე წარმოდგვიდგენს "პატიებას ზეციურ სიბრტყეში" (რაც ღმერთმა შემოგვთავაზა) როგორც ნიმუში "პატიებისთვის  მიწიერ  სიბრტყეში"  (ის, რასაც მოვიმოქმედებთ ერთმანეთთან მიმართებაში; შეად. კოლ. 3:13; მათ. 6:12, 14, 15).

დაფიქრდით თქვენი სიტყვების ძალის შესახებ. როგორ შეგიძლიათ მათი მეშვეობით შთააგონოთ, გაამხნევოთ და განამტკიცოთ რწმენა?

