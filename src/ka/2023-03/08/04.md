---
title: მეტყველება, რომელსაც მივყავართ ერთიანობასთან და აღსავსეა მადლით
date: 15/08/2023
---
`რა დარიგებას იძლევა პავლე მორწმუნეთა მეტყველებასთან დაკავშირებით? იხ. ეფეს. 4:25, 29.` 

`პირადად თქვენ, რა უნდა შეცვალოთ თქვენს მეტყველებაში, რათა შეესაბამებოდეთ ბიბლიურ წესებს, რომლებიც ჩამოყალიბებულია ეფეს. 4:25, 29-ში?` 

პავლე არაერთგზის გამოიყენებს ეფეს. 4:25-32-ში საინტერესო სტრუქტურას, რომელსაც ვხედავთ ეფეს. 4:25-ში: უარყოფა არ გავაკეთოთ რაღაც ცუდი ("განიშორეთ სიცრუე"), შემდეგ დადებითი მოწოდება სიკეთის კეთება ("თითოეულმა თქვენგანმა თავის მოყვასს ჭეშმარიტება ელეპარაკოს"); და შემდეგ საფუძველი (ვინაიდან ერთიმეორის ასოები ვართ, რაც, სავარაუდოდ, ნიშნავს: "იმიტომ, რომ ერთი სხეულის ნაწილნი ვართ, ამიტომ დაკავშირებულნი ვართ ერთმანეთთან, როგორც ამ ერთიანი სხეულის ნაწილნი"). პავლეს მოწოდება "ჭეშმარიტება ვილაპარაკოთ", სულ არ არის მოწოდება იმისთვის, რომ მივმართოთ ეკლესიის სხვა წევრებს ფაქტების უტაქტო გადმოცემით ჩამოყალიბებით. პავლე ეყრდნობა ზაქ.8:16-ს, სადაც წინასწარმეტყველი მოგვიწოდებს ჭეშმარიტება ვილაპარაკოთ მშვიდობის განსამტკიცებლად.

რადგან ეფეს. 4:31-ში პავლე არ უშვებს რისხვას და მრისხანე მეტყველებას, მისი სიტყვები ეფეს.4:26-ში უფლებას არ გვაძლევს საკრებულოში გამოვხატოთ მრისხანება. ალბათ, პავლე ვარაუდობს, რომ რისხვა შეიძლება წარმოიშვას, მაგრამ მისი გამოხატვა უნდა შევზღუდოთ: "თუკი განრისხდებით, ნუ მისცემთ რისხვას უფლებას გამოიღოს ნაყოფი და ცოდვაში ჩაცვივდეთ".

როგორც ჩანს, პავლე წყვეტს თავისი თხრობის თემას ქურდების შესახებ უარყოფით: "ვინც იპარავდა, ნუღარ მოიპარავს" (ეფეს.4:28). დადებითი მოწოდება, რომ ქურდმა უნდა "იშრომოს და თავისი ხელით უნდა აკეთოს კეთილი" (ეფეს. 4:28; იხ. აგრეთვე, 1კორ. 4:12; 1თეს. 4:11), ემყარება იმ საფუძველს, "რათა ჰქონდეთ გაჭირვებულისათვის მისაცემად" (ეფეს.4:28). შესაძლებელია, პავლე აქ სვამს ქურდების შესახებ სიტყვას ქურდობასა და ცრუ მეტყველებას შორის კავშირის გამო, რაც ნაჩვენებია ანანიასა და საფირას ისტორიაში (საქმე.5:1-11). პავლეს რწმენა ქრისტეს გარდამქმნელ ძალაში იმდენად დიდია, რომ იგი წარმოგვიდგენს, თუ როგორ გარდაიქცევიან ქურდები კეთილისმყოფელებად!

შემდეგ პავლე ბრძანებს: "არავითარი უშვერი სიტყვა არ დაგცდეთ პირიდან" (ეფეს. 4:29), რაც ხატავს სურათს, თუ როგორ ისწრაფვის ბაგეებისკენ დამანგრეველი სიტყვა, რომ აღასრულოს თავისი დამღუპველი საქმე. დადებითი მოწოდების დროს პავლე წარმოგვიდგენს, რომ ნებისმიერი დამანგრეველი მეტყველება არა მხოლოდ აღიკვეთება, არამედ ჩანაცვლდება სიტყვით, რომელიც პასუხობს სამ კრიტერიუმს: იგი 1) "კეთილია აღსაშენებლად"; 2) "შეესაბამება შემთხვევას" (ბერძნ. ხრეიას "აუცილებელი", რაც სინოდალურ თარგმანში გადმოცემულია როგორც "რათა") და 3) "მადლი მიანიჭოს გამგონეთ" (ეფეს. 4:29). ჩვენი ყოველი სიტყვა ასეთი რომ ყოფილიყო!

