---
title: შემდგომი გამოკვლევებისთვის
date: 18/08/2023
---
"დაე, იყოს თქვენი მეტყველება ისეთი, რომ მის გამო შემდეგ მონანიებას არ ვითხოვდეთ. ‘ნუ დაანაღვლიანებთ ღვთის სულიწმიდას, რომლითაც თქვენ აღბეჭდეთ გამოსყიდვის დღისათვის"... თუკი თქვენს გულში სულიწმიდაა, მაშინ სწრაფვა გექნებათ განამტკიცოთ და დაარიგოთ თქვენი ძმა უწმიდეს რწმენაში. თუკი ისმის სიტყვა, რომელიც დარტყმას აყენებს თქვენი მეგობრის ან ძმის რეპუტაციას, ნუ წააქეზებთ ამ ბოროტსიტყვაობას. ეს მტრის საქმიანობაა. მოკლედ შეახსენეთ ბოროტების მთქმელს, რომ ღვთის სიტყვა კრძალავს ასეთი სახის გამონათქვამებს" (Ellen G. White, Advent Review and 13 Sabbath Herald, June 5, 1888).

როგორ შეიცვლებოდა თქვენი საკრებულო, თუკი თქვენ და ეკლესიის ყოველი წევრი იცხოვრებდა დანაპირების თანახმად, რომელიც შედგებოდა შემდეგი განცხადებებისაგან?

1. "ვისურვებ, რომ ჩემი ზეგავლენა მეშვიდე დღის ადვენტისტთა ეკლესიის ოჯახში და მის საზღვრებს გარეთ ყოფილიყოს დადებითი, შთამაგონებელი, რწმენისა და მორალური სულის განმამტკიცებელი" (ეფეს. 4:29).

2. "ერთიანობისა და სიყვარულისკენ ქრისტეს მოწოდებების გახსენებისას, უფრო მეტ ძალას დავხარჯავ მათ მხარდასაჭერად, ვინც, როგორც მე მგონია, იქცევა და მეტყველებს ჭეშმარიტად, ვინც, როგორც მე ვთვლი, ცდება" (იოან. 13:34, 35; 17:20-23; ეფეს. 4:1-6; 1თეს. 5:9-11).

3. "როცა ვინმეს არ ვეთანხმები, ნათლად გამოვხატავ ჩემს პატივისცემას ერთმორწმუნის მიმართ. მივიჩნევ მას ქრისტეს მიმართ ერთგულ და პატიოსან ადამიანად. ჩემს განსხვავებულ აზრს გამოვხატავ რბილად და არა უხეშად" (ეფეს. 4:31, 32).

4. "ვიცხოვრებ სიხარულში და მოვძებნი ნებისმიერ საშუალებას, რომ აღვაშენო და განვამტკიცო ჩემი ეკლესიის წევრები-თანამოძმეები, რადგან ველი ქრისტეს დაბრუნებას" (ეფეს. 4:29, 30; გალ. 6:2; ებრ. 10:24, 25).

**კითხვები მსჯელობისათვის**:

`გადახედეთ ეფესელთა მიმართ წერილში 11 ნაწყვეტს, სადაც პავლე აღწერს ღვთაებას სამ იპოსტასში, რომლებიც მჭიდროდ თანამშრომლობენ კაცობრიობის გადასარჩენად. როგორ მოქმედებს ეს განმეორებითი ხაზგასმა ღვთაების ჩვენეულ გაგებაზე? იხ. ეფეს. 1:3-14; 1:15-23; 2:11-18; 2:1922; 3:1-13; 3:14-19; 4:4-6; 4:17-24; 4:25-32; 5:15-20; 6:10-20 (სადაც "უფალი" მიეკუთვნება ქრისტეს ეფეს. 6:10).`

`ქრისტიანულ მეტყველებასთან (ეფეს.4:25-32) დაკავშირებული პავლეს რჩევა როგორ შეიძლება იყოს გამოყენებული "კომპიუტერულ-შუამავლობითი ურთიერთობის" ეპოქაში, რომელიც ძალიან ხშირად გამოიყენება დევნისა და ანონიმური ზიანის მიყენებისთვის?`

