---
title: შემდგომი გამოკვლევებისთვის
date: 30/06/2023
---

ისტორია იმის შესახებ, თუ როგორ ბოროტად იყენებდნენ სულების შემლოცველები იესოს და პავლეს სახელს (საქმე. 19:13-20; იხ. კვირადღის მასალა), გვეხმარება ავხსნათ, თუ რატომ საუბრობს პავლე ამდენს ძალის შესახებ ეფესელთა მიმართ წერილში. ზოგიერთი ახალმოქცეული, რომელიც ხელახლა დარწმუნდა იესოს ძალაუფლების უზენაესობაში, ცეცხლში ყრის თავის ძვირადღირებულ ჯადოქრობის შესახებ წიგნებს. დღესდღეობით, დაახლოებით 250 აღმოჩენილი პაპირუსის წყალობით, რომელიც ჯადოქრობას ეძღვნებოდა, ასევე სხვა აღმოჩენების მეშვეობით, დეტალური წარმოდგენა გვაქვს რიტუალების, შელოცვების, ფორმულების, წყევლების და ა.შ. მსგავსი თემების შესახებ, რომლებიც, სავარაუდოდ, წარმოდგენილი იყო ჯადოქრობის შესახებ იმ წიგნებში. მათში იყო რჩევები იმის შესახებ, თუ როგორ ჩაატარო ასეთი რიტუალები, რათა დაარწმუნო ღმერთები, ქალღმერთები და სულიერი ძალები გააკეთონ ყველაფერი, რის შესახებაც სთხოვენ.

ლუკა გვამცნობს, რომ ეს ტომები ღირდა 50000 ვერცხლის მონეტა, რაც ექვივალენტურად ტოლფასია 50000 სამუშაო დღის (თანამედროვე პირობებში თუკი კვალიფიციური მუშახელის ხელფასია 100 ლარი დღეში, ეს შეადგენდა 5 მილიონ ლარს!). ეს დეტალი გვიჩვენებს ამ წიგნების მნიშვნელოვანებას მათ ყოველდღიურ ცხოვრებაში, თუ რა ადგილი ეკავათ მასში. "საჭირო გახდა ღმერთის სუვერენული ჩარევა, რათა ისინი ბოლომდე დარწმუნებულიყვნენ, რომ საჭიროებენ სრულ მონანიებას იმის გამო, რომ აგრძელებდნენ  ამულეტების,  თილისმების,  შელოცვებისა  და  სულიერი ძალების მოპოვების ტრადიციული საშუალებების გამოყენებას" (Clinton Arnild, Ephesians, p. 34).

ამგვარად გასაგები ხდება, რომ ეფესელთა მიმართ წერილი დაიწერა მორწმუნეთათვის, რომლებსაც სჭირდებოდათ დარიგება, თუ "როგორ გამკლავებოდნენ სამყაროს ბოროტი

"ძალების" განგრძობილ ზეგავლენას და თავდასხმებს" (იქვე. გვ. 165). ზუსტად ამიტომ მიუთითებს პავლე ქრისტეზე, რომელიც ყველა ძალაუფლებაზე ამაღლებული იყო (ეფეს. 1:20-23) და ხაზს უსვამს აღმატებულობას ძალისა, რომელსაც ღმერთი უზრუნველყოფს მორწმუნეებისთვის (ეფეს. 2:15-19; 3:14-21; 6:10-20).

**კითხვები მსჯელობისათვის:**

`რა ძალები ან ძალაუფლებები მოქმედებენ დღეს განსაკუთრებულად ჩვენს სამყაროში და ჩვენს ცხოვრებაში? როგორ გამოავლენენ ეს ძალები თავიანთ თავს, აცდუნებენ რა მორწმუნეებს პატივი მიაგონ და მოწიწება გამოხატონ მათ წინაშე და არ გამოხატონ ერთგულება მხოლოდ ერთადერთი ამაღლებული ქრისტეს მიმართ?`

`როცა პავლე საუბრობს ღმერთის ჩანაფიქრის შესახებ "დროის სისრულის" კონტექსტში გააერთიანოს ყველაფერი ქრისტეში, იგი გამოხატავს მომავლის იმედს. გადახედეთ, თუ როგორ გამოიყენებს იგი სიტყვას "იმედი" ეფეს. 1:18; 2:12-ში. ეფეს. 4:4-ში. რატომ სწამს მას იმის, რომ არსებობს მომავლის იმედი?`

`როგორ მიუთითებს პავლე ქრისტეს დაბრუნების მომავალ დიდებულ იმედზე? იხ. ეფეს. 1:13, 14, 21; 2:7; 4:30; 5:5.` 

`რას ნიშნავს ეს იმედი დღეს ჩვენთვის?`