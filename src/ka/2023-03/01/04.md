---
title: წერილი ხმამაღლა წაკითხვისთვის
date: 27/06/2023
---

პავლემ ეფესელთა მიმართ წერილი დაწერა საშინაო ეკლესიებში ხმამაღლა წაკითხვისთვის. ეფესოდან პავლეს გამგზავრების შემდეგ წლებში ქრისტიანული მოძრაობა და საშინაო ეკლესიათა რიცხვი გაიზარდა. ბევრი მოწაფისთვის ძლიერ მხარდაჭერას წარმოადგენდა ამ წერილის სიტყვების მოსმენა ტვიქიკოსისგან, პავლე მოციქულის პირადი წარმომადგენლისგან. როგორც ჩანს თავად წერილიდან, შეკრებილი ჯგუფი, სავარაუდოდ, გულისხმობდა მასპინძელი ოჯახის წევრებს მამას, დედას, შვილებს და მონებს (ეფეს. 5:21-6:9). იმ დროს შინამეურნეობა (ბერძ. ოიკოს) გულისხმობდა სხვა ადამიანებსაც, მაგალითად, კლიენტსაც (მომხმარებელსაც) (თავისუფალ ადამიანებს, რომლებიც დამოკიდებულნი  იყვნენ სახლის მეპატრონის მხარდაჭერაზე). ამგვარად, დასწრება შეეძლოთ როგორც მათ, ასევე სხვა მეურნეობების წევრებსაც.

`ქვემოთ წაკითხული მოკლე შინაარსის შემდეგ, წაიკითხეთ მთელი წერილი, სასურველია ხმამაღლა (ამისთვის დაგჭირდებათ, დაახლოებით, 20 წუთი). რომელ თემებსა თუ ფრაზებზე გაამახვილეთ წერილში განსაკუთრებული ყურადღება?`

ეფესელთა მიმართ წერილის სტრუქტურა ასე გამოიყურება:

1. მისალმება დასაწყისში (ეფეს.1:1, 2).

2. შესავალი კურთხევა (ეფეს.1:3-14).

3. ლოცვა მორწმუნეთათვის შეიძინონ სიბრძნე, რომელიც მიზანმიმართული იქნება ქრისტეზე (ეფეს. 1:15-23).

4. ოდესღაც სულით მკვდრები აწ გაცოცხლებულები ქრისტეში (ეფეს.2:1-10).

5. ქრისტეს მიერ ეკლესიის შექმნა იუდეველებისა და წარმართებისგან (ეფეს.2:11-22).

6. პავლე, როგორც ქრისტეს მქადაგებელი წარმართებში (ეფეს.3:1-13).

7. პავლეს ლოცვა რწმენის გამოცდილების შესახებ, რომელიც დაკავშირებულია ქრისტეს სიყვარულთან (ეფეს. 3:14-21).

*პავლეს მოწოდებები:*

8. ჩაეჭიდო სულით შთაგონებულ ეკლესიის ერთიანობას (ეფეს. 4:1-16).

9. იცხოვრო ახალი, შემოქმედებითი ერთიანობის ცხოვრებით (ეფეს. 4:17-32).

10. იარო სიყვარულში, სინათლესა და სიბრძნეში (ეფეს. 5:1-20).

11. ქრისტეს მსგავსი ცხოვრებით იცხოვრო ქრისტიანულ სახლში (ეფეს. 5:21-6:9).

12. ერთად იდგე: ეკლესია, როგორც ღვთის მეომრები (ეფეს. 6:10-20).

13. დასკვნითი მისალმება (ეფეს. 6:21-24).

`რა საკვანძო თემა სდევს მთელ წერილს? რას გეუბნებათ ეს? სად არის წერილში ნათქვამი ქრისტიანული სახლის შესახებ?`