---
title: ქრისტეთი აღვსილი წერილი
date: 29/06/2023
---

`როგორ ჩამოაყალიბა პავლემ თავისი წერილის ძირითადი თემა? იხ. ეფეს. 1:9, 10.`

საპყრობილეში მყოფი პავლე აყალიბებს ღვთის ჩანაფიქრის ხედვას, რომლის ცენტრშიც ქრისტეა, მიზანი კი დროის სისრულეა, ასევე ხსნის ეკლესიის როლს მის განხორციელებაში. ღმერთი მოქმედებდა ქრისტეში, რათა თავისი ჩანაფიქრისთვის მიეცა საწყისი "რათა ქრისტეში მოიყაროს თავი ყოველივემ, რაც ცაშია და რაც მიწაზეა" (ეფეს. 1:10) და მან აღასრულა ეს, შექმნა ეკლესია ერთიანი საკრებულო, რომელიც შედგებოდა ახალი ადამიანებისგან, რომელთა შორის არიან ებრაელებიც და წარმართებიც (ეფეს. 2:14). მორწმუნეები მოწოდებულნი არიან იმოქმედონ მისი ჩანაფიქრის შესაბამისად, აცნობონ ბოროტ ძალებს იმის შესახებ, რომ ღმერთი აღწევს საბოლოო მიზანს (ეფეს. 3:10).

როგორც ნათქვამია ეფეს.1:9,10-ში, ერთიანობა, რომელიც ღმერთს აქვს მხედველობაში, ყურადღებას ამახვილებს ქრისტეზე.  ამიტომ  არ  არის გასაკვირი,  რომ  ეფესელთა მიმართ წერილში ასე ხშირად არის  ნახსენები ქრისტე, ყველგან ქება ესხმება ღვთის ქმედებებს ქრისტეში და სიხარული ისმის იმის გამო, რომ მორწმუნეებისთვის ხელმისაწვდომია სულიერი კურთხევები, რომელთაც ქრისტე სთავაზობს. პავლე გამოიყენებს ფრაზას  "ქრისტეში"  და სხვა ფრაზებსაც, სადაც ნახსენებია ქრისტე, ოცდაათზე მეტჯერ და თითოეულში აღამაღლებს იესოს. წერილის კითხვისას აღნიშნეთ ეს ფრაზები, სადაც პავლე მსმენელთა ყურადღებას ამახვილებს იესოზე.

პავლე ისწრაფვის ააღორძინოს ეფესელთა მიძღვნა ქრისტეს მიმართ, ახსენებს მათ, რომ ისინი წარმოადგენენ ეკლესიის ნაწილს, რომელიც იმყოფება ღვთის ჩანაფიქრის ცენტრში ქრისტეში ყოველივეს გაერთიანების თანახმად. როცა პავლე გამოიყენებს სიტყვას "ეკლესია" (ბერძნ. ეკლესია), მას მხედველობაში აქვს "მსოფლიო" ეკლესია ან ეკლესია მთლიანობაში (და არა ადგილობრივი საკრებულო).

ამისთვის იგი საუბრობს ეკლესიის შესახებ, გამოიყენებს რა ნათელ მეტაფორებს, რომელთა შორის ოთხს დაწვრილებით განიხილავს:

1. ეკლესია როგორც სხეული (ეფეს. 1:22, 23; 2:16: 3:6; 4:1-16, 25; 5:23, 29, 30).

2. ეკლესია როგორც შენობა/ტაძარი (ეფეს. 5:22-27).

3. ეკლესია როგორც სასძლო (ეფეს. 5:22-27).

4. ეკლესია როგორც ლაშქარი (ეფეს. 6:10-20).

თითოეული ეს სახეობათაგანი თავისებურად გვიხსნის, თუ რაში მდგომარეობს ღვთის მიზანი და ჩანაფიქრი თავისი ეკლესიისთვის.

`მეშვიდე დღის ქრისტიან ადვენტისტთა ეკლესია არის საერთო ნაციონალური, მრავალენობრივი, მრავალრასობრივი, საერთო კულტურული, ღმერთის მიერ შექმნილი საკრებულო (იხ. გამოცხ. 14:6, 7), რომელიც მონაწილეობას იღებს მისი ჩანაფიქრის განხორციელებაში გააერთიანოს ყველაფერი იესოში (იხ. ეფეს. 1:9, 10). როგორ შეგვიძლია ვიშრომოთ ღვთის დიდებულ ჩანაფიქრთან შეთანხმებით?`