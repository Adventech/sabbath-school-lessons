---
title: ჯანყი ამფითეატრში
date: 26/06/2023
---

`წაიკითხეთ საქმე. 19:23-20:1. რა აღმოჩნდა ეფესოს მაცხოვრებლების ღელვის მიზეზი?`

`შეადარეთ ეფესოს მაცხოვრებელთა დამოკიდებულება ჩვენს დროში ადამიანთა დამოკიდებულებას სახარების ქადაგების მიმართ. რა გაკვეთილები შეგვიძლია მივიღოთ ამ ბიბლიური ისტორიიდან?`

ეფესოში პავლეს დამოწმება იმდენად მოქმედი იყო, რომ იმოქმედა ქალაქის მნიშვნელოვან ეკონომიკურ მამოძრავებელზე რელიგიური ტურიზმი, რომელიც ორიენტირებული იყო არტემისის ტაძრის გარშემო. ეს დიდებული ნაგებობა შედგებოდა 127 სვეტისგან, რომელთაგანაც თითოეული

18 მეტრს აღწევდა; დამზადებული იყო პაროსის ქათქათა მარმარილოსგან, ქანდაკებისთვის უნაკლო და ფასეული ქვისგან; ამ სვეტებიდან 36 მოვარაყებული იყო ოქროთი, რის გამოც ამ ტაძარს მიიჩნევდნენ უძველესი სამყაროს შვიდი საოცრებიდან ერთ-ერთ საოცრებად. ვერცხლის მჭედელმა დემეტრემ, რომელიც შეშფოთებული იყო   იმით, რომ პავლეს სიტყვა კერპთაყვანისმცემლობის წინააღმდეგ ამცირებს ტაძრის ფინანსურ ნაკადს (საქმე. 19:27), თავისი კოლეგა-ხელოსნები განარისხა. სწრაფად მზარდი და აგრესიულად განწყობილი ბრბო საბაზრო მოედნიდან მიაწყდა დიდ ამფითეატრს, რომელიც, დაახლოებით, 25000 ადამიანს იტევდა. იქ გრძელდებოდა არეულობა, რომელსაც თან ახლდა უწყვეტი ორსაათიანი შეძახილები: "დიდია ეფესელთა არტემისი" (საქმე. 19:34). მას შემდეგ, რაც ქალაქში წესრიგის დამცველმა დაარბია ბრბო, პავლე ხვდება მორწმუნეებს და ტოვებს ქალაქს.

`პავლე თავისი მესამე მისიონერული მოგზაურობის დასასრულს ხვდება ეფესოს ეკლესიების ხუცესებს. მოკლედ როგორ ჩამოაყალიბებდით პავლეს შეშფოთებას? იხ. საქმე.`

20:17-38.

**ეფესოში პავლეს ნაშრომების მიახლოებითი ქრონოლოგია:**

ქრ. შ-დან 52 წელი პავლე პირველად  სტუმრობს ეფესოს მცირე ხნით (საქმე. 18:18-21);

ქრ. შ-დან 53-56 წწ. პავლე ეფესოში მსახურობს სამ წელიწადს (საქმე. 19:1-20:1); თავისი იქ ყოფნის დასასრულს იგი წერს კორინთელთა მიმართ პირველ წერილს (1კორ. 16:5-9);

ქრ. შ-დან 57 წელი მილეტში ყოფნისას (ქ. მილეტი) პავლე ხვდება ეფესოს ხუცესებს (საქმე. 20:17-38);

ქრ. შ-დან 62 წელს პავლე წერს ეფესელთა მიმართ წერილს, სავარაუდოდ, რომში პატიმრობის დროს.

`"ამიტომ ფხიზლად იყავით, გახსოვდეთ, რომ სამ წელიწადს, დღე და ღამე განუწყვეტლივ ცრემლით გასწავლიდით თითოეულ თქვენგანს" (საქმე. 20:31). როგორ ფიქრობთ, რისკენ მოუწოდებდა დღეს პავლე ჩვენს ეკლესიას და რატომ?`