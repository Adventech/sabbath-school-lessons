---
title: წერილი და მისი დრო
date: 28/06/2023
---

`როგორ იწყებს და ასრულებს პავლე მორწმუნე ეფესელთა მიმართ თავის წერილს? რას ვიგებთ მათთან დაკავშირებით მისი უძვირფასესი სურვილების შესახებ? იხ. ეფეს. 1:1, 2; 6:21-24. `

წერილის დასაწყისში პავლე თავს წარმოადგენს როგორც ავტორს (ეფეს. 1:1). წერილის შუა ნაწილისკენ პავლე კვლავ მოიხსენიებს თავს, როგორც "ქრისტეს პატიმარი თქვენთვის, წარმართებისთვის" (ეფეს. 3:1), რაც წარმოადგენს მის პირად ხედვებს თავისი, როგორც მოციქულის მსახურების შესახებ (ეფეს. 3:1-13). წერილის დასასრულს იგი კვლავ ეყრდნობა თავის პატიმრობას (იხ. ეფეს.6:20) და წერილს ასრულებს პირადი დეტალებით (ეფეს.6:21-22). თუმცა ზოგიერთი ღვთისმეტყველი უარყოფს, რომ წერილი პავლეს დაწერილია, მაგრამ უნდა აღინიშნოს, რომ წერილი ჭეშმარიტად საუბრობს იმის შესახებ, რომ პავლე არის მისი ავტორი. ქრისტიანთა უმრავლესობა სრულიად სამართლიანად აღიარებს პავლეს ავტორობას.

`როგორ გამოხატავს პავლე თავის მზრუნველობას იმის შესახებ, თუ რა ზეგავლენას მოახდენს მისი დაპატიმრება ეფესოს მორწმუნეებზე? იხ. ეფეს. 3:13.`

ეფესელთა მიმართ წერილი, როგორც ჩანს, დაიწერა ერთსა და იმავე პერიოდსა და გარემოებებში, როგორც პავლეს სხვა წერილები საპყრობილეში: წერილი  კოლოსელთა  მიმართ (კოლ. 4:7, 8) და წერილი ფილიმონის მიმართ. გარდა ამისა, სავარაუდოდ, ეფესოში მისი მსახურების პერიოდიდან გაიარა მნიშვნელოვანმა დრომ (ეფეს.1:15; 3:1-2). შესაძლებელია, პავლემ ეფესელთა მიმართ წერილი დაწერა რომის ციხეში ყოფნისას, დაახლოებით ქრ. შ-დან 62 წელს.

ეფესელთა მიმართ წერილში პავლე ნათელს ჰფენს რამდენიმე მნიშვნელოვან დეტალს ეფესოში მცხოვრები თავისი მსმენელების მდგომარეობის შესახებ და ეხება თემათა ფართო სპექტრს. პავლე განიხილავს დროის დიდ შუალედს, იწყებს ღვთის გადაწყვეტილებებით, რომლებიც მიიღო "სოფლის შექმნამდე" (ეფეს. 1:4) და მრავალფეროვანი ფერებით ხატავს ქრისტეში შემოთავაზებული ღვთის დახსნის დიდებული თემების სურათს. ამავდროულად, წერილი გამოიყენებს ამაღლებულ ლიტერატურულ სტილს, უხვია გრძელი წინადადებები, გამეორებები და რთული მეტაფორები. ასეთია პავლეს სტილი სხვა წერილებშიც (მაგალითად, რომ. 8:31-39), მაგრამ ეფესელთა მიმართ წერილში ჭარბობს ქება, ლოცვა და ლიტურგიული ენა (ეფეს. 1:3-14; 1:15-23; 3:1421), ასევე საგულდაგულოდ მოფიქრებული რიტორიკული ნაწყვეტები (მაგ., ეფეს. 4:1-16; 5:21-33; 6:10-20).