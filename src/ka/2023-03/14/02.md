---
title: ჩვენი კურთხევა ქრისტეშია
date: 24/09/2023
---

ვიღაცამ ეფესელთა მიმართ წერილს უწოდა ახალი აღთქმის მწვერვალი. პავლეს, ჩვენს ინსტრუქტორს ალპინიზმში, სწრაფი სვლით მივყავართ ეფეს. 1-ში. გვეკვრება სუნთქვა და გაოგნებულნი ვართ ხედით, რომელიც მწვერვალიდან იშლება.

`იფიქრეთ ეფეს. 1-ზე. განსაკუთრებით რა შთაგაგონებთ? რა მწვერვალებს ხედავთ?` 

ეფეს. 1:3-14 მთის თავისებური რუკაა, სადაც მონიშნულია მწვერვალები, რომლებიც ჰორიზონტზე ჩანს, რაკი პავლე მიგვითითებს ჩვენს კურთხეულ ადგილზე ხსნის გეგმის ფართო ლანდშაფტის ფონზე. სურათი მოიცავს ხსნის ისტორიის მთელ პერიოდს, შორეული წარსულიდან მარადისობიდან, ქრისტეში ღმერთის ქმედებების აღსრულებული მადლის მეშვეობით, მომავლის მარადისობამდე. ღვთის მიერ მორწმუნეთა გამოსყიდვა ასახავს ამ გეგმას, რომელიც მიღებულ იქნა "სოფლის შექმნამდე" (ეფეს.1:4) და რომელიც ახლა ხორციელდება ჩვენს ცხოვრებაში (ეფეს. 1:7,8,13,14). ეს გეგმა, რომელიც წინ უსწრებდა შექმნას, სრულად განხორციელდება დროის აღსასრულს (ეფეს.1:9-10). მაშინ ყველაფერი, "რაც ცაშია და რაც მიწაზეა", გაერთიანდება ქრისტეში და ღვთის ჩანაფიქრი "ჟამთა აღვსებისა" აღსრულდება (ეფეს. 1:10). მაშინ სრულად შევიგრძნობთ ღვთის საიდუმლო ჩანაფიქრის ასრულებას (ეფეს.1:9). აწმყოში კი შეგვიძლია ვიყოთ დარწმუნებულნი, რომ ხსნა, რომელიც ყურადღებას ამახვილებს ქრისტეზე და რომელშიც ვდგავართ, ღვთის ფართო ჩანაფიქრის, "ყოველივეს" გამოსყიდვის, მნიშვნელოვან ნა-წილს წარმოადგენს. მთის მწვერვალზე ყოფნა აღგვავსებს მადლიერებით. ეფეს.1:15-19-ში პავლე მადლობს ღმერთს და ლოცულობს, რომ მორწმუნეებმა განიცადონ ხსნა, რომელიც ღმერთმა მოამზადა მათთვის. ჩვენ აღმოვჩნდებით მორიგ ციცაბო აღმართზე, როცა ავტორი ჩვენს მზერას მიმართავს მაღლა, აღმდგარი, ამაღლებული, განდიდებული ქრისტესკენ, რომელიც ყველა დროის თითოეულ არსებულ ძალთა მაღლა დგას (ეფეს. 1:20-23).

იესო ქრისტეში გამოხატული ღვთის მადლის თანახმად, ეს დღე შეგვიძლია გავატაროთ მთის მწვერვალზე!

`ეფეს. 1:4-ში გვეთქვა, რომ ქრისტემ "ამოგვარჩია ჩვენ მასში სოფლის შექმნამდე, რათა წმინდანი და უბიწონი ვყოფილიყავით მის წინაშე სიყვარულით". დაფიქრდით, თუ რას უნდა ნიშნავდეს ეს. მასში რჩეულნი ვართ ჯერ კიდევ სოფლის შექმნამდე! ამის გაცნობიერება როგორ განამტკიცებს ჩვენს იმედს ღვთის სურვილზე, რომ მას სურს ჩვენი გადარჩენა?`