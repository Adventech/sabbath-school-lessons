---
title: უსასყიდლოდ მივიღეთ მადლი უსასყიდლოდ გავცეთ
date: 28/09/2023
---

`ეფეს. 5-ის კითხვისას, დაფიქრდით, როგორ გვაუწყებს პავლე, რომ ვიცხოვროთ სახარების მიხედვით სხვებთან ურთიერთობაში. მისი დარიგებებიდან რომელია ყველაზე მეტად მნიშვნელოვანი თქვენთვის?` 

თუკი ეფეს. 5-ის კითხვას თავიდანვე დაიწყებთ, შეიძლება გაგეპაროთ ამ თემის მთელი მნიშვნელოვანება. ამიტომ სჯობს დაიწყოთ კითხვა ეფეს. 4:32-დან, სადაც პავლე მოუწოდებს ეფესელებს: "იყავით კეთილნი ერთიმეორის მიმართ, თანაუგრძნეთ და მიუტევეთ ერთმანეთს, როგორც ქრისტეში მოგიტევათ თქვენ ღმერთმა".

როგორც მორწმუნეები, მოწოდებულნი ვართ ავაგოთ სხვებთან დამოკიდებულებები ჩვენთან მიმართებაში ღვთის მიტევებისა და მადლის საფუძველზე. ღმერთს უნდა ვბაძავდეთ! (შეად. მათ.5:43-48).

პავლე უპირისპირებს ასეთი სტილის ცხოვრებას, რომელიც დაფუძნებულია ღვთის სიყვარულის მიბაძვაზე, ჩვეულებრივ წარმართულ მიდგომას. ნაცვლად იმისა, რომ ახლობლებს ვაფასებდეთ როგორც ძმებს ან დებს ღვთის ოჯახში, ადამიანები ძალიან ხშირად გამოიყენებენ სხვებს საკუთარი სექსუალური სიამოვნებისთვის, შემდეგ კი ამით იქადნიან კიდეც (ეფეს.5:3-4). იგი გვაფრთხილებს, რომ ასეთ მიდგომას არ გააჩნია მომავალი ახალ სამყაროში, რომლის შექმნასაც გეგმავს უფალი (ეფეს.5:5-7).

ამის ნაცვლად, მორწმუნეებმა უნდა უარყონ თავიანთი წარსულის სიბნელე და "იარონ, როგორც ნათლის შვილებმა" (ეფეს.5:8-10), მიბაძონ მამის სიყვარულს. და კვლავ გვაფრთხილებს პავლე "ბნელი საქმეების" შესახებ, რომლებიც "ფარულად" სრულდება (ეფეს.5:11-12). პირიქით, უნდა ვიცხოვროთ ქრისტეს ნათელში (ეფეს.5:13-14). ნაცვლად იმისა, რომ გავლიოთ ჩვენი ცხოვრება ამაო ლოთობაში, "მოვივაჭროთ ჟამი" და მადლიერება აღვუვლინოთ ღმერთს მისი სიყვარულის გამო (ეფეს. 5:15-21).

პავლე აფართოებს ღვთის სიყვარულის მიბაძვის თემას მორწმუნე ქმრებისა და ცოლებისთვის რჩევების მიცემით. ქრისტეს თავგანწირული სიყვარული ეკლესიის მიმართ მაგალითად იქცევა ქმრებისთვის (ეფეს.5:25-33) მაშინ, როცა ეკლესიის ერთგულება ქრისტეს მიმართ მაგალითად იქცევა ცოლებისთვის (ეფეს.5:22-24). იმის ნაცვლად, რომ კაცობრიობისთვის მიცემული სექსუალური ძღვენი გამოიყენონ გარყვნილი და ეგოისტური სახით, ქმარი და ცოლი ყურადღებას ამახვილებენ იმაზე, რომ დააფასონ ერთმანეთი და გაუფრთხილდნენ ერთმანეთს, რაკი იქცევიან "ერთ ხორცად" (ეფეს.5:28-33).

"მიბაძეთ ღმერთს, როგორც საყვარელმა შვილებმა" (ეფეს. 5:1). ღვთის წყალობის თანახმად, ეს დარიგება დღეს უნდა გადმოიტანოთ ცხოვრებაში და სხვა ადამიანებთან ურთიერთობებში.

`როგორ გვეხმარება ეფეს. 5:2, სადაც ნათქვამია, რომ "ვიაროთ სიყვარულში", გავაცნობიეროთ, თუ რა აქვს პავლე მხედველობაში ეფეს. 5:1-ში, როცა ამბობს "მიბაძეთ ღმერთს"?`