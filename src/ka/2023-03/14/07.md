---
title: შემდგომი გამოკვლევებისთვის
date: 29/09/2023
---

დასასრულს, ვიმსჯელოთ ეფეს. 6-ზე, სადაც ეკლესია წარმოდგენეილია, როგორც ღმერთის მშვიდობის მატარებელი ლაშქარი.

ეფესელთა მიმართ წერილში პავლემ ეკლესია გამოსახა როგორც ქრისტეს სხეული (ეფეს. 1:22, 23; 4:11-16), როგორც ღვთის ტაძარი (ეფეს. 2:19-22) და როგორც ქრისტეს სასძლო/ცოლი (ეფეს. 5:21-33). ეფეს. 6:10-20-ში პავლე ეკლესიას აღწერს, როგორც ღვთის არმიას, მოუწოდებს მას შეიმოსოს საჭურველით და შეიარაღდეს. ამ დამრიგებლურმა ნაწყვეტმა შეიძლება გამოიწვიოს გაუგებრობა.

შეიძლებოდა არასწორად განგვემარტა პავლეს სიტყვები, როგორც მოწოდება აგვეღო ხელში საომარი იარაღი ან ვყოფილიყავით მეომრული ჩვენს ურთიერთობებში სხვებთან მიმართებაში. თუმცა პავლემ ცოტა ადრე ხაზი უკვე გაუსვა ერთიანობის, შეგონებისა და გულწრფელობის მნიშვნელობას (განსაკუთრებით ეფეს. 4:25-5:2). იგი კეთილ უწყებას აღწერს, როგორც "მშვიდობის სახარება" (ეფეს. 6:15). ამ ნათელი სამხედრო მეტაფორის დახმარებით, ეკლესიას არ მოუწოდებენ აწარმოოს ომი ამ სიტყვის ტრადიციული გაგებით. საუბარი მიდის ბოროტებასთან სულიერი ბრძოლის შესახებ. პავლე გამოდის დიადი ბრძოლის ველზე და მოგვიწოდებს ჩავეწეროთ ღვთის მეომართა რიგებში.

უნდა გავაკეთოთ ეს, ჭეშმარიტად შევაფასოთ მტერი, რადგან ყოველთვის სათანადოდ უნდა ვაფასებდეთ ძალებს, რომლებიც ჩვენს წინააღმდეგ არის. ვუპირისპირდებით ადამიანებს კი არა, არამედ "ცისქვეშეთის ბოროტების სულებს" (ეფეს.6:12), რომელთაც მეთაურობს მზაკვარი ხელმძღვანელი, ეშმაკი (ეფეს. 6:11). თუმცა ჩვენი მტრები არ უნდა იწვევდნენ ჩვენში შიშს. ღმერთი ჩვენთან ერთად არის ბრძოლაში (ეფეს. 6:10) და მან უზრუნველგვყო საუკეთესო იარაღით თავისი პირადი საჭურველით, "ღვთის სრული საჭურველით" (ეფეს.6:11; შეად. ეს.59:15-17). მან ჩვენს განკარგულებაში გადმოგვცა ჭეშმარიტება, სიმართლე, მშვიდობა, რწმენა, ხსნა და სული (ეფეს. 6:13-17). როცა ღმერთი მიგვიძღვის წინ, ჩვენ კი თავით ფეხებამდე აღჭურვილნი ვართ საჭურველით, რომლითაც უფალმა შეგვმოსა, შეუძლებელია დავმარცხდეთ. ჩვენი გამარჯვება დამტკიცებულია.

**კითხვები მსჯელობისათვის:**

`თუმცა ჩვენ არ გადავრჩებით ჩვენი საქმეებით, რა ჰქონდა პავლეს მხედველობაში, როცა წერდა "ვართ ქრისტე იესოში შექმნილნი კეთილი საქმეებისათვის, რომლებიც წინასწარ გაგვიმზადა ღმერთმა, რათა ამ საქმეებით ვიაროთ" (ეფეს. 2:10)? მაშ, რაში მდგომარეობს ჩვენი კეთილი საქმეების მიზანი?`

`პავლე წერს: "ხოლო მას, ვისაც ჩვენში მოქმედი ძალით შეუძლია განუზომლად მეტის კეთება, ვიდრე ჩვენ ვთხოვთ ან ვფიქრობთ" (ეფეს. 3:20). რა ძალა მოქმედებს ჩვენში და როგორ უნდა მჟღავნდებოდეს ეს ძალა ჩვენს ცხოვრებაში?`