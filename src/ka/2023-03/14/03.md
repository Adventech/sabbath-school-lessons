---
title: დახსნილნი ვართ, რომ გავხდეთ ეკლესია
date: 25/09/2023
---

`ეფეს. 2-ის კითხვისას, შეეცადეთ უპასუხოთ შეკითხვას: რა გააკეთა ღმერთმა ჩვენთვის თავისი ძის, იესო ქრისტეს, მეშვეობით?` 

"მაგრამ... ღმერთი". ეს ორი სიტყვა კაცობრიობისთვის ცნობილ ყველა ფრაზას შორის ალბათ ყველაზე დამაიმედებელი სიტყვებია. ეფეს.2:1-10-ში პავლე აღწერს თავის მკითხველთა შავ-ბნელ წარსულს. მთელი კაცობრიობის გაჭირვებული მდგომარეობის გაზიარებისას, ისინი მიდრეკილნი იყვნენ აჯანყებოდნენ ღმერთს, მათ ცხოვრებაში ბატონობდა ცოდვა და სატანა (ეფეს. 2:1-3). "მაგრამ... თავისი დიდი სიყვარულით, რომლითაც ჩვენ შეგვიყვარა". მაშ, რა გააკეთა ღმერთმა მათთვის და ჩვენთვის?

1. მან გაგვაცოცხლა ქრისტესთან ერთად ქრისტეს აღდგომა ჩვენ გვეკუთვნის.

2. მან აღგვადგინა ქრისტესთან ერთად ქრისტეს ამაღლება არის ჩვენი ამაღლების საწინდარი.

3. მან ქრისტესთან ერთად დაგვსვა ზეცაში ქრისტეს გამეფება ჩვენ გვეკუთვნის (ეფეს. 2:4-7).

ღმერთი ამ ყველაფერს ჩვენი დამსახურებების გამო კი არ აკეთებს, არამედ თავისი მადლის წყალობით (ეფეს. 2:8, 9) და მას სურს, რომ მორწმუნეებმა იცხოვრონ იესოსთან ერთიანობაში და აღასრულონ "კეთილი საქმეები" (ეფეს. 2:10).

თუკი ეფეს.2:1-10 გვასწავლის, რომ უნდა ვიცხოვროთ იესოსთან ერთიანობაში, მაშინ ეფეს.2:11-22 ამბობს, რომ უნდა ვიცხოვროთ მისი ეკლესიის სხვა წევრებთან ერთად ერთიანობაში. იესოს სიკვდილი გარდაქმნის მორწმუნის ურთიერთობას ღმერთთან (ეფეს. 2:1-10) და სხვა ადამიანებთან მიმართებაში (ეფეს.2:11-22). თავისი ჯვარზე სიკვდილით იესო ანგრევს ყველაფერს, რაც აშორებს წარმართებიდან გამოსულ მორწმუნეებსა და იუდეველებს, მათ შორის რჯულის ბოროტად გამოყენებაც, რომელიც აღრმავებდა მათ შორის არსებულ უფსკრულს (ეფეს.2:11-18). იესო ასე-ვე აშენებს რაღაცას საოცარ ახალ ტაძარს, რომელიც მორწმუნეებისგან შედგება. წარმართები, რომელთათვისაც შეზღუდული იყო ტაძარში თაყვანისცემის ადგილამდე მისვლა, ახლა უერთდებიან მორწმუნე ებრაელებს და ერთ მთლიანობად იქცევიან. ჩვენც ნაწილი ვხდებით ღვთის ეკლესიისა, "უფალში წმიდა ტაძრად" (ეფეს. 2:19-22).

უფლის წყალობით, გაქვთ უპირატესობა ეს დღე გაატაროთ იესოსთან და თქვენს ერთმორწმუნეებთან განმარტოებით.

ეფეს.2:8-10 ნაწყვეტმა მნიშვნელოვანი როლი შეასრულა მრავალი ადამიანის ღვთისკენ მოქცევაში. მარტინ ლუთერმა ამ ტექსტებში მოიპოვა მადლი, რომელმაც დაიპყრო მისი გული და მან ასევე აღმოაჩინა აქ რეფორმაციის ზოგიერთი ცენტრალური მტკიცებულება ხსნა მოდის მხოლოდ რწმენის საშუალებით, მხოლოდ მადლით, მხოლოდ ქრისტეთი და მხოლოდ ღვთის დიდებისკენ. 1738 წელს, ლონდონში, ოლდერსგეიტ-სტრიტზე ღვთისკენ მოქცევიდან

თვრამეტი წლის შემდეგ, ჯონ უესლი ქადაგებდა ოქსფორდის უნივერსიტეტში, მან წარმოთქვა "გულის ძახილი" და "ახალი მოძრაობის მანიფესტი". და რომელ ტექსტზე იყო წარმოთქმული ქადაგება? ეფეს. 2:8-ზე (See A. Skevington Wood, “Strangely Warmed: The Wesleys and the Evangelical Awakening,” Christian History [magazine], vol. 5, no. 1 [1984]).