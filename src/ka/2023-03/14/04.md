---
title: ცოცხალი ღმერთის ეკლესია
date: 26/09/2023
---

`რატომ არის ასეთი მნიშვნელოვანი და ასეთი ამაღელვებელი ღვთის ეკლესიის ნაწილად ყოფნა? იხ. ეფეს. 3.`

შთაგონებულნი ვართ, როცა გვესმის, თუ როგორ ამბობენ ეკლესიის წევრები კეთილ სიტყვებს ეკლესიის შესახებ. თუმცა ჩვენგან ყველაზე აღფრთოვანებულიც კი შორსაა პავლეს ამომწურავი მოწმობიდან ეკლესიის შესახებ ეფეს. 3-ში. პავლე წერილის ამ ნაწილს იწყებს ეფესელ მორწმუნეთა გამო თავისი ლოცვების შესახებ (ეფეს. 3:1; შეად. ეფეს.1:15-23), მაგრამ წყდება, რათა იმსჯელოს ღვთის მიერ ეკლესიის შექმნაზე (ეფეს. 3:2-13), შემდეგ კი ასრულებს თავის მოწმობას ლოცვის შესახებ (ეფეს. 3:14-21). ნელა მივდივართ ღვთის "ჩანაფიქრის" ან "საიდუმლოს" შესახებ მნიშვნელოვანი საკითხების გაგებასთან: 

- მარადისობაში ღმერთი ჩაიფიქრებს "საიდუმლოს" ან "განჩინებას" ეკლესიის მიმართ (ეფეს. 3:3-5, 9, 11).

- იესოს ცხოვრებისა და სიკვდილის წყალობით ეს დიდხანს დაფარული ჩანაფიქრი "ხორციელდება" (ეფეს.3:11; შეად. ეფეს.2:11-22).

- გამოცხადების მეშვეობით პავლე იგებს ეკლესიის "საიდუმლოს" და იმ საოცარ ფაქტს, რომ წარმართები უნდა იყვნენ მისი სრულუფლებიანი წევრები (ეფეს.3:3-6).

- პავლე მონაწილეობას იღებს ამ კეთილი უწყების გავრცელებაში, როგორც წარმართებისთვის მქადაგებელი "ქრისტეს აურაცხელი სიმდიდრის" შესახებ (ეფეს. 3:8-9).

- მრავალი ქრისტესკენ მოქცეული წევრისგან შემდგარი ეკლესია, რომელშიც არიან იუდეველები და წარმართები, "მთავრობათ და ხელმწიფებათ ეუწყოს ცაში ღვთის მრავალმხრივი სიბრძნე" (ეფეს. 3:10), აუწყებს ბოროტ ძალებს მათი მომავალი სიკვდილის შესახებ (შეად. ეფეს. 6:10-20). მთელი არსებულის ქრისტეში გაერთიანების ჩანაფიქრი (ეფეს. 1:10) სრულდება და ბოროტ ძალთა დრო შეზღუდულია.

ეკლესიის ასეთი გაგება აღძრავს პავლეს ილოცოს მორწმუნეებისთვის. რატომ არ უნდა წარმოვიდგინოთ, რომ იგი თქვენთვის ლოცულობს მხურვალედ ეფეს. 3:14-21-ში? რატომ არ უნდა წარმოვიდგინოთ, თუ როგორ ლოცულობს იგი, რომ თქვენ "აღივსოთ სრული ღვთიური სისავსით" (ეფეს. 3:19) და სრულად იღებდეთ მონაწილეობას ერთიანი ეკ-ლესიის საოცარ, გახსნად საიდუმლოში?

`რა დაბრკოლებები არსებობს მორწმუნეებს შორის ჩვენს ეკლესიაში, რაც არ უნდა არსებობდეს ნათელში იმისა, რაც დაწერა პავლემ? რა შეგიძლიათ გააკეთოთ მათ აღმოსაფხვრელად?`