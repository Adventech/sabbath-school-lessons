---
title: რჩევები მშობლებს
date: 04/09/2023
---

`შეადარეთ ეფეს. 6:4 და კოლ. 3:21. რა საფუძველს შეიცავს კოლ. 3:21, რომ არ გავაღიზიანოთ ჩვენი შვილები?` 

იესოს, შირაქის ძის, სიბრძნის წიგნი წარმოადგენს იუდეველთა დოკუმენტს, რომელიც ხელმისაწვდომი იყო პავლეს დროს, რჩევებს აძლევს მამებს თავიანთ ძეებთან ურთიერთობის შესახებ: "ვისაც უყვარს თავისი ძე, ხშირად დასაჯოს იგი, რათა, საბოლოო შედეგად, ნუგეში ჰპოვოს მასში", "თავს შემოევლე შვილს... ეთამაშე მას... იმუშავე ძეზე, აღზარდე იგი, წინააღმდეგ შემთხვევაში, შეეჯახები მის უსირცხვილობას" (შირაქ. 30:1,9,13).

პავლეს რჩევა სულ სხვა ტონში ჟღერს. თავიდან იგი მიმართავს მამებს უარყოფითი მოწოდებით: "ნუ გააღიზიანებთ თქვენს შვილებს", რასაც მოჰყვება დადებითი: "არამედ აღზარდეთ ისინი უფლის მოძღვრებითა და დარიგებით" (ეფეს. 6:4). პავლეს დროში, მამებს გააჩნდათ სრული იურიდიული ძალაუფლება თავიანთ შვილებზე, რომლებიც ითვლებოდნენ მის საკუთრებად. მამებს ჰქონდათ უფლება სასტიკად დაესაჯათ თავიანთი შვილები, მათ შორის სიკვდილითაც. სინამდვილეში, ზოგიერთ ურთიერთობებში მამის ძალაუფლება შვილებზე აღემატებოდა მებატონის ძალაუფლებას თავის მონებზე. პავლე არ იზიარებს ასეთ ძალაუფლებას, მაგრამ გაბედულად განმარტავს საკითხს და აჩვენებს, თუ როგორი უნდა იყოს ოჯახური ურთიერთობები. იმის კონტექსტში, რომ პირველ ადგილზე დგას ქრისტე, პავლე მოუწოდებს ქრისტიან მამებს, გადახედონ თავიანთი ძალაუფლების გამოყენებას, რადგან შვილებს, რომელთაც აღიზიანებენ და აპროვოცირებენ რისხვისთვის, არ იქნებიან იმ მდგომარეობაში, რომ მიიღონ "უფლის მოძღვრებები და დარიგებები" (ეფეს. 6:4).

"მამებო და დედებო, თქვენს ოჯახში უნდა გამოავლინოთ ღვთის ხასიათი. უნდა მოითხოვდეთ მორჩილებას, მაგრამ არა სიტყვიერ ქარიშხალში, არამედ სიყვარულსა და სიკეთეში... სასიამოვნონი იყავით ოჯახთან ურთიერთობაში, თავი შეიკავეთ ნებისმიერი სახის სიტყვისაგან, რომელსაც შეუძლია გამოიწვიოს გაღიზიანება. "მამებო, ნუ გააღიზიანებთ თქვენს შვილებს" ასეთია უფლის განკარგულება... ღვთის სიტყვა არ იძლევა ნებართვას მშობელთა სისასტიკისთვის ან ზეწოლისთვის და არც შვილთა დაუმორჩილებლობისთვის. ღვთის რჯული, როგორც ოჯახურ ცხოვრებაში, ასევე

სახელმწიფო დონეზე, გამომდინარეობს უსაზღვროდ მოსიყვარულე გულიდან (ე. უაითი, შვილთა აღზრდა, გვ. 259).

`მიუხედავად იმისა, რომ გაკვეთილი ეხება მშობლებსა და შვილებს, რა პრინციპების გამოტანა შეგვიძლია ამ ტექსტებიდან იმასთან დაკავშირებით, თუ როგორ უნდა მოვექცეთ ყველა სხვა ადამიანს?`