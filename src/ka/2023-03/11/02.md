---
title: რჩევები შვილებს
date: 03/09/2023
---

რა რჩევას აძლევს პავლე შვილებს და როგორ ადასტურებს მას ძველი აღთქმით? იხ. ეფეს. 6:1-3 (იხ. აგრეთვე, მათ. 18:1-5, 10; მარკ. 10: 13-16). 

იმისთვის, რომ სრულად შევაფასოთ პავლეს დარიგება შვილებს, უნდა წარმოვიდგინოთ, თუ როგორ იკითხება იგი ეფესოს აყვავებული მეტროპოლიის საოჯახო ეკლესიებში. სიტყვა "შვილები" (ბერძნ. ტა ტეკნა) შეიძლება განეკუთვნებოდეს ფართო ასაკის დიაპაზონს, რადგან ბავშვები რჩებოდნენ მამის ძალაუფლების ქვეშ მანამ, სანამ მამას არ შეუსრულდებოდა 60 წელი (ბერძნულ ტრადიციაში) ან მის სიკვდილამდე (რომაულ ტრადიციაში). ეს ბავშვები საკმარისად ახალგაზრდები არიან, რათა მამებმა აღზარდონ (ეფეს. 6:4), მაგრამ საკმარისად ზრდასრულები რათა იყვნენ დამოუკიდებელი მოწაფეები.

გვესმის, თუ როგორ მოუწოდებს პავლე შვილებს, რომლებიც ღმერთს ეთაყვანებოდნენ ქრისტიანულ საკრებულოებში, დაემორჩილონ და პატივისცენ თავიანთ მშობლებს

"უფალში" ანუ ქრისტეში (შეად. ეფეს. 5:22; 6:4, 5, 7-9). აქვე ჟღერს მოწოდება პატივისცენ შვილებს, რად-გან თავად არიან ქრისტეს მოწაფეები, აგრეთვე ჩართონ ისინი საკრებულოს ცხოვრებაში ღვთისმსახურების მოქმედი მონაწილეების სახით. ამიტომ ეს ნაწყვეტი იქცევა ბავშვთა აღზრდისა და ბავშვთა მსახურების ფუნდამენტად.

`დასაშვებია თუ არა შემთხვევები, როცა შვილების დაუმორჩილებლობა მშობლების მიმართ გამართლებულია?` 

პავლეს განკარგულება მორჩილების შესახებ არ არის აბსოლუტური. როცა მშობელთა "ბრძანებები ეწინააღმდეგება ქრისტეს მოთხოვნებს, ამ შემთხვევაში, შესაძლებელია უსიამოვნებებს გადაეყაროთ, მაგრამ შვილები უნდა დაემორჩილონ ღმერთს და უნდა გადაიტანონ ამასთან დაკავშირებული სავარაუდო შედეგები " (ე. უაითი, ქრისტიანული სახლი, გვ. 293).

`რა სახით შეუძლიათ შვილებს გამოხატონ მშობლების მიმართ დაუმორჩილებლობა, თუკი ეს ეწინააღმდეგება ღვთის სიტყვას და, ამავდროულად, აღასრულონ მეხუთე მცნება?`

პავლე ასრულებს თავის მოწოდებას შვილების მიმართ მეხუთე მცნებიდან ციტატით, რომელიც მოწმობს უმაღლესი ფასეულობის შესახებ, რადგან თავად ანიჭებს ათ მცნებას ამ ფასეულობას, როგორც წყაროს, რომლითაც უნდა იხელმძღვანელონ ქრისტიანებმა (ნათლად ჩანს ეფეს.4:16:9; განსაკუთრებით ეფეს.4:25,28; 5:3-14). იგი ციტირებს მეხუთე მცნებას ("პატივი ეცი შენს მამას და დედას" ეფეს. 6:2), წყვეტს მას განმარტებით ("ეს არის პირველი მცნება აღთქმით" ეფეს.6:2), შემდეგ კი ასრულებს ციტატას ("რათა მოგეცეს სიკეთე და დღეგრძელი იყო ქვეყანაზე" ეფეს. 6:3). მეხუთე მცნება მოწმობს იმის შესახებ, რომ მშობელთა პატივისცემა არის ღვთის ჩანაფიქრის ნაწილი, როგორი არასრულყოფილნიც არ უნდა იყვნენ ისინი, ამას შეუძლია ჯანმრთელობისა და კეთილდღეობის განმტკიცება.

`როგორ ადასტურებენ ეს ტექსტები, თუ რაოდენ მნიშვნელოვანია ოჯახური ურთიერთობები?`