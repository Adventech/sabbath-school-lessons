---
title: მონობა წმიდა წერილსა და ისტორიაში
date: 05/09/2023
---

`წაიკითხეთ დარიგება მონებისთვის და მათი ბატონებისთვის შემდეგ ნაწყვეტებში: ეფეს. 6:5-9; კოლ. 3:22-3:1; 1კორ. 7:20-24; 1ტიმ. 6:1, 2; 1პეტრ. 2:18-25. ნიშნავს თუ არა პავლეს სიტყვები იმას, რომ ღმერთი ამართლებს მონობას?` 

საოცარია გესმოდეს, რომ პავლე მიმართავს ქრისტიან მონათმფლობელებს და თან წარმოიდგინო ქრისტიანი მონები და მათი ქრისტიანი მებატონე, რომლებიც ერთად სხედან ეფესოს საოჯახო ეკლესიის კრებაზე. ბერძნულრომაულ სამყაროში მონობა არსებითად განსხვავდებოდა მისი უფრო გვიანდელი ვერსიისგან ახალ სამყაროში. იგი არ იყო შეზღუდული მხოლოდ ერთი ეთნიკური ჯგუფით. მონებს, რომლებიც მუშაობდნენ ქალაქის სახლებში, ხანდახან ეძლეოდათ საშუალება მიეღოთ განათლება და მათ შეეძლოთ ემუშავათ არქიტექტორებად, ექიმებად და ყოფილიყვნენ ფილოსოფოსები. ხანდახან გარკვეული მსახურების პერიოდის შემდეგ ამ საოჯახო მონებისთვის დგებოდა თავისუფლებაც, თუმცა მონების უმრავლესობა მაინც ვერ მოიპოვებდა ამ თავისუფლებას. ამ განსხვავებების აღიარების მცდელობაში, ბიბლიის ახლანდელი ვერსიების რიგი ეფეს. 6:5-8-ში ბერძნულ სიტყვას დულოს ("მონა") თარგმნის როგორც "მსახურს".

თუმცა ეს განსაკუთრებულობები არ გვხვდებოდა ყველგან და ყოველთვის და სასოფლო დასახლებაში მონებს უწევდათ მძიმე ჯაფა. მიუხედავად იმისა, თუ სად შრომობდნენ მონები, ისინი ემორჩილებოდნენ თითქმის უსაზღვრო ძალაუფლებას ბატონისა, რომელიც ფლობდა მათ, მათი ცოლებითა და შვილებით. სიმშვიდეს არ იძლევა ყოფილი მონის, პუბლილი სირის, მწარე სიტყვები: "ლამაზად მოკვდე სამარცხვინოდ იმონო". როცა ვითვალისწინებთ ამ მოვლენის მთელ მასშტაბს, სჯობს უპირატესობა მივანიჭოთ სიტყვა დულოს თარგმანს როგორც "მონა", მითუმეტეს, რომ ეს მონები ცხოვრობენ სიმკაცრეში, მათი ბატონების მხრიდან გამოხატულ სისასტიკეში (ეფეს. 6:9).

პავლეს სამყაროში ყოველთვის არსებობდა მონობა. იგი საუბრობს მასზე არა როგორც სოციალური რეფორმატორი, არამედ როგორც ხუცესი, რომელიც ურჩევს მორწმუნეებს, თუ როგორ მოიქცნენ აწმყოს ამ რეალიებში და შეიძინონ ახალი ხედვა, რომელიც მიზანმიმართულია ცალკეული მორწმუნის გარდასახვაზე, რამაც, საბოლოო შედეგად, შეიძლება იქონიოს უფრო ფართო ზეგავლენა საზოგადოებაზე მთლიანობაში: "მისი ხედვა არ ეხებოდა რომის იმპერიაში მონათა გათავისუფლებას. უფრო ზუსტად, მისი თვალთახედვა ეხებოდა რაღაც უფრო სხვას, უფრო ზუსტად კი: ძმობას, რომელიც ემყარება ახალ ქმნილებას, შვილობის საფუძველზე როგორც ღვთის შვილები... პავლესთვის სოციალური რევოლუცია უნდა მომხდარიყო ეკლესიაში, ქრისტეს სხეულში, ადგილობრივობის დონეზე, ასევე ქრისტიანულ საოჯახო ეკლესიასა და შინამეურნეობაში" (Scot McKnight, The Letter to Philemon, 2017, pp. 10, 11).

`ქრისტიანობის ისტორიაში ერთ-ერთი ყველაზე მუქი ლაქა არის ის, თუ როგორ გამოიყენა ზოგიერთმა ადამიანმა ეს ბიბლიურინაწყვეტები მონობის შესახებ, რათაგაემართლებინა ეს მოვლენა. რა გაფრთხილება უნდა მივიღოთ იმის შესახებ, თუ რამდენად ფრთხილად უნდა მოვეპყრათ ღვთის სიტყვას?`