---
title: შემდგომი გამოკვლევებისთვის
date: 08/09/2023
---

პავლეს პატივისცემა შვილების მიმართ, როგორც ისინი, ვინც მშობლებთან ერთად იზიარებენ საერთო რწმენას (ეფეს.6:1-3), აძლიერებს ზრუნვას იმით, თუ როგორ ექცევიან ადამიანები თავიანთ შვილებს ჩვენს თანამედროვე სამყაროში. მისი სიტყვა მამათა მიმართ (ეფეს.6:4) მოგვიწოდებს დავფიქრდეთ მშობელთა მოვალეობებზე. პავლეს მონების მიმართ რჩევის გამოყენება (ეფეს.6:5-8) და, განსაკუთრებით, მისი რჩევები მათ ბატონებს (ეფეს.6:9) უფრო რთული ამოცანაა, რადგან თანამედროვე სოციალური გარემო შორსაა მისგან და ვიცით, რომ ნებისმიერი სახის ფორმით მონობა არის უდიდესი მორალური ბოროტება. მიუხედავად ამისა, რაკი ეს სიტყვები ღვთივსულიერია, ღირს დავფიქრდეთ იმის შესახებ, თუ როგორ გამოვიყენოთ ისინი დღეს. როგორც I საუკუნეში ეფესოდან მორწმუნეებს, ჩვენც გაგვაჩნია უპირატესობა და პასუხისმგებლობა გამოვიყენოთ მახარობლური ფასეულობები ჩვენს ურთიერთობებში. ქვემოთ მოყვანილმა შეკითხვებმა ხელი უნდა შეუწყონ ამ მნიშვნელოვან საქმეს.

**კითხვები მსჯელობისათვის:**

`რას ნიშნავს ადვენტისტებისთვის ის, რომ შვილების მიმართ სიყვარული წარმოადგენს მოწმობას იმისა, რომ "მომზადებულია ხალხი" უფლისთვის? იხ. ლუკ. 1:17 (ციტატა მალ. 3:24).`

`პავლეს პატივისცემას და ყურადღებას შვილების მიმართ მივყავართ შეკითხვამდე: როგორ შეგვიძლია გამოვავლინოთ ქრისტესმიერი მზრუნველობა შვილების მიმართ, რომლებმაც ადრეულ ასაკში გადაიტანეს ძალადობა, მათ შორის, სექსუალურიც? როგორია ჩვენი პასუხისმგებლობა მათ წინაშე არაკეთილსასურველი საბავშვო გამოცდილების ღრმა ზემოქმედების გამოკვლევის ნათელში?`

`პავლეს პატივისცემისა და ქრისტეს მზრუნველობის გათვალისწინებით,  როგორ  შეუძლია  ეკლესიას  იზრუნოს იმ ბავშვების აღზრდასა და დაცვაზე, რომლებიც ეკლესიის ზედამხედველობის ქვეშ იმყოფებიან? რა სისტემები და პროცედურები უნდა იყოს შექმნილი საამისოდ?`

`პავლეს რჩევა მონებსა და მათ ბატონებს (ეფეს. 6:5-9) ხშირად გამოიყენება სამსახურში მუშახელსა და დამსაქმებელს შორის ურთიერთობებში. რა შემთხვევაში შეიძლება იყოს ეს მისაღები? რა საშიშროებები იმალება ამაში?`