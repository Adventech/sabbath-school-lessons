---
title: როცა ქრისტეს ემორჩილები სრულად 
date: 02/09/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს.6:1-9. დამატებითი მუხლები: მარკ.10:13-16; კოლ. 3:21; 1პეტრ.2:18-25; 2კორ.5:10; კოლ.3:24-25.

> <p>სამახსოვრო მუხლი:</p>
> "თქვენ კი, ბატონებო, მათაც ასევე მოექეცით, თავი შეიკავეთ სისასტიკისაგან და იცოდეთ, რომ მათაც და თქვენც უფალი გყავთ ცაში და მის წინაშე არ არსებობს პირმოთნეობა" (ეფეს.6:9).

ვაშინგტონში ბიბლიის მუზეუმში არის ერთი საინტერესო ექპონატი. ეს არის შემოკლებული ბიბლია, რომელიც დაიბეჭდა 1808 წელს და განკუთვნილი იყო იმისთვის, რათა ესწავლებინა რწმენის საფუძვლები. ამასთანავე, ჩვეულებრივი ბიბლიიდან ამოშლილი იყო ისეთი ნაწყვეტები, რომლებსაც, გამომცემელთა აზრით, შეეძლო აღეძრა მონები შეთქმულებისთვის. საბოლოო შედეგად, ტექსტში ვერ მოხვდა ძველი აღთქმის 90% და ახალი აღთქმის 50%. ბიბლიის 1189 თავიდან მასში შენარჩუნებულია მხოლოდ 232.

ნაწყვეტები, რომლებიც, როგორც ჩანს, თითქოს განამტკიცებს მონობის ინსტიტუტს, მთლიანად ხელშეუხებელია, მათ შორის, ისეთი ხშირად გამოყენებული ტექსტები, როგორიც არის შემდეგი: "დაემორჩილეთ, მონებო, თქვენს ხორციელ უფალთ შიშითა და ძრწოლით, გულწრფელად, როგორც უფალს" (ეფეს. 6:5).

ამ კვირის განმავლობაში უნდა შევისწავლოთ ეფეს. 6:1-9 ნაწყვეტი, სადაც პავლე მოციქული გვარიგებს მორჩილებასთან დაკავშირებით. დღეს ეს ნაწყვეტი უნდა წავიკითხოთ არა თანამედროვე კულტურის კონტექსტში, არამედ კონტექსტში გადარჩენის ისტორიისა, რომელიც გაშლილია მთელს ბიბლიაში. რა  შეგვიძლია  ვისწავლოთ, როცა ვხედავთ, თუ როგორ იყენებს პავლე სახარების ფასეულობებს  თავისი  დროის  არასრულყოფილ  სოციალურ ურთიერთობებთან მიმართებებაში?