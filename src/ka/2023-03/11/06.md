---
title: ბატონები, რომელთა თავზეც უფალია
date: 07/09/2023
---

მონების მიმართ წარმოთქმულ დასკვნით სიტყვებში: "მონა იქნება ის, თუ თავისუფალი" (ეფეს.6:8), სიტყვა "თავისუფალი" ეკუთვნის მონათა მფლობელებს, რაც საშუალებას აძლევს პავლეს გადავიდეს მათ დარიგებაზე და ქრისტეს სამსჯავროზე დგომისას მონებსა და მათ ბატონებს წარადგენს თანაბარუფლებიანებად (შეად. 2კორ. 5:10; კოლ. 3:24, 25).

`წარმოიდგინეთ, რომ ხართ ქრისტიანი, რომელსაც გყავთ მონები; ისმენთ ეფესელთა მიმართ წერილს თქვენს საოჯახო ეკლესიაში. როგორ უპასუხებდით ამ დარიგებას, რომელიც თქვენი მონების თანდასწრებით წარმოითქვა? იხ. ეფეს. 6:9.`

პავლე მიმართავს ბატონებს, მონათმფლობელებს, მკვეთრი მოწოდებით, რომელიც ხაზს უსვამს მკვეთრ ურთიერთშეპირისპირებას "ბატონებს" შორის (ბერძნულად ჰოი კიურიოი, ითარგმნება როგორც "ბატონი"), რომელთაც ჩვევად ჰქონდათ "დამუქრებოდნენ" თავიანთ მონებს და "უფალს" (ჰო კიურიოს), ქრისტეს შორის, რომელსაც "არ ჰყავს საყვარელნი, გამორჩეულნი".

პავლე ბატონებს სთხოვს "მათაც [მონებს] ასევე მოექცნენ", რაც მოულოდნელობას წარმოადგენდა პირველი საუკუნის მონათმფლობელისათვის. მებატონეებმა თავიანთ მონებს უნდა უპასუხონ კეთილი ნების საქმეებით, რაკი უნდა იხელმძღვანელოს ქრისტეს მიმართ თავისი ერთგულებით, იმის შესაბამისად, რასაც ახლახან სთხოვდა პავლე მონებს (ეფეს. 6:5-8). იგი სთხოვს მათ შეწყვიტონ მონების მუქარა, რაც იმ დროის ჩვეულებრივ პრაქტიკას წარმოადგენდა, როცა ბატონები მიმართავდნენ სხვადასხვა სახის სასჯელებს, მათ შორის: ცემას (1პეტრ. 2:20), სექსუალურ ძალადობას, გაყიდვას (და საყვარელ ადამიანეთან განშორებას), მძიმე ჯაფას, შიმშილს, ბორკილებს, დადაღვას და სიკვდილსაც კი.

პავლე თავის განკარგულებებს განამტკიცებს ორი მოტივით, რომლებიც ბატონებს მოუწოდებს გაიხედონ ბერძნულ-რომაული სამყაროს სოციალური სტრუქტურების საზღვრებს მიღმა: 1) ისინი და მათი მონები თანასწორად იმყოფებიან ერთი ბატონის მონები ("მათაც და თქვენც უფალი გყავთ ცაში; შეად. კოლ. 4:1); 2) ზეციერი უფალი განიკითხავს ყველას მიუკერძოებლად. რადგან მათი პირადი უფალი ექცევა მათ, ვისაც მონებად მიიჩნევდნენ, სხვა ადამიანების თანატოლად, ისინიც ასევე უნდა მოიქცნენ (შეად. ფილ. 15-16).

ეფესელთა მიმართ წერილში განსაკუთრებით გამამხნევებელი იყო ქრისტიანი მონებისათვის პავლეს ბევრი გამონათქვამი: შვილობა (ეფეს.1:5); გამოსყიდვა (ეფეს.1:7); მემკვიდრეობა (ეფეს. 1:11, 14; 3:6); იესოსთან ერთად ტახტზე ყოფნა (ეფეს. 2:6); ის ფაქტი, რომ ვართ "თანამოქალაქენი" და "ღვთის სახლეული" (ეფეს.2:19; შეად.3:14-15) და ქრისტეს სხეულის განუყოფელი ნაწილი (ეფეს. 3:6; 4:1-16). ეფეს. 6:5-9 გულისხმობს მთელ დარიგებას, რაც ამ წერილშია და იყენებს მათ მონებსა და მათ ბატონებს შორის ურთიერთობებში, მათ შორის, სიტყვის შესახებ რჩევებსა (ეფე.4:25-32) და სექსუალური ურთიერთობების ეთიკას (ეფეს. 5:1-14).