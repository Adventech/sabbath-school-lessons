---
title: ქრისტეს მონები
date: 06/09/2023
---

`რას ითხოვს პავლე ქრისტიანი მონებისგან მათთვის დაწერილ თავის დაწვრილებით შეგონებებში? იხ. ეფეს. 6:5-8.`

პავლე ქრისტიან მონებს სთხოვს დაემორჩილონ თავიანთ ბატონებს, გულით ემსახურონ მათ რწმენითა და სიმართლით. აღსანიშნავია ის, რომ არაერთგზის ახსენებს ამ გრანდიოზული ჩანაცვლების შესახებ, რომლის აღსრულებასაც სთხოვს მათ. მონებმა თავიანთი ბატონი არ უნდა დააყენონ ქრისტეს ადგილზე, არ უნდა უძღვნან ერთგულება, რომელიც მხოლოდ ქრისტეს ეკუთვნის. უფრო მეტად, მიძღვნისა და ერთგულების გამოხატვისას, რაც აღძრავს მასში ემსახურონ რწმენითა და სიმართლით, ქრისტე, თავიანთი უფალი, უნდა დააყენონ თავიანთი ბატონის ადგილას. ამ არსებითი ჩანაცვლების აღძვრით, პავლე სთავაზობს მათ მებატონესა და მონას შორის გარდაქმნილ, ქრისტიანულ გაგებას. ყურადღება მიაქციეთ რამდენიმე საშუალებას, რომლებითაც ცდილობს პავლე აღძრას მათში ეს ცვლილება:

1. პავლე ამცირებს მათ როლს, როგორც ბატონის და უწოდებს მათ "ხორციელ უფალთ", მიუთითებს რა რეალურ ზეციურ მებატონეზე (ეფეს. 6:5).

2. ისინი უნდა ემსახურონ "შიშითა და ძრწოლით, გულწრფელად, როგორც ქრისტეს" (ეფეს.6:5).

3. პავლე ყველაზე ნათლად აღნიშნავს ამ ჩანაცვლებას და ამტკიცებს, რომ ქრისტიანი მონები უნდა ემსახურებოდნენ ერთგულად, არა როგორც თავიანთი მებატონეების მონები, არამედ როგორც "ქრისტეს მონები" (ეფეს.6:6).

4. თავიანთი მსახურების დროს, ისინი უნდა "სულით ასრულებდნენ ღვთის ნებას", ღმერთისკენ მიმართული გულწრფელი მსახურების აღსრულებით (ეფეს.6:6).

5. პავლე მოუწოდებს მსახურებისკენ, რომელიც დამყარებულია დადებით გაგებაზე, "გულმოდგინებით ემსახურებიან უფალს და არა ადამიანებს" (ეფეს. 6:7).

ქრისტიან მონებს თავიანთი გულწრფელი მსახურების სანაცვლოდ შეუძლიათ ქრისტესგან სრულ ჯილდოს მოელოდნენ, როცა იგი დაბრუნდება. მათ აღასრულეს უფლისთვის განკუთვნილი საკუთარი საქმე და შეუძლიათ მოელოდნენ მისგან ჯილდოს, რაც განსაკუთრებულად მიმზიდველი იყო უფასოდ მშრომელი მონებისთვის. მონა შეიძლება დაუფასებლად გრძნობდეს თავს თავისი მიწიერი მებატონის წინაშე (შეად. 1პეტრ. 2:19, 20). თუმცა მორწმუნე მონას ჰყავს ყურადღებიანი ბატონი, რომელიც ამჩნევს, "ვინც სიკეთეს სჩადის" (ეფეს. 6:8) და ერთგულად აჯილდოვებს მას.

`რომელი პრინციპები შეგვიძლია გამოვიყენოთ პავლეს ამ ტექსტებიდან, რომლებიც ითქვა წარსულის იმ გარემოებებში იმასთან მიმართებით, თუ ჩვენ როგორ უნდა ვექცეოდეთ დღეს ადამიანებს, რომლებთან ერთადაც ვმუშაობთ?`