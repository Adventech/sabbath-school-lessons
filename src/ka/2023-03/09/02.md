---
title: "არამედ უფრო სამადლობელი"
date: 20/08/2023
---

`პავლეს აზრით, რაში უნდა "მიბაძონ ღმერთს" მორწმუნეებმა განსაკუთრებულად? იხ. ეფეს. 5:1-2.`

პავლე მორწმუნეებს ეფესოში მოუწოდებს იცხოვრონ სიყვარულში. ეს მოწოდება მნიშვნელოვანია მოცემული ნაწილისთვის (ეფეს. 5:8,15). ეს "სიყვარულში" ცხოვრება (ეფეს. 5:2) უნდა აღშენდეს ქრისტეს ჩვენ მიმართ სიყვარულის

მაგალითზე (შეად. ეფეს.4:32), რაც გამოხატული იყო მის გამომსყიდველ მსხვერპლში. პავლე ამტკიცებს ამ მსხვერპლის შესახებ ოთხ საკითხს: 1) იგი ნაკარნახევი იყო მამა ღმერთისა (ეფეს.5:1) და თავად ქრისტეს (ეფეს.5:2) სიყვარულით; 2) იგი ჩანაცვლებითია, ქრისტე კვდება ჩვენ ნაცვლად. ქრისტე არ არის ტანჯული მსხვერპლი, მაგრამ საკუთარი თავი გაიღო ჩვენ გამო ნებაყოფლობით; 3) საწმიდარში ძველაღთქმისეული მსახურების თანახმად, ქრისტეს სიკვდილი ასევე წარმოადგენს მსხვერპლს, რომელიც ღმერთისთვის მოჰქონდათ; 4) ღმერთი იღებს მსხვერპლს, რადგან იგი "კეთილსურნელებაა" (ეფეს.5:2; შეად. გამ. 29:18; ლევ. 2:9; ფილიპ. 4:18).

შემდეგ ეფეს. 5:3-5-ში იწყება ნაწყვეტი, რომელშიც გამოხატულია შეშფოთება სექსუალური ეთიკის გამო. ეფესოში ახალგაზრდა ახალმოქცეულები დგანან საშიშროების წინაშე, რომ არ უღალატონ თავიანთ ქრისტიანულ მოწოდებას და დაუბრუნდნენ სექსუალურ გარყვნილებას, რომელიც გააბათილებს მათ ქრისტიანულ მოწმობას (შეად. 1კორ. 5:1-11; 6:12-20; 2კორ. 12:21).

ერთი მხრივ, პირველი საუკუნის ბერძნულ-რომაულ სამყაროში მჟღავნდებოდა ზნეობრივი გახრწნილება და აღვირახსნილობა, რაც აღწერილია ახალი აღთქმის სხვა ადგილებში (1კორ.6:9; გალ.5:19; კოლ.3:5). მაგალითად, მდიდრების წვეულებებზე რეგულარულად მიმართავდნენ ქცევას, რომელსაც პავლე განიკითხავს ეფეს.5:3-14-ში: ლოთობა, უხამსი მეტყველება, უზნეო გასართობები და ქცევები. გარდა ამისა, ქალაქები ხელს უწყობდა ანონიმურობასა და ყოვლადდასაშვებობას, რაც აღძრავდა ადამიანებს უზნეო სექსუალური საქციელისკენ. სხვა მხრივ, მრავალი ამ საზოგადოებიდან ცხოვრობდა ზნეობრივი ცხოვრებით და გამოდიოდნენ მკაცრი მორალის დასაცავად. როცა ახალ აღთქმაში მოყვანილია ნაკლის ან სათნოებათა სიები და ოჯახში ქცევის წესები (მაგალითად, ეფეს.5:216:9; კოლ.3:18-4:1), მისი ავტორები ასახავენ ბერძნულ-რომაული სამყაროს უფრო ფართო თემებს. ეს სამყარო იყო

ერთდროულად გარყვნილიც და სათნოც, რაც გვეხმარება გავაცნობიეროთ პავლეს უწყება, თავი ავარიდოთ უზნეო ქცევას, რაც ახასიათებთ წარმართებს, ამავდროულად, მას სურს, რომ მორწმუნეები საკუთარ საქციელში იყვნენ წინდახედულნი და ამით დაიმსახურონ კეთილი რეპუტაცია გარშემომყოფებისგან.

`რა სახით არის პავლეს სიტყვები სექსუალურ ქცევასთან დაკავშირებით გამოყენებადი თქვენს კულტურასთან მიმართებაში, მიუხედავად თქვენი საცხოვრებელი ადგილმდებარეობისა?`