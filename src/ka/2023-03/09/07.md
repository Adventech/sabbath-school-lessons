---
title: შემდგომი გამოკვლევისთვის
date: 25/08/2023
---

როცა მთლიანობაში გადავხედავთ ეფეს.5:1-20-ის ნაწყვეტს, ვხედავთ, რომ პავლე იკავებს გადამწყვეტ პოზიციას, როცა გამოდის ცოდვისა და ბოროტების, განსაკუთრებით, სექსუალური აღვირახსნილობისა და უხეში მეტყველების წინააღმდეგ. მას არ სურს შეურიგდეს ღვთის ერში გარყვნილი ქმედების არსებობას. ამის ნაცვლად, იგი მოუწოდებს ეფესოში მორწმუნეებს ქცევის უმაღლესი სტანდარტისკენ და საკუთარი თავები აღვიქვათ, როგორც ღვთის საყვარელი შვილები და როგორც "წმიდები" (ეფეს.5:1-10). მას გაბედულად სწამს, რომ როცა ქრისტიანები შეთანხმებულად იქცევიან ასე, მაშინ სინათლეს მოჰფენენ სიბნელეში, თავიანთ ახლობლებს აარიდებენ უფსკრულისთვის განწირულ ცხოვრებას და მოიყვანენ მათ ღვთის მადლთან და ჭეშმარიტებასთან (იხ. ეფეს.5:11-14).

პავლე ეკლესიას წარმოადგენს, როგორც შთაგონებულს განახლებული მოვალეობით "იარონ, როგორც ნათლის შვილებს შეშვენით" ქრისტეს დაბრუნების მოლოდინში (ეფეს. 5:8; იხ. აგრეთვე, ეფეს.5:15-16), ქრისტეს თანდასწრებით კურთხეულ ეკლესიას (ეფეს.5:14), რომელიც იკრიბება თაყვანისცემისთვის. რადგან მათ ამისთვის აგულიანებს ღვთის

"საყვარელი შვილების" სტატუსი და ქრისტეს მათ გამო სიკვდილი (ეფეს.5:1-2) და სულიწმიდით აღვსება (ეფეს. 5:18), მათი ერთობლივი თაყვანისცემა ხდება მოქმედი და სასიხარულო. ისინი ერთად უგალობენ უფალს, იესო ქრისტესა და მამა ღმერთს, მადლიერებასა და ქებას. მტკიცედ ჰკიდებენ ხელს ზეციურ რეალიებს და ზეიმობენ თავიანთ იმედს მომავალზე, რომელიც ემყარება ისტორიას, თუ რა გააკეთა ღმერთმა, რას აკეთებს და რას გააკეთებს იესო ქრისტეს, მათი უფლის მეშვეობით (ეფეს.5:18-20).

თუკი ამ ნაწყვეტს ამგვარად გავიგებთ, მაშინ იგი უფრო მეტი ხდება, ვიდრე ქრისტიანული ცხოვრების შესახებ დაცალკევებული მცნებების უბრალო ნაკრები. იგი იქცევა

წინასწარმეტყველურ მოწოდებად, რომელიც ეხება იმას, თუ ვინ უნდა იყვნენ ქრისტიანები, როგორ უნდა გამოხატონ მიძღვნა, როგორ იცხოვრონ საზოგადოებაში და თაყვანი სცენ უაკანასკნელ დღეებში. ეს მოწოდება ასევე ეხება პათოსით აღვსილ მოწოდებას "მომგებიანი გარიგების" შესახებ, რაც გაეხსნებათ ქრისტეს დაბრუნებამდე დღეებში (ეფეს. 5:16).

**კითხვები მსჯელობისათვის:**

`დღეს, როცა ვეჯახებით ვირუსულ კულტურას, რომელიც თავის ფასეულობებს ქადაგებს 24 საათი, კვირაში 7 დღე, წელიწადში 365 დღე მასობრივი ინფორმაციების უამრავი საშუალებით, როგორ შეუძლიათ მორწმუნეებს თავიანთ ცხოვრებაში აირჩიონ პავლეს მაღალი სტანდარტები?`

`რომელი სტრატეგიების გამოყენება შეუძლიათ დღეს მორწმუნეებს, რომ "გამოსცადონ, რა არის უფლის მოსაწონი" (ეფეს.5:10) და "შეიცნონ რა არის ღვთის ნება" (ეფეს.5:17)?`

`შეიძლება ვიღაცამ გამოხატოს წინააღმდეგობა, რომ პავლეს აკრძალვა მორწმუნეთა შორის სექსუალური გახრწნილების შესახებ ლაპარაკზე (ეფეს.5:3-4) ნიშნავს, რომ არ უნდა დავკავდეთ არასწორი სექსუალური ქცევის ან ძალადობის საკითხებით. რატომ არის ეს დასკვნა მცდარი?`

`როგორ ასახავს თანამედროვე საზოგადოება წარმართულ წეს-ჩვეულებებს, რომლებიც ჰგავს იმათ, რომელთა შესახებაც პავლე საუბრობდა თავის დროში?`