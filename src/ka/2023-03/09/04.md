---
title: "გაიღვიძე, მძინარევ"
date: 22/08/2023
---

`წაიკითხეთ ეფეს. 5:11-14. რა სერიოზულ გაფრთხილებას იძლევა აქ პავლე?` 

`როგორ შეგვიძლია ეს დარიგება გამოვიყენოთ ჩვენს თანამედროვე ცხოვრებაში?` 

იმისთვის, რომ გავიგოთ ეფეს.5:11-14, სასარგებლოა აღვნიშნოთ, რომ პავლე არაერთგზის იმეორებს ორ დარიგებას მათი მონაცვლეობით: 1) იცხოვრეთ ისეთი ცხოვრებით, რომლის დროსაც პატივს მიაგებთ ღმერთს, როგორც "ნათლის შვილებმა" (ეფეს.5:8; იხ. აგრეთვე, ეფეს.5:1,2,4,9, 10,11,13,14); 2) ნუ გექნებათ სექსუალურად აღვირახსნილი, ღმერთისთვის შესაძული ცხოვრება, ნუ ჩაიდენთ "ბნელის უნაყოფო საქმეებს" (ეფეს.5:11; იხ. აგრეთვე, ეფეს.5:3-4, 5-8, 12).

შეგვიძლია გამოვიყენოთ პარალელური დარიგებები ეფეს.5:8-10-ში, რათა გავიგოთ ეფეს.5:11. მორწმუნეები ურწმუნოთა თვალში უნდა იქცეოდნენ როგორც "ნათელი უფალში" და "ნათლის შვილები" (ეფეს. 5:8). ამ მოწოდების მთელი აზრი იმაში მდგომარეობს, რომ ხალხს განემარტოს,

"ნათლის ნაყოფი" არის სიკეთე, სიმართლე და ჭეშმარიტება" (ეფეს.5:9). ამგვარად, პავლე ხსნის, რომ ქრისტიანის ცხოვრების სტრატეგიაა აჩვენოს ღვთის სიკეთე. მორწმუნეებმა უნდა ამხილონ ბნელის უნაყოფო საქმეები და საზოგადო მიმოხილვისთვის თვალსაჩინოდ წარმოაჩინონ სიმართლე, როგორც არჩევანის საშუალება.

ამავდროულად, ჩვენ შეგვიძლია აღვიქვათ მე-13 და მე-14 მუხლების პოეტური ენა, როგორც პავლეს გაბედული მტკიცება იმის შესახებ, რომ როცა მორწმუნეები გამოხატავენ

"ნათლის ნაყოფს" (ეფეს. 5:9), ამით შეუძლიათ მოიზიდონ წუთისოფლის ხალხი ქრისტეში რწმენისკენ: "და მაინც, მხილებული ნათლით მჟღავნდება, ვინაიდან ყოველივე, რაც

გამომჟღავნდება, ნათელია" (ეფეს.5:13-14). როცა ნათელი ამხელს ცოდვილ ცხოვრებას, წუთისოფლის ადამიანებს შეუძლიათ დაინახონ თავიანთი საქციელი ისეთად, როგორიც არის ("მხილებული მჟღავნდება"), მომავალწართმეული, რისხვის გამომწვევი (ეფეს.5:5-6) და განიცადონ გარდაქმნა სიბნელიდან სინათლისკენ ("ვინაიდან ყოველივე, რაც გამომჟღავნება, ნათელია"), ზუსტად ის გარდაქმნა, რომელიც საკუთარ თავზე გამოსცადეს ეფესელთა მიმართ პავლეს წერილის მკითხველებმა, როცა იქცნენ მორწმუნეებად (ეფეს. 5:8).

როგორ გამოვიყენოთ ეფეს.5:14-დან პოემა ან ჰიმნი, სადაც გამოყენებულია სიტყვები, რომლებიც დაკავშირებულია ბოლო დროში მკვდრების აღდგომასთან (შეად. ეფეს.2:1,5), რათა ხმამაღლა მოვუწოდოთ სულიერი ძილისგან გამოღვიძებისკენ და გარდამქნელი ქრისტეს თანდასწრებისკენ? რაკი ეს.60:1-3 ნაწყვეტი, რომელიც, როგორც ჩანს, პავლე თვლის, რომ მიმართულია ღვთის ერისკენ, ისრაელისკენ, შეგვიძლია ეფეს.5:14-დან ჰიმნი/ პოემა განვიხილოთ როგორც მორწმუნე ქრისტიანებისთვის ძლიერი მოწოდება გამოიღვიძონ თავიანთი როლისთვის

აღასრულონ მინდობილი მისია, რომ აირეკლონ ქრისტეს ნათელი სიბნელით მოცულ წუთისოფელში (ფილიპ. 2:14-16 შეად. მათ. 5:16).

`როგორც შეგიძლიათ იცხოვროთ ისეთი ცხოვრებით, რომელიც შეძლებს ამხილოს და დაამსხვრიოს ბოროტი საქმეები და აჩვენოს ისინი ისეთებად, როგორიც არიან სინამდვილეში?`