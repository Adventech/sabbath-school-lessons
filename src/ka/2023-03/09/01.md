---
title: იცხოვრეთ ბრძულად
date: 19/08/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს. 5:1-20. დამატებითი ტექსტები: 1კორ. 5:1-11; გამოცხ. 16:1-16; კოლ. 4:5; იგავ. 20:1; 23:29-35; საქმე. 16:25.

> <p>სამახსოვრო მუხლი:</p>
> "მაშ, ფრთხილად მოიქეცით არა როგორც უგუნურნი, არამედ როგორც ბრძენნი. მოივაჭრეთ ჟამი, ვინაიდან დღეები მუხთალია. მაშ, ნუ იქნებით უგუნურები, არამედ შეიცანით, რა არის ღვთის ნება" (ეფეს. 5:15-17).

არც თუ ისე დიდი ხნის წინ დიდ ბრიტანეთში აუქციონზე გამოიტანეს ბროლის დოქი. აუქციონერებმა იგი აღწერეს როგორც "მეცხრამეტე საუკუნის ფრანგული დოქი წითელი ღვინისთვის" და შეაფასეს იგი 200 ამერიკულ დოლარად. ვაჭრობის ორმა შორსმჭვრეტელმა მონაწილემ ამ ნივთში ამოიცნო უიშვიათესი დოქი, რომელიც დამზადებული იყო მუსულმანურ ქვეყნებში. მისი ჭეშმარიტი ღირებულება უდრიდა 5 მილიონ ფუნტ სტერლინგს (დაახლოებით, 6,5 მილიონი ამერიკული დოლარი). რამ მისცა საშუალება ბედნიერ მონაწილეს დაედო ასეთი მომგებიანი გარიგება? ვაჭრობის მონაწილემ იცოდა ის, რაც არ იცოდა აუქციონის დამფუძნებელმა დოქის ნამდვილი ღირებულება.

ეფეს.5:1-20-ში პავლე ერთმანეთს უპირისპირებს წარმართთა და მორწმუნეთა ფასეულობებს. წარმართები აფასებდნენ ნათელ ისტორიებს (ეფეს.5:4), მათრობელა წვეულებებს (ეფეს.5:18) და აღვირახსნილობას (ეფეს.5:3,5), როგორც ცხოვრების უდიდეს საგანძურს. თუმცა მორწმუნეებმა იციან, რომ დგება საბოლოო შეფასების დღე, როცა ნათელი გახდება ყველაფრის ჭეშმარიტი ფასეულობა (ეფეს.5:5-6). მორწმუნეები აფასებენ "ყოველივე სიკეთეს, სიმართლესა და ჭეშმარიტებას" (ეფეს.5:9) ქრისტეში. ამგვარად, პავლე მოუწოდებს მათ გამოიყენონ უპირატესობები, რომლებიც არის ქრისტეში, რადგან ცხოვრობენ (როგორც ყოველი ჩვენგანი) მარადისობის კართან (ეფეს. 5:15-17).