---
title: "მოიქეცით, როგორც ნათლის შვილები"
date: 21/08/2023
---

პავლე წერს: "არავინ გაცდუნოთ ფუჭი სიტყვებით, ვინაიდან ამისათვის ღვთის რისხვა ეწევა ურჩ შვილებს" (ეფეს. 5:6).

`რატომ აუწყებს პავლე მორწმუნეებს არ იყვნენ "თანამზრახველნი" ან "თანაზიარნი" ცოდვილებთან? იხ. ეფეს. 5:7-10.`

პავლე განსაზღვრებას აძლევს მათ, ვინც სხვადასხვა ცოდვებს სჩადის სირცხვილისა და მონანიების გარეშე და უწოდებს მათ "მეძავს, ან უწმიდურს, ან ანგარს (ანგარებიანი)" (ეფეს. 5:5). მან მწვავედ შეაფასა: ისინი, ვინც ქრისტეში არიან და ვისთვისაც გამზადებულია მის მომავალ სამეფოში შესვლა, არ უნდა მოიქცნენ ისე, როგორც ისინი, ვისაც ამ ყველაფერთან არანაირი კავშირი არ აქვთ (ეფეს.5:5). ამის შემდეგ იგი განიცდის "ფუჭი სიტყვების" შედეგებს; ანუ მორწმუნეები შეიძლება შეცდნენ არაორაზროვანი ფორმულირებით, რაც აიძულებს მათ იფიქრონ, რომ სექსუალური ცოდვა არ არის აკრძალული ანდა ისინიც კი შეიძლება ჩაეშვან ამგვარ ცოდვებში (ეფეს.5:6). პავლე გვაფრთხილებს, რომ მსგავსი სახის ცდუნებას მივყავართ ბოლო დროის ღვთის სამსჯავროს განაჩენთან, "ღვთის რისხვასთან", რო-

მელიც "ეწევა ურჩ შვილებს" (ეფეს.5:6).

ფრაზა "ღვთის რისხვა" არ არის ადვილი გასაგები. ის, რომ ეს არის ღვთის რისხვა, ვარაუდობს რისხვის ჩვეულებრივი, ემოციური, ადამიანური გამოვლენის კონტრასტს (შეად. ეფეს.4:31). ეს არის სულგრძელი და მართალი ღმერთის სამართლიანი პასუხი ბოროტების ადმი ჯიუტ ერთგულებაზე და არა უგუნური, აფეთქებული რეაქცია რაღაც უმნიშვნელო დარღვევაზე. უფრო მეტიც, ყველაზე ხშირად ღვთის რისხვა ნახსენებია უფლის მომავალი სამსჯავროს შესახებ ღვთისმეტყველური ბიბლიური გაფრთხილებების კონტექსტში (მაგ.: გამოცხ. 6:12-17; 16:1-16; 19:11-16). ღმერთი გვაფრთხილებს თავისი მომავალი სამსჯავროების შესახებ

მადლის მოქმედების შესახებ, რადგან ადამიანები არიან

"ბუნებით რისხვის შვილები" (ეფეს. 2:3), ვისზეც აღსრულდება ეს სამსჯავროები.

`აღწერეთ ადამიანის ცხოვრება, რომელიც იქცევა "როგორც ნათლის შვილებს შეშვენით" (ეფეს. 5:8).` 

პავლე გვაუწყებს: "იარეთ, როგორც ნათლის შვილებს შეშვენით" (ეფეს.5:8) და საუბარს აგრძელებს კიდევ ერთი განკარგულებით: "გამოსცადეთ, რა არის უფლის მოსაწონი" (ეფეს.5:10). წარმართი ეძებს სიამოვნებას "სიძვის, ყოველგვარი უწმიდურების და ანგარების" (ეფეს. 5:3) მეშვეობით. მორწმუნის მიზანი კი ძირფესვიანად განსხვავდება არ აამოს საკუთარ თავს, არამედ ასიამოვნოს ღმერთს (შეად. ერთმანეთს ნაწყვეტები: რომ.12:1; 2კორ. 5:9; ებრ.13:21, რომლებშიც გამოიყენება ერთი და იგივე ბერძნული სიტყვა ეუარესტოს, "სასიამოვნო" ან "მისაღები"). მორწმუნე ისწრაფვის თავის ცხოვრებაში ასახოს ქრისტეს თავგანწირვა ("იარეთ სიყვარულში, ისევე, როგორც ქრისტემ შეგვიყვარა ჩვენ და თავისი თავი მისცა ჩვენთვის" ეფ. 5:2).

`რომელ "ფუჭ სიტყვებს" უნდა ვუფრთხილდეთ ჩვენს დღეებში?`