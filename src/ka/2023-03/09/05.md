---
title: ხელსაყრელი გარიგება
date: 23/08/2023
---

პავლე ეფეს.5:1-20-ს ასრულებს შეგონების ორი ჯგუფით, ეფეს.5:15-17 და ეფეს.5:18-20, აქაც გამოხატავს იმავე შეშფოთებას სექსუალური სიწმიდის მიმართ ნაწყვეტის ბოლოში. პირველი ჯგუფი იწყება დარიგებით: "მაშ, ფრთხილად მოიქეცით არა როგორც უგუნურნი, არამედ როგორც ბრძენნი" (ეფეს.5:15), შემდეგ კი ამას მოჰყვება ახსნა-განმარტება: "მაშ, ნუ იქნებით უგუნურები, არამედ შეიცანით, რა არის ღვთის ნება" (ეფეს.5:17). მათ შორის ჟღერს მოწოდება: "მოივაჭრეთ ჟამი, ვინაიდან დღეები მუხთალია" (ეფეს.5:16).

`იფიქრეთ პავლეს მოწოდებების შესახებ იცხოვროთ ისე, რომ თქვენი ცხოვრებით გამოხატოთ სამლოცველო, გამჭრიახი სიბრძნე (იხ. ეფეს. 5:15-17). რით განსხვავდება "უგუნურთა" და "ბრძენთა" ცხოვრება?` 

`რას ნიშნვს "მოივაჭრეთ ჟამი" (ეფეს. 5:16)?` 

ეფესელთა მიმართ წერილში პავლემ არაერთგზის გამოიყენა ძველაღთქმისეული მეტაფორა "იარებოდით" იმის აღსაწერად, თუ როგორ ცხოვრობს ადამიანი (ეფეს. 2:2,10; 4:1, 17; 5:2,8). აქ იგი გამოიყენებს ამ მეტაფორას, რათა გაამხნევოს მორწმუნეები ჭეშმარიტი მოწაფეობისთვის. ზუსტად ისევე, როგორც უნდა "იყურებოდეთ, თუ სად აბიჯებთ" უსწორმასწორო ან ბნელ ბილიკზე სიარულის დროს, მორწმუნეებიც "ყურადღებით უნდა იყვნენ, თუ როგორ მიდიან" (ეფეს.5:15, ინგლისური თარგმანი). რადგან ეფეს. 5:15 ეფეს.5:17-ის პარალელურია, ამ მუხლში შეგვიძლია მოვძებნოთ განსაზღვრება იმისა, თუ რას ნიშნავს მოიქცე როგორც ბრძენი. ჩვენ არ ვეძებთ სიბრძნეს ჩვენს შიგნით. იყო ბრძენი ნიშნავს გასცდე შენი გაგების საზღვრებს, "შეიცნო, რა არის ღვთის ნება" (ეფეს.5:17).

პავლე ასევე შთაგვაგონებს ნათელი იერსახის დახმარებით ჭეშმარიტი მოწაფეობისკენ. ფრაზაში "მოივაჭრეთ ჟამი" (ეფეს.5:16) პავლე გამოიყენებს ზმნას ექსაგორაძო (შეად. კოლ.4:5). ვაჭრობის სფეროდან ნასესხები ეს სიტყვა წარმოადგენს ზმნის "ყიდვა" გაძლიერებას და აღნიშნავს "მომგებიან გარიგებას", რომლებიც ჩვენთვის იხსნება ქრისტეს დაბრუნების მოლოდინში. "ჟამი" აქ დგას ბერძნული სიტყვა კაიროს, რომელიც აღწერს მომენტს, რომელშიც წარმოდგენილია შესაძლებლობები. "ჟამი" მოსვლამდე ეს არის შესაძლებლობებით მდიდარი პერიოდი, რომელიც უნდა გამოვიყენოთ სრულად. ეს ასევე არის რთული დრო, რადგან "დღეები მუხთალია" (ეფეს.5:16; შეად. ეფეს.6:13; გალ.1:4) და იმიტომ, რომ "სოფლის ჟამი" ნაკარნახევია "ჰაერის ძალთა მთავრის" (ეფეს.2:2) მიერ.

ქრისტეს დაბრუნების მოლოდინში მორწმუნეები ცხოვრობენ რთულ დროში, რომელსაც პავლე აღწერს როგორც სახიფათო, მაგრამ მომგებიან ბაზრობას. ისინი ასევე უნდა იყვნენ ყურადღებით მათთვის დარჩენილი დროის გამოყენებაში, როგორც მონადირეები ხელსაყრელი გარიგებისთვის მოკლე ამოყიდვის დროს, სადაც დიდი ფასდაკლებებია. ჩვენ არ შეგვიძლია ხსნის შესყიდვა, მაგრამ ეს გამოხატვა მაინც შესაბამისია დაუყოვნებლივ მიიღეთ ის, რაც ქრისტეშია შემოთავაზებული.