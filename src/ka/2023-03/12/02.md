---
title: სიტყვა ბრძოლამდე
date: 10/09/2023
---

წაიკითხეთ პავლეს საომარი მოწოდება ეფეს. 6:10-17-ში. რას ნიშნავს ეს სიტყვები დღეს ჩვენთვის, როგორც დიადი ბრძოლის მონაწილეებისთვის? 

ჩამოთვალეთ ძირითადი ელემენტები ბრძოლისა, რომლის შესახებაც წერს პავლე მოცემულ ნაწყვეტში:

`ვინ ვის ებრძვის:` 

`ვინ არის ბრძოლაში მოკავშირე (დამხმარე)` 

`რისთვის არის ბრძოლა?`
`რა იარაღს გამოიყენებს მტერი?`

`რა იარაღს გამოიყენებენ ქრისტიანები?` 

პავლე წერილს ასრულებს ბრძოლისთვის მომზადების სიტყვებით, მოუწოდებს რა მორწმუნეებს დაიკავონ ბოროტებასთან ბრძოლისთვის განკუთვნილი თავიანთი პოზიციები (ეფეს.6:10-20). იგი იწყებს ყოვლისმომცველი მოწოდებით "გამაგრდნენ უფალში" (ეფეს.6:10), რომელსაც იმეორებს როგორც მოწოდებას "შეიმოსეთ ღვთის სრული საჭურველი" (ეფეს.6:11). იგი ასაფუძვლებს ამ მოწოდებას და მიუთითებს მის მიზანზე (იყვნენ უნარიანები წინაღუდგნენ ეშმაკის მზაკვრობებს ეფეს. 6:11) და სთავაზობს ლოგიკურ ახსნა-განმარტებას ბრძოლა მიმდინარეობს ბოროტი ძლევამოსილი სულიერი ძალების წინააღმდეგ (ეფეს.6:12). შემდეგ პავლე დაწვრილებით იმეორებს მოწოდებას იმისთვის, რომ იყვნენ სრულად აღჭურვილნი. მორწმუნეები უნდა "შეიმოსონ ღვთის სრული საჭურველით", რათა მტკიცედ იდგნენ ბრძოლაში (ეფეს.6:13), შეიმოსონ სარტყელი, ჯავშანი, ფეხსაცმელი, ფარი, ჩაჩქანი და მახვილი (ეფეს. 6:14-17). პავლე მოუწოდებს მორწმუნეებს, ახლა სრულად აღჭურვილთ და მზად მყოფთ დაიწყონ ბრძოლა, აკეთონ ის, რასაც აკეთებდნენ მეომრები უძველეს საბრძოლო ველზე, უფრო ზუსტად კი ილოცონ (ეფეს. 6:18-20).

როგორც ბრძოლაში მოწოდებების ექო ან ძველი აღთქმიდან ბრძოლის დაწყებამდე სიტყვა, პავლე საუბრობს ეკლესიის მისიაზე სამხედრო დაპირისპირების სიტყვებით. პავლე მიუთითებს ამაზე თავის პირველ, ყოვლისმომცველ მცნებაში "გამაგრდით უფლით და მისი ძალის სიმტკიცით" (ეფეს. 6:10). ძველ აღთქმაში ბრძოლებთან დაკავშირებული დარიგებები (მაგ., რჯლ. 20:2-4ლ მსაჯ.7:15-18; 2ნეშტ. 20:13-20; 32:6-8; ნეემ.4:14,19,20) ხაზს უსვამს იდეას იმის შესახებ, რომ ისრაელიანთა წარმარტებები ბრძოლაში არ იყო დამოკიდებული ჯარის ან იარაღის უპირატესობაზე, თუნდაც რიცხობრივად აღემატებოდნენ მტერთა რიგებს. უფრო სწორად, გამარჯვება წარმოადგენდა შედეგს იმისა, რომ ხალხი ღმერთისა და მისი ძალის თანდასწრებას ეყრდნობოდა. წარმატების გასაღებს წარმოადგენდა არა საკუთარ თავში დარწმუნებულობა, არამედ მტკიცე რწმენა ღმერთის ძალისა და იმისა, რომ წარმატება მისგან მომდინარეობს. პავლე გაბედულად იყენებს ამ თემებს, რათა აუწყოს მორწმუნეებს: 1) აქტიურად მიიღონ მონაწილეობა ეკლესიის მისიის აღსრულებაში; 2) ყურაღებით იყვნენ უხილავი რეალიების მიმართ, რომლებიც ზემოქმედებენ მათ ცხოვრებასა და დამოწმებაზე; 3) გააცნობიერონ, რომ წარმატებას მათ აძლევს ღმერთი; 4) ყოველთვის ხვდებოდნენ ერთიანობის მნიშვნელოვანებას და მორწმუნეთა შორის თანამშრომლობას.

`რა უნდა გვასწავლოს პავლეს გაფრთხილებამ, რომ ვიბრძვით არა ხორცისა და სისხლის წინააღმდეგ, არამედ ზებუნებრივი მტრების წინააღმდეგ, იმასთან დამოკიდებულებაში, თუ სად იმყოფება გამარჯვებისთვის ჩვენი ერთადერთი იმედი?`