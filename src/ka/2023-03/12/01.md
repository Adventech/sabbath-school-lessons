---
title: მტკიცედ დგომის მოწოდება
date: 09/09/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს. 6:10-20. დამატებითი მუხლები: რჯლ. 20:2-4. რომ. 13:11-14; 1თეს. 5:6-8; 1კორ. 15:23, 24.

> <p>სამახსოვრო მუხლი:</p>
> "და ბოლოს, ჩემო ძმებო, გამაგრდით უფლით და მისი ძალის სიმტკიცით. შეიმოსეთ ღვთის სრული საჭურველი, რათა შეძლოთ წინაღუდგეთ ეშმაკის მზაკვრობას" (ეფეს.6:10-11).

დაბინდული მხედველობით, ბორძიკით, გამოდის მსახური თავისი საცხოვრებლიდან და ხედავს დიდ, კარგად აღჭურვილ, მტრულად განწყობილ ჯარს, "ჯარია ქალაქის ირგვლივ, ცხენები და ეტლები". იგი აუწყებს ამის შესახებ წინასწარმეტყველ ელისეს და ეკითხება: ბატონო, რა გვეშველება?"

ელისე პასუხობს: "ჩვენ უფრო ბევრი გვყავს, ვიდრე მათ". მაგრამ ეს პასუხი არ აღფრთოვანებს მსახურს. ელისე მიუახლოვდება და ილოცებს  მასზე:  "უფალო,  აუხილე  თვალი, რომ დაინახოს". წინასწარმეტყველის ლოცვას მოჰყვება დაუყოვნებელი პასუხი. მსახური კვლავ გადის ციხის კედელზე, მაგრამ ამჯერად ფარდა აეხსნება ხილულსა და უხილავს. ახლა იგი ხედავს არა ერთ ჯარს, არამედ ორს. "და აუხილა უფალმა თვალი მსახურ ბიჭს და მანაც დაინახა: აჰა, სავსეა მთა ელისეს გარშემო ცხენებითა და ცეცხლოვანი ეტლებით" (4მეფ. 6:15-17).

ეფეს. 6:10-20-ის დაწერის დროს პავლე ლოცულობს, რომ მორწმუნეებს აეხილოთ თვალები, რათა შეძლონ დაინახონ დიადი ბრძოლის მთელი რეალობა და იმედი მოეპოვებოდეთ იქიდან, რაც ეხსნებათ.