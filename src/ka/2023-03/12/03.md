---
title: განმტკიცდით ქრისტეში
date: 11/09/2023
---

პავლე ასრულებს თავის წერილს ძლიერი მოწოდებით ბრძოლისკენ, რომელიც აერთიანებს თემებსა და იდეებს, რომლებიც მნიშვნელოვანია წერილისთვის მთლიანობაში. იგი იწყებს ამ დასკვნითი ნაწყვეტის მთავარი თემის გამოცხადებას, რომელიც ჟღერს მეთაურის საბრძოლო შეძახილის ხმით: "და ბოლოს, ჩემო ძმებო, გამაგრდით უფლით და მისი ძალის სიმტკიცით" (ეფეს. 6:10). ეფეს. 6:11-20-ის დანარჩენი ნაწილი გამოსახავს და აფართოებს ამ დიდ თემას.

`კიდევ ერთხელ წაიკითხეთ ეფეს. 6:10-20. როგორ გვიჩვენებს პავლე, რომ რეალობა დიადი ბრძოლისა, სადაც მონაწილეობენ ზებუნებრივი ძალები, წარმოადგენს მის მთავარ აზრს? რატომ არის ღმერთთან ერთად ჩვენი ყოველდღიური სიარულისთვის მნიშვნელოვანი ყოველთვის გვახსოვდეს ეს არსებითი ჭეშმარიტება?` 

პავლე მორწმუნეთა ძალის წყაროს უწოდებს ქრისტეს თავისი ფრაზით: "უფლით და მისი ძალის სიმტკიცით" (ეფეს. 6:10), რადგან "უფალი" ეკუთვნის ქრისტეს, როგორც ხდება ეს უცვლელად ეფესელთა მიმართ წერილში (ეფეს. 2:21; 4:1, 17; 5:8; 6:1, 21). "ეკლესიის ძალა მდგომარეობს მის ყოვლისშემძლე აღმდგარ უფალში, რომელიც ხელმძღვანელობს მის ბრძოლას" (G. G. Findlay, The Epistle to the Ephesians, p. 398).

ეფეს.6:10-ში პავლე იყენებს გამეორებას სიტყვებით "ძალა" და "ძლევამოსილება", რათა ხაზი გაუსვას თავის შეხედულებას: ძალა, რომელსაც უნდა ავლენდეს ეკლესია, თან ახლავს არა თავად მორწმუნეებს, არამედ ისინი მას სესხულობენ. იგი მომდინარეობს ქრისტესგან. პავლე აჯამებს წერილის მნიშვნელოვან თემას ღვთის ძალას, რომლითაც იგი აჯილდოებს მორწმუნეებს (ეფეს. 1:19-22; 2:4-6; 3:16, 17). გამარჯვებისთვის ძალა, ნებისმიერ ახლანდელ ან მომავალ კონფლიქტში, უნდა გამოვნახოთ მორწმუნეთა ერთიანობაში აღმდგარ და ამაღლებულ ქრისტესთან ერთად.

`გიგრძვნიათ თუ არა პირადად, რომ თანამონაწილე ხართ დიადი ბრძოლისა, რომლის შესახებაც წერს პავლე? კონკრეტულად რაში?` 

იმ დროს, როცა თავდაპირველი განკარგულება საუბრობს ქრისტეს შესახებ, როგორც მასზე, ვინც ძალას ანიჭებს მორწმუნეებს (ეფეს. 6:10), ღვთაებრიობის სამივე ჰიპოსტასი განამტკიცებს მათ სულიერ ბრძოლას ბოროტთან. ღმერთი (მამა) ანიჭებს მათ საკუთარ იარაღს, "ღვთის სრული საჭურველი" (ეფეს. 6:11,13; შეად. ეს.59:17). ადრე პავლემ ახსენა, რომ სულიწმიდა მოქმედ მონაწილეობას იღებს იმაში, რომ დააჯილდოვოს მორწმუნეები ძალით, როცა იგი ლოცულობდა, რომ ღმერთმა "დააჯილდოვოს ისინი სულიწმიდის მეშვეობით შინაგანი ძალითა და სიმტკიცით" (ეფეს. 3:16; რუსული თარგმანი). აქ კი სულიწმიდა აძლევს მახვილს, "სულის მახვილი, რომელიც არის ღვთის სიტყვა" (ეფეს. 6:17). გარდა ამისა, მორწმუნეები უნდა ლოცულობდნენ "ყოველ ჟამს სულით" (ეფეს.6:18). პავლეს სურს, რომ მისმა მსმენელებმა გაიგონ, რომ სამპიროვანი ღმერთი სრულად მონაწილეობს იმაში, რათა აღჭურვოს ისინი ამ ბოროტ ძალებთან ბრძოლისთვის.