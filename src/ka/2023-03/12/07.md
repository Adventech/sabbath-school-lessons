---
title: შემდგომი გამოკვლევებისთვის
date: 15/09/2023
---

"ჩვენი საქმიანობა ატარებს თავდასხმით ხასიათს და როგორც იესოს ერთგულმა მებრძოლებმა გასისხლიანებული დროშა უნდა წავიღოთ მტრის ყველაზე გამაგრებულ ციხესიმაგრეში. ‘ჩვენი ომი არ არის სისხლისა და ხორცის წინააღმდეგ, არამედ მთავრობათა, ხელმწიფებათა, ამ საუკუნის ბნელი მმართველების, ქვესკნელის ბოროტ სულთა წინააღმდეგ’. თუკი შევთანხმდებით დავუშვათ იარაღი, ჩამოვუშვათ გასისხლიანებული დროშა, გავხდეთ სატანის ტყვეები და მსახურები, მაშინ შეგვიძლია გავთავისუფლდეთ ბრძოლისა და ტანჯვისგან. მაგრამ ასეთი მშვიდობა შეძენილი იქნება ქრისტესა და ზეცის დაკარგვის ფასად. ჩვენ ვერ მივიღებთ მშვიდობას ასეთი პირობებით. დაე, იყოს

ბრძოლა, ბრძოლა მიწიერი ისტორიის აღსასრულამდე და არა მშვიდობა განდგომილებისა და ცოდვის მეშვეობით" (ე. უაითი, რევიუ ენდ ჰერალდ, 8 მაისი, 1888 წელი).

როგორ შეეფარდება ეფეს. 6:10-20 გამოცხადების წიგნს? ეს ნაწყვეტი აღწერს უკანასკნელი დღეების მოვლენების იმავე ძირითად პერსპექტივას, რასაც გამოცხადების წიგნში აღწერილი ბრძოლის მოტივი (გამოცხ. 12; 16:12-16; 19:1721; 20:7-10). ორივე შემთხვევაში ღვთის ხალხი განიცდის თავდასხმებს მოწინააღმდეგის მხრიდან, რომელიც იმყოფება

"ზეცაში" და "მოქმედი და ძლევამოსილია ახლანდელ საუკუნეში". ორივე შემთხვევაში ღვთის ერი შთაგონებულია

"მომავალი საუკუნის სურათით". შემდეგ "ორივე სცენარი ნათლად მიუთითებს ფინალურ ბრძოლაზე, როცა მტერი სრულად დამარცხდება, რის შემდეგაც სამუდამოდ დამყარდება ახალი საუკუნე", ახალი ეპოქა, რომელშიც ნათელი იქნება "ღვთის ერის საბოლოო განდიდებული მდგომარეობა" და "მტრის სამარადისო სიკვდილი" (Yordan Kalev Zhekov, Eschatology of Ephesians (Osijek, Croatia: Evangelical Thelolgical Seminary, 2005), pp. 217, 233-235).

**კითხვები მსჯელობისათვის:**

`როდის შეეწინააღმდეგეთ ბოროტ ძალებს თვალნათლივ? თქვენი აზრით, რა სტრატეგიები იყო ყველაზე სასარგებლო იმ შემთხვევებში?`

`ეფეს. 6:10-20-დან გამომდინარე, როგორ შეძლებდით მომსახურებოდით მას, ვინც ყველაზე მეტად დამონებულია "ცისქვეშეთის ბოროტების სულთა" (ეფეს. 6:12) მიერ?`

`როგორ ამოვიცნოთ ყველაზე კარგად და უარვყოთ "ეშმაკის მზაკვრობანი" (ეფეს. 6:11)? მაგალითად, რამდენად ხშირად ხართ მზად უარყოთ თქვენი რწმენა, რადგან გეჩვენებათ, რომ მეტისმეტად ცოდვილნი ხართ, მეტად გახრწნილნი, რათა გადარჩეთ? ვინ გიდებთ ამ აზრს, ქრისტე თუ ბოროტი ძალები? რატომ უნდა ითხოვდეთ ზუსტად ასეთ შემთხვევებში იესოს მიერ მოცემული მრავალი დაპირების აღსრულებას?`