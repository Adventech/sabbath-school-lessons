---
title: ბრძოლა ბოროტ ძალთა წინააღმდეგ
date: 14/09/2023
---

`როგორ თვლით, რა მიზანი გააჩნია პავლეს, როცა ჩამოთვლისბოროტ ძალთასხვადასხვა სახელწოდებებს, რომლებიც აღწერილია ეფეს. 1:21; 3:10; 6:10-20-ში?` 

პავლე აღწერს "ჩვენს ბრძოლას" (ეფეს.6:12), სადაც გამოიყენებს ბერძნულ სიტყვას პალე, რომელიც აღნიშნავს ორთაბრძოლის დროს მებრძოლთა შეჯიბრს. რადგან სპორტული ბრძოლა ითვლებოდა ომისთვის საუკეთესო მომზადებად, ეს არის უახლოესი ხელჩართული ბრძოლის საუკეთესო აღწერა, რაც ჯარების შეტაკების დროს ხდება. პავლე ხაზს უსვამს მორწმუნეთა ბრძოლაში მჭიდრო შეტაკების რეალობას ბოროტ ძალთა წინააღმდეგ.

აი, სახელწოდებები, რომლებსაც მათ უწოდებს:
|ეფეს. 1:21|ეფეს. 3:10|ეფეს. 6:12|
|---|---|---|
|ყველა მთავრობა| მთავრობა|მთავრობა|
|ხელისუფლებები |ხელისუფლებები| ხელისუფლებები|
|ძალები||სოფლის სიბნელის მპყრობელნი|
|ბატონობა||ცისქვეშეთის სულები|
|ყველა სახელზე, რაც კი იწოდება|||

თავის ფართო აღწერებში ("ყველა სახელზე, რაც კი იწოდება", ეფეს. 1:21; "ცისქვეშეთის ბოროტების სულები", ეფეს. 6:12) პავლე ნამდვილად ადასტურებს, რომ ყველა ბოროტი, ზებუნებრივი ძალები ემორჩილებიან ქრისტეს (ეფეს.1:21, 22). თუმცა ყველა ბრძოლაში საპირისპირო მხარის ძალები სათანადოდ უნდა შეფასდეს. პავლე გვაფრთხილებს, რომ ვუპირისპირდებით არა უბრალოდ მტრულად განწყობილ ადამიანებს, არამედ "ცისქვეშეთის ბოროტების სულებს" (ეფეს. 6:12), რომელთაც მეთაურობს მზაკვარი წინამძღოლი, ეშმაკი (ეფეს. 6:11). თუმცა, ფხიზლად კი უნდა ვიყოთ ჩვენს ძლევამოსილ მტრებთან ბრძოლის დროს, მაგრამ მათ არ უნდა შეგვაშინონ. ღმერთი ჩვენთან ერთად არის ბრძოლაში (ეფეს.6:10) და გვიბოძა საუკეთესო იარაღი, საკუთარი აბჯარი, "ღვთის საჭურველი" (ეფეს.6:11; შეად. ეს.59:15-17). მან განკარგულებაში გადმოგვცა თავისი ჭეშმარიტება, სიმართლე, სიმშვიდე, რწმენა და ხსნა, ასევე სულიწმიდა (ეფეს. 6:13-17). როცა ღმერთი მიდის ჩვენ წინ და ჩვენ თავით ფეხებამდე აბჯარასხმულნი ვართ, რომლითაც მოგვამარაგა, შეუძლებელია დავმარცხდეთ (რომ. 16:20; 1კორ. 15:23, 24; 2თეს. 2:8).

რა უნდა გვასწავლოს ჩვენმა უსუსურობამ ბოროტის ზებუნებრივ ძალებთან ბრძოლის დროს იმასთან მიმართებაში, თუ რატომ უნდა ჩავეჭიდოთ უფალ იესოს, რომელიც არა მარტო აღემატება ამ ძალებს, არამედ უკვე დაამარცხა კიდეც ისინი?