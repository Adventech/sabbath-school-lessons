---
title: ამაღლებული იესოს ძღვენი
date: 09/08/2023
---
`ფსალმ. 67:19-ზე დაყრდნობით, პავლემ ახლახან აღწერა აღმდგარი, ამაღლებული, გამარჯვებული იესო, რომელიც ზეციური სიმაღლეებიდან ძღვენს უძღვნის თავის ხალხს. რა ძღვენს აზიარებს ამაღლებული იესო და რა მიზნით? ეფეს. 4:11-13.` 

პავლე გამოყოფს "ძღვენით" დაჯილდოებულ ადამიანთა ოთხ ჯგუფს, როგორც ამაღლებული იესოს ნაწილს საგანძურისა, რომელსაც უბოძებს თავის ეკლესიას: 1) მოციქულები; 2) წინასწარმეტყველები; 3) მახარობლები; 4) ხუცესები და მასწავლებლები (ბერძნული ფრაზის სტრუქტურა ვარაუდობს, რომ ეს არის ერთი ჯგუფი). ქრისტე გვიძღვნის ამ ძღვენს მნიშვნელოვანი საქმის აღსასრულებლად: "რათა სრულეყოთ წმიდები მსახურების საქმისათვის ქრისტეს სხეულის აღსაშენებლად" (ეფეს.4:12) და "ვიდრე ყველანი მივაღწევდეთ რწმენის ერთიანობას და ღვთის ძის შეცნობას სრულ კაცად, ქრისტეს სისავსის ასაკის ზომას" (ეფეს.4:13).

ამ უკანასკნელ პუნქტს განსაკუთრებული მნიშვნელობა გააჩნდა პირველი ადვენტისტებისთვის, რომლებიც მსჯელობდნენ ელენ უაითის სულიერი ძღვენის შესახებ. ადასტურებს თუ არა ბიბლია, რომ წინასწარმეტყველების ნიჭი მოქმედებდა ეკლესიაში მხოლოდ მოციქულთა დროს? თუ ეს ძღვენი აგრძელებს თავის არსებობას ქრისტეს დაბრუნებამდე? პირველმა ადვენტისტებმა პასუხი პოვეს ეფეს. 4:13-ში და გაუზიარეს იგი და ყვებოდნენ ისტორიას გემის კაპიტნის შესახებ, რომელიც ვალდებული იყო მიჰყოლოდა ცურვისთვის მიცემულ ინსტრუქციას. როცა გემი მიუახლოვდა პორტს, კაპიტანმა აღმოაჩინა ინსტრუქცია, სადაც ნათქვამი იყო, რომ გემზე ამოვიდოდა ლოცმანი, რომელსაც შეუძლია ხომალდის მართვა. იმისთვის, რომ დარჩენილიყო თავდაპირველი ინსტრუქციების ერთგული, მას უფლება უნდა მიეცა ლოცმანისთვის ამოსულიყო გემის ქიმზე და დაჰყოლოდა მის მითითებებს. "ახლა ვინ უგდებს ყურს მითითებების იმ თავდაპირველ წიგნს? ისინი, ვინც უარყოფენ ლოცმანს თუ ისინი, ვინც იღებენ მას, როგორც ასწავლით მათ ამას ეს წიგნი? თავად იმსჯელეთ" (უ. სმიტი. "უარვყოფთ თუ არა ბიბლიას თუკი მივიღებთ ხილვას?" (რევიუ ენდ ჰერალდ, 13 იანვარი 1863 წელი. გვ. 52).

`დაასახელეთ თქვენი სულიერი ნიჭი (ნიჭები), რომელიც უფალმა პირადად თქვენ მოგანიჭათ.` 

`გამოიყენებთ თუ არა თქვენს ნიჭებს მსახურებისთვის?`

ახლავე მიიღეთ გადაწყვეტილება გამოიყენოთ თქვენი ნიჭები მსახურების საქმისთვის და ეკლესიის აღსაშენებლად.

ფრთხილად უნდა ვიყოთ, როცა განვმარტავთ "ხუცესებს", "მასწავლებლებს" და "მახარობლებს", რადგან ამ მსახურებათა შესახებ ვფიქრობთ საკუთარი ხედვისა და დროის პოზიციით. რამდენადაც შეგვიძლია ჩავწვდეთ, პავლეს დროს ყოველი მათგანი ხელმძღვანელი იყო ეკლესიის წევრთა რიგებიდან და იკრიბებოდნენ ეფესოს საოჯახო ეკლესიებში (შეად. 1პეტრ. 2:9; საქმე. 2:6: 12:12).

`წაიკითხეთ ეს. 5:4: "რა უნდა გამეკეთებინა მეტი ჩემი ვენახისათვის და არ გავუკეთე მას?" დაფიქრდით ამ მუხლზე იმის კონტექსტში, რომ ღმერთმა მოგვცა მსახურებაში ელენ უაითი. როგორ პოვებენ ეს სიტყვები თავიანთ გამოყენებას?`

