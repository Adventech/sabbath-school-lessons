---
title: ქრისტეში ზრდა
date: 10/08/2023
---
`რა საშიშროების წინაშე დგას ეკლესია თავისი ზრდის პერიოდში ქრისტეს სისავსის ასაკამდე? იხ. ეფეს. 4:14.`

პავლე შეიგრძნობს გარემოს, რომელიც მცირე რამით თუ განსხვავდება ჩვენი გარემოსგან, სადაც მორწმუნეებს თავს ახვევენ განსხვავებულ იდეებს, როგორიცაა "ყოველგვარი ქარი ადამიანთა ცბიერებით" და "ცდუნების მზაკვრული ხელოვნება". იგი გამოიყენებს ხატოვანების სამ კრებულს, რათა აღწეროს ცრუ ღვთისმეტყველების საშიშროებანი: 1) ბავშვობის მოუმწიფებლობა, "მეტად აღარ ვიყოთ ჩვილები"; 2) ღია ზღვაში საშიშროება, მერყეობა და "სწავლების ყოველგვარი ქარით" გატაცება; 3) საშიშროება მოვტყუვდეთ გაქნილი ადამიანების მიერ, რომლებიც, მოთამაშეთა მსგავსად, გამოიყენებენ ხელთა ოსტატურობას. პავლე ხატოვნად გამოიყენებს ბერძნულ სიტყვას კუბეია ("ძვლებით თამაში"), რათა აღნიშნოს "მზაკვრობა" ან "ცბიერება".

პავლე თვლის, გაყოფა წარმოადგენს ცდომილების მნიშვნელოვან ნიშანს: ის, რაც კვებავს და განამტკიცებს სხეულს და ეხმარება მას ერთიანობის შენარჩუნებაში სიკეთეა, რაც ამავდროულად, მას ასუსტებს და ფიტავს ბოროტებაა. როცა გადადიან სწავლებიდან, რომელიც იწვევს უთანხმოებას სწავლებასთან, სადაც გამოცდილი და ნდობის ღირსი მასწავლებლები არიან (ეფეს.4:11), ისინი წინ წაიწევენ ჭეშმარიტი ქრისტიანული მოწიფულობისკენ და მნიშვნელოვან როლს შეასრულებენ ქრისტეს სხეულში (ეფეს. 4:12-13; შეად. ეფეს. 4:15, 16).

`რა სახით მოქმედებს ჯანმრთელი ეკლესია, რომელიც ჯანმრთელი სხეულის მსგავსია? იხ. ეფეს. 4:15-16.` 

ეფეს. 4:1-16 პავლე ექომაგება ეკლესიის ერთიანობას და თავის ადრესატებს მოუწოდებს იმოქმედონ ამის ხელშესაწყობად. თუმცა ღვთისმეტყველების გადმოსახედიდან ერთიანობა ეჭვგარეშე ფაქტია (ეფეს.4:4-6), იგი მოითხოვს ჩვენგან დაძაბულ მუშაობას (ეფეს. 4:3). ერთერთი საშუალება, რომ ხელი შევუწყოთ ერთიანობას, არის ქრისტეს სხეულის ჩართულ "ნაწილებად" ყოფნა (ეფეს.4:716). თითოეული ჩვენგანი სხეულის ნაწილია და თა-ისი წვლილი უნდა შეიტანოს მის ჯანმრთელობასა და ზრდაში (ეფეს.4:7,16). ასევე ყველა უნდა ვიყენებდეთ მოციქულთა, წინასწარმეტყველთა, მახარობელთა და ხუცეს-მასწავლებელთა ნაშრომებს (ეფეს.4:11). ისინი, როგორც იოგიები, მყესები და "შემტკიცებული კავშირი" (ეფეს.4:16), ასრულებენ გამაერთიანებელ როლს და გვეხმარებიან ერთად აღვიზარდოთ ქრისტეში, რომელიც სხეულის თავია (ეფეს. 4:13,15).

`როგორია ზოგიერთი "სწავლების ქარი", რომელიც უბერავს ჩვენს ეკლესიაში და როგორ შეგვიძლია მტკიცედ წინაღვუდგეთ მათ? გაუზიარეთ თქვენი პასუხი საშაბათო სკოლის ჯგუფს.`

