---
title: გამეფებული ქრისტე ნიჭების მომცემი
date: 08/08/2023
---
`"ხოლო ყოველ ჩვენგანს მოცემული აქვს მადლი ქრისტესმიერი ნიჭის ზომისამებრ. ამისთვის ამბობს: ‘ავიდა მაღლობზე, დაატყვევა ტყვე და ნიჭები უბოძა ადამიანს’. (ხოლო "ავიდა" რას ნიშნავს, თუ არა იმას, რომ იგი პირველად მიწის ქვესკნელში ჩავიდა? ჩასული კი იგივეა, რაც ასული ყველა ცაზე მაღლა, რათა აღავსოს ყოველივე)" (ეფეს. 4:7-10). რა მოვლენაა აქ აღწერილი, რაზე საუბრობს ამ მუხლებში პავლე?`

პავლე აქ ციტირებს ფსალმ.67:19-ს, რომელიც აცხადებს: "შენ ახვედი მაღლა, დააბრუნე ტყვე, წამოიღე ძღვენი კაცთათვის, და ურჩებთანაც დაისადგურა უფალმა ღმერთმა". ფსალმუნი 69:19 გამოსახავს უფალს, იაჰვეს, როგორც გამარჯვებულ სარდალს, რომელმაც, დაამარცხა რა თავისი მტრები, ადის მაღლობზე, სადაც აგებულია მისი დედაქალაქი, ტყვეებით და თავისი ამალით (ფსალმ.67:2-3). შემდეგ იგი იღებს ხარკს ("ნიჭები უბოძა") თავისი დამარცხებული მტრებისგან (აღვნიშნოთ, რომ პავლე იყენებს ამ იერსახეს ამაღლებული ქრისტეს მიმართ, რომელიც "იძლევა ნიჭებს", ემყარება რა ფსალმუნის უფრო ფართო კონტექსტს, ფსალმ. 67:36).

თუკი გავყვებით ფსალმ. 67:19-ის თანმიმდევრობას, მაშინ ჯერ არის ამაღლება ქრისტეს ზეცად ამაღლება (ეფეს. 1:21-23), რასაც მოჰყვება ჩამოსვლა, სადაც აღმდგარი, განდიდებული იესო არიგებს ძღვენს და აღავსებს ყოველივე არსებულს. ასე აღწერს პავლე სულიწმიდის გადმოსვლას ორმოცდაათობის დღეს (საქმე.2). ეს თვალსაზრისი დასტურდება ეფეს.4:11-12-ში, სადაც ნიჭები, რომლებიც გადმოსცა ამაღლებულმა იესომ, განისაზღვრება როგორც სულის ნიჭები.

"ქრისტე ავიდა მაღლობზე, დაატყვევა ტყვეობა და ადამიანებს მისცა ნიჭები. ქრისტეს ამაღლების შემდეგ, როცა მიცემული პირობის თანახმად გადმოვიდა სულიწმიდა, როგორც ქარის ქროლვა, აღავსო მთელი ის ადგილი,  სადაც იყვნენ შეკრებილნი მოციქულნი, როგორი იყო შედეგი? ათასობით მოიქცა ღმერთისკენ ერთ დღეში" (ე. უაითი. თქვენ მიიღებთ ძალას. გვ. 158).

`რა ღრმა შინაარსისაც არ უნდა იყოს ეს ტექსტები ეფესელთა მიმართ წერილში, როგორ შეგვიძლია ვისწავლოთ სიმშვიდის მოპოვება იქიდან, რასაც გვამცნობენ რაც ქრისტემ გააკეთა ჩვენთვის და რასაც გააკეთებს, განსაკუთრებით როცა აღავსებს "ყოველივესი ყოველივეში" (ეფეს. 1:23)?`

