---
title: ქრისტეს ერთიანი სხეული
date: 05/08/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს. 4:1-16. დამატებითი მუხლები: ფილიპ. 2:3; ფსალმ. 67:19; საქმე. 2; 1კორ. 12:4-11, 27-30; ეს. 5:4.

> <p>სამახსოვრო მუხლი:</p>
> "მან დააყენა ერთნი მოციქულებად, მეორენი წინასწარმეტყველებად, ზოგნი მახარებლად, ზოგნი მწყემსებად და მოძღვრებად, რათა სრულეყოთ წმიდები მსახურების საქმისათვის ქრისტეს სხეულის აღსაშენებლად (ეფეს. 4:11-12).

ძველი ბერძენი პოეტისა და იგავ-არაკების მწერლის, ეზოპეს, ერთ-ერთ არაკს ეწოდება "მუცელი და ფეხები". აი, ისიც: "მუცელი და ფეხები კამათობდნენ, ვინ უფრო ძლიერია. ფეხები ყოველთვის ტრაბახობდნენ, რომ იმდენი ძალა გააჩნიათ, თვით თავიანთ თავსაც და მუცელსაც დაატარებენ; მაგრამ მუცელი პასუხობდა: ‘ეჰ, თავაზიანებო, მე რომ არ მივიღო საკვები, ვერაფერსაც ვერ ატარებდით’".

პავლემ გამოიყენა ადამიანის სხეულის მაგალითი, რათა გადმოეცა სულიერი ჭეშმარიტება. პავლეს აზრების თანახმად, ადამიანის სხეული და ეკლესია, როგორც ქრისტეს სხეული, შედგება სხვადასხვა ნაწილებისგან, რომელთაგან თითოეულს თავისი უნარი გააჩნია და თითოეული მათგანი უნდა მუშაობდეს შეთანხმებულად, რათა სხეული იყოს ჯანმრთელი. ეფეს.4:1-16-ში პავლე კვლავ გამოიყენებს სხეულის მეტაფორას, რომელსაც ასეთი წარმატებით იყენებდა სხვა წერილებში (რომ. 12:3-8; 1კორ. 12:12-31). ქრისტე ახლა წარდგება როგორც სხეულის თავი, რომელიც ამარაგებს სხეულს "ნიჭებით" დაჯილდოებული ადამიანებით, რომლებიც ეხმარებიან გააერთიანონ სხეული, ხოლო თითოეულ ნაწილს ეკლესიის თითოეულ წევრს შემოაქვს თავისი წვლილი, თავისი ნიჭები, მთლიანობის სასარგებლოდ.

პავლეს მიერ დახატული სურათი, რომელიც გვიჩვენებს ჯანმრთელ, ერთიან სხეულს გვეხმარება გავაცნობიეროთ ღმერთის მიზანი ჩვენთან მიმართებაში მოწოდებულნი ვართ ვიყოთ ქრისტეში გაერთიანებული ნაყოფიერი ეკლესიის ნაწილები.

