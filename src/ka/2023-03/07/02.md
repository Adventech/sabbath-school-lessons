---
title: ერთობა სულში
date: 06/08/2023
---
`წაიკითხეთ ეფეს. 4:1-16. როგორ თვლით, რატომ არის პავლე მოციქულისთვის ეკლესიაში ერთიანობის საკითხი ასეთი მნიშვნელოვანი?`

პავლე ეფესელთა მიმართ წერილის მეორე ნაწილს (4-6 თავები) იწყებს ერთიანობისკენ ამაღელვებელი მოწოდებით, მაგრამ ორი მხრიდან. პირველ რიგში, ეფეს. 4:1-6-ში იგი აუწყებს მორწმუნეებს შეინარჩუნონ "სულის ერთობა", გამოავლინონ სათნოებანი, რაც განამტკიცებს ერთიანობას (ეფეს.4:1-3). ამ მოწოდებას იგი განამტკიცებს შვიდი ნაწილისგან შემდგარი პოეტური სიით (ეფეს.4:4-6). მეორე მხრივ, ეფეს.4:7-16-ში პავლე გამარჯვებულ, ამაღლებულ იესოს უწოდებს მადლის წყაროს ადამიანებისთვის, რომლებიც ხელმძღვანელობენ სახარების გავრცელებას (ეფეს.4:7-10) და აღწერს, თუ როგორ უწყობენ ისინი ხელს ეკლესიის ყველა წევრთან ერთად ქრისტეს სხეულის ჯანმრთელობას, ზრდასა და ერთიანობას (ეფეს. 4:11-16).

`რა თვისებები და სათნოებანი ეხმარება ეკლესიის ერთიანობას განმტკიცებაში?`

თავის დასაწყისში პავლე მოუწოდებს ქრისტიანებს "მოიქეცით (ან იარეთ) იმ მოწოდების ღირსად, რომელშიც მოწოდებულნი ხართ" (ეფეს. 4:1). იგი გამოიყენებს აქ ზმნას "იარეთ" გადატანითი მნიშვნელობით, "მოვიქცე" ან "ვიცხოვრო" (ეფეს. 2:2,10; 4:17; 5:2,8,15). როცა პავლე საუბრობს მათი მოწოდების შესახებ, მას მხედველობაში აქვს ქრისტიანული რწმენის მიმართ მოწოდება (ეფეს. 1:18; 2:4-6, 13). პავლე მორწმუნეებს მოუწოდებს მოიქცნენ სიყვარულის სულში, შეინარჩუნონ ერთიანობა, რომელიც ასახავს ღვთის უკანასკნელ ჩანაფიქრს (ეფეს. 4:2-3). იგი იწყებს აქ თავისი მოწოდებით გამოავლინონ სათნოებანი, რომელთაც მივყავართ ერთიანობისკენ (ეფეს.4:1-3), ისეთები, როგორიცაა: თავმდაბლობა, სიმშვიდე და სულგრძელება. 

მოდით, განვიხილოთ თითოეული მათგანი.

**თავმდაბლობა**. პავლე სხვა ადგილას განმარტავს ეფეს. 4:2-ში ნახსენებ ტერმინს "თავმდაბლობა" და ამატებს აზრს "საკუთარ თავზე მეტად შერაცხეთ ერთმანეთი" (ფილიპ. 2:3). ამგვარად, თავმდაბლობა შეგვიძლია გავიგოთ არა თვითდამცირების უარყოფითი სათნოება (კოლ. 2:18,23), არამედ როგორც ერთმანეთის აღიარებისა და მსახურების დადებითი სათნოება.

**სიმშვიდე**. ეს არის "ხასიათის თვისება, რომლის დროსაც ადამიანი არ ანიჭებს გადაჭარბებულ მნიშვნელობას საკუთარ მნიშვნელოვანებას", ასევე ეს აღნიშნავს "თავაზიანობას, ყურადღებიანობას, სირბილეს" (Fრედერიცკ დანკერ, ედ., GრეეკEნგლისჰ Lეხიცონ ოფ ტჰე Nეწ თესტამენტ ანდ Oტჰერ Eარლყ ჩჰრისტიან Lიტერატურე, 3რდ ედ., პ. 861).

**სულგრძელება**. (შეად. "მომთმენი") ეს არის უნარი აიტანო შემოწმება ან განსაცდელი.

და ყველა ეს თვისება დაკავშირებულია საკუთარი მნიშვნელოვანების (უპირატესობის), გაცნობიერების უარყოფასთან, ამავდროულად, ყურადღებას ამახვილებენ სხვა ადამიანების ფასეულობაზე.

`თავმდაბლობა, სიმშვიდე, სულგრძელება. დაფიქრდით იმის შესახებ, თუ როგორ დაგვეხმარებოდა ეს თვისებები გავერთიანებულიყავით როგორც ღვთის ხალხი. როგორ ვისწავლოთ აღმოვაცენოთ ეს სათნოებანი?`

