---
title: შემდგომი გამოკვლევებისთვის
date: 11/08/2023
---
ორი შენიშვნა გვეხმარება გავაფართოვოთ ეფეს. 4:7-10-ის ჩვენი შესწავლა:

**ეფეს. 4:9-ის თარგმანი**. ზოგიერთი თარგმანი მიგვითითებს, რომ ჩამოსვლა ხდება ამაღლების წინ (მაგალითად, სინოდალური თარგმანი: "იგი ჩავიდა ქვესკნელში უწინ მიწისა"). სხვა თარგმანები უფრო ზუსტად მიჰყვებიან ბერძნულ ტექსტს და ღიად ტოვებენ ამაღლებისა და  ჩამოსვლის დროთა საკითხს, რაც საშუალებას გვაძლევს დავრჩეთ იმ შეხედულების თანახმად, რომელიც სამშაბათის გაკვეთილზე გამოითქვა, ანუ მივყვეთ ფსალმ. 67:19-ის თანმიმდევრობას, სადაც ჯერ ქრისტეს ზეცად ამაღლებაა ("ახვედი"), რომელსაც მოჰყვება სულში "ჩამოსვლა".

**"დააბრუნე ტყვე"**. ფსალმ. 67:19-ის ციტირებისას ძველი აღთქმის, რომელსაც ეწოდება სეპტუაგინტა (ქრ. შ-მდე III-II სს.), ბერძნული თარგმანის თანახმად, პავლე ეფეს. 4:8ში გამოიყენებს ფრაზას, რომელიც სიტყვასიტყვით ასე ჟღერს: "დაატყვევა ტყვეობა". მეშვიდე დღის ადვენტისტები ხშირად აკავშირებენ ამ ფრაზას ქრისტეს საქმეებთან, უფლისა, რომელმაც თავისი ამაღლების დროს თან წაიყვანა ისინი, ვინც განსაკუთრებული აღდგომის დროს აღდგა მის აღდგომასთან ერთად (მათ. 27:51-53). ისინი შეადგენენ "შერხევის ძნას", პირველნაყოფს დახსნილთაგან, რომელთაც უძღვნის მამას ზეციურ კარიბჭეში დაბრუნების დროს (იხ. მეშვიდე დღის ადვენტისტთა ბიბლიური კომენტარები. ტ. 6, გვ. 1022; ქრისტე წუთისოფლის იმედი. გვ. 834, შეადარეთ, იქვე. გვ. 785, 786). ალტერნატივის სახით, კოლ. 2:15-ის თანახმად, ეს ნაწყვეტი შეგვეძლო გაგვეგო როგორც ქრისტეს მის მტრებზე, სატანასა და მის ანგელოზებზე, გამარჯვების სურათი, რაკი წარმოდგენილნი არიან აქ როგორც დამარცხებული ტყვეები.

**კითხვები მსჯელობისათვის:**

1. შეადარეთ ეფეს. 4:11-ში "სულიერ ნიჭთა" სია სხვა სიებს: 1პეტრ. 4:10, 11; რომ. 12:4-8; 1კორ. 12:4-11, 27-30. რა საერთოსა და რომელ განმასხვავებლებს ხედავთ?

2. მოყევით საშაბათო სკოლის გაკვეთილზე ზოგიერთი "სწავლების ქარზე", რომლებიც დღეს ეკლესიაში დაჰქრიან. ყურადღება მიაქციეთ იმას, თუ როგორ ამბობს პავლე, რომ არ უნდა დავნებდეთ ამ ქარებს. როგორ შეგვიძლია დავიცვათ თავი და ეკლესიის სხვა წევრები იმ დანაკარგისგან, რისი მოტანაც შეუძლიათ ამ ქარებს?

3. პავლე  ეფესელთა  მიმართ  წერილში  ხაზს  უსვამს "ერთიანობის" საკითხს. მაგრამ უნდა ვისწრაფოდეთ თუ არა ერთიანობისკენ ნებისმიერ ფასად? სხვა სიტყვებით, რა დროს კარგავს აზრს ერთიანობისკენ სწრაფვა? იმსჯელეთ.

