---
title: ერთად როგორც ერთი
date: 07/08/2023
---
`რომელი შვიდი "ერთეულობა" მოჰყავს პავლეს ეკლესიის ერთიანობის მხარდასაჭერად? რა აზრის გავლება სურს მას ამ გამეორებით? იხ. ეფეს. 4:4-6.`

`ერთია` 

`ერთია` 

`ერთ` 

`ერთია` 

`ერთია` 

`ერთია` 

`ერთია` 

პავლეს მიერ მოყვანილი შვიდი "ერთეულობიდან" სია პოეტურად ეხმაურება რწმენის აღიარების სადღესასწაულო ჰიმნს, რომელიც ეფესოში გამოიყენებოდა. სია იწყება ორი "ერთეულობის" ერთდროული ხსენებით: "ერთია სხეული" (მხედველობაში აქვს ეკლესია, როგორც ქრისტეს სხეული, ეფეს.4:12,16; 1:23; 5:23, 29, 30) და "ერთია სული" (ეფეს. 4:4). მესამე "ერთეულობა" "თქვენი მოწოდების ერთ სასოებაში" (ეფეს. 4:4; შეად. ეფეს.4:1).

შემდეგ სიაში შემოთავაზებულია კიდევ სამი ელემენტი: "ერთია უფალი" (მითითება ქრისტეზე), "ერთია რწმენა" (მხედველობაში აქვს შემადგენლობა იმისა, რისიც სწამთ ქრისტიანებს, ეფეს.4:13; კოლ.1:23; 2:7; გალ.1:23; 1ტიმ. 4:1, 6) და "ერთია ნათლისღება" (შეად. ეფეს.5:26), ხოლო სრულდება ღმერთის ფართო აღწერით: "ერთია ღმერთი და მამა ყოველთა, რომელიც არის ყოველთა ზედა, ყველას მიერ და ყველა ჩვენგანში" (ეფეს. 4:6).

რისი თქმა სურს პავლეს ჩვენთვის მამა ღმერთის ამ პოეტური აღწერით? ვინაიდან ღმერთი არის "მამა ყოველთა", იგი არის შემოქმედი. წინადადების დარჩენილი ნაწილი აღწერს, თუ როგორ ეპყრობა ღმერთი სამყაროს შექმნის შემდეგ "ყველას", ყველაფერს, რაც შექმნა. პავლეს არ იტაცებს პანტეიზმის (რომელიც ბუნებას აიგივებს ღმერთთან) სიყალბე ან პანენტეიზმი (რომელიც ამტკიცებს, რომ სამყარო ჩართულია ღმერთის ყოფიერებაში, თუმცა კი ვერ ამოწურავს ამ ყოფიერებას). იგი უფრო აცხადებს ტრანსცენდენციას (ზეეგზისტენციალურობას, "რომელიც არის ყოველთა ზედა"), მოქმედ მართვას ("ყველას მიერ") და ღმერთის იმანენტურობას (ჩართულობას, "ყველა ჩვენგანში"). ყურადღება მიაქციეთ ორ აზრს, რომელიც ეხება ეკლესიის ერთიანობას (იხ. ეფეს.4:1-6). პირველ რიგში, ერთიანობა არის სულიერი ფაქტი, რომელიც ფესვებს იდგამს ამ "ერთეულობებში", რეალობა, რომელიც უნდა ვიდღესასწაულოთ (ეფეს.4:4-6). მეორე მხრივ, ეს ერთიანობა ჩვენგან ითხოვს გულმოდგინებას, მოვლასა და მის გამრავლებას (ეფეს.4:3). ხშირად ჩვენი წარუმატებლობის დატირების მიზეზი იქნება ამ ერთიანობის განხორციელებაში. მაგრამ როგორიც არ უნდა იყოს ჩვენი ნაკლი, უნდა გვიხაროდეს ეკლესიის გაერთიანების საქმე "ღვთისა ქრისტეში", გვიხაროდეს "სულის ერთობის" ღვთისმეტყველური რეალობა (ეფეს.4:3). ეს შეგვმატებს ძალას დავუბრუნდეთ რთულ საქმეს ამ ერთიანობის შესაქმნელად, მაგრამ ახალი დარწმუნებულობით იმისა, რომ ასე მოქცევის შემთხვევაში ვასრულებთ თავად ღმერთის საქმეს.

`კიდევ ერთხელ წაიკითხეთ ეფეს. 4:4-6. რას გრძნობთ ამ დროს? რას უნდა გრძნობდეთ, როცა იცით, რომ ტექსტი საუბრობს ჩვენს ერთიანობაზე ღმერთში და მასთან ქრისტეს მეშვეობით?`

