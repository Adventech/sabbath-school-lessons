---
title: შემდგომი გამოკვლევებისთვის
date: 28/07/2023
---
რა კონტექსტში წერს პავლე ეფეს. 2:11-22-ს, როცა აღწერს ჯვრის უდიდეს ზეგავლენას ადამიანთა ურთიერთობებზე? იგი მიმართავს ურთიერთკავშირს მორწმუნე ებრაელებსა და წარმართებს შორის, რომლებიც ერთი ეკლესიის წევრები არიან. იგი გამოხატავს აშკარა შეშფოთებას იმის გამო, რომ ისინი აცნობიერებენ თავიანთ სტატუსს, შერიგებული თანამოძმეების, და როგორ ცხოვრობენ ამ სტატუსში (ეფეს.2:19). თუმცა მთლიანი წერილის კონტექსტში პავლე გვიჩვენებს ფართო, შორსმჭვრეტელ მიზანს. მისი თემა არის დიდებული, ღმერთის საბოლოო ჩანაფიქრი ყველაფერი გააერთიანოს ქრისტეში (ეფეს.1:9-10) და იგი თავის თავში გულისხმობს "ყოველ მამობას ცაში და ქვეყანაზე" (ეფეს. 3:15).

მნიშვნელოვანია აღინიშნოს, რომ ეკლესიის შიგნით წევრთა ერთიანობას, კონკრეტული თემა, რომელსაც იგი ეხება ეფეს. 2:11-22-ში, თავისთავად გააჩნია უფრო ფართო მიზანი, რომელსაც პავლე გვიშლის ეფეს.3:10-ში: "რათა ახლა ეკლესიის [ეკლესიის შექმნა როგორც ებრაელებისგან, ასევე წარმართებისგან] მეშვეობით მთავრობათ და ხელმწიფებათ ეუწყოს ცაში ღვთის მრავალმხრივი სიბრძნე". ერთიანობის, ქრისტეს მიერ ჯვარზე მოპოვებულის, გამოვლენისას, მორწმუნეებმა უნდა აჩვენონ, რომ ხორციელდება ღვთის უკანასკნელი განზრახვა ყოველი არსებულის ქრისტეში გაერთიანებისა. მათი შერიგებული ურთიერთობა მოწმობს ქრისტეში გაერთიანებული ღვთის ჩანაფიქრის შესახებ სამყაროსთვის. ამიტომ დროულია მივმართოთ ნაწყვეტს ეფეს. 2:11-22-დან, რომელიც ჩამოყალიბებულია მთლიანობაში ეფესელთა მიმართ კონტექსტში, ბიბლიური პრინციპების ძიებაში, რომლებიც ეხება დღეისთვის მნიშვნელოვან თემას - ადამიანთა ჯგუფებსა ან რასებს შორის ურთიერთკავშირს.

**კითხვები მსჯელობისთვის:**

`რომელი ბიბლიური პრინციპები, რომლებიც ეხება ეთნიკურ ურთიერთობებს, არის ჩამოყალიბებული ეფეს. 2:1122-ში? რა სახით გვთავაზობს ეს ნაწყვეტი განსაკუთრებულ, ქრისტეზე მიმართულ მიდგომას იმ თემასთან დაკავშირებით, თუ როგორ უნდა ექცეოდნენ ერთი ეთნიკური ჯგუფის წევრები მეორე ჯგუფის წევრებს?`

`კაცობრიობის მომავალთან დაკავშირებით ღვთის ჩანაფიქრის გათვალისწინებისას (ეფეს.1:9-10; 2:11-22), რამდენად მნიშვნელოვანია ეკლესიისთვის თავისი პირადი შიდა პრობლემებისა და რასობრივი კონფლიქტების გადაჭრა?`

`რომელი მწვავე პრობლემები არსებობს თქვენს საზოგადოებაში ეთნიკურ ჯგუფებს შორის, შესაძლებელია, ხშირად დამალული ან უგულებელყოფილიც იყოს? როგორ შეძლებდა თქვენი ეკლესია დადებითი როლის თამაშს გაერთიანების საქმეში, რაც ქრისტემ უკვე აღასრულა ჯვარზე? პირადად თქვენ როგორ შეგიძლიათ ამაში მონაწილეობის მიღება?`

