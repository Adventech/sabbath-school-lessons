---
title: "ახლობლები გახდით ქრისტეს სისხლით"
date: 23/07/2023
---
`წაიკითხეთ ეფეს. 2:11-12. რას სთხოვს პავლე ეფესელებს ახსოვდეთ და არასდროს დაივიწყონ?` 

`როგორ თვლით, კარგია თუ არა შეახსენო ადამიანს, რომელიც ქრისტიანი გახდა, მისი წარსული ქრისტესთან მოსვლამდე? დაასაბუთეთ თქვენი პასუხი.`

წარმართები, რომლებიც გახდნენ ქრისტეში მორწმუნეები და მისი "სხეულის" (ეკლესიის) ნაწილნი, ოდესღაც სრულად იყვნენ გამოყოფილნი ისრაელს და ხსნას, რომელსაც ღმერთი მათ სთავაზობდა. პავლე მნიშვნელოვნად მიიჩნევს, რომ მათ უნდა ახსოვდეთ (ეფეს.2:11) ეს წარსული. მაშინ ისინი იყვნენ "ქრისტეს", ცხებულის, ისრაელის მესიის "გარეშე".

ისინი იყვნენ "ისრაელის კრებულისგან [ხალხისგან] გაუცხოებულნი". და იყვნენ "აღთქმის მცნებათაგან უცხონი", არანაირი კავშირი არ ჰქონდათ გადარჩენის დაპირებებთან, რასაც ღმერთი სთავაზობდა ხსნის მთელი ისტორიის განმავლობაში. გაუცხოება ისრაელსა და გადარჩენასთან, რომელიც შემოთავაზებული იყო უფალში, ნიშნავდა, რომ ოდესღაც მათ "არ გააჩნდათ სასო" და "უღვთონი იყვნენ სოფელში" (ეფეს. 2:12).

გარდა ამისა, წარმართები თავიანთ წარსულში მტრობდნენ იუდეველებს. პავლე საუბრობს ამ ფესვგადგმულ სიძულვილზე და ეყრდნობა მის ერთ-ერთ სიმპტომს ეტიკეტის მიწებებას. ებრაელები დაცინვით უწოდებდნენ წარმართებს "წინადაუცვეთლებს", წარმართები კი ასეთივე დამცირებით უწოდებდნენ ებრაელებს "წინადაცვეთილთ" (ეფეს. 2:11).

თუმცა ეფეს. 2:13-ში სრულიად გასხვავებული რამ ხდება. პავლე წერს: "ახლა კი იესო ქრისტეში, ოდესღაც შორს მყოფნი, ახლობლები გახდით ქრისტეს სისხლით".

როცა პავლე წარმართებიდან მორწმუნეებს აღწერს როგორც "გაუცხოებულებს", იგი სესხულობს ენას ეს. 57:19დან: "მშვიდობა, მშვიდობა შორებელს და ახლობელს, ამბობს უფალი, და განვკურნავს მას" (შეად. ეფეს. 2:17, 18). ქრისტეში და მისი ჯვრის მეშვეობით წარმართებიდან მორწმუნეები მიუახლოვდნენ ყველაფერს, რისგანაც იყვნენ გაუცხოებულნი ღმერთს, იმედს და თავიანთ იუდეველ და-ძმებს. აი, რაში მდგომარეობს კეთილი უწყების ძალა, რის შესახებაც წერს პავლე: ქრისტეს ჯვარს შეუძლია განკურნება, გააქროს დიდი უფსკრული ებრაელებსა და წარმართებს შორის, რაც ნიშნავს იმას, რომ ადამიანებს შორის აღარ იქნება შუღლი და დაყოფა. დაფიქრდით იმ დაყოფებზე, რომლებიც არსებობს თქვენს პირად ცხოვრებასა თუ ეკლესიაში. იფიქრეთ ჯვრის ძალის შესახებ, რომელსაც შეუძლია მათი გადალახვა.

`რა მდგომარეობიდან გამოგისყიდათ იესომ? რატომ შეიძლება იყოს მნიშვნელოვანი თქვენთვის დრო და რომ გაიხსენოთ, სად იყავით, როცა უფალმა გიპოვათ და სად შეიძლება ყოფილიყავით ახლა, მას რომ არ ეპოვეთ?`

