---
title: "გამოსყიდვა მიწიერ განზომილებაში: ჯვარი და ეკლესია"
date: 22/07/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი  ნაწყვეტი:

ეფეს. 2:11-22. დამატებითი ტექსტები: რომ. 3:31; 7:12; ეს.

52:7; 57:19; იოან. 14:27; 1კორ. 3:9-17.

> <p>სამახსოვრო მუხლი:</p>
> "ახლა კი იესო ქრისტეში, ოდესღაც შორს მყოფნი, ახლობლები გახდით ქრისტეს სისხლით. ვინაიდან ის არის ჩვენი მშვიდობა, რომელმაც ორი ერთად აქცია და დაანგრია მათ შუა მდგარი ზღუდე" (ეფეს. 2:13-14).

წარმოიდგინეთ, რომ ხართ ძველი ბერძენი, წარმართი, რომელმაც დაიწყო იუდეველთა ღმერთის თაყვანისცემა. თქვენ მიატოვეთ მრავაღმერთიანობის თაყვანისცემა და მიიღეთ ერთი ჭეშმარიტი ღმერთი. როცა იერუსალიმის ტაძრის ულამაზეს შიდა ეზოში ღარებიან კოლონებს ჩაუვლით, თაყვანისმცემელთა შეძახილები თქვენს გულში იწვევს მოწიწებას. ამ დროს კი ეფეთებით 3 მკლავის სიმაღლის (1,4 მეტრი) ქვის ბარიერს. მასზე ამოტვიფრულია შემდეგი რამ: "და ნუ გადავა რომელიმე უცხოელი ბარიერს მიღმა ან შემოღობილში, რომელიც წმიდა ადგილის გარშემოა; ვინც კი მხილებული იქნება ამაში, თავს დაიტეხს სიკვდილით დასჯას". ამ დროს თავს მიიჩნევთ უარყოფილად ან უცხოდ.

ეფეს. 2:11-22-ში პავლე გვიჩვენებს, რომ ქრისტეს ჯვარი რადიკალურად ცვლის ამ მდგომარეობას, ანგრევს მსგავს ბარიერებს და გამყოფ კედლებს. ზეცისკენ მიმართულებით, ვერტიკალურად, ჯვარი აღმოფხვრის გაუცხოებას, ადამიანები შერიგებას იწყებენ ღმერთთან. მიწიერ ურთიერთობებში, ჰორიზონტალურად იგი ადამიანებს არიგებს ერთმანეთთან. ჯვარი აღმოფხვრის მტრობას და ამყარებს მშვიდობას ებრაელებსა და წარმართებს შორის, მათგან წარმოქმნის "ერთ ახალ კაცს" (ეფეს. 2:15). ერთად ისინი იქმნებიან ახალ ტაძრად, "შენდებით თქვენც ღვთის სამკვიდრებლად სულში" (ეფეს. 2:22).

`რას ნიშნავს ეს ჭეშმარიტება დღეს თქვენთვის?`