---
title: იესო სამყაროს მახარობელი
date: 26/07/2023
---
`როგორ აღწერს პავლე მოკლედ ქრისტეს მსახურებას ეფეს. 2:17, 18-ში?`

მშვიდობის კონცეფცია მნიშვნელოვანია ეფესელთა მიმართ წერილში, რადგან ეს წერილი იწყება და სრულდება მშვიდობის კურთხევებით "ჩვენი მამა ღმერთისა და უფალ იესო ქრისტესაგან" (ეფეს.1:2 შეად. ეფეს.6:23). უფრო ადრე ეფეს.2:11-22-ში პავლე ამტკიცებდა, რომ ქრისტე განასახიერებს მშვიდობას, "ვინაიდან ის არის ჩვენი მშვიდობა" და რომ მის ჯვარს მოაქვს მშვიდობა" (ეფეს. 2:14-16). ქრისტე უბრალოდ კი არ ანადგურებს რაღაცას ებრაელთა და წარმართთა შორის მტრობას (ეფეს.2:14-15) იგი ქმნის ახალ კაცობრიობას, რომელშიც სუფევს სიმშვიდე (ეფეს.2:15-17). ასეთი მშვიდობა არ ნიშნავს უბრალოდ კონფლიქტების არ არსებობას. იგი ეხმიანება ებრაულ კონცეფციას, გამოხატულს სიტყვით შალომ, რომელიც გადმოგვცემს მთლიანობის და კეთილდღეობის იდეას როგორც ჩვენს ურთიერთობებში ღმერთთან (რომ. 5:1), ასევე სხვა ადამიანებთან მიმართებაშიც.

`როგორ წარმოიდგენს პავლე მორწმუნეებს, რომლებიც მონაწილეობას იღებენ მშვიდობის შესახებ იესოს უწყების გავრცელებაში? იხ. ეფეს. 4:3; 6:14, 15; შეად. რომ. 10:14, 15 და ეფეს. 2:17-19; ეს. 52:7; 57:19.`

სახარებები შეიცავს მშვიდობის შესახებ იესოს ქადაგების მაგალითებს. თავის გამოსამშვიდობებელ სიტყვებში იგი ეუბნება მოწაფეებს: "მშვიდობას გიტოვებთ თქვენ, ჩემს მშვიდობას გაძლევთ თქვენ" (იოან.14:27). და შემდეგ იგი ასკვნის: "ეს იმიტომ გითხარით, რომ მშვიდობა გქონდეთ ჩემში. სოფელში გასაჭირი გექნებათ, მაგრამ გამაგრდით, მე ვძლიე სოფელს" (იოან. 16:33). როცა იგი ეცხადება თავის მოწაფეებს აღდგომის შემდეგ, არაერთგზის ეუბნება მათ:

"მშვიდობა თქვენდა" (იოან. 20:19, 21, 26).

ეფეს. 2:17,18-ში პავლე ისწრაფვის ხაზი გაუსვას, რომ ქრისტეს მშვიდობის ქადაგება გაცდენილი იყო მისი მიწიერი მსახურების დროის საზღვრებს. იგი აწმყოში" ქადაგებდა მშვიდობას" როგორც "შორებელთათვის" (მორწმუნეებისთვის წარმართებიდან ქრისტესკენ მათ მოქცევამდე), ასევე "ახლობელთათვის" (მორწმუნეებისთვის ებრაელებიდან; შეად. ეფეს. 2:11-13). ამ უწყების მიღებისას ყველა მორწმუნე განიცდის დიდ კურთხევებს.

`როგორ შეგვიძლია ვისწავლოთ ვიყოთ მშვიდობის მქადაგებელნი და არა კონფლიქტის მქადაგებლები? რა შემთხვევებში შეგიძლიათ იქცეთ ახლა შერიგების წყაროდ?`

