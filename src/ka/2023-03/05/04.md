---
title: "დაანგრია მათ შუა მდგარი ზღუდე"
date: 25/07/2023
---
`პავლეს სიტყვების თანახმად, რა მოიმოქმედა ქრისტემ "მცნებათა რჯულთან" დაკავშირებით (იხ. ეფეს. 2:14, 15)? რატომ მოიმოქმედა ეს?` 

შესაძლებელია, პავლე ემყარება ზღუდეს, რომელიც გარშემორტყმული ჰქონდა ჰეროდეს ტაძრის შიდა ეზოს, ამ წინაღობის გადალახვა სიკვდილით ისჯებოდა. პავლე წარმოიდგენს, თუ როგორ ინგრევა ეს კედელი და წარმართებს ეძლევათ სრული ხელმისაწვდომობა, რომ თაყვანი სცენ ღმერთს (იხ. ეფეს. 2:18). პავლეს სიტყვების თანახმად, ნებისმიერი ასეთი კედელი, ქარწყლდება ჯვრით, რადგან ჯვართან ვიგებთ, რომ ეს ორი ხალხი, ებრაელები და წარმართები, სინამდვილეში, ერთნი არიან.

`როგორ თვლით, ამბობს თუ არა პავლე ეფეს. 2:15-ში, რომ ქრისტემ გააუქმა კანონი, ათი მცნება? (შეად. რომ. 7:12).`

ზოგიერთი ვარაუდობს, რომ ეფეს.2:14,15 ასწავლის, რომ ათი მცნება, მათ შორის შაბათის შესახებ მცნება, ჯვარმა "გააუქმა". პავლე ღრმა პატივისცემას გამოხატავს ათი მცნების მიმართ, როგორც ქრისტიანული მოწაფეობის შექმნის წყაროს. იგი ციტირებს მეხუთე მცნებას (ეფეს. 6:2, 3) და ეყრდნობა სხვას (მაგალითად, მეშვიდეს ეფეს.5:3-14, 21-33; მერვეს ეფეს. 4:28; მეცხრეს ეფეს. 4:25; მეათეს ეფეს.5:5). ეს ეთანხმება რჯულის შესახებ პავლეს უფრო ადრეულ მტკიცებულებებს (რომ.3:31; 7:12). იგი ამხელს რჯულის ბოროტად გამოყენებას, მაგრამ პატივს სცემს თავად რჯულს და ვარაუდობს მის მუდმივობას. აქედან გამომდინარე, ამ ტექსტების გამოყენება ათი მცნების გაუქმების დასამტკიცებლად, განსაკუთრებით რჯულის მარადიული ბუნების შესახებ ბიბლიური სწავლების ნათელში, მოწმობს პავლეს სიტყვების არასწორ განმარტებაზე.

პირიქით, რჯულის ნებისმიერი სახის გამოყენება, რომ განხეთქილება მოახდინოს ებრაელებსა და წარმართებს შორის, განსაკუთრებით იმისთვის, რომ წარმართებს წაართვან საშუალება გაერთიანდნენ ღვთის ხალხთან და ხელმისაწვდომობა არ ჰქონდეთ ღვთისმსახურებისადმი, პავლე მიიჩნევდა წყევლად და ღვთის განზრახვის ბოროტ გამოყენებად რჯულთან დაკავშირებით. "რჯული" ეფეს. 2:14, 15-ში ან რჯულის ცერემონიალური მხარეა, რაც განასხვავებდა ებრაელებს წარმართებისაგან, როგორც პავლე წერს: "მცნებათა რჯული მცნებებით", ან მთელი ძველაღთქმისეული რჯულის სისტემა, ინტერპრეტირებული და არასწორად გამოყენებული, რათა შუღლი ჩამოაგდონ ებრაელებსა და არაებრაელებს შორის.

`რა უთანხმოებას შეიძლება ავარიდოთ თავი მეშვიდე დღის ადვენტისტებსა და სხვა ქრისტიანებს შორის? რატომ უნდა იყოს საკმარისი ქრისტეს მიმართ ჩვენი საერთო სიყვარული, რომ გადავლახოთ ასეთი უთანხმოებები?`

