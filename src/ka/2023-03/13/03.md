---
title: სარტყელი და ჯავშანი
date: 18/09/2023
---

`როგორ წარმოგვიდგენს პავლე მორწმუნეთა სამზადისს ბოროტების წინააღმდეგ ბრძოლის დასაწყებად? იხ. ეფეს. 6:14; ასევე 1პეტრ. 4:1; 5:8; რომ. 8:37-39.` 

პავლეს გაფრთხილება სასტიკი ომის (ეფეს.6:13) შესახებ ამზადებს მკითხველებს ბოლო მოწოდებითვის გაუძლონ (მისი მეოთხე მოწოდებისთვის, შეად. ეფეს. 6:11,13) და წარმოადგენს დაწვრილებით მოწოდებას აღვიჭურვოთ სრულად (ეფეს.6:14-17). პავლე აღწერს "სარტყელი წელისა"-ს (შეად.ეს.11:5) ქმედებას. თავისუფალი შეკერილობის უძველესი ტანსაცმელი უნდა შემოესარტყლათ წელის გარშემო სამუშაოს ან ბრძოლის წინ (შეად. ლუკ.12:35,37; 17:8). პავლე წარმოიდგენს მორწმუნეს, რომელიც აღჭურვილია საჭურველით, როგორც რომაელი ლეგიონერი, დაწყებული ტყავის სამხედრო სარტყელით, დასრულებული დეკორატიული ზედსადებებითა და ბალთით. სარტყლიდან ჩამოშვებული იყო ტყავის რამდენიმე თასმა, რომლებიც დაფარული იყო მეტალის დისკით, ისინი ერთად ქმნიდნენ თავისებური სახის წინსაფარს, რომელსაც ატარებდნენ როგორც ხილულ, გარკვეული რანგის მიკუთვნებულობის ნიშნად. იგი ასრულებდა მნიშვნელოვან ფუნქციას, შემოესარტყლებოდა ტანსაცმელს და თავდაცვისთვის საჭირო სხვა ნაწილებს აკავებდა თავის ადგილებზე.

ჭეშმარიტება არ ეკუთვნის მორწმუნეებს, იგი ღვთის ძღვენია (შეად. ხსნა ეფეს. 2:8-ში). თუმცა ეს არ ნიშნავს იმას, რომ იგი რჩება აბსტრაქტულ გაგებად, რომელიც არ ზემოქმედებს მორწმუნეთა ცხოვრებაზე. მათ უნდა "შეიმოსონ" ღვთის ჭეშმარიტება, გამოსცადონ და გამოიყენონ ღვთის ეს ძღვენი. იმდენად კი არ ფლობენ ღვთის ჭეშმარიტებას, რამდენადაც ღვთის ჭეშმარიტება ბატონობს მათზე და იცავს მათ.

შემდეგ პავლე მოუწოდებს მორწმუნეებს შეიმოსონ "სიმართლის ჯავშნით" (შეად. 1თეს.5:8). როგორც ჭეშმარიტების სარტყელს, ასევე მას მოეპოვება ღვთაებრივი წარმოშობა, რაც იაჰვესა და მისი ღვთაებრივი მეომრის როლის საჭურვლის ნაწილია (ეს.59:17). ჯავშანი, რომელსაც გამოიყენებდნენ პავლეს დროის ომებში, დამზადებული იყო ჯაჭვისგან (დაწნული რკინის პატარა ბეჭდებისგან), ქერცლისმაგვარი ჯავშნისგან (პატარა ერთმანეთზე გადადებული რკინის ან ბრინჯაოს ქერცლისგან) ან რკინის ზოლებისგან, რომლებიც ერთმანეთზე იყო გადადებული და ერთად დამაგრებული. ეს ჯავშანი ან სამკერდული მოწინააღმდეგის დარტყმებისგან ან ჩარჭობისგან იცავდა სასიცოცხლოდ მნიშვნელოვან ორგანოებს. მსგავსი სახით უნდა განიცდიდნენ მორწმუნეები სულიერ დაცვას, რომელსაც იძლევა ღვთისეული სიმართლის დამცველი ძღვენი. ეფესელთა მიმართ წერილში პავლე აკავშირებს სიმართლეს და სიწმიდეს, მადლს და ჭეშმარიტებას ერთმანეთთან (ეფეს. 4:24; 5:9) და აცნობიერებს მას, როგორც თვისებას, რომლის დროსაც სამართლიანად და სიკეთით ეპყრობიან სხვებს, განსაკუთრებით თანამოძმეებს ეკლესიიდან.

`როგორ გამოსცადეთ პრაქტიკაზე, რომ სიკეთე, სიწმიდე და ჭეშმარიტება შეიძლება გვექცნენ დაცვად?`