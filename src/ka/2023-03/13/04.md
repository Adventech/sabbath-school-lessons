---
title: "ფეხსაცმელი: ეკლესია ისწრაფვის მშვიდობისკენ"
date: 19/09/2023
---

როცა რომაელი მეომარი ემზადებოდა ბრძოლისთვის, იცვამდა რამდენიმე წყვილ მაგარ სამხედრო სანდლებს. მრავალშრიანი ძირი გამძლე ქუსლსაკრავით ეხმარებოდა მხედარს თავი შეეკავებინა ადგილზე და მტკიცედ "მდგარიყო" (ეფეს. 6:11,13,14). პავლე ამ ფეხსაცმლის ბუნებას განმარტავს სიტყვებით ეს. 52:7-დან, სადაც აღნიშნულია შემთხვევა, როცა დესპანს მოაქვს უწყება, რომ იაჰვეს ბრძოლა თავისი ერისთვის გამარჯვებით დასრულდა (ეს.52:8-10) და ახლა სუფევს მშვიდობა: "რა მშვენიერია მთებზე ფერხნი მახარობლისა, მშვიდობის მაუწყებლისა" (ეს. 52:7).

`გადახედეთ რვავე შემთხვევას, როცა პავლე ეფესელთა მიმართ წერილში ხაზგასმით აღნიშნავს მშვიდობის მნიშვნელოვანებას ეფეს. 1:2; 2:14, 15, 17 (ორჯერ); 4:3; 6:15, 23.`

`სახარება არის მშვიდობის უწყება. როგორ უნდა იქადაგოს დღეს ეკლესიამ მშვიდობის უწყება იმ ქვეყნებსა და საზოგადოებებში, რომლებიც იფლითება ომებისა და დაპირისპირების გამო?` 

პავლე განადიდებს "მშვიდობას", როგორც ქრისტეს საქმეს, იგი "არის ჩვენი მშვიდობა", ის, ვინც ახარებს მშვიდობას "მშორებელთ და ახლობელთ" (ეფეს.2:14-17), აერთიანებს ებრაელებსა და წარმართებს "ერთ ახალ კაცში" (ეფეს. 2:15). მორწმუნეებმა, რომლებიც ინახავენ და გადასცემენ ქრისტეს სახარებისეულ ისტორიას ხსნის შესახებ და მის შემოქმედებით შრომას მშვიდობის სახელით, ზეიმობდნენ რა მის წარსულ გამარჯვებას და მზერას ამახვილებენ მომავლის გამარჯვების შეძახილზე, მათ შეიმოსეს თავიანთი ფერხნი და მოემზადნენ საომრად. ეს. 52:7-დან დესპანის მსგავსად, მორწმუნეების არიან დესპანები, რომლებიც იუწყებიან ქრისტეს გამარჯვებას და მის მშვიდობას.

თუმცა პავლეს არ სურს, რომ მისი მოწოდება შეიარაღებისკენ აღვიქვათ როგორც საომარი რეალური იარაღის აღება ჩვენი მტრების წინააღმდეგ. აი, რატომ აღწერს იგი მორწმუნეს როგორც "მშვიდობის სახარებლად" (ეფეს. 6:15). მას ასევე არ სურს, რომ მორწმუნეები იყვნენ მებრძოლები თავიანთ ურთიერთობებში სხვებთან, რადგან იგი ხაზს უსვამს ერთიანობას, დამრიგებლურ სიტყვას და გულითადობას (განსაკუთრებით ეფეს. 4:25-5:2). ეკლესიამ უნდა "მიიტანოს მშვიდობა", გამოიყენოს ქრისტიანულ სათნოებათა მახარობლური არსენალი (თავმდაბლობა, მოთმინება, მიტევება და ა. შ.) და წეს-ჩვეულებები (ლოცვა, ღვთისმსახურება). ასეთ ქმედებებს ახასიათებს სტრატეგიული ხასიათი და მიუთითებს ღვთის დიდებულ ჩანაფიქრზე ყველაფერი გააერთიანოს ქრისტეში (ეფეს. 1:9, 10).

`როგორ გვეხმარება შემდეგი ნაწყვეტი გავაცნობიეროთ, თუ რას უნდა ნიშნავდეს პავლეს საომარი სახეები ჩვენს, მორწმუნის, ცხოვრებაში? "ღმერთი მოგვიწოდებს შევიმოსოთ საჭურველით. ჩვენ გვჭირდება არა სავლეს საჭურველი, არამედ ღვთის სრული საჭურველი. მაშინ შევძლებთ შევუდგეთ საქმეს გულით, ქრისტეს მსგავსი სინაზით, თანაგრძნობითა და სიყვრულით აღვსილნი" (Ellen White, [Australasian] Union Conference Record, Juli 28, 1899).`