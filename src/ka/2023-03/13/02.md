---
title: ეკლესია ერთიანი მხედრობა
date: 17/09/2023
---

წაიკითხეთ ეფეს. 6:10-20. რას გვამცნობს პავლე იმის შესახებ, თუ რა ომში იღებს მონაწილეობას ეკლესია? პავლე გამოსახავს ბოროტებასთან ბრძოლას ცალკეული მორწმუნისთვის თუ ეკლესიისთვის მთლიანობაში? 

ბერძენთა ან რომაელთა გამარჯვება ომში დამოკიდებული იყო მეომართა დარაზმულობისა და, განსაკუთრებით, გაცხარებული ბრძოლის დროს მათი ერთმანეთის მიმართ გამოხატულმხარდაჭერაზე. ბრძოლაშიდამოუკიდებელიმოქმედება დამახასიათებელი იყო მებრძოლი ბარბაროსებისთვის, რომლებიც განწირულნი იყვნენ დამარცხებისთვის.

რა იარაღს გამოიყენებს დღეს მტერი, რათა გაანადგუროს ღვთის ეკლესია? 

არსებობს წონადი მიზეზები იმ იდეის მხარდასაჭერად, რომ პავლე, ბრძოლის შესახებ ამ ტიპური წარმოდგენების შესაბამისად, ეფეს. 6:10-20-ში საუბრობს ბოროტებასთან ბრძოლის დროს ეკლესიის ერთიანობაზე. ჩამოვთვალოთ ისინი: 1) ეს ნაწყვეტი წარმოადგენს წერილის კულმინაციას, რომელიც სრულად არის მიძღვნილი ეკლესიისთვის. უცნაური იქნებოდა, თუკი პავლე დაასრულებდა თავის წერილს ბოროტ ძალებთან მებრძოლი მარტოსული ქრისტიანი მეომრის გამოსახვით; 2) ნაწყვეტის დასასრულს პავლე ხაზს უსვამს ქრისტიანული სულის ერთიანობას თავის მოწოდებაში ლოცვისკენ "ყველა წმიდისათვის" (ეფეს.6:18-20); 3) უფრო მეტად მნიშვნელოვანია ის, რომ ადრე წერილში, როცა პავლე საუბრობდა ბოროტ ძალებზე, იგი უპირისპირებდა მათ ეკლესიას და არა ცალკეულ მორწმუნეს, "რათა ახლა

ეკლესიის მეშვეობით მთავრობათ და ხელმწიფებათ ეუწყოს ცაში ღვთის მრავალმხრივი სიბრძნე" (ეფეს. 3:10).

ამგვარად, ეფეს. 6:10-20-ში არ არის გამოსახული ცალკეული მეომარი, რომელიც უპირისპირდება ბოროტებას. ნაცვლად ამისა, პავლე, როგორც მეთაური, მიმართავს ეკლესიას, როგორც ლაშქარს. იგი მოგვიწოდებს შევიმოსოთ სრული საჭურველით და, როგორც ერთიანი ლაშქარი, მტკიცედ და გაერთიანებულები გავემართოთ ომში. პავლე უპირატესობას ანიჭებს დაასრულოს ეკლესიის თავისეული ყოველმხრივი განხილვა, რაც გულისხმობს ეკლესიის, როგორც ქრისტეს სხეულის (ეფეს. 1:22, 23; 4:1-16), შენობის/ ღვთის ტაძრის (ეფეს. 2:19-22) და ქრისტეს სასძლოს (ეფეს. 5:21-33) გარდამქმნელ აღწერას დასკვნითი მეტაფორით როგორც ცოცხალი ღმერთის არმია. რაკი ვუახლოვდებით

"ბოროტ დღეს" (ეფეს. 6:13), ბოროტებასთან ხანგრძლივი ომის დასკვნით ეტაპს, ახლა არ არის ყოყმანობის დრო, მივუძღვნათ თუ არა თავი ღმერთს ან როგორც ქრისტეს თანამემუშაკეებმა, ვუერთგულოთ თუ არა ერთმანეთს.

როგორ შეგვიძლია ერთად ვიმოქმედოთ, როგორც სხეულმა (საკრებულომ) დიად ბრძოლაში, ერთმანეთს დავეხმაროთ ბოროტების წინააღმდეგ დაპირისპირებაში, რა ფორმითაც არ უნდა გამოვლინდეს იგი?