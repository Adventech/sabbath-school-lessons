---
title: შემდგომი გამოკვლევებისთვის
date: 22/09/2023
---

"ლაშქარი აღირეოდა და დასუსტდებოდა ბრძოლაში, ყველას შეთანხმებულად რომ არ ემოქმედა. მეომრებს რომ ემოქმედათ თავიანთი საკუთარი სპონტანური აზრების შესაბამისად, მიუხედავად სხვების მდგომარეობისა და შრომისა, ისინი იქნებოდნენ დამოუკიდებელი ერთეულების კრებული; ვერ შეასრულებდნენ საქმეს, როგორც ერთიანი ორგანიზმი. ამიტომ ქრისტეს მეომრები შეთანხმებულად უნდა მოქმედებდნენ. არ შეიძლება ველოლიავებოდეთ საკუთარ დამოუკიდებლობას. თუკი ისინი ასე მოიქცევიან, მაშინ ძალისხმევა ღვთის ხალხისა, რომელიც სრულ ჰარმონიაშია, ერთაზროვანია, ერთიანი სწრაფვითა და ერთგულებით ერთი დიადი მიზნისადმი, უნაყოფო აღმოჩნდება, ხოლო მისი დრო და შესაძლებლობა ფუჭად დაიხარჯება. კავშირი არის ძალა. ღვთისკენ მოქცეული რამდენიმე ადამიანი, რომელიც მოქ-მედებს ჰარმონიაში, იღწვის ერთი დიდებული მიზნისკენ, ერთი ხელმძღვანელობის ქვეშ, მიაღწევს გამარჯვებას ყო-ველ შეტაკებაში" (Ellen White,Spalding and Magan Collection, p. 121).

`როგორ შეგვიძლია განვმარტოთ ის, რომ პავლე საკუთარ თავს უწოდებს "ბორკილდადებულ ელჩს" (ეფეს. 6:20)?`

ომის დროს ელჩებს ხშირად დავალებული ჰქონდათ რთული ამოცანები, ამიტომ პავლეს მიერ საკუთარი თავის ასეთი აღწერა შეესაბამება მის სამხედრო მეტაფორას. ელჩებს

პატივისცემით უნდა მოპყრობოდნენ, შესაბამისად იმ ადამიანის ან ქვეყნისა, რომელმაც იგი გაგზავნა. ამგვარად, მკვეთრი კონტრასტი არსებობს პავლეს სტატუსსა, როგორც სამყაროს უზენაესი ღმერთის ელჩს შორის და იმ უკიდურეს უპატივცემულობას შორის, რის შესახებაც მოწმობს მისი ბორკილები (ჯაჭვები). თუმცა, რადგან ელჩები ატარებდნენ "ჯაჭვებს, რომლებიც მიუთითებდნენ მათ თანამდებობაზე", პავლეს მიერ ნახსენები "ჯაჭვი" შეიძლება აღვიქვათ "შეკმაზული ირონიით", რომელშიც თავის ჯაჭვს განიხილავს, როგორც "სამკაულს, რომელიც უნდა ატარო განსხვავებულობის ნიშნად" (David Williams, Paul’s Metaphors: Their Context and Character, p. 152).

**კითხვები მსჯელობისათვის:**

`როგორ შეგვიძლია ვიყოთ მშვიდობის წინამძღოლნი წუთისოფელში, რომელიც უფრო ხშირად გამოირჩევა აგრესიითა და ძალადობით?`

`როგორი "გავარვარებული ისრები" მოფრინავს ჩვენი მიმართულებით? როგორ შეგიძლიათ დარწმუნდეთ, რომ თქვენი "რწმენის ფარი" ადგილზეა და შეუძლია მათი ჩაქრობა?`

`ხანდახან ვსაუბრობთ "ლოცვის მეომრებზე". როგორ აღვასრულებდით "სამლოცველო მსახურებას" ეფეს. 6:18-20 -ზე დაყრდნობით?`

`როგორ უნდა მოვეპყრათ მათ, ვინც დაჭრილია ბრძოლის ველზე? როგორ უნდა მოვექცეთ ქრისტიანს, რომელიც გაცხარებულ ბრძოლაში უკუიხევს შიშისგან ან უბრალოდ ნებდება მოწინააღმდეგე მხარეს?`