---
title: ფარი, ჩაჩქანი და მახვილი
date: 20/09/2023
---

`როდის და როგორ უნდა გამოიყენოს დიად ბრძოლაში მებრძოლმა მორწმუნემ ფარი, ჩაჩქანი და მახვილი? იხ. ეფეს. 6:16, 17. `

ფარი, რომელზეც პავლე საუბრობს, არის რომაელი ლეგიონერის დიდი მართკუთხა ფარი. იგი იყოს დამზადებული ხისგან და მასზე იყო გადაჭიმული ტყავი, გვერდები შეკეცილი ჰქონდა, რომ გვერდიდან დაეცვა თავი თავდასხმისგან. რაკი ისინი წყლით იყვნენ გაჟღენთილნი, მათ შეეძლოთ "ჩაექროთ მტრის ყველა გავარვარებული ისარი", ჩაექროთ ფისში ამოვლებული და ცეცხლწაკიდებული ისრები. პავლეს მიერ აღწერილი "რწმენის ფარი" არის ძველაღთქმისეული ფარის გამოყენების ანარეკლი, როგორც მითითება ღმერთზე, რომელიც იცავს თავის ხალხს (დაბ.15:1; ფსალმ.3:4). აიღო "რწმენის ფარი" (ეფეს.6:1) ნიშნავს ჩაერთო სამყაროს ბძოლაში ღმერთში დარწმუნებული, რომელიც იბრძვის მორწმუნეთა მხარეს (ეფეს. 6:10), აძლევს მათ საუკეთესო აღჭურვილობას (ეფეს.6:11,13) და რომელიც უზრუნველყოფს გამარჯვებას.

ამავდროულად, რომაული საბრძოლო ჩაჩქანი მზადდებოდა რკინისგან ან ბრინჯაოსგან. თავის დასაცავ თასს უკანა მხრიდან ემატებოდა კისრის დასაცავი ფირფიტა, ყურის ფარები, წარბისთვის გადმოწეული ფირფიტა და დასაკეცი ფირფიტები ლოყების დასაცავად. მიუხედავად არსებითი დაცვისა, რასაც ჩაჩქანი იძლეოდა, "ხსნის ჩაჩქანი" (ეფეს. 6:17) მიუთითებდა გადარჩენაზე აწმყო დროში, რასაც მორწმუნეები მოიპოვებენ აღმდგარ, ამაღლებულ და განდიდებულ ქრისტეში გაერთიანებით (ეფეს. 2:6-10). დაიხურო "ხსნის ჩაჩქანი" ნიშნავს უარყო სულიერი ძალების წინაშე შიში, რომელიც ასეთი გავრცელებული იყო იმ დროში და, ნაცვლად ამისა, მივენდოთ ქრისტეს უმაღლეს ძალას (შეად. ეფეს. 1:15-23; 2:1-10).

აღჭურვილობის ბოლო საგანია "სულის მახვილი, რომელიც არის ღვთის სიტყვა" (ეფეს. 6:17). პავლე ახსენებს რომაელი ლეგიონერის ორმხრივ მოკლე, ბასრ მახვილს. ბრძოლის ჩვეულებრივი ტაქტიკა მდგომარეობდა იმაში, რომ გაესროლათ ორი შუბი (რომელსაც პავლე არ ახსენებს), მტრისთვის წაერთვა მახვილი და თავს დასხმოდა, რომლის დროსაც გამოიყენებდა მოკლე მახვილს ჩამსობი მოქმედებებით. მორწმუნეთა მახვილი არის "სულიერი მახვილი" იმ გაგებით, რომ მას იძლევა სულიწმიდა, იარაღი, რომელსაც ეწოდება "ღვთის სიტყვა". პავლე გამოდის წინ, როგორც მეთაური და მოუწოდებს იარაღის შესხმისკენ, თან წარმოთქვამს იმედისა და გამარჯვების დაპირებებს, რომლებიც მოგვცა მხედრობის ღვთაებრივმა ბელადმა. ზუსტად ეს აღთქმები, რომლებიც მოყვანილია ეფეს. 6:1020-ში შეადგენს "ღვთის სიტყვას", როგორც ბოროტებასთან ბრძოლის მთავარი იარა-ღი. ამგვარად, "ღვთის სიტყვა" ეხება სახარების ფართო დაპირებებს, რომლებსაც ვპოულობთ ბიბლიაში.

`რომც არ მოგვეწონოს აღჭურვილობის სურათი, რატომ უნდა გვასწავლოს ამ ხატოვანმა სახეებმა ის, თუ რაოდენ რეალურია დიადი ბრძოლა სინამდვილეში და რამდენად სერიოზულად უნდა მოვეპყროთ მას?`