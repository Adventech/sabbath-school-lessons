---
title: მშვიდობის დასადგურება
date: 16/09/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს. 6:10-20. დამატებითი მუხლები: 1პეტრ.4:1; 5:8; ეს. 59:17; 52:8-10; 1თეს.5:16-18.

> <p>სამახსოვრო მუხლი:</p>
> "და ყოველივე ამასთან ერთად აიღეთ რწმენის ფარი, რომლითაც შეძლებთ ბოროტის გავარვარებული ისრების ჩაქრობას. აიღეთ ხსნის ჩაჩქანი და სულის მახვილი, რომელიც არის ღვთის სიტყვა" (ეფეს. 6:16, 17).

კლასიკურ რელიგიურ ნაწარმოებში "პილიგრიმის მოგზაურობა ზეციურ ქვეყანაში" (1678-1688), რომელიც ჯორჯ ბუნიანმა დაწერა ციხეში, მთავარი გმირი, ქრისტიანი, გააცილეს შეიარაღებულ ოთახში და "აჩვენეს ყოველი სახის იარაღი, რომელიც მოამზადა მფლობელმა მოგზაურთათვის: ხმლები, ფარები, ჩაჩქანები, სამკერდულები, ყოვლადძლიერი ლოცვა და ფეხსაცმელი, რომელიც არ ცვდება. და აქ ყველაფერი იყო ბევრი, საკმარისი, რათა უფლის მსახურებისთვის აღეჭურვათ იმდენი ადამიანი, რამდენი ვარსკვლავიცაა ცაზე". წასვლის წინ ქრისტიანი კვლავ შეიყვანეს შეიარაღებულ ოთახში და "აღჭურვეს იგი თავით ფეხებამდე იმ შემთხვევისთვის, თუკი მას დასჭირდებოდა თავი დაეცვა მტრებისგან მგზავრობის დროს".

ბუნიანის ეს ნაწარმოები გვაგონებს დოკუმენტს, რომელიც დაიწერა, დაახლოებით, 1600 წლის წინ პავლე მოციქულის მიერ, ეფესელთა მიმართ წერილს, რომელიც, ასევე, დაიწერა პატიმრობაში. მასში მისიონერი მოციქული გვიჩვენებს, თუ როგორ სტუმრობს ღვთის ურიცხვი მხედრობა, ეკლესია, "საიარაღო პალატას" და იმოსება ღვთის საჭურველით (პანოპლია). ეს ბერძნული სიტყვა აღნიშნავს მთელ აღჭურვილობას, თავიდან ფეხებამდე. ღვთის არსენალში ინახება საკმარისი საუკეთესო იარაღი, რათა

მისი მხედრობის თითოეული მეომარი აღიჭურვოს თავით ფეხებამდე საუკეთესო სახით, როცა გაემართება, რომ დაამყაროს მშვიდობა უფლის სახელით.