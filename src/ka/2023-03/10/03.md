---
title: ეკლესია არის ქრისტეს სასძლო, ნაწილი 1
date: 28/08/2023
---

ეფეს. 5:25-27, 29 შეადარეთ ეზეკ. 16:1-14-დან ისტორიას გოგონას შესახებ. ამ ისტორიის რომელ ელემენტებს ასახავს პავლე ამ თემასთან დაკავშირებულ თავის გამოსახულებაში?

როცა პავლე ეფეს. 5:25-27, 29-ში ქორწილ-ქორწინების თავის მეტაფორას სძენს ფორმას და იყენებს მას ეკლესიასთან და მასა და ქრისტეს შორის ურთიერთობებთან დაკავშირებით, პავლე შემოქმედებითად გამოიყენებს წესჩვეულებებსა და როლებს, რომლებიც უძველესად არსებობდა ქორწილში. ეკლესია-სასძლოსთან დაკავშირებით, ქრისტე არის ღვთაებრივი ნეფე, რომელსაც:

1. *უყვარს ეკლესია როგორც სასძლო* (ეფეს.5:25). არასდროს უნდა დაგვავიწყდეს, რომ ეს სიყვარული გამომდინარეობს იესოს გულიდან. მას ვუყვარვართ!

2. *თავს იღებს გამოსასყიდის სახით სასძლოს გამოსასყიდად*. უძველესი ქორწინების ცერემონიების კონტექსტში, ნეფეს უნდა "გამოესყიდა" სასძლო და მიეცა "სასძლოსთვის გამოსასყიდი", რაც, ჩვეულებრივ, გულისხმობდა ფულის დიდ თანხას და სხვა მატერიალურ ფასეულობებს, იმდენად დიდს, რომ უძველესი სოფლების ეკონომიკა დამოკიდებული იყო ამ წეს-ჩვეულებაზე. ქრისტე იხდის ეკლესიისთვის, როგორც საკუთარი სასძლოსთვის, უმაღლეს ფასს, რადგან "თავი გასწირა მისთვის" (ეფეს.5:25). განსახიერებაში და ჯვარზე იგი გასცემს საკუთარ თავს როგორც გამოსასყიდს სასძლოსთვის.

3. *განბანს თავის სასძლოს*. პატარძლის მომზადება უძველესი საქორწინო დღესასწაულებისთვის წარმოადგენდა მნიშვნელოვან ნაწილს. როგორც დღეს, მაშინაც პატარძალს ცერემონიისთვის ამზადებდნენ გოგონას მეგობრები და ნათესავები. თუმცა პავლე წარმოადგენს, რომ ღვთაებრივი ნეფე თავის სასძლოს ამზადებს ქორწილისთვის! ზუსტად ის განწმედს და ასუფთავებს მას "წყალში განბანვით" (ეფეს. 5:26), რაც, სავარაუდოდ, გულისხმობს ნათლობას.

4. *წარმოთქვამს დაპირების სიტყვებს*. ეს განწმედა ხდება "სიტყვის მეშვეობით" (ეფეს.5:26), რაც მიუთითებს დაპირების სიტყვებზე, რომელთაც ღვთაებრივი ნეფე ეუბნება თავის სასძლოს, შესაძლებელია, ნიშნობის ცერემონიის კონტექსტში (ეფეს.1:3-14 შეად.2:1-10 და ყურადღება მიაქციეთ ღვთის დაპირებებს მორწმუნეების მიმართ მათი ღმერთისკენ მოქცევის დროს). დანიშვნა წარმოადგენდა თანამედროვე ნიშნობის უძველეს ვერსიას, მაგრამ წარმოადგენდა უფრო სერიოზული მოლაპარაკებების ნაკრებს, რომელიც გულისხმობდა წერილობით თანხმობას სასძლოს გამოსასყიდად (ქმრისგან) და მზითევს (სახსრები, რომელთაც პატარძალი მოიტანს ქორწილში თავისი ოჯახიდან).

5. *ამზადებს და რთავს სასძლოს*. როცა საბოლოოდ სასძლოს წარუდგენენ ნეფეს, იგი თავბრუდამხვევად ლამაზია, რომელიც წარდგება უზადო დიდებულებაში (ეფეს. 5:27). ქრისტე არა მხოლოდ განბანს სასძლოს; იგი ასევე მოამზადებს და მორთავს მას.

`როგორ გვეხმარება ეს მუხლები გავაცნობიეროთ, თუ როგორ გვექცევა ქრისტე? რატომ უნდა ვპოვებდეთ ამაში სიმშვიდეს?`