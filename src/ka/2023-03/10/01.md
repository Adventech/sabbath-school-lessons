---
title: "ქმრები და ცოლები: ერთად ჯვართან"
date: 26/08/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს.5:21-33. დამატებითი ტექსტები: ფილიპ.2:3-4; ეზეკ. 16:1-14; 2კორ.11:1-4; დაბ.2:15-25.

> <p>სამახსოვრო მუხლი:</p>
> "მამაკაცებო, გიყვარდეთ თქვენი ცოლები, ისევე როგორც ქრისტემ შეიყვარა ეკლესია და თავი გასწირა მისთვის, რათა წმიდაეყო იგი და განეწმიდა

წყალში განბანით სიტყვის მეშვეობით. რათა განემზადებინა იგი თავისთვის დიდებულ ეკლესიად, არ ჰქონოდა მწიკვლი ან მანკი, ან რაიმე მისი მსგავსი, არამედ, პირიქით, რათა წმიდა და უბიწო ყოფილიყო" (ეფეს.5:25-27).

ეფეს.5:21-33-ში პავლე წყვეტს მორწმუნეთა ერთმანეთის მიმართ დამორჩილების იდეას (ეფეს.5:21); შემდეგ იგი რჩევებს აძლევს ქრისტიან ცოლებს (ეფეს.5:22-24) და ქრისტიან ქმრებს (ეფეს.5:25-32); და დასასრულს, იგი მოკლედ აყალიბებს დარიგებებს ორივე მხარისთვის (ეფეს.5:33).

ამ დარიგებაში მათ, ვინც დღეს ბიბლიას შეისწავლიან, შეუძლიათ მოისმინონ, თუ როგორ საუბრობს აღმდგარი ქრისტე ჩვენი ურთიერთობების შესახებ. შეგვიძლია განვიხილოთ ეფეს. 5:21-6:9, როგორც პავლეს საშუალება გაათანამედროვოს წერილის დიდებული თემა ერთიანობა, მაგრამ უკვე გამოიყენოს იგი ქრისტიანული ოჯახისთვის. იმ დროს, როცა პავლე ხისტად აკრიტიკებს ძველი კაცის ბილწ სოციალურ კავშირს (ეფეს.4:22), იგი ასევე ზეიმობს ახალი კაცის შექმნას (ეფეს.2:15). ამ ძველი კავშირების შიგნიდან მორწმუნეები აჩვენებენ, რომ ახალი ძალა, სულიწმიდა (ეფეს. 2:22; 3:16; 5:18-21; 6:17, 18) და ქრისტეზე დამყარებული

ახალი ეთიკა (ეფეს. 4:13,15,20-24,32; 5:2,10,17,21-33) იწყებენ მოქმედებას, რაც მიუთითებს უფლის ხალხისთვის და მთელი სამყაროსთვის ღვთის ჩანაფიქრის საბოლოო განხორციელებაზე.