---
title: გიყვარდეთ თქვენი ცოლები, როგორც საკუთარი თავები 
date: 30/08/2023
---

`რომელ ორ არგუმენტს გამოიყენებს პავლე მოციქული, რათა აღძრას ქმრები გამოხატონ ნაზი სიყვარული თავიანთი ცოლების მიმართ 25-ე და 28-ე მუხლებში?`

`მამაკაცებო, გიყვარდეთ თქვენი ცოლები, ისევე როგორც (მუხლი 25)` 

`ისე უნდა უყვარდეთ მამაკაცებს თავიანთი ცოლები, როგორც (მუხლი 28)` 

`ოჯახური ცხოვრებისთვის რა პრაქტიკული დასკვნები შეგვიძლია გავაკეთოთ თითოეული მოყვანილი მუხლიდან?` 

ქრისტიანული ოჯახისთვის პავლეს წესები გვიშლიან რთულ სოციალურ კონტექსტს (ეფეს. 5:21-6:9). ეფეს. 5:2830-ში პავლე მიმართვას ქმრებს, რომლებმაც, იმ დროის საზოგადოდ მიღებული წეს-ჩვეულების თანახმად, შეიძლება უპირატესობა მიანიჭონ "მოიძულონ თავიანთი ხორცი" (ეფეს. 5:28, 29), ამცირებდნენ და სცემდნენ თავიანთ ცოლებს. პავლეს ბერძნულ-რომაული სამყაროს პერიოდში

"ოჯახობის მამის" (ლათ. პატერ ფამილიას) იურიდიული ძალაუფლება მეტად ფართო იყო. მას შეეძლო სასტიკად დაესაჯა ან მოეკლა კიდეც თავისი ცოლი, შვილები და მსახურები და ამავდროულად, დარჩენილიყო კანონიერი უფლებების ჩარჩოში (თუმცა საკუთარი ძალაუფლების ამგვარად გამოხატვას საზოგადოება სულ უფრო მეტად ზღუდავდა).

ეფეს. 5:25-27-ში პავლე დაწვრილებით აღწერს უმაღლესი სიყვარულის მაგალითს ქრისტეს სიყვარულს ეკლესიის მიმართ და სთავაზობს ქმრებს ქცევის სრულიან განსხვავებულ მოდელს. ახლა, სანამ იგი მოიყვანს ახალ არგუმენტს, კვლავ მიუთითებს ამ არაჩვეულებრივ მაგალითზე და სთხოვს ქმრებს მოიქცნენ "ისე" (ეფეს.5:28), როგორც იესო, რომელმაც "საკუთარი თავი გასცა" სასძლოსთვის, ეკლესიისთვის და ზრუნავს მის საჭიროებებზე (ეფეს. 5:2527). პავლე მოუწოდებს ქმრებს უარყონ ის საქციელი, რომელიც მოსალოდნელი იყო იმ დროის ქმრებისგან, არამედ ისწრაფოდნენ შეესაბამებოდნენ ქრისტეს ნაზ სიყვარულს.

ეფეს. 5:28-30-ში პავლე ამატებს ახალ საფუძველს ქმრების სიყვარულისთვის თავიანთი ცოლების მიმართ - საკუთარი თავის მიმართ სიყვარული. პავლეს მოჰყავს ანბანური ჭეშმარიტება: "არავის არასდროს შესძულებია საკუთარი ხორცი" (ყოველ შემთხვევაში, არავინ, ვისაც გააჩნია საღი გონება). ქმრები არ აყენებენ ზიანს და არ სცემენ საკუთარ თავებს. ნაცვლად ამისა, ისინი "კვებავენ და უვლიან" საკუთარ სხეულს (ეფეს.5:29). ისწრაფვის რა პავლე აღმოფხვრას სიუხეშე და ძალადობა ცოლების მიმართ დამოკიდებულებაში, იგი მოუწოდებს ქმრებს გააიგივონ საკუთარი თავი თავიანთ ცოლთან. იმდენად ერთიანნი ხართ თქვენს ცოლთან, ამტკიცებს პავლე, რომ თუკი მას ზიანს მიაყენებთ, ეს სხვა არაფერი იქნება, თუ არა საკუთარი თავისთვის ვნება, ადამიანთა უმრავლესობა კი საღი გონებით ამას არ აკეთებს.

თუკი დავუბრუნდებით იესოს მაგალითს, პავლე ამტკიცებს, რომ ქრისტე თავად გამოხატავს ნაზ მზრუნველობას საკუთარ თავზე, როცა ზრუნავს მორწმუნეებზე, რომლებიც არიან "მისი სხეული" (ეფეს.5:29-30). აღაშენეთ თქვენი ქმედება ცოლთან დაკავშირებით, ამბობს პავლე, იქიდან გამომდინარე, თუ როგორ ექცევით საკუთარ თავს და საბოლოოდ, თუ როგორ გექცევათ ქრისტე.

`პავლეს მაგალითად მოჰყავს იესო, როგორც ცოლებისთვის, ასევე ქმრებისთვის. რა შეგიძლიათ ისწავლოთ იესოსგან თქვენი ოჯახის წევრების მიმართ სიყვარულის ურთიერთობაში?`