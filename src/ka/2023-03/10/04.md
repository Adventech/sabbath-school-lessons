---
title: ეკლესია ქრისტეს სასძლო, ნაწილი 2
date: 29/08/2023
---

`როგორ გამოიყენებს პავლე ძველებური ქორწილის ელემენტებს, როცა მიმართავს ქრისტიანებს კორინთოში? იხ. 2კორ. 11:1-4.` 

გამოიყენებს რა პავლე ძველებური ქორწილის უკანასკნელ ელემენტს ეფეს. 5:25-27-ში, ამით ასახავს ქრისტეს, როგორც მას, ვინც: წარმოაჩენს სასძლოს (საკუთარ თავს). უძველეს დროში პატარძალს წარმოაჩენდა ნეფის მეგობარი, მეგობრები ან გოგონას მამა. მაგრამ არა ნეფე! თუმცა აქ პავლე გვიჩვენებს იესოს, რომელიც სასძლო-ეკლესიას წარუდგენს საკუთარ თავს.

პავლე გამოიყენებს საქორწინო წეს-ჩვეულებებსა და როლებს, რათა ხაზი გაუსვას ქრისტეს დამოკიდებულებას ეკლესიასთან გაშლილ ქრონოლოგიურ თანმიმდევრობაში: 

1. *ნიშნობა*. ქრისტემ თავი გასწირა ეკლესიისთვის (როგორც სასძლოსთვის "გამოსასყიდი") და ამგვარად, მასთან დაინიშნა (ეფეს. 5:25).

2. *მზადება საქორწინო ცერემონიისთვის*. ნეფე აგრძელებს ყურადღების გამოხატვას პატარძლის მიმართ, წმიდაჰყოფს და განწმედს მას (ეფეს. 5:26).

3. *თავად საქორწინო ცერემონია*. ახლა ქრისტეს ყურადღება დაკავშირებულია ქორწილში სასძლოს "წარდგენაზე" (ეფეს. 5:27). ეს უკანასკნელი ელემენტი მიეკუთვნება გრანდიოზულ საქორწინო დღესასწაულს მისი მოსვლისთვის, როცა ქრისტე, ნეფე, მოვა, რომ განაცხადოს თავისი უფლება ეკლესიაზე, როგორც სასძლოზე და წარუდგინოს იგი საკუთარ თავს (ეფეს. 5:27; შეად. 2კორ. 11:1, 2; კოლ. 1:21-23, 28). უძველესი ქორწილები ხშირად იწყებოდა ზუსტი სვლით (მათ. 25:1-13). ნეფე და მისი მაყარი იკრიბებოდა მის სახლში წყვილის ახალ სახლში. სადღესასწაულო ცერემონია იწყებოდა პროცესიით. ბედნიერი ხალხი მიემართებოდა პატარძლის მამის სახლისკენ, გზას ანათებდნენ ჩირაღდნებით მხიარული, რიტმული მუსიკის ფონზე. პატარძალი მიჰყავდათ სახლიდან ან გზაშივე ხვდებოდნენ სასძლოს პროცესიას, სვლა სრულდებოდა ახალდაქორწინებულთა ახალ სახლში მისვლით, სადაც სტუმრები აწყობდნენ ერთკვირიან ნადიმს, რომლის მწვერვალს წარმოადგენდა საქორწილო ცერემონია, როცა ნეფეს წარუდგენდნენ პატარძალს.

როცა პავლე გამოსახავს ქრისტეს, რომელიც საკუთარ თავს წარუდგენს ეკლესიას, იგი ეყრდნობა ამ გრანდიოზულ სვლას და წარდგენის მომენტს. ამავდროულად, იგი ქმნის ქრისტეს დაბრუნების ამაღელვებელ პორტრეტს და ამ მოვლენას ხატავს, როგორც მომავალ საქორწინო ცერემონიას, როცა დასრულდება ქრისტესა და მის ეკლესიას შორის ეს ხანგრძლივი ნიშნობა და გაიმართება საქორწინო ნადიმი.

`რა უწყება უნდა ამოვიღოთ ჩვენთვის ყველა ამ დადებითი, ბედნიერი და იმედის ჩამსახველი იერსახეებიდან?`