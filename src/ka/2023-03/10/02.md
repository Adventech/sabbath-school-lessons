---
title: რჩევა ქრისტიან ცოლებს
date: 27/08/2023
---

პავლე იწყებს საკვანძო ნაწყვეტიდან, ეფეს. 5:21, რომელიც აკავშირებს ეფეს.5:1-20 და ეფეს.5:22-33-ს, სადაც იგი მოუწოდებს ეკლესიის წევრებს დაემორჩილონ ერთმანეთს (იხ. მარკ. 10:42-45; რომ. 12:10; ფილიპ. 2:3-4). მორწმუნეებმა უნდა აკეთონ ეს "ღვთის მოშიშებით" (ეფეს. 5:21). რამდენიმე შემთხვევიდან ეს არის პირველი, როცა პავლე მიუთითებს,რომ ქრისტესთან ურთიერთობა მორწმუნისთვის არის უმნიშვნელოვანესი და განმსაზღვრელი.

`რა აქვს პავლეს მხედველობაში, როცა ეკლესიის წევრებს მოუწოდებს დაემორჩილონ ერთმანეთს? რას ნიშნავს ეს? იხ. ეფეს. 5:21.`

`რატომ არის ზუსტად ორმხრივი მორჩილება მნიშვნელოვანი ქრისტიანულ და, მათ შორის, ოჯახურ ურთიერთობებში?` 

პავლე ასევე მოუწოდებს ცოლებს "დაემორჩილონ თავიანთ ქმრებს, როგორც უფალს" (ეფეს.5:22), იგი განმარტავს თავის ნათქვამს, რომ თითოეული ცოლი უნდა დაემორჩილოს თავის ქმარს (იხ. აგრეთვე, 1პეტრ. 3:1,5). როცა პავლე ამბობს, რომ ცოლები უნდა დაემორჩილონ ქმრებს,

"როგორც უფალს", აქვს თუ არა მას მხედველობაში, რომ ცოლი უნდა ემორჩილებოდეს თავის ქმარს, თითქოს ის იყოს ქრისტე; ან, ამის ნაცვლად, მას მხედველობაში აქვს ის, რომ ქრისტეა მისი მორჩილების ყველაზე ჭეშმარიტი და უმაღლესი წერტილი.

`რას ნიშნავს საოჯახო ურთიერთობაში ქმრის, "როგორც უფლის" მორჩილება (ეფეს. 5:22)? რეალურ ცხოვრებაში, მორჩილების რომელი სხვა შემთხვევები გვხვდება ოჯახებში?` 

თუკი ყურადღებას გავამახვილებთ ეფეს. 6:7-ს, რომელშიც პავლე მსახურებს არიგებს "გულმოდგინებით ემსახურებიან უფალს და არა ადამიანებს" და კოლ.3:18, სადაც პავლე არიგებს ცოლებს დაემორჩილონ თავიანთ ქმრებს "როგორც უფალშია საკადრისი", უკანასკნელი ვარიანტი უპირატესია. ცოლებმა ქრისტეს უფრო მეტი პატივი უნდა სცენ, ვიდრე თავიანთ ქმრებს.

კოლოსელთა მიმართ წერილშიც და ეფესელთა მიმართ წერილშიც ქრისტეს და მხოლოდ ქრისტეს ეწოდა ეკლესიის თავი, რომელიც მისი სხეულია (ეფეს. 1:22; 5:23; კოლ. 1:18) - "ქრისტე არის ეკლესიის თავი და ის არის სხეულის [ეკლესიის] მაცხოვარი" (ეფეს. 5:23). ანალოგიურად, ქმარი არის "ცოლის თავი" (ეფეს.5:23), ხოლო ეკლესიის ერთგულება ქრისტეს მიმართ მაგალითად ემსხურება ცოლის ერთგულებას თავისი ქმრისთვის. ეს ნაწყვეტი ვარაუდობს, რომ ჩვენ წინაშე ჯანსაღი ქორწინებაა, სადაც მჟღავნდება სიყვარული და მზრუნველობა. არ უნდა განვმარტოთ ეს მუხლი როგორც ოჯახური ძალადობის რომელიმე დაშვებული ფორმა.

რატომ არის ასეთი მნიშვნელოვანი გვახსოვდეს ის, რაც ახლახან წავიკითხეთ, მომდევნო რჩევის ნათელში? "თუკი ქმარი უხეშია, არათავაზიანი, თავმოყვარე, სასტიკი და ძალაუფლების მოყვარული, დაე, ნურასოდეს იფიქრებს იმის შესახებ, რომ ქმარი წარმოადგენს ცოლის თავს და რომ ცოლი მას უნდა დაემორჩილოს ყველაფერში, რადგან იგი არ არის უფალი და ქმარიც კი არ არის ამ სიტყვის ჭეშმარიტი გაგებით" (ე. უაითი, ქრისტიანული სახლი, გვ. 117).