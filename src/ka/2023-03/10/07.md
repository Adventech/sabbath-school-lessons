---
title: შემდგომი გამოკვლევებისთვის
date: 01/09/2023
---

წაიკითხეთ ე. უაითის წიგნში "მოწმობანი ეკლესიისთვის", ტომი 7, თავი "ცოლქმრული ცხოვრების მოვალეობები" (გვ. 45-50), წიგნში "ქრისტიანული სახლი" თავი "ორმხრივი მოვალეობები" (გვ. 114-120).

ელენ უაითი თანმიმდევრულად მოუწოდებს მეუღლეებს უარყონ ერთმანეთის გაკონტროლების მცდელობები: "ნუ ეცდებით ერთმანეთი დაუმორჩილოთ თქვენს სურვილებს. თუკი ამას აკეთებთ, ვერ შეინარჩუნებთ ერთმანეთის მიმართ სიყვარულს. იყავით კეთილნი, მომთმენნი და გამძლენი, ყურადღებიანნი და თავაზიანნი" (ქრისტიანული სახლი, გვ. 118).

იგი პირდაპირ აკომენტარებს კოლ. 3:18-ის (და ეფ. 5:22-24) განმარტებასა და გამოყენებასთან დაკავშირებით: "ხშირად ისმის შეკითხვა: ‘შეუძლია თუ არა ცოლს გამოხატოს საკუთარი ნება?’ ბიბლია ადასტურებს, რომ ოჯახის თავი არის ქმარი. ‘ცოლებო, დაემორჩილეთ თქვენს ქმრებს’. თუკი ეს განკარგულება აქ სრულდება, მაშინ შეგვიძლია ვთქვათ, რომ ცოლის მდგომარეობა არასახარბიელოა... ბევრი ქმარი

ჩერდება სიტყვებზე: ‘ცოლებო, დაემორჩილეთ...’, მაგრამ ჩვენ წავიკითხვათ იმავე განკარგულების გაგრძელებას, რომელიც ასე ჟღერს: ‘...როგორც უფალში’ [კოლ. 3:18]. ღმერთს სურს, რომ ცოლი ყოველთვის იმყოფებოდეს ღვთის შიშში და შესცქეროდეს მის დიდებას. იგი სრულად უნდა ემორჩილებოდეს მხოლოდ უფალ იესო ქრისტეს, რომელმაც შეიძინა იგი, როგორც თავისი შვილი, საკუთარი სიცოცხლის განუზომელი ფასით... არის ის, ვინც ქმარზე უფრო მაღლა დგას, ეს მისი მხსნელია, მაგრამ თავის ქმარს იგი უნდა დაემორჩილოს ისე, როგორც უბრძანა ღმერთმა ‘როგორც უფალს’" (იქვე. გვ. 115, 116).

**კითხვები მსჯელობისათვის:**

`წარმოიდგინეთ, რომ ვიღაც ამტკიცებს, ეფეს. 5:21-33 არის მოძველებული ნაწყვეტი, რომელიც მეტად აღარ ეხება ქრისტიანულ ურთიერთობებს, რადგან იგი თავს გვახვევს ქმრის ძალაუფლებასა და ბატონობაზე აგებულ ქორწინების მოდელს. რას უპასუხებდით? თავად ნაწყვეტის რომელი მომენტები გამოგადგებოდათ თქვენი პასუხის საფუძვლად?`

`რისი მიცემა შეუძლია პავლეს რჩევას ეფეს. 5:21-33ში მათთვის, ვისაც ქორწინებაში რთული ურთიერთობების პერიოდი აქვთ?`

`ზოგიერთი ქრისტიანი ამტკიცებს, რომ დაბ. 1 და 2-ში სამყაროს შექმნის ისტორია უბრალო მეტაფორაა და რომ იგი იოტისოდენადაც კი არ არის იმის მსგავსი, თუ რა ხდებოდა სინამდვილეში, ეს კი ევოლუციის მილიარდობით წელიწადს მოიცავდა. რას გვამცნობს პავლეს მიერ ამ ისტორიის გამოყენება იმის შესახებ, თუ რამდენად პირდაპირ აღიქვამდა იგი მას?`