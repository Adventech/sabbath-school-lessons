---
title: \"ორივენი ერთ ხორცად\" ქორწინების მაგალითი 
date: 31/08/2023
---

`შეისწავლეთ დაბ. 2:15-25-ში ჩაწერილი სამყაროს შექმნის ისტორია. მამაკაცისა და დედაკაცის "ერთ ხორცად" გადაქცევის მოვლენამდე, რა მნიშვნელოვანი მოვლენებია აღწერილი ამ ნაწყვეტში?` 

პავლეს ცოლებისა და ქმრების მიმართ რჩევის გამოყენების გასაღები იმაში მდგომარეობს, რომ მისი ციტატა დაბ. 2:24დან განიხილოს (ეფეს.5:31), როგორც ამ თემასთან დაკავშირებული მთელი გამონათქვამების მწვერვალი. როცა პავლე ფიქრობს დაბადების წიგნში აღწერილი სამყაროს შექმნის ისტორიის შესახებ, იგი განიხილავს ქრისტიანული საკრებულოსა და ოჯახის ჯანმრთელობის საჭიროებებს ამ ისტორიის ფარგლებში. დაბ.2:24-ის თანახმად, ქორწინება უნდა იყოს "ერთი სხეულის" ურთიერთობა, სადაც სექსუალური ერთიანობა ანარეკლს პოვებს ემოციურ და სულიერ ერთიანობაში, ხოლო ემოციური და სულიერი ერთიანობა აზრს სძენს სექსუალურ ურთიერთობებს. თავად ღმერთი პოვებს (ქმნის) ადამისთვის სასძლოს. ადამი აღიარებს ღმერთის ამ არჩევანს. უფალი იწონებს და აკურთხებს ამ კავშირს. მხოლოდ ამის შემდეგ იქცევიან ისინი "ერთ სხეულად".

ყურადღება მიაქციეთ, რომ დაბ. 2:24-ის ციტირებისას, პავლე ირჩევს ცოდვამდე მტკიცებულებას ქორწინების შესახებ და გამოიყენებს მას მორწმუნე ცოლსა და ქმარს შორის ურთიერთობებისთვის. თანამედროვე სამყაროში, რომელიც ჯერ კიდევ ცოდვილია, სექსუალური ურთიერთობების შეუკავებელი ექსპლუატაცია მამაკაცსა და დედაკაცს შორის გვიჩვენებს, რამდენად ღრმად გაიდგა ფესვი თანამედროვე კულტურებში იდეამ, რომ სექსუალური კავშირი წარმოადგენს ქალის დამორჩილებას. პავლე ამტკიცებს, რომ სექსუალური კავშირი, რომელიც ასახულია დაბადების წიგნში, არ არის დამორჩილების, არამედ ერთიანობისაა. ეს ტექსტი არ საუბრობს ქორწინებაში ბატონობაზე, არამედ გვამცნობს ქმრისა და ცოლის კავშირზე, იმდენად მჭიდროზე, რომ ისინი იქცევიან "ერთ ხორცად". ამგვარად, ეფეს.5:21-33 და დაბ. 2:24 შეგვიძლია განვიხილოთ როგორც მნიშვნელოვანი, თანამედროვე კულტურასთან დაპირისპირებული და სექსუალობისა და ქორწინების ღვთისმეტყველებაში შესწორებების შემომტანი ტექსტები.

`თქვენი აზრით, როცა პავლე აღწერს ეკლესიაში ურთიერთობებს და ადარებს მათ ოჯახურ ურთიერთობებს, რატომ უწოდებს იგი ამას "დიდ საიდუმლოს" (ეფეს. 5:32)?`

ამავე კონტექსტში პავლე შემდეგ მუხლში ამბობს: "დიდია ეს საიდუმლო" (ეფეს.5:32). იგი ეხება ორივე მხარეს ორმაგ მეტაფორას, რომელიც მოიყვანა პავლემ: ქრისტიანული ქორწინება, რომელიც გაგებულია ქრისტესა და მისი ეკლესიის ურთიერთობის ნათელში (ეფეს.5:32) და ქრისტესა და მისი ეკლესიის ურთიერთობა, რომელიც შენდება ქრისტიანული ქორწინების ნათელში (ეფეს.5:32).

ქრისტიანული ქორწინება აღმატებული ხდება ქრისტესა და ეკლესიას შორის ურთიერთობების შედარების წყალობით. გარდა ამისა, როცა ვფიქრობთ ეკლესიასა და ქრისტეს შორის ურთიერთობებზე ქრისტიანულ ქორწინებაში ერთმანეთზე აღსავსე ზრუნვის პრიზმაში, მორწმუნეები იძენენ ქრისტესთან თავიანთი ურთიერთობების უფრო ნათელ სახეს.

`რა სახით ემსახურება ეფეს. 5:33 პავლეს მოკლედ ჩამოყალიბებულ რჩევას ეფეს. 5:21-32-ში? თუკი თქვენ დაოჯახებული ხართ, მაშინ როგორ შეგიძლიათ უფრო სრულყოთ ეს პრინციპები თქვენს ოჯახში?`