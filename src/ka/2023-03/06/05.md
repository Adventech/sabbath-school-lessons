---
title: ქრისტე, რომელიც ჩვენს გულებში დამკვიდრდა
date: 02/08/2023
---
`ჩამოთვალეთ ეფეს. 3:14-19-ში აღწერილი პავლეს სამლოცველო სათხოვრები ეკლესიის შესახებ.`

ეფეს. 3:14, 15-ის ქართულ თარგმანში გადმოცემულია სიტყვების თამაში. როცა პავლე ამბობს, რომ მუხლს იდრეკს "**მამის** წინაშე, ვის მიერაც იწოდება ყოველი **მამობა** ცაში და ქვეყანაზე", იგი მიუთითებს ფონეტიკურ კავშირზე ბერძნულ სიტყვას პატერ **(მამა)** და სიტყვას პატრია (სამშობლო, მამული; გვარი; ერი, ტომი). ეფესელთა მიმართ წერილში პავლე აღნიშნავს ღვთის დამხსნელი ჩანაფიქრის ყოვლისმომცველ ხასიათს, რომელიც თავის თავში ყველაფერს გულისხმობს (ეფეს.1:9-10) ყველა დროისთვის (ეფეს.1:21). და აქ იგი ამტკიცებს, რომ "ყოველი მამობა ცაში და ქვეყანაზე" ეკუთვნის "მამას". ყოველი გვარი, ოჯახი (პატრია) თავის სახელს იღებს მამისგან (პატერ). ეს მეტად კეთილი უწყებაა!

იფიქრეთ ამ იდეის შესახებ: თქვენი ოჯახი, მიუხედავად მისი არასრულყოფილებისა და ნაკლოვანებისა, ეკუთვნის ღმერთს. თქვენი ოჯახი ბედის მიერ მარწუხებში მოქცეული კი არ არის, არამედ ღმერთის მზრუნველ ხელშია. ღმერთს უყვარს ჩვენი არასრულყოფილი ოჯახები. ისინი ატარებენ ღვთაებრივ სახელს. ისინი ატარებენ მის ანაბეჭდს, ისინი უფლის საკუთრებას წარმოადგენენ.

ეფეს.3:16-19-ში პავლე ღმერთს სთხოვს მორწმუნეებს მიანიჭოს მდიდარი სულიერი გამოცდილება, რომელი აღნიშნულია სულის თანდასწრების შინაგანი ძალით, პავლე ახსენებს არა სამ განზომილებას, არამედ ოთხს: "განი და სიგრძე და სიმაღლე და სიღრმე" (ეფეს.3:18). იგი აშკარად არ განსაზღვრავს, თუ რისთვის გამოიყენება ეს განზომილებები, თუმცა ნათელია, რომ ისინი აღწერენ რაღაც მნიშვნელოვანის ზომას. ეს საინტერესო ამოცანაა ბიბლიის მკვლევარებისთვის. აღწერენ თუ არა ეს განზომილებები ღვთის სიბრძნეს (შეად. იობ. 11:5-9, სადაც გამოიყენება ოთხი განზომილება; ამოს. 7:7-8; გამოცხ. 11:1-2)? შესაძლებელია, ეს ოთხი განზომილება საუკეთესო იქნება, რომ განვიხილოთ როგორც "ქრისტეს სიყვარულის" უკიდეგანობის აღწერა (ეფეს. 3:19), განიხილავს რა ფრაზას "ჩაწვდეთ, რა არის განი და სიგრძე და სიმაღლე და სიღრმე" (ეფეს.3:18) როგორც შემდეგი ფრაზის პარალელური: "და შეიცნოთ ქრისტეს სიყვარული, ცოდნას რომ აღემატება" (ეფეს.3:19; შეად. რომ. 8:35-39). როგორც არ უნდა აღვიქვათ მისი სიტყვები, ეს კეთილი უწყებაა.

