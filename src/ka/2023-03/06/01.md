---
title: სახარების საიდუმლო
date: 29/07/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: ეფეს. 3. დამატებითი ტექსტები: იობ. 11:5-9; ეზეკ. 43:13-16;

ამოს. 7:7-8; გამოცხ. 11:1-2.

> <p>სამახსოვრო მუხლი:</p>
> "ხოლო მას, ვისაც ჩვენში მოქმედი ძალით შეუძლია განუზომლად მეტის კეთება, ვიდრე ჩვენ ვთხოვთ ან ვფიქრობთ, მას დიდება ეკლესიაში, ქრისტე იესოში, ყველა თაობაში უკუნითი უკუნისამდე. ამინ" (ეფეს. 3:20-21).

ეფესელთა მიმართ წერილის მესამე თავს პავლე იწყებს თემით, რომელსაც ის უკვე შეეხო, "რათა წარმართებიც თანამემკვიდრენი, თანასხეულნი და აღთქმის თანაზიარნი ყოფილიყვნენ ქრისტეში ხარების მეშვეობით" (ეფეს.3:6). და, შესაძლებელია, ეს არ ქცეულიყო დიდ სიურპრიზად თანამედროვე ეკლესიისთვის, რომელიც, ძირითადად, წარმართებისგან შედგება, მაგრამ იმ დროში ბევრ მის მკითხველს ეს აზრი სრულიად უცხოდ ეჩვენებოდა.

შემდეგ პავლე განაგრძობს შთამაგონებელ სიტყვებს და მსჯელობს თავისი უდიდესი მონდომების შესახებ, რომ სახარება ექადაგა წარმართებისთვის.

ასევე ვეცნობით მის აწმყო სირთულეებს ამ მსახურებაში, სირთულეებს, რომლებიც გულისხმობს დროს, როცა იგი რომის საპყრობილეში ქადაგებდა.

ასევე გვესმის იმ საიდუმლოს მიმართ მისი ერთგულების შესახებ, რომელიც სახარების საძირკველში დევს, რომ ეკლესიაში წარმართები თავიანთი იუდეველი დებისა და ძმების თანასწორუფლებიანი არიან. ვგრძნობთ მის მღელვარებას ეკლესიისა და მისი მსოფლიო მისიის შესახებ. ვისმენთ, თუ როგორ ლოცულობს იგი, ღმერთს ადიდებს იმისთვის, რომ თავის მადლს გამოხატავს ეკლესიის მეშვეობით.

მოკლედ რომ ვთქვათ, მოწვეულნი ვართ შევუერთდეთ პავლეს სახარების მგზნებარე ქადაგებაში.