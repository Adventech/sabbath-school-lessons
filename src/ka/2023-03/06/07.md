---
title: შემდგომი გამოკვლევებისთვის
date: 04/08/2023
---
წაიკითხეთ ელენ უაითის წიგნიდან "დიადი ბრძოლა" თავი "გამოღვიძება ჩვენს დღეებში" (გვ. 461-478).

"როგორ შეგვიძლია შევუთანხმოთ ჩვენი სავალალო სულიერი მდგომარეობა იმას, რაც ნათქვამია ჩვენს ნაწყვეტში [ეფეს.3:14-19], რომელიც აღწერს სისრულეს ხილვისა, რომლის ცოდნაც ჩვენთვის პატივსაცემია?  როგორ შეუძლია გვიმზიროს ზეცამ ჩვენ,  რომელთაც  გაგვაჩნდა  ყველა სულიერი და მიწიერი უპირატესობები, რათა აღვზრდილიყავით მადლში, მაგრამ არ გამოგვიყენებია ეს საშუალებები? მოციქულმა ეს სიტყვები იმისთვის კი არ დაწერა, რომ გვასწავლოს, შეცდომაში შეგვიყვანოს ან გააზვიადოს ჩვენი მოლოდინები მხოლოდ  იმისთვის,  რომ იმედი გაგვიცრუვდეს საკუთარ გამოცდილებაში. მან დაწერა ეს სიტყვები, რომ გვიჩვენოს, როგორი შეგვიძლია და უნდა ვიყოთ, თუკი გვსურს ცათა სასუფევლის მიმდევრობა. როგორ შეგვიძლია ვიყოთ  ღმერთის  თანამშრომელნი,  თუკი ასეთი უმნიშვნელო გამოცდილება გაგვაჩნია? ჩვენ გვაქვს ცოდნა ქრისტიანობის უპირატესობის შესახებ და უნდა ვისწრაფოდეთ ღვთის საქმეების იმ ღრმა, სულიერი გაგებისკენ, რაც სურს ღმერთს, რომ მოვიპოვოთ".

"ნამდვილად გვწამს თუ არა ბიბლიის? ნამდვილად გვწამს თუ არა, რომ  შეგვიძლია  ჩავწვდეთ  ღმერთის  შეცნობას, რაც ამ ტექსტშია წარმოდგენილი? გვწამს თუ არა ღმერთის ბაგიდან ამომავალი თითოეული სიტყვის? გვწამს თუ არა სიტყვების, რომლებიც წარმოთქვეს წინასწარმეტყველებმა და მოციქულებმა, იესო ქრისტემ, რომელიც მთელი ნათელისა და კურთხევების ავტორია და რომელშიც მკვიდრობს მთელი სიმდიდრე და სისრულე? ნამდვილად გვწამს თუ არა ღმერთის და მისი ძის?" (ადვენტ რევიუ ანდ საბბატ ჰერალდ, 1 ოქტომბერი 1889 წელი).

**კითხვები მსჯელობისათვის:**

1. შეადარეთ ეფეს. 3:20, 21-ში აღწერილი პავლეს დოქსოლოგია ახალ აღთქმაში აღწერილ სხვა დოქსოლოგიებს 2პეტრ. 3:18; იუდ. 24, 25; რომ. 11:33-36; რომ. 16:25-27; ფილიპ. 4:20. რა თემები ან იდეები ჩნდება ამ ნაწყვეტებში? როგორ შეგვიძლია აღვზარდოთ ჩვენს ცხოვრებაში ქებისა და დიდების ის დამოკიდებულება, რომლებსაც ისინი ავლენენ?

2. განიხილეთ პავლეს მიერ ბერძნული სიტყვის "პლერომა" ("სისრულე") ოთხი გამოყენება ეფესელთა მიმართ წერილის კონტექსტში (ეფეს. 1:10, 23; 3:19; 4:13).

3. ყველაზე მეტად რა შთაგაგონებთ ღვთის ყველა იმ საქმეთაგან, რომლებსაც პავლე განადიდებს ეფეს. 3-ში? რატომ?

4. პავლე ასრულებს ეფესელთა მიმართ წერილის პირველ ნახევარს ისევე, როგორც დაიწყო (ეფეს. 1:2-21), რაკი გამოიყენებს ლოცვისა და განდიდების ენას. იგი ხარობს ღმერთის ძალის გამო, რომელიც მორწმუნეთა ცხოვრებაში არსებობს ქრისტესა და სულიწმიდის მეშვეობით (ეფეს. 3:16-21). ზემოთ მოყვანილი ელენ უაითის სიტყვების გათვალისწინებით, როგორ შეგვიძლია სრულად შევიგრძნოთ ეს ძალა ჩვენს ცხოვრებაში?

