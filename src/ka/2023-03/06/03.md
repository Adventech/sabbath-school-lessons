---
title: "საუკუნეთაგან დაფარული საიდუმლო"
date: 31/07/2023
---
`რა საიდუმლო მიენდო პავლეს? იხ. ეფეს. 3:1-6.`

ეფეს. 3:1-6-ის შესწავლისას, ყურადღება მიაქციეთ შემდეგს: პირველ რიგში, პავლე წერილის ამ ნაწილს წერს მორწმუნეებს წარმართებიდან, რომლებიც იკრიბებოდნენ ეფესოს საოჯახო ეკლესიებში (ეფეს. 3:1).

მეორე მხრივ, პავლე ამტკიცებს, რომ იგია მიმღები იმისა, რასაც უწოდებს "ღვთის მადლის მნეობას", რაც მას მიეცა "თქვენთვის", მორწმუნეებისთვის წარმართებიდან (ეფეს. 3:2). ეს მნეობა ან ეს მადლის მსახურება წარმოადგენს პავლეს საშუალებას აღწეროს მისთვის მიცემული დავალება უქადაგოს სახარება ("ღვთის მადლი") წარმართებს (შეად. ეფეს. 3:7, 8).

მესამე მხრივ, პავლე ამტკიცებს, რომ მას გამოეცხადა საიდუმლო, თემა, რომლის შესახებაც მან უკვე დაწერა თავის წერილში (განსაკუთრებით ეფეს.1:9-10; 2:11-22), "ქრისტეს საიდუმლო" (ეფეს.3:3-4). პავლეს არ სურს, რომ იგი აღიქვან როგორც ვიღაც სახარების გამომგონებელი, არამედ მას, სინამდვილეში, პრეტენზია აქვს იმისა, რომ ღმერთმა მიანიჭა მას მსახურება თავისი გამოცხადებით.

მეოთხე მხრივ, პავლე მარტო არ არის იმაში, რომ მიიღო საიდუმლოს წინასწარი გამოცხადება, რადგან სულიწმიდამ იგი ასევე გაუხსნა ქრისტეს "წმიდა მოციქულებს და წინასწარმეტყველებს" იმგვარად, რომელიც აღემატება წინა თაობებისთვის ღვთის ჩანაფიქრის გამოცხადებას (ეფეს. 3:5). "წინასწარმეტყველებში" აქ, სავარაუდოდ, იგულისხმებიან ისინი, ვისაც გააჩნდა წინასწარმეტყველების ნიჭი და გამოიყენებდა მას ადრექრისტიანულ საოჯახო ეკლესიებში და არა ძველი აღთქმის წინასწარმეტყველები. საიდუმლო, რომელიც ოდესღაც დაფარული იყო, ახლა იქცა იმად, რასაც შეგვიძლია ვუწოდოთ "გახსნილი საიდუმლო".

და ბოლოს, იგი აცხადებს: "იმაში მდგომარეობს საიდუმლო, რომ ახლა რათა წარმართებიც თანამემკვიდრენი არიან იუდეველებთან ერთად, თანასხეულნი და აღთქმის თანაზიარნი ყოფილიყვნენ ქრისტეში ხარების მეშვეობით" (ეფეს. 3:6).

პავლეს მხურვალედ უყვარს სახარება და განსაკუთრებით ის, თუ როგორ ვლინდება იგი ეკლესიაში, რომელიც შედგება როგორც იუდეველებისგან, ასევე წარმართებისგან. ეს ორი ჯგუფი იქცა სამშენებლო აგურად ღვთის ახალი საკრებულოსთვის, ეკლესიისთვის (ეფეს. 2:14-16). შეგვეძლო გვეთქვა, რომ მტრები გადაიქცნენ სახარების დანაპირების "თანამემკვიდრეებად", "თანასხეულად" (ერთიანი სხეულის, ქრისტეს სხეულის თანაზიარნი) და "თანაზიარად" (ეფეს. 3:6).

`გაქვთ თუ არა ისეთი შეხედულებები, შესაძლებელია, ფარული, რომლებიც ეწინააღმდეგება სახარების მიერ გამოცხადებულ საყოველთაო ჩართულობის იდეას? როგორ უმკლავდებით მათ?`

