---
title: "ეკლესია: ღვთის სიბრძნის გამოცხადება"
date: 01/08/2023
---
`რას ამბობს პავლე ეფეს. 3:7-13-ში ღმერთისა და მისი ქმედებების შესახებ?`

პავლე კვლავ აცხადებს, რომ ის "მსახურია" "ღვთის მადლის ნიჭით" (ეფეს.3:7; შეად. ეფეს.3:1-2). ეს ნიჭი, როგორც თავად სახარება, მოცემულია არა იმიტომ, რომ ძვირფასია მიმღები, არამედ ღვთის მადლით. პავლე ხაზს უსვამს ამ მომენტს, როცა თავის თავს უწოდებს "ყველა წმიდას შორის უმცირესს" (ეფეს.3:8).

საინტერესო სხვაობას ვამჩნევთ იმაში, თუ როგორ აღწერს პავლე საკუთარ თავს, თუკი მის წერილებს შევხედავთ ქრონოლოგიური თანმიმდევრობით. თავიდანვე ჰქონდა მას პრეტენზია ღვთის მიერ გამოგზავნილი მოციქულის სტატუსზე (გალ.1:1). თუმცა მოგვიანებით, იგი თავს წარმოადგენს როგორც "უმცირესი მოციქულთა შორის" და "მოციქულად წოდების ღირსიც არა ვარ" (1კორ.15:9). აქ, ეფესელთა მიმართ წერილში იგი თავს განიხილავს როგორც "ყველა წმიდას შორის უმცირესს" (ეფეს.3:8). და ბოლოს, იგი თავის თავს აღწერს, როგორც "ცოდვილთა" "შორის პირველი" (1ტიმ.1:15).

შესაძლებელია, პავლეს აზრების მსვლელობა დაგვეხმაროს ავხსნათ ელენ უაითის ცნობილი ფრაზა: "რაც უფრო ახლოს იქნებით ქრისტესთან, მით მეტ ნაკლოვანებას აღმოაჩენთ საკუთარ ხასიათში, რადგან სულიერი მხედველობა მახვილდება. მის სრულყოფილებასთან შედარებით თქვენი სისუსტეები უფრო მკაფიოდ ჩანს " (ქრისტესკენ მიმავალი გზა, გვ. 64).

ამგვარად, რა ხდება შემდგომ? ეფეს.3:10-ში იგი წერს: "რათა ახლა ეკლესიის მეშვეობით მთავრობათ და ხელმწიფებათ ეუწყოს ცაში ღვთის მრავალმხრივი სიბრძნე". ვინ არიან აქ ნახსენები: "მთავრობანი და ხელმწიფებანი ცაში"? როგორ აუწყებს მათ ეკლესია ღვთის "მრავალმხრივი" ან მრავალწახნაგოვანი სიბრძნის შესახებ? თუმცა ეფეს.3:10-ში არ არის აღწერილი ამ ძალთა ბუნება, თუმცა, საუკეთესო იქნებოდა აღგვექვა ისინი, როგორც ბოროტი ძალები, რომლებიც უფრო დაწვრილებით არის აღწერილი ეფეს.6:1112-ში. თუკი ეს ასეა, მაშინ ახლა ეკლესია, თავის რიგებში გამაერთიანებელი ოდესღაც ერთმანეთისაგან დაშორებული ებრაელებისა და წარმართებისა, კაცობრიობის მოდგმის წევრებისა, ხმამაღალ განცხადებად იქცევა ამ "ცაში მთავრობათა და ხელმწიფებათა" ეშმაკეულებისთვის ღმერთის მომავალი განზრახვების შესახებ "ქრისტეში მოიყაროს თავი ყოველივემ, რაც ცაშია და რაც მიწაზეა" (ეფეს.1:10). მათ იციან, რომ ღვთის ჩანაფიქრი ხორციელდება და მათი დაღუპვა გარდაუვალია. თავად გაერთიანებული ეკლესიის ბუნება მეტყველებს მათი საბოლოო დამარცხების შესახებ.

`თქვენი საკრებულო სერიოზულად რომ მიდგომოდა ეკლესიის "თანამდებობრივ მოვალეობებს", რომლებიც პავლემ ეფეს. 3:10-ში აღწერა, როგორ იმოქმედებდა ეს იმაზე, თუ როგორ ექცევით თქვენ და თქვენი თანამოძმეები ერთმანეთს ეკლესიაში?`

