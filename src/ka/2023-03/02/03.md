---
title: ძვირფასი გამოსყიდვა და უსასრულო მიტევება
date: 03/07/2023
---

ცოდვა წარმოადგენდა ოდესღაც გაბატონებულ ბნელ ძალას პავლეს მსმენელთა ცხოვრებაში. მოციქული აღწერს მათ ქრისტესკენ მოქცევამდე, როგორც მოსიარულე მკვდრებს "მკვდრები რომ იყავით თქვენი დანაშაულით და ცოდვებით" (ეფეს.2:1), მაგრამ მაინც ცოცხლებს, რომლებიც "იარებოდნენ" სატანის ნების თანახმად (ეფეს.2:13). ცოდვითა და სატანის მიერ დამონებულთ არ ჰქონდათ საშუალება გათავისუფლებულიყვნენ. მათ სჭირდებოდათ

გამოსყიდვა. ღმერთმა აღასრულა იგი ქრისტეში და პავლე ზეიმობს ღვთის მადლის ორ ახალ კურთხევას მორწმუნეთა ცხოვრებაში: გამოსყიდვას და მიტევებას.

`წაიკითხეთ ეფეს. 1:7, 8. "გამოსყიდვა" არის იდეა, რომელიც ხშირად გამოიყენება ახალ აღთქმაში. როგორ გესმით პირადად თქვენთვის, რომ იესომ გამოგვისყიდა?`

`რა არის ამ "გამოსყიდვის" ფასი?`

`რით შემიძლია ვუპასუხო იესოს იმაზე, რომ მან გამომისყიდა ცოდვისა და სიკვდილის მონობისგან? `

ეფეს. 1:7-ში ბერძნული სიტყვა, რომელიც ითარგმნა როგორც "გამოსყიდვა" აპოლიუტროსის, თავდაპირველად გამოიყენებოდა მონის გამოსასყიდად ან ტყვის გასათავისუფლებლად. შეგვიძლია წარმოვიდგინოთ მონებით მოვაჭრის ხმა, რომელიც აუქციონზე წარადგენს თავის საქონელს, ასევე თავად მონის ბორკილების ხმაური. როცა ახალ აღთქმაში საუბარია გამოსყიდვის შესახებ, მაშინ ხაზი ესმევა მონათა გასათავისუფლებლად წარმოდგენილ უმაღლეს ფასს.

ჩვენი თავისუფლება მეტად ძვირი ღირს: "რომლის მიერ [იესოში] გვაქვს გამოსყიდვა მისი სისხლით" (ეფეს.1:7). გამოსყიდვის იდეა ასევე განადიდებს მოწყალე გულუხვობას ღვთისას, რომელმაც გადაიხადა ჩვენი თავისუფლების გამო. ღმერთი გვიბრუნებს ჩვენს თავისუფლებას და ღირსებას. მეტად აღარ ვართ დამონებულნი!

"იყო დახსნილი ნიშნავს, რომ გექცევიან როგორც პიროვნებას და არა როგორც საგანს. ეს ნიშნავს გახდე ზეცის მოქალაქე და არა მიწის მონა" (Alister McGrath, What Was God Doing on the Cross? p. 7).

ყურადღება მიაქციეთ იმას, რომ იდეა იმის შესახებ, თითქოს ღმერთი გამოსასყიდს უხდის სატანას, შუასაუკუნოვანია და

არა ბიბლიური. ღმერთი არაფრის ვალდებული არ არის სატანის წინაშე და არც არაფერს უხდის მას.

გოლგოთის წყალობით მოვიპოვებთ "ცოდვების მოტევებას" (ეფეს. 1:7). ჯვარზე ქრისტემ აიღო საკუთარ თავზე ჩვენი ცოდვები, როგორც წარსულის, ასევე მომავლის, "განჩინებით წაშალა თანანადებთა ხელით წერილი, რომელიც ჩვენს წინააღმდეგ იყო" (კოლ.2:14). გამოსყიდვის და მიტევების ამ საქმის აღსრულების დროს ქრისტეში ღმერთი მოქმედებს როგორც ჩვენი გულუხვი მამა, აფრქვევს ჩვენზე "მისივე მადლის სიმდიდრეს" (ეფეს. 1:7-8).

`და თუკი თქვენ თავს გამოსყიდვისთვის უღირსად მიიჩნევთ? (ამავდროულად, მართლაც არ იმსახურებთ ამაში მდგომარეობს ჯვრის მთელი არსი).`