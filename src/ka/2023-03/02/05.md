---
title: იცხოვრო მისი დიდების ამაღლებით
date: 05/07/2023
---

"მასში არჩეულნი ვიქენით კიდეც მემკვიდრეებად, რისთვისაც წინასწარ განსაზღვრული ვიყავით მისი განზრახვით, ვინც ყოველივეს იქმს თავისი ნებით, რათა  ვიყოთ  მისი დიდების საქებად ჩვენ, რომელთაც წინასწარ გვქონდა ქრისტეს იმედი" (ეფეს.1:11-12).

`ზემოთ მოყვანილი ტექსტების თანახმად, რაში მდგომარეობს თითოეული  ქრისტიანის  დიდებული  დანიშნულება?`

როგორც ჩანს, ეფესოში მორწმუნეებმა წარმოდგენა დაკარგეს ქრისტესთან  თავიანთი  მიკუთვნებულობის  შესახებ და სასოწარკვეთილებაში იმყოფებოდნენ (ეფეს.3:13). იმასთან შესაბამისად, რაც პავლემ ცოტა ხნით ადრე თქვა უკვე (ეფეს. 1:3-5), მას კვლავ სურს განამტკიცოს ისინი იმის გაგებაში, თუ რას  ნიშნავს  იყო  ქრისტიანი.  მორწმუნეები არ არიან შემთხვევითი, რომელიმე ღვთაებების ან სულიერი ძალების  თვითნებური  გადაწყვეტილებების  მსხვერპლნი. ისინი არიან ღვთის შვილები (ეფეს.1:5), რომელთაც ხელი მიუწვდებათ ქრისტეში უსასრულო კურთხევებამდე. მათ ცხოვრებაში ხორციელდება ღვთის მიზანი და ნება  (ეფეს. 1:11) უფლის გრანდიოზული ჩანაფიქრის შესაბამისად გააერთიანოს ყოველივე ქრისტეში (იხ. ეფეს.1:10). მათ შეუძლიათ მტკიცედ იყვნენ დარწმუნებულნი თავიანთ პოზიციაში ღმერთის წინაშე და მათთვის მინიჭებული კურთხევების ეფექტურობაში. მათი ცხოვრება უნდა აცხადებდეს ეფეს. 1:3-14-ის უწყებას: "კურთხეულია ჩვენი უფლის იესო ქრისტეს ღმერთი და მამა!"

როგორ შეგვიძლია პრაქტიკულ ცხოვრებაში აღვასრულოთ უფლის დანიშნულება ჩვენზე: "ემსახურო მისი დიდების საქებრად"? მოიყვანეთ რამდენიმე კონკრეტული, პრაქტიკული მაგალითი იმისა, თუ რა უნდა აკეთოს და რა არ უნდა აკეთოს ქრისტიანმა, რათა "ვიყოთ მისი დიდების საქებრად".

**რა უნდა გააკეთოს:**

`1.  `

`2.  `

`3.  `

`4.  `

**რა არ უნდა გააკეთოს:**

`1.  `

`2.  `

`3.  `

`4.  `

`განიხილეთ "მემკვიდრეობის" ცნება ეფეს. 1:11,14, 18-ში. როგორ ფიქრობთ, რატომ არის ეს ცნება მნიშვნელოვანი პავლესთვის და ჩვენთვის?`

მიგიღიათ თუ არა ოდესმე მემკვიდრეობა ვინმეს სიკვდილის შემდეგ? შესაძლებელია, ნათესავმა დაგიტოვათ ღირებული ქონება ან მნიშვნელოვანი თანხა. პავლეს აზრით, იესოს სიკვდილის მეშვეობით ქრისტიანებმა მიიღეს მემკვიდრეობა ღმერთისგან (ეფეს. 1:14) და იქცნენ ღმერთისთვის "მემკვიდრეობად" (ეფეს. 1:18).

ძველ აღთქმაში ღვთის ხალხი ხანდახან განიხილება როგორც მისი "მემკვიდრეობა" (რჯლ.9:29; 32:9; ზაქ.2:12). იგივე აზრია გადმოცემული ეფეს.1:11,18-ის სიტყვებში. პავლეს სურს, რომ მორწმუნეები აცნობიერებდნენ თავიანთ ფასეულობას ღმერთისთვის. ისინი არა მხოლოდ ღმერთის მემკვიდრეობას ფლობენ (ეფეს.1:14; 3:6; შეად. ეფეს.5:5), არამედ თავად არიან ღმერთის მემკვიდრეობა.

`რაში მდგომარეობს სხვაობა მიიღო რამე შენი შრომით ან მიიღო რამე როგორც მემკვიდრეობა? როგორ გვეხმარება მემკვიდრეობის იდეა გავაცნობიეროთ, თუ რა მოგვეცა იესოში?`