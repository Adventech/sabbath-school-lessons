---
title: შემდგომი გამოკვლევებისთვის
date: 07/07/2023
---

გვასწავლის თუ არა ეფეს. 1:3-14, რომ ღმერთი ერთ ჯგუფს წინასწარ განსაზღვრავს მარადიული სიცოცხლისთვის და სხვებს მარადიული სიკვდილისთვის? სამწუხაროდ, ბევრ ადამიანს სწამს ეს. მაგრამ მართლაც ასეა ეს თუ არა სინამდვილეში?

ამ ნაწყვეტში ქრისტეს როლი არის განმსაზღვრელი, რადგან ღვთაებრივი არჩევანი ჩვენი შვილებისა ხდება

"იესო ქრისტეს მეშვეობით" (ეფეს.1:5) ან "მასში" (ეფეს. 1:4,11). ეს გვამცნობს იმის შესახებ, რომ ღმერთის მიერ არჩევა და წინასწარ განსაზღვრა ხორციელდება ყველასთან მიმართებაში, ვინც ირჩევს რწმენას ქრისტეში, არ ხდება არჩევანი თითოეული კონკრეტული ადამიანის მიმართ, გადარჩება იგი თუ დაიღუპება, ჯერ კიდევ მის დაბადებამდე. ღვთის გადაწყვეტილება არის გააზრებული, წინასწარ განსაზღვრული, ღვთაებრივი პასუხი მათ, ვინც რწმენას ავლენს ქრისტეში.

ეფეს. 1:3-14-ში აღწერილია გადარჩენის ღვთის საქმე. ღმერთი არის "მამა", ჩვენ კი მისი "ნაშვილები" შვილები (ეფეს. 1:3-5), რომლებიც უხვად იღებენ მის კურთხევებს (ეფეს. 1:8). ჩვენ უნდა გვესმოდეს ღვთის არჩევანის და წინასწარ განსაზღვრის ენა ამ ურთიერთობის მდიდარი ენის ნათელში. ღმერთი არ არის შორეული, უგრძნობი მსაჯული, რომელიც განკარგულებებს დაშორებულ მანძილზე იძლევა, არამედ თავის ყველა შვილზე მზრუნველი მამაა (ეფეს. 3:15).

ეფეს. 1:3-14-ში (განსაკუთრებით ეფეს. 1:13-ში, სადაც ნახსენებია ისეთი სიტყვები, როგორიცაა: "მოისმინეთ" და

"იწამეთ"), წერილის სხვა ადგილებშიც (ეფეს. 2:8; 3:17;

4:1-6:20 ყოველი ეს ადგილი ხაზს უსვამს ან ვარაუდობს არჩევანის განხორციელებას და რწმენის გამოძახილს), ასევე ახალი აღთქმის სხვა ნაწყვეტებშიც (მაგ., 1ტიმ. 2:4; საქმე. 17:22-31) საუბარია იმის შესახებ, რომ ღმერთი პატივს სცემს ადამიანის არჩევანს. აქვე შესაფერისი იქნება ვახსენოთ ელენ უაითის სიტყვები: "ღმერთმა გარემოიცვა მთელი ქვეყანა მადლის ატმოსფეროთი, ისეთივე რეალურით, როგორიცაა საჰაერო ატმოსფერო, როცა ქვეყნიერებას გამოუგზავნა შეუდარებელი ძღვენი თავისი ძის სახით. ყველა, ვინც ისწრაფვის იყოს ამ მაცოცხლებელ ატმოსფეროში, იცხოვრებს და აღივსება სრულ ასაკამდე ქრისტე იესოში" (ქრისტესკენ მიმავალი გზა. გვ. 68).

**კითხვები მსჯელობისათვის:**

`რა დამოწმებებს დაამატებდით მაღლა მოყვანილი იდეის მხარდასაჭერად, რომ ღმერთი არ ირჩევს ზოგს გადასარჩენად და სხვებს კი დასაღუპად?`

`საბოლოოდ, ვისი არჩევანი განსაზღვრავს იმას, გადარჩება თუ არა ადამიანი იესოში?`

`"რომლის მიერ გვაქვს გამოსყიდვა მისი სისხლით, ცოდვების მოტევება მისივე მადლის სიმდიდრით" (ეფეს. 1:7). როგორ გვიშლის ეს ტექსტი ხსნის რეალობას მხოლოდ რწმენით და არა რჯულის საქმეებით?`