---
title: "სულიწმიდა: ბეჭედი და საწინდარი"
date: 06/07/2023
---

`ეფეს. 1:13, 14-ში პავლე მოკლედ აღწერს თავისი მკითხველების მოქცევის ისტორიას. ამ ისტორიის რა ეტაპებია აღწერილი?`

იკვლევს რა პავლე სულიწმიდის მნიშვნელოვანებას მორწმუნეთა ცხოვრებაში, იგი გამოიყენებს სულის ორ მეტაფორას: "ბეჭედს" და "საწინდარს". თავიდან იგი სულიწმიდას გამოხატავს როგორც "ბეჭედს", როცა საუბრობს სულიწმიდის თანდასწრების დაბეჭდვაზე, რაც ღვთისკენ მოქცევის მომენტის შემდგომ ხდება. უძველეს დროში ბეჭდები გამოიყენებოდა სხვადასხვა მიზნით: კანონებისა და შეთანხმებების ასლების ჭეშმარიტების დასამოწმებლად, არსებული შინაარსის ხარისხის ან რაოდენობის დასადასტურებლად (მაგ., ეზეკ.28:12) ან გარიგების (მაგ., იერ. 32:10-14, 44), კონტრაქტების, წერილების (მაგ., 3მეფ.21:8), ანდერძის და შვილად აყვანის საბუთების დასადასტურებლად. საგანზე დასმული ბეჭედი აცხადებდა როგორც საკუთრების უფლების შესახებ, ასევე ამ უფლებების დაცვის შესახებ. მათ ცხოვრებაში სულიწმიდის თანდასწრება აღნიშნავს მორწმუნის მიკუთვნებულობას ღმერთის მიმართ და მიუთითებს ღვთის დაპირებაზე, რომ დაიცავს მათ (შეადარ. ეფეს. 4:30). მათ "დაიბეჭდეს სულიწმიდის მიერ აღთქმული" (ეფეს. 1:13).

"პავლე გასაგებად აცხადებს, რომ იმ დროს, როცა ადამიანი თავის ცხოვრებას აბარებს იესოს და სწამს მისი, სულიწმიდა აღბეჭდავს (ბერძნ. სფრაგიძო) ამ მორწმუნეს ქრისტეში გამოსყიდვის დღისთვის. საოცარი განმათავისუფლებელი და დამაიმედებელი ჭეშმარიტება! სულიწმიდა აღნიშნავს ქრისტეს მიმდევრებს გადარჩენის ბეჭდით მას შემდეგ, როგორც კი პირველად იწამებენ" (Jiri Moskala, “Misinterpreted End Time Issues: Five Muths in Adventism,” Journal of the Adventist 
Theological Society 28, no. 1 (2017, p.95)).

მეორე მეტაფორა, რომელსაც პავლე გამოიყენებს სულიწმიდის აღსანიშნავად, არის "საწინდარი". სულიწმიდა არის ჩვენი მემკვიდრეობის გარანტია, რომელიც გვეძლევა მანამდე, სანამ მემკვიდრეობა გადმოგვეცემა სრულად (2კორ. 1:22; შეად. 2კორ. 5:5-ს).

სიტყვა, რომელიც ითარგმნა, როგორც "საწინდარი" (არრაბონ), აღნიშნავს "პირველ გადასახადს", "დეპოზიტს" ან "პირველად შენატანს", რომელიც აუცილებლად უნდა შეიტანოს გადამხდელმა.

ყურადღება მიაქციეთ, რომ მორწმუნეები არ იხდიან ამ პირველად შენატანს, არამედ მას ღმერთისგან იღებენ. მორწმუნის ცხოვრებაში სულიწმიდის უძვირფასესი თანდასწრება წარმოადგენს ხსნისა და გამოსყიდვის სრული მემკვიდრეობის პირველ ნაწილს, რაც მოვა ქრისტეს დაბრუნებასთან ერთად. ჩვენი საქმე არის მივიღოთ მადლიერი და მორჩილი გულით ის, რაც შემოთავაზებული გვაქვს იესოში.