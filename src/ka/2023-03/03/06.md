---
title: იესო, ყოველივე არსებული და მისი ეკლესია
date: 13/07/2023
---

პირველი ქრისტიანები, როცა კითხულობდნენ ფსალმუნი 109:1-ს, ხედავდნენ მასში იესოს ამაღლების წინასწარმეტყველებას: "უთხრა უფალმა უფალსა ჩემსა: ‘დაჯექი ჩემს მარჯვნივ, ვიდრე დავანარცხებდე შენს მტრებს შენს ფერხთა სადგამად’". ამგვარადვე აღიქვამდნენ ისინი მე-8 ფსალმუნს, რომელშიც ნათქვამია, რომ ღმერთმა "გააბატონე იგი შენი ხელის ნამოქმედარზე; ყოველივე მას დაუმორჩილე" (ფსალმ. 8:7) ფერხთით "ძე ადამიანისას" (ფსალმ. 8:5). როცა მათ

სწამდათ ბოროტი ძალების არსებობის და მათი მისწრაფების, რომ მორწმუნეები დაემორჩილებინათ თავიანთი თავისთვის, მათ ასევე სწამდათ ისიც, რომ ეს ძალები იესოს ფერხთით იმყოფებოდნენ, მის ძალაუფლებაში.

ყურადღება მიაქციეთ, როცა მამამ "ყოველივე დაუმორჩილა მის [ქრისტეს] ფერხთა ქვეშ", მაშინ "დაადგინა იგი ყველაფერზე თავად ეკლესიისა" (ეფეს. 1:22). თუმცა სიტყვა

"ყველაფერი" (ბერძნ. პანტა) უნივერსალურია, ყოვლისმომცველი ტერმინი, პავლეს ჯერ კიდევ მხედველობაში აქვს

"ძალები", რომლებიც ნახსენებია ეფეს.1:21-ში. ყოველივე არსებული, მათ შორის, კოსმიური, ზებუნებრივი, სულიერი ძალები, ემორჩილება ქრისტეს.

`რა უპირატესობები არის უფლის ეკლესიისთვის ქრისტეს ტახტზე ამაღლებაში და მის მმართველობაში ყოველივე არსებულზე როგორც ზეცაში, ასევე მიწაზე? იხ. ეფეს. 1:22, 23.`

`პირადად თქვენთვის რას ნიშნავს, რომ იესო არის ეკლესიის თავი? `

ღმერთმა მისცა ქრისტეს ყველა ბოროტ ძალაზე გამარჯვება. ეკლესიას, რომელიც მჭიდროდ არის დაკავშირებული ქრისტესთან და მისგან იღებს ყველაფერს, რაც სჭირდება, დაჰპირდა უფალი გამარჯვებას ამ მტრებზე. ღვთის ძალა, რომელიც გამოხატულია მკვდრეთით აღდგომასა და მის ამაღლებაში სამყაროს ყველა ძალაზე ზევით, ამოქმედებულია ეკლესიისთვის. ღმერთმა გამარჯვებული ქრისტე მისცა ეკლესიას, რომელიც იმდენად ერთიანია მასთან, რომ შეუძლია საკუთარ თავს უწოდოს მისი სხეული.

როგორ შეგვიძლია ჩვენ, მორწმუნეებს, შევიცნოთ ამაღლებული ქრისტე და შევიგრძნოთ ღვთის ძალა ჩვენს ცხოვრებაში? პავლე არ გვეუბნება, თუ რა უნდა გააკეთოთ ამისთვის. თუმცა ის ფაქტი, რომ ეს ნაწყვეტი დაკავშირებულია პავლეს ლოცვებთან, გვაძლევს მინიშნებას. პავლეს სწამს, რომ ღმერთი უპასუხებს მის ლოცვას. მან საკუთარი

გამოცდილებით გამოსცადა ღმერთის ძალის რეალობა, რაც ქრისტეში გამოვლინდა და სთხოვს, რომ იგი მოქმედი იყოს მორწმუნეთა ცხოვრებაში.

`როგორი იყო ლოცვაზე საპასუხოდ ღვთის ძალის შეძენის თქვენი პირადი გამოცდილება? როგორ გვაახლოებს ლოცვა ღმერთთან და ძალასთან, რომელიც შემოგვეთავაზა იესოში?`