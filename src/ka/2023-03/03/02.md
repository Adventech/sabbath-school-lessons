---
title: ლოცვა და მადლიერება
date: 09/07/2023
---

პავლე, რომელიც შთაგონებულია ახალი ამბებით იმის შესახებ, რომ ეფესელი მორწმუნეები წარმატებულები არიან იესოს რწმენასა და ერთმანეთის სიყვარულში (სავარაუდოდ, პავლეს ამის შესახებ აცნობა ტვიქიკოსმა, იხ. ეფეს. 6:21, 22), აუწყებს ეფესელებს, თუ როგორ ლოცულობს მათ შესახებ.

`წაიკითხეთ ეფეს. 1:15-23 და ეფეს. 3:14-21, ორი ნაწყვეტი, რომლებიც აღწერს პავლეს ლოცვებს ეფესოს ეკლესიის შესახებ. ჩამოთვალეთ ლოცვების ძირითადი იდეები.`

`როგორ თვლით, რატომ არის მნიშვნელოვანი ლოცვა ეკლესიის შესახებ?`

`რა გსურთ დღეს სთხოვოთ ღმერთს თქვენს ლოცვაში ეკლესიის შესახებ?`

ხანდახან ლოცვის დროს ჩვენი ხმა არის მოწყენილი ან სასოწარკვეთილი, რადგან ჩვენს ცხოვრებაში ვხვდებით გარკვეულ პრობლემას ან გამოწვევას. პავლეს ლოცვები კი სავსეა მადლიერებით. რას გვასწავლის ეს? ვიღებთ ღვთის კურთხევებს და ვმადლობთ უფალს მათ გამო. ვისწრაფვით ამოვიცნოთ უფლის ქმედებები რთულ გარემოებებში და განვადიდოთ უფალი მისი თანდასწრების გამო ჩვენს ცხოვრებაში. როცა განვადიდებთ იესოს მადლსა და ძალას (ეფეს. 1:20-23), ამით მადლიერებას გამოვხატავთ იმისთვის, რომ იგი აკურთხებს მათ, ვისზეც ვლოცულობთ. აი, რაში მდგომარეობს პავლეს ლოცვის საიდუმლო. ლოცვა არის ქებისა და მადლიერების გასაღები.

პავლემ ასევე დაწერა, რომ "არ ვწყვეტ ღვთისადმი მადლობას თქვენთვის, გიხსენებთ ჩემს ლოცვებში" (ეფეს. 1:16. იხ. აგრეთვე ფილიპ. 1:3, 4; 1თეს. 1:2; 5:16-18).

სინამდვილეში, რას ნიშნავს "ილოცეთ განუწყვეტლივ" (1თეს. 5:17)? საუბარი არ მიდის იმის შესახებ, რომ გამუდმებით მუხლებზე იდგე. ეს ნიშნავს იმას, რომ ცხოვრებაში დავდივართ ღვთის თანდასწრებისა და ძალისთვის გახსნილი გულით და ვამჩნევთ მიზეზებს მადლიერებისთვის. ეს ვარაუდობს მზადყოფნას გადავწყვიტოთ ცხოვრებისეული პრობლემები ღმერთის თანდასწრებით, ვეძიოთ მისი რჩევა, როცა პირისპირ ვხვდებით ცხოვრებისეულ სირთულეებს. ეს ნიშნავს ვიცხოვროთ არა ღვთისგან გაუცხოებულებმა, არამედ მასთან ახლო ურთიერთობაში, ყოველთვის გახსნილნი ვიყოთ ღვთაებრივი ხელმძღვანელობისათვის.

ხშირად განვიხილავთ ლოცვას, როგორც ქრისტიანული ცხოვრებისთვის გარკვეულ დანამატს, რომელსაც უნდა მივმართოთ, როცა ეს ხელსაყრელია. პავლე გვიზიარებს სხვა შეხედულებას. იგი სერიოზულად უდგება ლოცვას მორწმუნე ეფესელების შესახებ, მადლობას სწირავს მათ გამო (ეფეს. 1:16; შეად. ეფეს.1:3-14) და შუამდგომლობს მათთვის (ეფეს.1:17-23; შეად. ეფეს.3:14-21). მისთვის ლოცვა არის ქრისტიანული რწმენის უმთავრესი საქმე. ეს ნაწყვეტები შეიცავს ლოცვისკენ მოწოდებას, მოსაწვევს თითოეული ჩვენგანისთვის, გადავხედოთ საკუთარ "სამლოცველო მსახურებას" პავლეს ლოცვაში მიძღვნილობის ნათელში.

`რატომ არის ასეთი მნიშვნელოვანი ყოველთვის ვმადლობდეთ უფალს ლოცვაში?`