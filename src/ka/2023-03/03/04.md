---
title: იყო თანამოზიარე ძალისა, რომელმაც აღადგინა იგი
date: 11/07/2023
---

პავლე თავისი სამლოცველო ანგარიშის დარჩენილ მუხლებში (ეფეს.1:20-23) ავითარებს კიდევ ერთ თემას, რომლის გაცნობიერებაშიც, რისი იმედიც აქვს, სულიწმიდა დაეხმარება მორწმუნეებს ღვთის დიადი ძალა, რომელსაც მათ გამო ავლენს. პავლე იმით იწყებს, რომ მიუთითებს ხსნის ისტორიის ორ მოვლენაზე, როგორც ღმერთის ძალის მთავარ გამოხატულებას: 1) იესოს მკვდრეთით ადღგომა; 2)იესოს ზეცად ამაღლება და მისი ტახტზე აყვანა (ეფეს. 1:20).

`როგორ გამოიხატება ღვთის ძალა იესოს აღდგომაში? იხ. ეფეს. 1:20; 1კორ. 15:20-22; ფილიპ. 3:8-11; ებრ. 13:20, 21; 1პეტრ.1:3.`

იესოს აღდგომა უდაო ფაქტს წარმოადგენს ქრისტიანებისთვის (1კორ.15:14,17). ზუსტად იესოს აღდგომის მიზეზით, ღმერთის ერთგული მორწმუნეებიც ელიან ქრისტეს დაბრუნების დროს დიდებულ მომავალ აღდგომას (1კორ. 15:20-23). ქრისტეს აღდგომის საფუძველზე, დღეს შეგვიძლია მივმართოთ მას კურთხევებისთვის, მათ შორის სულიწმიდის ჩვენს ცხოვრებაში თანდასწრებისთვისაც.

სურათი იმისა, რომ ღმერთმა "თავის მარჯვნივ დასვა [ქრისტე]" (ეფეს.1:20), აღებულია ფსალმ.109:1-დან, რომელიც ყველაზე ხშირად ციტირებადი ნაწყვეტია ახალ აღთქმაში (ზემოთ ჩამოთვლილი ყველა მუხლი,  სავარაუდოდ, მას ეყრდნობა). ქრისტეს ამაღლებას დიდი მნიშვნელობა აქვს ეფესელთა მიმართ წერილში. მორწმუნეები "ცათა შინა თანადაგვსხა ქრისტე იესოში" (ეფეს. 2:6). გარდა ამისა, პავლე ეყრდნობა ქრისტეს ამაღლებას, როგორც წინასწარ ტკბობას იმ  დროისა, როცა ქრისტე აღავსებს  ყველაფერს და ნიჭებს უბოძებს თავის ეკლესიას (ეფეს. 4:8-11).

ეფეს. 4:8-11-ში პავლე გვაფრთხილებს მამის ტახტზე ქრისტეს გარინდებული გამოსახულების აღქმის გამო და უფრო მეტად წარმოგვიდგენს "მოქმედ ახალ სურათს ამაღლებული ქრისტესი, რომელიც თავისი სულით დადის სამყაროში, იმარჯვებს და იმისთვის, რომ გაიმარჯვოს" (F. F. Bruce, The Epistles to 2 the Colossians, to Philemon, and to the Ephesians, p. 133). ამგვარად, პავლე ასახავს ქრისტეს ამაღლებას/მეფედ კურთხევას არა მხოლოდ როგორც ღვთაებრივი ძალის ხატებას, რომელიც შეთავაზებულია მორწმუნეებისთვის, არამედ როგორც ამ ძალის წყაროს.

`რა შემთხვევებში გვჭირდება ქრისტეს ძალა? რა ქმედებებმა შეიძლება შეუშალონ ხელი მის ძალასთან ჩვენი მხრიდან ხელმისაწვდომობას?`