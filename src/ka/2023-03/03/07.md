---
title: შემდგომი გამოკვლევებისთვის
date: 14/07/2023
---

ყურადღებით წაიკითხეთ ქრისტეს ამაღლების ეს ორი ნაწყვეტი ელენ უაითის ნაშრომებიდან:

"ქრისტე, რომელიც ზეციური კარიბჭით შევიდა, გამეფდა ანგელოზთა საერთო დიდებასა და თაყვანისცემაში. როგორც კი ეს აღსრულდა, სულიწმიდა უხვად გადმოვიდა მოწაფეებზე და ქრისტე ჭეშმარიტად განდიდდა იმ დიდებით, რომელიც მას ჰქონდა მამასთან მარადისობიდან. ორმოცდაათობაზე სულიწმიდის გადმოსვლა მოწმობდა იმის შესახებ, რომ მხსნელი ავიდა ტახტზე. თავისი დანაპირების თანახმად, მან გამოუგზავნა თავის მიმდევრებს სულიწმიდა ზეციდან ნიშნად იმისა, რომ, როგორც მეფემ და მღვდელმა, მან მიიღო ყველანაირი ძალაუფლება ზეცასა და მიწაზე და გახდა ცხებული თავის ერზე" (მოციქულთა საქმეები. გვ. 38).

"მამა გულში იკრავს თავის ძეს და ბრძანებს: ‘დაე, თაყვანი სცეს მას ღვთის ყველა ანგელოზმა’ (ებრ.1:6). ენით გამოუთქმელი სიხარულით აღიარებენ მთავრობანი, ძალაუფლებანი და ძალნი სიცოცხლის მთავრის ხელმძღვანელობას. ანგელოზთა მხედრობა მუხლს იყრის მის წინაშე და სიხარულის საგალობლები ავსებს ზეცას: ‘ღირსია დაკლული კრავი მიიღოს ძალა და სიმდიდრე, სიმტკიცე, დიდება, პატივი და კურთხევა’ (გამოცხ. 5:12). საზეიმო საგალობლებს ხმას უწყობენ ქნარები და მთელ ზეცაში გაისმის ქება-დიდებისა და სიხარულის ხმები. სიყვარულმა გაიმარჯვა. დაკარგული ნაპოვნია. ზეცას ამაღლებული მელოდიები ფარავს: ‘ტახტზე მჯდომსა და კრავს კურთხევა და პატივი, დიდება და ძლიერება უკუნითი უკუნისამდე’ (გამოცხ. 5:13)" (ქრისტე წუთისოფელის იმედი. გვ. 834, 835).

**კითხვები მსჯელობისათვის:**

`იმსჯელეთ სიტყვაზე "ახლა" და ფრაზაზე "ჯერ არა", რომლებიც მიმართულია იესოს ამაღლებასთან. რა აზრით არის იესო უკვე "ახლა" უფალი, "ყოველი არსებულისა", რომელსაც ვერ აღემატებიან დემონური ძალები? და რა აზრით არის მიმართული მომავალზე მისი სრული ბატონობა ყოველივე არსებულზე "ჯერ არა" (1კორ. 15:24-28).`

`რამდენად შეესაბამება თქვენი ცხოვრება იმას, რომ ქრისტე არის უფალი ყოველივე არსებულზე? არსებობს თუ არა ცხოვრების რომელიმე მხარე, სადაც თქვენს თავს გადასცემთ სხვა ძალების ძალაუფლებას, რომლებზეც ქრისტემ უკვე გაიმარჯვა? როგორ განსაზღვრავთ, თუ ვისი ძალაუფლების ქვეშ იმყოფებით და რა უნდა გააკეთოთ, რომ არ აღმოჩნდეთ ბოროტი ძალების ძალაუფლებაში?`