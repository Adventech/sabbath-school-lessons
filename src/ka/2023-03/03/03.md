---
title: სულიწმიდით გაცისკროვნების გამოცდილება
date: 10/07/2023
---

"არ ვწყვეტ ღვთისადმი მადლობას თქვენთვის, გიხსენებთ ჩემს ლოცვებში, რათა მოგცეთ თქვენ ჩვენი უფლის იესო ქრისტეს ღმერთმა, დიდების მამამ, სიბრძნისა და გამოცხადების სული მის შესაცნობად" (ეფეს. 1:16, 17).

გამოააშკარავებს რა პავლე თავისი ლოცვების შინაარსს, იგი ახსენებს ერთ მთავარ სათხოვარს, რომლითაც მიმართავს ღმერთს. მან უკვე აღნიშნა, რომ სულიწმიდა შევიდა მორწმუნეთა ცხოვრებაში მათი ღვთისკენ მოქცევის დროს (ეფეს. 1:13, 14). ახლა პავლე ლოცულობს სულიწმიდის ახალ კურთხევაზე, რათა მათ შეიძინონ აუცილებელი სულიერი ხედვა, რომელიც ყურადღებას ამახვილებს იესოს  უფრო ღრმა გაგებაზე ("მის შესაცნობად", ეფეს. 1:17).

`პავლე ლოცულობს, რომ სულიწმიდამ მორწმუნეებს მოუტანოს განსაკუთრებული გაგება. წაიკითხეთ ეფეს. 1:17-19 და გამოყავით ამ ნაწყვეტში აღწერილი პავლეს თხოვნები.`

`დააფიქსირეთ თქვენი აზრი და ახსენით თქვენი სიტყვებით შემდეგი ბიბლიური გამონათქვამები 1:17-19 ტექსტებიდან:`

`"სიბრძნისა და გამოცხადების სული"`

`"გაანათლოს თქვენი გულის თვალები"`

`"მოწოდების იმედი"`

`"მემკვიდრეობის სიმდიდრე"`

როცა პავლე ლოცულობს მათი ხედვის შესახებ (ეფეს. 1:18), იგი ლოცულობს, რომ ისინი ყურადღებიანი იყვნენ წარსული ქმედებების მიმართ, რომლებიც ღმერთმა უკვე მოიმოქმედა მათი გადარჩენისთვის (ეფეს.1:3-9, 11-13) და დიდებული მომავლისთვის, რომელიც მან უზრუნველყო მათთვის (ეფეს. 1:10, 14).

როცა იგი ლოცულობს "დიდებული მემკვიდრეობის სიმდიდრე წმიდათათვის" (ეფეს. 1:18) გაგებაზე, იგი ახსენებს ძველაღთქმისეულ იდეას მორწმუნეთა შესახებ, როგორც ღმერთის სამკვიდრო (რჯლ. 9:29; 32:9; ზაქ. 2:12, შეად. ეფეს. 1:11). მას სურს, რომ იცოდნენ, ისინი არა მხოლოდ ფლობენ მემკვიდრეობას ღმერთისგან, არამედ თავადაც არიან ღვთის სამკვიდრო. პავლეს სურს, რომ მათ გააცნობიერონ თავიანთი ფასეულობა ღმერთის წინაშე.

როცა პავლე ლოცულობს სულიერი გაცისკროვნების შესახებ იმასთან დაკავშირებით, თუ "რა განუზომელია მისი ძალის სიდიადე ჩვენში", (ეფეს.1:19) მორწმუნეებში, იგი წარმოიდგენს, თუ როგორ მოაქვს სულიწმიდას მათთვის ღვთის ძალის უკიდეგანობის ახალი გაგება და ხელმისაწვდომს ხდის ამ ძალას მათთვის.

ყველა თავის ლოცვაში პავლეს სურს, რომ ეფესელებმა თავად გამოსცადონ ის, რაც მიეცათ იესოში.

`როგორ შეგიძლიათ უკეთ შეიგრძნოთ ის, თუ "რა განუზომელია მისი ძალის სიდიადე ჩვენში", მორწმუნეებში? რას ნიშნავს ეს?`