---
title: ქრისტე ყველა ძალაზე ზემდგომია
date: 12/07/2023
---

პავლე ზეიმობს იესოს ამაღლების გამო, რომელიც ახლა მამის გვერდით ზის სამყაროს ტახტზე. განსაზღვრა რა პავლემ ქრისტეს მდგომარეობა მამასთან მიმართებაში ("თავის მარჯვნივ დასვა ზეცაში" ეფეს. 1:20), იგი გადადის იესოს ურთიერთდამოკიდებულებაზე "ძალებთან". მამის თანამმართველი იესო ყველა მათგანზე "მაღლა" (ეფეს. 1:21) დგას.

შეადარეთ პავლეს მიერ ნახსენები ბოროტების სულიერი ძალები ეფეს. 1:21; 2:2; 6:12-ში. როგორ ფიქრობთ, რატომ აინტერესებს ასე პავლეს ეს ძალები?  

საქმე. 19:11-20-ში აღწერილი სკევას შვიდი ვაჟიშვილის ისტორია გვიჩვენებს, რომ პავლეს დროის ეფესო იყო ქალაქი, რომელშიც ფართოდ გამოიყენებოდა ჯადოქრობა.

"მთელი ელინური სამყაროს ჯადოქრული პრაქტიკის მთავარ სახასიათო თვისებას წარმოადგენდა იმის ცნობიერება, რომ სულების სამყარო ზეგავლენას ახდენს პრაქტიკულად ცხოვრების თითოეულ ასპექტზე. ჯადოქრების მიზანს წარმოადგენდა ის, რომ განერჩიათ ერთმანეთისგან კეთილი და ბოროტი სულები და შეესწავლათ სხვადასხვა ქმედებები, ასევე მიმართებითი ძალა და მათი ძალაუფლება. ამ ცოდნის წყალობით შეიძლებოდა შეექმნათ საშუალებები (ზეპირსიტყვიერი ან წერილობითი შელოცვების, ამულეტებისა და ა.შ. დახმარებით) სულების გამოსაყენებლად ცალკეული ადამიანის ინტერესებში. საჭირო შელოცვის დახმარებით შეიძლებოდა ყოფილიყო დაავადების განკურნება, რომელიც სულმა გამოიწვია, [ან] ეტლების ორთაბრძოლის მოგება" (Clinton Arnold, Power and Magic: The Concept of Pewer in Ephesians, p. 18).

`დღესდღეობით რა ფორმებით გამოიხატება არაამქვეყნიური ძალების მიმართ რწმენა? მოიყვანეთ მაგალითები.`

`რისი შეთავაზება შეგიძლიათ ადამიანებისთვის, რომლებიც მიმართავენ ასეთ ძალებს?`

შელოცვებში ღვთაებებისა და სულიერი ძალების ხსენების მიმართ ინტერესი ეფესოში რელიგიური ცხოვრების მახასიათებელ თვისებას წარმოადგენდა (საქმე.19:13). პავლეს სიცხადე შემოაქვს ქრისტესა და ამ "ძალების" ურთიერთდამოკიდებულებაში ამაღლებული იესო "ყველა მთავრობაზე, ხელმწიფებაზე, ძალზე, უფლებაზე და ყოველივე სახელზე მაღლაა" (ეფეს.1:21).

იმისთვის, რომ პავლე დარწმუნებულიყო, მისი მსმენელები აცნობიერებენ,  რომ  იესოს  სუვერენულ  ძალაუფლებაში არ არსებობს არანაირი ძალა, იგი ფრთხილად მიანიშნებს შელოცვებში ღვთაებების სახელების ხსნების პრაქტიკაზე

"და ყოველივე სახელზე" (ეფეს.1:21). სივრცის განზომილებიდან დროის განზომილებაში გადასვლისას პავლე ხაზს უსვამს ამაღლებული იესოს მმართველობის შეუზღუდავ ქრონოლოგიას. მისი ძალაუფლება ყველა ძალაზე ვრცელდება

"არა მარტო ამ საუკუნეში, არამედ მომავალშიც" (ეფეს. 1:21).

`როგორია იმავე ბოროტი ძალების ზოგიერთი თანამედროვე გამოხატულება? როგორ შეგვიძლია ვიყოთ დარწმუნებულნი, რომ არც ერთი მათგანის ხაფანგში არ გავებმებით?`