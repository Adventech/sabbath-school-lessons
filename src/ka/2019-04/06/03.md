---
title:  რჯულის  წაკითხვა  და  მოსმენა
date:   04/11/2019
---
ეზრამ  მოიტანა  მოსეს  რჯულის  წიგნი  შეკრების  წინაშე  წასაკითხად. რას  კითხულობდა  ის? იმეორებდა  თუ  არა  ის  მხოლოდ  ათ  მცნებას  მთელი  შუადღის  განმავლობაში? რჯულის  წიგნის  დამოწმებაში  დაბადების  წიგნიდან  მეორე  რჯულის  წიგნამდე  მოსეს  ხუთწიგნეული, იგივე  თორა  უნდა  მოვიაზროთ. შესაბამისად, ტერმინი "რჯული" თავის  თავში  მხოლოდ  წაკითხულის  ნაწილს  გულისხმობს; უმჯობესი  იქნებოდა  თუ  მას "დარიგებად" გადავთარგმნიდით. წმიდა  წერილის  სიტყვები  ღვთის  დარიგებებია, რომლებიც  გვიჩვენებს, თუ  რა  გზას  დავადგეთ, რომ  არ  დავიკარგოთ. როდესაც  ეზრა  კითხულობდა, ხალხი  ეცნობოდა  თავის  ისტორიას – ღვთის  ერის  ისტორიას, შექმნიდან  იესო  ნავეს  ძემდე. ისტორიების, სიმღერების, ლექსების, კურთხევებისა  და  კანონების  მეშვეობით  ისინი  იხსენებდნენ  ღმერთთან  ერთად  განვლილ  გზას  და  ღმერთის  ერთგულებას. თორა "რჯულს" შეიცავს, მაგრამ  ის  მასზე  მეტიცაა; ის  მოიცავს  ღვთის  ერის  ისტორიას  და  წარმოაჩენს  გზას, რომლითაც  უფალს  მიჰყავს  ის. ეს  კი, თავის  მხრივ, ეხმარება  ხალხს  სათავეების  დანახვასა  და  საკუთარი  თვითმყოფადობის  გაცნობიერებაში.

`წაიკითხეთ  ნეემ. 8:3; რჯლ. 4:1; 6:3,4; იესო  ნავ. 1:9; ფსალმ. 1:2; იგავ. 19:20; ეზრ. 37:4; მათ. 17:5. როგორ  დამოკიდებულებას  გვასწავლის  ეს  მუხლები  ღმერთის  სიტყვისდამი?`

ღვთის  სიტყვის  მოსმენის  სურვილი, როგორც  ჩანს, იმის  შედეგი  იყო, რომ  ეზრა  იერუსალიმში  გადმოსახლების  მომენტიდან 13 წლის  განმავლობაში  უკითხავდა  და  ასწავლიდა  მას  ხალხს. მან  მიუძღვნა  თავი  ღმერთის  საქმეს  და  ვითარების  შეცვლა  გადაწყვიტა. ღმერთის  სიტყვა  რეალური  გახდა  ხალხისთვის, რადგან  ისინი  გამუდმებით  ისმენდნენ  მას  ეზრასგან. შედეგად  კი  მათ  მიიღეს  ღვთის  სიტყვის  შესწავლის  გააზრებული  გადაწყვეტილება, რადგან  ეს  მათთვის  საინტერესო  იყო. ეს  იყო  მიზეზი  იმისა, რომ  მათ  ნებაყოფლობით  და  პატივისცემით  მიმართეს  თორას.

ღვთის  სიტყვის  შესწავლა  გვეხმარება  უფრო  ღრმა  ურთიერთობა  გვქონდეს  ღმერთთან.

`როგორი  დამოკიდებულება  გაქვთ  ღმერთის  სიტყვასთან? სხვა  სიტყვებით, თუ  ამტკიცებთ, რომ  მიიღეთ  ის, როგორ  ვლინდება  ეს  თქვენს  ცხოვრებაში, ცდილობთ  თუ  არა, რომ  დაემორჩილოთ  იმას, რასაც  წმინდა  წერილი  ასწავლის? როგორი  იქნებოდა  თქვენი  ცხოვრება  ღმერთის  სიტყვის  გარეშე?`