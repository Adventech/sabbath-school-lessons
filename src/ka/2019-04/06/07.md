---
title:  შემდგომი  გამოკვლევისათვის
date:   08/11/2019
---


წაიკითხეთ  თავი "ღვთის  რჯულით  დამოძღვრილნი" ე. უაითის  წიგნიდან "მეფეები  და  წინასწარმეტყველები", გვ. 661-668.

"ახლა  მათ  მისი  აღთქმებისდამი  რწმენა  უნდა  გამოემჟღავნებინათ. ღმერთმა  მიიღო  მათი  მონანიება  და  მათ  უნდა  ეხარათ  იმით, რომ  ცოდვები  მიეტევათ  და  ღვთის  გულმოწყალება  დაუბრუნდათ.

ღმერთისადმი  ყოველ  ჭეშმარიტ  მოქცევას  დიდი  სიხარული  მოაქვს  ცხოვრებაში. სულიწმიდისათვის  საკუთარი  თავის  მიძღვნის  შემდეგ, ცოდვილი  უკეთ  ხედავს  სხვაობას  თავის  გარყვნილებასა  და  ცოდვიანობას  და  იმის  სიწმიდეს  შორის, ვინც  ყველა  გულს  იცნობს. ის  საკუთარ  თავს  მსჯავრდადებულ  ცოდვილად  აცნობიერებს. მაგრამ  არ  ღირს  იმედის  დაკარგვა, რადგან  ცოდვილს  მიტევება  ელის. მას  შეუძლია  გაიხაროს  იმაზე  ფიქრით, რომ  მისი  ცოდვები  მიტევებულია, იხაროს  ზეციერი  მამის  ყოვლისმიმტევებელ  სიყვარულში. ღმერთი  განდიდდება, როდესაც  სიყვარულით  ჩაიკრავს  გულში  ცოდვილ, მაგრამ  მომნანიებელ  ადამიანს, მოუშუშებს  ნაიარევს, განწმედს  ცოდვებისაგან  და  ხსნის  სამოსელით  შემოსავს" (ე. უაითი, "მეფეები  და  წინასწარმეტყველები", გვ. 668).

**კითხვები  მსჯელობისთვის:**

`1. რა  პირობით  შეიძლება  უფლის  თანდასწრებით  გახარება? (იხ. ნეემ. 8:10)? არის  თუ  არა  საჭირო  ჩვენი  ქმედებები  იმისათვის, რომ  გამოვცადოთ  ღმერთის  ძლიერება  და  მიტევება  ჩვენს  ცხოვრებაში? თუ  კი, მაშინ  კონკრეტულად  რისი  გაკეთებაა  საჭირო?`

`2. როგორ  დავიცვათ  წონასწორობა  საკუთარ  ცოდვებზე  წუხილსა  და  უფალში  სიხარულს  შორის? როგორ  პასუხობს  ამ  შეკითხვას  რჯულისა  და  სახარების  ჰარმონიული  ერთობა? რომ. 3:19-24.`

`3. წაიკითხეთ  ნეემ. 8:10, სადაც  ნეემია  ეუბნება  ხალხს: "წადით, ჭამეთ  ცხიმიანი  და  დალიეთ  ტკბილი  და  იქიდან  წილობები  იმათ  გაუგზავნეთ, ვისაც  არაფერი  მოუმზადებია, რადგან  ეს  დღე  წმიდაა  ჩვენი  უფლისთვის; და  ნუ  სწუხხართ, რადგან  სიხარული  უფლის  წინაშე  სიმტკიცეა  თქვენი". როგორ  გვასწავლის  მოცემული  ნაწყვეტი  უფალში  სიხარულს? რას  ნიშნავს  ამ  კონტექსტში "ეს  დღე  წმიდაა"?`