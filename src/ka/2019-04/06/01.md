---
title:  სიტყვის წაკითხვა
date:   02/11/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
   ნეემ. 8:1-8; რჯლ. 31:9-13; მათ. 17:5; საქმე. 8:26-38; ნეემ. 8:9-12; ლევ. 23:39-43;
  
> <p>სამახსოვრო მუხლი:</p>  
>  "და კითხულობდნენ ისინი წიგნიდან, ღვთის რჯულიდან, გარკვევით, განმარტავდნენ და ხალხიც იგებდა წაკითხულს" (ნეემ. 8:8).

   იერუსალიმის კედლის მშენებლობა დასრულდა. ნეემიას ხელმძღვანელობით ისრაელიანებმა  ჭიშკარიც დააყენეს და ამგვარად, შეასრულეს მათი მთავარი ამოცანა. როდესაც კედელი უკვე აშენებული იყო, გარშემომყოფი ერები აღფრთოვანდნენ და აღიარეს, რომ "ღვთის შეწევნით გაკეთდა ეს საქმე" (ნეემ. 6:16). მტრები მიხვდნენ, რომ ისრაელის ღმერთი რეალურია, რადგან ყველა იმ წინააღმდეგობისა და სიძულვილის მიუხედავად, რომელსაც ისრაელიანები აწყდებოდნენ, ისინი მაინც განაგრძობდნენ თავიანთი საქმის კეთებას. 
   
   კედლის მშენებლობის დასრულების შემდეგ ნეემიამ იერუსალიმის ხელმძღვანელად თავისი ძმა, ხანანი, ხოლო იერუსალიმის ციხე-სიმაგრის უფროსად – ხანანია დანიშნა. ორივე მათგანის არჩევა განპირობებული იყო არა ნათესაური კავშირებით, არამედ  მათი პატიოსნებით, სანდოობითა და ღვთისმოშიშობით (ნეემ. 7:2). კედლის მშენებლობა ელულის თვის ოცდამეხუთე დღეს დასრულდა (მე-6 თვე; იხ. ნეემ. 6:15).
   
   რა ხდებოდა ამის შემდეგ? ნეემიას წიგნის მომდევნო თავები (იხ. ნეემ. 8-10)  ტიშრის თვეში, მე-7 თვეში მომხდარი მნიშვნელოვანი მოვლენების სერიას აღწერს (იხ. ნეემ. 8:2). ამ მუხლებში შეგვიძლია დავინახოთ, თუ როგორი სიხარულით გადაწყვიტეს ისრაელიანებმა, რომ დამორჩილებოდნენ ღმერთის სიტყვას. 
