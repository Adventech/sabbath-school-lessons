---
title:  მათ ქალაქებში
date:   25/11/2019
---

   `წაიკიხთხეთ ეზრ. 2; ნეემ. 7. რა აქვთ მათ საერთო?`
   
ნეემიას მე-7 თავი ეზრას წიგნის მე-2 თავის გამიზნული გამეორებაა (ეს არის იმ ადამიანთა სია, რომლებიც ზერუბაბელსა და იესოსთან ერთად დაბრუნდნენ ბაბილონის ტყვეობიდან). ისევ და ისევ, ჩამონათვალი აქაც  მოსაბეზრებლად შეიძლება მოგვეჩვენოს, მაგრამ ის ერთ მნიშვნელოვან მომენტზე მიანიშნებს – ღმერთი ზრუნავს ისეთ დეტალებზე, რომელთა მიმართ ჩვენ შეიძლება გულგრილნი ვიყოთ. 

   ახლა იერუსალიმის კედლები უკვე აშენებულია და ბიბლიურ ტექსტს სურს გვაჩვენოს, რომ ამ მნიშვნელოვან მოვლენას სამშობლოში დაბრუნებულ ისრაელიანთა პირველმა თაობამ,  ეზრასა და ნეემიას თაობამ შეუწყო ხელი, თუმცაღა ეს წარმატება მათ მხოლოდ ღმერთმა არგუნა.   ამჟამინდელი თაობა წინა თაობათა წარმატებებს ემყარება, თუმცა ბევრი წინააღმდეგობა ჩნებოდა, ამოცანა რთული იყო და ისე სწრაფად ვერ გადაიჭრა, როგორც მათ სურდათ. 
   
   ეზრამ და ნეემიამ, როგორც ხელმძღვანელებმა, მშვენიერი სამუშაო შეასრულეს და ხალხმაც თავისი წვლილი შეიტანა მასში. ყოველი ჯგუფი განსაზღვრული დავალებების შესრულებით იყო დაკავებული, შედეგი კი შთამბეჭდავი აღმოჩნდა. დასაწყისი (იხ. ეზრ.2) დაკავშირებულია დასასრულთან (იხ. ნეემ. 7), როდესაც მეორე ტაძარიც აღდგენილი და მთელი იერუსალიმიც უკვე  აშენებულია.
   
`წაიკითხეთ ნეემ. 7. რამდენად წარმატებული იყვნენ ისინი თავის სურვილში შეესრულებინათ ღვთის ნება?` 

"ისრაელის ძენი თავიანთ ქალაქებში იყვნენ" (მუხლი 73).
   სამშობლოში დაბრუნებაც და ტაძრისა და ქალაქის აღდგენაც ბევრი თვალსაზრისით არის გასაოცარი. დამპყრობლებმა, რომლებმაც მრავალი წლის წინ დააცარიელეს მათი ქალაქი, დაანგრიეს მათი ტაძარი და განდევნეს ისინი  ამ ტერიტორიიდან, ახლა იმავე მიწაზე აბრუნებენ მათ, აღადგინეს ქალაქი და ტაძარიც კი. ეს სასწაული იყო როგორც მათთვის, ასევე გარშემომყოფი ერებისთვისაც. ეს ყოველივე შესაძლებელი გახდა ღმერთის ნებითა და მისი აღთქმებით.
   
`რა გეჩვენებათ უიმედოდ თქვენს ცხოვრებაში, მაგრამ ამის მიუხედავად მაინც ენდობით უფალს, რომელიც აუცილებლად დაგეხმარებათ ყველა განსაცდელის გადალახვაში?`
