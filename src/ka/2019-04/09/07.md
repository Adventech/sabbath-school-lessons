---
title:  შემდგომი გამოკვლევისთვის
date:   29/11/2019
---

    წაიკითხეთ თავი "ვართ თუ არა ნამდვილი ქრისტიანები?" ე. უაითის წიგნიდან "ქრისტესკენ მიმავალი გზა", გვ. 70-82. 
        
"არიან ადამიანები, რომლებმაც შეიმეცნეს ქრისტეს შემნდობი სიყვარული და მთელი გულით სურთ იყვნენ ღმერთის შვილები, მაგრამ აცნობიერებენ, რომ მათი ხასიათი არასრულყოფილია და მათი ცხოვრება - მანკიერი. ამიტომ შეიძლება ადვილად შეეპაროთ ეჭვი იმაში, რომ მათი გული განახლებულია სულიწმიდით. ასეთებს მინდა ვუთხრა: ნუ ჩავარდებით სასოწარკვეთილებაში. ჩვენ ჯერ კიდევ არაერთხელ მოგვიწევს ქრისტეს წინაშე მოდრეკა და ტირილი ჩვენი მარცხისა და შეცდომების გამო, მაგრამ სულით არ უნდა დავეცეთ. თუნდაც მტერი იმარჯვებდეს, ღმერთი არ გვდევნის, არ გვტოვებს და არც უარგვყოფს. არა, ქრისტე ღვთის მარჯვნივ არის და შუამდგომლობას გვიწევს… მას სურს აღგადგინოთ თავისთვის, დაინახოს თქვენში თავისი სისპეტაკისა და სიწმიდის ანარეკლი. საკმარისია დამორჩილდეთ მას და მაშინ დამწყები თქვენში კეთილი საქმისა შეასრულებს კიდეც მას იესო ქრისტეს დღემდე. უფრო მხურვალედ ილოცეთ, განმტკიცდით რწმენაში. როდესაც აღარ ვენდობით საკუთარ ძალას, მოდით, მივენდოთ ჩვენი გამომსყიდველის ძალას და ხოტბა შევასხათ მას - ჩვენი სახის განმაცოცხლებელს" (ე. უაითი, ქრისტესკენ მიმავალი გზა, გვ. 80-81).

**კითხვები მსჯელობისთვის:**

`1. დაუკვირდით დანიელ წინასწარეტყველის წიგნის მე-2 თავს და დაფიქრდით, როგორ შეძლო დანიელმა ათასი წლით ადრე, ასეთი სიზუსტით  ეწინასწარმეტყველა იმპერიათა ზრდა და დაცემა, თანამედროვე ევროპის დაქსაქსულობაც კი (დიდი სიზუსტით). რა ნუგეშს გვაძლევს ეს წინასწარმეტყველება, რომელიც გვაჩვენებს, რომ ღმერთი არეულობებს მიღმაც ხედავს მომავალს და წინასწარ გვიცხადებს მას?`

 `2. ღმერთმა ყველაფერი იცის ჩვენს შესახებ. ეს გვამშვიდებს და გვანიჭებს დაცულობის განცდას, გვარწმუნებს იმაში, რომ მისი მფარველობის ქვეშ ვიმყოფებით. "მაგრამ ახლა, ასე ამბობს უფალი, შენი შემქმნელი, იაკობ, და შენი გამომსახველი, ისრაელ: "ნუ გეშინიათ, რადგან გამოგისყიდეთ, მოგიწოდეთ თქვენი სახელით; ჩემი ხართ თქვენ" (ეს. 43:1). როგორ დავარწმუნოთ ადამიანები ღმერთის მზრუნველობასა და თანდასწრებაში მაშინ, როდესაც ემოციურ, სოციალურ ან ფინანსურ კრიზისს განიცდიან?`
 
 `3. განიხილეთ ოთხშაბათი დღის გაკვეთილში დასმული შეკითხვა, რომელშიც საუბარია იმაზე, რომ ეზრას არ სურდა მეფისგან დახმარების მიღება, რადგან ამას შეეძლო გაეუფასურებინა მისი ნათქვამი ღმერთის შესახებ.  ჩვენ ვიცით, რომ ღმერთი მკურნალია. ნიშნავს თუ არა ეს იმას, რომ ექიმთან მიმართვით ღმერთის, როგორც ჩვენი მკურნალისადმი რწმენის არქონას გამოვხატავთ? იმსჯელეთ ამ შეკითხვაზე თქვენს ჯგუფში.`
