---
title:  განსაცდელი, გასაჭირი და სიები 
date:   23/11/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  ეზრ. 1:9-11; დან. 1:1,2; დან. 5; რჯლ. 30:1-6; ეზრ. 8:1-23; ნეემ. 11:1,2; 12:1-26.   
  
> <p>სამახსოვრო მუხლი:</p>  
>  "შეუერთდნენ თავიანთ ძმებს, თავიანთ დიდებულებს, და წყევლითა და ფიცით შეიკრნენ, რათა ევლოთ ღვთის რჯულით, რომელიც მოსეს, ღვთის მსახურის, ხელით იყო მოცემული, და დაეცვათ და შეესრულებინათ უფლის, ჩვენი ღმერთის ყველა მცნება, მისი სამართალი და მისი წესები" (ნეემ. 10:29).


   როგორც წესი, ბიბლიაში  ჩვენ გენეალოგიისა და სახელების გრძელი ჩამონათვალის გამოტოვება გვჩვევია. მაგრამ უფალს შემთხვევით არ მოუთავსებია იქ ისინი. ბიბლიური უფალი წვრილმანების ღმერთია. ის ამჩნევს ყველა დეტალს და ეს გვარწმუნებს იმაში, რომ ჩვენ ის არასოდეს გვივიწყებს. 
   
   გენეალოგიის ეს რამდენიმე მაგალითი ამტკიცებს, რომ ღმერთმა ყველაფერი იცის ჩვენი ოჯახების შესახებ, საგანთა სიები კი მიუთითებს იმაზე, რომ ღმერთი იმაზეც კი ზრუნავს, რაც სხვებმა შეიძლება უმნიშვნელოდ მიიჩნიონ. იესომ განაცხადა, რომ ღმერთი ბეღურებზეც ზრუნავს, ჩვენს თავზე კი თმის ღერების რაოდენობა იცის: "ანდა განა ხუთი ბეღურა ორი ასარი არა ღირს? არც ერთი მათგანი დავიწყებული არ არის ღვთის წინაშე. თქვენს თავზე თმებიც დათვლილია. ჰოდა ნუ გეშინიათ, თქვენ ბევრ ბეღურაზე უკეთესნი ხართ" (ლუკ. 12:6,7). ამის მსგავსად, ღმერთი ჩვენზეც ზრუნავს და იცის ყოველი დეტალი იმისა, თუ რა გვაღელვებს.
   
   ამგვარად, ჩვენ შეგვიძლია მასზე დავამყაროთ იმედები, განვავითაროთ ნდობა და შევინარჩუნოთ რწმენა იმისა, რომ უფალი ზრუნავს  ჩვენი ცხოვრების ყველა სფეროზე. ამავე დროს ისიც უნდა გვახსოვდეს, რომ საკუთარ ცხოვრებაზე თავადაც უნდა ვიზრუნოთ. 
