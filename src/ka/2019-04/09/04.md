---
title:  სად არიან მღვდლები?
date:   26/11/2019
---

ეჭვგარეშეა, რომ, როგორც გუშინ აღვნიშნეთ, ეს იყო გასაოცარი აღსრულება  წინასწარმეტყველებისა ბაბილონიდან ტყვეების განთავისუფლების შესახებ. 
   მაგრამ იქ, სადაც ადამიანები არიან, არის ბევრი პრობლემაც.  ერთ-ერთი დიდი პრობლემა ის იყო, რომ განდევნის შემდეგ საოცარი აღდგენის შესახებ აღთქმის მიუხედავად, ბევრმა ებრაელმა არ ისურვა წინაპართა მიწაზე დაბრუნება. ანუ მათ ბაბილონში დარჩენა ამჯობინეს.
   
   `რატომ მოხდა ასე?`
   
`წაიკითხეთ ეზრ. 8:1-15. განსაკუთრებული ყურადღება დაუთმეთ ეზრ. 8:15-ს. რა იყო დიდი პრობლემა სამშობლოში ისრაელის ერის აღდგენისთვის?`

საქმე იმაშია, რომ ბაბილონში მცხოვრებ ყველა ებრაელს არ ჰქონია დაბრუნების სურვილი და ასეთთა შორის ლევიანებიც იყვნენ. შესაძლოა აქ რამდენიმე ფაქტორი მოქმედებდა. ბევრი მათგანი დაიბადა და გაიზარდა ამ ქვეყანაში და ეს იყო ყველაფერი, რაც მათ იცოდნენ. ბევრს არ უნდოდა შორეულ, სახიფათო მოგზაურობაში წასვლა და ახალი ცხოვრების დაწყება იმ მიწაზე, რომელიც არასოდეს უნახავთ. თუმცა, როგორც ვიცით საბოლოო ჯამში, პრობლემების მიუხედავად, იერუსალიმში საკმარისი რაოდენობის ლევიანი დაბრუნდა იმისათვის, რომ ტაძარში ემსახურათ (იხ. ხუთშაბათის გაკვეთილი). 

   "იმ დროისათვის, გადასახლების მიწებზე დარჩენილ ებრაელებს იქ თითქმის საუკუნენახევარი ჰქონდათ გატარებული. ნიპურის არქეოლოგიური გათხრების შედეგად მრავალი დოკუმენტი აღმოაჩინეს, რომელიც ართახშასთა I-ის დრო მესოპოტამიის რეგიონში არაერთი მდიდარი ებრაელის ცხოვრების ფაქტს ადადსტურებს. შესაბამისად, ეზრასთვის და მის კოლეგა-ხელმძღვანელებისთვის, ალბათ, ძნელი იყო მრავალი ადამიანის დარწმუნება იმაში, რომ დაბრუნებულიყვნენ სამშობლოში. ამ დაბრუნებულებს მხოლოდ მძიმე ცხოვრება ელოდათ ძველ სამშობლოში, იმაზე ბევრად ნაკლები კომფორტით, ვიდრე ბაბილონში. ამ ყველაფრის გათვალისწინებით ისიც საკვირველია, რომ ეზრამ მაინც მოახერხა 2000 ოჯახის დარწმუნება თავისი ხვედრის გაზიარებაში და და-ძმებთან ერთად დაუბრუნდა ისტორიულ სამშობლოს" (მეშვიდე დღის ქრისტიან-ადვენტისტთა კომენტარები, ტ. 3, გვ. 376).
   
`"მრავალი ჭირით გვამრთებსო ღვთის სასუფეველში შესვლა" (საქმე. 14:22). რას გვეუბნება ეს განსაცდელისა და სირთულეების რეალურობაზე მათთვის, ვისაც გულწრფელად სურს ემსახუროს უფალს?`
