---
title:  მღვდელთა და ლევიანთა მსახურება, როგორც თაყვანისცემის ნაწილი
date:   05/12/2019
---

`წაიკითხეთ ნეემ. 12:44-47. რატომ იყო იუდეველთათვის "სამსახურად მდგომ მღვდელთა და ლევიანთა" ყურება სასიხარულო?  რატომ იყო მათი მსახურება მნიშვნელოვანი?`

რისი სიმბოლო იყო მღვდლების სამსახური? (იხ. ებრ. 9:1-11). 
"ადამიანისათვის ქრისტეს შუამდგომლობა ზეციურ საწმიდარში – ეს გადარჩენის გეგმის ისეთივე განუყოფელი ნაწილია, როგორც მისი ჯვარცმა. თავისი სიკვდილით დაიწყო მან ამ გეგმის განხორციელება, რომლის დასასრულებლად ზეცად ამაღლდა მკვდრეთით აღდგომის შემდგომ. ჩვენ რწმენით უნდა შევიდეთ ფარდის მიღმა, "სადაც ჩვენთვის წინამორბედად შევიდა იესო" (ებრ. 6:20)" (ე. უაითი, დიადი ბრძოლა, გვ. 489).

მართალია მაშინ ხალხს არ ჰქონია ის ცოდნა, რომელსაც დღეს ჩვენ ვფლობთ, მაგრამ საკმარისი სინათლე გააჩნდათ იმის გასაცნობიერებლად, რომ მღვდლების მსახურება ტაძარში ძალიან მნიშვნელოვანი იყო. მათ მოწიწების თრთოლვა მოიცავდა იმის გაცნობიერებისგან, რომ მათი მეშვეობით ღმერთის საქმე გაკეთდებოდა.

ხალხი დროს ატარებდა ღმერთთან ერთად, ისმენდა მის სიტყვას, ლოცულობდა და თავს უძღვნიდა მას. ამ ყველაფრის დროს მათ გააცნობიერეს, რომ დავიწყებული სატაძრო მსახურება აღდგენას საჭიროებდა. ახლა, როდესაც ყველაფერი თავის ადგილს დაუბრუნდა, ხალხი ხარობდა იმ მნიშვნელოვანი საქმით, რომელსაც ლევიანები შეასრულებენ მათი სახელით. ღმერთმა აჩვენა, რომ სატაძრო მსახურება მისი ჩანაფიქრის ნაწილია თაყვანისცემასთან დაკავშირებით.

სამწუხაროდ, მსახურნი, სიტყვის მასწავლებელნი და მუსიკოსნი უყურადღებოდ რჩებიან. ნეემიას დროშიც კი ლევიანთა მხარდაჭერა ხან ძლიერი იყო, ხანაც კი ძალიან სუსტი. ლევიანებს ოჯახის სარჩენად მრავალგზის უწევდათ სხვა სამუშაოს კეთება, რადგან ხალხი წყვეტდა მეათედის და შემოწირულობის დაბრუნებას, 
მეათედისა და შემოწირულობის გარეშე ვერ იარსებებს ორგანიზებული მსოფლიო ეკლესია. თუ გვსურს, რომ მსახურება გრძელდებოდეს, მაშინ მსახურებს მხოლოდ მადლიერებით კი არა, ფულადი რესურსებითაც უნდა გავუწიოთ მხარდაჭერა. ეკლესია ვერასოდეს იქნება სრულყოფილი, მაგრამ ამან არ უნდა შეამციროს ჩვენი შემწირველობა ღმერთისათვის, რათა სახარება გავრცელდეს მთელს წუთისოფელში.
