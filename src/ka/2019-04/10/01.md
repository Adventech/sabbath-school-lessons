---
title:  უფლის თაყვანისცემა
date:   30/11/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
 ნეემ. 12:27-47; 1ნეშტ. 25:6-8; 1იოან. 1:7-9; იოან. 1:29,36; 1კორ. 5:7; ებრ. 9:1-11.  
  
> <p>სამახსოვრო მუხლი:</p>  
>  "და შეჰღაღადეს ქებითა და მადლობით უფალს: ‘რადგან კეთილია, რადგან საუკუნოა წყალობა მისი ისრაელზე!’" (ეზრ. 3:11)

   ამ კვირის სამახსოვრო მუხლი წარმოდგენას გვიქმნის იმაზე, თუ როგორ სცემდნენ ებრაელები ღმერთს თაყვანს და როგორ გადაიზრდებოდა მათი მადლიერება - განდიდებაში. ახალი ტაძრის მიძღვნა მათ ძვ.წ. 515 წელს აღნიშნეს (იხ. ეზრ. 6:15-18), თითქმის 60 წლის შემდეგ კი აღნიშნეს იერუსალიმის გარშემო კედლის შენების დასასრული (იხ. ნეემ. 6:15-7:3; 12:27).
   
  ნეემიას წიგნის  მე-11 და მე-12 თავებში თაობათა ჩამონათვალის შემდეგ ავტორი გადადის ქალაქის კედლის მიძღვნაზე. ღმერთისადმი რაიმეს მიძღვნა ჩვეული მოვლენა იყო ხალხისთვის: ტაძარი, ქალაქის კედელი, სახლები და საზოგადო შენობებიც კი. მიძღვნის რიტუალისთვის საგულდაგულოდ ემზადებოდნენ და მას თან ახლდა სიმღერა, მუსიკა, პურობა, მსხვერპლშეწირვა, სიხარული, მხიარულება და ხალხის განწმედა. მიძღვნის დროს მსხვერპლშეწირვის პრაქტიკა დავითმა დაადგინა, მოგვიანებით კი ისრაელის ლიდერებმა მისი მაგალითი გაიზიარეს. იგივე ხდებოდა სოლომონის დროსაც, როდესაც მან კიდობანი ტაძარში მიიტანა (იხ. 3მეფ. 8:5).
  
   ამ კვირის განმავლობაში განვიხილავთ უფლის თაყვანისცემას იმ პერიოდში და გავიგებთ, რა შეგვიძლია რომ ამ მაგალითიდან საკუთარ სულიერ ცხოვრებაში გამოვიყენოთ იმ ადამიანებმა, რომლებიც იმავე უფალს ვეთაყვანებით.
