---
title:  დაპირებები
date:   20/11/2019
---

   `წაიკითხეთ ნეემ. 10:30-39. რა პირობას დებენ ისრაელიანები განახლებული აღთქმის ფარგლებში?`

**მათი დაპირებებია:**
1. ისინი არ დაუშვებენ შერეულ ქორწინებებს (წარმართებთან ქორწინებებს).

2. სწორად დაიცავენ შაბათს.

3. დაიცავენ საიუბილეო წელს გაჭირვებულთა მხარდასაჭერად და მათთვის თავისუფლების მისაცემად.

4. მხარს დაუჭერენ სატაძრო მსახურებას პირველნაყოფის შეწირვით, პირმშოთა მიძღვნით და მეათედის დაბრუნებით.

პირველი სამი ვალდებულება არეგულირებდა ურთიერთობას სხვა ადამიანებთან (ქორწინებები და ვალების ჩამოწერა) და ღმერთთან (შაბათის დაცვა), ხოლო ბოლო (იხ. ნეემ. 10:32-39) ეხებოდა სატაძრო მსახურებას.

დაპირების მიზანი იყო აღთქმისდამი ერთგულების ჩვენება და შესაბამისად, ღმერთთან და ადამიანებთან სწორი ურთიერთობების დამყარება. მაშინაც კი, როდესაც აღთქმის პირობები ყოველთვის არ სრულდებოდა მათი მხრიდან, ისინი აცნობიერებდნენ, რომ სწორი ჩვევები და ქმედებები გავლენას ახდენს მათ მომავალზე. თუ ისრაელის ერს სურდა სწორი გზის შენარჩუნება, მაშინ მათ უნდა განეხორციელებინათ ის ქმედებები, რომლებიც დასახული მიზნის მიღწევას ემსახურება. შაბათის დაცვა და ტაძარზე ზრუნვა აუცილებელია ღმერთთან ახლო ურთიერთობის დასამყარებლად.

`"თქვენი ცხოვრება მთლიანად შეიცვლება, თუკი თქვენს ნებისყოფას სწორ მიმართულებას მისცემთ. როდესაც ნებისყოფას ქრისტეს დაუმორჩილებთ, მაშინ საკუთარ თავს დაუკავშირებთ ხელმწიფებას, რომელიც ყველა მთავრობასა და ხელისუფლებას აღემატება" (ე. უაითი. ქრისტესკენ მიმავალი გზა, გვ. 60). რა გიშლით ხელს, რომ განიცადოთ ეს ცხოვრებაში?`
