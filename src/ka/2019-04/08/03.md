---
title:  აღთქმები ისტორიაში
date:   18/11/2019
---

 წარღვნის შემდეგ ღმერთმა ხელახლა დაიწყო კაცობრიობის ისტორიის შექმნა, ახლა უკვე ნოესა და მის შთამომავლებთან ერთად. იგი მათთანაც ცდილობდა ურთიერთობას და მათ ურთიერთობაში აღთქმის იდეა ცენტრალური იყო. ბიბლია განსაზღვრავს შვიდ ძირითად აღთქმას, რომელიც ღმერთმა ადამიანებთან დადო:
•	1-ლი აღთქმა – ადამთან (დაბ. 1-3);
•	მე-2 აღთქმა – ნოესთან (დაბ. 6-9);
•	მე-3 აღთქმა – აბრაამთან (დაბ. 12:1-3);
•	მე-4 აღთქმა – მოსესთან და ისრაელის ერთან (ცნობილია, როგორც სინაის აღთქმა, გამ. 19-24);
•	მე-5 აღთქმა – ფინხასთან (რიცხვ. 25:10);
•	მე-6 აღთქმა – დავითთან (2მეფ. 7:5-16);
•	მე-7 აღთქმა – ახალი აღთქმა (იერ. 31:31-34)

   `წაიკითხეთ მომდევნო მუხლები. რა იგულისხმება "საუკუნო აღთქმაში"? დაბ. 9:6; 17:7; ეს. 55:3; ებრ. 13:20.`

ტერმინი "საუკუნო აღთქმა" ბიბლიაში თექვსმეტჯერ არის ნახსენები. აქედან ცამეტჯერ ის გამოყენებულია კონკრეტულად აბრაამთან, სინას მთაზე ისრაელთან და დავითთან აღთქმებში. თითოეული ზემოთ მოხსენიებული აღთქმა ნაწილობრივ, მაგრამ მაინც ატარებს "საუკუნო აღთქმის" ბეჭედს.  როგორც საუკუნო სახარება, რომელიც პირველად დაბ. 3:15-ში გაჟღერდა, შემდეგ კი ნელ-ნელა იშლება მთელ ბიბლიაში, ასევეა საუკუნო აღთქმაც. ყოველი მომდევნო აღთქმა ემსახურება სიყვარულის იმ საუკუნო აღთქმის გაღრმავებას, რომელიც ყველაზე სრულად ხსნის გეგმაში მჟღავნდება. ძველი და ახალი აღთქმები, როგორც მათ ხშირად განასხვავებენ ერთმანეთისგან, ერთსა და იმავე კომპონენტებს შეიცავს:

1. განწმედა: "მივცემ მათ ჩემს რჯულს და მათ გულებზე დავწერ ამას, და მე ვეყოლები მათ ღმერთად და ისინი მეყოლებიან მე ერად" (იერ. 31:33; შეადარეთ ებრ. 8:10).

2. შერიგება: "ვიქნები მათი ღმერთი და ისინი იქნებიან ჩემი ერი" (ებრ. 8:10; იერ. 31:33).

3. მისია: "და აღარ ასწავლის მეტად თითოეული თავის მოყვასს და თითოეული თავის ძმას ასე: შეიცანით უფალი! რადგან პატარიდან დიდამდე ყველას ვეცოდინები მე, - სიტყვა უფლისა, - რადგან ვაპატიებ მათ ურჯულოებას და მათ ცოდვებს აღარ გავიხსენებ მეტად" (იერ. 31:34; ებრ. 8:10).

4. გამართლება: "ვაპატიებ მათ ურჯულოებას და მათ ცოდვებს აღარ გავიხსენებ მეტად" (იერ. 31:34; ებრ. 8:12).

