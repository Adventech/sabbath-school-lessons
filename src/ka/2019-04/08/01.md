---
title:  ღმერთი და აღთქმა
date:   16/11/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
ნეემ. 10:1-29; დაბ. 4:8-19; ებრ. 13:20; იესო ნავ. 24; ნეემ. 10:30-39; ებრ. 8:1-7.
  
> <p>სამახსოვრო მუხლი:</p>  
>  "და ყოველივე ამის გამო ჩვენ ვდებთ მტკიცე აღთქმას წერილობით. ჩვენმა მთავრებმა, ლევიანებმა და მღვდლებმა ბეჭედი დაუსვეს… და არ მივატოვებთ ჩვენი ღვთის სახლს" (ნეემ. 9:38; 10:39).

რას გულისხმობს ბიბლია სიტყვაში "აღთქმა"? ამგვარი ბიბლიური აღთქმის ყველაზე მარტივი განმარტება – ესაა ღმერთსა და მის ერს შორის ურთიერთობების იურიდიული სახით დამყარება. ღმერთი ამბობს: "შენ ჩემი ერი ხარ და მე ვარ შენი ღმერთი". ამის გარდა უძველეს სამყაროში მოქმედებდა ადამიანთა შორის აღთქმის დადების პრინციპიც, რაც, უმეტეს შემთხვევაში, სახელმწიფოთა მეთაურებს ან ფეოდალებსა და მათ ქვეშევრდომებს შორის ხდებოდა.

ასეთ აღთქმებში სარგებელს ორივე მხარე იღებდა. ფეოდალები ზრუნავენ ქვეშემრდომებზე, ისინი კი პატივისცემის ხარკს უხდიან მათ. მაგრამ ღმერთთან დადებული აღთქმა განსხვავდებოდა ადამიანთა აღთქმებისაგან. ღმერთი არ იღებს სარგებელს აღთქმისაგან, მაგრამ მაინც დებს პირობას, რომ შეასრულებს მას მაშინაც კი, როდესაც ადამიანები არღვევენ აღთქმის პირობებს. აღთქმასთან დაკავშირებულმა კურთხევებმა და წყევლამ აჩვენა, რომ მისი დარღვევა  ხალხმა მაშინ დაიწყო, როდესაც უსიამოვნებები ხდებოდა.

ამ კვირის განმავლობაში ჩვენ განვიხილავთ განახლებულ აღთქმას, რომელზეც საუბრობს ნეემიას მე-10 თავი, ასევე ზოგიერთ ზოგად ცნობას ბიბლიური აღთქმის ისტორიისა და მნიშვნელობის შესახებ.