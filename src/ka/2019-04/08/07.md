---
title:  შემდგომი გამოკვლევისთვის
date:   22/11/2019
---

    წაიკითხეთ თავი "მიძღვნა" ე. უაითის წიგნიდან "ქრისტესკენ მიმავალი გზა", გვ. 53-60.

  "მიწიერ საწმიდარში მსახურება ორი ნაწილისაგან შედგებოდა: მღვდლები ყოველდღიურად მსახურობდნენ სავანეში, ხოლო წელიწადში ერთხელ, მღვდელმთავარი ატარებდა განსაკუთრებულ მსახურებას: შემორიგების ცერემონიალს საწმიდარის განწმედისათვის. ცოდვილს მოჰყავდა თავისი შესაწირავი საწმიდარის შესასვლელთან, ცხოველის თავზე ხელდადებით აღიარებდა საკუთარ ცოდვებს, რითაც თავისი ცოდვები სიმბოლურად უდანაშაულო ცხოველზე გადაჰქონდა. ამის შემდეგ ცხოველს კლავდნენ. "სისხლის დაღვრის გარეშე, - ამბობს მოციქული, - არ არსებობს მიტევება". "რადგან სისხლშია ხორციელის სული" (ლევ. 17:11). უფლის კანონის დარღვევა ითხოვდა ცოდვილის სიცოცხლეს. სისხლი, რომელიც იმ ცოდვილის განსახიერება იყო, რომლის დანაშაული უცოდველ ცხოველზე გადაჰქონდათ, მღვდელს საწმიდარში შეჰქონდა, ასხურებდა ფარდას, რომლის მიღმაც იდგა აღთქმის კიდობანი, რომელშიც ადამიანის მიერ დარღვეული უფლის კანონის ფიქალები იდო. ამ წესის შესრულებით, ცოდვა სიმბოლურად გადაჰქონდათ საწმიდარში. ზოგ შემთხვევაში სისხლი არ შეჰქონდათ საწმიდარში, მაგრამ მაშინ ხორცი უნდა ეჭამათ მღვდლებს, როგორც უბრძანა მოსემ აარონის ვაჟებს: "ეს [მსხვერპლი] იმისათვის მოგეცათ, რომ გეტვირთათ საზოგადოების შეცოდება" (ლევ. 10:17). ეს ორივე წესი ერთნაირად, სიმბოლურად გამოხატავდა მონანიებული ცოდვის  ცოდვილისაგან საწმიდარში გადატანას" (ე. უაითი, დიადი ბრძოლა, გვ. 418).

**კითხვები მსჯელობისათვის**

   `1. დაფიქრდით იმ დაპირებებზე, რომელიც დაარღვიეთ იმის მიუხედავად, თუ რამდენად სერიოზულად ცდილობდით მათ შესრულებას. რა გაკვეთილი გამოიტანეთ გადატანილიდან, რომელიც, შესაძლოა, დაგეხმარებათ თავიდან აიცილოთ მსგავსი შეცდომა მომავალში?`
   
   `2. აღთქმა - ესაა ურთიერთობების იურიდიული სახით დამყარება. ჩვენ დავარღვიეთ ის, მაგრამ ჩვენი ღალატის მიუხედავად, ღმერთი ყოველთვის აღთქმის ერთგულია. როგორ უბიძგებს ღმერთის ასეთი სიკეთის და ერთგულების გაცნობიერება ადამიანებს მასთან ახლო ურთიერთობისკენ და ამგვარად, როგორ გვეხმარება, რომ ვიცხოვროთ სწორად?`
   
   `3. დაფიქრდით, რამდენჯერ უღალატეთ ღმერთს და დაპირებებს "ახალი აღთქმის"  პირობებში (ლუკ. 22:20; ებრ. 8:13; 9:15;). რატომ არის ასეთი მნიშვნელოვანი, რომ გავიაზროთ  ხსნის გეგმა და მიტევების დაპირება, რომელიც იესოს მსხვერპლის წყალობით გაგვაჩნია, ვისი სისხლის მეშვეობითაც დაიდო "ახალი აღთქმა"?`

