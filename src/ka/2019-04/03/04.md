---
title:  70 შვიდეული  და 2300 საღამო  და  დილა
date:   15/10/2019
---



სიტყვა "დადგენილი", რომელიც  მოყვანილია  დან. 9:24-ში - "სამოცდაათი  შვიდეულია  დადგენილი", - სიტყვასიტყვით  ნიშნავს: "სამოცდაათი  კვირაა  ჩამოჭრილი". მართალია  სიტყვა, რომელიც  თარგმნილია "დადგენილად", ბიბლიაში  არსად  არ  გამოიყენება, მაგრამ  მას  ხშირად  ვხვდებით  ებრაულ  ლიტერატურაში  და  ის  ნიშნავს  დიდისაგან  რაიმე  ნაწილის  ჩამოჭრას. რადგან  დანიელის  მე-8 თავი  შეიცავს  წინასწარმეტყველებას 2300 საღამოსა  და  დილის  შესახებ, რომელთა  ათვლის  წერტილიც  არ  არის  მითითებული, მაშინ  ლოგიკური  იქნებოდა  გვევარაუდა, რომ  როდესაც  მომდევნო  თავში (იხ. დან. 9) საუბარია "დადგენილი" ან "ჩამოჭრილი" 490 წლის  შესახებ, ისინი  შეიძლება  მხოლოდ  წინამდებარე  თავში  მოხსენიებულ 2300 წინასწარმეტყველურ  წელს  ჩამოეჭრას. ბოლოს  და  ბოლოს, სხვა  რა  გზით  შეიძლება  რაღაც  პერიოდს  ასე  ვუწოდოთ, თუ  არა  მასზე  უფრო  ხანგრძლივი  პერიოდისაგან  მისი "ჩამოჭრით"?

`წაიკითხეთ  დან. 8. ხილვის  რა  ნაწილი  იყო  დამალული? (იხ. დან. 8:14,26,27).`

არსებობს  არაერთი  მიზეზი  იმისა, თუ  რატომ  არის 70 კვირის  შესახებ  წინასწარმეტყველება  დან. 9:24-27-დან  და 2300 საღამოსა  და  დილის  შესახებ  წინასწარმეტყველება  დან. 8:14-დან  ერთმანეთთან  დაკავშირებული.

1. ორივე  დროითი  წინასწარმეტყველებაა.

2. მათ  აკავშირებს  სპეციფიკური  ტერმინოლოგია "ხილვა" და "მიხვედრა" (იხ. დან 8:26, 27 და 9:23).

3. წინასწარმეტყველებათა  ორივე  განმარტება  გაბრიელის  მიერ  არის  მოწოდებული (იხ. დან. 8:16 და 9:21).

4. ხილვის  ერთადერთი  ნაწილი, რომელიც  არ  განიმარტება  დან. 8-ში, არის  წინასწარმეტყველება 2300 საღამოსა  და  დილის  შესახებ (ზოგჯერ  მათ  თარგმნიან, როგორც "დღეებს") დან. 8:14-ში.

5. დანიელ  წინასწარმეტყველის  წიგნის  მე-8 თავი  შეიცავს  ხილვას  და  მის  ნაწილობრივ  განმარტებას, მაშინ, როდესაც  მე-9 თავში  მხოლოდ  განმარტებაა  მოყვანილი. ამ  შემთხვევაში  ერთადერთი  ნაწილი  მე-8 თავისა, რომელსაც  არ  აქვს  განმარტება, არის  წინასწარმეტყველება 2300 საღამოსა  და  დილის  შესახებ  დან. 8:14-დან. ეს  სწორედ  ის  ნაწილია  ხილვისა, რომელიც  გაუგებარი  აღმოჩნდა  დანიელისთვის (იხ. დან. 8:29).

ეზრას  წიგნში  წარმოდგენილი  ინფორმაცია  ავსებს  ყველა  იმ  ნაწილს, რომელიც  დანიელის  წიგნის  წინასწარმეტყველებებს  აკლია, კერძოდ  კი  იგულისხმება  ისტორიული  ათვლის  წერტილი  იმ  წინასწარმეტყველური  პერიოდისა, რომელიც  უკავშირდება  ქრისტეს  მიწიური  ცხოვრების  უმნიშვნელოვანეს  ასპექტებს  და  მისი, როგორც  ჩვენი  შუამდგომელის  მსახურებას.
