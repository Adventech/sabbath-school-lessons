---
title:  ეზრასა  და  ნეემიას  მოწოდება
date:   13/10/2019
---



შეიძლება  ითქვას, რომ  ეზრას  არჩევას  არაერთი  მიზეზი  ჰქონდა: (1) ის  მზად  იყო  წასასვლელად, (2) ის  იყო  ლიდერი (3) ის  იყო  გამოცდილი  მწიგნობარი  და  მასწავლებელი. არსებობს  კიდევ  დამატებითი  მიზეზები, რომლებიც  შეიძლება  გამოვარჩიოთ, თუმცა  ერთი  ბიბლიური  მუხლი  ალბათ  საუკეთესოდ  ხსნის, თუ  რატომ  დაევალა  ეს  საქმე  მაინც  და  მაინც  ეზრას.

`რა  არის  ნათქვამი  ეზრას  შესახებ  ეზრ. 7:10-ში? როგორ "იდვა  გულს" ეზრამ "უფლის  რჯულის  ძიება" და  მისი  შესრულება?`

ებრაული  სიტყვა "კუნ", რომელიც  თარგმნილია, როგორ "გულს  იდვა", აღნიშნავს "მომზადებას, განწყობას, დაწესებას, განმტკიცებას, გამაგრებას", ამიტომ  ამ  მტკიცების  ჭეშმარიტი  არსი , როგორც  ჩანს, ის  არის, რომ  ეზრამ  განამტკიცა  თავისი  გული, თავის  გულში  გადაწყვიტა, რომ  ეძია  ღმერთი.

იერუსალიმში  გადმოსახლების  შემდეგ  ეზრამ  საკუთარი  მაგალითით  აჩვენა, რას  ნიშნავს  მიუძღვნა  თავი  ღმერთს. იერუსალიმში  ის 13 წლის  განმავლობაში  ასწავლიდა  ხალხს  ღმერთის  სიტყვას. შესაძლოა  მას  ეჩვენებოდა, რომ  ამ 13 წლის  განმავლობაში  არაფერი  იცვლებოდა, მაგრამ  მშენებლობის  დასრულების  შემდეგ  ხალხი  არა  იძულებით, არამედ  საკუთარი  სურვილით  შეგროვდა  სადღესასწაულო  შეკრებაზე. ეზრასგან  მოსმენილი  ღმერთის  სიტყვა  განმტკიცდა  მათ  გულებში.

`რატომ  მოხდა  ნეემიას  არჩევა? წაიკითხეთ  ნეემ. 1:1-11.`

ნეემიამ  ღმერთისა  და  ხალხს  მიუძღვნა  თავისი  გული. ის  შეშფოთდა, როდესაც  შეიტყო, რომ  იერუსალის  აღდგენა  შეჩერდა. ეზრას  მსგავსად, ისიც  იმდენად  მიძღვნილი  იყო  საქმისდამი, რომ  მანაც  საკუთარ  თავზე  აიღო  შესასრულებელი  სამუშაოები. ღმერთმა  უპასუხა  მათ  ლოცვებსა  და  სურვილებს. ზოგჯერ  ჩვენ  მიგვაჩნია, რომ  ის, რისი  კეთებაც  ყველაზე  მეტად  გვიყვარს, ღმერთისგან  არ  შეიძლება  იყოს, იმიტომ  რომ  ღმერთი  ყოველთვის  მარტო  რთულ  დავალებებს  გვიგზავნის, რომელთა  შესრულების  სურვილიც  კი  არ  გვაქვს. მაგრამ  თუ  ღმერთთან  ვართ, მაშინ  რაიმეს  კეთების  სურვილი  ხშირ  შემთხვევაში  სწორედ  მისგან  მომდინარეობს. ღმერთს  სურს, რომ  მის  მისიას  ენთუზიაზმით  ვასრულებდეთ.

`განგიცდიათ  თუ  არა  სიხარული  იმისგან, რომ  ღმერთმა  თქვენი  საყვარელი  საქმის  შესრულებისკენ  მოგიწოდათ?`