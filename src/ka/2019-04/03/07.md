---
title:  შემდგომი  გამოკვლევისათვის
date:   18/10/2019
---

ყურადღებით  წაიკითხეთ 70 შვიდეულის  წინასწარმეტყველებასთან  და  ისტორიაში  მის  აღსრულებასთან  დაკავშირებული  თავები  წიგნიდან "მეფეები  და  წინასწარმეტყველები".

"წინასწარმეტყველებაში  ნათლად  არის  მითითებული  ქრისტეს  მოსვლის  პერიოდი, მისი  ცხება  სულიწმიდით, მისი  სიკვდილი  და  სახარების  წარმართებში  ქადაგება. ებრაელ  ხალხს  მიცემული  ჰქონდა  შესაძლებლობა  ამ  წინასწარმეტყველებათა  შეცნობისა  და  იესოს  მისიაში  მათი  აღსრულებისათვის  თვალ-ყურის  დევნებისა. ქრისტე  თავის  მოწაფეთ  მიუთითებდა  წინასწარმეტყველებათა  შესწავლის  მნიშვნელობაზე. დანიელის  წინასწარმეტყველებაზე  დაყრდნობით, რომელიც  ამ  პერიოდს  ეხებოდა, მან  თქვა: "წამკითხველმა  გაიგოს" (მათ. 24:15), მკვდრეთით  აღდგომის  შემდეგ  იესომ  მოწაფეებს  განუმარტა "ყველა  წინასწარმეტყველიდან" და "ყოველ  წერილში  მის  შესახებ  ნათქვამი" (ლუკ. 24:27). თვითონ  მაცხოვარი  საუბრობდა  და  ასწავლიდა  წინასწარმეტყველებაზე  დაყრდნობით. "მათში  მყოფი  ქრისტეს  სული… უმოწმებდა  ქრისტეს  ტანჯვას  და  ტანჯვის  შემდგომ  დიდებას" (1პეტრ. 1:11)  (ე. უაითი. "ქრისტე  წუთისოფლის  იმედი", გვ. 168).

**კითხვები  მსჯელობისათვის:**

`1. დაფიქრდით  იმ  იდეაზე, თუ  როგორ  მოგიწოდებთ  ღმერთი, რომ  გააკეთოთ  ის, რაც  მოგწონთ. რომელი  პრინციპებია  აუცილელებია  იმისათვის, რომ  დარწმუნებული  ვიყოთ  ღმერთის  ნების  შესრულებაში  და  არა  უბრალოდ  საყვარელი  საქმის  კეთებაში?`

`2. წაიკითხეთ  იონას  ისტორია  იმის  შესახებ, თუ  როგორ  გამოეხმაურა  იგი  ღმერთის  მოწოდებას  თავის  ცხოვრებაში. რა  გაკვეთილების  გამოტანა  შეგვიძლია  მისი  ცხოვრებიდან? ამავე  დროს, შეადარეთ  იონას  მოწოდება  პავლეს  მოწოდებას (იხ. საქმე. 9:1-20). რა  არის  ძირითადი  განსხვავება?`

`3.  "იუდას  ისტორია  არის  ამბავი  იმ  ადამიანის  ცხოვრების  სამწუხარო  დასასრულის  შესახებ, რომელსაც  შეეძლო  ღვთის  დიდებით  შემოსილიყო. იუდა  რომ  იერუსალიმში  თავისი  უკანასკნელი  მოგზაურობისას  მომკვდარიყო, შესაძლოა  დარჩენილიყო  თორმეტთაგან  ერთ-ერთ  მოციქულად  და  დანარჩენები, ალბათ, დამწუხრდებოდნენ  მის  გამო" (ე.უაითი, "ქრისტე  წუთისოფლის  იმედი", გვ. 716). დაფიქრდით  იუდა  ისკარიოტელის  ისტორიაზე. იყო  თუ  არა  ის  მოწოდებული  გაეცა  იესო? თუ  კი, მაშინ  რამდენად  სამართლიანია  ეს? როგორ  გავუგოთ  იუდას  და  როგორ  გავიაზროთ  ის  შესაძლებლობები, რომლებიც  მას  გააჩნდა? შეადარეთ  ისინი  მისი  სიცოცხლის  დასასრულს. რა  შეგვიძლია  ვისწავლოთ  მისი  ისტორიიდან  იმასთან  დაკავშირებით, თუ  რა  ძალა  გააჩნია  თავისუფალ  ნებას  ჩვენს  ცხოვრებაში?`