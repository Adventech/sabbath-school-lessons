---
title:  ღმერთის  მოწოდება
date:   12/10/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
ეზრ. 7:10; ნეემ. 1:1-11; დან. 9:24-27; დან. 8; რომ. 8:28,29; რომ. 9; გამ. 3, 4.

> <p>სამახსოვრო მუხლი:</p>  
>  "კურთხეულ  იყოს  უფალი, ჩვენი  მამების  ღმერთი, რომელმაც  ეს  მეფეს  ჩაუდო  გულში, რათა  შეემკო  უფლის  სახლი  იერუსალიმში" (ეზრ. 7:27).

მოუწოდებს  თუ  არა  ღმერთი  ყოველ  ადამიანს  კონკრეტული  დავალებისკენ? არსებობს  თუ  არა  რაიმე  კრიტერიუმი, რომლებითაც  განისაზღვრება, ვინ  უფრო  კვალიფიციურია  სხვებთან  შედარებით  ამა  თუ  იმ  დავალებისთვის? განსხვავდება  თუ  არა  ადამიანის  კრიტერიუმები  ღვთიურისგან? ჩვენი  უმეტესობა  ალბათ  დადებით  პასუხს  გასცემდა, განსაკუთრებით  ბოლო  ორ  შეკითხვაზე. არის  შემთხვევები, როდესაც  ღმერთი  აკადემიური  განათლებით  ან  გამოცდილებით  გვამზადებს  კონკრეტული  ამოცანისთვის. სხვა  შემთხვევებში  ის  მსახურებისთვის  გვირჩევს  მხოლოდ  იმიტომ, რომ  თვინიერნი  ვართ  და  მზად  ვართ  ამისთვის. თუმცა, ყოველთვის  როდია  ადვილი  იმის  გაგება, თუ  რა  არის  ღვთიური  მოწოდება  ჩვენს  ცხოვრებაში. მიუხედავად  ამისა, ბიბლია  სავსეა  იმ  ადამიანების  ისტორიებით, რომლებიც  ღმერთმა  აირჩია  და  კონკრეტული  დავალება  დააკისრა.

საინტერესოა, რომ  ეზრა  და  ნეემია  დიდ  მონდომებას  ამჟღავნებდნენ  ღმერთის  დავალების  შესრულებაში: მათ  უნდა  აღედგინათ  ის, რაც  ნანგრევებად  იყო  ქცეული. თუმცა  ცვლილებები  ამ  შემთხვევაში  სხვადასხვა  ამოცანასთან  არის  დაკავშირებული. მათ  უნდა  დაებრუნებინათ  ისრაელის  ერი  იერუსალიმში  და  აღედგინდათ  ქალაქი  და  ტაძარი, ამავე  დროს, მათ  უნდა  ესწავლებინათ  ხალხისთვის  ღმერთის  მცნებები, უპირველეს  ყოვლისა  კი  მიეყვანათ  ისინი  მასთან  პირად  ურთიერთობებამდე.