---
title:  შემდგომი  გამოკვლევისათვის
date:   04/10/2019
---

წაიკითხეთ  თავი "ეზრა  მღვდელი  და  მწიგნობარი" ე. უაითის  წიგნიდან "მეფეები  და  წინასწარმეტყველები", გვ. 607-617.

განიხილეთ  ეზრას  გულმოდგინე  შრომა: "ეზრა  ღმერთის  მქადაგებელი  გახდა, ის  ასწავლიდა  თავის  ახლობლებს  ზეციურ  პრინციპებს. თავისი  ცხოვრების  უკანასკნელ  წლებში, მეფის  კარზე  იმყოფებოდა  თუ  იერუსალიმში, ის  თავისი  ძირითადი  სამუშაოთი - სწავლებით  იყო  დაკავებული. რაც  უფრო  მეტად  უზიარებდა  სხვებს  ათვისებულ  ჭეშმარიტებებს, მით  მეტად  ვითარდებოდა  მისი  შრომის  უნარი. ის  გახდა  კეთილსინდისიერი, მოშურნეობით  სავსე  ადამიანი. წუთისოფლისთვის  ის  ღმერთის  მოწმე  და  ცოცხალი  დასტური  იყო  იმისა, რომ  ბიბლიურ  ჭეშმარიტებას  ძალუძს  ადამიანის  ცხოვრების  გაკეთილშობილება" (ე. უაითი, მეფეები  და  წინასწარმეტყველები, გვ. 609).

"იმ  გარდაქმნებისათვის, რომლებიც  ასე  აუცილებელია  დღეს  ჩვენი  ცხოვრებისათვის, ჩვენ  გვჭირდებიან  ეზრასა  და  ნეემიას  მსგავსი  ადამიანები, რომლებიც  არ  დააფარებენ  ხელს  და  არ  გაამართლებენ  ცოდვას, არამედ  უდრეკად  დაიცავენ  ღმერთის  სახელის  ღირსებას. ისინი, ვისაც  ამ  სამუშაოს  ტვირთი  აწევს  მხრებზე, ბოროტების  შემხედვარე  გულზე  ხელდაკრეფილი  არ  ისხდებიან  და  არ  დამალავენ  მას  მოჩვენებითი  სიყვარულის  საფარქვეშ. მათ  იციან, რომ  ღმერთი  მიუკერძოებელია, რომ  ზოგიერთების  მიმართ  გამოვლენილი  სისასტიკე  შეიძლება  ბევრისთვის  სასიკეთო  აღმოჩნდეს. მათ  ისიც  ესმით, რომ  ცოდვის  დამგმობ  ადამიანებში  ყოველთვის  ქრისტეს  სული  ვლინდება" (იქვე, გვ. 675).

**კითხვები  მსჯელობისთვის:**

`1. დიახ, ჩვენ  მრავლად  გვაქვს  უფლის  არაჩვეულებრივი  აღთქმები. ამავდროულად, ღმერთი  არ  გვაიძულებს  ვირწმუნოთ  იგი. როგორ  შეიძლება  ჩვენმა  არჩევანმა  ხელი  შეუშალოს  მისი  აღთქმების  შესრულებას  ჩვენს  ცხოვრებაში?`

`2. წაიკითხეთ  დანიელის  ლოცვა  დან. 9:1-23-ში. აქ  მოყვანილი  რომელი  პრინციპები  შეიძლება  მიესადაგოს  თქვენს  პირად  გამოცდილებას? რას  აკეთებდა  დანიელი, როგორი  იყო  მისი  დამოკიდებულება  იმისადმი, რასაც  ითხოვდა? რა  შეიძლება  ამან  გვასწავლოს  დღეს?`

`3.  ხუთშაბათის გაკვეთილში გავეცანით ციტატას იმის შესახებ, თუ რა ადგილი ეჭირა ღმერთის სიტყვას ეზრას მსახურებაში და როგორ ცდილობდა ის მის გავრცელებას ხალხში. რა მნიშვნელოვან გაკვეთილს შეიცავს ჩვენთვის ღმერთის სიტყვის პირველადი როლი ჩვენი და ეკლესიის ცხოვრებაში?`