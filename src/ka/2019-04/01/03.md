---
title:  მმართველთა  და  მოვლენათა  მიმოხილვა
date:   30/09/2019
---



ღვთის  ტაძრის  აღდგენა  შინ  დაბრუნებული  იუდეველების  პირველ  ჯგუფს  ხვდა  წილად. ტაძრის  მშენებლობასთან  დაკავშირებული  წინააღდეგობების  საკითხს  მოგვიანებით  განვიხილავთ. ახლა  კი  მოდით  განვსაზღვროთ  სპარსეთის  მეფეთა  თანმიმდევრობა  ტაძრისა  და  იერუსალიმის  აღდგენის  ხანგრძლივი  პერიოდის  განმავლობაში. მნიშვნელოვანია  ეზარასა  და  ნეემიას  ისტორიის  ცოდნა, რადგან  ეს  საშუალებას  გვაძლევს  უკეთ  გავიგოთ  მათი  გზავნილი.

`წაიკითხეთ  ეზრას 4:1-7. რომელი  მმართველებია  მოხსენიებული  ტაძრის  აგებისას  წამოჭრილი  წინააღმდეგობის  დროს?`

გთავაზობთ  ქრონოლოგიური  თანმიმდევრობით  დალაგებულ  სპარსეთის  იმ  მმართველთა  სიას, რომლებიც  დაკავშირებულნი  არიან  ეზრასა  და  ნეემიას  წიგნებთან. სია  იწყება  კიროსით, რომელმაც  დააფუძნა  სპარსეთის  იმპერია  და  ძვ.წ. 539 წელს  დაიპყრო  ბაბილონი.

• კიროს II "დიდი" (559-530 წწ. ძვ.წ.)

• კამბიზ II (530-522 წწ. ძვ.წ.)

• დარიოს I (522-486 წწ. ძვ.წ.)

• ქსერქსე I (486-465 წწ. ძვ.წ.; ესთერის  წიგნში  ასევე  ცნობილია, როგორც  ახაშვეროში)

• არტაქსერქსე (ართახშასთა) I (ძვ.წ. 465-424 წწ.)

ეზრას  წიგნის  შესწავლისას  მნიშვნელოვანია  გვესმოდეს, რომ  მეფეთა  სახელები  აქ  ქრონოლოგიური  რიგის  დაცვით  არ  მოიხსენიება. მაგალითისათვის, ტაძრის  შენებასთან  დაკავშირებულ  წინააღმდეგობის  ისტორიას (იხ. ეზრ. 4:6-24) უფრო  ადრე  ვხვდებით, ვიდრე  მე-5 თავში  აღწერილ  მოვლენებს. შესაბამისად, ართახშასთ I-ს  წერილები, რომლებიც  ეზრას  წიგნის  მე-4 თავშია  აღწერილი, მე-5 და  მე-6 თავებში  დარიოსთან  დაკავშირებული  მოვლენების  შემდეგ  არის  დაწერილი. ასეთმა  თანმიმდევრობამ  შეიძლება  დააბნიოს  მკითხველი, სწორედ  ამით  აიხსნება  ასწლეულების  განმავლობაში  ამ  წიგნთან  დაკავშირებული  გაურკვევლობები. ამ  კვარტლის  გაკვეთილების  შესწავლა  დაგვეხმარება  ეზრასა  და  ნეემიას  წიგნების  უკეთ  გააზრებაში.

`რამდენად  ხშირად  შეყავხართ  ჩიხში  ბიბლიის  ზოგიერთ  ადგილს? როგორ  ვისწავლოთ  ღმერთის  და  მისი  სიტყვის  ნდობა  მაშინაც  კი, როდესაც  ისეთ  ბიბლიურ  მუხლებს  ვხვდებით, რომლებიც  ერთი  შეხედვით  უაზროდ  გვეჩვენება? რატომ  არის  ეს  ასე  მნიშვნელოვანი? (იხ. ეს. 55:8,9).`
