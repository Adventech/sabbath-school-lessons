---
title:  განდევნილთა  მეორე  დაბრუნება
date:   01/10/2019
---



ეზრას 7:1-10 და 8:1-14 მოგვითხრობს, რომ  მეფე  ართახშასთა  ეზრას  და  ნებისმიერ  სხვა  მსურველს  ნებას  რთავს, რომ  დაბრუნდნენ  იერუსალიმში. (ძვ.წ. 457წ). ეზრას  ვინაობისა  და  მისი  და  მეფის  ურთიერთობების  შესახებ  ცოტა  რამ  არის  ცნობილი. ეზრას  წიგნის  მე-8 თავში  ჩამოთვლილია  შინ  დაბრუნებულ  თავკაცთა  სახელები. ეს  ჩამონათვალი  მღვდლებით  იწყება, შემდეგ  მოყვებიან  სამეფო  დინასტიის  წარმომადგენლები  და  სია  მთავრდება  უბრალო  მოქალაქეებით. თორმეტი  ოჯახი  კონკრეტულად  არის  დასახელებული, რის  გამოც  იქმნება  შთაბეჭდილება, თითქოს  ეს  ისრაელის 12 ტომის  შეგნებული  მოსხენიებაა.

ამ  ნაწყვეტში 1500-მდე  ადამიანია  ნახსენები, რაც  საერთო  ჯამში 5000-დან 6000-მდე  ადამიანს  გულისხმობს  ქალებისა  და  ბავშვების  ჩათვლით. ეს  ჯგუფი  იმაზე  გაცილებით  მცირეა, ვიდრე  ზერუბაბელისა  და  იესოს  დროს  იყო.

`წაიკითხეთ  ეზრ. 7:1-10. რას  გვაუწყებს  ეს  მონაკვეთი  ეზრას  შესახებ?`

ეზრა  სამღვდელო  წარმომავლობის  მწიგნობარია. როგორც  მღვდელი, ის  მოსეს  ძმის, ისრაელიანთა  პირველი  მღვდლის  აარონის  შთამომავალია. ეზრას  წიგნსა  და  ებრაულ  ტრადიციაში  არსებული  ინფორმაციის  გათვალისწინებით, ეზრა  დიდი  პატივით  სარგებლობდა  ებრაელებში. იყო  თუ  არა  ეზრა  მწიგნობარი  მეფე  ართახშასთას  კარზე? ეს  უცნობია. შესაბამისად, მოცემული  აღწერა  ეზრასი, როგორც  მწიგნობრისა  დაკავშირებულია  ან  მის  უწინდელ  მოვალეობებთან, რომელთა  გამოყენებასაც  იწყებს  ის  იუდეაში  გადმოსახლების  შემდეგ, მიუხედავად  ამისა, ეზრა  სავარაუდოდ  მეფე  ართახშასთან  დაახლოებული  პირი  უნდა  ყოფილიყო, რადგან  მეფემ  სწორედ  ის  ჩააყენა  ექსპედიციის  სათავეში.

ეზრ. 7:6,10-ში  ის "ჩახედულ" და  ერთგული  მწიგნობრად  არის  მოხსენიებული. სიტყვა "ჩახედული", სიტყვასიტყვით "სწრაფი", აღნიშნავს  ადამიანს, რომელიც  სწრაფად  ითვისებს  და  ამუშავებს  ინფორმაციას. ეზრა  ძალიან  გონებამახვილი  იყო – მას  სახელი  ჰქონდა  განთქმული  თავისი  განსწავლულობით  ისტორიის  სფეროში  და  ღმერთის  კანონების  უბადლო  ცოდნით. მეტიც, ის  ფაქტი, რომ  ყოფილი  ტყვეების  იუდეაში  დასაბრუნებლად  მეფემ  სწორედ  ეზრა  აირჩია, ამ  ადამიანის  სიმამაცესა  და  მის  ლიდერულ  თვისებებზე  მოწმობს.

მიაქციეთ  ყურადღება: ეზრამ  გულს  იდვა "უფლის  რჯულის" შესწავლა (ეზრ. 7:10).

`როგორ  შეგვიძლია  ამ  პრინციპის  ახლა  გამოყენება  ჩვენს  ცხოვრებაში?`