---
title:  ისრაელის ხელმძღვანელნი
date:   21/12/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
1მეფ. 12:1-16; საქმე. 15:7-11; იოან. 11:46-53; ნეემ. 4:7-23; ეზრ. 8:21-23, 31, 32.   

> <p>სამახსოვრო მუხლი:</p>  
>  "და წავიდა მთელი ხალხი საჭმელად და სასმელად, და წილობების დასაგზავნად და დიდი მხიარულების საყოფად, რადგან შეისმინეს სიტყვები, მათ რომ აუწყეს" (ნეემ. 8:12).

ეზრაც და ნეემიაც ღმერთის მიერ მოწოდებული და ღმერთისა და თავიანთი მისიისადმი მიძღვნილი დიდებული ლიდერები იყვნენ. ღმერთისდამი სიყვარული უბიძგებდა მათ ყოფილიყვნენ ერთგული მსახურნი. ფაქტობრივად, ჩვენი კვლევის ძირითადი ნაწილი მათი ერთგულების კვლევა იყო. 

ამ კვირის განმავლობაში ჩვენ შევისწავლით ბიბლიაში აღწერილ ხელმძღვანელობის მაგალითებს, მათ შორის, ეზრასა და ნეემიას მაგალითებსაც. რა თქმა უნდა, ეს გაკვეთილები ამომწურავი არ არის, რადგან არსებობს მრავალი სხვა მაგალითიც, რომლებიც შეიძლებოდა განგვეხილა. თუმცაღა არჩეული გაკვეთილები აუცილებელია ნებისმიერი ხელმძღვანელისთვის. შეიძლება თქვენი ცხოვრების ამ კონკრეტულ პერიოდში არ ხართ ხელმძღვანელი, მაგრამ თითოეული ჩვენგანი გარკვეულ გავლენას ახდენს სხვებზე; ამიტომ მოცემული გაკვეთილები ყველასთვისაა განკუთვნილი.

ამ ლიდერების ცხოვრებაში ცენტრალური ადგილი ღვთის სიტყვას უჭირავს. სიტყვამ შეცვალა მათი აზროვნება და ცხოვრება და ააღორძინა და გარდაქმნა ისინი. ეს ლიდერები მთლიანად უნდა უმადლოდნენ ღვთის სიტყვასა და იმ დარიგებებს, რომლებიც მასში იპოვეს. ასევე ჩვენც, როგორც მეშვიდე დღის ადვენტისტებს, ღვთის სიტყვა უნდა გვეჭიროს ჩვენი ქრისტიანული ცხოვრების ცენტრში, იმისგან დამოუკიდებლად, თუ ვინ ვართ და როგორია ჩვენი როლი.
