---
title:  ბოროტება უფლის თვალში
date:   23/12/2019
---

`განიხილეთ მომდევნო მუხლები. რას გვაუწყებს ისინი ხელმძღვანელებისა და მათი გავლენის შესახებ იმ ხალხზე , რომლებსაც ხელმძღვანელობდნენ?`

- 3მეფ. 15:26,34
- 4მეფ. 13:1-3
- იოან. 11:46-53

გამოსაფხიზლებელი აზრი ბევრი ჩვენგანისთვის, რომელთაც ნებისმიერი ხარისხის  ხელმძღვანელის პოზიციები გვიჭირავს, მიუთითებს იმაზე, რომ ჩვენ გაგვაჩნია პოტენციალი ხელი შევუწყოთ როგორც ადამიანთა სულიერ აღორძინებას, ასევე მათ სულიერ დაცემას. მაგრამ ყველა მოყვანილ მაგალითში ეფექტი დამანგრევლად უარყოფითი იყო.

ჩვენს ხასიათს და ქრისტეს ერთგულებას დიდი მნიშვნელობა აქვს მათთვის, ვისთანაც ვურთიერთობთ. სულიერი ლიდერები, რომლებიც თავადაც ეძებენ უფალს, თავიანთი გავლენით აახლოებენ სხვებს ღმერთთან, ხოლო ისინი, ვინც თავადაც შორს არის უფლისაგან, ბოროტებისკენ უბიძგებენ სხვებსაც. 

იმისგან განსხვავებით, რაც დღეს ვიხილეთ, უადვოა, რომ ეზრასა და ნეემიას მჭიდრო ურთიერთობა ჰქონდათ ღმერთთან. შესასწავლი წიგნების მიხედვით, ეზრასა და ნეემიას დროს მარხვას და ლოცვას გაცილებით მეტი დრო ეთმობოდა, ვიდრე ეს სხვა დიდი  ხელმძღვანელების დროს იყო. მიუხედავად იმისა, რომ ყველაფერი იდეალურად ვერ იყო, მათი წინამძღოლობის დროს ხალხი მაინც ღმერთთან ერთად დადიოდა. მათი ცხოვრება ღმერთისკენ იყო მიმართული. სხვა მხრივ, ის ფაქტი, რომ ეზრას და ნეემიას ცხოვრებასა და ხელმძღვანელობას ზოგიერთებზე არ უმოქმედია, მოწმობს იმაზე, რომ საბოლოო ჯამში ჩვენი პირადი რწმენის გარდა სხვა ვერცერთი ადამიანის რწმენა ვერ იქნება გადამწყვეტი. 

მაგალითისათვის, გაიხსენეთ ის ადამიანები, რომლებმაც განკაცებული იესო იხილეს, უსმენდნენ მის ქადაგებას და მისი სასწაულების მომსწრენიც კი გახდნენ ან სმენიათ მათ შესახებ, მაგრამ მაინც უარყვეს იგი. დიახ, ჩვენი ცხოვრება გარკვეულ ზეგავლენას ახდენს სხვა ადამიანებზე, და ამ გავლენას ან კეთილი, ან ბოროტი ნაყოფები გამოაქვს. მაგრამ საბოლოო ჯამში თითოეული ადამიანი თავად გასცემს პასუხს ღმერთს. 

`დაფიქრდით იმ ადამიანებზე, ვინც თქვენი გავლენის სფეროში იმყოფება? როგორ შეგიძლიათ თქვენი ზეგავლენის გაუმჯობესება?`
