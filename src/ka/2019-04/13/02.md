---
title:  ხელმძღვანელთა გავლენა
date:   22/12/2019
---

ბიბლიაში შეგვიძლია ხელმძღვანელობის როგორც კარგი, ისე ცუდი, ზოგჯერ კი სულაც არაერთმნიშვნელოვანი  მაგალითების პოვნა. ცუდი ხელმძღვანელები ზოგჯერ კარგ საქმეებს სჩადიოდნენ, კარგი ხელმძღვანელები კი ზოგჯერ სამარცხვინოდ იქცეოდნენ. ბოლოს და ბოლოს, ყველა ხელმძღვანელი ადამიანია და მიდრეკილია როგორც სიკეთისკენ, ისე ბოროტებისკენ, ამიტომაც იქცევიან ისინი სწორად და არასწორად. ვის არ გამოუცდია ეს რეალობა თავის ცხოვრებაში?

მაგრამ პრობლემა ის არის, რომ როდესაც ხელმძღვანელი ხარ, მაინც დიდ ზეგავლენას ახდენ სხვებზე, კარგი იქნება ეს გავლენა თუ ცუდი. საკამოდ ცუდია, როდესაც უარყოფით გავლენას ახდენ შენს სახლში, სამსახურში, ან იმ ადგილას, სადაც იმყოფები. მაგრამ როდესაც სულიერ, პოლიტიკურ ან სხვა თანამდებობაზე ხელმძღვანელის პოზიცია გიჭირავს, შენი ზეგავლენის ძალაც იზრდება. რაოდენ მნიშვნელოვანია ხელმძღვანელად ყოფნის დროს წმიდა წერილის პრინციპებისა და სწავლების არეკლვა!

განიხილეთ მომდევნო მუხლები. ლიდერობის როგორ მაგალითებს ვხვდებით? თუ ისინი კარგია, ახსენით რატომ. თუ ცუდია – ახსენით რატომ.

- რეხაბყამი (3მეფ. 12:1-16) 
- პეტრე (საქმე. 15:7-11)
- იოშია (4მეფ. 23:1-10) 
- დებორა (მსაჯ. 4:1-16)
- ახაბი (3მეფ. 21:1-16)

`რა გაკვეთილები შეგვიძლია გამოვიტანოთ იმასთან დაკავშირებით, თუ რა გავლენას ახდენს კარგი ან ცუდი ხელმძღვანელობა და როგორ შეგვიძლია მათი გამოყენება ყოველდღიურ ცხოვრებაში, ჩვენზე დაკისრებული მოვალეობებისაგან დამოუკიდებლად?`
