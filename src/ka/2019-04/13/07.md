---
title:  შემდგომი გამოკვლევისთვის
date:   27/12/2019
---

წაიკითხეთ თავი "ლოცვის უპირატესობა" ე. უაითის წიგნიდან "ქრისტესკენ მიმავალი გზა", გვ. 116-132.

"იერუსალიმის აღდგენის სამუშაოები და ცვლილებები, რომლებიც სამშობლოში დაბრუნებულმა ტყვეებმა განახორციელეს ზერუბაბელის, ეზრასა და ნეემიას ხელმძღვანელობით, ასახავს სულიერი აღორძინების იმ  სურათს, რომელიც დედამიწის ისტორიის უკანასკნელ ეტაპზე მოხდება. ისრაელის ნარჩომი სუსტი, მტრებისგან ხშირად დაჩაგრული და დევნილი ერი იყო, მაგრამ სწორედ მისი მეშვეობით აპირებდა ღმერთი დედამიწაზე საკუთარი თავისა და მისი რჯულის შესახებ ცოდნის შენარჩუნებას. ისრაელიანები ჭეშმარიტი რელიგიის, წმიდა ჭეშმარიტებათა მცველები იყვნენ. მათ ბევრი რამ გადაიტანეს ტაძრისა და იერუსალიმის კედლების მშენებლობის დროს; ისინი უდიდეს წინააღმდეგობას გადააწყდნენ. ამ საქმის ხელმძღვანელი ადამიანებისთვის ეს მძიმე ტვირთი იყო, მაგრამ ისინი ურყევი დარწმუნებით, მორჩილი სულითა და ღმერთის დიდი ნდობით მიდიოდნენ წინ და სწამდათ, რომ მისი ჭეშმარიტება იზეიმებს. ხიზკიაჰუ მეფის მსგავსად, ნეემიაც  "… მიეწება… უფალს, და არ განდგომია მას, და იცავდა მის მცნებებს … და უფალი იყო მასთან" (4მეფ. 18:6,7)" (ე. უაითი, მეფეები და წინასწარმეტყველები, გვ. 677).

**კითხვები მსჯელობისათვის**

`1. რატომ უნდა გავაკეთოთ ყველაფერი, რაც ჩვენზეა დამოკიდებული უფლის წინაშე ჩვენი ხელმძღვანელების მხარდასაჭერად?`

`2. რატომ არის მსახურებაზე ორიენტირებული ხელმძღვანელობის სტილი რთული, მომთხოვნი და ამავე დროს ჯილდოს მომტანი? რატომ არის ასეთი მნიშვნელოვანი, რომ ქრისტიანი ხელმძღვანელი იყოს მსახური?`

`3. ჩვენ ვხედავთ, რომ ნეემია ძალიან ხშირად ლოცულობდა. ეზრაც და ნეემიაც ლოცვის ადამიანები იყვნენ. ყურადღებით დათვალეთ, რამდენჯერ არის გამოყენებული ეზრასა და ნეემიას წიგნებში სიტყვა "ლოცვა". ეს ხელმძღვანელნი გამუდმებით ლოცულობდნენ. ჩვენ რა შეგვიძლია ვთქვათ ჩვენს ლოცვით ცხოვრებაზე?`

`4. "და მიეწება იგი უფალს, და არ განდგომია მას, და იცავდა მის მცნებას, მოსეს რომ ამცნო უფალმა" (4მეფ. 18:6). როგორ უნდა "მიეწებო უფალს"? რას ნიშნავს ეს? როგორ მოქმედებს უფალთან მჭიდრო ურთიერთობები მისი მცნებების დაცვაზე?`
