---
title:  განდგომილი ერი
date:   07/12/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
   ნეემ. 13:1-9; რჯლ. 23:3-6; ნეემ. 13:10-14; რიცხვ. 18:21-24; ნეემ. 13:15-22; იოან. 5:5-16;
  
> <p>სამახსოვრო მუხლი:</p>  
>  "და ვუბრძანე ლევიანებს, რომ განწმედილიყვნენ, მოსულიყვნენ და დაეცვათ კარიბჭეები, რათა წმიდად შეენახათ შაბათი დღე. ესეც გამიხსენე ღმერთო ჩემო, და შემიწყალე შენი დიდი წყალობისამებრ" (ნეემ. 13:22).

   მე-12 და მე-13 თავებში აღწერილ მოვლენებს შორის ნეემია ბაბილონში ბრუნდება. მართალია არ ვიცით რამდენი ხნით იყო ის წასული (დაახლოებით 430-425 წწ. ძვ.წ.), მაგრამ მისი არყოფნის პერიოდში ხალხი განუდგა ღმერთს. მიუხედავად იმისა, რომ მათ აღთქმა დადეს ღმერთთან იმის შესახებ, რომ - (1) არ დაქორწინდებოდნენ უცხოტომელებზე, (2) მკაცრად დაიცავდნენ შაბათს და (3) მხარს დაუჭერდნენ სატაძრო მსახურებასა და მსახურებს მეათედებით და შემოწირულობით (იხ. ნეემ. 10) - მათ აღთქმის სამივე პირობა დაარღვიეს. 
    
დაბრუნებულ ნეემიას ღმერთისდამი ერთგულების ძალიან დაბალი მაჩვენებელი დახვდა. ხალხმა შეწყვიტა მეათედისა და შემოწირულობის დაბრუნება, ტაძრის ოთახებს სხვა მიზნებისთვის იყენებდნენ, აღარ იცავდნენ შაბათს და გარშემომყოფ ერებთან შერეულ ქორწინებებსაც არ ერიდებოდნენ. ყველაზე ცუდი ის არის, რომ მის მიერ დადგენილი ხელმძღვანელები მხოლოდ ხელს უწყობდნენ ისრაელსა და ღმერთს შორის ურთიერთობების გაუარესებას. რა გასაკვირია, რომ ნეემია აღაშფოთა ასეთმა ცვლილებებმა. იმის ნაცვლად, რომ გაემართლებინა მათი საქციელი, ნეემია ღვთის სადიდებლად მოქმედებდა. 
