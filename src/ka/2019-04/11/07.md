---
title:  შემდგომი გამოკვლევისთვის
date:   13/12/2019
---

წაიკითხეთ თავი "სიხარული უფალში" ე. უაითის წიგნიდან "ქრისტესკენ მიმავალი გზა", გვ. 145-159. 

 "როდესაც ნეემიამ განუმარტა მათ ღმერთის დადგენილებანი და შეახსენა ის საშინელი სასჯელი, რომელიც წარსულში ეწია ისრაელს მსგავსი ცოდვის გამო, მათში სინდისმა გამოიღვიძა და ეს გახდა მნიშვნელოვანი ცვლილებების საწინდარი, რამაც აარიდა მათ ღმერთის რისხვა და დაუბრუნა დაკარგული კურთხევები.
  
სამღვდელო მსახურების ზოგიერთი წარმომადგენელი ითხოვდა თავისი წარმართი ცოლებისთვის და აცხადებდა, რომ ვერ მიატოვებდა მათ. მაგრამ ვერც თანამდებობა, ვერც წოდება ვერ შექმნიდა თანაგრძნობის საფუძველს. თუ რომელიმე მღვდელი ან ხელმძღვანელი უარს აცხადებდა წარმართებთან კავშირის გაწყვეტაზე, მას მაშინვე ათავისუფლებდნენ ღმერთის მსახურებიდან. მღვდელმთავრის შვილიშვილი, რომელმაც სანაბალატის ქალიშვილზე იქორწინა, არა მხოლოდ მსახურებიდან მოიხსნა, არამედ ისრაელიდანაც განიდევნა. "გაუხსენე მათ, ღმერთო ჩემო, - ლოცულობდა ნეემია, - რადგან მათ შებღალეს სამღვდელოება, სამღველოებისა და ლევიანთა აღთქმა!" (ე. უაითი. მეფეები და წინასწარმეტყველები, გვ. 673,674).

**კითხვები მსჯელობისათვის**

`1. წაიკითხეთ ე. უაითის ზემოთ მოყვანილი ციტატა. ჯგუფთან ერთად იმსჯელეთ ნეემიას ბრძანებაზე სახლში გაეშვათ უხცოტომელი ცოლები ისე, რომ არ გააკეთა არანაირი გამონაკლისი მათთვისაც კი, რომელთაც, როგორც ჩანს, უყვარდათ თავისი ცოლები და არ სურდათ მათთან განშორება. თვლით თუ არა, რომ ნეემია მეტისმეტად მკაცრი  და ურყევი იყო და გამოანკლისის დაშვება შეიძლებოდა? რატომ კი ან რატომ არა? ამავე კონტექსტში, როგორ უნდა გამოავლინოს ეკლესიამ სიყვარული და თანაგრძნობა და ამავე დროს არ უგულებელყოს ღვთის ჭეშმარიტებები და შეინარჩუნოს თანმიმდევრულობა?`

`2. მართალია ვიცით, რომ არაფერია მეკანონეობრივი მეშვიდე დღის შაბათის დაცვაში, ისევე, როგორც არაფერია მეკანონეობრივი იმაში, რომ არ ისურვო სხვისი, არ მოიპარო და არ მოიტყუო, როგორ არ ვაქციოთ შაბათის დაცვა (ან რომელიმე სხვა მცნების შესრულება) მეკანონეობად? რატომ არის ჯვარი და ის, რაც ქრისტემ ჯვარზე აღასრულა ჩვენთვის ყველაზე ძლიერი იარაღი მეკანონეობის წინააღმდეგ? `

`3. ამავე დროს, როგორ დავიცვათ თავი საფრთხეებისგან, რომელიც ჩნდება ნელი, მაგრამ მუდმივი კომპრომისის შედეგად, როგორსაც ნეემია დაუპირისპირდა?`