---
title:  წინააღმდეგობის პირისპირ
date:   20/10/2019
---

`წაიკითხეთ  ეზრ. 4:1-5. როგორ  ფიქრობთ, რატომ  თქვეს  იუდეველებმა  უარი  ტაძრის  მშენებლობაში  სხვა  ხალხების  მხრიდან  დახმარებაზე?`

ერთი  შეხედვით, დახმარების  შემოთავაზება  კეთილმეზობლურ  საქმეს  ჰგავდა, მაშ  რატომ  უნდა  თქვა  უარი  მის  მიღებაზე? რაღაც  გაგებით  ამ  კითხვას  თვითონ  ბიბლიური  მუხლები  პასუხობს. მათ  დასახმარებლად "მოწინააღმდეგეები" მივიდნენ. მოწინააღმდეგეები (მტრები)? ეს  უკვე  აშკარა  მითითებაა  იმაზე, თუ  რატომ  ჰქონდათ  ისრაელიანებს  ასეთი  რეაქცია.

რატომ  ეწოდებათ  მათ "მოწინააღმდეგეები"? 4მეფ. 17:24-41 განმარტავს, რომ  ჩრდილოეთის  სამეფოდან  ისრაელიანთა  განდევნის  შემდეგ  ეს  ხალხები  სხვა  ერებიდან  გადმოსახლდნენ  სამარიასა  და  მიმდებარე  ტერიტორიებზე. ასურელთა  მეფემ  იქ  მღვდლები  გაგზავნა, რათა  ესწავლებინათ  ახალმოსახლეთათვის, თუ  როგორ  უნდა  ეცათ  თაყვანი  იმ  მიწების  ღმერთის, ანუ  ისრაელის  ღმერთისათვის. ამავე  დროს  მოქმედი  რელიგია  წარმართთა  ღმერთების  თაყვანისცემასაც  მოიაზრებდა. ებრაელები  შიშობდნენ, რომ  მოხდებოდა  ამ  რელიგიისა  და  სატაძრო  მსახურების  აღრევა. შესაბამისად, საუკეთესო  და  ყველაზე  სწორი  ამ  შემთხვევაში  სწორედ  ის  იყო, რაც  მათ  გააკეთეს: უარი  განაცხადეს  დახმარებაზე.

ასევე  უნდა  გვახსოვდეს, თუ  როგორ  დაიწყო  ყველაფერი. ღვთის  ერის  მთელი  ისტორია – ეს  არის  მუდმივი  კომპრომისი  გარშემომყოფ  წარმართ  ხალხებთან  და  სწორედ  ამან  გამოიწვია  ტაძრის  დანგრევა  და  ტყვეობა. სავარაუდოდ, ტაძრის  აღდგენისას  გარშემომყოფ  ხალხებთან  დაახლოება  მათ  ყველაზე  ნაკლებად  სურდათ.

`ამ  მუხლებიდან  კიდევ  რა  გვიჩვენებს, რომ  ეს  სწორი  არჩევანი  იყო? ეზრ. 4:4,5.`

`დაუკვირდით, როგორ  მარტივად  შეეძლოთ  მათ, რომ  ეპოვათ  გამართლება  დახმარების  მიღებისთვის. რას  ნიშნავს 2კორ. 6:14 ამ  კონტექსტში?`