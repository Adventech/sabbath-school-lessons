---
title:  წინასწარმეტყველთა  მხარდაჭერა
date:   21/10/2019
---

სამწუხაროდ, ეზრ. 4-6 თანახმად, წინააღმდეგობამ, რომელსაც  ებრაელები  აწყდებოდნენ  გარშემომყოფების  მხრიდან, დააშინა  ისინი  და  დაუკარგა  მათ  ტაძრის  მშენებობის  გაგრძელების  სურვილი.

როგორც  აქამდე  აღინიშნა, ეზრ. 4:6-6:22-ში  მოვლენები  ქრონოლოგიური  თანმიმდევრობით  არ  არის  ჩაწერილი. ამიტომ  პირველად  მე-5 თავს  განვიხილავთ.

`წაიკითხეთ  ეზრ. 5:1-5. რატომ  აგზავნის  ღმერთი  თავის  ხალხთან  წინასწარმეტყველებს  ანგიასა  და  ზაქარიას? როგორია  მათი  წინასწარმეტყველების  შედეგი?`

ებრაელები  გაჩერდნენ, რადგან  შეეშინდათ. მაგრამ  ტაძრისა  და  ქალაქის  აღსადგენად  ისინი  ღმერთმა  გაგზავნა  სამშობლოში  და  მას  თავისი  გეგმა  ჰქონდა. რადგან  ებრაელებს  ეშინოდათ, ღმერთს  რაიმე  უნდა  ეღონა  მათ  მხარდასაჭერად. ამიტომ  ღმერთმა  მოუხმო  ორ  წინასწარმეტყველს. ადამიანთა  წინააღმდეგობა  ღმერთს  არ  აჩერებს; თუნდაც  ებრაელებმა  გამოიწვიეს  ეს  წინააღმდეგობა, ღმერთმა  მაინც  არ  მიატოვა  ისინი. იგი  შრომობდა  წინასწარმეტყველთა  მეშვეობით, რათა  ბიძგი  მიეცა  ებრაელებისთვის, რომ  ემოქმედათ.

`წაიკითხეთ  ანგია 1. რა  უწყებაა  აქ  ებრაელებისთვის  და  რა  შეიძლება  აქედან  სასარგებლო  აღმოჩნდეს  ჩვენთვის?`

"ანგია  და  ზაქარია  წინასწარმეტყველების  მოწოდება  ხალხის  კრიზისიდან  გამოყვანის  მიზნით  მოხდა. მათ  მღელვარებით  გადასცეს  ერს  მისი  ასეთი  სავალალო  მდგომარეობის  მიზეზი. წინასწარმეტყველებმა  განუცხადეს  ხალხს, რომ  ისინი  ვერ  მოიპოვებენ  მატერიალურ  კეთილდღეობას, იმიტომ  რომ  ღმერთის  ინტერესებს  არ  აყენებენ  პირველ  ადგილას. ისრაელიანებს  რომ  თაყვანი  ეცათ, სათანადო  პატივი  და  თავაზიანობა  მიეგოთ  მისთვის  და  პირველ  რიგში  მისი  სახლი  რომ  აღედგინათ, მაშინ  ის  მათ  შორის  დაივანებდა  და  აკურთხებდა  მათ" (ე. უაითი. წინასწარმეტყველები  და  მეფეები, გვ. 573,574).