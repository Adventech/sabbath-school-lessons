---
title:  შემდგომი  გამოკვლევისათვის
date:   25/10/2019
---

წაიკითხეთ  თავები "კედლის  მაშენებელნი", "გამომძალველობის  გაკიცხვა" და "წარმართთა  შეთქმულებანი" ე. უაითის  წიგნიდან "მეფეები  და  წინასწარმეტყველები", გვ. 635-660.

"აშკარა  მტრების  მხრიდან  წინააღმდეგობა  და  ცრუ  მეგობრებში  იმედგაცრუება – ყველაფერი  ის, რასაც  აწყდებოდნენ  მშენებლები  ნეემიას  დღეებში, ჩვენს  დროსაც  ახასიათებს: იგივე  ელის  ყველას, ვინც  უფლისათვის  შრომობს. მორწმუნეებისთვის  განსაცდელის  მომტანი  იქნებიან  არა  მხოლოდ  მტრები, რომლებიც  თავიანთ  რისხვას, სიძულვილსა  და  სისასტიკეს  ამჟღავებენ  მათ  მიმართ, არამედ  ის  მეგობრები  და  თანაშემწეებიც, რომლებიც  ზარმაცი, უგუნური, გულგრილი  და  არასაიმედო  არიან" (ე. უაითი. წინასწარმეტყველები  და  მეფეები, გვ. 644).

"ნეემიას  მტკიცე  ერთგულება  ღმერთის  საქმისდამი  და  მისი  ურყევი  ნდობა  ღმერთისდამი – ეს  არის  სწორედ  საიდუმლო  იმისა, თუ  რატომ  ვერ  მაოხერხა  მტერმა  მისი  გაბმა  საკუთარ  მახეში. უსაქმური  სული  ადვილად  მოსაპოვებელი  მსხვერპლია  ცდუნებისათვის, ხოლო  ის, ვინც  კეთილშობილურ  მიზანს  და  ისეთ  საქმეს  ისახავს, რომელიც  მთელს  მის  ყურადღებას  იპყრობს, პრაქტიკულად  დაუმარცხებელია  ბოროტებისათვის. მას, ვისი  რწმენაც  გამუდმებით  იზრდება, ყოველთვის  ექნება  ძალა, ვინაიდან  ის  იღებს  უსაზღვრო  სიყვარულს, რომელიც  ყველაფერს  გააკეთებს  თავისი  კითილი  განზრახვის  განსახორციელებლად. ღვთის  ჭეშმარიტი  მსახურნი  დაუშრეტელი  სიმტკიცით  შრომობენ, ვინაიდან  მათი  მარადიული  საყრდენი  მადლის  ტახტია" (იქვე, გვ. 660).

**კითხვები  მსჯელობისთვის:**

`1. წარმოიდგინეთ  თქვენი  თავი  ზერუბაბელისა  და  იესოს, ასევე  სხვა  წინამძღოლთა  ადგილას, როდესაც  ეს  ადამიანები  მათთან  დახმარების  შესათავაზებლად  მივიდნენ. როდესაც  უკან  ვიხედებით, ვხვდებით, რომ  ისინი  სწორად  მოიქცნენ, როდესაც  არ  მიიღეს  ეს  შემოთავაზება. ჩვენ, როგორც  ადვენტისტებმა, როგორ  უნდა  განვსაზღვროთ  როდის  უნდა  ვითანამშრომლოთ  და  როდის  არა  სხვებთან  ისე, რომ  არ  გადავუხვიოთ  რწმენას? როგორ  განვსაზღვროთ  სწორად  ვიქცევით  თუ  არა? რომელი  კრიტერიუმებით  უნდა  ვიხელმძღვანელოთ?`

`2. ბიბლიური  ისტორიის  შესწავლისას  ჩვენ  ვხედავთ, რომ  წუთისოფელთან  კომპრომისზე  წასვლა  სახიფათოა. მართლაც, უძველესი  ისრაელის  მთელი  ისტორია  ბაბილონის  ტყვეობამდე  ამ  კომპრომისის  კარგი  მაგალითია. მაგრამ  ამავდროულად  რა  ხდება, როდესაც  ადამიანები  ამ  კომპრომისის  თავიდან  არიდების  მიზნით  უკიდურესობებში  ვარდებიან? თუკი  თავად  იესო  დაადანაშაულეს  შაბათის  დარღვევაში (იხ. იოან. 9:14-16) განა  ეს  მისი  ბრალმდებლების  მხრიდან  უკიდურესობის  მაგალითი  არაა  ჩვენთვის? როგორ  შევინარჩუნოთ  ოქროს  შუალედი?`