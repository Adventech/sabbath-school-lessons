---
title:  ნეემია  ზომებს  მიმათავს (ძვ.წ. 444 წ.)
date:   23/10/2019
---

`წაიკითხეთ  ნეემ. 4. რა  გააკეთეს  ებრაელებმა  ნეემიას  ხელმძღვანელობით  ოპოზიციასთან  დასაპირისპირებლად? რატომ  იყო  მათთვის  მნიშვნელოვანი  მომზადებულიყვნენ  ბრძოლისთვის  და  არა  ის, რომ  მხოლოდ  პასიურად  ერწმუნათ, რომ  ღმერთი  დაიცავს  მათ?`

მშენებლობის  შეჩერების  შემდეგ  ხალხმა  კვლავ  განაგრძო  მუშაობა. ხალხი  ლოცულობდა, ნეემიამ  კი  აქტიური  დაცვა  შექმნა. ადამიანები  დღისითაც  და  ღამითაც  შრომობდნენ, რათა  მზად  ყოფილიყვნენ  ნებისმიერი  მოულოდნელი  შეტევისთვის. იმისათვის, რომ  ყველა  ოჯახი  ყოფილიყო  მზად  ბრძოლისათვის, ნეემიამ  კედლის  გარშემო  შეიარაღებული  დაცვა  შექმნა. მან  მთელი  ერი  ორ  ჯგუფად  გაყო: ერთი  ნაწილი  მუშაობდა, ხოლო  მეორეს  იარაღი  ეპყრა  ხელთ. ასევე  შეიმუშავეს  სპეციალური  განლაგება  მათთვის, ვინც  გალავანზე  მუშაობდა, რადგან  ისინი  ყველაზე  სახიფათო  ადგილას  იმყოფებოდნენ. ყოველ  მშენებელს  ცალ  ხელში  ხმალი  ეჭირა, მეორე  ხელით  კი  შენაზავს  და  აგურებს/ქვებს  აწყობდა. ისინი  მზად  იყვნენ  თავდასხმის  მოსაგერიებლად  და  შეასრულეს  საქმის  თავიანთი  ნაწილი. დანარჩენი  ყველაფერი  ღმერთმა  გააკეთა. ნეემიას  რწმენა  შთამაგონებელია. თუმცა  ის  არ  იჯდა  სავარძელში  და  არ  ელოდებოდა, როდის  გააკეთებს  ღმერთი  ყველაფერს  მის  ნაცვლად. ადამიანები  მათი  შესაძლებლობების  მიხედვით  მოემზადნენ.

ორი  ბიბლიური  ნაწყვეტი: "ნუ  გეშინიათ  მათი, გაიხსენეთ  უფალი, დიდი  და  საშინელი, და  იბრძოლეთ  თქვენი  ძმების, თქვენი  ძეებისა  და  ასულების, თქვენი  ცოლების  და  სახლ-კარის  გულისათვის" (ნეემ. 4:14) და "ჩვენი  ღმერთი  იბრძოლებს  ჩვენთვის" (ნეემ. 4:20) ბიბლიაში  ჩაწერილი  ყველაზე  შთამაგონებელი  მტკიცებებია.

მუდმივი  წინააღმდეგობების  გამო  ებრაელებს  შეეძლოთ  შეეწყვიტათ  მშენებლობა, მაგრამ  ამჯერად, შიშის  ნაცვლად  მათ  გამოამჟღავნეს  ნდობა  იმ  დაპირებისა, რომლის  თანახმადაც  თვით  ღმერთი  იბრძოლებს  მათთვის. როდესაც  ჩვენი  შეხედულებების  ან  ღმერთის  ნების  აღსრულების  გამო  მის  საქმეში  წინააღმდეგობას  ვაწყდებით, უნდა  გვახსოვდეს, რომ "ღმერთი  იბრძოლებს  ჩვენთვის".

საბოლოო  ჯამში  ებრაელები  მიხვდნენ, რომ  უფალი  იდგა  იმის  მიღმა, რასაც  ისინი  აკეთებდნენ  და  ამან  მისცა  მათ  ძალა  წინსვლისათვის.

`რატომ  არის  ასეთი  მნიშვნელოვანი  იმის  ცოდნა, რომ  ღმერთის  ნებას  ასრულებთ? შესაბამისად, ჩნდება  კიდევ  ერთი  მნიშვნელოვანი  შეკითხვა: როგორ  გავიგოთ, რომ  ღმერთის  ნებას  ვასრულებთ?`
