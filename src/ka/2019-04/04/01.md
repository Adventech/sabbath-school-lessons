---
title:  წინააღმდეგობის პირისპირ
date:   19/10/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
ეზრ. 4:1-5; 2კორ. 6:14; ეზრ. 5:1-5; ანგ. 1; ეზრ. 4:6-24; ნეემ. 4; ნეემ. 6:1-13.

  
> <p>სამახსოვრო მუხლი:</p>  
>  "და  მათი  ღვთის  თვალი  იყო  იუდაელთა  უხუცესებზე, და  არ  შეუწყვეტიათ  სამუშაო, ვიდრე  დარიოსს  არ  შეატყობინეს  ამბავი  და  საპასუხო  წერილი  არ  მიიღეს  ამ  საქმეზე" (ეზრ. 5:5).


მე-3-დან  მე-6-ს  ჩათვლით – ეზრას  წიგნის  ეს  თავები  შედგენილია  თემატურად  და  მოიცავს  ტაძრის  აღდგენის  შეწინააღმდეგების  განსხვავებულ  ისტორიულ  პერიოდებს. ასეთი  თემატური  მიდგომის  გაცნობიერება  დაგვეხმარება  ზოგადი  თემის  გაგებაში.

პირველად  ეზრას  სახელი  ეზრ. 7:1-შია  ნახსენები. ძვ.წ. 457 წელს  მის  გამოჩენასთან  ერთად  ყველაფერი  იცვლება  და  ქალაქი  იერუსალიმი  საგრძნობლად  იწყებს  გარდაქმნას. ცამეტი  წლის  შემდეგ  გამოჩნდა  ნეემია (ძვ.წ. 444 წელს  ართახშასთას  ბრძანების  თანახმად), და  კედლის  მშენებლობა, როგორც  იქნა, დასრულდა. ინტენსიური  დაპირისპირებების  მიუხედავად, სამუშაო 52 დღეში  დასრულდა (იხ. ნეემ. 6:15).

ღვთის  საქმესთან  დაპირისპირება  საკმაოდ  ვრცელი  თემაა  ეზრასა  და  ნეემიას  წიგნებში; ამიტომ  გასაკვირი  არ  არის, რომ  ტაძრისა  და  იერუსალიმის  აღდგენამ  ხელი  შეუწყო  ოპოზიციის  წარმოქმნასა  და  დევნას. ახლანდელ  დროშიც, ჩვენი  ადგილის  მიუხედავად, უფლის  საქმე  ყოველთვის  აწყდება  წინააღმდეგობებს. სატანა  ყოველ  ღონეს  ხმარობს  იმისათვის, რომ  სახარება  სწრაფად  ვერ  გავრცელდეს, რადგან  ეს  საფრთხეს  უქმნის  მის  ხელმწიფებას. ეზრასა  და  ნეემიას  წიგნების  მიხედვით, როგორ  გაუმკლავდნენ  იუდეველები  წინააღმდეგობას?
