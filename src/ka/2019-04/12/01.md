---
title:  არასწორ გადაწყვეტილებათა შედეგების გამოსწორება
date:   14/12/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
   ნეემ. 13:23-25; რჯლ. 7:3,4; 2კორ. 6:14; ეზრ. 9,10; 1კორ. 7:10-17.
  
> <p>სამახსოვრო მუხლი:</p>  
>  "და თქვა: ‘ღმერთო ჩემო! მრცხვენია და მერიდება სახის მოპყრობა შენს მიმართ, რადგან ჩვენი ურჯულოებანი თავზე გადაგვდის და ჩვენი დანაშაული გაიზარდა ცამდე" (ეზრ. 9:6).

   ეზრა და ნეემია იმ ერის წინამძღოლნი გახდნენ, სადაც წარმართებთან შერეული ქორწინებები ნორმად იქცა. ორივე ხელმძღვანელს დიდად აღელვებდა ეს ფაქტი, რადგან ხალხის ღმერთთან მჭიდრო ურთიერთობამდე მიყვანა სურდათ. მათ იცოდნენ იმ უარყოფითი ზეგავლენის შესახებ, რომელიც ურწმუნო ადამიანებს და კერპთაყვანისმცემლებს შეეძლოთ ჰქონოდათ ისრაელზე და ხედავდნენ ამის საშინელ შედეგებს მთელი ისტორიის განმავლობაში. ქანაანის რელიგიები მთელს ისრაელში გავრცელდა და საბოლოოდ ბაყალისა და ყაშთაროთას თაყვანისცემა იმდენად პოპულარული გახდა, რომ ყველა მაღალ მთაზე სრულდებოდა. მეტიც, წარმართ მეუღლეებს დამღუპველი გავლენა ჰქონდათ ისრაელიანებზე. თავის დროზე ბილყამმაც ურჩია მოაბს, რომ თავიანთი ქალები გაეგზავნათ ისრაელიანებთან, რათა დაეშორებინათ ისინი ღმერთისგან და სწორედ მაშინ მოხდა დიდი განდგომილება. სამწუხაროდ, ის მართალი აღმოჩნდა. მეუღლეები ერთმანეთის გარდა, შვილების რწმენაზეც ახდენენ გავლენას. 
   
   როგორ მოაგვარეს ეზრამ და ნეემიამ შერეულ ქორწინებებთან დაკავშირებული სიტუაცია ისრაელში? დატოვეს ყველაფერი ისე, როგორც იყო თუ წინ აღუდგნენ ამ პრობლემას? ამ კვირის განმავლობაში განვიხილავთ, თუ როგორ მოაგვარა ორმა ხელმძღვანელმა ეს საკითხი. 

