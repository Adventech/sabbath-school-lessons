---
title:  შემდგომი გამოკვლევისთვის
date:   20/12/2019
---

წაიკითხეთ თავი "გარდაქმნა" ე. უაითის წიგნიდან "მეფეები და წინასწარმეტყველები", გვ. 669-678. 

"ჭეშმარიტ მორწმუნეებს ახასიათებს ღმერთის მიერ დაკისრებული მოვალეობების გულდასმით შესრულება. ადამიანები ვითარებებს ღვთის იარაღად უნდა იყენებდნენ მისი ნების შესასრულებლად. საჭირო დროს განხორციელებული სწრაფი და დამაჯერებელი ქმედებები საოცარი წარმატებებით გვირგვინდება, მაშინ, როდესაც დაყოვნებისა და გაუფრთხილებლობის შედეგები წარუმატებლობა და ღმერთის უპატივცემულობაა. თუკი ღმერთის საქმეში ხელმძღვანელები არ ავლენენ მონდომებას, თუ ისინი გულგრილნი არიან და არ ისწრაფვიან მიზნისკენ, მაშინ ეკლესია უდარდელი, ზარმაცი და გართობის მოყვარული იქნება, მაგრამ თუ ისინი ღმერთის და მხოლოდ ღმერთის მსახურების წმიდა სურვილით არიან აღვსილი, მაშინ ეკლესიაც ერთსულოვანი, იმედითა და ენერგიით სავსე იქნება. ღვთის სიტყვა მდიდარია აშკარა და მკვეთრი კონტრასტებით. ცოდვა და სიწმიდე ერთმანეთის გვერდიგვერდ დგანან, რათა მათი განხილვისას მოვერიდოთ ერთს და ავირჩიოთ მეორე. სანბალატისა და ტობიას სიძულვილის და ვერაგობის აღმწერი გვერდები ამავე დროს ეზრასა და ნეემიას კეთილშობილებას, მიძღვნილობასა და თავგანწირვას აღწერს. ჩვენ თავისუფალი ვართ ავირჩიოთ ან ერთი, ან მეორე. ღმერთის მცნებების დარღვევით გამოწვეული საშინელი შედეგები უპირისპირდება მორჩილების შედეგად მიღებულ კურთხევებს. ჩვენ თავად უნდა გადავწყვიტოთ: დავიტანჯებით ერთით თუ სიხარულს მივიღებთ მეორისგან" (ე. უაითი, მეფეები და წინასწარმეტყველები, გვ. 676).

**კითხვები მსჯელობისათვის**

`1. როდესაც ამ ისტორიებს ვკითხულობთ, თითქოს ცხადი ხდება, რომ იუდეველთა დიდი ნაწილი არ იყო მიძღვნილი ღმერთისადმი და სწორედ ამიტომ აირჩიეს წარმართი ცოლები. ეზრა არ ტოვებს მათ ამ მდგომარეობაში და ცვლილებების იმედით  ცდილობს გამოასწოროს ისინი. ნამდვილად მოხდა თუ არა ცვლილება? თავიანთი ქმედებების შეცვლით განიცადეს თუ არა მათ შინაგანი ცვლილებები? რა მტკიცებულებები გვაქვს იმისა, რომ ბევრი მათგანი მართლაც შეიცვალა? რა შეგვიძლია ვისწავლოთ საკუთარ შეცდომებზე? რამდენად მნიშვნელოვანია გულის ჭეშმარიტი ცვლილება?`

`2. როგორ შეგვიძლია დავეხმაროთ ადმიანებს ჩვენი ეკლესიიდან უგუნური ქორწინებების შედეგად გამოწვეული პრობლემების მოგვარებაში?`

`3. მართალია ღმერთის პრინციპები მარადიული და უცვლელია, ხალხთა კულტურები განსხვავდება ერთმანეთისაგან. რატომ უნდა გავითვალისწინოთ ეს განსხვავებები, როდესაც ცხოვრების სხვადასხვა სიტუაციაში ღმერთის პრინციპებით ვხელმძღვანელობთ?`

