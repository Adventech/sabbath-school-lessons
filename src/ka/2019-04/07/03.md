---
title:  ლოცვის დაწყება
date:   11/11/2019
---

ბიბლიის კითხვამ ხალხში გამოიწვია ლოცვა, რომელშიც ისრაელის ორგულობის ისტორიისაგან განსხვავებით, ღმერთის სიკეთე იყო ხაზგასმული. აქ შეგვიძლია შევნიშნოთ, რომ პასუხი ქადაგებას უფრო ჰგავს, ვიდრე ლოცვას, რადგან თითქმის ყველა მუხლს აქვს პარალელი ბიბლიის სხვა მუხლებთან.

`წაიკითხეთ ნეემ. 9:4-8. რომლებია ამ ლოცვის ძირითადი თემები და რატომ არის ყურადღება გამახვილებული მათზე?`

ლოცვის პირველ ნაწილში ხალხი აკურთხებს ღმერთს და კონკრეტულად მის სახელს. ებრაულ კულტურაში სახელი, რომლესაც ვინმეს უწოდებდნენ, უბრალოდ სიტყვა ან სიტყვათშეთანხმება კი არ იყო, არამედ განსაზღვრავდა პიროვნებას. ამიტომ ქება, რომელსაც ღმერთის სახელს უძღვნიან, მნიშვნელოვანია, რადგან მთელს სამყაროს უჩვენებს, რომ ეს სახელი დიდებასა და პატივისცემას იმსახურებს. ეს სამყაროს შემოქმედის სახელია. ლოცვა იწყება ღმერთის, როგორც შემოქმედისა და როგორც ყველაფრის "მაცოცხლებლის" თაყვანისცემით  (ნეემ. 9:6, იხ. ასევე კოლ.1:16,17). სიტყვა "მაცოცხლებელი" ნიშნავს "სიცოცხლის მინიჭებას". 
   
   მან, ვინც შექმნა ყველაფერი, აირჩია აბრაამი, ადამიანი, რომლის გულიც ერთგული იყო. ზოგჯერ აბრაამსაც აკლდა რწმენა, მაგრამ როდესაც საკუთარი ძის მსხვერპლად შეწირვა დაევალა, არ შემკრთალა. მან ისწავლა ერთგულება არა ერთ ღამეში, არამედ მუდმივად ღმერთთან ერთად სიარულის შედეგად. ებრაული აზროვნებით "გული" შეესატყვისება გონებას. სხვა სიტყვებით, აბრაამა განივითარა ერთგულება ფიქრებსა და ქმედებებში, რის გამოც ღმერთმა სცნო იგი.
   
   ლოცვის პირველი რამდენიმე ფრაზა ყურადღებას ამახვილებს ღმერთზე, როგორც (1) შემოქმედზე, (2) სიცოცხლის მომნიჭებელზე, და (3) საკუთარი დაპირებების შემსრულებელზე. ხალხი ჯერ იხსენებს იმას, თუ ვინ არის ღმერთი: ეს არის ის, ვინც შეგვქმნა, ვინც გვმფარველობს და ასრულებს თავის დანაპირებს. ამის გახსენება გვეხმარება შევინარჩუნოთ სიცოცხლე პერსპექტივაში და ვისწავლოთ უფლის ნდობა ყველაზე რთულ ვითარებებშიც, მაშინ,  როდესაც შეიძლება მოგვეჩვენოს, რომ ის შორსაა ჩვენგან და არ ზრუნავს ჩვენს პრობლემებზე. 
   
`რატომ არის ღმერთის, როგორც შემოქმედის შესახებ სწავლება ასეთი მნიშვნელოვანი ჩვენი რწმენისათვის? რომელ მცნებაში გვავალებს ღმერთი, რომ კვირის ყოველი მეშვიდე ნაწილი გავატაროთ მისი, როგორც შემოქმედის გახსენებით? რატომ არის ეს ასეთი მნიშვნელოვანი?`
