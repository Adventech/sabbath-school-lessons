---
title:  ჩვენი მიმტევებელი ღმერთი
date:   09/11/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
 ნეემ. 9:1-3; დან. 9:4-19; კოლ.1:16,17; ნეემ. 9:9-38; რომ. 5:6-8.

  
> <p>სამახსოვრო მუხლი:</p>  
>  "თავის დანაშაულთა დამფარველს წარმატება არ ექნება, ხოლო მათი მაღიარებელი და დამტოვებელი შეწყნარებული იქნება" (იგავ. 28:13).

   კარვობის დღესასწაულის დასრულების შემდეგ ერის ხელმძღვანელებმა კვლავ შეკრიბეს ხალხი. მათ იდღესასწაულეს, ახლა კი მოვიდა იმის დრო, რომ დაბრუნებოდნენ ცოდვების აღიარებისა და ღვთის წინაშე მონანიების დაუსრულებელ საქმეს.
   
   მართალია აქამდე ხელმძღვანელნი შეცდომების გამო წუხილის შეწყვეტისკენ მოუწოდებდნენ, მაგრამ ეს არ ნიშნავს იმას, რომ წუხილი და აღსარება მნიშვნელოვანი არ არის. ახლა, როდესაც ყველა დღესასწაულმა ჩაიარა, დადგა სათანადოდ მონანიების დრო. 
   
   აქ წარმოდგენილ მოვლენათა რიგი  სულაც არ გულისხმობს იმას, რომ მათი თანმიმდევრობა აუცილებლად ასეთი უნდა იყოს (ზეიმობა და სინანული), მაგრამ არც იმას ნიშნავს, რომ მხოლოდ საწინააღმდეგო ვარიანტია დასაშვები. როგორიც არ უნდა იყოს თანმიმდევრობა: ჯერ აღიარება და შემდეგ ზეიმობა, თუ პირიქით, უფალში სიხარული მაინც პირველადი უნდა იყოს. ბოლოს და ბოლოს, რომაელთა მიმართ წერილის 2:4-ში ნათქვამია, რომ სწორედ "ღვთის სახიერებას" მივყავართ მონანიებასთან. ამიტომ ჩვენ უნდა ვაქოთ მისი სახიერება და გვიხაროდეს უფლის გამო, ასევე ყოველთვის უნდა გვახსოვდეს, რომ მიტევებას, განწმედასა და ახლიდან შექმნას ვსაჭიროებთ.
