---
title:  მარხვა და თაყვანისცემა
date:   10/11/2019
---

   `წაიკითხეთ ნეემ. 9:1-3. რატომ გამოეყვნენ ისრაელიანები უცხოტომელებს?`
   
მართალია ნეემიას სურდა, რომ ეს სასიხარულო დღე ყოფილიყო, ის მაინც ამახვილებს მათ ყურადღებას მარხვაზე. მათ ქედი მოიხარეს ღვთის წინაშე, ჯვალოთი შეიმოსნენ და თავზე მიწას იყრიდნენ. უცხოტომელებს არ ჰქონიათ წილი ისრაელიანთა ცოდვებში, სწორედ ამიტომ გამოეყვნენ მათ ისრაელის ძენი. ისინი აცნობიერებდნენ, რომ ეს მათი ცოდვებია, რომლებიც უნდა მიეტევოთ. მათ მოინანიეს ის ცოდვები, რომლებმაც ბაბილონის ტყვეობამდე მიიყვანეს.

   მათმა ლოცვებმა და მონანიებამ წარმოაჩინა, რომ მათ ღრმად გაიაზრეს ცოდვის ბუნება. ისრაელიანებს შეეძლოთ დაედანაშაულებინათ საკუთარი წინაპრები, რომელთა გამოც განიდევნა მთელი ერი, ან შეეძლოთ ეწუწუნათ თავიანთი ხელმძღვანელების არჩევანის გამო და წინა თაობების ცხოვრებაში ღვთისმოსაობის უქონლობის გამო. ამან ისინი ისეთ სავალალო მდგომარეობამდე მიიყვანა, რომ ბოლოს სამშობლოში ისრაელიანთა მხოლოდ პატარა ჯგუფი დაბრუნდა. მაგრამ იმის ნაცვლად, რომ სიძულვილი და წყენა შეენახათ, ისინი თვინიერებით ინანიებდნენ ღვთის წინაშე.
   
   ნეემია 9:3-ში ნათქვამია, რომ  მეოთხედი დღის განმავლობაში ხალხი კითხულობდა ღვთის რჯულის წიგნიდან, ხოლო მეორე მეოთხედის განმავლობაში - აღსარებას ამბობდნენ და თაყვანს სცემდნენ უფალს. ეს თორას მესამედ წაკითხვა იყო. თორას კითხვამ შთააგონა ხალხს მონანიება, რომელიც ღმერთისაგან მომდინარე ჭეშმარიტებას უნდა ეფუძნებოდეს. ბიბლიის კითხვის წყალობით ღმერთი გვიახლოვდება,  და სულიწმიდას შეუძლია ჩვენთან საუბარი და ჩვენი დარიგება. მისი სიტყვის ჭეშმარიტება აყალიბებს ჩვენს აზროვნებას და შემეცნებას, წაგვხალისებს და აგვამაღლებს. ისრაელის ძენიც ტიროდნენ, რადგან ღმერთის წმიდა თანდასწრებაში ყოფნა ადამიანს აიძულებს გააცნობიეროს მისი სილამაზე და სიკეთე და აჩვენებს რამდენად საოცარია ის ფაქტი, რომ მისი ცოდვიანობის მიუხედავად სამყაროს შემოქმედი მაინც მასთანაა. ამგვარად, ჩვენ შეგვიძლია გავიაზროთ, რომ ღმერთის გარეშე ჩვენი წინაპარი წარმართებისაგან არაფრით არ განვსხვავდებით. მხოლოდ ჩვენს გარდამქმნელ ღმერთთან ერთად შეგვიძლია გავხდეთ ისეთები, როგორებიც უნდა ვიყოთ.
   
`წაიკითხეთ დან. 9:4-19. რატომ არის ეს ლოცვა აქტუალური დღეს ჩვენთვის? რას ეუბნება ის თითოეულს ცალ-ცალკე და ეკლესიას მთლიანობაში?`
