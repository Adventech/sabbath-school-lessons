---
title:  შემდგომი გამოკვლევისათვის
date:   15/11/2019
---

   `წაიკითხეთ თავი "აღსარება" ე. უაითის წიგნიდან "ქრისტესკენ მიმავალი გზა", გვ. 45-51.` 
   
ნეემია 9:25-ში ებრაელები აღიარებენ, რომ ღმერთის დიდი სიკეთის წყალობით მათი წინაპრები "განცხრომას მიეცნენ". აქ გამოყენებული ზმნის ფესვი ემთხვევა ედემის სახელწოდებას, "ედემის ბაღი" (დაბ. 2:15). ალბათ უკეთესი თარგმანი იქნებოდა - "ისინი ისე ცხოვრობდნენ, როგორც ედემში".  
   
   ბოლოს და ბოლოს, სახარება - ეს ხომ აღდგენაა და რა შეიძლება იქცეს ედემზე უკეთეს სიმბოლოდ იმის წარმოსადგენად, თუ სადამდე უნდა მივიდეთ საბოლოო ჯამში? ღმერთმა გამოიხმო ებრაელები და განადიდა ისინი უძველეს სამყაროში, რათა შეექმნა ედემთან ყველაზე მეტად მიახლოვებული ანარეკლი, რომლესაც კი შეეძლო ეარსება დაცემულ დედამიწაზე. ტყვეობისა და დაბრუნების შემდეგაც კი ისინი უდიდეს პოტენციალს ფლობდნენ. "რადგან უფალი ანუგეშებს სიონს, ანუგეშებს ყველა მის ნანგრევს და ედემივით აქცევს მის უდაბნოს" (ეს. 51:3).
   
   დიახ, ხალხი ტკბებოდა უფლის მიერ დაპირებული მატერიალური კურთხევებით, რომლებიც,  რამდენადაც შესაძლებელია ამ დაცემულ სამყაროში, ედემის სისავსეს გვახსენებს. და ეს კარგი იყო. მათ ჰქონდათ ამ კურთხევებით ტკბობის უფლება. ისრაელი კურთხეული იყო ღვთისაგან. მათი ცოდვა ის კი არ იყო, რომ ღმერთის დიდი წყალობით ისინი "განცხრომას მიეცნენ", არამედ ის, რომ მათ დაივიწყეს უფალი (იხ. ეზ. 23:35), ის, ვისი სიკეთითაც ტკბებოდნენ. კურთხევები იქცა მათთვის მიზნად, და არა იმ საშუალებად, რომლითაც მთავარი მიზნის - გარშემომყოფთათვის ღმერთის გაცხადებისთვის უნდა მიეღწიათ. 
   
**კითხვები მსჯელობისათვის:**

   `1. იესომ თქვა: "ხოლო ეკლებში დათესილი ის არის, ვინც სიტყვას ისმენს, მაგრამ სოფლის საზრუნავი და სიმდიდრის საცდური აჩანაგებენ სიტყვას და იგი უნაყოფო შეიქმნება" (მათ. 13:22). რა იგულისხმება "სიმდიდრის საცდურში" და როგორ უკავშირდება ეს ამ კვირაში შესწავლილ სინანულის ლოცვას?`

`2. დაფიქრდით შექმნის დოქტრინაზე. მიაქციეთ ყურადღება ნეემიას მე-9 თავში ჩაწერილ ლოცვას, რომელშიც ხალხი ერთხმად საუბრობდა უფალზე, როგორც შემოქმედსა და მაცოცხლებელზე. მიაქციეთ ყურადღება იმას, თუ რამდენად ფუძემდებლურია ეს სწავლება ჩვენი რწმენისათვის. `

`3. როგორ ვაღიაროთ ჩვენი ცოდვიანობა და ამავე დროს არ მივცეთ სატანას იმის უფლება, რომ ის ჩვენს საწინააღმდეგოდ გამოიყენოს და სრული უარი გვათქმევინოს ჩვენს რწმენაზე? `

