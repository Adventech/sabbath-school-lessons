---
title:  ნეემია  მიემგზავრება
date:   09/10/2019
---

ნეემიასთან  ერთად  მეფემ  წერილიც  გაუგზავნა  სანბალატ  ხორონელსა  და  ტობია  ყამონელს – მდინარისგაღმელ  განმგებლებს, რათა  შეემზადებინა  გზა  იმ  საქმისთვის, რომელიც  ნეემიას  უნდა  შეესრულოებინა. გარდა  ამისა, მეფემ  უბრძანა  ასაფს, სამეფო  ტყის  მცველს, რომ  ნეემიასთვის  მიეწოდებინა  ქალაქის, კედლებისა  და  ციხე-სიმაგრის  კარიბჭისათვის  საჭირო  ხე-ტყე.

`წაიკითხეთ  ნეემ. 2:9,10. რას  ამბობს  ეს  მუხლები  იმ  წინააღმდეგობის  შესახებ, რომელიც  ნეემიას  და  ებრაელებს  შეხვდებათ?`

ნეემია  იერუსალიმში  დაახლოებით  ძვ.წ. 445-444 წლებში  გადმოსახლდა. როგორც  ჩანს, ოპოზიცია  ჯერ  კიდევ  მანამდე  ყალიბდებოდა, სანამ  ნეემია  რაიმეს  მოიმოქმედებდა, რადგან  განმგებლებთან  გაგზავნილი  თხოვნა  განხეთქილებას  იწვევს. მართალია  ტობია – ებრაული  სახელია  და  ნიშნავს "კეთილია  უფალი" (მისი  ძის, იეხანანის  სახელიც  ებრაული  იყო  და  ნიშნავდა "მოწყალეა  უფალი"), ის  ყამონელთა  მმართველი  იყო. ამგვარად  იერუსალიმი  მტრებით  იყო  გარშემორტყმული: სანბალატი – სამარიის  მმართველი  ჩრდილოეთით, ტობია – ყამონელთა  მმართველი  აღმოსავლეთითა  და  სამხრეთით – გეშემ  არაბი, რომელსაც  ედომი  და  მოაბი  ჰქონდა  დაპყრობილი (იხ. ნეემია 2:18,19). სამწუხაროდ, ამ  მხარის  ხელმძღვანელებს  არ  მოსწონდათ  ნეემია, რადგან  ის  ჩაგრულთა "კეთილდღეობაზე" ზრუნავდა. დამშინებლებს  არასოდეს  ახარებთ  მათი  წარმატება, ვისაც  აშინებენ.

"თუმცაღა  ნეემია  დაცვის  თანხლებით  გამოჩნდა  იერუსალიმში, რაც  მის  განსაკუთრებულ  მისიაზე  მეტყველებდა  და  ამან  დააფრთხო  წარმართთა  ის  ტომები, რომლებიც  ქალაქის  შემოგარენში  ცხოვრობდნენ  და  რომელთა  მტრული  განწყობაც  იუდეველების  მიმართ  ხშირად  დაპირისპირებებისა  და  შეურაცხყოფის  სახეს  იძენდა. ამ  მტრული  შეტაკებების  ორგანიზატორები  ტომის  მეთაურები – სანბალატ  ხორონელი, ტობია  ყამონელი  და  გეშემ  არაბი  იყვნენ. ისინი  დაუღალავად  ადევნებდნენ  თვალ-ყურს  ნეემიას  ნებისმიერ  გადაადგილებას  და  ყველა  შესაძლო  ღონეს  ხმარობდნენ, რომ  ჩაეშალათ  მისი  გეგმები" (ე. უაითი. მეფეები  და  წინასწარმეტყველები, გვ. 635).

`სხვა  რომელი  ბიბლიური  ისტორიები  შეგიძლიათ  გაიხსენოთ, სადაც  ღმერთის  მიერ  მისი  ნების  შესრულებისკენ  მოწოდებულნი  ოპოზიციას  აწყდებიან? თქვენი  პასუხი  შაბათს  გაუზიარეთ  თქვენს  ჯგუფს.`