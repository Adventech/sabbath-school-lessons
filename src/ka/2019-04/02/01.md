---
title:  ნეემია
date:   05/10/2019
---


  <h3 class="ka_geo"> გამოსაკვლევად შემოთავაზებული ბიბლიური მუხლები:</h3>
  ნეემ. 1,2. რჯლ. 7:9; ფსალმ. 22:1-6; რიცხვ. 23:19;

  > <p> სამახსოვრო მუხლი: </p>
  >  "და  ეს  სიტყვები  რომ  მოვისმინე, დავჯექი  და  ავტირდი  და  რამდენიმე  დღე  ვგლოვობდი. ვმარხულობდი  და  ვლოცულობდი  ცათა  ღმერთის  წინაშე, და  ვეუბნებოდი: ’გემუდარები, უფალო, ზეცათა  ღმერთო, ღმერთო  დიდებულო  და  საშინელო, რომელიც  აღთქმასა  და  წყალობას  უნახავ  შენს  მოყვარულებს  და  შენი  მცნებების  დამცველთ!" (ნეემ. 1:4,5).


  მითითებულ  დროს, ღმერთის  აღთქმის  ნაწილობრივი  აღსრულების  სახით  ტყვეთა  ორი  ჯგუფი  დაბრუნდა  იუდეაში.

  მაგრამ  რჩებოდა  განდევნილთა  კიდევ  ერთი  ჯგუფი, რომელსაც  ღმერთი  განსაკუთრებული  ამოცანისთვის  ამზადებდა. ტყვეთა  ბოლო  ჯგუფს  უნდა  გადაეჭრა  წარმოქმნილი  პრობლემა. მართალია  პირველი  ორი  ჯგუფი  იერუსალიმისა  და  ტაძრის  ასაგებად  დაბრუნდა, მაგრამ  გარშემომყოფი  ერების  მხრიდან  წინააღმდეგობის  გამო  სამშენებლო  სამუშაოები  შეჩერდა. იუდეის  მიდამოებში  მცხოვრებ  ერებს  არ  სურდათ  რომ  ქალაქი  და  მისი  კედლები  აღდგენილიყო, რადგან  ეშინოდათ, რომ  ისრაელიანები  კვლავ  ისეთ  ძლიერ  ერად  იქცეოდნენ, როგორც  ეს  ერთ  დროს  იყო (იხ. ეზრ. 4:6-24). ამგვარად, ისრაელიანთა  დაბრუნება  მათთვის  საფრთხედ  იქცა  და  მათ  ამ  პროცესის  შეჩერება  გადაწყვიტეს. მაგრამ  ღმერთს  იმისთვის  არ  დაუბრუნებია  თავისი  ერი  იუდეაში, რომ  დაკისრებული  მოვალეობების  შესრულების  პროცესში  ისინი  ბედის  ანაბარა  მიეტოვებინა.

  ღმერთი  თავისი  ნების  შესასრულებლად  და  დასახული  მიზნების  მისაღწევად  სხვა  ადამიანს  ამზადებდა. ამ  ადამიანს  ნეემია  ერქვა  და  ამ  კვირაში  ჩვენ  მის  ცხოვრებასა  და  მსახურებას  განვიხილავთ.