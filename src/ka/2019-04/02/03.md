---
title:  ნეემიას  ლოცვა
date:   07/10/2019
---

`წაიკითხეთ  ნეემიას  ლოცვა, რომელიც  ჩაწერილია  ნეემ. 1:5-11-ში. რას  შეიცავდა  ეს  ლოცვა? რატომ  მიიჩნევს  ის  თავს  დამნაშავედ  შექმნილ  ვითარებაში?`

* აღთქმისა  და  წყალობის  შემნახველო, დიდებულო  ღმერთო (ნეემ. 1:5)
    * ისმინე  ჩემი (ნეემ. 1:6)
        * ცოდვების  მონანიება (ნეემ. 1:6,7)
            * გაიხსენე  შენი  აღთქმა (ნეემ. 1:8,9)
        * შენ  გამოგვისყიდე (ნეემ. 1:10)
    * ისმინე  ჩემი (ნეემ. 1:11)
* ღმერთია  ხელის  მომმართველი  და  მწყალობელი (ნეემ. 1:11)

ნეემიას  ლოცვა  მშვენიერი  კომპოზიციაა, რომელიც  გვაუწყებს  ღმერთის  სიდიადეს, გვაცნობიერებინებს  საკუთარ  ცოდვიანობას  და  მთავრდება  დახმარების  შესახებ  გოდებით. ის  გვახსენებს  დანიელის  ლოცვას  დან. მე-9 თავიდან, რომლესაც, შესაძლოა, ნეემია  იცნობდა  კიდეც. აღსანიშნავია, რომ  ნეემია  დახმარებაზე  გოდების  ნაცლად  დიდებული  და  უზენაესი  ღმერთით  აღფრთოვანებით  იწყებს  ლოცვას. ის  დარწმუნებულია, რომ  ღმერთი  ერთგულია  თავისი  აღთქმების  და  გულმოწყალეა  თავის  მოყვარულთა  მიმართ. ის  ამტკიცებს, რომ  ღმერთი  ყოველთვის  ერთგული  იყო  და  ახლაც  შეუძლებელია, რომ  სხვანაირი  იყოს.

ლოცვის  სტრუქტურა  განსაკუთრებულია (იხ. ზემოთ), კულმინაციით  ნეემ. 1:8-ზე, სადაც  გახსენებულია  ღვთის  აღთქმები. ნეემია  ღაღადებს: "გაიხსენე!" სხვა  სიტყვებით: "გაიხსენე, ღმერთო, როგორ  დაგვპირდი, რომ  გაგვფანტავდი, თუკი  არ  გიერთგულებდით, და  დაგვაბრუნებდი  და  აღგვადგენდი, როდესაც  მოვაქცევდით  ჩვენს  პირს  შენკენ. ვინაიდან  პირველი  უკვე  მოხდა, ახლა  მეორე  ნაწილის  შესრულების  დროა, რადგან  ჩვენ  დაგიბრუნდით  შენ". ნეემიას  არ  ეშინია  განამტკიცოს  ღვთის  აღთქმები  და  შეახსენოს  ღმერთს  ისინი. რა  თქმა  უნდა, აქ  საუბარი  იმაზე  არ  არის, რომ  ღმერთმა  არ  იცის  ან  არ  ახსოვს  თავისი  დანაპირები. პირიქით, ის  მოხარულია, როდესაც  მზად  ვართ  მივენდოთ  მის  აღთქმებს. მას  სურს, რომ  ვირწმუნოთ  და  ხმამაღლა  წარმოვთქვათ  ისინი. ღმერთის  დაპირებების  სიტყვიერად  წარმოთქმით  ჩვენ  შეგვიძლია  განვამტკიცოთ  ჩვენი  გადაწყვეტილება, რომ  მივენდობით  მათ, განსაკუთრებით  ისეთ  მომენტებში, როდესაც  ყველაფერი  უიმედოდ  გვესახება.

`რომელია  ღვთის  ის  აღთქმები, რომლებზეც  უკვე  ახლა  შეგიძლიათ  განაცხადოთ  პრეტენზია? რატომ  არის  მნიშვნელოვანი, რომ  არასდროს  არ  თქვათ  უარი  ამ  აღთქმებზე? (ბოლოს  და  ბოლოს, რას  მიიღებთ, თუ  დანებდებით?)`