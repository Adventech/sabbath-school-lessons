---
title:  ნეემია  ემზადება  თავისი  დავალების  შესასრულებლად
date:   10/10/2019
---

ეჭვგარეშეა, რომ  უფალმა  განსაკუთრებული  დავალების  შესრულებისკენ  მოუწოდა  ნეემიას, მანვე  უზრუნველყო  მისთვის  ყველაფერი, რაც  შეიძლებოდა  დასჭირვებოდა. ღმერთის  აღთქმებით  შეიარაღებული  და  მის  მოწოდებაში  დარწმუნებული  ნეემია  განაგრძობდა  შრომას. ის  ნელ-ნელა  და  ლოცვით  მიიწევდა  წინ. სხვა  სიტყვებით, იმის  მიუხედავად, რომ  დარწმუნებული  იყო  ღმერთის  თანდასწრებაში, ყველაფერს  მაინც  საგულდაგულოდ  გეგმავდა.

`წაიკითხეთ  ნეემ 2:11-20. რას  აკეთებს  ნეემია  კედლის  აღდგენის  პროექტის  მოსამზადებლად?`

გაკვეთილები  ხელმძღვანელის  თვისებების  განსავითარებლად:

გაკვეთილი 1. ნეემია  არავის  ეუბნება, რისი  გაკეთება  ჩაუდო  მას  ღმერთმა  გულში (ნეემ. 2:12). იგი  არა  მხოლოდ  მტრებს, არამედ  ებრაელ  ხელმძღვანელებსაც  არ  უმხელს  ამას. ის  მიდის  დაზვერვაზე, რომ  შეიტყოს  რისი  გაკეთებაა  საჭირო.

გაკვეთილი 2. სანამ  რაიმეს  წარადგენს, ნეემია  ასრულებს  საშიანაო  დავალებას  და  გეგმავს  ყველაფერს, რისი  გაკეთებაც  მოუწევს.

გაკვეთილი 3. ძირითადი  ამოცანის  შესახებ  საუბრის  დაწყებამდე  ნეემია  აღწერს, თუ  რა  მოიმოქმედა  ღმერთმა  ამ  ექსპედიციამდე, შემდეგ  კი  ამატებს  მეფის  სიტყვებს. ვიდრე  მიძღვნილობას  ითხოვდეს – აქეზებს. ის, რომ  ებრაელებმა  კეთილგანწყობით  უპასუხეს  მას  და  მომავალი  წინააღმდეგობის  მიუხედავად  მშენებლობის  გაგრძელება  გადაწყვიტეს, სხვა  არაფერია, თუ  არა  სასწაული. ნეემიას  ლოცვისა  და  მარხვის  მეშვეობით  ღმერთმა  არა  მხოლოდ  მეფე, არამედ  ებრაელი  ხალხიც  მოამზადა, რათა  ისინი  თამამად  და  გაბედულად  გამოხმაურებოდნენ.

`წაიკითხეთ  ნეემ. 2:19,20. რას  გვეუბნება  ეს  მუხლები  ნეემიას  რწმენის  შესახებ? როგორ  დაეხმარა  მას  შემდეგი  მუხლები: რჯლ. 7:9; ფსალმ. 23:1-6; რიცხვ. 23:19?`

ჩვენი  საუბრებიდან  გამომდინარე  კარგად  ჩანს, თუ  ვინ  ვართ  და  რისი  გვწამს  სინამდვილეში. ნეემია, როგორც  წესი, ამაღლებულ  სიტყვებს  წარმოთქვამს. ის  არ  უშინდება  ღმერთის  სიტყვების  ციტირებას  ყველაფერში, რასაც  ამბობს  და  განადიდებს  მას  მაშინაც  კი, როდესაც  ადამიანები  აბუჩად  იგდებენ  და  დასცინიან. მიუხედავად  იმისა, რომ  ნეემიამ  იცის, თუ  როგორ  სძულთ  იგი  მტრებს, ის  არ  პასუხობს  მათ  ბოროტებით, არამედ  განაგრძობს  ღმერთის  დამოწმებას. ნეემია  არ  უშინდება  ღმერთის  განდიდებას  თავის  ურწმუნო  თვისტომთა  შორის, ისევე, როგორც  მრავალი  წლის  წინ  ამას  იოსები  აკეთებდა  ეგვიპტეში.