---
title:  შემდგომი  გამოკვლევისთვის
date:   11/10/2019
---

შეისწავლეთ  თავი "დიდი  შესაძლებლობების  მქონე  ადამიანი" წიგნიდან "მეფეები  და  წინასწარმეტყველები", გვ. 628-634.

ნეემია  ლოცვის  ადამიანი  იყო. "ნეემია  ხშირად  უშლიდა  ღმერთს  გულს, წუხდა  თავისი  ერის  გამო. მაგრამ  აი, ლოცვის  დროს  მის  გულში  გაჩნდა  წმიდა  გადაწყვეტილება. მან  გადაწყვიტა, რომ  თუ  შეძლებდა  მეფის  თანხმობის  მოპოვებას  და  მიიღებდა  ყველა  საჭირო  რესურსსა  და  ხელსაწყოს, მაშინ  საკუთარ  თავზე  აიღებდა  იერუსალიმის  კედლების  აღდგენისა  და  ისრაელისთვის  ეროვნული  ძლიერების  დაბრუნების  ამოცანას. იგი  სთხოვდა  ღმერთს, რომ  წყალობა  მოეპოვებინა  მეფის  თვალში  და  მისცემოდა  თავისი  გეგმის  განხორციელების  შესაძლებლობა. ‘ხელი  მოუმართე  შენს  მსახურს, - ლოცულობდა  ის, - და  წყალობა  აპოვნინე  ამ  კაცის  წინაშე’. ოთხ  თვეს  უცდიდა  ნეემია  შესაფერის  მომენტს  იმისათვის, რომ  თავისი  თხოვნა  მეფის  წინაშე  წარედგინა" (ე. უაითი. მეფეები  და  წინასწარმეტყველები, გვ. 629, 630).

**კითხვები  მსჯელობისათვის**

`1. რას  ნიშნავს  ის  ფაქტი, რომ  ყველა  ბიბლიური  გმირი, როგორც  ძველ, ისე  ახალ  აღთქმაში, ყველა, ვისაც  ღმერთი  მოუწოდებდა, დიდ  წინააღმდეგობას  აწყდებოდა? რას  ნიშნავს  ის  ფაქტი, რომ  ეს  თითქმის  ყველა  შემთხვევაში  ასე  იყო? ალბათ  აჯობებს  შეკითხვა  ასე  დაისვას: რა  შემთხვევები  შეგვიძლია  გავიხსენოთ, სადაც  ღმერთი  თავისი  ნების  აღსრულებისკენ  მოუწოდებს, მის  მქადაგებლებს  კი  არანაირი  წინააღმდეგობა  არ  შეხვედრიათ? რამ  შეიძლება  გაგვამხნევოს, რომ  არ  გაგვიცრუვდეს  იმედი, როდესაც  ღვთის  ნებას  ვასრულებთ  და  ძლიერ  წინააღმდეგობებს  ვაწყდებით  იმის  მიღწევისას, რისკენაც  უფალმა  მოგვიწოდა?`

`2. წაიკითხეთ  ნეემ. 2:18. რას  გვეუბნება  ეს  მუხლი  პირადი  დამოწმების  ძალისა  და  იმის  შესახებ, თუ  რაოდენ  მნიშვნელოვანი  იყო  ნეემისთვის  თავისი  თანამოძმე  ებრაელებისგან  დადებითი  პასუხის  მიღება?`

`3. მეფის  დახმარების  გარეშე  ვერც  ეზრა  და  ვერც  ნეემია  ვერაფერს  ვერ  გახდებოდნენ. სხვა  სიტყვებით, ღმერთის  ეს  მსახურნი  თანამშრომლობდნენ  პოლიტიკურ  ხელისუფლებასთან, რომლის  წარმომადგენლები  წარმართები  იყვნენ. რა  გაკვეთილის  გამოტანა  შეგვიძლია  აქედან  და  როგორ  შეგვიძლია, ჩვენ, როგორც  ეკლესიას, ვითანამშრომლოთ  პოლიტიკურ  ძალებთან, ვინც  არ  უნდა  იყვნენ  ისინი? ამავე  დროს, რატომ  უნდა  იყოს  ეკლესია  ძალიან  ფრთხილი  ამგვარ  თანამშრომლობაში?`

`4. საშაბათო  სკოლის  ჯგუფში  შეისწავლეთ  ნეემიას  ლოცვა. რა  შეგიძლიათ  ისწავლოთ  აქედან  ღმერთთან  თქვენი  ურთიერთობის  გასაღრმავებლად? რას  გვასწავლის  ეს  ლოცვა  მიძღვნის, მონანიებისა  და  აღთქმებზე  მინდობის  შესახებ?`