---
title:  ნეემიას  მაგალითი
date:   31/10/2019
---



`წაიკითხეთ  ნეემ. 5:14-19. რატომ  არ  ითხოვდა  ნეემია  განმგებლის  პურს (ნეემ. 5:18)?`

სავარაუდოდ, იუდეაში 12 წლიანი  განმგებლობის  შემდეგ  ართახშასთას  კარზე  დაბრუნებული  ნეემია  აქ  ანგარიშს  აბარებს. მართალია  განმგებლებს  ჰქონდათ  თავიანთი  ქვეშევრდომებისაგან  შემოსავლის  მიღების  უფლება, მაგრამ  ნეემიას  არასოდეს  გამოუყენებია  ის, იგი  თვითონ  შოულობდა  ყველაფერს, რაც  სასიცოცხლოდ  სჭირდებოდა. იგი  არა  მხოლოდ  საკუთარს, არამედ  თავისი  ოჯახისა  და  კარის  ხარჯებს  ფარავდა. პირველი  განმგებელი  ზერუბაბელი  ერთადერთი  განმგებელია, რომლის  სახელიც  ჩვენთვის  არის  ცნობილი. წინა  განმგებლებზე  საუბრისას  ნეემია  სავარაუდოდ  მათ  გულისხმობს, ვინც  ზერუბაბელს  და  მას  შორის  იყვნენ. შედეგად, თავისი  პირველი  ვადის  ბოლოს  მას  სავარაუდოდ  არაფერი  დარჩებოდა. სიმდიდრის  მოხვეჭის  ნაცვლად, რაც  მოსალოდნელია  მაღალი  თანამდებობის  პირთაგან, მან  ალბათ, მთელი  ქონება  დაკარგა. ნეემია  შეძლებული  იყო, ამიტომ  მას  მრავალი  ადამიანის  უზრუნველყოფა  შეეძლო  ყოველდღიური  საკვებით  და  გულუხვი  იყო  ამაში (იხ. ნეემ. 5:17,18).

მართალია  ნეემიას  ქმედებები  განსხვავდებოდა  იმისგან, რაც  აბრაამა  გააკეთა  დატყვევებულთა  განთავისუფლების  შემდეგ (იხ. დაბ. 14), მაგრამ  მისი  ქმედებები  მნიშვნელოვან  პრინციპს  ასახავს.

`წაიკითხეთ  ნეემ. 5:19. როგორ  გავიგოთ  ეს  სახარების  ფონზე?`

ნეემიას  ქმედებები  მაგალითია  იმისა, თუ  უფლის  მიერ  მსახურებისკენ  მოწოდებული  ადამიანი  როგორ  აყენებს  ღმერთის  საქმის  ინტერესებს  საკუთარ  ინტერესებსა  და  სარგებელზე  მაღლა. ჩვენი  კონკრეტული  ვითარების  მიუხედავად  ეს  კარგი  გაკვეთილია  თითოეული  ჩვენგანისთვის. ადვილია  იმუშაო  უფლისათვის, როდესაც  ეს  არ  მოითხოვს  დიდ  ფინანსურ  დანახარჯებს.

`წაიკითხეთ  ფილიპ. 2:3-8. როგორ  შეგიძლიათ  უკვე  ახლა  აჩვენოთ  თქვენს  ცხოვრებაში  თვითუარყოფის  ის  პრინციპები, რომლებიც  ამ  მუხლებშია  წარმოდგენილი?`