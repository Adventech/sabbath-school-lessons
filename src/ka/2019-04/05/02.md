---
title:  სახალხო  ჩივილი
date:   27/10/2019
---

`წაიკითხეთ  ნეემ. 5:1-5. რა  ხდება? რას  უჩივის  ხალხი?`

ებრაელთა  საზოგადოება  ნეემიას  ხელმძღვანელობით, გარეშე  მტრის  წინააღმდეგ  გაერთიანდა. მაგრამ  ქვეყანაში, რომელიც  იდევნება  და  უცხოტომელთა  ინტერვენციისაგან  იცავს  თავს, ყველაფერი  კარგად  როდია. მიუხედავად  იმისა, რომ  ისრაელიანები  გაერთიანდნენ  და  ძალები  მოიკრიბეს  გარეშე  მტრის  წინააღმდეგ, მათმა  საზოგადოებამ  შიგნიდან  დაიწყო  დაშლა. ხელმძღვანელებმა  და  შეძლებულმა  ადამიანებმა  დაიწყეს  ღატაკთა  გამოყენება  პირადი  სარგებლისათვის  და  სიტუაცია  იმდენად  გაუარესდა, რომ  ხალხი  დახმარებას  ითხოვს. ზოგიერთი  მათგანი  ამბობდა, რომ  არ  აქვთ  საჭმელი  ბავშვების  გამოსაკვებად; ზოგი  ყვიროდა, რომ  შიმშილისგან  ქონება  დააბანდეს  და  ახლა  აღარაფერი  გააჩნიათ; სხვანი  მოთქვამდნენ, რომ  ფულის  სესხება  უწევთ  და  მათი  შვილები  მონებად  იქცნენ.

ალბათ  ყველაფრის  მიზეზი  შიმშილი  და  გადასახადები  გახდა, რამაც  იქამდე  მიიყვანა  ხალხი, რომ  ღარიბმა  ოჯახებმა  დასახმარებლად  თავიანთ  მეზობლებს  მიმართეს. სპარსეთის  ხელისუფლება  ყოველწლიურად 350 ტალანტი  ვერცხლის  რაოდენობის  ხარკს  ითხოვდა  იუდეის  პროვინციისაგან (იხ. დანართი  ნეემიას 5:1-სთვის, "the Andrews Study Bible", გვ. 598). თუ  ადამიანი  ვერ  იხდიდა  აუცილებელი  გადასახადის  მისთვის  განკუთვნილ  ნაწილს, ის  აგირავებდა  საკუთარ  ქონებას  ან  იღებდა  კრედიტს. ამასთანავე, თუ  მომდევნო  წელს  ისინი  ვერ  შეძლებდნენ  ფულის  გამომუშავებას, მათ  უხდებოდათ  ვალების  დაფარვა, მათი  რაოდენობა  კი  მხოლოდ  იზრდებოდა. ტყვედ  მიყიდვა  ვალის  გასტუმრების  ჩვეული  ფორმა  იყო. ამ  დროისათვის  ადამიანს  უკვე  დაკარგული  ჰქონდა  თავისი  მიწა  და  უწევდა  საკუთარი  ოჯახის  წევრების, ხშირ  შემთხვევაში  ბავშვების  გაგზავნა  კრედიტორთან  სამუშაოდ, რომ  ასე  დაეფარათ  ვალი.

არის  შემთხვევები, როდესაც  თავს  დამტყდარი  უბედურების  მიზეზი  ჩვენივე  ქმედებებია. მაგალითად, როდესაც  ვავადმყოფობთ  ან  საკუთარი  შეცდომის  გამო  რთულ  ფინანსურ  მდგომარეობაში  ვიმყოფებით. ზემოთ  მოყვანილ  ისტორიაში  საუბარია  იმ  დროზე, როდესაც  გაღატაკებული  მოსახლეობის  რიცხვის  ზრდა  სახელმწიფოებრივი  პოლიტიკით  იყო  გამოწვეული. ადამიანები  სიღატაკის  ხაფანგში  გაებნენ  და  ვეღარ  ხედავდნენ  გამოსავალს.

`გასაკვირია, მაგრამ  ახლაც, ისევე  როგორც  მაშინ, ხალხს  უწევს  რომ  ებრძოლოს  ეკონომიკურ  ჩაგვრას. რა  გაკვეთილი  შეგვიძლია  გამოვიტანოთ  იმ  ფაქტიდან, რომ  სწორედ  ეს  პრობლემა  მოიხსენიება  ბიბლიაში  ხშირად?`