---
title:  ფიცი
date:   30/10/2019
---



`წაიკითხეთ  ნეემ. 5:12,13. რატომ  წარმოთქვამს  ნეემია  წყევლას  მათზე, ვინც  არ  იცავს  შეთანხმების  საკუთარ  ნაწილს?`

მიუხედავად  იმისა, რომ  დიდებულები  თანახმა  იყვნენ  აღედგინათ  და  დაებრუნებინათ  ის, რაც  ხალხს  ჩამოართვეს, ნეემიას  არ  აკმაყოფილებს  მხოლოდ  სიტყვები. მას  საიმედო  მტკიცებულებები  სჭირდება; ამიტომ  ის  აიძულებს  მათ, რომ  ფიცი  დადონ  მღვდელთა  წინაშე. ამ  ქმედებას  იურიდიული  ძალაც  ექნებოდა  იმ  შემთხვევისათვის, თუ  მომავალში  იურისტთა  მომსახურება  გახდებოდა  საჭირო.

მაგრამ  რატომ  წარმოთქვამს  ის  წყევლის  სიტყვებს? ნეემია  სიმბოლურ  აქტს  განახორციელებს, როდესაც  აგროვებს  თავის  ნივთებს  და  დაკარგვის  ნიშნად  დაბერტყავს  მათ. ამის  მსგავსად, ისინი, ვინც  ფიცის  წინააღმდეგ  წავა, ყველაფერს  დაკარგავენ. იმ  დროში  განსაზღვრული  კანონისა  თუ  წესის  მნიშვნელობის  შთაგონების  მიზნით  წყევლის  სიტყვების  წარმოთქმა  მიღებული  პრაქტიკა  იყო. თუ  კანონის  დარღვევა  წყევლასთან  იყო  დაკავშირებული, ადამიანები  ნაკლებად  არღვევდნენ  მას. როგორც  ჩანს, ნეემიამ  ეს  იმდენად  მნიშვნელოვან  პრობლემად  მიიჩნია, რომ  აუცილებელად  უნდა  მოემოქმედებინა  რაიმე  თამამი  იმისათვის, რომ  გაეზარდა  წარმატების  ალბათობა.

`რას  ამბობს  ძველი  აღთქმის  შემდეგი  მუხლები  ფიცის  სიწმიდის  შესახებ? რიცხ. 30:2; რჯლ. 23:21-23; ეკლ. 5:4,5; ლევ. 19:12; დაბ. 26:31.`

ყველაფერს  რომ  თავი  დავანებოთ, მეტყველება  დიდი  გავლენის  მქონე  ძღვენია, რომელიც  ადამიანს  ღმერთისაგან  ერგო. ჩვენს  სიტყვებს  დიდი  ძალა  აქვს – სასიკვდილო  ან  სასიცოცხლო  ძალა. ამიტომ  დიდი  სიფრთხილე  გვმართებს  ჩვენს  სიტყვებში, დაპირებებსა  და  სიტყვიერ  ვალდებულებებში. ასევე  მნიშვნელოვანია, რომ  ჩვენი  საქციელები  ჩვენს  სიტყვებს  შეესაბამებოდეს. რამდენმა  შეიძულა  ქრისტიანობა  იმ  ადამიანთა  გამო, ვინც  ქრისტიანს  უწოდებს  საკუთარ  თავს, მაგრამ  საქციელებით  ეწინააღმდეგებიან  თავიანთ  სიტყვებს?

`დაფიქრდით  იმაზე, თუ  რა  გავლენას  ახდენს  თქვენი  სიტყვები  სხვებზე. როგორ  ვისწავლოთ  ვიყოთ  ფრთხილნი  იმაში, თუ  რას, როდის  და  როგორ  ვამბობთ?`