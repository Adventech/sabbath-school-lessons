---
title:  მომდევნო  გამოკვლევისათვის
date:   01/11/2019
---



წაიკითხეთ  თავი "გამომძალველობის  გაკიცხვა" წიგნიდან "მეფეები  და  წინასწარმეტყველები", გვ. 646-652.

"როდესაც  ნეემიამ  ამ  სასტიკი  ძალადობის  შესახებ  შეიტყო, ის  ძლიერ  აღშფოთდა. "როდესაც  მათი  დრტვინვა  და  ეს  სიტყვები  მოვისმინე, - ამბობს  ის, - ძალიან  გავცეცხლდი". იგი  ხედავდა, რომ  გამომძალველობის  აღმოფხვრა  მხოლოდ  სამართლიანობის  უპირობო  დაცვით  იყო  შესაძლებელი. მისთვის  ჩვეული  სიმტკიცითა  და  ენერგიულობით  შეუდგა  ის  ამ  საკითხის  გარჩევას, რათა  შეემსუბუქებინა  თავის  ახლობელთა  მდგომარეობა" (ე. უაითი. მეფეები  და  წინასწარმეტყველები, გვ. 648).

"იესომ  დაადგინა  პრინციპი, რომლის  მიხედვითაც  ფიცი  საჭირო  აღარ  არის. ის  ასწავლის, რომ  მიუკერძოებელი  ჭეშმარიტება  მეტყველების  კანონად  უნდა  იქცეს. "არამედ  იყოს  თქვენი  სიტყვა: ‘ჰო’ჰო! ‘არა’არა! რაც  ამაზე  მეტია  ის  ბოროტისგანაა" (ე. უაითი. ბედნიერი  ცხოვრების  წესები, გვ. 67).

"ეს  სიტყვები  გმობს  ყველა  უაზრო  ფრაზას  და  სალანძღავ  სიტყვას, რომელიც  არანორმატიულ  ლექსიკას  ეკუთვნის. ისინი  გმობს  ცრუ  კომპლიმენტებს, სიმართლისგან  თავის  არიდებას, პირფერობას, გაზვიადებას, თაღლითობას  ვაჭრობაში, რაც  ხშირია  საზოგადოებაში  და  ბიზნეს  სამყაროში. ისინი  გვასწავლის, რომ  ვერ  დაერქმევა  მართალი  მას, ვინც  ცდილობს  თავი  ისეთად  წარმოაჩინოს, როგორიც  არ  არის  სინამდვილეში, ან  ვისი  სიტყვებიც  არ  გადმოსცემს  გულის  რეალურ  გრძნობებს" (იქვე, გვ. 68).

**კითხვები  მსჯელობისთვის**

`1. რატომ  უდევს  საფუძვლად  ეგოიზმი  ადამიანის  ყველა  პრობლემას  ფინანსურ  საქმეებსა  და  პიროვნებათაშორის  ურთიერთობებში?`

`2. როგორ  შეუძლია  ღვთის  ხალხს  თავიდან  აიცილოს  სიხარბე? რა  გაითვალისწინა  უფალმა  ამ  შემთხვევაში? გამოიკვლიეთ  შემდეგი  მუხლები: ეს. 58:3-12 და  მიქ. 6:6-8.`

`3. დაფიქრდით  მეტყველების  ძღვენსა  და  სიტყვების  ძალაზე. რას  ნიშნავს  იოან.1:1,2-ში  ჩაწერილი  სიტყვები, სადაც  იესოს  ეწოდება "სიტყვა"? როგორ  გვეხმარება  ეს  გავაცნობიეროთ  სიტყვები  და  მათი  აზრის  მნიშვნელობა?`

`4. მრავალი  წლის  წინ  იესომ  თქვა, რომ  ღატაკნი  ყოველთვის  იქნებიან  ჩვენს  შორის. ჩვენ  მოწოდებულნი  ვართ  გაჭირვებულთა  დახმარებისკენ. როგორ  ეთანხმება  ეს  ორი  იდეა  ერთმანეთს  და  როგორ  უბიძგებს  ქრისტიანს, რომ  დაეხმაროს  მასზე  ნაკლებად  წარმატებულ  ადამიანებს?`