---
title:  რჯულის  სულის  წინააღმდეგ
date:   28/10/2019
---


`წაიკითხეთ  ნეემ. 5:6-8 (იხ. გამ. 21:2-7). რატომ  აქვს  ნეემიას  ასეთი  მძაფრი  რეაქცია?`

როგორი  რთულად  გასაგებიც  არ  უნდა  იყოს  დღეს  ჩვენთვის, მონობა  კულტურულ  ნორმად  ითვლებოდა  უძველეს  სამყაროში. მშობელს  შეეძლო  ან  თვითონ  გამხარიყო  მონა, ან  შვილი  გაეყიდა  მონობაში. მშობლებს  შვილების  გაყიდვის  როგორც  სოციალური, ისე  იურიდიული  უფლება  ჰქონდათ. თუმცაღა, ვინაიდან  ღმერთი  თავისუფლების  ღმერთია, ის  არეგულირებდა  ამ  პრაქტიკას  ისრაელში  და  კრედიტორებისაგან  ყოველ  შვიდ  წელიწადში  ერთხელ  მონების  გათავისუფლებას  მოითხოვდა. ამ  მეთოდით  ღმერთი  იცავდა  ადამიანებს  მუდმივი  მონობისაგან  და  გამოხატავდა  მათი  თავისუფლად  ცხოვრების  სურვილს.

კრედიტებისაგან  განსხვავებით, პროცენტული  წილის  აღებას  კანონი  არ  ითვალისწინებდა (იხ. ბიბლიური  კანონები  მევახშეობის  წინააღმდეგ  გამ. 22:25-27; ლევ. 25:36,37; რჯლ. 23:19,20). და  მაინც, კრედიტორების  მიერ  ჩამორთმეული  პროცენტული  წილი  იმაზე  გაცილებით  მცირე  იყო, ვიდრე  გარშემომყოფი  ქვეყნებისა. მათ  ყოველთვიურად  მხოლოდ  ერთი  პროცენტის  გადახდას  აიძულებდნენ. მე-7 საუკუნის  მესოპოტამიურ  ტექსტებში  ნახსენებია, რომ  პროცენტული  წილი  ვერცხლზე 50%-ს  შეადგენდა, ხოლო  მარცვალზე – 100% წელიწადში. აქედან  გამომდინარე, 12%-იანი  წლიური  განაკვეთი  მესოპოტამიის  ქვეყნებთან  შედარებით  ძალიან  დაბალი  იყო. მთლიანობაში, ღმერთის  სიტყვის  თანახმად, ერთადერთი, რაშიც  კრედიტორები  ცდებოდნენ – პროცენტების  აკრეფა  იყო (იხ.ნეემ. 5:10), და  რაც  ყველაზე  საინტერესოა, ხალხი  არც  კი  ახსენებს  ამას  თავის  ჩივილში. სხვა  ყველაფერი  როგორც  სოციალურ, ისე  კანონმდებლობით  ნორმებში  ჯდებოდა. მაშ, რატომ  აღშფოთდა  ნეემია? აღსანიშნავია, რომ  ის  მაშინვე  არ  იწყებს  მოქმედებას, არამედ  განიხილავს  ამ  საკითხს.

აღმაფრთოვანებელია  ის  ფაქტი, რომ  ნეემია  ასეთი  სიმტკიცით  ცდილობს  პრობლემის  გადაჭრას. ის  არ  უგულებელყოფს  ხალხის  ჩივილს  მხოლოდ  იმიტომ, რომ  ეს  საჩივრები  ტექნიკურად  არ  არღვევს  კანონს  და  სოციალურადაც  მისაღებია, პირიქით, "კარგიცაა" სხვა  ქვეყნებში  არსებულ  პრაქტიკასთან  შედარებით. მოცემულ  სიტუაციაში  რჯულის  სულია  დარღვეული. ეკონომიკური  სირთულეების  პერიოდში  ადამიანები  განსაკუთრებულად  უნდა  ედგნენ  ერთმანეთს  გვერდში. ღმერთი  ჩაგრული  და  გაჭირვებული  ადამიანების  მხარეზეა  და  ის  უბრძანებს  წინასწარმეტყველებს, რომ  გაილაშქრონ  ბოროტებისა  და  ძალადობის  წინააღმდეგ.

`როგორ  შეგვიძლია  უნებლიედ  დავარღვიოთ  რჯულის  სული  და  მხოლოდ  ფორმალურად  ვიცავდეთ  მას? მიქ. 6:8`