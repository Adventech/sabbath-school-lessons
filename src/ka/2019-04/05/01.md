---
title:  რჯულის  სულის  დარღვევა
date:   26/10/2019
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
 ნეემ. 5:1-5; გამ. 21:2-7; მიქ. 6:8; ნეემ. 5:7-12; რჯლ. 23:21-23; ნეემ. 5:14-19.

  
> <p>სამახსოვრო მუხლი:</p>  
>  "დღესვე  დაუბრუნეთ  მათ  მათი  ყანები, ვენახები, ზეთისხილის  ბაღები, სახლები, და  სარგებელი  ვერცხლის, ხორბლის, ღვინის, და  ზეთის, რასაც  მათგან  ითხოვდით" (ნეემ. 5:11).

ჩვენ, ადამიანები, ამ  დრომდე  ვცდილობთ  გადავჭრათ  სიმდიდრისა  და  სიღატაკის, მდიდართა  და  ღატაკთა  შორის  დისტანციისა  და  მისი  შემცირების  პრობლემები. დიახ, იესომ  თქვა: "ღარიბნი  მუდამ  თქვენთანა  გყავთ" (მათ. 26:11), მაგრამ  ამით  ვერ  გავიმართლებთ  თავს, თუ  ღარიბებს  არ  დავეხმარებით. პირიქით, წმიდა  წერილი  შეგვაგონებს, რომ  დავეხმაროთ  ახლობლებს. სხვა  შემთხვევაში  საკუთარ  თავებს  ქრისტიანებს  ვერ  ვუწოდებთ.

გასაოცარია, რომ  დაბრუნებულ  ტყვეებს  შორისაც  წარმოიშვა  არა  მხოლოდ  სიღარიბისა  და  სიღატაკის, არამედ  მდიდართა  მხრიდან  მათი  ჩაგვრის  საკითხიც. ეს  პრობლემა  მათ  გადასახლებამდე  არსებობდა  და  ახლა, სამშობლოში  დაბრუნების  შემდეგ, ამ  მანკიერებამ  კვლავ  იჩინა  თავი.

ამ  კვირის  განმავლობაში  ჩვენ  დავინახავთ  ამ  უძველესი  პრობლემის  კიდევ  ერთ  მაგალითს  და  გავიგებთ, თუ  როგორ  აგვარებდა  მას  ნეემია. როგორც  ჩანს, ჩაგვრას  ისიც  აღრმავებდა, რომ  ის  რჯულის  ფორმალური  დაცვით  იყო  გამოწვეული. ეს  უნდა  იყოს  მაგალითი  იმისა, თუ  რაოდენ  დიდი  სიფრთხილე  გვმართებს, რომ  წესები  და  რჯულის  დებულებები  თვითმიზნად  კი  არ  გავიხადოთ, არამედ  იესოს  ხასიათის  არეკვლის  საშუალებად.