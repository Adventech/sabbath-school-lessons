---
title: ჯვარი და მიტევების ფასი
date: 23/02/2022
---

`წაიკითხეთ ებრ. 9:22-28. რა არის ამ მონაკვეთში ნათქვამი ქრისტეს მსახურების შესახებ ზეციურ საწმიდარში?`

იდეა იმის შესახებ, რომ ზეციური საწმიდარი განახლებას საჭიროებს ძველი აღთქმის კონტექსტში აზრს მოკლებული არ არის. საწმიდარი ღმერთის მმართველობის სიმბოლოა (იხ. 1მეფ. 4:4; 2მეფ. 6:2); ხოლო ის, თუ როგორ ექცევა ღმერთი თავისი ერის ცოდვებს გავლენას ახდენს მისი მმართველობის სამართლიანობის საზოგადოებრივ აღქმაზე (იხ. ფსალმ. 96:2). ღმერთი, როგორც მმართველი თავისი ერის მსაჯულიც არის, ამიტომ არსებობს მოლოდინი იმისა, რომ ის იქნება სამართლიანი და გაამართლებს უდანაშაულოებს, დამნაშავეებს კი გაკიცხავს. ამიტომ როდესაც უფალი ცოდვილს მიუტევებს, ის თავის თავზე სამართლებრივ პასუხისმგებლობას იღებს, რადგან საწმიდარი, რომელიც ღმერთის ხასიათსა და ძალაუფლებას ასახავს, წარიწყმიდა. ეს გასაგებს ხდის იმას, თუ რატომ ხდება უფალი ჩვენი ცოდვების მზიდველი მათი მიტევების შემდეგ (იხ. გამ. 34:7; რიცხ. 14:17-19, ორიგინალში გამოყენებულია სიტყვა "მიმტევებელი" [ნოსე], რომელიც ამ მუხლებში ნიშნავს "ტარებას, გადატანას"). 

მსხვერპლშეწირვის სისტემა ისრაელის საწმიდარში ამ ჭეშმარიტებას წარმოაჩენს. როდესაც ადამიანი მიტევებას ითხოვდა მას მსხვერპლად მოჰქონდა ცხოველი და მასზე თავისი ცოდვების აღსარების შემდეგ კლავდა. ცხოველის სისხლს მღვდლები სამსხვერპლოზე ან ტაძრის პირველ ნაწილში, კრეტსაბმელთან აპკურებდნენ. ასე ცოდვა სმბოლურად გადადიოდა წმიდათა წმიდაში. ღმერთი თავის თავზე იღებდა ადამიანის ცოდვებს და ზიდავდა მათ.

ისრაელის სისტემაში განწმედა ან ცოდვების გამოსყიდვა ორ ეტაპად მიმდინარეობდა. მთელი წლის განმავლობაში ცოდვის აღმსარებლებს მოჰქონდათ მსხვერპლი საწიდართან, და მისი სისხლით განიწმიდებოდნენ ცოდვებისგან. სისხლის მეშვეობით მღვდელს ეს ცოდვები საწმიდარში პირდაპირ ღმერთზე გადაჰქონდა. წლის ბოლოს, შენდობის დღეს, რომელიც სამსჯავროს დღედ არის ცნობილი, ღმერთი განაახლებდა  საწმიდარს და იხსნიდა სამართლებრივ პასუხისმგებლობას, გადასცემდა ცოდვას განტევების ვაცზე, აზაზელზე, რომელიც სატანის სიმბოლო იყო (იხ. ლევ. 16:15-22). 

ეს ორეტაპიანი სისტემა, რომელიც  მიწიურ საწმიდარში ორ ნაწილად იყო წარმოდგენილი (რას ზეციური საწმიდრის ნიმუშს წარმოადგენდა, იხ.25:9; ებრ. 8:5), საშუალებას აძლევდა ღმერთს, რომ მისი გულმოწყალება და სამართლიანობა ერთდორულად წარმოეჩინა. ცოდვების აღმსარებლები მთელი წლის განმავლობაში გამოხატავდნენ ღმერთის ერთგულებას მისდამი მორჩილებით და თავის დამდაბლებით შენდობის დღეს (იხ. ლევ. 16:29-31). ხოლო ისინი, ვინც არ გამოხატავდნენ ამ ერთგულებას "განიკვეთებოდნენ" (ლევ. 23:27-32). 

`დაფიქრდით, რა მოხდებოდა, თუ ჩვენი ცოდვებისათვის სამართლიან სასჯელს გადავაწყდებოდით. როგორ შეუძლია ამ ჭეშმარიტებას ჩვენი დახმარება იმის გაცნობიერებაში, თუ რა მოიმოქმედა ჩვენთვის ქრისტემ?`