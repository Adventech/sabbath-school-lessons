---
title: იესო – სრულყოფილი მსხვერპლი
date: 19/02/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 7:27; 9:15, 22-28; 10:10; დაბ. 15:6-21; იერ. 34:8-22; ეფეს. 3:14-19. 

> <p>სამახსოვრო მუხლი:</p>
> "რადგანაც ერთი შეწირვით სამარადისოდ სრულყო განწმედილნი" (ებრ. 10:14).



ანტიკური სამყაროსთვის ის იდეა, რომ მათ ღმერთად უნდა აღიარონ და თაყვანი სცენ მას, ვისაც ბრალი დასდეს და ჯვარზე სიკვდილით დასაჯეს, შეურაცხმყოფელი იყო. რომაულ ლიტერატურაში ჯვრის ძალიან მწირი რაოდენობით მოხსენიება მეტყველებს უძველესი სამყაროს მკვიდრთა ზიზღზე მის მიმართ. ებრაელებისათვის კი რჯულში ეწერა, რომ ხეზე ჩამოკიდებული ადამიანი დაწყევლილია (იხ. რჯლ. 21:23). 

სწორედ ამიტომ, პირველი გამოსახულებები, რომლებსაც ვხვდებით კატაკომბების ქრისტიანულ ნახატებში არის ფარშევანგი (უკვდავების სიმბოლო), მტრედი, პალმის რტო (გამარჯვების სიმბოლო) და თევზი. მოგვიანებით შემოდის სხვა თემებიც: ნოეს კიდობანი; აბრაამი, რომელიც ისააკის ნაცვლად ცხვარს სწირავს მსხვერპლად; დანიელი ლომების ორმოში; თევზის მიერ გადმოგდებული იონა; მწყემის, რომელსაც ბატკანი მოჰყავს. გავრცელებული იყო ასევე სასწაულების გამოსახულებები, ისეთების, როგოებიცაა: დავრდომილის განკურნება, ლაზარს მკვდრეთით აღდგენა. ეს გადარჩენის, გამარჯვების და ზრუნვის სიმბოლოები იყო. ჯვარი კი პირიქით, დამარცხებასა და სირცხვილს ასახავდა. მაგრამ ქრისტიანობის სიმბოლოდ მაინც ჯვარი იქცა. ფაქტობრივად, პავლე სახარებას "ჯვრის სიტყვა" უწოდა (1კორ. 1:18).

ამ კვირის განმავლობაში ვიხილავთ, თუ როგორ არის გამოსახული ჯვარი ებრაელთა მიმართ წერილში.