---
title: შემდგომი გამოკვლევისათვის
date: 25/02/2022
---
წაიკითხეთ თავები "გოლგოთა"(გვ.741-757) და "აღსრულდა" (გვ.758-764) ელენ უაითის წიგნიდან "ქრისტე წუთისოფლის იმედი". 

ენდრიუსის უნივერსიტეტის პროფესორი ირჯი მოსკალა განმარტავს მეორედ მოსვლის წინ მიმდინარე საგამოძიებო სასამართლოს პროცესს. ღმერთმა სამსჯავრო იმისთვის არ  ჩაუფიქრებია, რომ "ჩემი ცოდვები მაღაზიის ვიტრინის მსგავსად გამოეფინა. პირიქით, პირველ რიგში იგი მიუთითებს თავის გასაოცარ, გარდამქმნელ მადლზე, და როგორც ჭეშმარიტი მოწმე მთელი ჩემი ცხოვრებისა მთელი სამყაროს განუმარტავს ჩემს ღმერთისდამი დამოკიდებულებას, ჩემს შინაგან მოტივებს, აზრებს, ქმედებებს, მიზანს და ცხოვრების მიმართულებას. ის აჩვნებს ამ ყველაფერს. იესო დაამოწმებს, რომ ბევრი შეცდომა დავუშვი, გადავუხვიე მისი წმიდა რჯულიდან, ასევე აღნიშნავს, რომ მოვინანიე, ვითხოვე მიტევება და შევიცვალე მისი მადლით. ის საჯაროდ გამოაცხადებს: "ჩემი სისხლი საკმარისია ცოდვილი მოსკალასთვის, მისი ფოკუსი ცხოვრებაში ჩემზეა მომართული, მისი დამოკიდებულება ჩემდამი და სხვა ადმიანებისდამი თბილი და უანგაროა, იგი იმსახურებს ნდობას, ის ჩემი კეთილი და ერთგული მსახურია" (თოწარდ ა Bიბლიცალ თჰეოლოგყ ოფ Gოდ’ს ჯუდგმენტ: A ჩელებრატიონ ოფ ტჰე ჩროსს ინ შევენ Pჰასეს ოფ Dივინე Uნივერსალ ჯუდგმენტ,” ჯოურნალ ოფ ტჰე Aდვენტისტ თჰეოლოგიცალ შოციეტყ 15, პ. 155). 

"დედამიწისაგან გამოსყიდული ღვთის შვილები სხვა, შეურყვნელ სამყაროთა წარმომადგენლებთან ერთად ქრისტეს ჯვარცმის სიდიადეში ჰპოვებენ სიბრძნის წყაროს და ხოტბას შეასხამენ მას. ისინი დაინახავენ, რომ იესოს მიერ ნათქვამი მისი თავგანწირული სიყვარულის სიტყვებია და გოლგოთას ბრწყინვალებაში გამოცხადებული თავგანწირული სიყვარულის კანონი, სიცოცხლისა ზეცაში და დედამიწაზე; ეს არის სიყვარული, რომელიც "არ ეძებს თავისას" და რომელიც ღმერთისგან მოდის. და მასში - "მორჩილში და დამდაბლებულში", გაცხადებულია მისი ხასიათი, ვინც "მიუდგომელ ნათელში" იმყოფება"  (ელენ უაითი, ქრისტე წუთისოფლის იმედი, გვ.19,20). 

შეკითხვები მსჯელობისთვის:

ადამიანებს ყოველთვის ჰქონდათ მიდრეკილება სხვადსხვა ტიპის მსხვერპლის შეწირვისკენ ღმერთისთვის, სანაცვლოდ მიტევებისა და გადარჩენის მიღების მოლოდინით. ზოგი ღმერთს სთავაზობს მონანიების ღვაწლს (ხანგრძლივი მომლოცველობა და ა.შ.), სხვანი სთავაზობენ მსახურების ცხოვრებას ან თვითშეზღუდვის მაგალითებს. როგორ უნდა განვიხილოთ ეს ქმედებები იესოს ცხოვრებისა და წმიდა წერილის მტკიცების პრიზმაში იმის შესახებ, რომ ჯვარი ბოლოს უღებს საქმეებით გამართლების იდეას (იხ. დან. 9:27; ებრ. 10:18)?

ამავე დროს, რა როლი აქვს მსხვერპლს ქრისტიანის ცხოვრებაში? რა ჰქონდა იესოს მხედველობაში, როდესაც გვითხრა, რომ უნდა ვიტვირთოთ ჩვენი ჯვარი და გავყვეთ მას (მათ. 16:24); ან პალვე მოციქული, როდესაც მოგვიწოდებს, რომ საკუთარი სხეულები ვუძღვნათ ღმერთს ცოცხალ, წმიდა და კეთილსასურველ მსხვერპლად (იხ. რომ. 12:1)? რა კავშირი აქვთ ერთმანეთთან იესოს და პავლეს მოწოდებებს ზემოთ მოყვანილ მუხლებსა და ებრ. 13:15,16-ში?