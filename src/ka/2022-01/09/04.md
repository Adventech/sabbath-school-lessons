---
title: იესოს სრულყოფილი მსხვერპლი
date: 22/02/2022
---
წაიკითხეთ ებრ. 7:27; 10:10. როგორ არის ამ მუხლებში წარმოჩენილი ქრისტეს მსხვერპლი? 

ლევიან მღვდლებს, რომლებიც "ვინ მოსთვლის, რამდენნი იყვნენ, რადგან სიკვდილი გამორიცხავდა ერთის მღვდელობას" (ებრ.7:23), პავლე უპირისპირებს იესოს, რომელიც საუკუნოდ ცოცხლობს და მარადიული მღვდლობა აქვს (მუხლები 24,25). ლევიანი მღვდლები "ყოველდღე" (მუხლი 7) და "ყოველწლიურად" (ებრ. 9:25) სწირავდნენ ძღვენსა და მსხვერპლს, "რასაც არ ძალუძს სრულყოს შემწირველის სინდისი" (ებრ. 9:9; 10:1-4). 

იესომ კი საკუთარი თავი "ერთგზის", "ერთადერთი შეწირვით" გასწირა (ებრ. 10:10, 12-14), ეს მსხვერპლი სრულყოფს ჩვენს სინდისს (ებრ. 9:14; 10:1-10) და გვაშორებს ცოდვას (ებრ. 9:26). იესოს მსხვერპლი აღემატება ცხოველთა მსხვერპლშესაწირს, რადგან იყო იესო ღვთის ძე (ებრ. 7:26-28), რომელმაც სრულად აღასრულა მამის ნება (ებრ. 10:5-10).

იესოს ერთგზის შეწირულ მსხვერპლს დიდი მნიშვნელობა აქვს. 

პირველ რიგში, იესოს მსხვერპლი სრულყოფილი იყო და მას ვერაფერი ვერ აღემატება. ლევიანთა მსხვერპლშეწირვა კი მრავალჯერადად მეორდებოდა, რადგან არ ჰქონდა ადამიანის სრულყოფის ძალა. წინააღმდეგ შემთხვევაში "ვინღა შესწირავდა მსხვერპლს, რადგანაც ერთხელ განწმედილთ წარმოდგენაც აღარ ექნებოდათ, რა არის ცოდვა" (10:2).

მეორე, ნებისმიერი ტიპის მსხვერპლშესაწირი ძველი აღთქმიდან ჯვარზე აღსრულდა. ამრიგად, იესო არა მხოლოდ ცოდვებისგან გვათავისუფლებს (იხ. ებრ. 9:14), არამედ  ჩვენი ცოდვების გაქარწყლებით (ებრ. 9:26), ჩვენს განწმედასაც შესაძლებელს ხდის (იხ. ებრ. 10:10-14). ვიდრე ღმერთს მიუახლოვდებოდნენ საწმიდარში და თანამოძმეთა სახელით მსახურებას შეუდგებოდნენ, მღვდლები ჯერ უნდა განწმედილიყვნენ (ლევ. 8,9).იესოს მსხვერპლი განგვწმედს ჩვენ (იხ. ებრ. 10:10-14), რომ  შევძლოთ თავისუფლად მივეახლოთ ღმერთს(მუხლები 19-23) და ვემსახუროთ მას, როგორც "სამეფო სამღვდელოება" (იხ. 1 პეტრ. 2:9; ებრ. 9:14).

საბოლოოდ, იესოს მსხვერპლი ასევე კვებავს ჩვენ სულიერ ცხოვრებას. ე სარის ნიმუში, რომლისკენაც უნდა იყოს ჩვენი მზერა მუდამ მიმართული და რომელსაც უნდა მივსდიოთ. ამრიგად, პავლე მოციქული გვთავაზობთ შევაჩეროთ მზერა იესოზე, განსაკუთრებით გოლგოთის მოვლენებზე, და გავყვეთ მის მაგალითს (იხ. ებრ. 12:1-4; 13:12,13). 

გოლგოთის ჯვარი – ღმერთის ყველა კურთხევის საფუძველია დღეს ჩვენთვის. ქრისტეს ჯვრის წყალობით შეგვიძლია გავთავისუფლდეთ ცოდვებისგან, განვიწმიდოთ მსახურებისათვის და ივიღოთ საკვები სულიერი ზრდისათვის. როგორ შეგვიძლია მთელი სისავსით რომ განვიცადოთ ყველაფერი, რაც გვენიჭება იესოში? 