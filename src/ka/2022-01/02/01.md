---
title: ებრაელთა მიმართ წერილის გზავნილი
date: 01/01/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 1:5-14; ლუკ. 1:30-33; ფსალმ.131:1-5; ებრ. 2:14-16; 5:1-4; 8:8-12; 1პეტრ. 2:9.

> <p>სამახსოვრო მუხლი:</p>
> "ხოლო ჩვენს ნათქვამში უმთავრესი ეს არის: გვყავს მღვდელმთავარი, დიდების ტახტის მარჯვნივ რომ დაჯდა ზეცას" (ებრ.8:1).

ებრაული დოკუმენტი, რომელიც ებრაელთა მიმართ წერილიდან რამდენიმე ათეული წლის შემდეგ დაიწერა (ჩვ.წ.აღ.-ით დაახლოებით 100 წ.) შეიცავს ლოცვას: "ყოველივე ეს წარმოვთქვი შენს წინაშე, უფალო, ვინაიდან შენ ამბობ, რომ შექმენი ეს სამყარო ჩვენთვის… ახლა კი, უფალო, ეს ერები, რომლებიც არარაობანი არიან, ბატონობენ ჩვენზე და გვშთანთქავენ. და ჩვენ, შენი ერი, რომელსაც უწოდე შენი პირმშო, მხოლოდშობილი, მოშურნე და ძვირფასი, მათ ხელთ გადაეცა" (James H. Charlesworth, ed., The Old Testament Pseudepigrapha, vol. 1 (Peabody, MA: Hendrickson Publishers, 1983), p. 536). 

სავარაუდოდ ებრაელთა მიმართ წერილის მკითხველებიც მსგავს განცდებში იმყოფებოდნენ. თუ ისინი ღვთის შვილები იყვნენ, მაშინ რატომ აწყდებოდნენ ამდენ სატანჯველს? 

სწორედ ამიტომ დაწერა პავლემ ეს წერილი, რომ გაეძლიერებინა ქრისტიანთა რწმენა მათი განსაცდელის ჯამს. იგი ახსენებს მათ (და ასევე ჩვენც): ღმერთის აღთქმები აღსრულდება იესოს მეშვეობით, რომელიც იმყოფება მამის მარჯვნივ და მალე წაგვიყვანს შინ. დღეს იესო შუამდგომლობს თავის ერს და მამას კურთხევას სთხოვს ჩვენთვის. ჩვენ კი ბოლომდე მტკიცედ უნდა ჩავეჭიდოთ ჩვენს რწმენას. 