---
title: შემდგომი გამოკვლევისათვის
date: 07/01/2022
---

ებრაელთა მიმართ წერილში ჩაწერილი ყველა კეთილი და იმედის მომცემი ჭეშმარიტების მიუხედავად, მასში არაერთ გაფრთხილებასაც ვხვდებით, რომლებიც აპოგეას მე-10-12 თავებში აღწევენ.  ამ თავებს სულ მცირე ორი საერთო ელემენტი აქვს. პირველ რიგში, ისინი ებრაელთა მიმართ წერილის მკითხველებს უდაბნოს თაობას ადარებენ. ხოლო მეორე – ორივე მოგვიწოდებს რწმენისკენ. 

უდაბნოს თაობა – ეს ის ადამიანები არიან, რომლებმაც ისრაელის ეგვიპტიდან გათავისუფლების დროს იხილეს ღმერთის გასაოცარი ძალა მის სასწაულებსა და ნიშნებში. მათ ესმოდათ, როგორ გააჯღერა ღმერთმა ათი მცნება სინას მთაზე, უმზერდნენ ცეცხლოვან სვეტს ღამით და შუადღის სიცხისაგან დამცავ ღრუბლის სვეტს დღისით. ეს ადამიანები ზეციურ პურს, მანანას ჭამდნენ; და სადაც არ უნდა გაჩერებულიყვნენ კლდიდან გადმომავალ წყალს სვამდნენ. მაგრამ აღთქმული მიწის საზღვართან მიახლოებულებმა, მათ ვერ შეძლეს ღმერთისდამი ნდობის შენარჩუნება. მათ არ ჰყოფნიდათ რწმენა, "რწმენის გარეშე კი შეუძლებელია ესათნოვო ღმერთს" (ებრ. 11:6).

პავლე ამბობს, რომ ჩვენც, ისევე, როგორც უდაბნოს თაობა, აღთქმული მიწის საზღვართან ვდგავართ (იხ.ებრ. 10:37-39). თუმცა ჩვენ გაცილებით მეტი უფლება და მოვალეობა გვაქვს. ჩვენ არ მოგვისმენია ღმერთის ხმა სინას მთაზე, მაგრამ წმიდა წერილში ვიხილეთ ღმერთის უფრო აშკარა გამოცხადება: ჩვენ ვიხილეთ ხორცშესხმული ღმერთი – იესო ქრისტე (იხ. ებრ. 12:18-24). საკითხავი ის არის, გვაქვს თუ არა რწმენა? პავლე მოგვიწოდებს, რომ მივსდიოთ დიდ სიაში ჩამოთვლილი რწმენის გმირების მაგალითს, რომელთა შორის უდიდესი თავად იესოა. 

**შეკითხვები მსჯელობისთვის:**

`1. ჩვენ გავიგეთ, რომ იესო ჩვენი მცველია, რომელიც წინ მიგვიძღვება ეშმაკთან ბრძოლაში. როგორ შეგვიძლია ჩვენ, როგორც ეკლესიას, რომელის მიყვება თავის მცველს, გაერთიანებული ძალით შევებრძოლოთ მტერს? რა უშლის ხელს ჩვენს ერთობას? როგორ შეუძლია სატანას ჩვენი, როგორც ეკლესიის დასუსტება? როგორ ასუსტებდა სატანა ისრაელს წარსულში?`

`2. ჩვენ, მორწმუნენი – სამღვდელო საკრებულო ვართ ღმერთის მეთაურობით. რა გზებით შეუძლია თქვენს ადგილობრივ ეკლესიას ღმერთისთვის საუკეთესო საქებარი და ქველ საქმეთა მსხვერპლის შეწირვა? გთხოვთ, რომ იყოთ კონკრეტულნი და პრაქტიკულნი პასუხების გაცემისას.`

`3. რითი ჰგავს ჩვენი მდგომარეობა უდაბნოს თაობის მდგომარეობას უშუალოდ აღთქმულ მიწაზე შესვლის წინ? რა გაკვეთილების გამოტანა შეგვიძლია ამ მსგავსებიდან?`