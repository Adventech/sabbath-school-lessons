---
title: "შეიტკბეს ღვთის კეთილი სიტყვა"
date: 06/02/2022
---

`წაიითხეთ ებრ. 6:4,5. ჩამოთვალეთ ხუთი გასაოცარი ძღვენი, რომელსაც ღმერთი ანიჭებს ქრისტეს ერთგულთ, თუკი ისინი მისდამი ერთგულებას ინარჩუნებენ.` 

იყო "განალებული" ნიშნავს, რომ გქონდეს მოქცევის გამოცდილება (იხ. ებრ. 10:32). ეს ეხებათ მათ, ვინც სატანის "ბნელი" ძალაუფლებიდან ღმერთის "ნათელში" მოექცა (იხ. საქმე. 26:17,18). განათლება ცოდვისა (იხ. ეფეს. 5:11) და უმეცრებისგან (იხ. 1 თეს. 5:4,5) გათავისუფლებას მოიაზრებს. აქ გამოყენებული სიტყვა (ფოტიძო) გულისხმობს, რომ ასეთი განათლება ღმერთის მოქმედებით ხდება ძის, "მისი დიდების ბრწყინვალების" მეშვეობით (ებრ. 1:3). 

იგემო ზეციური ძღვენი და გახდე სულიწმიდის თანაზიარი სინონიმური ცნებებია. ღმერთის ძღვენი შეიძლება მიემართებოდეს მის მადლს (იხ. რომ.5:15) ან სულიწმიდას, რომლის მეშვეობითაც ხდება მადლის გადაცემა (იხ. საქმე. 2:38). ადამიანები, რომლებმაც იგემეს წმიდა სული (იხ. იოან. 7:37-39; 1 ორ. 12:13), ღმერთის მადლიც განიცადეს, რომელიც მოიაზრებს მისი ნების შესრულების ძალას და ზეციური ნაყოფის გამოღებას (იხ. გალ. 5:22,23).

"შეიტკბო ღვთის კეთილი სიტყვა" (ებრ. 6:5) – ნიშნავს სახარების ჭეშმარიტების პირადად გამოცდას (იხ. 1პეტრ. 2:2,3). გამოთქმა "მომავალი საუკუნის ძალნი" უავშირდება სასწაულებს, რომლებსაც ღმერთი მოახდენს მომავალში თავისი მორწმუნეებისთვის – აღდგომა (იხ. იოან. 5:28,29), ჩვენი სხეულების გარდაქმნა და საუკუნო ცხოვრება. თუმცა მორწმუნეებს შეუძლით რომ ისინი უკვე აწმყოში იგემონ. მათ უკვე მინიჭებული აქვთ სულიერი აღდგომა (იხ. კოლ. 2:12,13), განახლებული გონება (იხ. რომ. 12:2) და მარადიული ცხოვრება ქრისტეში (იხ. იოან.5:24).

სავარაუდოდ, თავისი ეპისტოლეს წერის პროცესში პავლე იხსენებდა უდაბნოს თაობას, რომელმაც საკუთარ თავზე გამოსცადა ღვთის მადლი და გადარჩენა. უდაბნოს თაობა ცეცხლოვანი სვეტით იყო განათებული (იხ. ნეემ. 9:12,19; ფსალმ. 104:39), მიიღო ძღვენი – ზეციური მანანა (იხ. გამ. 16:15), მიიღო სულიწმიდა (იხ. ნეემ. 9:20), იგემა "ღვთის კეთილი სიტყვა" (იხ. ებრ. 6:5; იესო. 21:45) და "მომავალი საუკუნის ძალნი" "სასწაულებსა და ნიშნებში", ეგვიპტიდან გათავისუფლების დროს რომ იხილა (იხ. საქმე. 7:36). თუმცა ყველა ამ მოწმობის მიუხედავად (იხ. რიცხ. 14:1-35) უდაბნოს თაობა მაინც განუდგა ღმერთს და პავლე ვარაუდობს, რომ მისი მსმენელი ებრაელებიც ანალოგიური საფრთხის წინაშე დგანან, მიუხედავად იმისა, რომ მათაც აქვთ ღმერთის კეთილგანწყობის ყველა მტკიცებულება. 

`გამოგიცდიათ თუ არა პირად გამოცდილებაში ის, რაზეც მიდის საუბარი ზემოთ მოყვანილ ბიბლიურ მუხლებში ებრაელთა მიმართ წერილიდან? მაგალითად, გამოგიცდიათ თუ არა აქ მოხსენიებული განათლება?`