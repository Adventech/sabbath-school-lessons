---
title: შეუძლებელია რომ  განახლდნენ
date: 07/02/2022
---

`შეადარეთ ებრ. 6:4-6 და მათ. 16:24; რომ 6:6; გალ. 2:20; 5:24; 6:14. რომელ ორ ჯვარცმაზეა საუბარი ამ მუხლებში? რა პრინციპული სხვაობაა საკუთარი თავის ჯვარცმასა და ღმერთის ძის კვლავ ჯვარცმას შორის?`

ებრ. 6:4-6-ში ბერძნულ ენაზე ხაზგასმულია სიტყვა "შეუძლებელია". ღმერთს არ შეუძლია "დაცემულთა" აღდგენა, რადგან ისინი "კვლავინდებურად ჯვარს აცვამენ ძეს ღვთისას და ჰგმობენ" (მუხლი 6). პავლე ხაზს უსვამს – არ არსებობს სხვა გზა გადარჩენისკენ ქრისტეს გარდა (საქმე. 4:12). გადარჩენა ნებისმიერი სხვა გზით ისეთივე შეუძლებელია, როგორც "ღმერთს რომ "ეცრუა" (მუხლი 18) ან ესათნოვო ღმერთს "რწმენის გარეშე" (ებრ. 11:6).

ღვთის ძის კვლავინდებურად ჯვარცმა – ხატოვანი გამოთქმაა, რომლითაც პავლე ცდილობს აღწეროს რა ხდება იესოსა და მორმუნეებს შორის პირად ურთიერთობებში. 

იუდეველმა რელიგიურმა ლიდერებმა ჯვარს აცვეს იესო იმის გამო, რომ იგი მათ უზენაესობასა და თვითკმარობას საფრთხეს უქმნიდა.  მათ იმედი ჰქონდათ, რომ იესოს მოშორებით ძლევამოსილი და საშიში მტრისგან გათავისუფლდებოდნენ. სწორედ ასეთივე გამოწვევაა სახარება ადამიანის დამოუკიდებლობისა და თვითგამორკვევისათვის მის ყველაზე საბაზისო დონეზე. ქრისტიანული ცხოვრების არსი – საკუთარი თავის უარყოფა და ჯვრის ზიდვაა (იხ. მათ. 16:24). ეს ნიშნავს, რომ საკუთარ თავში ჯვარს ვაცვათ "ქვეყანა" (გალ. 6:4), "ძველი კაცი" (რომ. 6:6) და "ხორცი მისი სურვილებით და ვნებებითურთ" (გალ.  5:24). ჩვენი ქრისტიანული ცხოვრების მიზანი ის არის, რომ ერთგვარი სიკვდილი გადავიტანოთ. საკუთარი "მე"-ს სიკვდილის არეშე ვერ მივიღებთ ახალ სიცოცხლეს, რომელიც ღმერთს უნდა რომ მოგვანიჭოს (იხ. რომ. 6:1-11).

იესოს და ადამიანის "ეგოს" შორის ბრძოლა  - ეს არის ბრძოლა სიკვდილამდე (იხ. რომ 8:7,8; გალ. 5:17). ამ რთულ ბრძოლაში მყისიერად ვერ გაიმარჯვებ. ებრ. 6:4-6 არ ეხება ადამიანს, რომელიც ზოგჯერ მარცხს განიცდის "ძველი კაცისა" და "ხორცის" წინააღმდეგ. ის ეხება ადამიანს, რომელიც ჭეშმარიტი გადარჩენისა და მისი უპირატესობების მიღების შემდეგ (იხ. ებრ. 6:4,5) დაგაწყვეტს, რომ იესო საფრთხეა მისი ცხოვრების სტილისთვის და ეცდება გაანადგუროს თავისი ურთიერთობა მასთან. ანუ სანამ ადამიანი საბოლოოდ და სამუდამოდ არ გადაწყვეტს ქრისტესგან განდგომას, მისი გადარჩენის შანსი ჯერ კიდევ არსებობს.

`რას ნიშნავს სიკვდილი "საკუთარი თავისთვის", და საკუთარი "ჯვრის ტვირთვა"? რისი გადაცემა გიჭირთ ყველაზე მეტად ქრისტეს ძალაუფლებაში?`