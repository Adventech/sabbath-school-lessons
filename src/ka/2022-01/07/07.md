---
title: შემდგომი გამოკვლევისათვის
date: 13/08/2021
---
წაიკითხეთ თავი "ქრისტეს საყვარელი მოწაფე, იოანე" ელენ უაითის წიგნიდან "მოციქულთა საქმეები", (გვ. 539-545); წიგნიდან "ქრისტე წუთისოფლის იმედი" - თავი "იუდა" (გვ. 716-722). 

"ბრძოლა საკუთარ თავთან არის უდიდესი ბრძოლა, რომელიც კი ოდესმე ჰქონია ადამიანს. საკუთარი თავის დათმობა, ღვთის ნებისადმი ყველაფრის დამორჩილება მოითხოვს ბრძოლას; მაგრამ ღვთისადმი სრული დამორჩილების გარეშე შეუძლებელია ახალი, წმინდა ცხოვრების დაწყება." (ელენ უაითი, ქრისტესკენ მიმავალი გზა, გვ. 43).

"მას სურდა, რომ იესოს მისადაგებოდა და გარდამქმნელი ძალით ქრისტეს სიყვარულისა თვინიერი და მორჩილი გახდა. მისი "მე" იესოში იყო დაფარული. იოანე სხვა მოწაფეებზე უფრო მეტად დაემორჩილა ამ მშვენიერი, ახალი ცხოვრების ძალას…

იოანეს მხურვალე სიყვარული ქრისტეს მიმართ აიძულებდა მას მუდამ მის გვერდით ყოფილიყო. მხსნელს ყველა მოწაფე უყვარდა, მაგრამ მათ შორის იოანე გამორჩეულად მიმღები და ახალგაზრდა იყო. იგი ბავშვური ნდობით უხსიდა გულს იესოს. ამრიგად, იგი ყველაზე უფრო ახლოს ურთიერთობდა ქრისტესთან და მისი მეშვეობით ადამიანებს უფლის ღრმა სულიერი სწავლება გადაეცათ…

მის სახეზე აირეკლებოდა უფლის დიდება. იგი ასხივებდა გარდამქმნელი სიწმიდის ქრისტესმაგვარ ბრწყინვალებას. სიყვარულითა და აღტაცებით უმზერდა იგი მხსნელს მანამ, სანამ მასში არ განმტკიცდა ქრისტეს მისადაგების, მასთან ურთიერთობის სურვილი, სანამ მასში არ აისახა უფლის თვისებები" (ელენ უაითი, მოციქულთა საქმეები, გვ. 544,545).



შეკითხვები მსჯელობისთვის:

იოანეს, ქრისტეს საყვარელი მოწაფისა და იუდა ისკარიოტელის ცხოვრება მკვეთრად კონტრასტულია. როდესაც იესომ იოანე და მისი ძმა დაინახა, მან "ქუხილის ძენი" უწოდა მათ (იხ. მარკ. 3:17). იოანეს სერიზული ნაკლოვანებები ჰქონდა. ასევე იყო იუდაც, თუმცა მის შემთხვევაში ისინი გაცილებით დრამატული და სერიოზული იყო, ვიდრე იოანესთან. რატომ გარდაიქმნა იოანე იესოს მსგავსებაში, მაშინ, როდესაც იუდამ შესცოდა სულიწმიდის წინააღმდეგ? რა განსხვავებაა მათ შორის?

იესო თავის მორწმუნეებს სთავაზობს, რომ იტვირთონ თავიანთი ჯვარი და გაჰყვნენ მას. გულისხმობს თუ არა საკუთარი ჯვრის ზიდვა გარშემომყოფთა მხრიდან თავდასხმების მიმართ მორჩილებას?

რატომ სჭირდება ღმერთს, რომ სრულად მივუძღვნათ ჩვენი ცხოვრება? რა კავშირშია ერთმანეთთან თავისუფალი ნება და ხსნა?