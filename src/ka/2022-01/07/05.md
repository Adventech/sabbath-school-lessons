---
title: საუკეთესო მდგომარეობაში
date: 09/02/2022
---

ებრ. 6:4-8-ში ჩაწერილი გულწრფელი და მხურვალე გაფრთხილების შემდეგ პავლე გამოთქვამს დარწმუნებულობას იმაში, რომ მისი მკითხველები არ ჩამოშორებულან ძეს და არც განუდგებიან მას მომავალში. მოციქულს სწამს, რომ მისი აუდიტორია გაითვალისწინებს გაფრთხილებებს და შესაბამის ნაყოფსაც მიიღებს. იგი მათ ადარებს "მიწას", რომელსაც ღმერთი აკურთხებს და რომელიც ისეთ ნაყოფს გამოიღებს, როგორსაც ის ელოდება. ასეთი ადამიანები მიიღებენ კურთხევას ღმერთისგან (მუხლი 9) გადარჩენის სახით (მუხლი 7).

`წაიკითხეთ ებრ. 6:9-12. შეადგინეთ ეპისტოლეს მსმენელების ქველმოქმედებათა სია და განმარტეთ, რას ნიშნავს ისინი.`

მორწმუნეები ღმერთისდამი სიყვარულს გამოხატავენ წმიდათათვის მსახურებით. ეს იყო არა ერთჯერადი, არამედ დროის საკმაოდ დიდი მონაკვეთის განმავლობაში განგრძობადი მუდმივი ქმედებები. ერთჯერადი საქმეები ვერ ხსნიან ადამიანის ჭეშმარიტ ბუნებას. ღმერთისდამი სიყვარულის ყველაზე სარწმუნო მტკიცებულება არა ეგრედ წოდებული რელიგიური საქციელებია, არამედ შრომა სიყვარულისა მოყვასის მიმართ, განსაკუთრებით კი მათ მიმარ, ვინც მძიმე მდგომარეობაში იმყოფება (იხ. მათ. 10:42; 25:31-46). ამიტომ შეაგონებს პავლე მორწმუნეებს, რომ "არ დაივიწყონ" ქველმოქმედება (იხ. ებრ. 13:2,16).

დაფიქრდით ებრ. 6:12-ზე. პავლე აფრთხილებს მკითხველებს მცონარების შესახებ, რომელიც მათ ახასიათებს, ვინც არ იზრდება და განდგომის საშიშროების წინაშეა (იხ. ებრ. 5:11). იმედს რწმენის ინტელექტუალური წვრთნა ვერ გააძლიერებს, ამისათვის სიყვარულის საქმეებში გამომჯღავნებული რწმენაა საჭირო (იხ. რომ. 13:8-10).

პავლეს სურს, რომ მისი მკითხველი მაგალითს იღებდეს ისეთი ადამიანებისგან, რომლებიც რწმენითა და მოთმინებით მოიმემკვიდრებენ აღთქმებს. წინამდებარე თავებში მან უკვე შეახსენა უდაბნოს თაობის გამოცდილება, როგორც უარყოფითი მაგალითი ადამიანებისა, რომლებმაც რწმენისა და სიმტკიცის უკმარისობის გამო დაკარგეს აღთქმული მემკვიდრეობა. შემდეგ იგი საუბრობს აბრაამის (იხ. ებრ. 6:13-15), როგორც იმ ადამიანის შესახებ, რომელმაც "სულგრძელებით" მოიპოვა აღთმის მემკვიდრეობა. რწმენის ადამიანთა დადებითი მაგალითები  ებრაელთა მიმართ წერილის მე-11 თავში გრძელდება და სრულდება იესოს მოხსენიებით, რომელიც რწმენისა და მოთმინების უდიდესი მაგალითია მე-12 თავში (იხ. ებრ. 12:1-4). გამოცხ. 14:12-ში რწმენა მოთმინება და მცნებების დაცვა ბოლო ჯამის წმიდების მთავარ დამახასიათებელ თვისებებადაა დასახელებული. 

`ზოგჯერ გვიწევს, რომ ახლობლებს გაფრთხილების სიტყვები ვუთხრათ. რა შეგვიძლია ვისწავლოთ მოციქულისაგან  ახლობლებისთვის გაფრთხილების მიცემისა და გამხნევების შესახებ?`