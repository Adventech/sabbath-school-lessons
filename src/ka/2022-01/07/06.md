---
title: იესო – ღუზა სულისთვის
date: 10/02/2022
---

პავლე თავის გამაფრთხილებელ სიტყვას განდგომილების საწინააღმდეგოდ, ასევე გამხნევებებს სიყვარუსა და რწმენასთან მიმართებით ასრულებს ქრისტეში დარწმუნებულობის ამაღლებული გამოხატულებით. 

წაიკითხეთ ებრ. 6:17-20. გაარჩიეთ შემდეგი ფრაზების მნიშვნელობა ამ მონაკვეთიდან და გააკეთეთ თქვენი კომენტარები:

`"თავისი [ღმერთის] ნების გარდაუვალობა" (მუხლი 17)`

`"დასახული იმედის ჩაჭიდება" (მუხლი 18)`

`"მტკიცე და სანდო ღუზა" სულისთვის (მუხლი 19)`

ღმერთმა თავისი აღთქმების შესრულების გარანტია რამდენიმე სახით დაგვიტოვა. პირველ რიგში, უფალმა საკუთარი აღთქმების შესრულების ფიცი დადო (იხ. ებრ. 6:17). წმიდა წერილის თანახმად, ფიცი, რომელიც ღმერთმა აბრაამს და დავითს დაუდო, ისრაელისათვის ღმერთის ურყევ წყალობაში დარწმუნებულობის საფუძვლად იქცა. როდესაც ხბოს ოქროს კერპის თაყვანისცემის გამო ისრაელისთვის მიტევებას ითხოვდა, მოსემ ღმერთს სწორედ აბრაამთან დადებული ფიცი შეახსენა (იხ. გამ. 32:11-14; დაბ. 22:16-18). მის ვედრებაში ნაგულისხმევი ძალა მომდინარეობდა იქიდან, რომ ღმერთის ფიცი შეუქცევადი იყო (იხ. რომ. 9:4; 11:28,29).

ამის მსგავსად, როდესაც მეფსალმუნე შუამდგომლობდა ისრაელისთვის ღმერთის წინაშე, მანაც ღმერთის ფიცი გაიხსენა. უფალმა თქვა: "მაგრამ ჩემს წყალობას არ მოვუშლი მას და არ გავაცრუებ ჩემს ჭეშმარიტებას. არ შევბღალავ ჩემს აღთქმას და არ შევცვლი, რაც აღმოხდა ჩემს ბაგეებს. ერთხელ შევფიცე ჩემი სიწმიდით, განა ვეცრუები დავითს? მისი ნაშიერი მარადჯამს იქნება და მისი ტახტი, ვითარცა მზე, ჩემს პირისპირ. მკვიდრი იქნება, მთვარესავით, უკუნისამდე, და ჭეშმარიტი მოწმე ზეცაში" (ფსალმ. 88:34-38). ახალი აღთქმის თანახმად ორივე ფიცი აღსრულდა იესოში, აბრაამის თესლში, რომელიც ავიდა დავითის ტახტზე (იხ. გალ. 3:13-16; ლუკ. 1:31-33, 54, 55).

მეორე, ღმერთმა თავისი აღთქმების შესრულების გარანტია იესოს თავის მარჯვნივ დასმით მოგვცა (იხ. ეფ. 1:20). იესოს ამაღლება მორწმუნეებისთვის მიცემული აღთქმის დამამტკიცებელი უნდა იყოს, ვინაიდან იესო ამაღლდა "ჩვენს წინამორბედად" (ებრ. 6:20). ამრიგად, იესოს ამაღლება მასში მყოფებს აძლევს მტკიცე რწმენას გადარჩენისა, რომელიც ღმერთმა მოუმზადა მათ. მან თავისი ძე ტანჯვის გავლით მიიყვანა დიდებამდე, იესომ იგემა "სიკვილი ყველას გულისთვის", რათა "მრავალი ძე მიეყვანა მშვიდობამდე" (ებრ. 2: 9,10). იესოს თანდასწრება მამასთან – სულის ღუზაა (იხ. ებრ. 6:19), რომელიც ღვთის ტახტზეა მიმაგრებული. ღვთიური მმართველობის დიდება გასხივოსნებულია მისი აღთქმების აღსრულებით, რომლებიც მოგვეცა იესოს მეშვეობით. კიდევ რა გარანტიები გვჭირდება? 

`რა განცდებს განიჭებთ იმის გაცნობიერება, რომ ღმერთი ფიცს დებს თქვენთან? რატომ შეიძლება ამ აზრმა მოგცეთ დარწმუნებულობა გადარჩენაში მაშინაც კი, თუ თავს უღირსად თვლით? მეორეს მხრივ, როგორ არ გავხდეთ თავდაჯერებულნი ხსნაში?`