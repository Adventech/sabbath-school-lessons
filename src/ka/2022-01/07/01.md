---
title: იესო – ღუზა სულისთვის
date: 05/02/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 6:4-6, 9-13, 17-20; 10:26-29; მათ.16:24; რომ. 6:6. 

> <p>სამახსოვრო მუხლი:</p>
> "რათა … მტიცე ნუგეში გვქონოდა ყველას, ვინც ვისწრაფეთ ჩავჭიდებოდით ჩვენს წინაშე დასახულ იმედს, რომელიც ჩვენი სულისთვის იგივეა, რაც მტიცე და სანდო ღუზა, თვით ფარდის მიღმაც რომ აღწევს, სადაც ჩვენს წინამორბედად შევიდა იესო და, წესისამებრ მელქისედეისა, მღვდელმთავარი გახდა უკუნისამდე" (ებრ. 6:18-20). 



ებრაელთა მიმართ წერილის 5:11-6:20 მონაკვეთში იესოს მღვდელმსახურების ღვთისმეტყველური ახსნა წყდება. პავლე ჩერდება, რათა თავის სიტყვას დაამატოს სერიოზული გაფრთხილება ქრისტესგან განდგომის საფრთხესთან დაკავშირებით. 

როგორც ჩანს, ადამიანები საკუთარი თავისდამი სიბრალულისა და ურწმუნობის გამო ქრისტესთან განშორების რეალური საფრთხის წინაშე იდგნენ. პავლე მოციქული წუხდა იმის გამო, რომ მისი მკითხველისა და მსმენელის სულიერი გრძნობები შეიძლებოდა დაჩლუნგებულიყო იმ სირთულეების გამო, რომლებთანაც უწევდათ გამკვლავება, რაც დააკარგვინებდა სახარების გაგებისა და ზრდის გამოცდილებას. 

განა  ჩვენთვისაც პოტენციური საფრთხე არ არის – იმედის გაცრუება და განდგომა?

თუმცა მაცრი გაფრთხილება რბილი გამხნევებით მთავრდება. პავლე ადიდებს იესოს, როგორც მათი გადარჩენის შესახებ ღმერთის  უღღვევი აღთქმის ხორცშესხმას (იხ. ებრ. 6:9-20). გაფრთხილებებისა და გამხნევების ეს ციკლი მეორდება ებრ. 10:26-39-ში. 

კვირის განმავლობაში ჩვენ გამოვიკლევთ ამ ციკლს და ყურადღებას შევაჩერებთ იესოს შთამბეჭდავ გამხნევების სიტყვებზე. 