---
title: უკვე აღარ რჩება მსხვერპლი ცოდვისთვის
date: 08/02/2022
---

ებრ. 6:4-6 გაფრთხილება ძალიან ჰგავს ებრ. 10:26-29-ს. პავლე განმარტავს, რომ იესოს მსხვერპლზე უარის თქმა მკითხველებს ცოდვების მიტევების გარეშე დატოვებს, რადგან არ არსებობს მიტევების სხვა გზა იესოს გარდა (იხ. ებრ. 10:1-14).

`წაიკითხეთ ებრ. 10:26-29. რომელ სამ საზარელ ცოდვაზეა საუბარი ამ ფრაგმენტში? (მუხლი 29)?`

როგორ ფიქრობთ, რატომ ტოვებენ საკუთარ თავს ცოდვისთვის მსხვერპლის გარეშე ის ადამიანები, ვინც ამგვარად სცოდავს (მუხლი 26)? 

პავლეს არ უგულისხმია, რომ ჭეშმარიტების შეცნობის შემდეგ ჩადენილ ცოდვებს მიტევება არ აქვს. ქრისტე ჩვენი შუამდგომელი და მცველია (იხ. 1 იოან. 2:1) და ცოდვებიც მისი მეშვეობით მოგვეტევება. ცოდვა, რომელზეც გამოსასყიდი მსხვერპლი ვერ მოქმედებს არის – ღმერთის ძის სახელის ფეხქვეშ გათელვა, აღთქმის სისხლის უღირსად მიჩნევა და სულიწმიდის გმობა (იხ. ებრ. 10:29).მოდით განვიხილოთ ამ ცნებების მნიშვნელობა..

გამოთქმა "ღმერთის ძის ფეხქვეშ გათელვა" იესოს მაღალი წოდების უარყოფას გამოხატავს. "ღმერთის ძის" ტიტიული მკითხველს ახსენებს, რომ ღმერთმა მოისვა  იესო  მარჯვნივ და დაპირდა, რომ მის მტრებს "ფეხქვეშ დაუგებს" (იხ. ებრ. 1:13; იხ. 1:5-12,14). იესოს ფეხქვეშ გათელვა ნიშნავს, რომ განდგომილი მას ისე ექცევა, როგორც მტერს. ზეცაში ლუციფერი ცდილობდა ღმერთის ძის ტახტიდან ჩამოგდებას (იხ.ეს. 14:12-14), "დაღუპვის ძე" იმავეს გაკეთებას მომავალშიც შეეცდება (იხ. 2 თეს. 2:3,4).

გამოთქმა "უღირსად მიიჩნევს აღთქმის სისხლს, რომლითაც განიწმიდა" ასახავს ადამიანის უარს იესოს მსხვერპლის მიღებაზე (იხ. ებრ. 9:15-22). ამ შემთხვევაში ადამიანი იესოს სისხლის განმწმედი ძალის გარეშე ტოვებს საკუთარ თავს.

გამოთქმა "აგინებს მადლის სულს" საკმაოდ მნიშვნელოვანია. ბერძნული ტერმინი ენიუბრისას (შეურაცხყოფა, მასხრად აგდება) გულისხმობს სიძულვილს "ქედმაღლობითა" ან "თავდაჯერებულობით". ეს ტერმინი მკვეთრად ეკონტრასტება სულიწმიდის, როგორც "მადლის სულის" აღწერილობას და გულისხმობს, რომ განდგომილმა შეურაცხყოფით უპასუხა ღმერთის მიერ მადლის შეთავაზებას.

განდგომილის მდგომარეობა მოწყვლადია.  იგი უარს ამბობს იესოზე, მის მსხვერპლსა და წმიდა სულზე. 