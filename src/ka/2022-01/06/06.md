---
title: უცოდველი მღვდელი
date: 03/02/2022
---

`წაიკითხეთ ებრ. 7:26. იესოს რომელი ხუთი თვისება არის აღწერილი ამ მუხლში?`

`გვიამბეთ, როგორ გამოვლინდა თითოეული ამ თვისებათაგანი იესოს მსახურებაში?`

ამ თვისებებიდან რომლის მოპოვება შეგიძლიათ? დაფიქრდით იმაზე, თუ რა არის ამისთვის საჭირო.

იესო "წმიდა". ეს ნიშნავს, რომ ის უცოდველია ღმერთის წინაშე (იხ. ებრ. 2:18; 4:15; 5:7,8). ძველი აღთქმის ძველბერძნულ თარგმანში იგივე ბერძნული ტერმინი გამოიყენებოდა იმ ადამიანების აღსაწერად, რომლებიც აღთქმის ურთიერთობაში იყვნენ ღმერთთან. 

იესო "უმანკო".  იგი სუფთად და უცოდველად რჩებოდა, მიუხედავად იმისა, რომ "ყველაფერში" გამოიცადა (ებრ. 4:15; 2;18). იესოს სრულყოფილი უმანკოება – მისი მღვდელმსახურების მნიშვნელოვანი ნაწილია. ძველი აღთქმა ითვალისწინებდა, რომ ღმერთის მოსაწონი სამსხვერპლო შესაწირი "უმანკო" უნდა ყოფილიყო (იხ. ლევ. 1:3,10). იესოს სრულყოფილმა მორჩილებამ მთელი მისი მიწიერი ცხოვრების განმავლობაში მისცა მას შესაძლებლობა, რომ საკუთარი თავი ღმერთისთვის მოსაწონ მსხვერპლად შეეწირა (იხ. ებრ. 9:14).

იესო "ცოდვილთაგან განრიდებული". ბერძნული ზმნის დროის აღმნიშვნელი ფორმის მიხედვით, საუბარია იესოს აწმყო მდგომარეობაზე, რომელიც დროის კონკრეტულ მომენტში დაიწყო. იესო თავისი მიწიერი ცხოვრების დროს ითმენდა მტრულ დამოკიდებულებას ცოდვილთა მხრიდან, მაგრამ მან შეძლო ყველაფრის გადალახვა და დაიკავა ადგილი ტახტზე, მამის მარჯვნივ (იხ. ებრ. 12:2,3). იესო იმ გაგებითაც იყო "ცოდვლთაგან განრიდებული", რომ თავად იყო უცოდველი (იხ. ებრ. 4:15).

იესო "ზეცათა უზენაესი". ეს ნიშნავს, რომ იესო ამაღლებულია ყველა ქმნილებაზე და ამიტომაც ერთია მამასთან. ფსალმუნებში ის, ვინც "ზეცათა უზენაესია", - თავად ღმერთია (იხ. ფსალმ. 56:6,11,12; 107:5,6). 

იესო სრულად ადამიანი იყო. მაგრამ ის არ იყო ცოდვილი (იხ. ებრ. 2:14-16; 4:15). ის სრულყოფილია არა მხოლოდ იმიტომ, რომ არასოდეს შეუცოდავს, არამედ იმიტომაც, რომ არ ყოფილა ჩვენს მსგავსად ცოდვით შებილწული. 

ვინაიდან იესო ჩვენს მსგავსად თავიდან ბოლომდე ადამიანი იყო, ის მაგალითსაც წარმოადგენს ჩვენთვის. ის გვაჩვენებს, თუ როგორ უნდა ვიცხოვროთ (იხ. ებრ. 12:1-4). ქრისტე არის მაგალითი, რომელსაც უნდა მივსდიოთ (იხ. 1პეტრ. 2:21-23). იგი "წმიდა, უმანკო, უმწიკვლო, ცოდვილთაგან განრიდებულია" (ებრ. 7:26), დამდენად, ის ჩვენი მხსნელია და ჩვენ შეგვიძლია მისი ხასიათის არეკვლა. 

`მიუხედავად იმისა, რომ იესო ჩვენი მსგავსი ადამიანი იყო, ის არასოდეს სცოდავდა. რა ძვირფასი ჭეშმარიტებაა! დაფიქრდით იმაზე, თუ რაოდენ წმიდაა ჩვენი უფალი! როგორ გვეხმარება ჩვენი გაარჩენი გზაზე  აღთქმა იმის შესახებ, რომ მისი სიწმიდე რწმენით მოგვეზღვება?`