---
title: შემდგომი გამოკვლევისათვის
date: 04/02/2022
---

"ქრისტე ფხიზლობს. მან ყველაფერი იცის ჩვენი ტვირთის, ჩვენი სირთულეების შესახებ და ავსებს თავის სიტყვას არგუმენტებით ჩვენს სასარგებლოდ. იგი თავის შუამდგლომლობას თითოეული სულის საჭიროებას შეუსაბამებს , ისევე, როგორც მოიქცა პეტრეს შემთხვევაში… ჩვენი შუამდგომელი ავსებს თავის სიტყვას მტკიცებულებებით, რათა ასწავლოს თავის გამოსაცდელებს, ცდუნებულებს, რათა გააძლიეროს ისინი სატანის ცდუნებების წინააღმდეგ, მას ესმის მტრის ყოველი მოქმედება. ის მართავს მოვლენებს" (მეშვიდე დღის ადვენტისტთა ბიბლიური კომენტარები, ტ.7, გვ.931).

"სატანის მიზანი იყო ადამიანის საუკუნო განშორება ღმერთთან, მაგრამ ქრისტეს მეშვეობით კიდევ უფრო დავუახლოვდით მას, ვიდრე დაცემამდე. ადამიანის ბუნების მიღებით მაცხოვარი კაცობრიობას მარადიული და უწყვეტი კავშირით დაუმეგობრდა … ეს იმის საწინდარია, რომ უფალი შეასრულებს თავის სიტყვას. "რადგან შეგვეძინა შვილი, მოგვეცა ძე და უფლობა იყო მის ბეჭებზე". ღმერთმა თავის შვილში მიიღო ადამიანის ბუნება და ზეცაში აღამაღლა იგი. სწორედ კაცის ძე ზის მაის ტახტზე მთელ სამყაროში. სწორედ კაცის ძეზეა ნათქვამი: "საკვირველი მრჩეველი, ღმერთი ძლიერი, მარადისობის მამა, სამყაროს მეფე" (ეს. 9:6). ჭეშმარიტი "მე ვარ" არის შუამდგომელი ღმერთსა და ადამიანს შორის. მას, "წმიდას, უმანკოს, გულმართალს, ცოდვილთაგან განრიდებულს", "არ რცხვენია, მათ ძმები უწოდოს" (ებრ. 7:26; 2:11). ქრისტეში დანათესავდნენ ზეციური და მიწიერი ოჯახები. უფლის მიერ განდიდებული ქრისტე ჩვენი ძმაა. ზეცა დაფარულია. ზეცა დაფარულია კაცობრიობაში, ხოლო იგი, თავის მხრივ, უსასრულო სიყვარულის წიაღში გახვეული" (ელენ უაითი, ქრისტე წუთისოფლის იმედი, გვ.25,26). 

შეკითხვები მსჯელობისთვის:

ზემოთ მოყვანილი პირველი ციტატა ამბობს: "იგი [იესო] ავსებს თავის სიტყვას არგუმენტებით ჩვენს სასარგებლოდ". რას ნიშნავს ეს დაპირება თქვენთვის? დაფიქრდით, რას ამბობს ეს ღმერთის სიყვარულზე ჩვენდამი. რატომ გვაიმედებს ეს აზრი? რატომ გვჭირდება შუამდგომელი?

მეორე ციტატაში ნათქვამია: " ქრისტეს მეშვეობით კიდევ უფრო დავუახლოვდით მას, ვიდრე დაცემამდე". რას ნიშნავს ეს? როგორ შეგვიძლია ასეთი სიახლოვის განცდა და რა ნუგეში შეგვიძლია ვიპოვოთ ასსეტ გამოცდილებაში? გაუზიარეთ საშაბათო სკოლის თქვენს ჯგუფს, თუ რას ნიშნავს თქვენთვის ღმერთთან სიახლოვე და რაოდენ საამოა ეს გამოცდილება. როგორ გვეხმარება მისი "არგუმენტები ჩვენს სასარგებლოდ" ასეთი გამოცდილების შეძენაში?