---
title: სრულყოფილი მღვდელი
date: 01/02/2022
---

"ამრიგად, სრულყოფა რომ ლევიტელთა მღვდელმსახურებით მიიღწეოდეს (ვინაიდან ხალხს მის მიერ მიეცა რჯული), რა საჭირო იქნებოდა მელქისედეკის წესისამებრ აღმდგარიყო სხვა მღვდელი, ნაცვლად იმისა, რომ აარონის წესით წოდებულიყო?" (ებრ. 7:11).

ისრაელის მღვდლები ერთგვარი შუამავლები იყვნენ ღმერთსა და ადამიანებს შორის. თუმცა ებრაელთა მიმართ წერილი ამბობს, რომ მღვდელი-ლევიანები ვერ უზრუნველყოფდნენ ადამიანებისთვის სრულ და შეუზღუდავ კავშირს ღმერთთან, რადგან ისინი ვერ აქცევდნენ ადამიანებს სრულყოფილებად (იხ. ებრ. 7:11, 18, 19). ბოლოს და ბოლოს, არც თავად მღვდლები ყოფილან უმანკონი, ამიტომ როგორ უნდა მიენიჭებინათ ვინმესთვის სრულყოფილება? 

თავისთავად ცხოველთა მსხვერპლშეწირვას არ შეეძლო ციდვილის ნამუსის გაწმენდა. მსხვერპლშეწირვის მიზანი იესოს მსახურებასა და მსხვერპლზე მითითება იყო, და ეს მსხვერპლი ერთადერთია, რომელსაც ცოდვისგან ჭეშმარიტი განწმენდა შეუძლია (იხ. ებრ. 9:14; 10:1-3, 10-14). მღვდელი-ლევიტელების მსახურება და მათი მსხვერპლშეწირვის მსახურება დროებითი  და ილუსტრაციული იყო. ღმერთს სურდა, რომ მათი მსახურების მეშვეობით ადამიანებში იესოს მომავალი მსახურების რწმენა აღეძრა, იესოს, როგორც "კრავის ღვთისა, რომელიც იტვირთავს ქვეყნის ცოდვებს"(იოან. 1:29).

`წაიკითხეთ ებრ. 7:11-16. რატომ უნდა შეცვლილიყო მღვდელმსახურების წესი?` 

ებრ. 7:12-ში პავლე მოციქული განმარტავს, რომ მღვდელმსახურების შეცვლამ მოითხოვა ლევიანთა კანონში ცვლილებების შეტანა. რატომ? იმიტომ რომ არსებობდა ძალიან მკაცრი კანონი, რომელიც სამღვდელო მსახურებას უკრძალავდა ადამიანს, რომელიც არ მიეკუთვნებოდა ლევიანთა შტოს აარონის მხრიდან (იხ. რიცხ. 3:10; 16:39,40). ებრ. 7:13,14-ში მოციქული ამბობს, რომ იესო იუდას ტომიდან იყო, ამიტომ მღვდელმსახურების კანონი აუკრძალავდა მას მღვდლობას. პავლე ამტკიცებს, რომ იესოს მღვდელმთავრად დანიშვნა უკვე  ნიშნავდა ღმერთის მიერ სამღვდელო მსახურების წესის შეცვლას. 

იესოს მოსვლა ასევე ნიშნავდა მსხვერპლშეწირვის კანონის შეცვლას. აქამე ცოდვილებს მოეთხოვებოდათ სხვადასხვა მსხვერპლის შეწირვა იმისათვის, რომ მიეღოთ გამოსყიდვა (იხ. ლევ. 1-7), მაგრამ ახლა, როდესაც იესო მოვიდა და სრულყოფილი მსხვერპლი შესწირა, ახლა, ახალი აღთქმისა და ხსნის გეგმის უფრო ნათლად გაცხადების შედეგად, ცხოველთა მსხვერპლშეწირვის კანონი გაუქმდა (იხ. ებრ. 10:17, 18). 

`დაფიქრდით აურაცხელი რაოდენობის მსხვერპლშესაწირზე, რომელიც უძველეს დროში მოჰქონდათ. თიტოეული მათგანი მიუთითებდა იესოზე, მაგრამ არც ერთ მათგანს ცალ-ცალკე (და ყველას ერთადაც კი) არ შეეძლო ჩვენი ცოდვებისგან გამოსყიდვა. რატომ შეეძლო მხოლოდ იესოს სიკვდილს, რომ ნამდვილი და საკმარისი ყოფილიყო გამოსყიდვისთვის?`