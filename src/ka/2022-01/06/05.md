---
title: მარადიული მღვდელი
date: 02/02/2022
---
წაიკითხეთ ებრ. 7:16. რის საფუძველზე გახდა იესო მღვდელმთავარი? 

იესო გახდა ჩვენი მღვდელმთავარი. ამ ფაქტის შედეგები გამაოგნებელია. ეს ნიშნავს, რომ იესოს მსახურებას ვერაფერი გადააჭარბებს. იგი სრულად და სამუდამოდ გადაგვარჩენს (იხ. ებრ. 7:25). უფლის მიერ მონიჭებული ხსნა სრული და უპირობოა. ის ადამიანური არსების ყველაზე ღრმა ასპექტებამდე აღწევს (იხ. ებრ. 4:12; 9:14; 10:1-4). იესოს შუამდგომლობა ღმერთის წინაშე თავის თავში აერთიანებს ყველა სიკეთეს, რომელსაც ახალი აღთქმა გვპირდება. 

ახალი აღთქმა ბევრად მეტს მოიცავს თავის თავში, ვიდრე უბრალოდ ცოდვების მიტევებაა. ის ნიშნავს, რომ რჯული დაწერილი იქნება ჩვენს გულებზე, ჩვენ ვიქცევით ახალ პიროვნებებად მასში, სახარება კი მთელს დედამიწაზე გავრცელდება (იხ. ებრ. 8:10-12). ღმერთსა და ადამიანებთან გაერთიანებული იესო ჩვენი წარმომადგენელია მამის წინაშე (იხ. 1 ტიმ. 2:5). და ღმერთიც, როგორც საკუთარი სიცოცხლის მსხვერპლად შემწირველს,  უცვლელი კეთილგანწყობით ეპრყობა მას,. 

წაიკითხეთ ებრ. 7:22. რა კავშირი აქვს იესოს ახალ აღთქმასთან?

იესო არის ახალი აღთქმის გარანტი, ვინაიდან ღმერთმა დაიფიცა, რომ უფალი იესო იქნება მღვდელი "უკუნისამდე" (ებრ. 7:21). ამ აღთქმის მნიშვნელოვანება მარტივად შეიძლება გამოგვრჩეს თვალთახედვიდან. პავლეს უკვე მოხსენიებული აქვს ის დაპირებები, რომლებიც ღმერთმა მისცა უდაბნოს თაობას და აბრაამს (იხ. ებრ. 3:7-11; 6:13-15). განსხვავება ამ დაპირებებსა და ძესთან დადებულ აღთქმას შორის ის არის, რომ დაპირებები მოკვდავ ადამიანებს მიეცათ. დაპირება ძალაშია იქამდე, სანამ ცოცხალია მისი ადრესატი. ღმერთის ფიცი უდაბნოს თაბოისა და აბრაამის მიმართ მოქმედებდა იქამდე, სანამ ცოცხალი იყო უდაბნოს თაობა და აბრაამის შთამომავლობა. 

ხოლო ღმერთის მიერ უკვდავი ძისთვის მიცემული აღთქმა მოქმედებს უკუნისამდე. თავდებს ისეთივე სასჯელი უნდა ეტვირთა, სიკვდილის ჩათვლით, რაც ეკუთვნოდა ადამიანს, რომელსაც ის  თავდებად ჩაუდგა. ღმერთის ძის მსხვერპლი და მამის ფიცი – ეს არის გარანტია იმისა, რომ ღმერთი არ დაიხევს უკან საკუთარი აღთქმების შესრულებაში. აი, რამდენად დარწმუნებული უნდა ვიყოთ გადარჩენაში, რომელიც გვენიჭება იესოში! 