---
title: ისინი იხილავენ მის სახეს
date: 03/03/2022
---

`წაიკითხეთ ებრ. 12:22-24. რა გაგებით მივაღწიეთ ზეციურ იერუსალიმს და ღმერთის ტახტს?`

რწმენის მეშვეობით ჩვენ უკვე "მივადექით" სიონის მთას, ზეციურ იერუსალიმს. ამ თვალსაზრისით ჩვენი გამოცდილება მომავალს
განჭვრეტს. მაშასადამე, ზეციური იერუსალიმი – მოსალოდნელია და უხილავი, მაგრამ რწმენის მეშვეობით აღთქმული (იხ. ებრ. 11:1).

გარდა ამისა მოცემული ფრაგმენტი გვაუწყებს, რომ ჩვენ მივადექით სიონის მთას, თვით ღმერთის თანდასწრებას ჩვენი წარმომადგენელი
იესოს მეშვეობით (იხ. ეფეს. 2:5,6; კოლ. 3:1). ქრისტეს ამაღლება რწმენის საკითხი არ არის, ეს ისტორიული ფაქტია, რომელიც
სარწმუნო ძალას აძლევს საკუთარი რწმენის შენარჩუნების შეგონებას (იხ. ებრ. 4:14; 10:23). პავლე ამბობს: "და რაკი გვყავს დიდი
მღვდელმთავარი, რომელმაც გამოვლო ცანი, იესო, ძე ღვთისა, მტკიცედ მივსდიოთ ჩვენს აღსარებას. … მაშ თამამად მივეახლოთ მადლის
ტახტს" (ებრ. 4:14,16).

ჩვენი შუამავალის მეშვეობით ჩვენ უკვე მივადექით ზეცას, აქედან გამომდინარე, შესაბამისადაც უნდა ვიქცეოდეთ. მისი მეშვეობით
ვიგემეთ "ციური ნიჭი", "ღვთის კეთილი სიტყვა" და "მომავალი საუკუნის ძალნი"(ებრ. 6:4,5). იესოს ამაღლებისა და ზეციურ
საწმიდარში მსახურების ფაქტი - "მტკიცე და სანდო ღუზაა" (მუხლი 19), მტკიცებულებაა იმისა, რომ ყველა აღთქმა ჭეშმარიტი და
სარწმუნოა (იხ. 7:22). რწმენას ჩვეთვის ისტორიული საყრდენი აქვს.

`რა განსაკუთრებული დაპირებები დაუტოვა ღმერთმა თავის ერს მასთან საბოლოო შეხვედრასთან დაკავშირებით?`

`გაიხსენეთ სხვა ბიბლიური დაპირებები დახსნილთა ღმერთთან შეხვედრის შესახებ.`

თუმცა ღმერთის ჩანაფიქრი სრულდება არა მხოლოდ იესოში, არამედ ჩვენშიც. როგორც აქამდეც ითქვა, იესოს ზეცად ამაღლება ისრაელის
ორი ყოველწლიური დღესასწაულის – პასექისა და ორმოცდაათოვის აღსრულება იყო. ებრაელთა მიმართ წერილისა და გამოცხადების წიგნის
თანახმად, ბოლო მომლოცველობა, კარვობა ჯერ არ დასრულებულა. ჩვენ მას იესოსთან ერთად ვიდღესასწაულებთ, როდესაც შევალთ
ქალაქში, "რომლის ხუროთმოძღვარი და მშენებელიც არის ღმერთი", ზეციურ სამშობლოში (იხ. ებრ. 11:10, 13-16). ჩვენ არ გავშლით
კარვებს, მაგრამ ღმერთის სამკვიდრო ჩამოვა ზეციდან და საუკუნოდ ვიქნებით მასთან (იხ. გამოცხ. 7:15-17; 21:1-4; 22:1-5; რიცხ.
6:24-26).

`როგორ შეგვიძლია მარადიული სიცოცხლის შესახებ აღთქმა ვაქციოთ მოქმედად უკვე ახლა და აქ, ტკივილითა და ტანჯვით სავეს სამყაროში? რა შეგიძლიათ უპასუხოთ მათ, ვინც ამბობს, რომ ეს მხოლოდ და მხოლოდ ფანტაზიაა, რომელიც ამ ეტაპზე აქ ცხოვრებას გვიმარტივებს?` 