---
title: ღმერთის მოწვევა
date: 30/08/2021
---
წაიკითხეთ ებრ. 12:18-21. როგორ იყო ისრაელის გამოცდილება სინას მთაზე (იხ. გამ. 19:10-25)?

როდესაც ღმერთმა მოუწოდა ისრაელს ეგვიპტიდან გამოსვლისკენ, მისი მიზანი მასთან პირადი, მჭიდრო ურთიერთობის დამყარება იყო. მან თქვა: "თქვენ ნახეთ რა დავმართე ეგვიპტეს, როგორ აგიტაცეთ არწივის ფრთებით და ჩემთან მოგიყვანეთ"(გამ.19:4).

შემდეგ მოსეს მეშვეობით იესომ გადასცა ხალხს სათანადო მითითებები, რათა მოემზადებინა ერი მასთან შესახვედრად (იხ. გამ. 19:10-15). ყველას, ვინც მომზადების გარეშე გარისკავდა მთის ძირთან მიახლოებას, სიკვდილი ელოდა. ხალხი ემზადებოდა ორი დღის განმავლობაში, მესამე დღეს კი "ბუკის ხმაზე" ღმერთმა "მთაზე ასვლა" უბრძანა ერს (გამ. 19:13). მას სურდა, რომ მთელ ერს იგივე განეცადა, რასაც მოსე და უხუცესები, როდესაც მთაზე ავიდნენ, "იხილეს ღმერთი, ჭამდნენ და სვამდნენ" მისი თანდასწრებით (იხ. გამ. 24:9-11). მოგვიანებით ხალხმა გააცნობიერა, რომ  იხილა ღმერთის დიდება და ის კი "ელაპარაკა ადამიანს და ცოცხალი დარჩა ადამიანი" (მეორე რჯ. 5:21). მაგრამ გადამწყვეტ მომენტში, მა თარ ეყოთ რწმენა. ერთი წლის შმედეგ მოსე საყვედურობს მათ: "თქვენ ცეცხლის გეშინოდათ და მთაზე არ ამოსულხართ" (მეორე რჯ.5:5). ამის მაგივრად მათ მოსეს სთხოვეს შუამდგომლობა (მუხლები 25-27. შეადარეთ გამ. 20:18-21). 

იმსჯელეთ რატომ არ შეეძლო ხალხს სინას მთაზე ჩამოსულ უფალთან მიახლოება.

ღმერთის სიწმიდის გამოვლინებას სინას მთაზე ადამიანებისთვის "შიში", ანუ უფალთან მოწიწებით მოპყრობა და მისი პატივისცემა  უნდა ესწავლებინა. "უფლის შიშს" მივყავართ სიცოცხლესთან, სიბრძნესა და დიდებასთან (იხ. მეორე რჯ. 4:10; შეადარეთ ფს. 110:10; იგავ. 1:7; 9:10; 10:27), ის გვეხმარება გავაცნობიეროთ, რომ ღმერთი გულმოწყალე და დიდსულოვანია (იხ. გამ. 34:4-8). მიუხედავად იმისა,რომ ღმერთის სურვილი იყო ისრაელის მასთან მისვლა, ხალხი შიშმა მოიცვა და მოსეს სთხოვა შუამდგომლობა. სინაის მთის მოვლენების აღწერა ებრაელთა მიმართ წერილში ეპასუხება მოსეს სიტყვებს, რომელმაც შეახსენა ერს მისი ურწმუნობა და განდგომა ოქროს ხბოს თაყვანისცემისას, ასევე ისიც, რომ ამ ცოდვის გამო მას ეშინოდა ღმერთთან შეხვედრის (იხ. მეორე რჯ. 9:19). ადამიანთა ეს საქციელი მათი ურწმუნობის შედეგი იყო.

იესოს დამსახურებით, რატომ არ უნდა გვეშინოდეს წმიდა ღმერთთან მისვლის? ამავე დროს, რა პირობების გათვალისწინებით შეგვიძლია მასთან მიახლოება?