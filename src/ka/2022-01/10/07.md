---
title: შემდგომი გამოკვლევისათვის
date: 04/03/2022
---

"ქრისტეს ზეცად ამაღლება საწინდარი იყო იმისა, რომ მის მიმდევრებს მიეღოთ დაპირებული კურთხევა, რომელსაც უნდა დალოდებიდნენ, ვიდრე შეუდგებოდნენ მოქმედებას. ზეციურ კარიბჭეში შესვლის შემდეგ იესო საყოველთაო სიხარულისა და ანგელოზთა თაყვანისცემის ფონზე გამეფდა. ამის შესრულებისთანავე სულიწმიდა უხვად გადმოიღვარა მოწაფეებზე და ქრისტე ჭეშმარიტად განდიდდა იმ დიდებით, რომელიც საუკუნოდ ჰქონდა მამისაგან მინიჭებული. სულიწმიდის გადმოსვლა ორმოცდამეათე დღეს მხსნელის ტახტზე ასვლას მოწმობდა. თავისი აღთქმების შესაბამისად მან  თავის მიმდევრებს ზეციდან გაუგზავნა სულიწმიდა ნიშნად იმისა, რომ როგორც მეფემ და მღვდელმთავარმა მან მიიღო ყოველგვარი ხელმწიფება ზეცასა და დედამიწაზე და თავისი ერის ცხებული გახდა… 

მათ თამამად შეეძლოთ იესოს სახელის წარმოთქმა – იგი ხომ მათი მეგობარი და უფროსი ძმა იყო! ქრისტესთან მჭიდრო კავშირში და მასთან ერთად იმყოფებოდნენ ისინი ზედა თვალში. რა მხრვალედ მოწმობდნენ ისინი მის შესახებ!" (ელენ უაითი, მოციქულთა საქმეები, გვ. 38,46).

შეკითხვები მსჯელობისთვის: 

მეფსალმუნემ თქვა: "ძლიერი და უკვდავი ღმერთის წყურვილი აქვს ჩემს სულს: როდის მოვალ და ვიხილავ სახეს ღმერთისას" (ფსალმ.41:3). როგორ შეგვიძლია ვიქონიოთ ღმერთის სახის ხილვის ასეთივე ძლიერი წყურვილი? თუკი ახლა არ ვხარობთ ღმერთის თანდასწრებაში, როდესაც ვეთაყვანებით მას და რწმენით მოვდივართ მის წინაშე, გავიხარებთ თუ არა მომავალში, მთელი მარადიულობის განმავლობაში? რისი დამსახურებით განვიცდით სიხარულს ღმერთის წინაშე?

ერთ წიგნში, რომელიც რწმენას აბუჩად იგდებს, მოთხრობილია ისტორია რობოტის შესახებ, რომელსაც სწამს ადამიანების ნაცვლად. მართალია ეს მოგონილი ისტორიაა, მაგრამ როგორ შეგვიძლია დავრწმუნდეთ, რომ არ ვიქცევით უდაბნოში მყოფი ისრაელის მსგავსად, ანუ არ ვამყარებთ იმედებს შუამავლებზე ჩვენსა და ღმერთს შორის? ჩვენ გვჩვევია ჩვენს ნაცვლად სხვებისთვის ბიბლიის შესწავლისა და მასში ჭეშმარიტებების აღმოჩენის  ნების დართვა. ზოგს მიაჩნია, რომ სხვის ლოცვას მასზე უფრო დიდი ფასი აქვს ღმერთისთვის, ვიდრე საკუთარს. რატომ უნდა მოვერიდოთ ამგვარ სულიერ მახეს? რატომ შეგვიძლია იესოს დახმარებით უშუალოდ ღმერთთან მისვლა, ადამიანური შუამდგომლობის გარეშე? 

ებრაელთა მიმართ წერილი – მტკიცებაა გადარჩენისა. მაგრამ რატომ გვმართებს სიფრთხილე, რომ არ მივიღოთ თვითრწმენა გადარჩენაში თავდაჯერებულობის ხარჯზე?