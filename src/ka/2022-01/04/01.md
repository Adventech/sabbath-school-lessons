---
title: იესო - ჩვენი ერთგული ძმა
date: 17/07/2021
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 2:14-16; ებრ. 5:8,9; ებრ. 11:24-26; ებრ. 12:1-4; 1 კორ. 15:50;  ლევ. 25:25-27. 

> <p>სამახსოვრო მუხლი:</p>
> "და რაკი შვილები სისხლისა და ხორცის მოზაირენი არიან, თავადაც ეზიარა მათ, რათა სიკვდილით განექარებინა ის, ვისაც აქვს ხელმწიფება სიკვდილისა, ანუ ეშმაკი" (ებრ. 2:14).



ებრაელთა მიმართ წერილის პირველი თავი მოგვითხობს იესოს, როგორც ღვთის ძის შესახებ, რომელიც ყველა ანგელოზს აღემატება, და "რომელიც არის ბრწყინვალება დიდებისა და მისი არსების ანაბეჭდი" (ებრ. 1:3). წერილის მეორე თავში იესო წარმოდგენილია კაცის ძედ, რომელმაც ანგელოზებზე მეტად დაიმდაბლა თავი და თვით სიკვდილამდე შეისისხლხორცა სუსტი, ადამიანური ბუნება (იხ. ებრ. 2:7).

პირველ თავში ღმერთი ამბობს იესოს შესახებ: "ძე ხარ შენ ჩემი" (ებრ. 1:5). მეორე თავში იესო კაცის ძეებს თავის "ძმებს" უწოდებს (იხ. ებრ. 2:12).

პირველ თავში მამა ღმერთი აცხადებს ძის ღვთაებრივ ძალაუფლებას (იხ. ებრ. 1:8-12). მეორე თავში ძე ამტკიცებს თავის ერთგულებას მამისდამი (იხ. ებრ. 2:13).

პირველ თავში იესო – წმიდა უფალი, შემოქმედი, ყოვლის მტვირთველი და სამყაროს მმართველია. მეორეში იესო – ადამიანური მღვდელმთავარია, გულმოწყალე და ერთგული. 

ამრიგად, იესოს -  გულმოწყალე და ერთგული ძმის აღწერილობა აირეკლება ძის, როგორც მარადიული შემოქმედი-ღმერთის უმაღლეს გამოხატულებაში (იხ. ებრ. 1:1-4). 