---
title: შემდგომი გამოკვლევისათვის
date: 21/01/2022
---

ებრ. 2:13-ში ციტირებულია იესოს სიტყვები, რომლებიც მამას უთხრა თავისი ძმების შესახებ: "აჰა, მე დაშვილები, რომლებიც მომცა მამამ".  რელიგიათმცოდნეობის პროფესორი პატრიკ გრეი ვარაუდობს, რომ იესო აქ წარმოდგენილია, როგორც თავისი ძმების მეურვე. "მეურვეობისა და მზრუნველობის რომაული სისტემით (ლათ.  ტუტელა იმპუბერუმ – არასრულწლოვანთა დაცვა) განსაზღვრული იყო, რომ მამის სიკვდილის შემდეგ "დამრიგებელს, ხშირ შემთხვევაში, უფროს ძმას ეკისრებოდა არასრულწლოვან ბავშვებსა და მათ მემკვიდრეობაზე მზრუნველობა სრულწლოვანების მიღწევამდე. ეს აორმაგებდა უნცროსს დებსა და ძმებზე ზრუნვის    ბუნებრივ  ვალებულებას უფროსი ძმისგან" (Gოდლყ Fეარ: თჰე Eპისტლე ტო ტჰე Hებრეწს ანდ Gრეცო-ღომან ჩრიტიქუეს ოფ შუპერსტიტიონ, პ. 126).  ამით უფრო გასაგები ხდება, თურ ატომ გვეწოდება ებრაელთა მიმართ წერილში იესოს დები და ძმები, ასევე მისი შვილები. იესო, როგორც ჩვენი ძმა – ჩვენი დამრიგებელი, მეურვე და მფარველია. 

"ქრისტე მოვიდა დედამიწაზე, მიიღო ადამიანის ბუნება და კაცობრიობის წარმომადგენელი გახდა, რათა სატანასთან ბრძოლაში ნათლად ეჩვენებინა, რომ ადამიანი, ისეთი, როგორადაც ის ღმერთმა შექმნა, მამასა და ძესთან ამყარებს ერთობას და ღმერთის ყველა მოთხოვნის შესრულება შეუძლია" (ელენ უაითი, რჩეუკი უწყებანი, ტ.1. გვ.253).

"თავისი ცხოვრებითა და მოძღვრებით ქრისტემ უანგარო მსახუების ღვთიური, სრულყოფილი მაგალითი დაგვიტოვა. ღმერთი არ ცხოვრობს თავისთვის. ვინაიდან მან შექმნა სამყარო და სიცოცხლე მასში, იგი განუწყვეტლივ ზრუნავს სხვებზე. "თავისი მზე ამოჰყავს ბოროტთა და კეთილთა თავზე და წვიმას უგზავნის მართლებსა და უსამართლოებს" (მათ. 5:45). და ეს იდეალური მსახურება უფალმა თავის ძეს დაავალა. იეოს მთელი კაცობრიობისთვის უნდა ეჩვენებინა, თუ რას ნიშნავს ადამიანებისადმი მსახურება" (ელენ უაითი, ქრისტე წუთისოფლის იმედი, გვ.649).



შეკითხვები მსჯელობისთვის:

1. ებრაელთა მიმართ წერილში ნათქვამია, რომ იესო გახდა ჩვენი უფროსი ძმა, რათა გადავერჩინეთ. დაფიქრდით, რას ნიშნავს ეს ღმერთის თვალთახედვით – რაზე მოუწია წასვლა ჩვენს გადასარჩენად. რატომ არის ხსნის ამ საოცარ ძღვენზე უარის თქმა ტრაგიკული შეცდომა? 

2. რა მნიშვნელობა აქვს ჩვენთვის იმ ფაქტს, რომ იესო ჩვენს მსგავსად "ცოდვას მიყიდულად" არ შობილა (იხ. რომ. 7:14)? დაფიქრდით მოსეს ისტორიაზე და იმაზე, თუ რატომ იყო ისრაელიანებისთვის მნიშვნელოვანი, რომ ისიც მათსავით მონა არ ყოფილიყო. როგორ გვეხმარება მოსეს ისტორია თუნდაც მცირედით რომ გავიაზროთ რა მოიმოქმედა ჩვენთვის იესომ? 

3. დაფიქრდით ტანჯვის როლზე ტქვენს ცხოვრებაში. რატომ არ უნდა ვიფიქროთ არასოდეს, რომ ტანჯვა თავისთავად შეიძლება იყოს კარგი, თუნდაც ზოგჯერ სარგებელი მოჰქონდეს?