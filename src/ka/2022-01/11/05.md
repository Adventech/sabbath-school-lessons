---
title: რწმენით რააბმა და დანარჩენებმა
date: 09/03/2022
---

`წაიკითხეთ ებრ. 11:31 და იესო. 2:9-11. რატომ შევიდა წარმართი მეძავი, რააბი, ბიბლიის წმიდა პერსონაჯთა ჩამონათვალში?`

რააბი, ალბათ, ყველაზე მოულოდნელი პერსონაჯია ებრაელთა მიმართ წერილის მე-11 თავში. რააბი ერთ-ერთია იმ ორ ქალს შორის,
რომლებიც სახელებით არიან მოხსენიებულნი. მას მეათე ადგილი უჭირავს ჩამონათვალში, რომელშიც პირველობა ისრაელის მამებსა და
პატრიარქებს ეთმობათ, სადაც თითოეული მართლად არის მიჩნეული. როდესაც რააბამდე მივდივართ აღმოვაჩენთ – გარდა იმისა, რომ ის
ქალია, ის ასევე წარმართი მეძავია.

ყველაზე საინტერესო კი ის არის, რომ რააბის მოხსენიებაც თემატური ცენტრი და კულმინაციაა მოცემულ თავში. რწმენის გმირთა
ჩამონათვალი უნიკალური ხერხით არის ორგანიზებული. მისი ყოველი ნაწილი იწყება განმეორებადი ფრაზით - "რწმენით". ძირითადი
სტრუქტურაა - "რწმენით ამან გააკეთა ესა თუ ის" ან :"რწმენით შეემთხვა ამას ესა თუ ის". ეს განმეორებადი ნიმუში (სქემა,
პატერნი) მკითხველში ზრდის მოლოდინს იმისა, რომ დასკვნნით პასაჯად გაიჯღერებს მტკიცება იმაზე, თუ როგორ შეიყვანა იესო ნავეს
ძემ ხალხი აღთქმულ მიწაზე. მაგრამ მასზე აქ საერთოდ არ არის საუბარი. იესო ნავეს ძეს გვერდი აუარეს , მისი ადგილი კი მეძავმა
რააბმა დაიკავა. რააბის მოხსენიების შემდეგ განმეორებადი სტრუქტურა მოულოდნელად წდება სიტყვებით: "მეტი რაღა ვთქვა?" (ებრ.
11:32), რის შემდეგაც პავლე ჩამოთვლის გარკვეულ სახელებს და მოვლენებს, მაგრამ დეტალურად აღარ განმარტავს მათ.

რააბის რწმენის ღვაწლი ის იყო, რომ მან მოისმინა, ირწმუნა და დაემორჩილა მიუხედავად იმისა, რომ არ უნახავს. მას არ უნახავს
ეგვიპტის წყლულები, არ უნახავს მკვდარი ზღვის გადალახვა, კლდიდან მომდინარე წყალი, ზეციური მანანა. და ამის მიუხედავად, მან
ირწმუნა. ის კარგი მაგალითი იყო არა მხოლოდ იმ ებრაელებისთვის, რომლებსაც არ მოუსმენიათ იესოს ქადაგებები და არ უნახავთ მისი
სასწაულები, არამედ ჩვენთვისაც, რომლებსაც ასევე არ გვინახავს ეს ყოველივე.

"რააბი მეძავი იყო, რომელიც იერიქონის გალავანში ცხოვრობდა. მან შეიფარა ორი ისრაელიანი მზვერავი, რომელთაც უნდა გაერკვიათ,
როგორ იყო ქალაქი გამაგრებული. იმის სანაცვლოდ, რომ ქალი კეთილად მოეპყრო მათ და აუწყა ღმერთისდამი თავისი რწმენის შესახებ,
მზვერავები მას ქალაქის შტურმის დროს მისი და მისი ოჯახის სიცოცხლის შენარჩუნებას დაპირდნენ" (ელენ უაითი, ღმერთის ასულნი,
გვ. 35).

შემდეგ პავლე აგრძელებს (იხ. ებრ. 11:35-38) იმ სირთულეების ჩამონათვალს, რომლებსაც არაერთი მორწმუნე გადააწყდა. სიტყვები "
უარს ამბობდნენ გამოხსნაზე" (მუხლი 35) გულისხმობს, რომ მათ ჰქონდათ გაქცევის შესაძლებლობა, მაგრამ მათ ერჩივნათ არ
გაეკეთებინათ ეს, რადგან მათი მზერა ღმერთის საზღაურზე იყო მიპყრობილი.

`მართალია ჩვენ არ მოვსწრებივართ ბევრ მნიშვნელოვან მოვლენას (სამყაროს შექმნა ექვს დღეში, გამოსვლა, ქრისტეს ჯვარცმა),
მაგრამ მაინც რატომ გვაქვს საფუძველი იმისა, რომ გვწამდეს – ეს მოვლენები ნამდვილად მოხდა?`