---
title: რწმენით აბრაამმა
date: 06/09/2021
---
ებრაელთა მიმართ წერილში რწმენა განისაზღვრება, როგორც "უეჭველობა იმისა, რასაც მოველით, და წვდომა უხილავისა" (ებრ. 11:1). შემდეგ იწყება ერთგული ადამიანების ჩამონათვალი ისრაელის ისტორიიდან, რომელთა ცხოვრებაც გვაჩვენებს რა არის რწმენა და როგორ მჯღავნდება საქმეებში.

წაიკითხეთ ებრ. 11:1-19. რა ქმედებებით გამოამჯღავნეს აქ მოყვანილმა რწმენის გმირებმა თავიანთი რწმენა? როგორ არის მათი ქმედებები დაკავშირებული უხილავის იმედთან? 

აბელი

ენოქი

ნოე

აბრაამი

სარა

აბრაამი (მორიას მთაზე)



როგორ უკავშირდება რწმენის ამ გმირების საქციელები უხილავის იმედს? კონკრეტულად რა იყო თითოეული მათგანის იმედი?

იმის გათვალისწინებით, რომ აბრაამზე მე-11 თავში საკმაოდ ბევრია ნათქვამი (მუხლები 8-19), ის აქ მთავარი პერსონაჯია. მისი უკანასკნელი რწმენის საქმე განსაკუთრებით დამმოძღვრელია, როგორც რწმენის ჭეშმარიტი არსის მაგალითი.

ებრაელთა მიმართ წერილში აღნიშნულია, რომ აბრაამისთვის მიცემული მითითება ისააკის მსხვერპლად შეწირვის შესახებ, თითქოსდა ეწინააღმდეგება ღმერთის ნებას (იხ. 11:17,18). ისააკი არ ყოფილა აბრაამის ერთადერთი ძე. მისი პირმშო ისმაელი იყო, მაგრამ ღმერთმა განუცხადა პატრიარქს, რომ დამორჩილებოდა სარას და გაეშვა ისმაელი თავის დედასთან ერთად, რადგან თავად იზრუნებდა მათზე, და ასევე იმ მიზეზითაც, რომ "ისააკით დაგეწყება შთამომავლობა" (დაბ. 21:12,13). მაგრამ მომდევნო თავში უფალი სთხოვს აბრაამს, რომ სრულადდასაწველ მსხვერპლად შესწიროს ისააკი. ღმერთის ეს დავალება თითქოსდა სრულ წინააღმდეგობაში მოდის მის აღთქმებთან დაბ. 12-21-ში.

წერილის ავტორი გვაუწყებს, რომ აბრაამმა გასაოცარი გზით გადაჭრა მოჩვენებითი წინააღმდეგობა და დაასკვნა: მას შემდეგ, რაც ის ისააკს მსხვერპლად შესწირავს, ღმერთი მკვდრეთით აღადგენს მას. საკვირველია, რადგან ამ დროისთვის მკვდრეთით ჯერ არავინ აღმდგარა. სავარაუდოდ ასსეტ დასკვნამდე აბრაამი მისმა ღმერთთან ურთიერთობის წინამდებარე გამოცდილებამ მიიყვანა. ებრ. 11:12-ში აღნიშნულია, რომ ისააკი "ლამის მკვდრისაგან" იშვა. პავლე ასევე აღნიშნავს: მიუხედავად იმისა, რომ  აბრაამი "ლამის მკვდარი" იყო, სარა კი უნაყოფო, პატრიარქი მაინც ერწმუნა ღმერთს, მკვდართა ცხოველმყოფს და არარსებულის  არსებულად შემრაცხველს. "უსასოო სასოებით ერწმუნა, რათა გამხდარიყო მრავალი ხალხის მამა;" (რომ. 4:18).  აბრაამმა აშკარად ივარაუდა: თუ ღმერთმა  ერთხელ უკვე შეძლო, რომ "ლამის მკვდარისაგან" მიეცა სიცოცხლე ისააკისთვის, მაშინ კიდევ ერთხელაც შეძლებდა ამის გაკეთებას. იმაში, თუ როგორ მიყავდა იგი ღმერთს წარსულში, აბრაამმა დაინახა მომავალში მისი შესაძლო მოქმედება. 

რატომ არის წარსულში ღმერთის მიერ ჩვენით ხელმძღვანელობის შესახებ მსჯელობა  მნიშვნელოვანი მისდამი ჩვენი რწმენისა და ნდობის გასამყარებლად დღეს? 