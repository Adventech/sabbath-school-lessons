---
title: იესო – ჩვენი რწმენის წინამძღვარი და სრულმყოფი
date: 05/03/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 10:35-39; 11; 12:1-3; ნავ. 2:9-11; რომ. 1:17.

> <p>სამახსოვრო მუხლი:</p>
> "თვალი მივაპყროთ იესოს, რწმენის წინამძღვარსა და სრულმყოფს, მის წინაშე მდებარე სიხარულის წილ რომ დაითმინა ჯვარი, უგულებელყო სირცხვილი და დაჯდა ღვთის ტახტის მარჯვნივ" (ებრ. 12:2). 

ალბათ ბევრ მორწმუნეს  მე-11 და მე-12 თავები ყველაზე მეტად უყვარს ებრაელთა მიმართ წერილში. ისინი ქრისტიანულ ცხოვრებას წარმოაჩენენ, როგორც მორწმუნეთა გარბენს, რომელშიც ყველა, ვინც ერთგულებას შეინარჩუნებს – ჯილდოვდება. მოცემული თავები ასევე აღწერენ გამოსყიდვის დრამას, რომელშიც ტანჯვის მიუხედავად გაიმარჯვეს წარსულის რწმენის გმირებმაც, თუმცა ჯერ არ მიუღიათ საზღაური. და ეს ყველაფერი იმიტომ, რომ გამოსყიდვის დრამა მათით კი არა, ჩვენით მთავრდება. სწორედ ჩვენ ვმონაწილეობთ დასვკნით მოქმედებაში. ეს დრამა სრულდება იმით, რომ ჩვენ გარბენის უკანასკნელ ნაწილს გავდივართ, საფინალო ზოლთან კი ღმერთის მარჯვნივ მჯდომი იესო გველოდება. მხსნელი გვანიჭებს შთაგონებას და სრულყოფილ მაგალითს სარბიელის გასავლელად. უფალი სარწმუნო მოწმეა იმისა, რომ ჩვენი ჯილდო ჭეშმარიტია, თავად კი ჩვენი წინამორბედია, რომელმაც გზა გაგვიხსნა (იხ. ებრ. 6:19,20; 10:19-23).

ებრაელთა მიმართ წერილის მე-11 თავში პავლე განმარტავს, რომ რწმენა – ღმერთის აღთქმებში დარწმუნებულობაა, მაშინაც კი, თუ მათი სრული აღსრულების დანახვა ჯერ არ შეგვიძლია. მოცემულ გაკვეთილში წარსულის მაგალითებზე დაყრდნობით, განსაკუთრებით კი იესოს, "რწმენის წინამძღვარისა და სრულმყოფის" მაგალითით გამოვიკვლევთ რწმენის მნიშვნელობას და მისი მოპოვების გზებს.