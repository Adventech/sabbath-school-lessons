---
title: "მართალი რწმენით იცოცხლებს"
date: 06/03/2022
---
წაიკითხეთ ებრ. 10:35-39. მოცემული მონაკვეთიდან ჩამოთვალეთ ღვთის ერის ის თვისებები, რომლებიც აუცილებლად უნდა მოვიპოვოთ.

მოთმინება (ბერძნ. ჰიუპომონე – გამძლეობა, სიმტკიცე, სიმყარე, სიმამაცე) – ბოლო დროის ღვთის ერის თვისებაა, რომლის გარეშე შეუძლებელია აღთქმულის მიღება (იხ. ებრ. 13:10; 14:12). მაგრამ ბოლომდე მედგრად დგომისათვის მორწმუნეებმა "მტკიცედ უნდა მისდიონ" ქრისტეს რწმენას (იხ. ებრ. 10:23; 4:14). პავლემ აჩვენა, რომ უდაბნოს თაობა ვერ მიიღებდა აღთქმულს რწმენის ნაკლებობის გამო (იხ. 3:19). ებრაელთა მიმართ წერილში მორწმუნეები აღთქმის აღსრულების საზღვართან მისულ ადამიანებად არიან წარმოჩენილი (იხ. 9:28; 10:25, 36-38). მათთვის აუცილებელია რწმენა, თუკი აქვთ იმის სურვილი, რომ მიიღონ აღთმული (იხ. 10:39). 

რა მნიშვნელოვან საღვთისმეტყველო მტკიცებას შეიცავს ებრ. 10:38?

ახსენით, როგორ გესმით ეს ფრაზა.

თავის მონათხრობს რწმენის შესახებ პავლე იწყებს ციტატით აბაკ.2:2-4-დან. აბაკუმი ეკითხება ღმერთს, თუ რატომ უთმენს მუხანათ ადამიანებს, რომლებიც მართლებს ავიწროვებენ (იხ. 1:12-17). წინასწარმეტყველი და მისი ერი იტანჯებოდა და სწყუროდათ, რომ ღმერთს რამე მოემოქმედებინა. მაგრამ ღმერთმა უპასუხა: მის მიერ აღთქმულის შესასრულებლად დრო არის დანიშნული და მათ უნდა მოეთმინათ (იხ. 2:2-4). აბაკუმი და მისი ერი, ჩვენს მსგავსად, აღთქმასა და მის აღსრულებას შორის პრიოდში ცხოვრობდნენ.  ღმერთის უწყება გრძელდება ებრაელთა მიმართ წერილში: "სულ ცოტაც, და არ დააყოვნებს, მოვა მომავალი" (იხ. ებრ. 10:37; აბაკ. 2:3).

ეს მუხლები იესოს მიემართება. ის არის მართალი, რწმენის განსახიერება, ღვთის მოსაწონი და სიცოცხლის მიმნიჭებელი (იხ. ებრ. 10:5-10).

ზოგჯერ ადამიანებს ეჩვენებათ, რომ უფალი აყოვნებს. მაგრამ ეს ასე არ არის. იგი არ აყოვნებს. ის უკვე მოვიდა, რომ მომკვდარიყო ჩვენი გულისთვის (იხ. ებრ. 9:15-26) და აუცილებლად მოვა ისევ, როდესაც შესრულდება დანიშნული ჯამი (იხ. ებრ. 9:27,28; 10:25).

ღმერთის უწყება გრძელდება: "მართალი რწმენით იცოცხლებს" (ებრ. 10:38). პავლე იგივეს ამტკიცებს რომ. 1:17-სა და გალ. 3:11-ში. რომ. 1:16,17 განსაკუთრებით ყურადსაღებია, ვინაიდან აქ განიმარტება, რომ ღმერთის სიმართლე  "ცხადდება რწმენისთვის რწმენით". პავლეს მხედველობაში აქვს, რომ ღმერთი დასაბამიდანვე ერთგულებდა თავის აღთქმებს, ხოლო ჩვენი რწმენა და ერთგულება – მისი სიმართლის შედეგია.

რაკი ღმერთი ინარჩუნებს თავისი აღთქმების ერთგულებას (იხ. 2 ტიმ. 2:13), მაშინ მართლებიც ღმერთის ერთგულებაზე საპასუხოდ უერთგულებენ მას. 

რატომ არის გასაცნობიერებლად მნიშვნელოვანი ის, რომ ჩვენი რწმენა მომდინარეობს და იკვებება ღმერთის ერთგულებიდან? როგორ შეგვიძლია ვისწავლოთ მისი ერთგულებისა და აღტქმების უფრო მეტად ნდობა?