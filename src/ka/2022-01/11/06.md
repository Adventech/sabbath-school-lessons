---
title: იესო – ჩვენი რწმენის წინამძღვარი და სრულმყოფი
date: 10/03/2022
---
წაიკითხეთ ებრ. 12:1-3. გამოყავით ამ მუხლებში ხუთი მოწოდება ქრისტიანებისთვის. ბიბლია მოგვიწოდებს, რომ:



კულმინაცია რწმენის გმირების  სიისა, რომელთა  შესახებაც საუბრობს ებრალეთა მიმართ წერილი – იესოა.  პავლემ რწმენის შესახებ თხრობა დაიწყო იესოთი, რომელიც მოვა და "არ დააყოვნებს" (ებრ. 10:37), და კვლავ იესოთი, ჩვენი რწმენის სრულმტოფით დაასრულა (იხ. ებრ. 12:2). იესო – ჩვენი რწმენის წინამძღვარი და სრულმყოფი. ეს ნიშნავს, რომ იესო შესაძლებლად აქცევს ჩვენს რწმენას და წარმოადგენს ნიმუშს, რომელშიც სრულყოფილად აისახება რწმენით ცხოვრების არსი. რწმენა საბოლოოდ და ყველაზე სრულფასოვნად სწორედ იესოში გამომჯღავნდა. 

იესო ჩვენი რწმენის წინამორბედი (ავტორი, პირველსაწყისი; ბერძნ. არხეგოს – ფუძემდებელი, პირველმიზეზი) სულ მცირე სამი მიზეზით არის.

პირველ რიგში, ის ერთადერთია, ვინც სრულად გაიარა თავისი გარბენი. ხოლო რმწნის გმირებს, რომლებზეც წინა თავში იყო საუბარი ჯერ არ მიუღწევიათ მიზნამდე (იხ. ებრ. 11:39,40).  ქრისტე შევიდა ღვთის სიმშვიდეში ზეცად და მამის მარჯვნივ იმყოფება. ჩვენ კი რწმენის სხვა გმირებთან ერთად ვიმეფებთ ზეციურ სამეფოში (იხ. ებრ. 20:4).

მეორე, სწორედ იესოს სრულყოფილმა მსხვერპლმა მისცა სხვებს რწმენის გარბენში მონაწილეობის საშუალება (იხ. ებრ. 10:5-14). მას რომ ეს ვერ გაეკეთებინა, ყველა დანარჩენის რბენა ფუჭი იქნებოდა.

და საბოლოოდ, სწორედ იესო არის ჩვენი რწმენის პირველმიზეზი. მამასთან ერთიანმა მან გამოხატა თავისი ერთგულება ჩვენთან მიმართებით. ღმერთი არასოდეს დანებებულა ჩვენს გადასარჩენად თავის ძალისხმევაში და სწორედ ამიტომ მივიღებთ დასასრულს საზღაურს, თუ არ დავნებდებით. მხსნელი მოთმინებით გადიოდა თავის გარბენს და ინარჩუნებდა ერთგულებას მაშინაც კი, როდესაც ჩვენ ვღალატობდით მას (იხ. 2 ტიმ. 2:13). ჩვენი რწმენა მხოლოდ და მხოლოდ პასუხია მის ერთგულებაზე.

ბოლოს და ბოლოს, იესო – რწმენის სრულმყოფია, ვინაიდან მშვენივრად გვაჩვენა, თუ როგორი უნდა იყოს რწმენის გაბენი. როგორ მირბოდა ის? მან ყველაფერი გასწირა ჩვენი გულისთვის (იხ. ფილიპ. 2:5-8). ქრისტეს არასოდეს შეუცოდავს. ის დაუღალავად უმზერდა ჯილდოს – მის მომლოდინე და მისი მადლით გამოსყიდულ კაცობრიობას. მან აიტანა შეურაცხყოფა და მარტოობა, ჯვარზე სამარცხვინო სიკვდილი გადაიტანა (იხ. ებრ. 12:2,3).

ახლა ჩვენი დროა ვირბინოთ. მართალია საკუთარი ძალებით ვერასოდეს მივაღწევთ იმას, რაც იესომ გააკეთა, მაგრამ ჩვენ გვაქვს მისი სრულყოფილი მაგალითი. ამიტომ მისი რწმენით და მასზე მიჯაჭვული მზერით (ჩვენს წინამორბედთა მსგავსად) შეგვიძლია მივეშუროთ წინ და მივენდოთ მის დამსახურებებსა და აღთმას დიადი საზღაურის შესახებ.