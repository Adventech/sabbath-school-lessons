---
title: შემდგომი გამოკვლევისათვის
date: 31/12/2021
---

ახალი აღთქმის მკვლევარი პროფესორი, დევიდ დე სილვა განმარტავს, თუ რატომ იდევნებოდნენ პირველი ქრისტიანები: "ქრისტიანებმა გაიზიარეს ცხოვრების ისეთი წესი…რომელიც ანტისაზოგადოებრივად და მავნებლურად მიიჩნეოდა. ღმერთებისდამი ერთგულება, რომელიც გამოხატული იყო მსხვერპლშეწირვასა და სხვა მსგავს  რიტუალებში დიდი მოშურნეობით მონაწილეობით, სახელმწიფოს, მთავრობის, მეგობრებისა და ოჯახის ერთგულების სიმბოლოდ განიხილებოდა. ღვთაებების თაყვანისცემა იყო როგორც სიმბოლო იმ ურთიერთობების ერთგულებისა, რომლებიც საზოგადოების სტაბილურობასა და აყვავებას უზრუნველყოფდა. ამ რიტუალებისაგან თავშეკავებით ქრისტიანები (ისევე, როგორც ებრაელები) დიდ ეჭვებს იწვევდნენ, მათ კანონთა პოტენციურ დამრღვევებად და შიდაიმპერიულ მტრულ ელემენტებად აღიქვამდნენ" (Perserverance in Gratitude, გვ.12).

"იმედგაცრუებული არსებებისათვის საიმედო წამალი – რწმენა, ლოცვა და შრომაა. რწმენა და შრომა ადამიანის სულს ყოველდღიურად მზარდი თავდაჯერებულობითა და კმაყოფილებით ავსებს. ცუდი წინათგრძნობები ან სრული სასოწარკვეთილება გტანჯავთ? ნუ შეშინდებით თქვენი ცხოვრების ყველაზე შავბნელ წუთებში. შეინარჩუნეთ ღმერთის რწმენა. მან იცის თქვენი საჭიროებები. ის ყოვლისშემძლეა. დაუღალავია თავის უკიდეგანო სიყვარულსა და თანაგრძნობაში. ნუ გეშინიათ იმის, რომ არ შეასრულებს თავის აღთქმას. იგი მარადიული ჭეშმარიტებაა. იგი არასოდეს დაარღვევს აღთქმას, რომელიც თავის მოყვარულებს დაუდო. იმ დონემდე დაეხმარება თავის ერთგულ მსახურთ, რა დონემდეც ექნებათ ამის საჭიროება. პავლე მოციქული მოწმობს: "მომიგო: "შენთვის საკმარისია ჩემი მადლიც, რადგანაც ჩემი ძალა უფრო სრულად ვლინდება უძლურებაში", ამიტომაც მეტი ხალისით დავიქადი ჩემს უძლურებას, რათა ქრისტეს ძალა დამკვიდრდეს ჩემში. ამიტომაც ვტკბები უძლურებით, შეურაცხყოფით, გაჭირვებით, დევნითა და შევიწროებით, რადგან როცა უძლური ვარ, მაშინა ვარ ძლიერი" (2კორ. 12:9,10)" (ელენ უაითი, წინასწარმეტყველები და მეფეები, გვ. 164,165). 

**შეკითხვები მსჯელობისთვის:**

`1. შესაძლებელია თუ არა, რომ დარჩე "განსხვავებული" ქრისტესადმი ერთგულების გამო, მაგრამ ამავე დროს არ დაგადანაშაულონ სხვებისგან "გაუცხოებაში" და მათ უგულებელყოფაში? თუ კი, როგორ?`

`2. სიტყვა "შეგონება" გულისხმობს "დარწმუნებას, რჩევას", "თხოვნას", "ღაღადს", "დარიგებას". როგორ ვიყენებთ ამ სიტყვის მნიშვნელობათა მთელ სპექტრს სულით დაცემული ადამიანის გასამხნევებლად?`

`3. რა მსგავსებებს ხედავთ ებრაელთა მიმართ წერილის მკითხველებისა და ლაოდიკიის ეკლესიის გამოცდილებას შორის გამოცხ. 3:14-22-დან? რითი ჰგავს მათ გამოცდილებას დღეს, ორი ათასი წლის შემდეგ, ჩვენი გამოცდილება და რას გვასწავლის ეს?`