---
title: წერილი ებრაელთა მიმართ და ჩვენ მიმართ
date: 25/12/2021
---

 <h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 2:3,4; 3:12-14; 13:1-9,13; 1პეტრ. 4:14,16; 3მეფ. 19:1-18; რიცხ. 13. 

> <p>სამახსოვრო მუხლი:</p>
> "მოთმინება გმართებთ თქვენ, რათა აღასრულოთ ღვთის ნება და მიიღოთ აღთქმული" (ებრ. 10:36). 



როდესმე თუ წარმოგიდგენიათ, როგორი იქნებოდა იესოს ან მისი რომელიმე მოციქულის ქადაგების მოსმენა? ჩვენ დღეს გვაქვს წერილობით გადმოცემული ფრაგმენტები და მოკლე შინაარსი ზოგიერთი მათი ქადაგებისა, მაგრამ ისინი მხოლოდ შეზღუდულ წარმოდგენას გვიქმნიან იმაზე, თუ როგორი შეიძლებოდა ყოფილიყო მათი ცოცხლად მოსმენა. თუმცა ღმერთმა წმიდა წერილში ჩვენთვის შემოინახა ერთი მაინც სრული ქადაგება – პავლე მოციქულის წერილი ებრაელთა მიმართ.

პავლე საკუთარ წერილს "დარიგების სიტყვას" უწოდებს (ებრ. 13:22). ეს გამოთქმა გამოიყენებოდა როგორც სინაგოგური ქადაგებების აღსაწერად (იხ. საქმე. 13:15), ისე ქრისტიანულ ღვთისმსახურებებთან მიმართებითაც (იხ. 1ტიმ. 4:13). ამიტომ შესაძლებელია იმის მტკიცება, რომ ებრაელთა მიმართ წერილი – ყველაზე ადრეული სრული ქრისტიანული ქადაგებაა, რომელიც გაგვაჩნია. ეს წერილი მიმართავს მორწმუნეებს, რომლებმაც მიიღეს იესო, მაგრამ შემდეგ გარკვეულ სირთულეებს გადააწყდნენ. ზოგს საჯაროდ შეურაცხყოფდნენ და დევნიდნენ (იხ. ებრ. 10:32-34). ზოგი ფინანსური პრობლემების პირისპირ აღმოჩნდა (იხ. ებრ. 13:5,6). ბევრი დაიღალა და ეჭვობდა საკუთარ რწმენაში (იხ. ებრ. 3:12,13). არის თუ არა ეს ნაცნობი დღეს რომელიმესთვის ჩვენგან? 

თავის გამამხნევებელ ქადაგებაში მოციქულმა მოუწოდა მათ (ხოლო ფართო გაგებით, ჩვენც), რომ შეინარჩუნონ რწმენის სიმტკიცე და მიაპყრონ მზერა იესოს, რომელიც ახლა ზეციურ საწმიდარშია. 