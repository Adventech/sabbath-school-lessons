---
title: იესო – აღთქმული ძე
date: 08/01/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 2:2,3; ებრ. 1:1-5,10; გამ. 24:16,17; ეს. 44:24; ლუკ. 1:31,32. 



> <p>სამახსოვრო მუხლი:</p>
> "ამ უკანასკნელ დღეებში გველაპარაკა ჩვენ ძის მიერ, რომელიც დაადგინა ყოვლის მემკვიდრედ და რომლის მეშვეობითაც შეიქმნა საუკუნენი, რომელიც არის ბრწყინვალება დიდებისა და მისი არსების ანაბეჭდი, თავისი ძალმოსილების სიტყვით ყოვლის მტვირთველი და, ცოდვებისაგან ჩვენი განწმედის შემდეგ, ზესკნელს სიდიადის მარჯვნივ მჯდომელი" (ებრ. 1:2,3).



ადამისა და ევას ცოდვით დაცემის შემდეგ ღმერთმა აღუთქვა მათ "შთამომავალი", ძე, რომელიც გაათავისუფლებს მტრისგან, დაუბრუნებს დაკარგულ მემკვიდრეობას და დაეხმარება იმ მისიის შესრულებაში, რომლისთვისაც მოევლინნენ ამ სამყაროს (იხ. დაბ. 3:15). ეს ძე იქნება კაცობრიობის წარმომადგენელი, დაიკავებს მის ადგილს, გამოისყიდის და საბოლოოდ ჯამში, დაამარცხებს გველს. 

"მოისმინეს რა ამ აღთქმის შესახებ, ადამსა და ევას იმედი მიეცათ მისი მალე აღსრულებისა. ამიტომ გაიხარდათ მათ ასე ძლიერ თავიანთი ვაჯის – პირმშოს დაბადება, რადგან ფიქრობდნენ, რომ სწორედ ის იქნებოდა მხსნელი. მაგრამ აღთქმის აღსრულება ყოვნდებოდა" (ელენ უაითი, ქრისტე წუთისოფლის იმედი, გვ. 31).

მოგვიანებით ღმერთმა აბრაამს შეახსენა ეს აღთქმა. უფალმა ფიცი დაუდო მას, რომ ეყოლება "შთამომავალი", ძე, რომლის მეშვეობითაც კურთხეულნი იქნებიან დედამიწის ერები (იხ. დაბ. 22:16-18; გალ. 3:16). ასეთივე დაპირებას აძლევს ღმერთი დავითს. იგი პირდება, რომ მისი შთამომავალი ღვთის ძე იქნება და დამკვიდრდება, როგორც ქვეყნიერების ყველა მეფის ბატონი (იხ. 2მეფ. 7:12-14; ფსალმ. 88:27-29). 