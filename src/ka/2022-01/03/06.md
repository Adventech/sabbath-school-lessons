---
title: "დღეს გშობე შენ"
date: 13/01/2022
---

ებრ. 1:5 შეიცავს სიტყვებს, რომელთაც მამა ღმერთი ეუბნება იესოს: "ძე ხარ შენ ჩემი, დღეს გშობე შენ". რას ნიშნავს იესოს შობა, როდის მოხდა ეს? განა ეს იმის მტკიცებულება არ არის, რომ იესო ღმერთის მიერ შექმნილი რაიმე ხატებაა, როგორც ზოგს წარმოუდგენია? 

წაიკითხეთ ებრ. 1:5; 2მეფ. 7:12-14; ფსალმ. 2:7; ლუკ. 1:31,32. დავითისთვის მიცემულ რომელ დაპირებას უკავშირებს პავლე იესოს და ებრაელთა მიმართ წერილს?

თქვენ რა მტკიცებულებები შეგიძლიათ მოიყვანოთ იმის დასადასტურებლად, რომ იესო- ჭეშმარიტი ღმერთია? 

წმიდა წერილი თავად აკეთებს კომენტარს წინასწარმეტყველებაზე ფსალმ.2-დან: "ძე ხარ ჩემი, დღეს გშობე შენ". ის მიემართება ქრისტეს განკაცებას (იხ. ებრ. 1:5,6), მის მკვდრეთით აღდგომას (იხ. საქმე. 13:32,33), მის მღვდელმსახურებას (იხ. ებრ. 5:5,6) და საუკუნო მეფობას (იხ. ფსალმ. 2:6,7), და არაფრით არ გულისხმობს და არ აქვს არანაირი კავშირი მარადიულ არსებობასთან.

ღმერთი ჰპირდება დავითს, რომ მისი ძე ჭეშმარიტი, კანონიერი მმართველი იქნება ყველა ერისა. ამის დამსახურებით მეფე დავითის შტოდან გახდება ღმერთის წარმომადგენელი. ეს აღთქმა აღსრულდა იესოში, დავითის ძეში. ღმერთი დაამარცხებს თავის მტრებს და მისცემს მას ხალხებს მემკვიდრეობად (იხ. ფსალმ. 88:28; 2:7,8). 

ბერძნულ-რომაულ სამყაროსა და აღმოსავლეთში პოპულარული იყო მოსაზრება, რომ მმართველები – ღმერთის ძეები არიან. ეს ანიჭებდა მმართველს ლეგიტიმურობას და ძალაუფლებას ქვეყანაზე. რომის სიმბოლოდ ცნობილი ცეზარი არ ყოფილა კანონიერი მმართველი "ღმერთის ძე". ასეთი იყო იესო ქრისტე. იესოს "შობა" გულისხმობს მისი ერებზე ბატონობის, და არა მისი არსებობის  დასაწყისს, რადგან იგი ყოველთვის არსებობდა. არასოდეს უარსებია დროს, რომელშიც არ იყო იესო, რადგან იგი ღმერთია. 

სინამდვილეში, ებრ. 7:3-ში ნათქვამია, რომ იესოს არ აქვს "არც დღეთა დასაბამი და არც სიცოცხლის დასასრული", ვინაიდან მარადიულია არსება მისი (იხ. ებრ. 13:8). ამგვარად, წარმოდგენა იესოს, როგორც "მხოლოდშობილი ძის" შესახებ ირიბად უკავშირდება მის ღვთაებრიობას. განკაცების მეშვეობით ქრისტემ აღასრულა აღთქმის ყველა დაპირება. 