---
title: შემდგომი გამოკვლევისათვის
date: 14/01/2022
---

დედამიწაზე ღვთის ძის წოდებით მოსული იესო ერთდროულად რამდენიმე ფუნქციას ასრულებს. პირველ რიგში, როგორც ღვთაებრივი ღმერთის ძე, იესო მოვიდა, რათა გაგვიცხადოს მამა. თავისი სიტყვითა და საქმით იესომ დაგვანახა, თუ როგორია სინამდვილეში მამა ღმერთი და რატომ შეგვიძლია, რომ მივენდოთ და დავემორჩილოთ მას. 

ამასთანავე, იესო მოვიდა, როგორც აღთქმული ძე დავითისა, აბრაამისა და ადამის, როგორც ის, ვისი მეშვეობითაც გვპირდება ღმერთი მტრის დამარცხებას და ვინც იქნება სამყაროს მმართველი. ამგვარად იესო მოვიდა, რათა დაიკავოს ადამის ადგილი კაცობრიობის სათავეში და შეასრულოს პირვენდელი მისია, რომელიც ღმერთმა განუსაზღვრა ადამიანებს (იხ. დაბ. 1:26-28; ფსალმ. 8:3-8). იესო გახდა ის მართალი წინამძღოლი, რომელიც ღმერთს ყოველთვის უნდოდა რომ ჰყოლოდა ამ სამყაროში. 

"იორდანესთან ქრისტეს მიმართ თქმული სიტყვები: "ეს არის ჩემი საყვარელი ძე, რომელიც მოვიწონე მე", - ჩვენც გვეხება. უფალმა ასე მიმართა იესოს, როგორც კაცობრიობის წარმომადგენელს. ჩვენი ცოდვებისა და უძლურების მიუხედავად, უფალმა არ უარგვყო, როგორც უღირსნი, რადგან "მოგვმადლა თავისაა საყვარელში" (ეფ. 1:6). ქრისტეზე გადმოსული დიდება დასტურია უფლის სიყვარულისა ჩვენს მიმართ… ჩვენს მაცხოვარზე ზეციური სიმაღლეებიდან გადმოსული ნათელი გვმოსავს ჩვენც, როდესაც ვითხოვთ შველას ცდუნებაზე გასამარჯვებლად. მისმა სიყვარულმა განწმიდა ადამიანი და მიაღწია ზეცას. იგივე ხმა, რომელიც მაშინ ზეციდან გაისმა, მიმართავს დღეს ყველა ჩვენგანს:"ეს არის ჩემი საყვარელი ძე, რომელიც მოვიწონე მე""(ელენ უაითი, ქრისტე წუთისოფლის იმედი, გვ.113).



შეკითხვები მსჯელობისთვის:

ჩვენ გავიგეთ, რომ იესოს სიტყვებისა და საქმეების უკეთ გააზრება გვეხმარება უკეთ შევიმეცნოთ მამა ღმერთი. როგორ შეიძლება იესოს უკეთ გაცნობა დაგვეხმაროს ყოველდღიურ ცხოვრებაში მამა ღმერთთან ურთიერთობის გამდიდრებაში? 

ჩვენ გავიგეთ: როგორც იესოს ესაუბრებოდა და ეპყრობოდა ღმერთი, ისევე სურს რომ გვესაუბროს და მოგვეპყრას ჩვენც. რას გვაუწყებს ეს იმის შესახებ, თუ როგორ უნდა მოვექცეთ სხვებს?

დაფიქრდით ქრისტეს მარადიულ ღვთაებრიობაზე. რას დავკარგავთ, თუ ჩავთვლით, რომ იესო ისეთივე შექმნილი არსება იყო, როგორც ჩვენ, მაგრამ ჯვარს ეცვა? შეადარეთ ეს მოსაზრება იმ ფაქტს, რომ ქრისტე მარადიული ღმერთია და თავად იტვირთა ჯვარზე სიკვდილი. რა რადიკალური სხვაობაა ამ ორ იდეას შორის?

ჯგუფთან ერთად ისაუბრეთ იმის შესახებ, თუ რას ნიშნავს ღმერთისთვის დიდების მიგება. წაიკითხეთ გამოცხ. 14:7. როგორ არის  ღმერთის განდიდება წარმოდგენილი აწმყოსათვის და სამი ანგელოზის ხარებისათვის ჭეშმარიტების ნაწილად? 