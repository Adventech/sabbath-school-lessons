---
title: ღმერთი გვესაუბრებოდა ძის მეშვეობით
date: 12/07/2021
---
 წაიკითხეთ ებრ. 1:1-4. რა არის ამ მონაკვეთის ძირიათადი აზრი? 

ბერძნულ ორიგინალში ებრ. 1:1-4 ფრაგმენტი ერთი წინადადებაა. ბევრს მიაჩნია, რომ ეს ახალი აღთქმის ყველაზე ლამაზი გამონათქვამია, თავისი რიტორიკული დიდოსტატობიდან გამომდინარე. ძირითადი აზრი აქ ის არის, რომ ღმერთი ესაუბრებოდა ადამიანებს თავისი წინასწარმეტყველების მეშვეობით, მაგრამ ყველაზე სრულფასოვანი და ახლო ურთიერთობა კაცობრიობასთან მას თავისი ძის, იესოს მეშვეობით ჰქონდა. 

 ჩვ.წ.აღ-ით პირველ ასწლეულში ებრაელებს უკვე დიდი ხანია აღარ ჰქონდათ მოსმენილი ცოცხალი წინასწარმეტყველური სიტყვა ღმერთისგან. უკანასკნელი დაწერილი გამოცხადება ღმერთის სიტყვისა თითქმის ოთხასი წლის წინ, წინასწარმეტყველ მალაქიას და მსახურების – ეზრასა და ნეემიას მეშვეობით გადაეცა ხალხს. მაგრამ ახლა ღმერთი კვლავ მიმართავდა ისრაელიანებს იესოს მეშვეობით. 

თუმცა იესოში გამოცხადება საგრძნობლად უფრო მნიშვნელოვანი იყო, ვიდრე წინასწარმეტყველების მიერ გადმოცემული ნებისმიერი სხვა, ვინაიდან იესო გაცილებით უფრო მნიშვნელოვანი წყაროა გამოცხადებისა. იგი თავად ღმერთია, რომელმაც შექმნა ცა და დედამიწა და განაგებს სამყაროს. პავლეს ეჭვქვეშ არასოდეს დაუყენებია ქრისტეს ღვთაებრიობა. მის ისტყვებში უზომო თავდაჯერებულობა ჯღერს. 

ამასთან ერთად მოციქულს სწამდა, რომ ძველი აღთქმა ღმერთის სიტყვაა. ღმერთი, რომელიც ესაუბრებოდა ადამიანებს წარსულში, ახლაც განაგრძობს საუბარს. ძველი აღთქმა გადმოსცემდა ღვთის ნების შეჭმარიტ ცოდნას. 

და მაინც, ამ სიტყვის არსის უფრო მეტი სისრულით გაცნობიერება მხოლოდ მაშინ გახდა შესაძლებელი, როდესაც ქრისტე მოვიდა დედამიწაზე. ავტორის აზრით, მამის გამოცხადებამ ძეში მოგვცა ძველი აღთქმის ჭეშმარიტი მნიშვნელობის გასაღები, ისევე, როგორც ნახატი ფაზლის ყუთზე, რომელიც გვაძლევს გასაღებს მისი თითოეული ნაწილის სწორად განლაგებისთვის. იესომ მნიშვნელოვნად ცხადჰყო ძველი აღთქმის არაერთი ასპექტი. 

დედამიწაზე მოსვლის შემდეგ იესო გახდა ჩვენი წარმომადგენელი და მხსნელი. მან ჩვენი ადგილი დაიკავა ცოდვასთან  ბრძოლაში და გველი დაამარცხა. ებრაელთა მიმართ წერილში პავლე იესოს უწოდებს "წინამძღვარს" და მორწმუნეთა "წინამორბედს" (იხ. ებრ. 2:10; 6:20). იგი იბრძვის ჩვენთვის და წარგვადგენს ჩვენ. ეს აგრეთვე ნიშნავს იმასაც, რომ რაც მამა ღმერთმა გააკეთა იესოსთვის, ჩვენი წარმომადგენლისთვის, იგივე სურს, რომ ჩვენც გაგვიკეთოს. მას, ვინც აღამაღლა იესო და თავის ტახტზე, მარჯვნივ დაისვა, სურს რომ ჩვენც გვიხილოს ტახტზე იესოს გვერდით (იხ. გამოცხ. 3:21). ღმერთის გზავნილი ჩვენდამი იესოს სახით, მოიაზრებს არა მხოლოდ ქრისტეს სიტყვებს, არამედ მამის მიერ აღსრულებულ საქმეებსაც მისი მეშვეობით, ჩვენი როგორც დროებითი, ისე მარადიული კეთილდღეობისთვის.  

დაფიქრდით: იესო, თვით ღმერთი მოვიდა დედამიწაზე. რას ნიშნავს ეს ჩვენთვის და რატომ შეგვიძლია ამ ჭესმარიტებიდან დაუსრულებლად ვხაპავდეთ იმედს? 