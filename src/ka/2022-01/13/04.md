---
title: გახსოვდეთ თქვენი წინამძღვარნი
date: 22/03/2022
---
წაიკითხეთ ებრ. 13:7-17. როგორი უნდა იყოს ჩვენი ურთიერთობა ჩვენს სულიერ წინამძღვრებთან?

ებრ. 13:7-17-ში ჩაწერილია მოწოდება საკრებულოს ხელმძღვანელთა პატივისცემისა და მორჩილებისკენ. ის იწყება მოწოდებით წარსულის იმ წინამძღოლთა გახსენებისკენ (მუხლი 7), რომლებიც გადასცემდნენ ღმერთის სიტყვას და მათავრდება მოწოდებით თანამედროვე წინამძღვართა მორჩილებისკენ (მუხლი 17). წარსულის წინამძღვრებში სავარაუდოდ იგულისხმებიან ისინი, ვინც პირველნი ქადაგებდნენ ღმერთის სიტყვას და აფუძნებდნენ საკრებულოებს. მოწოდება მათი "გახსენებისკენ" არ გულისხმობს უბრალოდ მათ დამახსოვრებას ან მათთვის გარეგნული პატივის მიგებას. პავლე განმარტავს, რომ მათ უნდა ახსოვდეთ ისინი, უმზერდნენ მათი ცხოვრების შედეგებს და მიესადაგონ რწმენაში.

პავლესთვის ხსოვნისა და პატივის მიგების უდიდესი გამოხატულება – მისადაგებაა. ამიტომ ამატებს ის საკრებულოს დამფუძნებელ წინაძღვრებს იმ ერთგულ გმირთა სიას, რომლებზეც უნდა შეაჩერონ ყურადღება მორწმუნეებმა. ამ სიაში შედიან რწმენის გმირებიც მე-11 თავიდან; ასევე იესოც – რწმენის სრულყოფილი ნიმუში. შემდეგ ავტორი აღნიშნავს, რომ იესო "იგივეა გუშინ, დღეს და უკუნითი უკუნისამდე" (ებრ. 13:8). ის მკვეთრად განსხვავდება ცრუ მოძღვართაგან, რომლებიც დროთა განმავლობაში იცვლებიან და რომელთა სწავლებაც "სხვადასხვა" და "უცხო" ხდება (მუხლი 9).

წინამძღვართა გახსენებისკენ მოწოდება მე-7 მუხლიდან კიდევ უფრო დამაჯერებლად  მეორდება ნაწილის დასასრულს. მორწმუნეების უნდა  დაემორჩილონ თავიანთ მოძღვრებს, ვინაიდან ისინი ზრუნავენ მათ სულებზე. აქ ეკლესიის ხელმძღვანელები პასტორები არიან, რომლებსაც ეკისრებათ საკრებულოსა და თავიანთი სამწყსოს სულიერ კეთილდღეობაზე პასუხისმგებლობა. მათ უნდა ჩააბარონ ღმერთს ანგარიში საკრებულოს სულიერ მდგომარეობაზე (იხ. აგრეთვე 1 პეტრ. 5:1-4; 1 კორ. 3:10-15). ეჭვგარეშეა, რომ ეს იდეა დღესაც მოქმედია ეკლესიის ყველა ხელმძღვანელთან მიმართებით, ასევე საეკლესიო გაერთიანებთან მიმართებით ყველა დონეზე.

კონტექსტში ასევე ნაგულისმევია, რომ ეს მოძღვრები არიან დამხმარეები, რომლებიც მოქმედებენ იესოს, ცხვართა უდიდესი მწყემსის ხელმძღვანელობით (იხ. ებრ. 13:20). ეკლესიის ხელმძღვანელთა მხრიდან ზრუნვისა და ერთგულების შერწყმა მისი წევრების მორჩილებასა და ნდობასთან სიხარულის მომტანი იქნება. მაშინ ხელმძღვანელები საკრებულოს მსახურებას და ღმერთისთვის ანგარიშის ჩაბარებას "სიხარულით" შეძლებენ, სინანულის ნაცვლად.

რისი გაკეთება შეგვიძლია დღეს ჩვენ ეკლესიის ხელმძღვანელებსა და მის წევრებს შორის ურთიერთობების გამყარებისა და გაუმჯობესებისთვის როგორც ედგილობირივი, ისე მსოფლიო ეკლესიის მასშტაბში?