---
title: სიხარბე და სექსუალური უზნეობა
date: 21/03/2022
---

წაიკითხეთ ებრ. 13:4,5; ლუკ. 16:10-18; 1კორ. 5:1; ეფეს. 5:3-5; კოლ. 3:5; რომელი ორი ბოროტებაა ამ მუხლებში ერთმანეთთან დაკავშირებული?

პავლე აფრთხილებს მკითხველებს სექსუალური უზნეობისა და სიხარბის შესახებ, ვინაიდან ისინი სერიზულ საფრთხეს უქმნიან ძმურ სიყვარულს. კავშირს ამ ორ მანკს შორის აღნიშნავენ როგორც ახალი აღთქმის ავტორები, ისე უძველესი სამყაროს სხვა ზნეობრივი ადამიანებიც.

პავლე მოუწოდებს ქორწინების პატივისცემისკენ, რაც გულისხმობს ყველაფრის არიდებას, რასაც მისი მნიშვნელობის დაკნინება შეუძლია. ამაში შედის საქორწინო ფიცის დარღვევისაგან თავის შეკავება და უსაფუძვლო განქორწინებები (შეადარეთ მათ.19:9-ს). მოწოდება "საქორწინო სარეცლის უმწიკვლობისკენ" გულისხმობს თავის არიდებას ქორწინების შებღალვისგან უკანონო სქესობრივი კავშირით. ახალ აღთქმაში გამოთქმა "მრუშობა" ეხება ნებისმიერი სახის სექსუალურ უზნეობას (იხ. 1კორ. 5:9-11; 6:9,10; ეფეს. 5:5; 1 ტიმ. 1:9,10; გამოცხ. 21:8; 22:15). ამას გარდა, ბერძნულ-რომაული საზოგადოება საკმაოდ დაუდევარი იყო სექსუალურ ეთიკასთან მიმართებით. ორმაგი სტანდარტები ჩვეული მოვლენა იყო მათთვის, რაც მამაკაცებს საშუალებას აძლევდა გამოევლინათ სექსუალური აღვირახსნილობა იქმადე, სანამ ეს დამალულად რჩებოდა. თუმცა პავლე აფრთხილებს, რომ მრუშებს ღმერთი განიკითხავს. მორწმუნეებმა საზოგადოებრივ ტრადიციებს არ უნდა მისცენ თავიანთი ეთიკური ნორმების ფორმირების საშუალება. 

ვერცხლისმოყვარეობა ბერძნულ რომაული სამყაროს ერთ-ერთი მთავარი მანკიერება იყო. თავის სხვა ეპისტოლეში პავლემ "ვერცხლისმოყვარეობას" ყველა ბოროტების წყარო უწოდა (იხ. 1 ტიმ. 6:10).

ამ მანკიერებისაგან თავდაცვას წარმოადგენს პოზიცია, რომელიც პავლეს მიერ რამდენიმე ეპისტოლეშია წახალისებული. პირველ რიგში, საჭიროა იმით დაკმაყოფილება, რაც გაგვაჩნია (იხ. 2კორ. 9:8; ფილიპ. 4:11, 12). მეტიც, ქრისტიანებმა უნდა ირწმუნონ და მიიღონ ღმერთის აღთმა იმის შესახებ, რომ უფალი ყოველთვის იზრუნებს მათზე: "რადგანაც თქვა: "არ მიგატოვებ და არ გადაგაგდებ" (ებრ. 13:5). ღმერთს არაერთხელ მიუცია ეს აღთქმა თავისი ერისთვის, და ის ასეთივე ხელმისაწვდომია დღეს ჩვენთვის (იხ, დაბ. 28:15; რჯლ. 31:6,8; იესო. 1:5; 1 ნეშტ. 28:20). ამიტომ მორწმუნეებს შეუძლიათ უპასუხონ ღმერთის აღთქმას სიტყვებით ფსალმ. 117:6-დან: "უფალი ჩემთან არის -  არ მეშინია, რას მიზამს კაცი?" ამ ფსალმუნში ავტორმა გამოხატა თავისი დარწმუნებულობა ღმერთში, მიუხედავად ყველა გადატანილი ტანჯვისა, რომელსაც ჩვენც ვაწყდებით დღეს.

როგორ წარწყმედს თანამედროვე საზოგადოება სექსუალურ სიწმიდეს და ამავე დროს, როგორ კვებავს ადამიანის სიყვარულს ფულის მიმართ? როგორ შეგვიძლია პრატიკულად გავამყაროთ საკუთარი თავოს დაცვა ამ ორი საშიში მანკისგან?