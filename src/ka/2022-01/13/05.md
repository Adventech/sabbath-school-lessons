---
title: ნუ გაგიტაცებთ სხვადასხვა უცხო მოძღვრება
date: 23/03/2022
---

შეადარეთ მუხლები - ებრ. 13:9; 2:9; 4:16; 6:19,20. როგორ გესმით გამოთქმა "მადლით განიმტკიცეთ გული"?

პრაქტიკულად როგორ უნდა განვიმტკიცოთ გულები მადლით? რა შეიძლება გახდეს დაბრკოლება ღმერთის მადლისთვის ჩვენი გულის ასავსებად?

ებრ. 13:9-ში მოხსენიებული კავშირი ცრუ სწავლებებსა და საკვებს შორის არ ეხება განსხვავებას წმიდა და უწმიდურ საკვებს შორის. რატომ?

პირველ რიგში იმიტომ, რომ ებრაელთა მიმართ წერილში პავლე არ საუბრობს განსხვავებაზე წმიდა და წმიდურ საკვებს შორის. ჩვენ ვიცით  მოციქულთა საქმეების მე-15 თავიდან, რომ ადრექრისტიანული ეკლესია შეთანხმდა, რომ მორწმუნეები მადლით გადარჩებიან (მუხლები 7-11) და მათ უნდა განაგრძონ სწორი კვების წესების დაცვა (მუხლები 19,20). წმიდა და უწმიდურ საკვებს შორის განსხვავება და სხვა ბიბლიური მითითებები არ ეწინააღმდეგება მადლს. ფაქტობრივად პავლე ამტკიცებს, რომ ახალი აღთქმის დამსახურებით რჯული მორწმუნეთა გულებზე არის დაწერილი (იხ. ებრ. 8:10-12). თუმცა ავტორი ნათლად გვიჩვენებს, რომ ცხოველთა მსხვერპლშეწირვა და ლევიანთა სამღვდლო შუამავლობა უმაღლესმა მსხვერპლმა და იესოს საშუამდგომლო მსახურებამ ჩაანაცვალ (იხ. ებრ. 8:4,5; 10:1-18).

მეორე, კონტექსით გათვალიწინებულია, რომ პავლე მკითხველებს აკრიტიკებს არა გარკვეული საკვებისაგან თავის შეკავებისთვის, არამედ იმისათვის, რომ მისი მიღებით ისინი მადლის, უპირატესობის ან რაიმე დამსახურების მიღებას იმედოვნებენ (იხ. ებრ. 13:9). სავარაუდოდ იგი აფრთხილებდა მათ იუდეველური რიტუალების, საკულტო ტრაპეზების შესახებ, რომლებიც სატაძრო მსახურების გაგრძელებას წარმოადგენდნენ და თითქოსდა სულიერი კეთილდღეობის ან მადლის მოტანა შეეძლოთ. მაგრამ მადლი არ გადაეცემა საკვებით, არამედ მოდის მხოლოდ იესო ქრისტეს შუამდგომლური მსახურების მეშვეობით.   მორწმუნეებს "აქვთ სამსხვერპლო" (ებრ. 13:10) – ქრისტეს ჯვარი, რომლიდანაც შეუძლიათ იკვებონ (იხ. იოან. 6:47-58).

ებრაელთა მიმართ წერილში ვხედავთ, რომ "მადლის" წყარო ღვთის ტახტია (იხ. ებრ. 4:16). მადლყ, რომლეიც ქრისტეს მეშვეობით გადმოგვეცემა, არის "მტკიცე და სანდო ღუზა", რომელიც თვით ღმერთის ტახტს არის მიმაგრებული (იხ, ებრ. 6:19,20; შეადარეთ 4:16). სწორედ ქრისტეს მსხვერპლის მეშვეობით მოპოვებული მადლი აძლევს ჩვენ გულებს  სტაბილურობასა და დარწმუნებულობას. როდესაც გული ასე "განმტკიცდება", მას აღარ "გაიტაცებს" ახალი სწავლებები (ებრ. 13:9) და არ "ასცდება გზას" (2:1).

დაფიქრდით ქრისტეს სრულყოფილ მსხვერპლზე. რატომ ეწინააღმდეგება მოსაზრება იმის შესახებ, რომ ჩვენ საკუთარი ქმედებებით შეგვიძლია რაიმეს მიმატება ამ მსხვერპლისთვის, სახარებას ქრისტეს მადლზე? 