---
title: ძმური სიყვარული დარჩეს
date: 19/03/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 4:16; 2:9,13; ეფეს. 5:3-5; 1პეტრ. 5:1-4; გალ. 2:20.

> <p>სამახსოვრო მუხლი:</p>
> "ძმური სიყვარული დარჩეს" (ებრ. 13:1).



ებრაელთა მიმართ წერილის მე-13 თავში ვკითხულობთ მოციქულის დასკვნით დარიგებას: "ძმური სიყვარული დარჩეს". მთელი წერილის განმავლობაში პავლე გვარწმუნებს, რომ მღვდელმთავარი-მეფის, იესოს ოჯახის წევრები ვართ, - მისი დები და ძმები ვართ. ავტორი თავის მკითხველებს ხედავს არა მხოლოდ ადამიანთა ჯგუფად, რომელიც გადარჩენას მოიპოვებს იესოსთან პირადი ურთიერთობების დამყარებით, არამედ ასევე როგორც ერთად გადარჩენილთა ოჯახს, ან საკრებულოს. პავლე ხაზს უსვამს, რომ იესომ ძმური სიყვარული გამოამჯღავნა ჩვენდამი, მას "არ რცხვენია, რომ ძმები გვიწოდოს" (ებრ. 2:11). ამიტომ მორწმუნეებმსაც მართებთ ერთმანეთის მიმართ ასეთივე ძმური სიყვარულის გამოვლენა.

ებრაელთა მიმართ მთელი ამ  წერილის განმავლობაში ვხედავთ, რომ  ძმური სიყვარული თანამოძმეებზე ზრუნვით გამოიხატება: "შეაგონეთ ერთმანეთს", რათა არავინ დარჩეს ღვთის მადლს მოკლებული (იხ. ებრ. 3:13; 10:24,25; 12:15-17). მე-13 თავში მოციქული განმარტავს, რომ თანამოძმეებზე ზრუნვაში იგულისხმება ისეთი მრავალრიცხოვანი ელემენტები, როგორებიცაა: სტუმართმოყვარეობა (მუხლი 2), პატიმართა და ტანჯულთა მონახულება და მხარდაჭერა (მუხლი 3), ქორწინების პატივისცემა (მუხლი 4), ვერცხვლისმოყვარეობის უკუგდება (მუხლები 5,6), ეკლესიის წინამძღვართა მორჩილება (7-17) და ლოცვა თავად წერილის ავტორისთვის (18,19).