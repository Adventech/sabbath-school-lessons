---
title: გავიდეთ მასთან ბანაკის გარეთ
date: 24/03/2022
---

შეადარეთ ებრ. 13:10-14; მარკ. 8:34; მათ. 10:38; ლუკ. 14:27; გალ.2:20. რას ნიშნავს იესოსთან ბანაკის გარეთ გასვლა?

კარიბჭის მიღმა სივრცე ყველაზე უწმიდური იყო მთელს ბანაკში. აქ წვავდნენ სამსხვერპლო ცხოველების გვამებს (იხ. ლევ. 4:12). კეთროვანებს განდევნიდნენ ბანაკიდან მის საზღვრესბ გარეთ (იხ. ებრ. 13:46), აქ ასევე სიკვდილით სჯიდნენ ღვთის მგმობელებს და სხვა დამნაშავეებს (იხ. ებრ. 13:10-16, 23; 3მეფ. 21:13; საქმე. 7:58). ეს წესები გულისხმობდა, რომ თავად ღმერთი ბანაკში იმყოფებოდა. ამიტომ ყველაფერ უწმიდურს განდევნიდნენ ბანაკის ფარგლებს გარეთ, რადგან ღმერთს არ სურდა ეხილე "უწმიდური" ან "წარმწყმედი" (რიცხ. 5:3; რჯლ. 23:14).

იესო ჯვარზე ეწამა იერუსალიმის საზღვრებს გარეთ (იხ. იოან. 19:17-20). ეს ხაზს უსვამს იმ სირცხვილს, რომლის დათმენაც მოუხდა მას (იხ. ებრ. 12:2). იგი ოფიციალურად გაასამართლეს "ღმერთის გმობისთვის", ამიტომ ისრაელმა ზურგი აქცია მას და ქალაქგარეთ აწამა (იხ. მარკ. 14:63,64; ლევ. 24:11,16). იესო განდევნეს ბანაკიდან, როგორც უწმიდური და შერცხვენილი (იხ. ებრ. 12:2). მაგრამ პავლე შეაგონებს მორწმუნეებს, რომ გაყვნენ იესოს ბანაკს გარეთ და დაითმინონ იგივე სორცხვილი, რომელიც მან გადაიტანა (იხ. ებრ. 13:13). სწორედ ასე არჩია მოსემ "ქრისტესთვის გმობა" ეგვიპტის საგანძურს (ებრ. 11:26).

 როგორი პარადოქსულიც არ უნდა იყოს, წერილის ავტორის მოსაზრებით, ამიერიდან ღმერთის ბანაკის გარეთ იმყოფება. გაყვე იესოს ბანაკის გარეთ ნიშნავს, რომ იტვირთო "მისი შეურაცხყოფა" ან სირცხვილი, მაგრამ მიხვიდე "მასთან" (ებრ. 13:13). ასე მოიქცნენ ის ისრაელიანები, რომლებიც "ეძებდნენ უფალს" მას შემდეგ, რაც ერის განდგომილების გამო მოსემ საწმიდრის კარავი გაიტანა ბანაკიდან. ისინი უდაბნოში გავიდნენ ბანაკიდან (იხ. გამ. 33:7). ეს ეპიზოდი გულისხმობს, რომ იესოს უარყოფით ურწმუნონი ღმერთსაც უარყოფენ, მსგავსად ისრაელისა, რომლემაც ოქროს ხბო აიშენა თავისთვის (იხ. გამ. 32,33). ამიტომ ტანჯვისა და სირცხვილის გზა – ღმერთის გზაა.

პავლე სთავაზობს მკითხველებს, რომ გაჰყვნენ იესოს, როგორც წინამძღოლსა და მათი რწმენის სრულმყოფს (იხ. ებრ. 12:2), და ფარულად მიანიშნებს მათ, რომ განიხილონ საკუთარი ამჯამინდელი სატანჯველნი როგორც დროებითი შეზღუდულობა, რომელიც გამოიღებს "სიმართლის ნაყოფს – მშვიდობას" (მუხლი 11). მორწმუნეები ტოვებენ დანგრეულ ქალაქს, ან კარავს და ეძებენ ზეციურ ქალაქს, რომლის არქიტექტორიც თავად უფალია (იხ. ებრ. 13:14; 11:10,16).

რას ნიშნავს თქვენთვის გაჰყვეთ იესოს "ბანაკის გარეთ"? იესოსთან ცხოვრების რომელ ასპექტებს შეუძლიათ გარშემომყოფთა მხრიდან საყვედურები ან დამცირება გამოიწვიონ? 