---
title: იესო – ახალი აღთქმის შუამავალი 
date: 12/02/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ებრ. 7:11-19; 8:1-6, 10-12; იერ. 31-34; გამ. 24:1-8; ეზრ. 36:26,27.

> <p>სამახსოვრო მუხლი:</p>
> "ხოლო აწ ჩვენმა მღვდელმთავარმა მით უკეთესი მსახურება მიიღო, რამდენადაც შუამავალია უკეთესი აღთქმის, რომელიც უკეთეს დაპირებებზეა დაფუძნებული" (ებრ. 8:6).



სრულყოფილი ცხოვრებით, შემდეგ კი სიკვდილით ჩვენს სამყაროში, იესო გახდა შუამავალი ახალი, უკეთესი აღთქმისა ჩვენსა და ღმერთს
შორის. თავისი სიკვდილით იესომ მისი მორწმუნეებისთვის გააუქმა სამუდამო სიკვდილი, რომელსაც მოითხოვდნენ ჩვენი დანაშაულებები,
და შესაძლებელი გახადა ახალი აღთქმის დადება.

ამ ჭეშმარიტებას პავლე მოციქული ებრ. 10:5-10 მონაკვეთში განმარტავს და ხაზს უსვამს, რომ იესომ ახალი აღთქმის მოთხოვნის
შესაბამისი სრული მორჩილება აჩვენა. პავლეს მოჰყავს 39-ე ფსალმუნი, რომელიც უპირველეს ყოვლისა ასახავს მესიის სურვილს სრულად
დაემორჩილოს ღმერთს: "მაშინ ვთქვი: აი, მოვედი; წიგნის გრაგნილში წერია ჩემზე, შენი სურვილის შესრულება მინდოდა, ღმერთო, და
რჯული შენი ჩემს გულშია" (მუხლები 8,9). "ორიგინალის კონტექსტში ეს გამოთქმა ["შენი სურვილის შესრულება"] აღწერდა მორალურ
მორჩილებას ღმერთის ნებისა. ებრაელთა მიმართ წერილის ავტორი ამ გამოთქმას იმის საჩვენებლად იყენებს, რომ ქრისტეს მსხვერპლმა
განახორციელა ღმერთის ნება, რადგან უზრუნველყო ცოდვილის გამოსყიდვა, რაც ცხოველთა მსხვერპლშეწირვას არ შეეძლო" (მეშვიდე დღის
ქრისტიან ადვენტისტთა ბიბლიური კომენტარები, ტ.7, გვ.460). ფსალმუნში ასახულია ღმერთთან აღთქმაში მყოფი ადამიანის
მდგომარეობა – ბედნიერი მორჩილება და გულზე დაწერილი რჯული (იხ. ებრ. 6:4-6). მაგრამ ის, რაც დავითს შეეძლო მხოლოდ ესურვა,
იესომ აღასრულა.

იესოს განკაცებასთან მიმათებით ეს ფსალმუნი განსაკუთრებულ მნიშვნელობას იძენს პავლესთვის. იესო ახალაღთქმისეულ მორჩილებას
განასახიერებდა. იგი მაგალითია ჩვენთვის. ჩვენი გადარჩენა არა მხოლოდ მისი სიკვდილის დამსახურებაა, არამედ მისი მორჩილებით
სავეს ცხოვრებისაც.