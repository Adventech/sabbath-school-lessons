---
title: ახალი აღთქმის საუკეთესო დაპირებები
date: 16/02/2022
---

ჩვენ შეიძლება გვაცდუნოს იმ აზრმა, რომ ახალ აღთქმას "უკეთესი დაპირებები" აქვს (იხ. ებრ. 8:6) იმ გაგებით, რომ უფრო მეტ საზღაურს გვპირდება, ვიდრე ძველი აღთქმა (ღვთაებრივი სამშობლო, საუკუნო სიცოცხლე და ა.შ.). თუმცა ღმერთმა ძველი აღთქმის ადამიანებსაც იგივე საზღაური შესთავაზა, რაც ჩვენ (იხ. ებრ. 11:10, 13-16). ებრ. 8:6-ში გამოთქმა "უკეთესი დაპირებები" ნიშნავს დაპირებების განსხვავებულ სახეებს.

ღმერთსა და ისრაელს შორის აღთქმა მათ შორის დაპირებების მიმოცვლაა. ღმერთმა გადადგა პირველი ნაბიჯი, გაათავისუფლა სრაელი ეგვიპტიდან და აღთქმულ მიწაზე შაყვანას დაპირდა.

წაიკითხეთ გამ. 24:1-8 და ებრ. 10:5-10. რა მსგავსება-განსხვავებებია ამ ორ დაპირებას შორის?

ღმერთსა და ისრაელს შორის აღთქმა სისხლით იყო გამყარებული. ეს სისხლი ეპკურებოდა როგორც სამსხვერპლოს, ისე ხალხს. ისრაელიანების დაპირება იყო მორჩილება ყველაფერში, რასაც უფალი იტყოდა. ეს იყო დაპირება ღმერთთან, რომელიც დღესაც აუცილებელია, როდესაც მასთან აღთქმას ვდებთ.

"საუკუნო სიცოცხლეში გადასვლის პირობა დღესაც იგივეა, რაც ყოველთვის იყო, ზუსტად ის, რაც იყო სამოთხეში ჩვენი პირველი მშობლების ცოდვით დაცემამდე: სრული მორჩილება ღვთის რჯულისადმი, სრულყოფილი სიმართლე. მთელი სამყაროს კეთილდღეობა საფრთხეში აღმოჩნდებოდა, საუკუნო სიცოცხლის მონიჭება რომ რაიმე ნაკლები პირობით ხდებოდეს. ამ შემთხვევაში შესაძლებელი გახდებოდა ცოდვის უკვდავყოფა, რასაც გაუთავებელი უბედურება და მწუხარება მოჰყვებოდა." (ელენ უაითი, ქრისტესკენ მიმავალი გზა, გვ.62). 

ღმერთმა შეგვისრულა ახალი აღთქმის ყველა მოთხოვნა. მან მისცა თავის ძეს საშუალება, რომ მოსულიყო და ეხოვრა სრულყოფილი ცხოვრებით, რათა აღთქმის დაპირებები აღსრულებულიყო მასში, შემდეგ მისი რწმენის მეშვეობით კი ისინი ჩვენ შემოგვეთავაზებოდა. იესოს მორჩილება აღთქმის დაპირებების შესრულების გარანტიაა (იხ. ებრ. 7:22). ღმერთი აღთქმის ყველა კურთხევას მას გადასცემს, რათა შემდეგ მივიღოთ ჩვენც. მართლაც, ის, ვინც "ქრისტეშია" მასთან ერთად დატკბება ამ დაპირებებით. გარდა ამისა, რჯულის შესასრულებელი ძალის მოსანიჭებლად ღმერთი თავის წმიდა სულსაც გვიგზავნის.

ქრისტემ დააკმაყოფილა აღთქმის ყველა მოთხოვნა, ამიტომ ღმერთის მიერ მოცემული აღთქმების შესრულებაში ეჭვს ვერ შევიტანთ. როგორ გვეხმარება ეს 2კორ. 1:20-22-ის გაგებაში? რა მშვენიერ იმედს შეიცავს ეს მონაკვეთი ჩვენთვის?