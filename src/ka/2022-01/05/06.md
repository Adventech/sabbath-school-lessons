---
title: ახალი ქმნილებით წინასწარი ტკბობა
date: 27/01/2022
---

შეადარეთ გამ. 20:8-11; რჯლ. 5:12-15 და ებრ. 4:8-11. შაბათის სიმშვიდის რა განსხვავებულ მხარეებს წარმოგვიდგენს ეს მუხლები?

როგორც უკვე ვიხილეთ, გამოსვლისა და მეორე რჯული ეს მონაკვეთები წარსულში გვახედებენ. ისინი მოგვიწოდებენ, რომ დავისვენოთ შაბათ დღეს და გავიხაროთ ღმერთის ნამოქმედარით სამყაროს შექმნისა და გამოსყიდვისთვის. ებრ. 4:9-11 კი მოგვიწოდებს რომ გავიხედოთ მომავალში. ეს მუხლები გვაუწყებენ: უფალმა მოამზადა შაბათის სიმშვიდე, რომელიც გველის მომავალში. შაბათის დაცვა ამ შემთხვევაში უფრო დიდ მნიშვნელობას იძენს. შაბათის სიმშვიდე არა მხოლოდ უკვდავყოფს ღმერთის გამარჯვებებს წარსულში, არამედ ასევე განადიდებს მის აღთქმებს მომავალში. 

შაბათის დაცვა ნაწილობრივ ყოველთვის მიემართება მომავალს, მაგრამ ეს ასპექტი ხშირად უგულებელყოფილი რჩებოდა. ცოდვით დაცემის შემდეგ შაბათის სიმშვიდე ნაწილი იყო იმ აღთქმისა, რომ ერთ დღესაც ღმერთი მესიის მეშვეობით აღადგენს ქმნილებას თავისი პირვანდელი დიდებით. უფალმა გვიბრძანა, რომ მისი გამომსყიდველი საქმეები შაბათის დაცვის სახით ვიზეიმოთ, ვინაიდან ის მიუთითებს გამოსყიდვის კულმინაციაზე ახალ სამყაროში. შაბათის დაცვა – ეს არის ზეცის მოლოდინი ჩვენს აარასრულფასოვან სამყაროში.

ებრაულ ტრადიციაში შაბათი ყოველთვის ასახავდა ამ მნიშვნელობას. ძველი აღთქმის აპოკრიფში, ადამისა და ევას წიგნში, რომელიც ძვ. წ. აღ.-ით 100-200 წლებში დაიწერა, ნათქვამია: "მეშვიდე დღე – აღდგომის, მომავალი საუკუნის სიმშვიდის ნიშანია". კიდევ ერთი უძველესი ებრაული წყარო ამბობს, რომ მომავალი საუკუნე – ეს არის "მარადიულობის ხანგრძლივობის შაბათის სრულყოფილი სიმშვიე" (ჯაცობ Nეუსნერ. თჰე Mისჰნაჰ, პ. 873).   შედარებით უფრო გვიანდელ წყაროში -  "რაბი აკივას ანბანი"  - ნათქვამია: "ისრაელმა თქვა წმიდის წინაშე, კურთხეულ იყოს  იგი, მეუფე ქვეყნისა: "თუ მცნებებს დავიცავთ, რა იქნება ჩვენი საზღაური? მან უპასუხა: "მომავალი სიმშვიდე". მათ უთხრეს: "გვაჩვენე მსგავსება მისი". მან აჩვენა შაბათი" (თჰეოდორე Fრიედმან. «თჰე შაბბატჰ Aნტიციპატიონ ოფ ღედემპტიონ», ჯუდაისმ: A Qუარტერლყ ჯოურნალ, ვოლ. 16, პპ. 443, 444).

შაბათი, როგორც წმიდა დღე, განკუთვნილია დღესასწაულის, სიხარულისა და მადლიერებისთვის. შაბათის დაცვით ჩვენ ვაჩვენებთ, რომ გვწამს ღმერთის აღთქმების და მზად ვართ მივიღოთ მისი მადლი. შაბათი – ცოცხალი და ნათელი რწმენაა. შაბათის დაცვა, სავარაუდოდ, ყველაზე სრული გამოვლინებაა ჩვენი დარწმუნებულობისა იმაში, რომ მადლით ვართ დახსნილნი ქრისტეს რწმენის მეშვეობით. 

როგორ შეგვიძლია ვისწავლოთ შაბათის დაცვა ისე, რომ ნამდვილად ვაჩვენებდეთ რწმენით გადარჩენის (რჯულის საქმეთაგან დამოუკიდებლად) მნიშვნელობის სწორად გააზრებას? რატომ არის შაბათს დასვენება მადლით გადარჩენის გამოხატულება?