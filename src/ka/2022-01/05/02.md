---
title: დედამიწა როგორც მოსვენების ადგილი
date: 23/01/2022
---
თქვენი აზრით, რატომ უწოდებენ ხშირად პალესტინას "აღთქმულ მიწას"?

წაიკითხეთ დაბ. 15:13-21. რას ჰპირდება აქ ღმერთი აბრაამს და მის შთამომავლებს?

წაიკითხეთ იესო 11:23. აღწერეთ, როგორ შესრულდა აბრაამისთვის მიცემული აღთქმა. 



როდესაც ღმერთმა ისრაელიანები ეგვიპტის მონობიდან გამოიყვანა, მას განზრახული ჰქონდა, რომ ისინი ქანაანის მიწაზე მიეყვანა, სადაც დაუბრკოლებლად შეძლებდნენ მის მსახურებას და მორჩილებას (იხ. გამ. 8:1; ფსალმ. 104:43-45), ასევე შაბათის სიმშვიდით ტკბობას, რაც იკრძალებოდა ფარაონის მიერ (იხ. გამ. 5:5). ქანაანის მიწა იყო ღმერთის მიერ მათი მამის, აბრაამისთვის აღთქმული მემკვიდრეობა, რომელიც მან თავისი მორჩილებით დაიმსახურა, როდესაც ყური უგდო ღმერთის ხმას, მიატოვა თავისი ქვეყანა და გაემგზავრა აღთქმულ მიწაზე (იხ. დაბ. 11:31-12:4). 

ისრაელიანებისთვის მიწის გადაცემისას ღმერთს არ უნდოდა, რომ ისინი მხოლოდ ამ ტერიტორიის მესაკუთრეები გამხდარიყვნენ. ამ ძღვენით იგი თითოეულს მოიზიდავდა თავისკენ (იხ. გამ. 19:4). უფალს სურდა, რომ ისრაელიანებს ეცხოვრათ იქ, სადაც მასთან ურთიერთობით ტკბობას ყოველგვარი წინაღობის გარეშე შეძლებდნენ და დაუმოწმებდნენ მთელს მსოფლიოს, თუ ვინ არის ჭეშმარიტი ღმერთი და რას სთავაზობს თავის ერს. სამყაროს შექმნის დროინდელი პირველი შაბათის მსგავსად ქანაანის მიწაც იყო საძირკველი, რომელზეც მხსნელთან ახლო ურთიერთობების შენება და მისი მადლით ტკბობა იყო შესაძლებელი.

ორე რჯ. 12:1-14  გვაუწყებს: უფალმა უთხრა ხალხს, რომ სიმშვიდეში არა აღთქმულ მიწაზე დამვკიდრებისას შევლენ, არამედ ამ მიწიდან კერპთაყვანისმცემელთა მოსპობის შემდეგ. ამის შემდეგ ღმერთი აჩვენებს მათ რჩეულ ადგილს, სადაც ის დაივანებს მათ შორის. 

წაიკითხეთ გამ. 20:8-11 და მეორე რჯ. 5:12-15. რომელი ორი მოვლენით აღინიშნება შაბათის სიმშვიდე და როგორ უკავშირდებიან ისინი ერთმანეთს?

ქმნილების შაბათიც ღმერთმა ასევე დაუკავშირა ეგვიპტიდან გათავისუფლებას. მან მოუწოდა ისრაელიანებს, რომ დაეცვათ შაბათი, როგორც სამყაროს შექმნის  და მათი ეგვიპტიდან გათავისუფლების ძეგლი. შაბათის მცნებაში ჩაქსოვილია როგორც სამყაროს შექმნა, ისე გამოსყიდვა. როგორც ვერასდროს ვერ შევქმნიდით საკუთარ თავს, ისე ვერასდროს ვერ გამოვისყიდდით. ამის გაკეთება მხოლოდ ღმერთს შეუძლია. დასვენებისას ჩვენ ვაღიარებთ მასზე დამოკიდებულებას არა მხოლოდ სიცოცხლის მიღების, არამედ გადარჩენის საკითხშიც. შაბათის დაცვა – რწმენით გადარჩენის ნათელი გამოვლინებაა.



როგორ შეუძლია შაბათის დაცვას, რომ დაგვეხმაროს გავიაზროთ ჩვენი სრული ამოკიდებულება ღმერთზე სიცოცხლის მოპოვებისა და გადარჩენის საკითხებში?