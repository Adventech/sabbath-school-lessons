---
title: მის სიმშვიდეში შესვლისას
date: 26/01/2022
---
წაიკითხეთ ებრ. 3:11 და 4:1,3,5,10. რას ამბობს ღმერთი სიმშვიეზე, რომელშიც გვიწვევს? რატომ ეწოდება ამ სიმშვიეს "მისი სიმშვიდე?"

შაბათის მცნებაც გამ. 20:8-11-ში და მისი განმეორებით გაჯღერებაც მოსეს მიერ რჯლ. 5:12-15-ში მოგვიწოდებს გვახსოვდეს, რა მოიმოქმედა ღმერთმა ჩვენთვის. როგორც ვიხილეთ, ქვის ფიქალებზე ამოტვიფრული ღმერთის სიტყვები მიგვითითებენ მისი შემოქმედებითი საქმეების დასასრულზე (იხ. გამ. 31:18; 34:28). მეორე რჯულში ისრაელს მცნებად დაედო შაბათის დაცვა რაც გამომდინარეობდა იქიდან, რომ ღმერთმა დაასრულა მათი ეგვიპტის მონობიდან დახსნის საქმე. ეგვიპტიდან გამოსვლა მიუთითებდა ცოდვისაგან სამუდამო განთავისუფლებაზე, რომელიც ქრისტემ ჯვარზე აღასრულა, როდესაც წარმოთქვა: "აღსრულდა!" (იოან. 19:30). ამიტომ შაბათი ორმაგად კურთხეული და განსაკუთრებულად მნიშვნელოვანია ქრისტიანებისვის. 

უფალი  უბრალოდ დასვენებისკენ კი არა, მის სიმშვიდეში შესვლისკენ მოგვიწოდებს. ბიბლიაში სიტყვა "სიმშვიდე" შეიძლება აღნიშნავდეს სიმშვიდეს ქანაანის მიწაზე (იხ. რჯლ. 3:20), ტაძარს, რომელშიც აღთქმის კიდობანი ინახებოდა (იხ. 2ნეშტ. 6:41), ან შაბათს, რომლის დროსაც ღმერთი და მისი ხალხი "ისვენებენ" თავიანთი საქმეებისგან (გამ. 20:8-11). ახლა უფალი მოგვიწოდებს შევიდეთ მის სიმშვიდეში.

წაიკითხეთ ებრ. 4:9-11,16. რა მოწოდებას შეიცავს ეს მუხლები ჩვენდამი? 

იმსჯელეთ, როგორ შეიძლება ამ მოწოდების პრაქტიკაში განხორციელება. 

შაბათის სიმშვიდით ის ფაქტი აღინიშნება, რომ ღმერთმა დაასრულა სამყაროს შექმნა (იხ. დაბ. 2:1-3; გამ. 20:8-11) ან გამოსყიდვა (იხ. რჯლ. 5:12-15). ამის მსგავსად, ზეციურ ტაძარში იესოს ტახტზე აყვანა არის მიმანიშნებელი იმაზე, რომ მან შესწირა სრულყოფილი მსხვერპლი ჩვენი ხსნისათვის (იხ. ებრ. 10:12-14). 

მიაქციეთ ყურადღება: ღმერთი ისვენებს მხოლოდ მას შემდეგ, რაც უზრუნველყო ჩვენი კეთილდღეობა. სამყაროს შექმნის დროს მან "დაისვენა" ამ პროცესის დასრულების შემდეგ. მოგვიანებით, უფალი ტაძრის სიმშვიდეში იმყოფებოდა მხოლოდ მას შემეგ, რაც აბრაამისათვის აღთქმული მიწის დაპყრობა დავითის გამარჯვებებით დასრულდა და ისრაელი "ცხოვრობდა უსაფრთხოდ" (იხ. 3მეფ. 4:21-25; შეადარეთ გამ. 15:18-21; რჯლ. 11:24; 2მეფ. 8:1-14). ღმერთმა მხოლოდ მას შემდეგ დაიწესა სახლი, რაც ისრაელმა და მისმა მეფემ აიშენეს თავიანთი სახლები.

როგორ შეგვიძლია უკვე ახლა რომ შევიდეთ ღვთის სიმშვიდეში? ანუ როგორ შეგვიძლია ვიყოთ დარწმუნებული გადარჩენაში, რომელიც ქრისტეს მეშვეობით მოდის და არა ჩვენგან?