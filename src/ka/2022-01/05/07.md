---
title: შემოდგომი გამოკვლევისათვის
date: 28/01/2022
---

ძალიან მნიშვნელოვანია, რომ პავლემ ებრაელთა მიმართ წერილში ღვთის მადლით გადარჩენის სიმბოლოდ გამოიყენა სწორედ შაბათის სიმშვიდე, და არა კვირადღის სიმშვიდე. შაბათის სიმშვიდის ამ კონტექსტში მოხსენიება ნიშნავს, რომ მორწმუნე ადამიანები უფრთხილდებოდნენ და იცავდნენ შაბათს. თუმცა ჩვ.წ.აღ.-ით მე-2 საუკუნის დასაწყისიდან ეკლესიაში მნიშვნელოვანი ცვლილებები განხორციელდა. შაბათის დაცვამ დაკარგა გამოსყიდვის სიმბოლური მნიშვნელობა, და ამის ნაცვლად იქცა სიმბოლოდ ერთგულებისა იუდაიზმის და ძველი აღთქმისდამი, რომლის თავიდან არიდებასაც ცდილობდნენ. შაბათის დაცვა "იუდაიზმის" ექვივალეტური გახდა. მაგალითად, ეგნატე ღმერთშემოსილი (რომელიც დაახლოებით ჩვ.წ.აღ.-ით 110 წელს ცხოვრობდა) აღნიშნავს: "ასე უძველესი სამყაროს წესთაწყობის თანახმად მცხოვრებნი უახლოვდებოდნენ ახალ მრწამსს და უკვე აღარ შაბათობდნენ, მაგრამ ცხოვრობდნენ აღგომის ცხოვრებით, რომელშიც ჩვენი ცხოვრება გაბრწყინდა მისი მეშვეობით" (ეგნატე ღმერთშემოსილი, წერილი მაგნიზიელთა მიმართ, გვ.9). ამის მსგავსად მაკრიონ სინოპიელმა თავის მიმდევრებს უბრძანა, რომ შაბათს ემარხულათ, ებრაელებისა და მათი ღმერთის უარყოფის ნიშნად, ხოლო ვიქტორინუსს არ უნდოდა, რომ "იუდეველთა შაბათის დაცვის" შთაბეჭდილება შეექმნა" (ჯაცქუეს Dოუკჰან, Iსრაელ ანდ ტჰე ჩჰურცჰ: თწო Vოიცეს ფორ ტჰე შამე Gოდ, პპ. 41–45). რაკი შაბათის დავამ მადლით გადარჩენის სიმბოლური დატვირთვა დაკარგა, შაბათის სიმშვიდის მნიშვნელობაც ქრისტიანულ ეკლესიაში ფაქტობრივად დაიკარგა.

"შაბათი არის ჩვენი განმწმედი ქრისტეს ძალაუფლების სიმბოლო. შაბათის სიმშვიდე ეძლევა ყველას, ვისაც ქრისტე განწმედს. შაბათი, როგორც უფლის განმწმედი ძალის ნიშანი, მიცემული აქვს ყველას, ვინც ქრისტეს მეშვეობით უფლის ისრაელის ნაწილი ხდება…

შაბათი არის ნიშანი და მოწმობა უფლის შემოქმედებითი საქმეებისა და მისი უდიდესი გამომსყიდველი ძალისა. და თუმცა შაბათი დღე გვახსენებს დაკარგულ სამოთხეს, მაგრამ აგრეთვე გვაუწყებს მაცხოვის მიერ მოცემულ მშვიდობას. და ყველაფერი ბუნებაში იმეორებს მაცხოვრის მოწოდებას: "მოდით ჩემთან, ყოველნო მაშვრალნო და ტვირთმძიმენო, და მე მოგასვენებთ თქვენ" (ელენ უაითი, ქრისტე - წუთისოფლის იმედი, გვ.288,289).

"ცხოვრება ქრისტეში არის ცხოვრება სიმშვიდეში. ქრისტიანმა შეიძლება არ განიცადოს გრძნობების აღმაფრენა, მაგრამ მას უნდა ჰქონდეს ურყევი ნდობა და სიმშვიდე. თქვენი იმედი არის არა თქვენს საკუთარ თავში, არამედ ქრისტეში. თქვენი უძლურება უერთდება მის ძალას, თქვენი უმეცრება — მის სიბრძნეს, თქვენი უმწეობა — მის მარადიულ ძლიერებას. ამიტომ ნუ შეჰყურებთ თქვენს თავს, ნუ გექნებათ ყურადღება კონცენტრირებული თქვენს პიროვნებაზე, არამედ უმზირეთ ქრისტეს. იფიქრეთ მის სიყვარულზე, მისი ხასიათის სრულყოფილებაზე და სილამაზეზე. ქრისტე და მისი თავდადება, ქრისტე და მისი დამდაბლება, ქრისტე მისი სისპეტაკითა და  სიწმიდით, ქრისტე მისი შეუდარებელი სიყვარულით - ეს არის ის, რასაც უნდა ვჭრეტდეთ ჩვენს ფიქრებში." (ელენ უაითი, ქრისტესკენ მიმავალი გზა, გვ. 70,71). 



შეკითხვები მსჯელობისთვის:

1. რით უკავშირდება ერთმანეთს შაბათი და რწმენით გამართლება?

2. რით განსხვავდება შაბათის ჭეშმარიტი დაცვა და მეკანონეობა? როგორ გავიაზროთ ეს განსხვავება და გამოვიყენოთ ჩვენ მიერ შაბათის დაცვის გამოცდილებაში? 