---
title: შემდგომი გამოკვლევისათვის
date: 18/03/2022
---
"ათასი წლის განმავლობაში , პირველ და მეორე აღდგომას შორის, მოეწყობა სამსჯავრო უწმიდურებზე. პავლე მოციქული ამბობს, რომ ეს სასამართლო ქრისტეს მეორედ მოსვლის შემდეგ იქნება: "ამიტომ ნუ განსჯდით უჯამოდ, ვიდრე მოვიდოდეს უფალი, რომელიც განათებს ბნელში დამალულს და გამოაჩენს გულის ზრახვებს და მაშინ ენება თითოეულს ქება ღვთისაგან" (1 კორ. 4:5). დანიელი ამბობს, რომ როდესაც მოვიდა ძველი დღეთა, "სამსჯავრო უზენაესის წმიდანებს გადაეცა". ამ დროს ქრისტეში გამართლებულნი იმეფებენ, როგორც უფლის მღვდლები და მეფენი; იოანე მოციქული თავის გამოცხადებაში ამბობს: "ვიხილე ტახტები და მათზე მჯდომარენი და მათ მიეცათ სამსჯავრო". "ისინი იქნებიან მღვდლები ღვთისა და ქრისტესი და იმეფებენ მასთან ერთად ათას წელიწადს" (გამოცხ. 20:4-6). სწორედ ეს იქნება ის დრო, რომელზეც იწინასწარმეტყველა პავლე მოციქულმა: "წმიდანები განიკითხავენ წუთისოფელს". ქრისტესთან ერთად ისინი განიკითხავენ უწმიდურთ, მათ საქმეებსკანონთა წიგნის, ბიბლიის მიხედვით, განსჯიან ყოველს და გადაწყვეტენ თითოეული ადამიანის ბედს მათი მიწიერი საქმეების მიხედვით და სიკვდილის წიგნში, თითოეულის სახელის გასწვრივ, ჩაწერენ გამოტანილ განაჩენს.

ქრისტე და მისი გამოსყიდულნი განაჩენს გამოუტანენ სატანას და მის ბოროტ ანგელოზებს. პავლე მოციქული ამბობს: "ნუთუ არ იცით, რომ ანგელოზებს განვიკითხავთ?" იუდა მოციქულიც აცხადებს: "ხოლო ანგელოზნი, რომელთაც არ დაიცვეს თავიანთი ღირსება, არამედ მიატოვეს თავიანთი სავანე, საუკუნო წყვდიადისა ბორკილების ქვეშ შემოინახა, რათა დიად დღეს იქნან განკითხულნი" (იუდ. 6)." (ელენ უაითი. დიადი ბრძოლა, გვ. 660-661)

შეკითხვები მსჯელობისთვის

რას გვეუბნება უწმიდურთა განკითხვისას სამსჯავროში წმიდათა მონაწილეობა (იხ. 1 კორ. 6:3; იუდ. 6) ღმერთის შესახებ? რამდენად ცხადად შეგვიძლია მისი სამართლიანობისა და სიკეთის დანახვა იმაში, თუ როგორ მოექცევა ცოდვასა და ბოროტებას?

წაიკითხეთ გამ. 32:32; ფს. 55:9; 68:29; 138:16; ეს. 4:3; დან. 12:1; მალ. 3:16; ლუკ. 10:20; გამოცხ. 13:8; 17:8. ამ მუხლებში ნახსენებია ღმერთის ზეციური წიგნები. რა წერია ამ წიგნებში? რატომ არის ასეთი მნიშვნელოვანი, მაგალითად ის, რომ ღმერთმა ჩაიწეროს ჩვენი ცრემლები (იხ. ფს. 55:9)? თუ ღმერთმა ყველაფერი იცის, მაშინ რისთვის არის საჭირო ამ ტიპის ჩანაწერები?

როგორ ფიქრობთ, რატომ არის ასეთი მნიშვნელოვანი, რომ ებრაელთა მიმართ წერილი მთავრდება დანიელის მე-7 თავის აღთქმებზე მინიშნებით? რატომ არის ეს კავშირი განსაკუთრებულად მნიშვნელოვანი იესოს ზეციური მსახურების კონტექსტში? რა არის ნათქვამი დანიელის მე-7 თავში ყოველივე მიწიერისა და ცოდვილის დასასრულზე?