---
title: ღმერთთან მისულნი – ყოვლისგამკითხავნი
date: 14/03/2022
---

წაიკითხეთ ებრ. 12:23. თუ ეს დღესასწაულია, რატომ არის ღმერთი ყოვლისგამკითხავად მოხსენიებული? რა შემთხვევაში შეიძლება სამსჯავრო იქცეს დღესასწაულად? წაიკითხეთ ასევე დან. 7:9,10, 13-22.

ებრ. 12:22-24-ში აღწერილი დრესასწაული მომავალ სამსჯავროზე მიგვანიშნებს. თავში მსაჯული-ღმერთი ზის და გადახსნილი აქვს ზეციური წიგნები, სამსჯავროს დასასრულს კი ღვთის ერი მიიღებს სასუფეველს (მუხლი 28). 

ეს სცენა გვაგონებს დიად სამსჯავროს მეორედ მოსვლის წინ, რომელიც დანიელის მე-7 თავშია აღწერილი. იქ აღწერილია სამსჯავრო, სადაც ღმერთი, "ძველი დღეთა" (მუხლი 9), ცეცხლოვან ტახტზეა დაბრძანებული და  ანგელოზთა "ათასის ათასნი ესახურებიან" (მუხლი 10). "წიგნები გადაიშალა" (მუხლი 10) და სასჯავროს "უზენაესის წმიდათა" სასარგებლოდ გამოაქვს განაჩენი, რომლებიც შემდეგ "სამეფოს დაეუფლნენ" (მუხლი 22).

ანალოგიურად, ებრ. 12:22-29-ში ასახულია სამჯსავროს სცენა სიონის მთაზე, ზეციურ იერუსალიმში, სადაც "ყოვლისგამკიცხველი" ღმერთი "ანგელოზთა ურიცხი სიმრავლით" არის გარემოცული. აქაც ვხვდებით ცეცხლს (მუხლი 29). აქაც მიდის საუბარი წიგნებზე, რომლებშიც წმიდები არიან ჩაწერილი (მუხლი 23), რაც მათთვის სასიკეთო გადაწყვეტილებაზე მეტყველებს.

ამ სცენის ცენტრში იესოა (მუხლი 24). ებრაელთა მიმართ წერილის მეორე თავში იგი აღწერილი იყო, როგორც კაცის ძე, რომელიც  დიდებითა და პატივით გვიგვინოსან იქმნა  ჩვენი გულისთვის სიკვდილს გამო (მუხლი 9). მე-10 მუხლის თანამხად, "კაცის ძე"(მუხლი 6) იტანჯა იმისათვის, რომ "მრავალი ძე მიეყვანა დიდებამდე", ანუ რომ მორწმუნეებსაც შესძლებოდათ ყოფილიყვნენ "დიდებითა და პატივით დაგვირგვინებული". ახლა ახალი აღთქმის სიკეთეთა დამსახურებით (იხ. ებრ. 12:22-24) "ძემ" მიიყვანა მორწმუნეები სიონზე, ზეციურ იერუსალიმში, სადაც მათ აღთქმული სასუფეველი ელით (მუხლი 28).

კეთილია თუ საზარელი დაწყებული სამსაჯვროს უწყება თანამედროვე სამყაროსთვის (იხ. გამოცხ. 14:7)?

ამრიგად, სამსაჯვრო – კეთილი უწყებაა ყველა მორწმუნესთვის, ვინაიდან განაჩენი მათ სასარგებლოდ იქნება გამოტანილი. სამსჯავრო გაამართლებს მათ და სასიკვდილო განაჩენს გამოუტანს მტერს, გველეშაპს, რომელიც დგას ყველა იმ საზარელი მხეცის უკან, მორწმუნეებს რომ დევნიდნენ წარსულში (იხ. დან. 7) და იმავეს გააგრძელებენ მომავალშიც (იხ. გამოცხ. 13).

როგორ გვეხმარება დღეს შესწავლილი ჭეშმარიტებები იმის გააზრებაში, რომ ღმერთის სამსჯავრო, რომელიც სამი ანგელოზის ხარებაშია მოხსენიებული, კეთილი უწყებაა ჩვენი დროისთვის? იხ. გამოცხ. 14:6,7; შეადარეთ რჯლ. 32:36; 1 ნეშტ. 16:33-35. 