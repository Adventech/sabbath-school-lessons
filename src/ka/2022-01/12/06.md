---
title: ვიყოთ მადლიერნი
date: 17/03/2022
---
ებრაელთა მიმართ მე-12 თავი სრულდება შემდეგი დარიგებით: საუკეთესო, რაც შეგვიძლია გავაკეთოთ ღმერთის მიერ ჩვენთვის ჩადენილ სასწაულებზე საპასუხოდ –  მადლიერების გამოხატვაა მისთვის სათნო მსახურებით.

შეადარეთ ებრ. 12:28 და 13:15,16. როგორ შეგვიძლია, რომ სათნოდ ვემსახუროთ ღმერთს? 

ძველაღთქმისეულ სისტემაში ადამიანები მადლიერებასა და მონანიებას ცხოველების მსხვერპლად შეწირვით გამოხატავდნენ, ეს მსხვერპლი თაყვანისმცემელთა გულითადი მადლიერებისა და გულწრფელი ონანიების ნიშნაი იყო. ფსალმუნებში და წინასწარმეტყველთა მეშვეობით ღმერთმა ნათლად დაგვანახა, რომ სინამდვილეში მას არა ცხოველთა მსხვერპლი, არამედ მადლიერება, კეთილი საქმეები და თაყვანისმცემელთა სიმართლე სჭირდება (იხ. ფსალმ. 50:7-21; ეს. 1:11-17).

პავლე მოციქული გვთავაზობს ღმერთის თაყვანისცემას ზეციურ საწმიდარში ლოცვების აღვლენით, ქების მსხვერპლით, აღსარებით, მადლიერებითა და კეთილი საქმეებით, ვინაიდან მხოლოდ ასეთი თაყვანისცემა ჰგვრის ღმერთს სიამოვნებას. ჩვენ მოგვაქვს ამ ტიპის მსხვერპლი დედამიწაზე, ღმერთი კი სათნოდ მიიღებს მას ზეცაში. პავლეს დარიგება თავის თავში აერთიანებს ყველა მოწოდებას, რომელსაც მთელი წერილის განმავლობაში აკეთებდა, - იესოს სახელის აღსარებას (იხ. ებრ. 3:1; 4:14; 10:23) და სიქველის საქმეთა გაგრძელებას (იხ. ებრ. 6:10-12; 13:1,2,16).

მოციქული მოუწოდებს მკითხველებს, რომ "სათნოდ ვემსახურებით ღმერთს, მოშიშებით და მოწიწებით" (ებრ. 12:28). ეს გულისხმობს, რომ ახლა მორწმუნეები ნამდვილად სამღვდელო ერია, რომელიც იესოს მსხვერპლმა სრულყო და განწმიდა (იხ. ებრ. 10:10-14; 19:23). ეს შეესაბამება ღმერთის პირვანდელ ჩანაფიქრს ისრაელთან მიმართებით – მათი სამღვდელო ერად ქცევა, რომლის მეშვეობითაც სამყაროს მაცნობს კეთილ უწყებას ხსნის შესახებ (იხ. გამ. 19:4-6; 1პეტრ. 2:9,10; გამოცხ. 1:6; 5:10).

ებრ. 13:1-6 განმარტავს, თუ რას ნიშნავს პრაქტიკულად სკიეთის კეთება და იმის გაზიარება, რაც გაგვაჩნია. ეს ძმური სიყვარულის გამომჯღავნებას ნიშნავს, ისე, როგორც ამას იესო აკეთებდა ჩვენთან მიმართებით (იხ. ებრ. 2:11,12), ნიშნავს სტუმართმოყვარეობას, პატიმართა და უპოვართა მონახულებას (იხ. ებრ. 13:3), მრუშობისა და ვერცხლმოყვარეობის თავიდან არიდებას.

რატომ არის მნიშვნელოვანი კეთილი საქმეების განხილვა ღმერთის თაყვანისცემის ნაწილად? ამავე დროს როგორ შეიძლება დამახინჯდეს ღმერთისთვის შეწირული  ჩვენი სულიერი მსხვერპლი? იხ. ეს. 1:11-17. 