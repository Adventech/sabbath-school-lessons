---
title: შეუძვრელი სასუფეველი
date: 15/09/2021
---
ღმერთმა თქვა, რომ შეარყევს ცასა და დედამიწას, ანუ გაანადგურებს მტრულ ძალებს. მაგრამ არის ის, რისი შერყევა და დანგრევაც შეუძლებელია.

შეადარეთ ფს. 15:5,8; 61:3; 111:6 და ებრ. 12:27. ამ მუხლების თანახმად, რა არის შეურყეველი?

არაერთ თანამედროვე თარგმანში ებრ. 12:27-ში მოიაზრება, რომ ზეცისა და ქვეყნის შერყევა მათ განადგურებას და სამუდამოდ გქრობას უნდა ნიშნავდეს. 

თუმცა ბიბლია ნათლად გვეუბება, რომ ღმერთი შექმნის ახალ ცას და ახალ დედამიწას (იხ. ეს. 65:17; გამოცხ. 21:1-4), ჩვენ კი მკვდრეთით აღვდგებით და მივიღებთ ახალ სხეულს (იხ. 1 თეს. 4:13-17; ფილიპ. 3:20) ამ დედამიწაზე. ამრიგად შერყევა გულისხმობს ქმნილების განწმედასა და განახლებას, და არა სრულ განადგურებას. მთელი ქმნილება განახლდება, გამოსყიდულნი კი განახლებულ დედამიწაზე იცხოვრებენ.

მაგრამ არის ის, რისი შერყევაც შეუძლებელია, მაგალითად – მართლები. ისინი არ დაეცემიან, ვინაიდან ღმერთის მორწმუნენი არიან. შემოქმედი მფარველობს მათ და აძლევს გადარჩენის გარანტიას.

მიაქციეთ ყურადღება, რომ ებრაელთა მიმართ წერილში მუდმივობა და სტაბილურობა იესოსთან არის დაკავშირებული. ებრ. 1:10-12 ამბობს იესოზე:" და თავდაპირველად შენ დააფუძნე, უფალო, მიწა, და შენი ხელით შექმნენი ცანი. ისინი გარდავლენ, ხოლო შენ წარუვალი ცარ, და ყველაფერი დაძველდება, როგორც სამოსა. სამოსივით შეგრაგნი მათ და შეიცვლებიან, თავად კი უცვლელი ხარ, და არასდროს დასრულდება შენი წლები".

წერილში ასევე ნათქვამია, რომ იესოს მღვდლობა საუკუნო იქნება (იხ, ებრ. 7:3,24), ისევე, როგორც გამოსყიდულთა მემკვიდრეობა (იხ. ებრ. 10:34). უკანასკელ სამსჯავროზე უდრეკი იქნება ის, ვიც იესოშია დაფუძნებული.

ებრ. 12:28-ში ასევე წერია, რომ ჩვენ მივიღებთ "შეუძვრელ სასუფეველს". ეს მინიშნებაა დან. 7:18-ზე, სადაც ნათქვამია, რომ წმიდები "მიიღებენ სამეფოს და უკუნითი უკუნისამდე იმეფებენ ამ სამეფოზე". ამ სასუფეველზე დან. 2:44-შიც არის ნათქვამი, რომ ის "უკუნისამდე არ დაიქცევა". მეფობა ეკუთვნის ძეს, მაგრამ ის გვიწილადებს მას ჩვენ. გამოცხ. 20:4-ში ხაზგასმულია, რომ მასთან ერთად ჩვენც განვიკითხავთ ჩვენს მავიწროვებელ ბოროტ ძალებს (იხ. 1 კორ. 6:3).

ადვილია თუ არა თქვენი შერყევა? თუ კი, მაშინ რა შეგიძლიათ გააკეთოთ ამ მნიშვნელოვან საკითხში დახმარების მისაღებად? იხ. ეფეს. 4:14.