---
title: შემდგომი გამოკვლევისათვის
date: 18/12/2020
---
წაიკითხეთ თავი "შაბათი" ე. უაითის წიგნიდან "ქრისტე - წუთისოფლის იმედი" (გვ. 281-289).

"ებრაელებისათვის მიცემული არცერთი მცნება ის არ განასხვავებდა ისრაელიანებს სხვა ერებისაგან, როგორც შაბათი. ღმერთს სურდა, რომ შაბათის დაცვა განმასხვავებელი ნიშანი ყოფილიყო ებრაელთათვის, როგორც ნიშანი ერთგულებისა. იგი იყო მათი კერპთაყვანისმცემლობისაგან გამოყოფისა და ჭეშმარიტ ღმერთთან კავშირის ნიშანი. მაგრამ შაბათის სიწმიდის დაცვისათვის ადამიანები თვითონ უნდა ყოფილიყვნენ წმიდები. ამიტომ რწმენით უნდა გახდნენ ისინი ქრისტეს სიმართლის თანაზიარნი. უფალმა მისცა ისრაელს მცნება: "გახსოვდეს შაბათი დღე რათა წმიდაჰყო იგი". და აგრეთვე თქვა: "წმიდა ერი უნდა იყოთ ჩემთვის" (გამოს. 20:8; 22:30). მხოლოდ ამ პირობით შეიძლებოდა ისრაელიანებისათვის შაბათი ყოფილიყო ღმერთის ერთგულების ნიშანი" (ე. უაითი. ქრისტე - წუთისოფლის იმედი. გვ. 283).

"ამიტომ შაბათი არის ჩვენი განმწმედი ქრისტეს ძალაუფლების სიმბოლო… როგორც უფლის განმწმედი ძალის ნიშანი, მიცემული აქვს ყველას, ვინც ქრისტეს მეშვეობით უფლის ისრაელის ნაწილი ხდება" (გვ. 288).

**შეკითხვები მსჯელობისათვის:**

`1. მეშვიდე დღის ადვენტისტებს ხშირად გაჰყავთ დრო იმაზე მსჯელობაში, თუ რისი კეთება არ შეიძლება შაბათს. შეიმუშავეთ შეკითხვების ნუსხა, რომელიც დაეხმარება შაბათის დამცველებს, რომ ყურადღება გაამახვილონ განვლილი გაკვეთილის იდეებზე და გამოყოფს შაბათს, როგორც საგანმანათლებლო გამოცდილებას. მაგალითად: "რომელი ჩემი ქმედებები მეხმარება შაბათს მეტი შევიტყო ღმერთის ხასიათზე?`

`2. გააანალიზეთ ზემოთ მოყვანილი ე. უაითის ციტატები. მათში ნაგულისხმებია, რომ შაბათის მხოლოდ გარეგნულად აღნიშვნა არ გამოარჩევს შაბათის დამცველებს საზოგადოებაში. როგორები უნდა იყვნენ ის ადამიანები, ვინც ქრისტეს სიმართლის თანაზიარნი არიან და გახდნენ "წმიდები"? რა კავშირშია ეს შაბათთან?`

`3. როგორ შეგიძლიათ გაამდიდროთ შაბათის აღნიშვნის თქვენი გამოცდილება? დაასახელეთ სამი მიზანი, რომელიც ყურადღებას ამახვილებს იმაზე, თუ რა გსურთ შეიტყოთ შაბათის დაცვის მეშვეობით მომდევნო თორმეტი თვის განმავლობაში.`