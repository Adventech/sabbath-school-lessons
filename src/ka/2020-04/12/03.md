---
title: ხელახალი აღმოჩენის დრო
date: 14/12/2020
---
როდესაც მოსეს ისრაელიანები ეგვიპტიდან უნდა გამოეყვანა, ცხადი გახდა, რომ მათ დაკარგული ჰქონდათ თავიანთი, როგორც ღვთის შვილების პერსპექტივა. მათ ხელახლა უნდა აღმოეჩინათ, ვინ არის ღმერთი, რომელსაც სურს მათი მხრიდან თაყვანისცემა და ამდენ დაპირებას აძლევს გასაოცარი მომავლის შესახებ. შაბათი - საკვანძო საგანმანათლებლო გამოცდილებაა ამ განმეორებითი აღმოჩენის პროცესში. ის აგრეთვე მკაფიო მინიშნებაა სხვა ერებისათვის ღმერთსა და რჩეულ ერს შორის განსაკუთრებული ურთიერთობის შესახებ. მანანის გამოცდილება - ისრაელიანთა განათლების მეთოდია ღმერთისთვის.

`რა გაკვეთილები მიიღეს ისრაელიანებმა შაბათთან დაკავშირებით? იხ. გამ. 16:14-29.`

ღმერთმა უზრუნველყო მანანის სასწაული ისრაელიანთათვის და ყოველდღიურად აძლევდა მათ საკმარისი ოდენობის საკვებს. მას რომ საჭირო რაოდენობაზე მეტის მოგროვების უფლება მიეცა მათთვის, შედეგად მათ შეეძლოთ საერთოდ დაევიწყებინათ, ვინ იყო მათი დამპურებელი. ამიტომ ის ყოველ დღე ახდენდა მათთვის სასწაულს და ისინი ხედავდნენ ღმერთის ზრუნვას. თუმცა შაბათობით სიტუაცია განსხვავებული იყო, რადგან ეს დღე განსაკუთრებული უნდა გამხდარიყო. ამ დროს ორი სასწაული ხდებოდა: პარასკევს საკვების რაოდენობა ორმაგდებოდა და ის არ ფუჭდებოდა შაბათის დღე-ღამის განმავლობაში. ამიტომ შაბათს ისრაელიანები თავისუფალი იყვნენ შრომისაგან, რომ თავიანთი ღმერთით  აღფრთოვანების საშუალება ჰქონოდათ და  ხელახლა აღმოეჩინათ, რას ნიშნავს იყო ღვთის ხალხი.

ისრაელიანებს მანანით ორმოცი წლის განმავლობაში უნდა ეკვებათ (იხ. 16:35). ღმერთმა აგრეთვე უბრძანა მოსეს, რომ შეენახა ერთი ღომერი მანანა იმის გასახსენებლად, თუ როგორ აპურებდა ის მათ უდაბნოში (იხ. გამ. 16:32,33). გარდა ამისა, ეს უნდა ყოფილიყო შეხსენება შაბათის დღის განსაკუთრებული გამოცდილების შესახებ.

ბიბლია მოგვითხრობს სხვა შემთხვევებსაც, როდესაც ღმერთი განუმარტავდა ისრაელიანებს, რომ შაბათი - განსაკუთრებული დღეა.

შაბათი იყო ის საშუალება, რომლითაც ღმერთი დაეხმარა ისრაელიანებს მათი იდენტობისა და მათი ღმერთის ხელახლა აღმოჩენაში. იგი მოუწოდებდა მათ მორჩილებისა და შაბათის წმიდად გამოყოფისკენ, მაგრამ ეს ხდებოდა მათი შემოქმედის ხასიათის უფრო სიღრმისეულად  გააზრების განვითარების კონტექსტში და აღთქმის გრძელვადიანი ურთიერთობის დამყარებას ეხებოდა.

`თქვენ ესაუბრებით მოზარდს, რომელიც შაბათს მოსაწყენად მიიჩნევს. ის მხოლოდ იმიტომ იცავს მას, რომ ბიბლია და მშობლები ავალებენ ამას. რას ურჩევდით მოზარდს, რომ დაეხმაროთ მას შაბათის, როგორც დადებითი საგანმანათლებლო გამოცდილების აღმოჩენაში?`