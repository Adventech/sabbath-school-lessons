---
title: შემდგომი გამოკვლევისათვის
date: 30/10/2020
---
წაიკითხეთ ე. უაითის წიგნიდან "აღზრდა" თავი - "ღმერთისაგან გამოგზავნილი მასწავლებელი" (გვ. 73-83).

"ღმერთისაგან გამოგზავნილმა მასწავლებელმა ჩაგვიტარა ნამდვილი აღმზრდელობითი საქმიანობის გაკვეთილები. ამ საქმიანობის შესახებ დღეს, როგორც იმ საქმიანობის შესახებ, რომელსაც მან დასაბამი დაუდო თვრამეტი  ასწლეულის წინ (ეს სიტყვები პირველად 1903 წელს გამოქვეყნდა), თავად მხსნელი ამბობდა:

"მე ვარ პირველი და უკანასკნელი და ცოცხალი";

"მე ვარ ანი და ჰაე, დასაბამი და დასასრული" (გამოცხ. 1:17; 21:6).

ასეთი მასწავლებლის თანდასწრებით და ღვთიური აღზრდის მიღების შესაძლებლობის არსებობისას  რა შეიძლება იყოს იმაზე უგუნური, ვიდრე მისწრაფება მის გარეშე აღზრდისაკენ, მისწრაფება ბრძენობისკენ თვით სიბრძნისაგან განცალკევებით, ერთგულება ჭეშმარიტების უარყოფასთან ერთად, ნათლის ძიება თვით სინათლისგან მოშორებით და სიცოცხლის გარეშე არსებობა, სიცოცხლის წყაროსთვის ზურგის შექცევა და ისეთი წყალსატევების ამოკვეთა, რომლებიც წყალს არ ინახავენ.

იჩქარეთ, სანამ ის გვიხმობს: "თუ ვინმეს სწყურია, ჩემთან მოვიდეს და შესვას. ვისაც ჩემი სწამს როგორც წერილი ამბობს, მისი წიაღიდან იდინებენ ცოცხალი წყლის მდინარეები". "წყალი, მე რომ მივცემ, მასში გადაიქცევა წყლის წყაროდ, რომელიც საუკუნოდ იდინებს" (იოან. 7:37,38; 4:14)" (ე. უაითი. აღზრდა, გვ. 83).

"ძვირფასო მასწავლებელო, როდესაც გრძნობ ძალისა და ხელმძღვანელობის სჭიროებას, რომელსაც ვერ დააკმაყოფილებს ვერცერთი ადამიანური წყარო, გთხოვ, რომ მხედველობაში იქონიო აღთქმები იმისა, ვინც ყველაზე საკვირველი მრჩეველია.

"აჰა, შენს წინაშე დავდგი ღია კარი, რომლის დაკეტვაც არავის ძალუძს" (გამოცხ. 3:8).

"მომიხმე მე და გიპასუხებ" (იერემ. 33:3). "გასწავლი შენ და დაგაყენებ სწორ გზაზე, რომლითაც ივლი, თვალს დავიჭერ შენზე"(ფსალმ. 31:8).

"აჰა, მე თქვენთანა ვარ დღენიადაგ საუკუნის დასასრულამდე" (მათ. 28:20).

როგორც თქვენი საქმიანობის უმაღლეს სამზადისზე, მე მიგითითებთ მასწავლებლებს შორის ყველაზე გამორჩეულის სიტყვებზე, ცხოვრებასა და მეთოდებზე. მე გთხოვთ, რომ ისწავლოთ მისგან. ის არის თქვენი ნამდვილი იდეალი. უმზირეთ მას მანამ, სანამ მისი სული არ დაეუფლება თქვენს გულსა და ცხოვრებას.

"ვხედავთ უფლის დიდებას, როგორც სარკეში, და გარდავისახებით დიდებიდან დიდებაში" (2კორ. 3:18).

აი, თქვენს მოსწავლეებზე ბატონობის საიდუმლო. მიჰყევით მას" (ე. უაითი. აღზრდა, გვ. 282). 

**შეკითხვები მსჯელობისათვის:**

`1. რა  ღირებულებები და ქმედებები იქნება მნიშვნელოვანი ქრისტიანი მასწავლებლებისა და მოსწავლეებისათვის, რომლებიც სერიოზულად ეკიდებიან მთავარი მასწავლებლისგან სწავლის იდეას?`

`2. ქრისტიან  მშობლებსა და მასწავლებლებს ამაღლებული მიზანი აქვთ – აირეკლონ ღმერთის ხასიათი, რომელიც იესოში გაგვეცხადა. რა უნდა გავაკეთოთ, თუ ვერ ვაღწევთ ამ მიზანს?`

`3. კლასში ერთად განიხილეთ ხუთშაბათის გაკვეთილის ბოლო შეკითხვა. რას გვიხსნის ღმერთის ხასიათის შესახებ იესოს შობა, ცხოვრება და სიკვდილი? რატომ უნდა იყოს ეს ჩვენთვის ნუგეში, განსაკუთრებით მძიმე განსაცდელების პერიოდში?`