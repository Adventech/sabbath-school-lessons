---
title: როცა დიად მოძღვართან სწავლობ
date: 27/10/2020
---
`რა აღელვებდა პავლეს, როდესაც წერდა წერილს ქრისტიანული საკრებულოსათვის ფილიპოში? იხ. ფილიპ. 2:1-4; 4:2,3.`

ფილიპ. 2:1-11 - ერთ-ერთი ყველაზე გულში ჩამწვდომი ფრაგმენტია მთელ ბიბლიაში. აქ განიხილება ქრისტეს მარადიული წინარეარსებობა, მისი ღვთაებრიობა, განკაცება, ადამიანური ბუნება, სიკვდილი ჯვარზე. ამ ნაწყვეტში აღწერილია ხანგრძლივი, რთული, დაღმასვლის გზა, რომელიც იესომ ზეციდან გოლგოთამდე  გაიარა (იხ. ფილიპ. 2:5-8). მაგრამ ამ მუხლებში ასევე აღწერილია ისიც, თუ როგორ აღამაღლებს მამა იესოს მთელი სამყაროს სათაყვანებელ მდგომარეობამდე (იხ. ფილიპ. 2:9-11). მოცემულ მონაკვეთში ბევრი გასაოცარი ჭეშმარიტებაა გაერთიანებული.

რას წაუმძღვარებს პავლე ფილიპ. 2:5-11 ფრაგმენტს? იესოს ცხოვრებიდან პავლეს მიერ პატივმიგებული რომელი მოვლენების ანარეკლის ხილვა სურს მოციქულს მორწმუნეთა ცხოვრებაში? იხ. ფილიპ. 2:6-11.

`პავლე იმედოვნებს, რომ კამათის მოყვარული ფილიპელები ისწავლიან იესოსგან.  თუკი მან შეძლო, რომ მიეღო ადამიანის ხატება - "მონის ხატება, გახდა კაცთა მსგავსი" (ფილიპ. 2:7) - და ჯვარცმასაც კი დამორჩილდა, რამდენად უფრო მეტად უნდა ემორჩილებოდნენ ისინი ერთმანეთს სიყვარულით?`

მოციქული გვახსენებს, რომ მთავარი მოძღვრისაგან, იესოსგან ბევრი გვაქვს სასწავლი. ჩვენ გამოგვაქვს გაკვეთილები იმ ამბებიდან, რომლებსაც ის აზიარებდა თავისი მიწიერი მსახურების დროს, მის მიერ მოხდენილი სასწაულებიდან და მისი გარშემომყოფებისდამი დამოკიდებულებიდან. ჩვენ შეგვიძლია ვისწრაფვოდეთ, რომ  ადამიანებთან ურთიერთობა მისი დიადი შემწყნარებლობის მაგალითზე დაყრდნობით  დავამყაროთ და მთელი ყურადღება მივაპყრათ მის მზაობას –ზეცის დიდება გაცვალოს ბაგაზე (რამხელა გაკვეთილია ჩვენთვის!).

ამის საპირისპიროდ, წუთისოფელი მეტისმეტად ხშირად მოგვიწოდებს  საკუთარი თავის განდიდებისა და ჩვენი მიღწევებით ტრაბახისკენ. ბეთლემის ბაგის მახლობლად და მთავარ მოძღვართან ჩვენ სრულიად სხვა გაკვეთილს ვითვისებთ, კერძოდ: ღმერთის დიად საქმეს აღზრდის, განათლებისა და გადარჩენის კუთხით ასრულებენ არა საკუთარი თავის განდიდების მეშვეობით, არამედ ღმერთის წინაშე თვინიერებისა და სხვებისადმი მსახურების გზით.

`გქონიათ თუ არა შემთხვევა, როდესაც თქვენს თვინიერებას მოუცია კარგი შესაძლებლობა, რომ სხვებისთვის ქრისტეს ხასიათი წარმოგეჩინათ?`