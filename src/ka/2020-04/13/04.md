---
title: და მაშინ გავიგებთ
date: 22/12/2020
---
"ზეცა - ეს სულ სხვა სკოლაა. იქ სამყაროს შეისწავლიან, მასწავლებელი კი თავად შემოქმედია. ამ სკოლის ფილიალი ედემის ბაღში დაფუძნდა, და როდესაც ხსნის გეგმა აღსრულდება, ედემის სკოლაში სწავლა კვლავ გახდება შესალებელი" (ე. უაითი. აღზრდა, გვ. 301).

ადამიანთა უმეტესობას ძალიან ბევრი კითხვა აქვს - ცოდვაზე, ტანჯვაზე, ავადმყოფობებზე, სიკვდილზე, სხვადასხვა მოვლენის მიზეზებზე და სხვ. ჩვენც გვაქვს შეკითხვები ბუნების სამყაროსა და ყველა მისი საიდუმლოების შესახებ.  მიუხედავად იმისა, რომ მეცნიერებამ, რომელიც გვეხმარება სამყაროს შესახებ ცოდნის გაღრმავებაში, წარმოუდგენელი პროგრესი განიცადა, ჯერ მაინც ბევრი რამ რჩება ჩვენი გაგების მიღმა.

სიცოცხლის უმარტივესი ფორმებიდან, ცამდე, რომელიც ჩვენს თავზეა, სუბატომური ნაწილაკების მოძრაობიდან, სპირალურ გალაქტიკებამდე, რომლებიც მთელ კოსმოსშია მიმოფანტული, ჩვენ ვაწყდებით სინამდვილეს, რომელიც იმაზე უფრო ფართე და ღრმაა, ვიდრე ჩვენს გონებას შეუძლია რომ აღიქვას, განსაკუთრებით იმ მცირე დროის პირობებში, რომელიც გაგვაჩნია აქ და ახლა იმისათვის, რომ გამოვიკვლიოთ ყველა ეს მოვლენა. სხვა მხრივ, როდესაც მათი კვლევა მარადიულობის განმავლობაში შეგვეძლება, უეჭველად მრავალ საიდუმლოს აეხდება ფარდა.

წაიკითხეთ ქვემოთ მოყვანილი მუხლები. რას გავიგებთ ცოდვის, ტანჯვისა და სიკვდილის სამწუხარო ისტორიის დასრულების შემდეგ?

`1კორ. 13:12`

`1კორ. 4:5`

ღმერთის სიტყვა შეიცავს დაპირებებს იმის შესახებ, რომ ჩვენ შევიტყობთ საიდუმლოებებს, რომლებიც ახლა  დაფარულია ჩვენთვის. რა საოცარი იმედია: როგორც კი ვიხილავთ და გავიგებთ ყველაფერს, რაც ახლა მიუწვდომლად გვეჩვენება, ჩვენს გულებს ღმერთის ქება აავსებს! ახლა ჩვენთვის მთავარია, რომ მივსდიოთ ჩვენს რწმენას, ვენდობოდეთ ღმერთის დაპირებებს, ვიცხოვროთ მიღებულ სინათლესთან შესაბამისობაში და ბოლომდე მოვითმინოთ. კეთილი უწყება ის არის, რომ ყველაფერი შეგვიძლია ჩვენს განმამატკიცებელ იესო ქრისტეში (იხ. ფილიპ. 4:13).

`რომელი რთული შეკითხვები გიმძიმებს გულს? რა გეჩვენებათ ახლა მეტად მიუწვდომლად? როგორ შეუძლია ღმერთის იმ საკითხებში ნდობის გამოცდილებას, რომელიც გესმით, რომ დაგეხმაროთ მიანდოთ ისიც, რაც ამ ეტაპზე თქვენთვის გაუგებარია?`