---
title: მკვდართა ბედი
date: 20/12/2020
---
1600-იან წლებში ფრანგი ფილოსოფოსი, სწავლული და მწერალი, ბლეზ ბასკალი მსჯელობდა კაცობრიობის მდგომარეობის შესახებ. მისთვის სავსებით ცხადი იყო ერთი მომენტი: იმის მიუხედავად, რამდენად დიდხანს ცხოვრობდა ადამიანი (იმ დროში ადამიანთა სიცოცხლე არც ისე ხანრგძლივი იყო) და რამდენად კარგი იყო მისი ცხოვრება (იმ დროში ცხოვრება არცთუ ისეთი მშვენიერი იყო), ადრე თუ გვიან ეს ადამიანი კვდებოდა.

უფრო მეტიც, რაც არ უნდა ხდებოდეს სიკვდილის შემდეგ, ყველაფერი ეს გაცილებით, უსასრულოდ უფრო დიდხანს გაგრძელდება, ვიდრე მიწიერი ცხოვრების ხანმოკლე პერიოდი, რომელიც სიკვდილს უძღოდა წინ. აქედან გამომდინარე, პასკალს მეტად ლოგიკურად მიაჩნდა ის, რომ ადამიანმა უნდა გაარკვიოს, რა ბედი ეწევათ მკვდრებს. მას უკვირდა, როდესაც ხედავდა, როგორ ღელავენ ადამიანები თანამდებობის დაკარგვის ან მათი პატივის რაიმე წარმოსახვითი შეურაცხყოფის გამო და ამასთან ერთად არანაირ ყურადღებას არ უთმობენ იმ საკითხს, თუ რა მოხდება მათი სიკვდილის შემდეგ. და პასკალი მართალი იყო.

ადამიანებს, რომლებმაც ხსნა იესოში იპოვეს, ბიბლია არაერთ დაპირებას სთავაზობს იმასთან დაკავშირებით, რაც მათ მომავლაში ელით.

`წაიკითხეთ შემდეგი მუხლები. რა იმედს გვაძლევს ისინი? იხ. იოან. 6:54; 3;16; 1იოან. 5:13; 1ტიმ. 1:16; იოან. 4:14; 6:40; იუდ. 1:21; ტიტ. 3:7;`

საუკუნო სიცოცხლეს აზრი მხოლოდ ჯვრის ფონზე აქვს. სამყაროს შემოქმედმა, მან, ვინც "შექმნა საუკუნენი" (ებრ. 1:2), რომლითაც "ვცოცხლობთ, ვიძვრით და ვარსებობთ" (საქმე. 17:28),

ღმერთმა გადაწყვიტა, რომ ადამიანის ხორცი შეესხა და ამ ხორცით მომკვდარიყო… რისთვის? იმისთვის რომ საბოლოოდ მიწის მტვრად ვიქცეთ, როგორც გზატკეცილზე მანქანის მიერ გატანილი ცხოველები?

აი, რატომ არის ახალი აღთქმა განმსჭვალული დაპირებებით საუკუნო სიცოცხლის შესახებ, რადგან მხოლოდ მარადიულობა გვაძლევს აღდგენის გარანტიას. მილიონმა და მილიარდმა წელმაც კი შეიძლება ვერ მოგვანიჭოს საკმარისი რაოდენობის კარგი მომენტი იმისათვის, რომ ცუდის კომპენსირება მოახდინოს. მხოლოდ მარადიულობას შეუძლია დააბალანსოს ყველაფერი ერთობილობაშიც და ცალ-ცალკეც, ვინაიდან უსასრულო მეტია, ვიდრე სასრული.

პასკალი მართალი იყო: ჩვენი აქ ყოფნის დრო ძალიან შეზღუდულია, განსხვავებით იმისაგან, რაც მოდის. რა უგუნურებაა მოსალოდნელი შეხვედრისთვის არ მომზადება!

`რა შეგიძლიათ უთხრათ ადამიანს, რომელიც სრულ გულგრილობას გამოხატავს იმისადმი, რაც სიკვდილის შემდეგ ხდება? როგორ შეგიძლიათ დაეხმაროთ ასეთ ადამიანს, რომ გაიაზროს, რამდენად ალოგიკურია სინამდვილეში ასეთი პოზიცია?`