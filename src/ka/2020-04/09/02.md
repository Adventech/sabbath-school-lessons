---
title: ჭეშმარიტი ქრისტიანული განათლება
date: 22/11/2020
---
არსებობს ისტორია რაბინის შესახებ, რომელმაც მის კლასში მსხდომი ახალგაზრდების მძინარე თვალებში ჩახედვისას იკითხა: "მოსწავლეებო, როგორ გავიგოთ, როდის დასრულდა ღამე და დაიწყო დღე?"

რამდენიმე მოსწავლემ დიდი სიფრთხილით აწია ხელი. "რაბი, - იკითხა ერთმა, - მაშინ, როდესაც შეგიძლია განასხვაო ლეღვი ხე ზეთისხილის ხისგან?" - "არა".

სხვა მოსწავლემაც აწია ხელი: "რაბი, მაშინ, როდესაც შეგიძლია განასხვაო კრავი და თხისგან?"

მრავალი პასუხის მოსმენის შემდეგ რაბინმა განაცხადა: "მოსწავლეებო, ადამიანი მაშინ იგებს, რომ დამთავრდა ღამე და დაიწყო დღე, როდესაც შეხედავს სახეს, რომელიც ადრე არასოდეს ენახა და უცნობში დას ან ძმას ამოიცნობს. ამ მომენტამდე, როგორი ნათელიც არ უნდა იყოს დღე, მაინც ღამეა".

`წაიკითხეთ ლუკ. 10:30-37. რაზე მიუთითა იესომ ამ ისტორიაში? მაშ, რა უნდა იყოს ჭეშმარიტი ქრისტიანული განათლების ნაწილი?`

როგორც მეშვიდე დღის ადვენტისტები ჩვენ ვამაყობთ ბიბლიაში მრავალგანსწავლულობით: მკვდრების მდგომარეობა, შაბათი, 1844 წელი და სამსჯავრო, დიადი ბრძოლა - აი, რამდენიმე სწავლება, რომელიც ქრისტიანული სამყაროს უდიდეს ნაწილს დღემდე არ ესმის. და მაინც, რაოდენ მნიშვნელოვანიც არ უნდა იყოს ეს ჭეშმარიტებები, რა სარგებელს მოგვიტანს ისინი, თუ არ ვართ კეთილგანწყობილი ადამიანების მიმართ, თუ წინასწარი განწყობით ვუდგებით ან ნებას ვრთავთ კულტურულ თუ სოციალურ ცრურწმენებს რომ სხვებს მოვეპყრათ, როგორც ჩვენზე უმდაბლესს?

ჭეშმარიტმა ქრისტიანულმა განათლებამ, როგორც არაფერმა სხვამ, უნდა გვაიძულოს, ავმაღლდეთ ამ ადამიანურ ნაკლოვანებებსა და მანკიერებებზე  და ისეთებად დავინახოთ სხვები, როგორადაც მათ ქრისტე ხედავს. ის კი მათ უყურებს როგორც არსებებს, რომელთა გამოც მოკვდა, რომელთა ცოდვებიც აიტანა ჯვარზე და რომელთათვისაც უზომოდ დიდი ფასი გაიღო. თუ ჯვარზე სიკვდილს სათანადო პატივს მივაგებთ, მაშინ დავინახავთ თითოეული ადამიანის ფასსა და მნიშვნელობას და ისე მოვეპყრობით მათ, როგორც იმსახურებენ სინამდვილეში, ღვთიური შეფასების შესაბამისად. ქრისტიანული განათლება უნდა შეიცავდეს ამ სწავლებას, წინააღმდეგ შემთხვევაში ის არ იქნება ღირსი ერქვას "ქრისტიანული".

`თქვენი კულტურა და საზოგადოება რა სახის ცრურწმენებს ასწავლის ღიად თუ ფარულად, რომლებზე მაღლაც უნდა იდგეთ თქვენ, როგორც ქრისტიანები?`