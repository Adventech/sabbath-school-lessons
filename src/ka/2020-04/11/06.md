---
title: შრომა და მართვა
date: 10/12/2020
---
"ყოველივე, რასაც შენი ხელი მისწვდება გასაკეთებლად, შენი ძალისამებრ გააკეთე" (ეკლ. 9:10). ადამიანთა შორის უბრძენესი გვირჩვს, რომ ცხოვრების ყველა სფეროში მართვის ეს პრინციპი გამოვიყენოთ.

ბევრია ისეთი, ვინც ქრისტიანული მართვის შესახებ კომენტარის გაკეთებისას თავის მსჯელობას მხოლოდ ქრისტიანის ფინანსური პასუხისმგებლობით შემოსაზღვრავს. მართალია ფული, უდავოდ მნიშვნელოვანი ასპექტია მართვისა, მაგრამ მართვის მხოლოდ მისით შემოფარგვლა ძალიან ვიწრო გაგებაა. თეორიულად მართვის ორგანიზაცია გულისხმობს ხელმძღვანელთა პასუხისმგებლობას რესურსების  შემუშავებასა და არსებულის სწორად გამოყენებაზე.

რა სახის რესურსებით გვაკურთხა ღმერთმა, როგორც ეკლესია? პეტრე ამტკიცებს, რომ ყველა ადამიანი ფლობს ნიჭებს, რომლებითაც ისინი შემოქმედმა დააჯილდოვა. მოციქული მიეკუთვნება ისეთ ნიჭიერ ქრისტიანებს, როგორიც "წმიდა სამღვდელოებაა" (1პეტ. 2:5), რომელიც პასუხისმგებელია ღმერთის წინაშე ყოველი ღვთის მიერ ბოძებული ძღვენის  მართვაზე: ფულის, დროის, ენერგიის, ნიჭების და ა.შ.

`წაიკითხეთ ეკლ. 9:10 და 1კორ. 10:31. რა უწყებას შეიცავს ეს მუხლები იმის შესახებ, თუ როგორ უნდა ვიშრომოთ და როგორ ვასწავლოთ სხვებს შრომა?`

დღევანდელობის ერთ-ერთი ყველაზე გავრცელებული ხაფანგი - ცხოვრების განსხვავებულ ასპექტთა გამიჯვნაა. არსებობს შრომითი, ოჯახური, სულიერი და მოცლილი ცხოვრებაც კი. რიგ შემთხვევებში ცხოვრების სხვადასხვა სფეროს განცალკევების ჩვევა ისე, რომ მათ ერთმანეთთან მინიმალური შემხებლობა ჰქოდეთ, ან სულაც არ გააჩნდეთ შეხების წერტილი, სასურველიცაა. მაგალითად, არ არის კარგი სახლში იმ სამუშაოს მოტანა, რომელიც ხელს უშლის ოჯახური ვალდებულებების შესრულებას. მოლხენისკენ მისწრაფებამ არ უნდა შეამციროს დრო, რომელსაც ღმერთთან ერთად ვატარებთ.

მაგრამ ასეთი შეზღუდვების გამოყენება არ შეიძლება ჩვენს სულიერ ცხოვრებასთან მიმართებით. ქრისტიანის შრომითი საქმიანობა გამომდინარეობს მისი ურთიერთობისა და შრომისაგან ღმერთთან. შრომა - ერთ-ერთი იმ ხერხთაგანია, რომლის დახმარებითაც შეგვიძლია გამოცდილებიდან შევიმეცნოთ ღმერთის თანდასწრება. ჩვენი რელიგიური ცხოვრების დანაწევრება, ღმერთის შემოსაზღვრა მხოლოდ ერთი დღით, ერთი საათით ან თუნდაც ცხოვრების რომელიმე ერთი სფეროთი ნიშნავს იმას, რომ უკუვაგდებთ ღმერთის თანდასწრებას დანარჩენ სფეროებში.

`გააანალიზეთ თქვენი ცხოვრება: ხომ არ ანაწევრებთ მას სულიერ და სხვა სფეროებად? თუ ასეა, მაშინ როგორ ვისწავლოთ, რომ  სულიერებას მივცეთ საშუალება იბატონოს ცხოვრების ყველა სფეროში?`