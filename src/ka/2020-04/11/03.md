---
title: შრომა და ზრდა
date: 07/12/2020
---
პროფესია ან შრომა ყოველთვის ქმედებასთანაა დაკავშირებული. ინტელექტუალური საქმიანობის შემსრულებლებიც საბოლოოდ გარკვეულ ფიზიკურ შრომას ეწევიან, თუნდაც ის მხოლოდ კომპიუტერის კლავიატურაზე თითის დაჭერით მჟღავნდებოდეს.

რას გადმოგვცემს  მოყვანილი მუხლები მუშაობაზე, სიტყვა "ხელების" სიმბოლოდ გამოყენებით?

`რჯლ. 16:15`

`ეკლ. 9:10`

`იგავ. 21:25`

`იერ. 1:16`

ღმერთმა მოგვცა "ჩვენს ხელთა საქმენი", რომ შეგვეძლოს კმაყოფილებისა და სიხარულის მოპოვება (იხ. იგავ. 10:4; 12:14). ფსიქოლოგიაში "თვითეფექტურობის" ცნება ნიშნავს საკუთარ ქმედებათა ეფექტურობის რწმენას და მათი რეალიზებისაგან წარმატების მოლოდინს. თვითეფექტურობას ვერ აამაღლებს მუდმივად გამეორებული: "ვფიქრობ, რომ შევძლებ!". ფაქტობრივად მხოლოდ რაიმე საქმის განხორციელებას შეუძლია აამაღლოს თვითეფექტურობა.

მართალია "ჩვენს ხელთა საქმე" ღმერთის კურთხევაა (იხ. ფსალმ. 89:17) და სრულფასოვანი ცხოვრების საშუალებას გვაძლევს, მაგრამ  უფლის საბოლოო გეგმა ისაა, რომ ამ საქმემ სხვებს მოუტანოს კურთხევა. პავლე მოგვიწოდებს, რომ ვიშრომოთ, ვაკეთოთ რაიმე სასარგებლო ჩვენივე ხელით, რომ გვქონდეს ის, რის გაზიარებასაც შევძლებთ სხვებისთვის. ეჭვგარეშეა, რომ პავლე ამ პრინციპით ცხოვრობდა: "თქვენ თვითონ იცით, რომ ეს ჩემი ხელები ემსახურებოდა ჩემსა და ჩემთან მყოფთა საჭიროებებს. ყველაფერი გიჩვენეთ თქვენ, რომ ასეთი შრომით უნდა შეეწიოთ უძლურებს და გახსოვდეთ უფალ იესოს სიტყვა, როგორც მან თქვა: "გაცემა მეტი ნეტარებაა, ვიდრე მიღება"(საქმე. 20:34,35).

ნეემიას უბრალო ლოცვა ჩვენს ლოცვადაც უნდა იქცეს: "მაგრამ ახლა უფრო განვამტკიცე ჩემი ხელები" (ნეემ. 6:9).

`როგორი დამოკიდებულება გაქვთ თქვენი სამსახურისადმი? როგორ შეგიძლიათ თქვენი სამსახურის გამოყენება ისე, რომ დიდი კურთხევა გახდეთ სხვებისთვის?`