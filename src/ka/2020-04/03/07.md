---
title: შემდგომი გამოკვლევისათვის
date: 16/10/2020
---
""სიყვარული, როგორც სამყაროს შექმნისა და გამოსყიდვის საფუძველი, სწორი აღზრდის მამოძრავებელი ძალაა. ამის შესახებ გარკვევით არის ნათქვამი რჯულში, რომელიც ღმერთმა ცხოვრებაში სახელმძღვანელოდ მოგვცა. პირველი და უდიდესი მცნება ამბობს: "შეიყვარე უფალი, ღმერთი შენი, მთელი შენი გულით, მთელი შენი სულით, მთელი შენი ძალითა და მთელი შენი გონებით" (ლუკ. 10:27). მისდამი უსაზღვრო, ყოვლისმომცველი, მთელი ჩვენი არსებისა და გონების განმსჭვალველი და ჩვენი გულის მომნუსხველი სიყვარულია სწორედ ის აუცილებელი პირობა, რომელიც ყველა ჩვენი უნარის საუკეთესოდ განვითარებას სჭირდება.  ეს იმას ნიშნავს, რომ ყველაფერში: სხეულში, გონებასა და სულში აღდგება ღვთის ხატება.

მეორე მცნება, ისევე, როგორც პირველი, აცხადებს: "შეიყვარე მოყვასი შენი, როგორც თავი შენი" (მათ. 22:39). სიყვარულის რჯული მოგვიწოდებს, რომ ჩვენი სხეული, გონება და სული ღმერთისა და მოყვასის მსახურებას მივუძღვნათ. ამ მსახურებას, რომელიც კურთხეულია გარშემომყოფებისათვის, უდიდესი კურთხევები მოაქვს თავად ჩვენთვისაც. ადამიანის სწორ განვითარებას უანგარობა უდევს საფუძვლად. უანგარო მსახურება - ყველა ჩვენი უნარის განვითარების უმაღლესი კულტურის საწინდარია. მხოლოდ ასე ვუახლოვდებით ღვთიურ ბუნებას და ვემზადებით ზეციური ცხოვრებისათვის, რადგან ჩვენი გულები მარადიულობის ბეჭედს მოიპოვებენ" (ე. უაითი, აღზრდა, გვ. 16).

**შეკითხვები მსჯელობისათვის:**

`1. ძველი ისრაელის მსგავსად ჩვენც ერთდროულად უნდა გვიყვარდეს და გვეშინოდეს ღვთისა (იხ. მათ. 22:37; გამოცხ. 14:7). იმსჯელეთ გაკვეთილზე, თუ როგორ შეიძლება ერთის და მეორეს ერთდროულად გაკეთება. რატომ არ ეწინააღმდეგება ეს ორი მცნება ერთმანეთს?`

`2. რა არის სტანდარტი? რამდენად ეხმაურება ადამიანური წესები თვით ღმერთის მიერ დადგენილ სტანდარტებს? რას ამბობს წმიდა წერილი მაღალი სტანდარტების დაწესების შესახებ საკუთარი თავის, საკუთარი ოჯახის ან ეკლესიისათვის?`

`3. როგორ შეგვიძლია ერთი მხრივ ვაჩვენოთ ღვთის რჯულის მორჩილების მნიშვნელობა, ხოლო მეორე მხრივ განვმარტოთ, რატომ არ გვანიჭებს მორჩილება ხსნას?`

`4. წაიკითხეთ ფსალმ. 118 და აღნიშნეთ, რამდენჯერ იყო საუბარი მორჩილების, თავისუფლების, კანონების, წესებისა და მცნებების შესახებ. რა სურს ფსალმუნის ავტორს რომ გვაუწყოს ამ ცნებების შესახებ?`