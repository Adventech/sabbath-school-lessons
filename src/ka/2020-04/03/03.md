---
title: მოწმე შენს წინააღმდეგ
date: 12/10/2020
---
მოსემ იცის მოახლოებული სიკვდილის შესახებ და მას სიღრმისეულად აქვს გააზრებული სიტუაცია, რომელიც მისი წასვლის შემდეგ დარჩება. მან იცის, რომ მისი სიკვდილის შემდეგ ისრაელიანები შევლენ აღთქმულ მიწაზე – ქანაანში. მან იცის ასევე, რომ დიდი ხნის ნანატრი დანიშნულების ადგილის მიღწევისას ისინი კვლავაც მეამბოხეებად დარჩებიან.

`წაიკითხეთ რჯლ. 31:14-27. როგორ ემზადება მოსე სიკვდილის წინ? რა არის მოსეს მთავარი საზრუნავი და როგორ აგვარებს იგი ამ პრობლემებს?`

აქ მოსეს საუბრის ტონი ჰგავს მასწავლებლის ტონს, რომელიც თავის შემცვლელს  ამზადებს. მან იცის, რომ მისი მოსწავლეები ცუდად იქცეოდნენ კლასში მისი თანდასწრებით; იგი გულუბრყვილო როდია იფიქროს, რომ მის გარეშე ისინი უკეთესად მოიქცევიან. წინამძღოლი აძლევს მითითებას ლევიანებს, რომლებსაც აღთქმის კიდობანი მიაქვთ, რომ რჯულის წიგნი კიდობნის გვერდით მოათავსონ, რათა ის იყოს მათთვის "მოწმობა". მოსე თავის შემცვლელს უტოვებს არა უბრალოდ გაკვეთილის გეგმას, არამედ მოწმობას. წინამძღოლი რჯულის წიგნზე საუბრობს როგორც ცოცხალ არსებაზე, რომელსაც ადამიანთა გულების მხილება შეუძლია.

`დაფიქრდით რჯულის, როგორც "თქვენს წინააღმდეგ მოწმის" შესახებ. როგორ არის ასახული ეს აზრი ახალ აღთქმაში? იხ. რომ. 3:19-23. რა სახით მიუთითებს რჯული რომ ვსაჭიროებთ მადლს?`

მეორე რჯულის 31-ე თავი ამბობს, რომ ღმერთი ავალებს მოსეს ჩაიწეროს ის გალობა, რომელიც თავადვე ასწავლა. შემდეგ კი ეს სიმღერა ისრაელიანთათვის უნდა ესწავლებინა, რათა "იყოს ეს გალობა ჩემთვის მოწმობად ისრაელის ძეებზე" (მუხლი 19). აქ ისევ ვხვდებით ღმერთის მითითებებს საგალობლის სახით. როდესაც სიმღერას გალობ, უფრო ადვილია მისი გადაცემა და გავრცელება. თუ საგალობელი მოწმობაა, მაშინ მას შეუძლია უბიძგოს ადამიანს, რომ შეხედოს საკუთარ თავს და დაინახოს, რას ამბობს ეს საგალობელი მის შესახებ.

`იმ შემთხვევაში, როცა  ვისწრაფვით, რომ უფლის მიერ მონიჭებული მთელი ძალები ღვთის რჯულის დაცვას მოვახმაროთ, როგორ შეუძლია ამ რჯულს იმოქმედოს "მოწმედ ჩვენს წინააღმდეგ"? რას გვაუწყებს ეს მოწმობა ჩვენს ცხოვრებაში სახარების აუცილებლობის შესახებ?`