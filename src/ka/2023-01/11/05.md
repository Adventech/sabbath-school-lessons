---
title: ქველმოქმედება სასიკვდილო სარეცელზე
date: 08/03/2023
---
რა პრინციპების სწავლა შეგვიძლია შემდეგი მუხლებიდან იმასთან დაკავშირებით, თუ როგორი დამოკიდებულება უნდა გვქონდეს ფულის მიმართ?

1ტიმ. 6:17

2კორ. 4:18

იგავ. 30:8

ეკლ. 5:10

ფულს შეუძლია ძლიერი უარყოფითი გავლენა მოახდინოს ადამიანებზე. ფულმა მრავალი ადამიანი დაღუპა. რა თქმა უნდა, გსმენიათ ისეთი ადამიანების შესახებ, რომლებიც საშინელ საქმეებს სჩადიოდნენ ფულის გამო მაშინაც კი, როცა უკვე ბევრი ფული ჰქონდათ.

ფხიზლად უნდა ვიყოთ, რომ ფულის ასეთი გავლენის ქვეშ არ მოვექცეთ. ღვთის ძალით ჩვენ შეგვიძლია დავძლიოთ მტრის მცდელობა, აიღოს მატერიალური სიკეთეები, რომლებიც კურთხევად ითვლება და წყევლად აქციოს.

წარმოიდგინეთ, რომ ადამიანს (ქრისტიანს) აქვს გარკვეული დანაზოგი. სად ურჩევდით მას ამ დანაზოგის დახარჯვას სიცოცხლეში? დაასახელეთ მინიმუმ სამი პრიორიტეტული სფერო.

1.

2.

3.

 ერთ-ერთი საშიშროება, რომელსაც ადამიანები აწყდებიან, არის ცდუნება დააგროვონ იმაზე მეტი, ვიდრე სჭირდებათ და გაამართლონ ეს ასეთი აზრით: "როცა მოვკვდები, ამ ყველაფერს გავცემ“. მიუხედავად იმისა, რომ ეს უკეთესია, ვიდრე ის, რომ უბრალოდ ყველაფერი დავხარჯოთ ახლა, ჩვენ შეგვიძლია და უნდა გამოვიყენოთ თანხები ღვთის საქმისათვის.

„მე ვიხილე, რომ ბევრ ადამიანს ენანება ფული ღვთის საქმისთვის სიცოცხლის განმავლობაში და სინდისს იმშვიდებენ იმით, რომ და სიკვდილის წინ ბევრ თანხას უანდერძებენ ღმერთს. ასეთი ადამიანები თითქმის არ ამჟღავნებენ რწმენას და ნდობას ღმერთის მიმართ, როდესაც ეშინიათ სიცოცხლის განმავლობაში მას რაიმე მნიშვნელოვანი შესწირონ. მაგრამ ქველმოქმედება სასიკვდილო სარეცელზე - ეს სულაც არ არის ის, რასაც ღმერთი მოითხოვს თავისი მიმდევრებისგან; მას არ შეუძლია გაამართლოს ცოცხალთა სიხარბე. ადამიანები, რომლებიც ბოლო წუთამდე არიან ჩაჭიდებულნი თავიანთ ქონებაზე, მას ღვთის საქმეს კი არ აძლევენ, არამედ სიკვდილს. ადამიანები მუდმივად განიცდიან ზარალს. ბანკები იშლება, ან რაიმე უბედური შემთხვევის გამო ქონება ნადგურდება. ზოგიერთს სურს რაიმე სიკეთის გაკეთება, მაგრამ შემდეგისთვის გადადებენ, სატანა კი არ დაუშვებს, რომ სახსრები ღვთის საგანძურში მოხვდეს. სიმდიდრე იკარგება მანამ, სანამ ღმერთთან მოხვდება, სატანა კი უსაზღვროდ ხარობს“ (ე. უაითი, ტ. 5, გვ. 154).

რატომ უნდა დავაკვირდეთ ყურადღებით იმას, თუ როგორ ვასაბუთებთ ჩვენი მატერიალური სიმდიდრის გამოყენებას? 