---
title: პრიორიტეტები
date: 15/03/2023
---

იესოს იგავები და სწავლებები, ბიბლიური გმირების ისტორიები და ელენ უაითის რჩევები ნათლად მიგვითითებს, რომ არ არსებობს ნახევარი ვალდებულება ქრისტეს წინაშე. ჩვენ ან უფლის მხარეზე ვართ, ან არა.

როდესაც მწიგნობარმა ჰკითხა, რომელი მცნება იყო ყველაზე დიდი, იესომ უპასუხა: "შეიყვარე უფალი, ღმერთი შენი მთელი შენი გულით, მთელი შენი სულით, მთელი შენი გონებით, მთელი შენი შეძლებით.’ ეს არის პირველი მცნება" (მარკოზი 12:30). როცა ყველაფერს ვაძლევთ ქრისტეს, სხვა ბატონისთვის აღარაფერი რჩება. ასეც უნდა იყოს.

`წაიკითხეთ მათ. 6:24. რამდენად შეესაბამება თქვენი გამოცდილება ამ სიტყვების სიმართლეს?`

ყურადღება მიაქციეთ, იესოს არ უთქვამს, რომ რთულია ემსახურო ღმერთს და ფულს. მან თქვა, რომ ეს შეუძლებელია. ამ აზრმა უნდა ჩასახოს შიში და ძრწოლა ჩვენს გულებში (ფილიპ. 2:12).

`წაიკითხეთ 1იოან. 2:15-17. როგორ ვლინდება ეს სამი რამ ჩვენს წუთისოფელში და რატომ არის, რომ საფრთხე, რომელსაც ისინი წარმოადგენს, ზოგჯერ იმაზე უფრო დახვეწილი, ვიდრე ჩვენ გვგონია?`

გასაკვირი არ არის, რომ პავლემ დაწერა: „ზეციერზე იფიქრეთ და არა მიწიერზე“ (კოლ. 3:2). რა თქმა უნდა, ამის თქმა უფრო ადვილია, ვიდრე გაკეთება, რადგან ჩვენ ვცხოვრობთ დედამიწაზე და გარშემორტყმული ვართ „მიწიერი“ საგნებით. ყველაზე ერთგული ქრისტიანიც კი ხანდახან გრძნობს სიყვარულს „მიწიერის“ მიმართ. ასე არ არის? თუმცა კარგი ამბავი ის არის, რომ ჩვენ არ უნდა მივცეთ უფლებას ამას, რომ დაგვაშოროს უფლისგან.

`წაიკითხეთ 2პეტრ 3:10-14. როგორ უნდა იმოქმედოს ამ სიტყვებმა ჩვენს ცხოვრების წესზე, მათ შორის ჩვენს დამოკიდებულებაზე ფინანსებთან?`