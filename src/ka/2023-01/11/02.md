---
title: დავაყენოთ ღმერთი პირველ ადგილზე
date: 12/03/2023
---

`წაიკითხეთ 2ნეშტ. 20:1-22. რა მოიმოქმედა იეჰოშაფატმა მთელი ერისთვის კრიტიკულ დროს?`

`შემწეობის სათხოვრად ... (2ნეშტ. 20:4)`

`შესაკითხად მიმართა… (2ნეშტ. 20:4-6)`

`იმედს ამყარებდა ძალაზე... (2ნეშტ. 20:12)`

`შიშებისადმი დამოკიდებულება... (2ნეშტ. 20:15,17)`

`გამარჯვების გასაღები (2ნეშტ. 20:20)`

`შეიარაღებულთ წინ დაუყენა (2ნეშტ. 20:21), -------------, რომლებიც`

`ამბობდნენ: "------------"`

`რა მნიშვნელოვანი სულიერი პრინციპები შეგვიძლია ვისწავლოთ ამ ისტორიიდან, როგორი ბრძოლაც არ უნდა გვიწევდეს?`

იოშაფატის მეფობის დასასრულს იუდაში შეიჭრნენ. იოშაფატი მამაცი და გაბედული ადამიანი იყო. იგი მრავალი წლის განმავლობაში აძლიერებდა თავისი ჯარსა და ქალაქებს. ის კარგად იყო მომზადებული თითქმის ნებისმიერი მტრის შესახვედრად; მაგრამ ამ კრიზისის დროს იგი ენდობოდა არა საკუთარ ძალებს, არამედ ღვთის ძალას. მან გადაწყვიტა უფლის ძიება და მთელ იუდეაში გამოაცხადა მარხვა. მთელი ხალხი ტაძრის ეზოში შეიკრიბა. იუდას ყველა მამაკაცი ცოლებითა და შვილებით უფლის წინაშე წარდგა. ისინი ლოცულობდნენ, რომ ღმერთს დაბნეულობა შეეტანა მათ მტრებს შორის, რათა განდიდებულიყო მისი სახელი. შემდეგ მეფემ ილოცა: „რადგან უძლურნი ვართ ამ მრავალრიცხოვანი ურდოს წინაშე, ჩვენს წინააღმდეგ რომ არის მოსული. ჩვენ აღარ ვიცით, როგორ მოვიქცეთ, რადგან შენსკენაა ჩვენი თვალი მიპყრობილი" (2ნეშტ. 20:12).

მას შემდეგ, რაც მათ ამგვარად მიუძღვნეს თავი ღმერთს, უფლის სული გადმოვიდა ერთ ღვთის კაცზე, რომელმაც თქვა: „ყური მიგდეთ, იუდავ და იერუსალიმის მცხოვრებნო, მეფე იოშაფატ! ასე გეუბნებათ უფალი: ‘ნუ გეშინიათ და ნუ შეძრწუნდებით ამ უზარმაზარი ურდოს წინაშე, რადგან თქვენ კი არ გმართებთ ომი, არამედ ღმერთს... ამჯერად თქვენ არ იბრძოლებთ. გადით და დადექით და უცქირეთ უფლის მიერ თქვენს ხსნას“ (2ნეშტ. 20:15-17).

ასე რომ, მეორე დღეს დილით ადრე შეკრიბა მეფემ ხალხი და წინ დაუყენა ლევიანთა გუნდი. შემდეგ მან თქვა: „დაენდეთ უფალს, თქვენს ღმერთს, მტკიცედ იდექით, გწამდეთ მის წინასწარმეტყველთა და მოგემართებათ ხელი“ (2ნეშტ. 20:20). როდესაც გუნდმა სიმღერა დაიწყო, მათი მტრები ერთმანეთს დაერივნენ დასახოცად და აღარავინ "გადარჩენილა" (2ნეშტ. 20:24). იუდას კაცებს სამი დღე დასჭირდათ მხოლოდ ნადავლის შესაგროვებლად და მეოთხე დღეს ისინი დაბრუნდნენ იერუსალიმში და სიხარულით უგალობდნენ უფალს.

რა თქმა უნდა, ღმერთი, რომელმაც ისინი იხსნა, არის იგივე ღმერთი, რომელიც ჩვენ გვიყვარს და რომელსაც ვეთაყვანებით, და მისი ძალა ისეთივე დიდია დღეს, როგორც მაშინ. ჩვენი ამოცანაა ვენდოთ მას და მის ხელმძღვანელობას.

`წაიკითხეთ 2ნეშტ. 20:20. რა განსაკუთრებული მნიშვნელობა უნდა ჰქონდეს ამ მუხლს მეშვიდე დღის ადვენტისტებისთვის?`

