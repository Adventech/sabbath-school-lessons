---
title: შემდგომი გამოკვლევებისთვის
date: 10/03/2023
---
წაიკითხეთ ელენ უაითის წიგნში "მოწმობანი ეკლესიისთვის", ტ. 3, თავი „მოხუცებულ და მდიდარ მშობლებს“ (გვ. 116-130) და წიგნში "მოწმობანი ეკლესიისთვის, ტ. 4, თავი „ანდერძები და მემკვიდრეობა“ (გვ. 476-485). თავი, რომელშიც განხილულია მემკვიდრეობის დაგეგმვა, იხილეთ წიგნში "რჩევები განმგებლობასთან დაკავშირებით" (გვ. 323–335).

ღვთის მაცნე ელენ უაითი ასევე წერდა: „ყველა საქმე, რომლებსაც მრავალი თვლის რომ გადადოს თვით სიკვდილამდე, უნდა შესრულდეს იმ წლებში, როცა ისინი ჯერ კიდევ საკმარისად ძლიერები და ჯანმრთელები არიან, თუ, რა თქმა უნდა, თავს ნამდვილად ქრისტიანებად თვლიან. ადამიანებმა სიცოცხლეში რომ მიუძღვნან ღმერთს თავისი ქონება, როგორც მისმა მნეებმა, ისინი განიცდიდნენ კმაყოფილებას შესრულებული მოვალეობის შედეგად. საკუთარი ნების დამოუკიდებლად განხორციელებით, ისინი თავად შეძლებდნენ ღვთის მოთხოვნების შესრულებას, ნაცვლად იმისა, რომ ეს პასუხისმგებლობა სხვებისთვის დაეკისრათ“ (მოწმობანი ეკლესიისთვის. ტ. 4. გვ. 480).

რას გულისხმობს იგი „თავისი ნების დამოუკიდებლად შესრულებაში“? ჩვეულებრივ ანდერძში პირი, რომელიც ადგენს ანდერძს, დანიშნავს შემსრულებელს, რომელიც ანაწილებს ქონებას მისი სიკვდილის შემდეგ ანდერძში გამოხატული სურვილის შესაბამისად. თქვენი ნების დამოუკიდებლად განხორციელებით, თქვენ უბრალოდ თავად ანაწილებთ თქვენს ქონებას სიცოცხლეში. ასე მოქცევით, კმაყოფილი იქნებით იმით, რომ ხედავთ შედეგებს და იცით, რომ სწორად იყენებთ ღვთისგან მონდობილ ტალანტებს.

ქრისტიანისთვის ქრისტეს მეორედ მოსვლა არის „ნეტარი სასოება“. ჩვენ ყველას წარმოგვიდგენია, რა გასაოცარი იქნება - დაინახო იესო ცის ღრუბლებზე მომავალი. ჩვენ გვწყურია გავიგოთ სიტყვები: „კარგი, კეთილო და ერთგულო მონავ“. იესოს დაბრუნებამდე რომ განვისვენოთ? თუ მის ნებას მივყვებოდით, ჩვენ შეგვიძლია ვიყოთ კმაყოფილი იმის ხილვით, თუ როგორ მიიწევს წინ მისი საქმე და იმის ცოდნით, რომ ჩვენი მატერიალური დახმარების წყალობით ეს საქმე გაგრძელდება ჩვენი სიკვდილის შემდეგაც.

კითხვები მსჯელობისათვის:

1. მიუხედავად იმისა, რომ ჩვენ შეგვიძლია საუნჯის შეგროვება ცაში ახლა, რატომ არ არის ეს იგივე, რაც მცდელობა გამოიმუშავო ან თუნდაც "იყიდო" ხსნა?

2. მიუხედავად იმისა, რომ ჩვენ გულუხვი უნდა ვიყოთ იმის გაცემაში, რაც გვაქვს, სანამ ცოცხლები ვართ, ჩვენ ასევე ბრძენი უნდა ვიყოთ იმაში, ვის და რას ვწირავთ. ვის არ დაეხმარებოდით?