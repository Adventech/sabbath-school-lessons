---
title: დაენდეთ ღმერთს და არა საკუთარ რესურსებს
date: 13/03/2023
---

მეფე დავითს თავისი საუკეთესო მეგობრის, იონათანის გამოცდილებიდან უნდა სცოდნოდა, რომ როცა ღმერთთან აღთქმის ურთიერთობაში ხართ, არ აქვს მნიშვნელობა ცოტა ხალხი გყავს თუ ბევრი (იხ. 1მეფ. 14:6). ღმერთს შეუძლია მოგცეთ გამარჯვება. ბიბლიაში ჩაწერილია ისტორია იმის შესახებ, თუ როგორ დაამარცხეს საულის ვაჟმა იონათანმა და მისმა საჭურველთმტვირთველმა ღვთის დახმარებით მთელი ფილისტიმელთა ჯარი (იხ. 1მეფ. 14:1-23). მაგრამ მიუხედავად ამ და მრავალი სხვა მსგავსი გამოცდილებისა ღვთის ხალხში, როდესაც დავითს მძიმე დღეები დაუდგა, მან სატანას ნება დართო ეცდუნებინა იგი იმაში, რომ დანდობოდა თავის საკუთარ ძალასა და გამჭრიახობას.

`წაიკითხეთ 1ნეშტ. 21:1-14. რატომ გადაწყვიტა დავითმა თავისი მეომრების აღრიცხვა? ვინ შთააგონა დავითს აღრიცხვის იდეა (1ნეშტ. 1:1)? რატომ ურჩია მისმა სარდალმა იოაბმა არ გაეკეთებინა ეს (1ნეშტ. 21:3)?`

გაითვალისწინეთ, რომ სატანის იდეა იყო ყველა ჯარისკაცის აღრიცხვა. მან აცდუნა დავითი დაყრდნობოდა საკუთარ ძალებს და არა ღვთის განგებულებას თავის დაცვაში. ისრაელის ჯარის სარდალი იოაბი ცდილობდა დაერწმუნებინა დავითი, რომ არ აღერიცხა ისრაელი, რადგან ხედავდა, როგორ მოქმედებდა ღმერთი ისრაელის მხარეზე, მაგრამ დავითმა მოითხოვა აღწერის გაგრძელება. მისმა ქმედებებმა უბედურება მოუტანა ხალხს, რის შესახებაც აქ არის მოთხრობილი.

როდესაც ვენდობით ღმერთს, მზად უნდა ვიყოთ ყველაფერი გავაკეთოთ ჩვენი მხრიდან. არსებობს ბრიტანელი მმართველის ოლივერ კრომველის (1599-1658) ციტატა, რომელიც ბრძოლის წინ უთხრა თავის ჯარს: „ენდეთ ღმერთს, ბიჭებო, მაგრამ დენთი მშრალად შეინახეთ!“ სხვა სიტყვებით რომ ვთქვათ, გააკეთე ყველაფერი წარმატების მისაღწევად, მაგრამ საბოლოოდ გააცნობიერე, რომ მხოლოდ ღმერთს შეუძლია მოგცეს გამარჯვება.

ჩვენი დღევანდელი თემის კონტექსტში შეიძლება დავეყრდნოთ მთავრობის ძლიერებას ან საბანკო ანგარიშის ოდენობას, მაგრამ ბიბლიაში ნახსენები ყველა კრიზისის დროს, როდესაც ადამიანები ენდობოდნენ ღმერთს, ის ამართლებდა მათ ნდობას და ზრუნავდა მათზე.

ჩვენ უნდა გამოვიყენოთ ეს დრო ღმერთთან ურთიერთობის მოსაგვარებლად, ვალებისგან გასათავისუფლებლად და არ ვიძუნწოთ გავუზიაროთ ის, რაც მოგვეცა.

`როგორ დავაბალანსოთ ეს ორი რამ: ვაკეთოთ ყველაფერი, რაც შეგვიძლია, მათ შორის ფინანსური სტაბილურობის უზრუნველსაყოფად, და ამავდროულად, ყველაფერში მივენდოთ უფალს?`