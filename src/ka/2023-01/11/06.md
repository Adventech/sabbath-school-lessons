---
title: როცა ვერავინ შეძლებს ყიდვას ან გაყიდვას
date: 16/03/2023
---

ბიბლია ასახავს სამყაროს კატასტროფულ სურათს იესოს მეორედ მოსვლამდე. დანიელი ამბობს "ისეთი ვაების დრო მოვა, ხალხის არსებობიდან ამ დრომდე რომ არ ყოფილა" (დან. 12:1). გამოცხადების წიგნიც ამაზე საუბრობს. როდესაც ვიცით, თუ როგორი შფოთიანი დრო იყო წარსულში, ძნელი წარმოსადგენია, როგორი იქნება წუთისოფელი უფლის მოსვლის წინ.

`წაიკითხეთ გამოცხ. 13:16,17. როგორ უკავშირდება ფინანსები ბოლო ჟამის დევნებს?`

ჩვენ ვერ შევძლებთ ყიდვას ან გაყიდვას? რაოდენ ბევრი რამ  არის ჩვენს ცხოვრებაში დაკავშირებული ყიდვა-გაყიდვასთან? ჩვენი სამუშაო, გარკვეული გაგებით, არის ჩვენი დროისა და უნარების მიყიდვა მათთვის, ვისაც სურს მათი შეძენა. ყიდვა-გაყიდვის შეუძლებლობა ნიშნავს საზოგადოებაში ცხოვრების შეუძლებლობას. ზეწოლა მათზე, ვინც ღმერთის ერთგული რჩება, ბოლო დღეებში დიდი იქნება. გარდა ამისა, რაც მეტი ფული ექნება ადამიანს, მით მეტად იქნება იგი ამ წუთისოფელში ჩანერგილი, ამიტომ ზეწოლაც, რომ მან აღიაროს სახელმწიფო ეკლესიის ავტორიტეტი, ასეთ ადამიანზე უფრო ძლიერი იქნება.

როგორ მოვემზადოთ? ნუ ვიქნებით ამ წუთისოფლის ფულისა და ნივთების მონა უკვე დღეს. თუ ახლა მათ არ ვართ მიჯაჭვული, მაშინ არც მაშინ ვიქნებით მიჯაჭვული, როცა მოგვიწევს მათზე უარის თქმა, რათა დავრჩეთ ქრისტეს ერთგული.

`წაიკითხეთ რჯლ. 14:22 და 23-ე მუხლის ბოლო ნაწილი. რა უნდა მოეხერხებინა ღვთის ხალხს ყოველწლიურად თავისი მოგებისთვის ან პროდუქტებისთვის? რატომ სთხოვა ღმერთმა ამის გაკეთება?`

ღმერთმა მოსეს მეშვეობით განმარტა, რომ ერთ-ერთი მიზეზი, რის გამოც მან მისცა მეათედის მცნება იყო „რათა ისწავლო უფლის, შენი ღმერთის შიში შენი დღენი“ (რჯლ. 14:23). ფსალმ. 30:20-ის პოეტურ პარალელიზმში ჩვენ ვხედავთ, რომ შიში ნდობის სინონიმია: 

"რაოდენ მრავალი გაქვს სიკეთე, უფალო, 
შენთა მოშიშთათვის რომ ინახავ, 
შენს მსასოებელთ რომ განუმზადე 
ადამის ძეთა წინაშე".

ეს პარალელური ხაზები გვიჩვენებს, რომ უფლის შიში ნიშნავს მასზე მინდობას. ამიტომ, ჩვენ გვესმის, რომ ღმერთმა მოგვცა მეათედის მცნება, რათა დაგვიცვას ეგოიზმისგან და გვიბიძგოს, მივენდოთ მას ყველაფერში. მიუხედავად იმისა, რომ მეათედში ერთგულება არ იცავს ადამიანებს იმისგან, რომ ისინი საბოლოოდ დარჩებიან ღმერთის ერთგული, მაგრამ მათ, ვინც დღეს არ არის ერთგული მეათედში, მომავალში უფრო გაუჭირდება სწორი არჩევანის გაკეთება. 