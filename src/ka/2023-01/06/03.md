---
title: ღვთის რჩევა
date: 30/01/2023
---
ჩვენ მატერიალური არსებები ვართ და ვცხოვრობთ მატერიალურ სამყაროში, რომელიც ზოგჯერ ძალიან მიმზიდველია. შექმნილები უნდა ვიყოთ ფოლადისა და სინთეტიკური ზეთისგან და არა ხორცისა და სისხლისაგან, რათა არ ვიგრძნოთ მატერიალური ფასეულობების მიმზიდველი ძალა და სიმდიდრის სურვილი. რომელ ჩვენგანს არ უოცნებია სიმდიდრეზე ან ლატარიის მოგებაზე?

მიუხედავად იმისა, რომ ჩვენ ყველანი ვხვდებით ამას და თავისთავად ცუდი არაფერია იმაში, რომ ვიშრომოთ, რათა კარგი შემოსავალი გვქონდეს ან თუნდაც მდიდარი გავხდეთ, არცერთი ჩვენგანი არ უნდა გაებას ფულის, სიმდიდრისა და მატერიალური კეთილდღეობის მახეში, რომლებიც კერპები ხდება. ჩვენ დაპირებული გვაქვს ღვთიური ძალა, რათა შევძლოთ ბიბლიური პრინციპების ერთგული დავრჩეთ მატერიალურ ფასეულობებთან დაკავშირებითაც. ეს მნიშვნელოვანია, რადგან მრავალი განუდგა რწმენას გამდიდრებისკენ სწრაფვაში.

წაიკითხეთ მათ. 6:24 და 1იოან. 2:15. რომელი თემა აერთიანებს ამ მუხლებს?

სამწუხაროდ, ქვეყნიერების სიყვარული იმდენად ძლიერი შეიძლება იყოს, რომ ადამიანები ვალებში ეხვევიან, რათა, როგორც ისინი იმედოვნებენ, დაიკმაყოფილონ ეს ვნება (თუმცა  ეს არასოდეს მოხდება, იხ. ეკლ. 4:8).

რადგანაც ვალები - ეს არის სატანის ერთ-ერთი მახე, რომლებსაც ის აგებს სულთათვის, მაშინ სავსებით ლოგიკურია, რომ ღმერთს სურს იხილოს თავისი შვილები თავისუფლები ვალებისგან. მან ბიბლიისა და წინასწარმეტყველების სულის მეშვეობით მოგვცა რჩევა, რომელიც ფინანსურ თავისუფლებასთან მიგვიყვანს.

წაიკითხეთ ფსალმ. 49:14,15. როგორ უნდა იცხოვროს ღვთის ხალხმა? რას ნიშნავს "შეუსრულე... აღთქმები შენი"?

ჩვენ ვხდებით ეკლესიის წევრები ქებით და მადლიერებით ღმერთისა, რომელმაც შეგვქმნა და გამოგვისყიდა. რწმენის აღსარების მე-9 პუნქტში ჩვენ განვაცხადეთ: "მე ვაღიარებ საეკლესიო ორგანიზაციას და განზრახული მაქვს ვემსახურო უფალს და დავეხმარო ეკლესიას მეათედებით, ნებაყოფლობით შესაწირავებით, პირადი ძალისხმევითა და ჩემი გავლენით". ადვენტისტებად გახდომისას ჩვენ დავეთანხმეთ ამას, როდესაც ვთქვით "ამინ". ამიტომ მოცემული ნაწყვეტი (ფსალმ. 49:14,15) არის დაპირება მათთვის, ვინც მადლობას უხდის ღმერთს და ერთგულად ასრულებს თავის აღთქმებს.

რას ამბობს თქვენი არჩევანი იმის შესახებ, თუ რამდენად კარგად ეწინააღმდეგებით ამ წუთისოფლის საცდურებს? 

რატომ არ ნიშნავს შრომა კარგი შემოსავლისთვის ყოველთვის იმას, რომ სიმდიდრე და ფული გაიხადო კერპად?