---
title: აბრაამი - ყველა მორწმუნის მამა
date: 06/02/2023
---

ღმერთმა მოუწოდა აბრაამს დაეტოვებინა სამშობლო, ნათესავები და წასულიყო იმ ქვეყანაში, რომელსაც უჩვენებდა. რასაკვირველია, ეს არ იყო ადვილი გადაწყვეტილება და, უეჭველია, მან უარი თქვა ზოგიერთ მიწიერ სიამოვნებასა და კომფორტზე, რათა გაეკეთებინა ეს.

`წაიკითხეთ დაბ. 12:1-3. რა სახის სამი მსხვერპლი გაიღო აბრაამმა უფლის სახელით, როდესაც დაემორჩილა ზევიდან მოწოდებას? ჩამოთვალეთ ტექსტის საფუძველზე:`

`იპოვეთ წაკითხულ ნაწყვეტში შვიდი კურთხევა, რომლებიც ღმერთმა აღუთქვა აბრაამს მისი თავგანწირვისა და მოწოდების ერთგულების სანაცვლოდ: `

`1.`

`2.`

`3.`

`4.`

`5.`

`6.`

`7.`

ეს იყო მნიშვნელოვანი მოვლენა, რომელმაც შეცვალა აბრაამისა და მისი ოჯახის ცხოვრება. "რწმენით დაემორჩილა აბრაამი მოწოდებას, წასულიყო ქვეყანაში, რომელიც სამემკვიდროდ უნდა მიეღო, და ისე წავიდა, რომ არ იცოდა, სად მიდიოდა" (ებრ. 11:8). "აბრაამის უსიტყვო მორჩილება რწმენის ერთ-ერთი საოცარი მაგალითია ბიბლიაში" (ე. უაითი. პატრიარქები და წინასწარმეტყველები. გვ. 69).

მრავალ ჩვენგანს არ ექნებოდა დიდი სურვილი დაეტოვებინა თავისი სამშობლო, თავისი მეგობრები და ოჯახის წევრები. მაგრამ აბრაამმა ეს გააკეთა. ის კმაყოფილი იყო იმით, რომ აღმოჩნდა იქ, სადაც ღმერთს სურდა. რაოდენ უცნაურადაც არ უნდა ჩანდეს ეს, აბრაამა, ისაკმა და იაკობმა მაინც ვერ მიიღეს სიცოცხლეში ეს მიწა - და მაინც ღმერთის ერთგულები დარჩნენ.

`წაიკითხეთ ებრ. 11:8-13. გააანალიზეთ ეს ნაწყვეტი აბრაამის მატერიალური სიმდიდირისადმი დამოკიდებულების თვალსაზრისით.`

`რა ისწავლეთ აბრაამის ცხოვრების ამ ასპექტიდან?`

აბრაამი მის გარშემო მცხოვრებთა შორის ცნობილი იყო როგორც მთავარი. იგი ცნობილი იყო, როგორც დიდსულოვანი, მამაცი, სტუმართმოყვარე პიროვნება და უზენაესი ღმერთის მსახური. მისი დამოწმება ღმერთის შესახებ სამაგალითო იყო. ღვთის მადლით, ჩვენ აბრაამთან ერთად მემკვიდრეები ვართ. „როცა ღმერთი ირწმუნა აბრაამმა, ეს სიმართლედ ჩაეთვალა მას. ამიტომ, გაიგეთ, რომ ვინც რწმენისაგან არიან, აბრაამის შვილები არიან“ (გალ. 3:6,7). „და თუ ქრისტესნი ხართ, მაშ, აბრაამის თესლი ხართ და აღთქმით მემკვიდრენი“ (გალ. 3:29).

აბრაამის შემთხვევაში, ისევე როგორც ნოეს შემთხვევაში, ჩვენ ვხედავთ, თუ როგორ იღებენ უფლისადმი მორჩილების შედეგად ღვთის ადამიანები გადაწყვეტილებას, რომელიც მთელ მათ ცხოვრებას ცვლის.

`წაიკითხეთ 2კორ. 4:18. როგორ უნდა იმოქმედოს ამ მუხლის პრინციპმა ჩვენს სულიერ გადაწყვეტილებებზე? როგორ იცავდნენ მოსე და აბრაამი ამ პრინციპს?`