---
title: "დაიუნჯეთ ცაში"
date: 04/02/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 6:5-14; 13:10-12; 32:22-31; მარკ. 8:36,37; 2კორ. 4:18; ებრ. 11:8-13,24-29.

> <p>სამახსოვრო მუხლი:</p>
> "რას არგებს ადამიანს, თუ მთელ ქვეყნიერებას შეიძენს, თავის სულს კი ავნებს? ან რისი მიცემა შეუძლია ადამიანს თავისი სულის სანაცვლოდ?" (მარკ. 8:36,37).

იესომ შემოგვთავაზა მსოფლიოში საუკეთესო საინვესტიციო სტრატეგია, როდესაც თქვა: „ნუ დაიუნჯებთ მიწაზე, სადაც ჩრჩილი და ჟანგი სპობს და სადაც ქურდები თხრიან და იპარავენ. დაიუნჯეთ ცაში, სადაც არც ჩრჩილი და ჟანგი სპობს და სადაც არც ქურდები თხრიან და იპარავენ. ვინაიდან, სადაც შენი საუნჯეა, შენი გულიც იქვე იქნება“ (მათე 6:19-21). სხვა სიტყვებით რომ ვთქვათ, იესო ამბობს: „მაჩვენეთ სად ხარჯავთ თქვენს ფულს და მე გაჩვენებთ, სად არის თქვენი გული, რადგან სადაც არ უნდა დააბანდოთ თქვენი ფული, თქვენი გულიც აუცილებლად გაჰყვება მას“.

ცდილობთ თუ არა გქონდეთ ისეთი გული, რომელიც ღვთის სამეფოს ეკუთვნის? თუ ცდილობთ, მაშინ დააბანდეთ თქვენი ფული იქ, სადაც ის მარადიულ ნაყოფს გამოიღებს. დააბანდეთ თქვენი დრო, ფული და ლოცვები ღვთის საქმეში. თუ ამას გააკეთებთ, მალე კიდევ უფრო დაინტერესდებით ამ საქმით და გულიც მას გაჰყვება. ამ კვირაში ჩვენ განვიხილავთ ბიბლიურ ნაწყვეტებს და მაგალითებს, რომლებიც გვაჩვენებს, თუ როგორ დავიუნჯოთ ცაში და საბოლოოდ მივიღოთ მარადიული ჯილდო. 