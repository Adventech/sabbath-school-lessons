---
title: თავისუფლება ვალებისგან
date: 28/01/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 15:1-5; 28:1,2,12; იგავ. 6:1-5; მათ. 6:24; 1იოან. 2:15.

> <p>სამახსოვრო მუხლი:</p>
> "მდიდარი ღატაკებზე მთავრობს და მსესხებელი მონაა გამსესხებლისა" (იგავ. 22:7).

 

ვალის ერთ-ერთი განსაზღვრებაა - იცხოვრე დღეს იმით, რის შოვნასაც ელოდები მომავალში". დღეს ბევრისთვის ვალით ცხოვრება - ეს არის ცხოვრების წესი. მაგრამ ქრისტიანისთვის ეს არ უნდა იყოს ნორმა. ბიბლია არ წაახალისებს ვალებს. ბიბლიაში სულ ცოტა 26-ჯერ არის ნახსენები ვალის შესახებ, და ყველა უარყოფითია. ღვთის სიტყვა არ ამბობს, რომ ფულის აღება სესხად ცოდვაა, მაგრამ საუბრობს ასეთი ქმედების ხშირი არც ისე კარგი შედეგების შესახებ. ფინანსური ვალდებულებების განხილვისას პავლე მოციქულმა გვირჩია: "ამრიგად, მიეცით ყველას, რაც ეკუთვნის: ვისაც ხარკი - ხარკი, ვისაც ბაჟი - ბაჟი, ვისაც შიში - შიში, ვისაც პატივი - პატივი. არავისი არაფერი დაგედოთ ვალად, გარდა ერთიმეორის სიყვარულისა, ვინაიდან სხვისი მოყვარული ასრულებს რჯულს" (რომ. 13:7,8).

რატომ არის ვალი თითქმის საერთაშორისო უბედურება ყველა დონეზე - პირად, კორპორატიულ და სახელმწიფო? ყველა საზოგადოებაში ყოველთვის იყო თუნდაც მცირე პროცენტი ადამიანებისა, რომლებსაც ჰქონდათ ვალი. მაგრამ დღეს ვალებში იმყოფება გაცილებით დიდი ნაწილი ადამიანებისა და ეს თითქმის ყოველთვის დრამატული ისტორიაა.

ამ კვირაში განვიხილავთ ვალის წარმოშობის მიზეზებს და მათგან თავის დახსნის ხერხებს. თუ თქვენ არ გაქვთ ვალები, შეგიძლიათ გაუზიაროთ ეს ფასეული ინფორმაცია ოჯახს და მეგობრებს, რომელთათვისაც ეს სასარგებლო იქნება.  