---
title: ლოტის წარუმატებელი არჩევანი
date: 07/02/2023
---

როდესაც აბრაამმა ღვთის მოწოდების საპასუხოდ დატოვა სამშობლო, მისმა ძმისშვილმა ლოტმა გადაწყვიტა მასთან ერთად წასულიყო. დაბ. 13-ში ნათქვამია, რომ ღმერთმა აკურთხა აბრაამი იმდენად, რომ ის „ძალზე მდიდარი იყო საქონლის ჯოგებითა [ამ კულტურაში სიმდიდრის მთავარი მაჩვენებელი] და ოქრო-ვერცხლით" (დაბ. 13:2). ლოტსაც ასევე „ჰყავდა მსხვილფეხა და წვრილფეხა საქონელი და ჰქონდა კარვები“ (დაბ. 13:5). ორივე ისე გამდიდრდა თავისი მრავალრიცხოვანი ნახირით, რომ ერთმანეთთან ახლოს ცხოვრება არ შეეძლოთ. მწყემსებს შორის უთანხმოების თავიდან ასაცილებლად, აბრაამმა ლოტს შესთავაზა აერჩია, სად სურდა ცხოვრება. რა თქმა უნდა, ლოტს უნდა დაეთმო აბრაამისთვის, რომელიც ასაკით უფროსი იყო და ჰქონდა ოჯახის უფროსის სტატუსი, და ასევე იმიტომ, რომ თავისი კეთილდღეობით იგი დავალებული იყო მოსესთან კავშირის. თუმცა, მან პატივისცემა და მადლიერება არ გამოავლინა თავისი კეთილისმყოფელის მიმართ და ეგოისტურად მოისურვა ის მიწა, რომელსაც საუკეთესოდ თვლიდა ყველა ხელმისაწვდომი მიწიდან. 

`წაიკითხეთ დაბადების 13:10-12. რომელ რაციონალურ ფაქტორებს შეეძლო ეიძულებინა ლოტი, რომ სწორედ ასეთი გადაწყვეტილება მიეღო?`

როგორ იოლადაც არ უნდა გაემართლებინა ლოტს ქალაქში გადასვლის თავისი გადაწყვეტილება, იქ საქმეები ცუდად წაუვიდა და როცა აბრაამმა გაიგო, რაც მას დაემართა, აბრაამს არ უთქვამს: „რა სამწუხაროა, ლოტ. Რშენ იმკი იმას, რაც დათესე". ამის ნაცვლად, მან სიცოცხლე საფრთხეში ჩაიგდო მის გადასარჩენად (იხ. დაბ. 14).

ზოგჯერ, რაღაც მეტის ძიებაში, ცუდად ვითვისებთ გაკვეთილებს. ლოტი უკან დაბრუნდა სოდომში! მაგრამ, თავისი უდიდესი წყალობით, ღმერთმა ლოტს და მის ოჯახს გაუგზავნა გამაფრთხილებელი მაცნეები, რომლებმაც მათ აცნობეს ამ ქალაქის მოახლოებული განადგურების შესახებ.

`წაიკითხეთ დაბ. 18:20-33. რა შედეგები მოჰყვა ლოტის არჩევანს მისთვის და მისი ოჯახისთვის?`

`წმიდა წერილში ნათქვამია, რომ ბოლო ჟამს იქნება ისევე, როგორც „ლოტის დროს“ (ლუკ. 17:28). გაავლეთ პარალელები ჩვენს დროთან და გამოიტანეთ პრაქტიკული დასკვნა:`

რადგანაც აბრაამი ზრუნავდა ლოტზე და მის ოჯახზე, ის ცდილობდა ღმერთთან მოლაპარაკებას ამ ქალაქების შენარჩუნებაზე, თუ მათში მართალი ადამიანები იქნებოდნენ. მან დაიწყო 50 კაცით და ჩამოვიდა 10-მდე. ღმერთი დაჰპირდებოდა თავის წყალობას, სანამ აბრაამმა არ შეწყვიტა თხოვნა! შემდეგ კი ღმერთმა და ორმა ანგელოზმა პირადად იხსნა ლოტი, მისი ცოლი და ორი ქალიშვილი მომავალი უბედურებისგან. მაგრამ ლოტის ცოლმა უკან მიიხედა და მარილის სვეტად იქცა. ლოტი სოდომში მდიდარ კაცად შევიდა და თითქმის ცარიელი გამოვიდა იქიდან. რამდენად ფრთხილად უნდა ვიყოთ გადაწყვეტილებების მიღებისას, განსაკუთრებით როდესაც მხოლოდ მოკლევადიან სარგებლობაზე ვფიქრობთ საერთო სურათის გათვალისწინების გარეშე (იხ. მარკ. 8:36,37).