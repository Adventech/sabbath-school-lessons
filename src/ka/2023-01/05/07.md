---
title: შემდგომი გამოკვლევებისთვის
date: 03/02/2023
---

ვალებისგან თავის დაღწევის სამსაფეხურიანი პროცესი ელენ უაითის ნაშრომების ერთ გვერდზეა. ეს ნაბიჯები დახრილი შრიფტით არის გამოყოფილი.

"მტკიცედ გადაწყვიტეთ, არასოდეს ჩაეფლოთ ვალებში. სჯობს საკუთარ თავს უარი უთხრათ ბევრ რამეზე, ვიდრე ფული ისესხოთ. ვალი - ეს თქვენი ცხოვრების წყევლაა. მოერიდეთ მას, როგორც ინფექციას.

დადეთ ღმერთთან აღთქმა, რომ მისი კურთხევით გადაიხდით თქვენს ყველა ვალს და აღარავისგან ისესხებთ, თუნდაც მხოლოდ წვნიანითა და პურით მოგიწიოთ ცხოვრება... ნუ შეგეპარებათ ეჭვი, ნუ გაგიცრუვდებათ იმედი და უკან ნუ დაიხევთ. უარი თქვით ახირებებზე, აკონტროლეთ მადა, დაზოგეთ ფული და დაფარეთ ვალები.

რაც შეიძლება სწრაფად მოიშორეთ ისინი. როდესაც საბოლოოდ კვლავ თავისუფალი იქნებით, ნუ აიღებთ ახალ ვალებს, ამით თქვენ მოიპოვებთ დიდ გამარჯვებას“ (ე. უაითი. რჩევები განმგებლობასთან დაკავშირებით, გვ. 257).

თუ მეტი დახმარება გჭირდებათ, რათა გათავისუფლდეთ ვალებისგან, სცადეთ ეს რჩევები:

**შეადგინეთ ბიუჯეტი.** ჩაწერეთ ყველა თქვენი შემოსავალი და ხარჯები/შესყიდვები სამი თვის განმავლობაში. ბევრს უკვირს, როცა იგებენ, რამდენ ფულს ხარჯავენ არასაჭირო ნივთებზე.

**მოიშორეთ საკრედიტო ბარათები.** საკრედიტო ბარათები - ეს არის ოჯახის ვალების ერთ-ერთი მთავარი მიზეზი. მათი გამოყენება ძალიან მარტივია, მაგრამ ძნელი დასაბრუნებელია. თუ აღმოაჩენთ, რომ ყოველთვიურად არ იხდით თქვენს ბარათზე არსებულ ვალებს სრულად, ან იყენებთ თქვენს ბარათებს ისეთი ნივთების შესაძენად, რომლებსაც სხვაგვარად არ იყიდდით, დაუყოვნებლივ უნდა მოიცილოთ თქვენი საკრედიტო ბარათები.

**დაიწყეთ დაზოგვა.** ზოგჯერ ჩვენ არ ვიცით რამდენის დაზოგვას შევძლებდით ყოველთვიურ ხარჯებზე, თუ არ ვიყიდიდით ყველა სახის წვრილმანს, რომლებიც ზოგჯერ ვალის ოდენობას ზრდის კიდეც. 

**კითხვები მსჯელობისათვის:**

`1. შემაძრწუნებელია იმ ვალების ოდენობა, რომლებიც აიღო ბევრმა ქვეყანამ, აგრეთვე ცალკეულმა ფიზიკურმა პირებმა. როგორი იყო თქვენი საკუთარი გამოცდილება ვალებთან დაკავშირებით და რა პრობლემები შეგიქმნათ თქვენ ან სხვა ადამიანებს?`

`2. რისი გაკეთება შეუძლია თქვენს ადგილობრივ ეკლესიას, რათა დაეხმაროს თავის წევრებს ისწავლონ როგორ მართონ ვალები ან ზოგადად ფინანსური საკითხები?`

`3. ბიბლიის რომელი დაპირებები დაგიცავთ ამქვეყნიური ცდუნებებისგან და ფინანსური საფრთხეებისგან, რომლებიც შეიძლება სიხარბემ შეგიქმნათ?`