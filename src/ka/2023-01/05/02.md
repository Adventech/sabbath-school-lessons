---
title: პრობლემები ვალებთან დაკავშირებით
date: 29/01/2023
---
 წაიკითხეთ რჯლ. 28:1,2,12. როგორია ღვთის იდეალი მისი შვილებისთვის, რათა მათ არ მოუწიოთ ვალის აღება? მიუხედავად იმისა, რომ იმდროინდელი ცხოვრების პირობები მკვეთრად განსხვავდება ჩვენისგან, რა სახის პრინციპების სწავლა შეგვიძლია წმიდა წერილის ამ ნაწყვეტიდან და უკვე ამჟამად გამოყენება?

კვლევები აჩვენებს, რომ არსებობს სამი მთავარი მიზეზი, რომელთა გამოც ადამიანებს ექმნებათ რთული ფინანსური მდგომარეობა. ისინი აქ ჩამოთვლილია სიხშირის თანმიმდევრობით.

პირველი მიზეზი - ეს არის უვიცობა. მრავალი ადამიანი, თუნდაც განათლებული, ფინანსურად გაუნათლებელია. მათთვის უბრალოდ არასოდეს გაუცვნიათ ბიბლიური ან თუნდაც საერო პრინციპები ფულის განმგებლობისა. თუმცაღა იმედი არის! ეს გაკვეთილი მოგცემთ მარტივ მიმოხილვას ამ პრინციპებისა და გიამბობთ იმის შესახებ, თუ როგორ გამოიყენოთ ისინი.

მეორე მიზეზი - სიხარბე ან ეგოიზმი. რეკლამა და პირადი სურვილი ადამიანებს უბიძგებს დახარჯონ იმაზე მეტი, ვიდრე აქვთ ამის შესაძლებლობა. მათ არ სურთ იცხოვრონ იმ ადგილას, ატარონ ავტომობილი ან ჩაიცვან ის სამოსი, რისი ყიდვის საშუალებაც ნამდვილად აქვთ. მრავალი ამ ადმიანებიდან ასევე თვლის, რომ ისინი საკმაოდ ღარიბები არიან, რათა გასცენ მეათედი. შედეგად, ისინი ცხოვრობენ ღმერთის მიერ დაპირებული სიბრძნისა და კურთხევების გარეშე (იხ. მალ. 3:10,11; მათ. 6:33). ამ ადამიანებისთვისაც არის იმედი, მაგრამ საჭიროა მათი გულების შეცვლა და კმაყოფილების შეძენა.

მესამე მიზეზი - პირადი ბედნიერება. შეიძლება ადამიანებმა გადაიტანეს სერიოზული ავადმყოფობა ან ისინი მიატოვა მფლანგველმა მეუღლემ. შეიძლება სტიქიურმა უბედურებამ გაანადგურა მათი ქონება ან ისინი დაიბადნენ და გაიზარდნენ უკიდურეს სიღარიბეში. ამ ადამიანებისთვისაც არის იმედი. მიუხედავად იმისა, რომ მათი გზა უფრო რთულია, მათი პრობლემების დაძლევა შესაძლებელია. ცვლილებები შეიძლება მოხდეს ქრისტიანი მეგობრების მხარდაჭერით, ღვთისმოსავი მრჩევლების რჩევითა თუ დახმარებით, კარგ განათლებასთან ერთად შრომისმოყვარეობით, ღვთის კურთხევითა და განგებულებით. 

როგორიც არ უნდა იყოს მიზეზი, თუნდაც ადამიანი თავად იყოს დამნაშავე, ვალის შემცირება შესაძლებელია. მაგრამ მათ, ვინც ვალებში არიან, მოუწევთ გარკვეული ცვლილებების შეტანა საკუთარ ცხოვრებაში, საკუთარ ხარჯებში და ფინანსურ პრიორიტეტებში.

წაიკითხეთ 1ტიმ. 6:6-9. რა სახის ძვირფასი რჩევებია მოცემული ამ მუხლებში ქრისტიანებისთვის? ამ რჩევების გათვალისწინებას როგორ შეუძლია დაგვიცვას ვალებისგან?