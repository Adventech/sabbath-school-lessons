---
title: ვადის ლიმიტები და სესხის აღების საკითხები
date: 02/02/2023
---

`წაიკითხეთ რჯლ. 15:1-5. რა სახის განსაკუთრებული მითითებები მისცა უფალმა თავის ხალხს, როგორც ამ მუხლებშია ნაჩვენები?`

სხვა შვიდწლიან კანონებთან ერთად (იხ. გამ. 21:2; ლევ. 25:3,4) ამ სიტყვებში მოყვანილია არა მხოლოდ დადგენილებები მონების, მსახურთა და მიწის შესახებ, არამედ მოვალისა და მსესხებლის ურთიერთობაც. რადგანაც მევალეებს არ სურდათ რაიმე ვალის პატიება, ყველაზე დიდი ვადა, რომლითაც ვინმე შეიძლება დარჩენილიყო ვალში, შეადგენდა შვიდ წელს. ასეთნაირად, უფალი ზრუნავს მსგავსი სახის ფინანსურ საკითხებზე, განსაკუთრებით ეს ეხებოდა ღვთის ხალხს. ეს მუხლები ასევე აჩვენებს, რომ უფალი აღიარებდა ვალების რეალურობას, იმისდა დამოუკიდებლად, რომ ვალის აღების პრაქტიკა არსობრივად არასწორია. მან აგრეთვე აღნიშნა, რომ ჯობია ავირიდოთ ვალები, რამდენადაც ეს შესაძლებელია.

დღეს კი, პირიქით, მსოფლიოს მრავალ ქვეყანაში კრედიტი საცხოვრებლის საყიდლად გაიცემა 30 და 40 წლით. როგორც ჩანს, ერთ-ერთი მიზეზი, რის გამოც სახლები ასე ძვირია, არის კრედიტის ხელმისაწვდომობა მათ შესაძენად.

იმავდროულად, ბევრ ადამიანს, მშობელსა და სტუდენტს აინტერესებს, როგორ ისესხოს ფული განათლებისთვის. როგორც წესი, კარგი განათლების მიღება ზრდის ადამიანს სიცოცხლის ბოლომდე შემოსავლის მიღების უნარს. ზოგიერთ ადამიანს შეიძლება დასჭირდეს გარკვეული თანხის სესხება სწავლის საფასურის გადასახდელად, მაგრამ გაითვალისწინეთ შემდეგი ფაქტორები. თქვენ მოგიწევთ თანხის პროცენტით დაბრუნება. შეეცადეთ მიიღოთ ყველა გრანტი და სტიპენდია, რომლის მიღებაც თქვენთვის შესაძლებელია. იმუშავეთ და გადაინახეთ ყველაფერი, რაც შეგიძლიათ, სწავლისთვის. დაესწარით მხოლოდ იმ კურსებს, რომლებიც გამოიწვევს სამუშაოს მიღებას. სთხოვეთ მშობლებს დახმარება. ბიბლიურ დროში მშობლები შვილებს მიწას აძლევდნენ, რათა საარსებო მინიმუმი ეშოვათ. დღეს ასეთი „მემკვიდრეობა“ უნდა იყოს განათლება, რათა ისინი გახდნენ დამოუკიდებელი ზრდასრული ადამიანები.

იდეალურ სამყაროში არ იქნებოდა სესხები და ვალები. მაგრამ რადგან ჩვენ არ ვცხოვრობთ იდეალურ სამყაროში, შეიძლება დადგეს ისეთი დრო, როდესაც საჭირო გახდეს სესხის აღება. უბრალოდ დარწმუნდით, რომ თქვენი გარიგება ყველაზე საუკეთესოა და ყველაზე დაბალი საპროცენტო განაკვეთით. შემდეგ აიღეთ თქვენთვის საჭირო უმცირესი თანხა და გადაიხადეთ რაც შეიძლება სწრაფად, რომ დაზოგოთ პროცენტებზე. მიუხედავად ამისა, ჩვენ უნდა ვეცადოთ თავიდან ავიცილოთ ვალები ბიბლიური პრინციპების დაცვით. ამ გზით ჩვენ შევძლებთ თავიდან ავიცილოთ არასაჭირო ვალები და ზედმეტი დატვირთვა, რომელიც შეიძლება ამ ვალებმა შექმნას ჩვენთვის და ჩვენი ოჯახებისთვის.

`თუ თქვენ უკვე ასესხეთ ხალხს ფული, რამდენად პატიოსანი, სამართლიანი და კეთილი ხართ მათ მიმართ? როგორ მოიქცეოდით, როცა იცით, რომ თქვენს არჩევანზე პასუხის გაცემა მოგიწევთ ღმერთის წინაშე? (იხ. ეკლ. 12:14).`