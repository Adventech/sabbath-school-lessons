---
title: როგორ მოვიშოროთ ვალები
date: 31/01/2023
---

`წაიკითხეთ იგავ. 22:7. რა მხრივ ვართ ჩვენ გამსესხებლის მონობაში?`

`თუ გქონიათ ისეთი სიტუაციები, როცა სერიოზულ ვალებში იყავით, რას გრძნობდით იმ დროს? გაგვიზიარეთ თქვენი გამოცდილება.`

`როგორ ახერხებდით ვალების მოშორებას?`

რისი გაკეთებაა შესაძლებელი, რათა მოვიშოროთ ვალები? თუ თქვენ გაქვთ ვალები, შემდეგი გეგმა დაგეხმარებათ დაიწყოთ ვალების მოშორების პროცესი. გეგმა მარტივია. იგი შედგება წინაპირობისგან და სამი ნაბიჯისგან. 

**წინაპირობა - ეს არის ვალდებულება** ღმერთის წინაშე იყოთ ერთგული მისი წმიდა მეათედის დაბრუნებაში, რათა წვდომა გქონდეთ მის სიბრძნესთან და კურთხევებთან. მას სწყურია აკურთხოს ისინი, ვინც ემორჩილება. 

**პირველი ნაბიჯი** - გამოაცხადოთ მორატორიუმი დამატებით დავალიანებაზე: მეტი არანაირი ხარჯი კრედიტით. მიიღეთ გადაწყვეტილება არ ჩაეფლოთ ვალებში. თუ თქვენ მეტად აღარ ისესხებთ ფულს, კიდევ უფრო მეტად აღარ ჩაეფლობით ვალებში.

**მეორე ნაბიჯი** - აღთქმა დაუდეთ უფალს, რომ იმ მომენტიდან, როცა ის გაკურთხებთ თქვენ, თქვენ რაც შეიძლება სწრაფად დაიწყებთ თქვენი ვალის გადახდას. როდესაც ღმერთი გაკურთხებთ მატერიალურად, გამოიყენეთ ფული ვალების შესამცირებლად, და არა ახალი ნივთების საყიდლად. ეს ნაბიჯი, შეიძლება ითქვას, ყველაზე მთავარია. როდესაც ადამიანთა უმრავლესობა მოულოდნელ ფულს ღებულობს, ისინი მათ უბრალოდ ხარჯავენ. ნუ გააკეთებთ ამას; ამის ნაცვლად გამოიყენეთ ისინი თქვენს ვალების შემცირების გეგმაში.

**მესამე ნაბიჯი** - ეს პრაქტიკული ნაწილია. შეადგინეთ ყველა თქვენი ვალის სია, ყველაზე დიდიდან ყველაზე მცირემდე, კლების რიგით. ოჯახთა უმრავლესობაში იპოთეკა სიის თავშია, საკრედიტო ბარათი ან პირადი ვალები - ბოლოში. დაიწყეთ ყოველთვიური შეტანით თუნდაც მინიმალური გადასახადით თქვენი ვალებიდან თითოეულისა. შემდეგ გააორმაგეთ ან გაზარდეთ იმ ვალის გადასახადი, რომელიც სიის ბოლოშია, ნებისმიერი თქვენთვის შესაძლო ხერხით. თქვენ სასიამოვნოდ გაკვირვებული იქნებით იმით, თუ რა სწრაფად შეძლებთ ამ ყველაზე პატარა ვალის დაფარვას. შემდეგ გამოიყენეთ ის ფული, რომლითაც ფარავდით ყველაზე ქვედა ვალს, და დაუმატეთ ძირითად გადასახადს შემდეგი ვალისა სიაში ზემოთ გადაადგილებით. იმისდა მიხედვით, თუ როგორ გათვისუფლდებით წვრილი ვალებისგან მაღალი პროცენტებით, თქვენ გამოგითავისუფლდებათ ფული, რომელიც შეგიძლიათ გამოიყენოთ შემდეგი, უფრო მსხვილი ვალების დასაფარად. 

ღმერთს აშკარად არ სურს, რომ ჩვენ ვალები ტვირთად გვაწევდეს. ღმერთთან აღთქმის დადების შემდეგ მრავალი ოჯახი აღმოაჩენს, რომ იგი მათ აკურთხებს მოულოდნელად და ვალი მცირდება უფრო სწრაფად, ვიდრე ისინი მოელოდნენ. ამ სამი მარტივი ნაბიჯის დაცვით, მრავალი ოჯახი გათავისუფლდა ვალებისგან. თქვენც შეგიძლიათ! ღმერთის პირველ ადგილზე დაყენებით თქვენ მიიღებთ მის სიბრძნეს და კურთხევას, რათა განაგოთ ის, რაც მან განდოთ.

`«"თქვენი გზა იყოს ვერცხლმოყვარეობის გარეშე და იმას დასჯერდით, რაცა გაქვთ, ვინაიდან თქვა: “არ მიგატოვებ და არ დაგაგდებ”» (ებრ. 13:5). როგორ დაეხმარება ეს სიტყვები ადამიანებს თავიდან აირიდონ ვალები? `