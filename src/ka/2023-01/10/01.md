---
title: ინვესტიცია მომავალში
date: 04/03/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეკლ. 2:18-22; იგავ. 27:23-27; ლუკ. 12:16-21; 5:10; 2კორ. 4:18; კოლ. 1:15-17; გამოცხ. 14:13.

> <p>სამახსოვრო მუხლი:</p>
> «გავიგონე ხმა ციდან, რომელიც მეუბნებოდა: “დაწერე: ნეტარ არიან მკვდარნი, რომელნიც ამიერიდან უფალში იხოცებიან. დიახ, ამბობს სული, რათა განისვენონ თავიანთ შრომათაგან. მათი საქმეები თან წაჰყვება მათ”» (გამოცხ. 14:13).

როდესაც ჩვენი შრომითი მოღვაწეობის წლები დასასრულს უახლოვდება, ჩვენი ყურადღება გადერთვება ჩვენი სახსრების შენარჩუნებაზე სიცოცხლის ბოლო წლებისთვის. მუშაობიდან პენსიაზე გადასვლა შეიძლება ფსიქოლოგიურად რთული იყოს. როგორ ჯობია მოვიქცეთ ჩვენს ფინანსებთან დაკავშირებით?

ასაკთან ერთად ადამიანები ბუნებრივად იწყებენ მომავალზე ფიქრს. ყველაზე გავრცელებული შიშები - ეს არის მოკვდე ძალიან ადრე (მე ვერ ვიზრუნებ ჩემს ოჯახზე); იცოცხლო ძალიან დიდხანს (არ მეყოფა ფული ან დანაზოგი); სასიკვდილო დაავადება (ჩემი ყველა რესურსი მყისიერად აღარ იქნება ხელმისაწვდომი); გონებრივი ან ფიზიკური ინვალიდობა (ვინ იზრუნებს ჩემზე?).

ამ შიშების კომენტირებისას ელენ უაითი წერდა: „ყველა ეს შიში სატანის ნაყოფია... ამ ადამიანთა შინაგანი მდგომარეობა ისეთი რომ ყოფილიყო, როგორიც ღმერთისთვის არის სასურველი, მათი ბოლო დღეები შეიძლება ყოფილიყო საუკეთესო და უბედნიერესი მათ ცხოვრებაში... მოხუცებმა უნდა მოიშორონ ყველა შფოთვა და ტვირთი, დატკბნენ ბედნიერებით და მოემზადონ ზეცისთვის“ (მოწმობანი ეკლესიისათვის, ტ. 1, გვ. 424).

ამ კვირაში განვიხილავთ ღვთის რჩევას სიცოცხლის ბოლო წლებთან დაკავშირებით. რა უნდა გავაკეთოთ, რა უნდა ავიცილოთ თავიდან და რომელი პრინციპები უნდა დავიცვათ? 