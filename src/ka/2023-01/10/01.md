---
title: დაიცავით თავი ყოველი ანგარებისაგან
date: 25/02/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იესო. 7; ეს. 14:12-14; ლუკ. 12:15; იოან. 12:1-8; საქმე. 5:1-11; 1კორ. 10:13; ეფეს. 5:5.

> <p>სამახსოვრო მუხლი:</p>
> "დაუკვირდით და დაიცავით თავი ყოველი ანგარებისაგან, ვინაიდან ადამიანის სიცოცხლე მისი ქონების სიუხვეზე როდია დამოკიდებული" (ლუკ. 12:15).

ანგარება განიმარტება, როგორც გადაჭარბებული სურვილი სიმდიდრის ან ქონებისა, რომელიც სინამდვილეში თქვენ არ გეკუთვნით. ანგარება - ეს იმდენად ძლიერი ცოდვაა, რომ ფაქტობრივად, სიცრუის, ქურდობის ან მკვლელობის ტოლფასია. ის იმდენად დამღუპველია, რომ ღმერთმა გადაწყვიტა გავეფრთხილებინეთ ამის შესახებ თავის დიდებულ ზნეობრივ რჯულში: „არ ისურვო შენი მოყვასის სახლი, არ ისურვო შენი მოყვასის ცოლი, არც მისი მსახური, არც მისი მხევალი, არც მისი ხარი, არც მისი სახედარი და არც არაფერი, რაც შენი მოყვასისაა“ (გამ. 20:17). 

ანგარება ხშირად ჩამოთვლილია იმ საზარელ ცოდვებს შორის, რომლებიც ადამიანს არ შეუშვებს ღვთის სასუფეველში. „ნუთუ არ იცით, რომ უსამართლონი ვერ დაიმკვიდრებენ ღვთის სასუფეველს? თავს ნუ მოიტყუებთ: ვერც მეძავნი, ვერც კერპთაყვანისმცემელნი, ვერც მრუშნი, ვერც დადედლებულნი, ვერც მამათმავალნი, ვერც მპარავნი, ვერც ხარბნი, ვერც ლოთები, ვერც მლანძღველნი, ვერც მტაცებელნი ვერ დაიმკვიდრებენ ღვთის სასუფეველს" (1კორ. 6:9,10).

 ანგარება მტაცებლობის, კერპთაყვანისმცემლობის, სიძვისა და მრუშობის ტოლფასია? ამას გვამცნობს ბიბლიური მუხლები და ამ კვირაში ჩვენ განვიხილავთ მაგალითებს, თუ რამდენად ცუდია ეს და რა შეგვიძლია გავაკეთოთ ამის დასაძლევად. 