---
title: სულიერი მემკვიდრეობა
date: 09/03/2023
---

მიუხედავად იმისა, რომ ახლა ჩვენთვის ძნელია იმის გაგება, თუ როგორი იქნებოდა ცხოვრება დედამიწაზე, ადამიანებს რომ არ შეეცოდათ, ერთი რამ დანამდვილებით შეგვიძლია ვიცოდეთ: რომ არა ცოდვა, არ იქნებოდა მომხვეჭველობა, სიხარბე და სიღარიბე. ჩვენ ჩვენს კუთვნილებად მიგვაჩნია ის, რაც ჩვენი შრომით ვიშოვეთ ან უფლებით მივიღეთ და ეს არის დაცემული სამყაროს რეალობა.

`წაიკითხეთ შემდეგი მუხლები: დაბ. 14:19 ; ფსალმ. 23:1 ; 49:10 ; კოლ. 1:16,17 ; ებრ. 3:4. რა მთავარი იდეაა ამ მუხლებში და როგორი გავლენა უნდა იქონიოს ამ იდეამ იმაზე, რასაც ვაკეთებთ ნებისმიერი მატერიალური სახსრებით, რომლითაც გვაკურთხა ღმერთმა?`

ჩვენ ვართ განმგებლები და მმართველები იმისა, რაც ღმერთმა მოგვანდო. ყველაფერი მას ეკუთვნის და ის გვაძლევს სიცოცხლეს და ძალას, რომ გვქონდეს ის, რაც გვაქვს. ამიტომ, მას შემდეგ რაც დავასრულებთ ყველაფერს, რაც ღმერთმა მოგვცა და ვიზრუნებთ ჩვენს ოჯახზე, დანარჩენი მას უნდა დავუბრუნოთ.

„ღვთის საქმისთვის გაცემით თქვენ აგროვებთ საუნჯეს ცაში. ყველაფერი, რასაც იქ ჩადებთ, უსაფრთხოდაა, ის არ შეიძლება განადგურდეს ან დაიკარგოს, არამედ ის გარდაიქმნება მარადიულ, მუდმივ ქონებად და გადაირიცხება თქვენს ანგარიშზე ზეცის სამეფოში“ (ე. უაითი. რჩევები განმგებლობასთან დაკავშირებით. გვ. 342).

ჩვენ შეგვიძლია შევწიროთ, სანამ ცოცხლები ვართ. რას შევიძენთ ამასთან დაკავშირებით?

1. ჩვენ ვიხილავთ ჩვენი შესაწირავების შედეგებს: ეკლესიის ახალ შენობას, ახალგაზრდა მამაკაცის უნივერსიტეტში მიღებას, ევანგელისტური კამპანიის დაფინანსებას და ა.შ.

2. პასტორებს და მათ ოჯახებს ან ცალკეულ პირს შეუძლიათ ისარგებლონ ჩვენი სახსრებით ახლა, როცა მათ ყველაზე მეტად სჭირდებათ.

3. ასე ვასწავლით ჩვენს შვილებს გულუხვობას.

4. როდესაც უძრავ ქონებას ეკლესიას ვუანდერძებთ, ამით ჩვენ გამოვრიცხავთ მტრობას ნათესავებს შორის.

5. ეს იმის მაჩვენებელია, რომ ჩვენი გული შეიცვალა და ახლა მასში სუფევს უანგარობა და არა ეგოიზმი.

6. ასე ვაგროვებთ საუნჯეს ცაში. 