---
title: ანგარება როგორც კერპთაყვანისმცემლობა
date: 26/02/2023
---
ხშირად ჩნდება კითხვა, და ეს სავსებით გასაგებია, თუ როგორ წარმოიშვა ცოდვა ღვთის სამყაროში. ჩვენ ნაწილობრივ მაინც გვესმის, თუ როგორ.

წაიკითხეთ ეს. 14:12-14. რა მინიშნებებია მოცემული ამ მუხლებში ლუციფერის დაცემის შესახებ? რა როლი ითამაშა ანგარებამ ამ დაცემაში?

"თავისი მდგომარეობით უკმაყოფილო ლუციფერმა, მიუხედავად იმისა, რომ იგი ყველა ზეციურ მკვიდრზე უფრო მეტად იყო აღზევებული, გაბედა სწრაფვა იმ დიდებისაკენ, რომელიც მხოლოდ ღმერთს ეკუთვნოდა. ზეციურ მკვიდრთა ყურადღების, სიყვარულისა და ერთგულების უზენაესისკენ მიმართვის ნაცვლად იგი აიძულებდა მათ, ერთგული სამსახური გაეწიათ მისთვის, ლუციფერისათვის. მოისურვა რა დიდება, რომლითაც მარადიულმა ღმერთმა შემოსა თავისი ძე, ეს მთავარი ანგელოზი შეეცადა ხელში ჩაეგდო ძალაუფლება, რომელიც მხოლოდ ქრისტეს ეკუთვნოდა" (ე. უაითი. პატრიარქები და წინასწარმეტყველები, გვ. 8).

წაიკითხეთ ეფეს. 5:5 და კოლ. 3:5. რასთან აიგივებს პავლე ანგარებას და რატომ?

საინტერესოა, რომ პავლემ ორჯერ გააიგივა ანგარება კერპთაყვანისმცემლობასთან. ადამიანები კერპთაყვანისმცემლობას სჩადიან, როცა თაყვანს სცემენ (ანუ თავიანთ ცხოვრებას სხვა რამეს უძღვნიან) არა შემოქმედ ღმერთს, არამედ რაღაც შექმნილს (იხ. რომ. 1:25). შეიძლება თუ არა ანგარებად ჩაითვალოს იმის სურვილი, რომ გვქონდეს ის, რაც აკრძალულია, ამასთანავე ისეთი ძლიერი სურვილი, რომ ჩვენი გული ფოკუსირებული იყოს ამ სურვილზე და არა უფალზე?

უდავოა, ლუციფერმა თავიდან არ იცოდა, სად მიიყვანდა მას არასწორი სურვილები. იგივე შეიძლება დაგვემართოს ჩვენც. მცნებას ანგარების წინააღმდეგ - ერთადერთ მცნებას, რომელიც მხოლოდ აზრებს ეხება, შეუძლია არ ჩაგვადენინოს ისეთი ქმედებები, რომლებიც სხვა მცნებების დარღვევას გამოიწვევს (იხ. 2მეფ. 11).

წაიკითხეთ 1ტიმ. 6:6,7. პავლე მოციქულის სიტყვების  გაცნობიერება როგორ დაგვიცავს ანგარებისგან? 