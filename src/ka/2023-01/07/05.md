---
title: ზაქე
date: 15/02/2023
---

ზაქე იყო მდიდარი ებრაელი, რომელიც გადასახადების ამკრეფად მუშაობდა და ფულს ასე შოულობდა. გადასახადების სხვა ამკრეფების მსგავსად, ის ხალხიდან იმაზე მეტ გადასახადს აგროვებდა, ვიდრე რეალურად იყო დაკისრებული, ამიტომ ებრაელებს იგი სძულდათ და „ცოდვილს“ უწოდებდნენ.

იგი ცხოვრობდა იერიხოში, რომელიც მდებარეობდა სავაჭრო გზაზე, სადაც მრავალი სავაჭრო გარიგება იდებოდა. ზაქესა და იესოს შეხვედრა შემთხვევითი არ ყოფილა. ზაქე, როგორც ჩანს, მოვიდა ცოდვიანობის სულიერი შეგრძნებით და სურდა ცვლილება შეეტანა თავის ცხოვრებაში. მას ადრეც სმენოდა იესოს შესახებ და სურდა მისი ნახვა. როგორც ჩანს, ჭორები გავრცელდა, რომ ჯგუფი, რომელთანაც იესო მოგზაურობდა, იმ დღეს იერიხოში უნდა ჩასულიყო. იესოს იერუსალიმში თავისი ბოლო მოგზაურობისას გალილეიდან იერიხოს გავლით უნდა გაევლო. ქრისტეს პირველმა სიტყვებმა ზაქეს უჩვენა, რომ ჯერ კიდევ ქალაქში შესვლამდე იესომ ყველაფერი იცოდა მის შესახებ.

`წაიკითხეთ ლუკ. 19:1-10. რით განსხვავება იესოსადმი ამ მდიდარი ადამიანის დამოკიდებულება მდიდარი ჭაბუკის დამოკიდებულებისგან?`

ზაქესა და მდიდარ ახალგაზრდას რამდენიმე რამ ჰქონდათ საერთო. ორივე მდიდარი იყო; ორივეს სურდა იესოს ნახვა და ორივეს სურდა საუკუნო სიცოცხლის მოპოვება. მაგრამ აქ მთავრდება მსგავსება. ყურადღება მიაქციეთ, რომ როდესაც ზაქემ თქვა, რომ მისცემს თავისი "ქონების ნახევარს“ (იხ. ლუკ. 19:8) ღარიბებს, იესომ მიიღო ეს ჟესტი, როგორც გამოხატულება ნამდვილი მოქცევისა. მას არ უთქვამს: „ბოდიში, ზაქე, მაგრამ როგორც მდიდარი ახალგაზრდა მთავარის შემთხვევაში იყო, ან ყველაფერი, ან არაფერი. ნახევარი არ გამოდგება". რატომ? სავარაუდოდ იმიტომ, რომ, მართალია ზაქეს ნამდვილად მოსწონდა თავისი სიმდიდრე, ეს არ იყო მისთვის კერპი, როგორც ეს იყო მდიდარი ახალგაზრდა მთავრის შემთხვევაში. სინამდვილეში, მიუხედავად იმისა, რომ ჩვენ არ ვიცით ზუსტად რა უთხრა მას იესომ, სწორედ ზაქეა, ვინც პირველი ამბობს, რომ ფულს მისცემს ღარიბებს. მისგან განსხვავებით, იესოს მოუწია ეთქვა მდიდარი ჭაბუკისთვის, რომ ყველაფერი გაეცა, წინააღმდეგ შემთხვევაში ეს მას დაღუპავდა. მიუხედავად იმისა, რომ ზაქე, ისევე როგორც ნებისმიერი მდიდარი კაცი, სიფრთხილით უნდა მოკიდებოდა სიმდიდრეს, იგი უფრო აკონტროლებდა თავის დამოკიდებულებას სიმდიდრისადმი, ვიდრე ეს მდიდარი ჭაბუკი.

"როდესაც ახალგაზრდა მდიდარი მთავარი იესოს გაშორდა, ქრისტეს მოწაფეებს გაუკვირდათ იესოს მაშინდელი ნათქვამი: "რა ძნელია ღვთის სასუფეველში შესვლა მათთვის, ვინც სიმდიდრეზეა მინდობილი" (მარკ. 10:24-26). მაშინ ერთმანეთს ეკითხებოდნენ ისინი: "ვისღა შეუძლია გადარჩეს? - ახლა კი დარწმუნდნენ ქრისტეს სიტყვების სიმართლეში: კაცთათვის შეუძლებელი, ღვთისათვის შესაძლებელია (ლუკ. 18:27), როდესაც საკუთარი თვალით იხილეს, რომ ღვთის მადლით მდიდარსაც შეუძლია ღვთის სასუფეველში შესვლა" (ე. უაითი. ქრისტე - წუთისოფლის იმედი. გვ. 428).