---
title: იობი
date: 16/02/2023
---

`წაიკითხეთ იობ. 1:8. როგორ აღწერა იობი თავად ღმერთმა?`

საოცარია, რომ ღმერთმაც კი „ალალი“ და „წრფელი“ უწოდა იობს (იობი 1:8), იმდენად ალალი და წრფელი, რომ იმ დროს დედამიწაზე ვერავინ შეედრებოდა მას.

`იობის ალალ ხასიათთან ერთად ყურადღება მიაქციეთ მის მატერიალურ მდგომარეობას (იობი 1:3). ჩამოთვალეთ იობის სიმდიდრე.`

მას შემდეგაც კი, რაც იობი ერთმანეთის მიყოლებით შეხვდა ტრაგედიებს, ღმერთმა გაიმეორა ის, რაც მან იობის შესახებ თქვა დასაწყისში: იობი კვლავ იგივე მართალი კაცი იყო, „შენ კი [სატანავ] მაქეზებდი მის წინააღმდეგ, რომ უმიზეზოდ დამეღუპა იგი“ (იობი 2:3).

`წაიკითხეთ იობ. 29:12-16. როგორ გამოიყენა იობმა თავისი სოციალური მდგომარეობა და მატერიალური სიმდიდრე ღარიბებთან ურთიერთობაში?`

ალბათ ყველაზე საინტერესო აქ იობის სიტყვებია: „და ჩემთვის უცნობი საქმე გამომიძიებია“ (იობი 29:16). სხვა სიტყვებით რომ ვთქვათ, იობი უბრალოდ კი არ ელოდა, რომ, მაგალითად, ვიღაც ჩამოძონძილი მათხოვარი  მოწყალებას სათხოვნელად მიუახლოვდებოდა. პირიქით, იობი ეძებდა გზებს გაჭირვებულთა დასახმარებლად, შემდეგ კი ეხმარებოდა მათ.

ელენ უაითი გვირჩევდა: „ნუ დაელოდებით მათ [ღარიბებს], რომ თქვენი ყურადღება მიიპყრონ თავიანთ საჭიროებებზე. მოიქეცით ისე, როგორც იობი. იგი ყურადღებით შეისწავლიდა ყველაფერს, რაც არ იცოდა. გამოიკვლიეთ და გაარკვიეთ, ვის რა სჭირდება და როგორ შეიძლება საუკეთესო გზით დაკმაყოფილდეს ამ ადამიანთა საჭიროებები“ (მოწმობანი ეკლესიისთვის, ტ. 5, გვ. 151). ფულის მართვისა და ღვთის რესურსების განმგებლობის ასეთი დონე სცილდება ღვთის მრავალი შვილის ამჟამინდელ პრაქტიკას.

`წაიკითხეთ ეს. 58:6-8. როგორ გამოვიყენოთ ეს სიტყვები დღეს? `