---
title: დახმარება ღარიბებს
date: 11/02/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 15:11; იობ. 29:12-16; ეს. 62:1,2; მათ. 19:16-22; 25:34; ლუკ. 4:16-19; 19:1-10.

> <p>სამახსოვრო მუხლი:</p>
> "მაშინ ეტყვის მეფე, თავის მარჯვნივ მდგომთ: ‘მოდით, მამაჩემის კურთხეულნო, დაიმკვიდრეთ სოფლის დასაბამიდან თქვენთვის გამზადებული სასუფეველი" (მათ. 25:34).

ბიბლია ხშირად საუბრობს ხიზნებზე (უცხოელები), ობლებსა და ქვრივებზე. ეს ჯგუფი შეიძლება იყვნენ ისინი, ვინც იესომ მოიხსენია, როგორც თავისი "უმცირეს ძმათაგანი“ (მათ. 25:40).

როგორ შეგვიძლია ამოვიცნოთ ეს ადამიანები დღეს? ბიბლიურ დროში ხიზნები იყვნენ ადამიანები, რომლებიც იძულებული იყვნენ დაეტოვებინათ თავისი სამშობლო, შესაძლოა ომის ან შიმშილის გამო. ჩვენს დროში ეს შესაძლოა მილიონობით ლტოლვილი იყოს, რომლებიც გაჭირვებაში აღმოჩნდნენ მათგან დამოუკიდებელი გარემოებების გამო.

ობლები - ესენი არიან ბავშვები, რომლებმაც დაკარგეს მამები ან დედები ომის, უბედური შემთხვევის ან ავადმყოფობის შედეგად. ამ ჯგუფში ასევე შეიძლება ჩაითვალონ ისინი, ვისი მამებიც ციხეში არიან ან სხვა მიზეზების გამო არ არიან ოჯახში. რა ფართო ველი იხსნება აქ მსახურებისთვის!

ქვრივები - ესენი არიან ისინი, ვინც დაკარგა მეუღლე იმავე მიზეზით, როგორითაც ობლებმა. ბევრი მათგანი დანგრეული ოჯახების უფროსია და შეუძლია ისარგებლოს იმ დახმარებით, რომლის აღმოჩენაც ეკლესია ძალუძს.

როგორც ამ კვირაში დავინახავთ, რადგან ჩვენ ვართ ღვთის საქმეების განმგებლები, ღარიბთა დახმარება - ეს არ არის მსახურების მხოლოდ ერთ-ერთი ასარჩევი ვარიანტი. ეს არის იესოს მაგალითის მიბაძვა და მისი მცნებების შესრულება. 