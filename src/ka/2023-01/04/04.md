---
title: შესაწირავი და თაყვანისცემა
date: 24/01/2023
---

ბიბლია არ გვაძლევს დაწვრილებით მითითებებს იმის შესახებ, თუ როგორ უნდა ჩატარდეს ღვთისმსახურება. მაგრამ ღვთის თაყვანისცემის აღწერიდან ჩვენ შეგვიძლია გამოვყოთ ოთხი მოქმედება: ღვთის სიტყვის შესწავლა/ქადაგება, ლოცვა, მუსიკალური განდიდება, აგრეთვე მეათედისა და შესაწირავების მოტანა.

წელიწადში სამჯერ ყველა მამაკაცი ოჯახთან ერთად უნდა წარმდგარიყო ღმერთის წინაშე იერუსალიმში. და "არავინ არ გამოცხადდეს უფლის წინაშე ხელცარიელი" (რჯლ. 16:16). სხვა სიტყვებით, თაყვანისცემის ნაწილი იყო მეათედის დაბრუნება და შესაწირავების მოტანა. უფრო ხშირად ღვთის ხალხს თავისი მეათედები და შესაწირავები მოჰქონდა პასექზე, ორმოცდაათობაზე და კარვობის დღესასწაულზე. ძნელი წარმოსადგენია, რომ ამ დღესასწაულზე ვინმე მოსულიყო ხელცარიელი. 

სხვა სიტყვებით, ძველი ისრაელისთვის მეათედებისა და შესაწირავების დაბრუნება იყო ცენტრალური ნაწილი მათი თაყვანისცემისა. ჭეშმარიტი თაყვანისცემა - ეს არ არის ღმერთის მიმართ ჩვენი მადლიერების გამოხატვა მხოლოდ სიტყვებით, საგალობლებით და ლოცვებით, არამედ ჩვენი შესაწირავების მოტანაც უფლის სახლში. ისრაელიანებს შესაწირავები ტაძარში მიჰქონდათ; ჩვენ ისინი მიგვაქვს ადგილობრივ საკრებულოში შაბათობით უფლის თაყვანისცემის ნიშნად.

`წაიკითხეთ 1ნეშტ. 16:29 და ფსალმ. 115:7-9. როგორ შეძლებთ ამ მუხლებში გადმოცემული პრინციპის გამოყენებას ცხოვრებისეულ გამოცდილებაში?`

ღვთის შვილთათვის, რომლებსაც აკისრიათ პასუხისმგებლობა ღვთის საქმეების განმგებლობისთვის დედამიწაზე, თავიანთი შესაწირავების მოტანა - ეს არის უფლება, შესაძლებლობა და პასუხისმგებლობა. თუკი უფალმა მოგვცა შვილები, რათა გავზარდოთ ისინი მისთვის, ჩვენ შვილებთან ერთად უნდა გავიზიაროთ სიხარული, როდესაც მეათედები და შესაწირავები მოგვაქვს შაბათს ღვთისმსახურებაზე. ეკლესიის ზოგიერთი წევრი მეათედს აბრუნებს საბანკო გადარიცხვების მეშვეობით ან სხვა საშუალებებით. როგორც არ უნდა ვაკეთებდეთ ამას, მეათედებისა და შესაწირავების დაბრუნება არის ჩვენი გამოცდილების შემადგენელი ღმერთის თაყვანისცემაში.

`მეათედებისა და შესაწირავების დაბრუნების პრაქტიკა როგორც ღვთისმსახურების შემადგენელი როგორ გავლენას ახდენს თქვენს ურთიერთობაზე ღმერთთან?`