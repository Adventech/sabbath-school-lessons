---
title: შემდგომი გამოკვლევებისთვის
date: 27/01/2023
---

სამახსოვრო წიგნში ასევე აღინიშნება ღვთის ოჯახის წევრთა ერგულება ფინანსები განკარგვაში. ანგელოზი, რომელიც ჩანაწერებს აკეთებს, ზუსტად აფიქსირებს ღმერთისადმი მიძღვნილ და საგანძურში ჩადებულ ყოველ შემოწირულობას, აგრეთვე იმასაც, თუ რაში დაიხარჯა შემდეგ ეს ფული. ღვთის თვალი ამჩნევს მისი საქმისთვის გაღებულ არა მხოლოდ ყველაზე მცირედ შესაწირავს, არამედ იმ სულსაც, რომლითაც ის იქნა შეწირული - სიხარულით თუ უხალისოდ. მოტივი, რომლითაც ხელმძღვანელობდა შემწირველი, ასევე იწერება. თავგანწირული და ღმერთის ერთგული ადამიანები, რომლებიც უბრუნებენ ღმერთს იმას, რაც უფლებით მას ეკუთვნის, მიიღებენ ჯილდოს თავისი საქმეებისამებრ. 

შემოწირული თანხა სწორად რომც არ იქნას გამოყენებული და ვერ შეასრულოს მიზანი, რომელიც შემწირველს გააჩნდა - ღმერთის განდიდება და სულთა გადარჩენა, ისინი, ვინც გულწრფელი გულით შესწირა, მიმართა რა მზერა ღვთის დიდებისკენ, მაინც არ დაკარგავენ თავის ჯილდოს" (ე. უაითი. მოწმობანი ეკლესიისთვის. ტ. 2. გვ. 518, 519).

"ღმერთს სურს, რომ ადამიანები ლოცულობდნენ და გეგმავდნენ მისი საქმის წინსვლას. მაგრამ, როგორც კორნელიუსი, ჩვენ უნდა გავაერთიანოთ ლოცვები შესაწირავთან. ჩვენი ლოცვები და შესაწირავები უნდა წარსდგეს ღმერთის წინაშე როგორც ძეგლი. რწმენა საქმეების გარეშე მკვდარია, ხოლო ცოცხალი რწმენის გარეშე შეუძლებელია ღმერთის მოსაწონად ყოფნა. სანამ ვლოცულობთ, უნდა გავიღოთ ყველაფერი, რაც შეგვიძლია: როგორც ჩვენი შრომა, ისე ჩვენი სახსრები, ჩვენი ლოცვების განსახორციელებლად. თუ ჩვენ ჩვენს რწმენას ცხოვრებაში ვავლენთ, ღმერთი არ დაგვივიწყებს. იგი აღნიშნავს სიყვარულისა და თავგანწირვის ყოველ საქციელს. იგი გვიხსნის გზებს, სადაც ჩვენ შეგვიძლია გამოვავლინოთ ჩვენი რწმენა საკუთარი საქმეებით" (Ellen G. White, Atlantic Union Gleaner, June 17, 1903).

**კითხვები მსჯელობისათვის:**

`1. როგორ არის ურთიერთდაკავშირებული ლოცვა და შესაწირავები? ანუ როგორ შეუძლია ლოცვას დაგეხმაროთ იმის გაგებაში, თუ რისთვის, როდის და რამდენი შესწიროთ?`

`2. ამერიკის შეერთებულ შტატებში ცნობილმა ერთმა ჟურნალმა მოგვითხრო იმ ახალგაზრდა სპეციალისტების შესახებ უოლ-სტრიტიდან (ცენტრალური საფინანსო კვარტალი ნიუ-იორკში, სადაც განთავსებულია საფონდო ბირჟა), რომლებიც ძალიან დიდ ფულს გამოიმუშავებდნენ, მაგრამ, მაინც უბედურნი, შიშითა და შფოთით აღსავსე იყვნენ. ერთ-ერთმა მათგანმა, საინვესტიციო მენეჯერმა, თქვა: "რა მნიშვნელობა ექნება ჩემი სიკვდილის შემდეგ იმას, რომ მე მივიღე დამატებითი ერთი პროცენტი მოგებისა ჩემს საინვესტიციო პორთფელში?" რა შეგვიძლია ვისწავლოთ ამ ისტორიიდან იმის შესახებ, თუ სულიერად როგორი სასარგებლო შეიძლება იყოს შემწირველობა გამცემისთვის იმ მხრივ, რომ იგი ეხმარება გათავისუფლდეს "სიმდიდრის საცდურისაგან" (მათ. 13:22)?`

`3. ზემოთ მოყვანილ ე. უაითის ციტატაში ყურადღება მიაქციეთ იმ ნაწილს, სადაც საუბარია იმის შესახებ, რომ სახსრები "არ იქნას გამოყენებული სწორად". რას ნიშნავს ეს ჩვენთვის?`