---
title: რა ნაწილი გამოვყოთ შესაწირავებისთვის
date: 23/01/2023
---
წაიკითხეთ 16:17. შესაწირავებთან დაკავშირებით ღმერთს არ დაუწესებია პროცენტები, როგორც მეათედის შემთხვევაში. როგორ განვსაზღვროთ შესაწირავების თანხის ოდენობა?

ჩვენი შესაწირავები - ეს არის აღიარება და გამოხატვა ჩვენი მადლიერებისა ღმერთისადმი მისი უხვი საბოძვრებისთვის: სიცოცხლისთვის, გამოსყიდვისთვის, საკვებისთვის... ამიტომ ჩვენი შესაწირავების სიდიდე დამოკიდებულია ჩვენს გულუხვობაზე და მადლიერებაზე. "ყველას, ვისაც მეტი მიეცა, მეტს მოსთხოვენ" (ლუკ. 12:48).

წაიკითხეთ ფსალმ. 115:3-5. როგორი პასუხი უნდა გავცეთ მე-3 მუხლში დასმულ კითხვას? გულუხვი შესაწირავების მოტანა როგორ შეესაბამება ჩვენს პასუხს?

მაშ როგორ შეგვიძლია გადავუხადოთ ღმერთს ყველა მისი კურთხევისთვის? არანაირად არ შეგვიძლია! საუკეთესო, რისი გაკეთებაც შეგვიძლია - ეს არის ვიყოთ გულუხვნი მისი საქმისთვის და ჩვენი მოყვასის დასახმარებლად. როცა იესომ თავისი მოწაფეები გააგზავნა პირველ მისიონერულ მოგზაურობაში, მათ უთხრა: "უსასყიდლოდ მიგიღიათ და უსასყიდლოდვე გაეცით" (მათ. 10:8). ჩვენი შესაწირავები ხელს უწყობს ქრისტესმიერი ხასიათის განვითარებას. ასეთნაერად, ჩვენ ნაკლებად ვფიქრობთ საკუთარ თავზე და მეტად სხვების შესახებ. ჩვენ უნდა ვიზრუნოთ მოყვასზე და ღვთის საქმეზე, როგორც ამას აკეთებდა ქრისტე. 

მოდით, გვახსოვდეს იმის შესახებ, რომ "იქამდე შეიყვარა ღმერთმა... რომ მისცა" (იხ. იოან. 3:16). ეს არის ბედნიერი ცხოვრების წესი. როდესაც მხოლოდ საკუთარი თავისთვის ვცხოვრობთ, ჩვენ სულ უფრო ეგოისტურები ვხდებით საკუთარ გულებში, ეგოისტი კი ვერასოდეს იქნება ბედნიერი. 

ჩვენ თავად ვსაზღვრავთ შესაწირავების ოდენობას, აგრეთვე სად და რა მიზნებისთვის წარვმართავთ ჩვენს შესაწირს. მაგრამ შესაწირავი უფლისთვის - ეს ქრისტიანული ვალია, რომელსაც გააჩნია სულიერი და ზნეობრივი მნიშვნელობა. როდესაც ამას უგულებელვყოფთ, ჩვენ საკუთარ თავს ვპარავთ სულიერ ცხოვრებაში.

რას ამბობს ღმერთთან თქვენი ურთიერთობის შესახებ თქვენი შესაწირავები და მათ მიმართ დამოკიდებულება?