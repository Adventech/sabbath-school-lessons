---
title: "თქვენ კი უწინარეს ღვთის სასუფეველი ეძიეთ"
date: 12/01/2023
---

იესოს შესახებ ნათქვამია, რომ "მრავალი ხალხი უსმენდა მას მოწადინებით" (მარკ. 12:37). ადამიანების უმეტესობა, ვინც იესოს მიჰყვებოდა და უსმენდა მას, უბრალო ხალხიდან იყო. ეს ისინი იყვნენ, ვინც მან დააპურა მთის ფერდობზე და ვისკენაც მიმართული იყო მთაზე წარმოთქმული ქადაგება. ფაქტობრივად, იესომ მათ უთხრა: "ვიცი, რომ ღელავთ იმაზე, თუ როგორ გამოკვებოთ თქვენი ოჯახები. სწუხართ წყალზე და საკვებზე, აგრეთვე სამოსელზე, რომელიც თქვენ გჭირდებათ სითბოსა და დაცვისთვის. მაგრამ მე თქვენ გთავაზობთ აი რას..."

`წაიკითხეთ მათ. 6:25-33. რას შეჰპირდა იესო ამ ნაწყვეტში და რა უნდა გაეკეთებინათ მსმენელებს, რათა მიეღოთ დაპირებული? `

ღმერთის დაპირებებიდან მრავალი შეიცავს აღთქმის ორმხრივ ელემენტებს. ანუ იმისათვის, რომ მივიღოთ კურთხევა, ჩვენ ასევე უნდა შევასრულოთ ჩვენი მხრიდან ვალდებულებების კონკრეტული პირობები. 

`წაიკითხეთ 1იოან. 1:9. რას გააკეთებს იესო, თუ ჩვენ ვაღიარებთ ჩვენს ცოდვებს?`

`წაიკითხეთ 2ნეშტ. 7:13-14. როგორია ამ დაპირებაში ღმერთის "თუ" და "მაშინ"?`

ამ და მრავალ სხვა მუხლში საუბარია იმ მნიშვნელოვან ფაქტზე, რომ, მართალია ღმერთია შემოქმედი და ყოვლისმპყრობელი, მართალია ხსნა უსასყიდლოდ გვეძლევა მადლით, ჩვენ მაინც უნდა ვითამაშოთ ჩვენი როლი დიადი ბრძოლის დრამაში აქ, დედამიწაზე. თავისუფალი ნებისა და არჩევანის წმიდა ნიჭის გამოყენებით, ჩვენ უნდა ავირჩიოთ გავყვეთ სულიწმიდის მითითებებს და დავემორჩილოთ იმას, რისკენაც ღმერთი მოგვიწოდებს. მიუხედავად იმისა, რომ ღმერთი გვთავაზობს კურთხევებს და სიცოცხლეს, ამის ნაცვლად ჩვენ შეგვიძლია წყევლა და სიკვდილი ავირჩიოთ. გასაკვირი არ არის, რომ ღმერთი გვეუბნება: "ამოირჩიე სიცოცხლე, რათა იცოცხლო შენ და შენმა შთამომავლობამ"  (რჯლ. 30:19).