---
title: ხსნის აღთქმა
date: 08/01/2023
---
ქრისტეს სიკვდილმა გოლგოთაზე ხსნა შესაძლებელი გახადა ყოველი ადამიანისთვის, რომელსაც კი ოდესმე უცხოვრია ან ოდესმე იცხოვრებს. მაგრამ ხსნა, განსხვავებით ცალმხრივი აღთქმისა, რომლის შინაარსიც ყველა ადამიანზე ვრცელდება, არ ამბობს, რომ დახსნილი იქნება ყველა. რწმენას იმისა, რომ აბსოლუტურად ყველა ადამიანი იქნება დახსნილი, თეოლოგიაში ეწოდება "უნივერსალიზმი". იესო ნათლად ასწავლიდა, რომ, მიუხედავად იმისა, რომ იგი მთელი კაცობრიობისთვის მოკვდა, მრავალი ადამიანი მიდის ფართო გზით განადგურებისკენ და საუკუნო სიკვდილისკენ (მათ. 7:13,14).

`რა არის ნათქვამი მოყვანილ მუხლებში იესოში ხსნის საბოძვარის შესახებ, რომელსაც ღებულობენ ადამიანები?`

`მათ. 10:22 (მეორე ნაწილი)`

`იოან. 6:29`

`2ტიმ. 4:6-8`

პავლეს ესმოდა ხსნის აღთქმის ორმხრივი ბუნება. იცოდა, რომ მას მალე დასჯიან და დარწმუნებით უთხრა თავის ძვირფას მეგობარს ტიმოთეს, რომ მან შეასრულა აღთქმის თავისი ნაწილი: "ვინაიდან მე უკვე გამზადებული ვარ სამსხვერპლოდ, დადგა ჩემი წასვლის ჟამი. კეთილი ბრძოლით ვიბრძოდი, განვვლე ასპარეზი, რწმენა შევინარჩუნე. ახლა კი მომელის მე სიმართლის გვირგვინი, რომელსაც მომცემს იმ დღეს უფალი, მართალი მსაჯული, და არა მარტო მე, არამედ ყველას, რომელთაც შეიყვარეს მისი გაცხადებით მოსვლა" (2ტიმ. 4:6-8).

თუმცა პავლეს ყოველთვის ნათლად ესმოდა, რომ ხსნა გვეძლევა მხოლოდ რწმენით, და არა რჯულის საქმეებით. ამიტომ, მიუხედავად იმისა, რომ იგი ამ ნაწყვეტში თავის თავზე საუბრობს, იგი არ უყურებს თავის საქმეებს ან მიღწევებს როგორც დამსახურებებს ღმერთის წინაშე. "სიმართლის გვირგვინი", რომელიც მას მოელის - ეს არის იესოს სიმართლე, რომელზეც პავლე რწმენით ამყარებდა იმედს და რომელსაც ჩაჭიდებული იყო თავისი სიცოცხლის ბოლომდე.

`მიუხედავად იმისა, რომ ხსნა - ეს არის დაუმსახურებელი საჩუქარი, რით განსხვავდებიან ისინი, ვინც ღებულობს ამ ძღვენს იმათგან, ვინც არ ღებულობს? რას მოითხოვს ჩვენგან ამ ძღვენის მიღება?`