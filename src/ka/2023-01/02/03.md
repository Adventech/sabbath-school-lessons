---
title: "გაიგონებ უფლის, შენი ღმერთის, ხმას"
date: 09/01/2023
---

მეორე რჯულის წიგნი - ეს არის მოსეს გამოსამშვიდობებელი დარიგება ისრაელიანთა მეორე თაობისთვის უდაბნოში ორმოცწლიანი ხეტიალის შემდეგ. ეს დარიგებანი მოცემულ იქნა მოაბის დაბლობებზე სწორედ იერიხოს აღმოსავლეთით. მართებული იქნება მეორე რჯულის წიგნს ვუწოდოთ "სამახსოვრო წიგნი".

ამ წიგნში მოსე იხსენებს ღმერთის ერთგულ ურთიერთობას ისრაელთან. იგი მოგვითხრობს მოგზაურობის შესახებ სინას მთიდან კადეშ-ბარნეაყამდე აღთქმული ქვეყნის მისადგომებთან, აგრეთვე ამბოხებისა და ორმოცწლიანი ხეტიალის შესახებ უდაბნოში. იგი კვლავ ხელახლა იმეორებს ათ მცნებას, იმეორებს მოთხოვნებს მეათედის შესახებ, ერთგულ საერთო თაყვანისცემის შესახებ და ა. შ. მაგრამ მეორე რჯულის წიგნის მთავარი მიზანია - მოწოდება დაემორჩილონ ღმერთს, რათა მოიპოვონ მისი კურთხევები. მოსე ღმერთს გამოსახავს იმად, ვისაც ძალუძს იზრუნოს თავის ხალხზე და დიდი სურვილი აქვს ამის გაკეთების. 

`წაიკითხეთ რჯლ. 28:1-14. რა დიდებული კურთხევებია აღთქმული ადამიანებისთვის? რა უნდა გააკეთონ მათ თავის მხრივ, რათა მიიღონ ეს კურთხევები?`

მოსეს ძალიან სურდა ადამიანებს შეეგნოთ, რომ ღმერთმა მათ მოუმზადა უხვი კურთხევები. მისი სიტყვები: "თუ გაიგონებ უფლის, შენი ღმერთის, ხმას, რათა დაიცვა და შეასრულო ყველა მისი მცნება" (რჯლ. 28:1) მათ აგებინებდა, რომ სასწორზე ეკიდა მათი მარადიული ხვედრი. ეს სიტყვები ნათლად გადმოგვცემს იდეას თავისუფალი არჩევანის შესახებ. ისრაელიანები იყვნენ მისი რჩეული ერი, უდიდესი კურთხევებისა და დაპირებების მიმღებნი, მაგრამ კურთხევები და დაპირებები არ იყო უპირობო - საჭირო იყო პირობების აღიარება, მათი მიღება რწმენით და მათ შესაბამისად მოქმედება. 

ყველაფერი, რის შესახებაც ღმერთი სთხოვდა თავის ერს, ისრაელიანთათვის საკმაოდ რთული იყო. "რადგან ეს მცნება, რომელსაც მე გიბრძანებ დღეს, არ არის შენთვის საძნელო და მიუწვდომელი. ცაში არ არის იგი, რომ თქვა: “ვინ ავა ჩვენთვის ზეცაში და ჩამოგვიტანს მას, შეგვასმენს მას, რომ შევასრულოთ?” არც ზღვის გაღმაა იგი, რომ თქვა: “ვინ გადალახავს ჩვენთვის ზღვას და წამოგვიღებს მას და შეგვასმენს, რომ შევასრულოთ?” რადგან ეს სიტყვა ძალზე ახლოსაა შენთან: ის შენს ბაგეებშია და შენს გულში, რათა შეასრულო" (რჯლ. 30:11-14).

მაგრამ კურთხევების გარდა ღმერთმა ასევე გააფრთხილა წყევლების შესახებაც, რომლებიც მოეწეოდა ისრაელს, თუ ისინი არ დაემორჩილებოდნენ (იხ. რჯლ. 28:15-68).

`რას ნიშნავს დღეს ჩვენთვის "გაიგონებ უფლის, შენი ღმერთის, ხმას" და "დაიცვა და შეასრულო ყველა მისი მცნება"?`