---
title: შემდგომი გამოკვლევებისთვის
date: 13/01/2023
---
ყოველ ჯერზე, მსოფლიო ისტორიის ნებისმიერ პერიოდში, როცა ღვთის ხალხი ხალისით და სიამოვნებით ასრულებდა მის განკარგულებას რეგულარული ქველმოქმედების (მეათედის), ძღვენისა და შესაწირავების შესახებ, ადამიანები საკუთარ თავზე გრძნობდნენ ძალას უცვლელი აღთქმისა, რომელიც მდგომარეობდა იმაში, რომ ადამიანთა შრომა კურთხეული იქნება იმდენად, რამდენადაც ისინი დაემორჩილნენ ღვთის მოთხოვნებს. როდესაც იუდეველები აღიარებდნენ ღმერთის უფლებებს, ასრულებდნენ მის მოთხოვნებს და განადიდებდნენ მას მთელი თავისი სულით, მათი ბეღლები გადავსებული იყო. მაგრამ როდესაც ისინი ატყუებდნენ ღმერთს მეათედებში და შესაწირავებში, იგი მიანიშნებდა მათ, რომ ისინი ქურდავენ არა მარტო მას, არამედ საკუთარ თავებსაც, რადგანაც ღმერთი ამცირებდა თავის კურთხევებს იმის მიხედვით, როგორც ისინი ამცირებდნენ თავიათ შესაწირავებს მის მიმართ" (ე. უაითი. მოწმობანი ეკლესიისთვის. ტ. 3. გვ. 395).

ბიბლია ძალიან ნათლად ამბობს, რომ ჩვენ გადავრჩებით მხოლოდ რწმენის მეშვეობით, უსასყიდლოდ, ღვთის მადლით. ჩვენი მორჩილება ღვთის მცნებების მიმართ - ეს არის გამოხმაურება ღვთის მადლზე; მადლს ვერ დაიმსახურებ (მისი დამსახურება რომ შეიძლებოდეს, იგი აღარ იქნებოდა მადლი: იხ. რომ. 4:1-4).

ღმერთის მიერ ჩვენთან დადებული ორმხრივი აღთქმა შეიცავს როგორც კურთხევებს, ისე ვალდებულებებს. ჩვენი გამოხმაურებით იმაზე, რასაც ღმერთი გვთავაზობს აღთქმაში, ჩვენ გავლენას ვახდენთ ჩვენს მასთან ურთიერთობაზე და გარკვეულწილად განვსაზღვრავთ საკუთარ ხვედრს. მორჩილება - აი, ჭეშმარიტი ნიშანი მოწაფეობისა. რწმენა და მხოლოდ რწმენა გვხდის მოზიარეებად ქრისტეს მადლისა, რომელიც საშუალებას გვაძლევს გამოვავლინოთ ის მორჩილება, რომელსაც ღმერთი ჩვენგან მოელის.

კითხვები მსჯელობისათვის:

1. ითქვა, რომ თუ ყოველი ადვენტისტი ერთგული იქნებოდა მეათედის დაბრუნებაში, ჩვენს ეკლესიას საკმარისზე მეტი თანხა ექნებოდა, რათა შეესრულებინა ღმერთის მიერ დაკისრებული მისია - სამი ანგელოზის უწყების ქადაგება მთელ დედამიწაზე. ერთგული ხართ თუ არა თქვენ მეათედში და შესაწირავებში?

2. როგორ გავლენას ახდენს ჩვენი არჩევანი და ჩვენი საქმეები ღმერთთან ურთიერთობაზე? როგორ არ აღმოვჩნდეთ მეკანონეობის მახეში, როდესაც ვსაუბრობთ საქმეების შესახებ, მათ შორის მეათედის დაბრუნებაზე და გონივრულ განმგებლობაზე? 

3. იმსჯელეთ კითხვაზე, რომელიც მოცემულია სამშაბათის თემის ბოლო ნაწილში, როგორ დავრჩეთ ღმერთის ერთგული მეათედში და შესაწირავებში რთულ პერიოდებშიც კი. განგიცდიათ თუ არა ასეთი პერიოდები? როგორ არ გაგვიცრუვდეს იმედი ღმერთში და როგორ დავრჩეთ მისი ერთგული ასეთ სიტუაციებში?

 