---
title: შემდგომი გამოკვლევებისთვის
date: 06/01/2023
---
"ღმერთს უყვარს თავისი მიწიერი შვილები და ეს სიყვარული სიკვდილზე ძლიერია. მან მოგვცა თავისი ძე და ამით მთელი ზეცის საუნჯე მოგვიძღვნა. მაცხოვრის სიკვდილი, სიცოცხლე და შუამდგომლობა, ანგელოზთა მსახურება, სულიწმიდის მუდმივი მოწოდება, მამის მზრუნველობა, რომელიც მოქმედებს ყოველთა ზედა და ყველას მეშვეობით, ზეციური არსებების შეუწყვეტელი ინტერესი — ყველაფერი ეს მხოლოდ ადამიანის გადარჩენისთვისაა" (ე. უაითი. ქრისტესკენ მიმავალი გზა. გვ. 24).

"როდესაც უარს ამბობთ საკუთარ "მე"-ზე და თავს უძღვნით ქრისტეს, თქვენ ხდებით ღვთიური ოჯახის წევრი და ყველაფერი, რაც ზეციერი მამის სახლშია, ხდება თქვენი. ღვთის ყველა საუნჯე, როგორც ამქვეყნად, ისე მომავალში, ღიაა თქვენთვის. ანგელოზთა მსახურება, ღვთიური სულის ნიჭი, მის მსახურთა შრომა - ეს ყველაფერი თქვენთვისაა. სამყარო, მასში ყველაფრით, თქვენ გეკუთვნით იმდენად, რამდენადაც ის თქვენს სიკეთეს ემსახურება. (ე. უაითი. მთაზე წარმოთქმული ქადაგება. გვ. 110). 

 

კითხვები მსჯელობისთვის:

1. ცოდნა იმისა, თუ რამდენად გულუხვია ღმერთი თავისი შვილების მიმართ, როდესაც ამდენი საოცარი საბოძვარი მოგვცა, გვაძლევს საშუალებას მეფსალმუნესთან ერთად გავიმეოროთ: "რით გადავუხადო უფალს ყოველივესთვის, რაც მე მომიზღო?" (ფსალმ. 115:3). შეადგინეთ სია ყველა იმ კურთხევისა და ნიჭისა, რომლითაც ღმერთმა გაკურთხათ თქვენ. გაუზიარეთ ეს თქვენს საშაბათო სკოლის ჯგუფს. კიდევ ერთხელ გააცნობიერეთ რამდენად მადლიერი უნდა იყოთ ღმერთისა სინამდვილეში. 

2. ბიბლია გვასწავლის, რომ ღმერთი არა მხოლოდ ჩვენი შემოქმედია, არამედ ყოვლისმპყრობელიც (იხ. ებრ. 1:3; იობ. 38:33-37; ფსალმ. 134:6,7; კოლ. 1:17; საქმე. 17:28; 2პეტრ. 3:7). მხოლოდ ღვთის ძალა უზრუნველყოფს ყველაფრის არსებობას: გალაქტიკების, ატომების, ჩვენი გულის ფეთქვას... ეს ბიბლიური ჭეშმარიტება როგორ გვეხმარება ჩვენი ვალდებულებების გაგებაში ღმერთის წინაშე იმასთან დაკავშირებით, თუ როგორ ვიყენებთ ჩვენთვის ბოძებულს? რა გავლენას ახდენს ეს ჭეშმარიტება ჩვენი ცხოვრების აზრსა და მიზანზე?

3. ამ გაკვეთილში საუბარი იყო იმის შესახებ, რომ იესო და ღვთიური გადამრჩენელი ჩანაფიქრი უდიდესი ძღვენია იმ ყველაფრიდან, რაც ღმერთმა მოგვცა. რატომ? რა დაგვემართებოდა, რომ არ ყოფილიყო ის უდიდესი იმედი, რომელსაც იგი გვაძლევს? მწერალმა-ათეისტმა თომას ლიგოტიმ ადამიანები წარმოაჩინა, როგორც სხვა არაფერი, თუ არა "დამპალი ხორცის ნაჭრები და გახრწნილი ძვლები". რატომ იქნებოდა ის მართალი, ჩვენთვის რომ არ ებოძათ სახარება?

