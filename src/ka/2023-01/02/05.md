---
title: შეხსენება მეათედის შესახებ
date: 11/01/2023
---

არსებობს პირდაპირი სულიერი კავშირი მეათედში ერთგულებასა და ღმერთთან ჩვენს ურთიერთობას შორის. ისრაელიანები წარმატებას აღწევდნენ, როცა ემორჩილებოდნენ ღმერთს და ერთგულნი იყვნენ მეათედში. და პირიქით, როცა ისინი ამას არ აკეთებდნენ, მათ მძიმე დღეები უდგებოდათ. განდგომილების სწორედ ერთ-ერთი ასეთი პერიოდის დროს ღმერთმა მალაქია წინასწარმეტყველის მიერ ორმხრივი შეთანხმება შესთავაზა თავის ხალხს. 

`წაიკითხეთ მალ. 3:7-11. რა სახის დაპირებებსა და ვალდებულებებს შეიცავს ეს მუხლები?`

`დაპირებები:`

`ვალდებულებები:`

ღმერთი დაჰპირდა თავის შვილებს, რომ თუ ისინი მოიქცევიან მისკენ, ის მოიქცევა მათკენ. როდესაც მათ ჰკითხეს, რა ჰქონდა მას მხედველობაში მათკენ მოქცევაში, მან პირდაპირ უთხრა: "შეწყვიტეთ ჩემი მოტყუება მეათედში და შესაწირავში". მათი მოტყუება იყო მიზეზი იმისა, რომ ისინი წყევლის ქვეშ იყვნენ. აი, ღმერთის მიერ წყევლის პრობლემის მოგვარების გზა: "მოიტანეთ მთელი მეათედი საგანძურში" (მალ. 3:10). და თუ ამას გააკეთებთ, მაშინ ნახავთ "თუ არ გაგიხსნათ ცის საქანელნი და არ გადმოგიცალოთ კურთხევა აურწყველად"? თუ ჩვენ კურთხევა გვაქვს აურწყველად, მაშასადამე ჩვენ გვაქვს საჭიროზე მეტი, რისი წყალობითაც შეგვიძლია დავეხმაროთ სხვებს, აგრეთვე ხელი შევუწყოთ ღვთის საქმის წინსვლას.

"აღთქმა თქვენთან დადო იმან, ვინც თავისი მხოლოდშობილი ძე მისცა. იგი გადმოღვრის თქვენზე თავის კურთხევებს და საპასუხოდ ელის მეათედს და შესაწირავს. არავის შეუძლია თქვას, რომ არ ჰქონდა შესაძლებლობა გაეგო თავისი ვალდებულებები ამ მხრივ. ღვთის ჩანაფიქრი მეათედებისა და შესაწირავების შესახებ ნათლად არის წარმოდგენილი მალაქია წინასაწარმეტყველის წიგნის მესამე თავში. ღმერთი მოუწოდებს ადამიანს იყოს მასთან დადებული აღთქმის ერთგული (ე. უაითი. რჩევები განმგებლობასთან დაკავშირებით. გვ. 75). 

ერთ-ერთი პერიოდი, რომელშიც ისრაელიანები ემორჩილებოდნენ ღმერთს - ეს იყო ღვთისმოსავი მეფის ჰიზკიაჰუს მმართველობის დრო. იმ დროს იუდეაში მოხდა ჭეშმარიტი გამოღვიძება და ადამიანებმა დაიწყეს თავისი მეათედებისა და შესაწირავების დაბრუნება ტაძრის საგანძურში. ისე ბევრი მოიტანეს, რომ გროვად დაახვავეს ტაძარში. 2ნეშტ. 31:5 საუბრობს იმის შესახებ, თუ რა ხდებოდა, როცა "უხვად მოიტანეს ისრაელის ძეთ ფქვილის, ღვინის, ზეთის, თაფლისა და მინდვრის ყველა მოსავლის პირველი ნაყოფი; და სხვა ყველაფრის მეათედიც უხვად მოიტანეს" 

`რის შესახებ მოწმობს თქვენი ერთგულება ან არაკეთილსინდისიერება მეათედში?`