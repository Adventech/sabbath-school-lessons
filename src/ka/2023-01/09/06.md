---
title: ანგარების დაძლევისას
date: 02/03/2023
---

ანგარება - ეს არის გულის მდგომარეობა და, სიამაყისა და ეგოიზმის მსგავსად, ის ხშირად შეუმჩნეველი რჩება, აი, რატომ შეიძლება იყოს ის მომაკვდინებელი და მაცდუნებელი. საკმაოდ რთულია იმ ცოდვების დაძლევა, რომლებიც აშკარად ჩანს: ტყუილის თქმა, მრუშობა, ქურდობა, კერპთაყვანისმცემლობა, შაბათის დარღვევა. მაგრამ ეს გარეგნული მოქმედებებია, რაზეც უნდა ვიფიქროთ მათ გაკეთებამდე. მაგრამ რამდენად უფრო რთულია არასწორი აზრების დაძლევა?

`წაიკითხეთ 1კორ. 10:13. რა დაპირებაა აქ მოცემული და რატომ არის მნიშვნელოვანი მისი გაგება ანგარების კონტექსტში?`

`კიდევ რა სახის ბიბლიური რჩევის მიცემა შეგიძლიათ ანგარების დასაძლევად?`

მაშ როგორ შეიძლება ვიყოთ დაცული ღვთის ძალით ამ საშიში და მაცდური ცოდვისგან?

1. მიიღეთ გადაწყვეტილება ემსახუროთ ღმერთს და დამოკიდებული იყოთ მასზე, გახდეთ მისი ოჯახის ნაწილი. „აირჩიეთ დღეს, ვის ემსახუროთ...  მე და ჩემი სახლი კი უფალს ვემსახურებით“ (იესო. 24:15).

2. ყოველდღიურად იყავით ლოცვაში და ჩართეთ მასში სიტყვები უფლის ლოცვიდან: „და ნუ შეგვიყვან ჩვენ განსაცდელში, არამედ გვიხსენ ჩვენ ბოროტისაგან. რადგან შენია სუფევა და ძალი და დიდება საუკუნეთა მიმართ“ (მათ. 6:13). როცა ძლიერ გსურთ ფლობდეთ ისეთ რამეს, რისი ქონაც იცით რომ არაა ნებადართული, ილოცეთ ამისათვის და გაიხსენეთ ბიბლიური დაპირებები გამარჯვების შესახებ, როგორიცაა 1კორ. 10:13 და იუდ. 24,25.

3. რეგულარულად შეისწავლეთ ბიბლია. „გულში ჩავიმარხე შენი სიტყვები, რათა არ შეგცოდო“ (ფსალმ. 118:11).

იესომ გადაჭრა ცოდვით გამოწვეული პრობლემა ადამიანისა. იგი ყველაფერში გამოიცადა. და წინააღმდეგობის გაწევის ძალა რომ ჰქონოდა, მთელ ღამეებს ატარებდა ლოცვაში თავის ზეციერ მამასთან. იესომ არ დატოვა ეს დედამიწა მანამ, სანამ თავისი მაგალითით გზა არ გაგვიხსნა და შემდეგ არ დაგვპირდა ძალას, რათა თითოეულმა ადამიანმა იცხოვროს რწმენითა და მორჩილებით - განავითაროს საკუთარ თავში ქრისტეს მსგავსი ხასიათი. "ეძიეთ უფალი, სანამ შეიძლება მისი პოვნა, მოუწოდეთ მას, სანამ ახლოა იგი. დატოვებს ბოროტეული თავის გზას და უსამართლო კაცი თავის ზრახვებს; დაუბრუნდება უფალს და ის შეიწყალებს მას; და ჩვენს ღმერთს, რადგან ის მრავლის მიმტევებელია" (ეს. 55:6,7).

`მოჰყვა თუ არა თქვენს ცხოვრებაში შედეგები ანგარებას? რა ისწავლეთ? კიდევ რისი სწავლა შეიძლება დაგჭირდეთ?`