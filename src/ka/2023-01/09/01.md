---
title: წარმატების დაგეგმვა
date: 18/02/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 2:15; 39:2-5; იგავ. 3:5-8; ეკლ. 12:1; კოლ. 3:23,24; 1ტიმ. 5:8.

> <p>სამახსოვრო მუხლი:</p>
> "ყოველივე, რასაც აკეთებთ, გააკეთეთ სულით, როგორც ღვთისათვის და არა კაცთათვის. იცოდეთ, რომ მემკვიდრეობას მიიღებთ უფლისაგან საზღაურად, ვინაიდან უფალ ქრისტეს ემსახურებით" (კოლ. 3:23,24).

 ადამიანების უმეტესობას სურს იცხოვროს "წარმატებული" და ბედნიერი ცხოვრებით. რა თქმა უნდა, დაცემულ სამყაროში, სადაც ტრაგედია და უბედურება შეიძლება ერთდროულად მოხდეს, ამ მიზნის მიღწევა ყოველთვის ადვილი არ არის. გარდა ამისა, ჩნდება კითხვა: ჩვენ როგორ განვსაზღვრავთ "წარმატებას". მაგალითად, იოსების ისტორია. მონობიდან ციხეში, ციხიდან სასახლეში... ეს არ არის წარმატება? მეორე მხრივ, იოანე ნათლისმცემლის ისტორია. მკაცრი შეზღუდვებით ცხოვრება, დაპირისპირება ისრაელის რელიგიური ლიდერების მხრიდან, შემდეგ ციხე და სიკვდილით დასჯა. იყო თუ არა წარმატებული მისი ცხოვრება? ეს ყველაფერი დამოკიდებულია იმაზე, თუ როგორ განსაზღვრავთ თქვენ სიტყვას "წარმატებული".

ამ კვირაში ჩვენ განვიხილავთ "წარმატების" იდეას ძირითადი განმგებლობისა და ფინანსური პრინციპების კონტექსტში. არ აქვს მნიშვნელობა ვინ ვართ ან სად ვცხოვრობთ, ფული და ფინანსები იქნება ჩვენი ცხოვრების ნაწილი, მოგვწონს ეს თუ არა. ჩვენ განვიხილავთ პრაქტიკულ ნაბიჯებს, რომელთა გადადგმაც შეგიძლიათ, რათა თავიდან აიცილოთ გავრცელებული მახეები და შეცდომები ფინანსური კეთილდღეობის გზაზე. 