---
title: ანანია და საფირა
date: 01/03/2023
---

ეს იყო ამაღელვებელი დრო ადრეული სამოციქულო ეკლესიის წევრებისთვის. ორმოცდაათობის დღეს სულიწმიდის გადმოსვლის შემდეგ მოციქულებმა მთელი ძალით დაიწყეს სახარების ქადაგება და ათასობით ადამიანი შეუერთდა ეკლესიას.

„როცა ლოცულობდნენ, შეიძრა ის ადგილი, სადაც ისინი იყვნენ შეკრებილნი, და ყველანი აღივსნენ სულიწმიდით და გაბედულად ლაპარაკობდნენ ღვთის სიტყვას. მორწმუნეთა სიმრავლეს ერთი გული და სული ჰქონდა, და არავინ თავის ქონებას არ უწოდებდა თავისას, არამედ ყველაფერი საერთო ჰქონდათ“ (საქმე. 4:31,32).

რისი უფლება ჰქონდათ ანანიას და საფირას: ყოფილიყვნენ ადრეული ეკლესიის ნაწილი, ენახათ მისი ზრდა და სულიწმიდის გამოვლინება ასე აშკარად. „არავინ იყო მათ შორის გაჭირვებული, ვინაიდან ყველა, ვინც მინდვრების ან სახლების მესაკუთრე იყო, ყიდდა და გაყიდულის საფასური მოჰქონდა და დებდა მოციქულთა ფერხთით და თითოეულს უნაწილდებოდა, ვისაც რა სჭირდებოდა“ (საქმე. 4:34,35).

სწორედ ამ პირობებში, ანანიამ და საფირამ, რომლებიც აშკარად აღფრთოვანებული იყვნენ მომხდარით და სურდათ ყოფილიყვნენ მისი ნაწილი, გადაწყვიტეს გაეყიდათ გარკვეული ქონება და აღებული ფული შეეწირათ ეკლესიისთვის.

`წაიკითხეთ საქმე. 5:1-11. როგორ ფიქრობთ, რომელი იყო უარესი: გარკვეული თანხის გადამალვა თუ ამის შესახებ რომ იცრუეს? რატომ დაატყდათ ასეთი მკაცრი სასჯელი?`

`რა საფრთხე არსებობს დღეს ანანიას და საფირას ცოდვის გასამეორებლად?`

თავიდან ჩანდა, რომ მათ გულწრფელად სურდათ შეეწირათ ღვთის საქმის წინსვლისთვის. თუმცა, „მოგვიანებით ანანიამ და საფირამ დაანაღვლიანეს სულიწმიდა, როდესაც ანგარების გავლენის ქვეშ მოექცნენ. მათ ინანეს თავიანთი დაპირების შესახებ და მალევე ვეღარ გრძნობდნენ იმ ნეტარებას, რომელიც ათბობდა მათ გულებს და აღძრავდა მათ ქრისტესთვის დიდი საქმეების საკეთებლად“ (ე. უაითი. მოციქულთა საქმეები. გვ. 72). სხვა სიტყვებით რომ ვთქვათ, მიუხედავად იმისა, რომ მათ საუკეთესო განზრახვებით დაიწყეს, მათმა ანგარებამ აიძულა ისინი მოეჩვენებინათ და თავი წამოეღოთ ისეთ ადამიანებად, ვინც სინამდვილეში არ იყვნენ.

`"დიდმა შიშმა მოიცვა მთელი ეკლესია და ყველა, ვინც ეს მოისმინა" (საქმე. 5:11). ამ შემთხვევის შემდეგ, ეჭვგარეშეა, რომ ადამიანები უფრო ფრთხილად უნდა ყოფილიყვნენ იმის მიმართ, რასაც ჰპირდებოდნენ და უძღვნიდნენ ღმერთს. რას გვასწავლის ეს სამწუხარო ისტორია, რა შეიძლება გამოიწვიოს ანგარებამ?`