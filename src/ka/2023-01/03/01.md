---
title: მცნება მეათედის შესახებ
date: 14/01/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 14:18-20; ლევ. 27:30; რჯლ.12:5-14; 3მეფ. 17:9-16; მალ. 3:10; 1კორ. 4:1,2.

> <p>სამახსოვრო მუხლი:</p>
> "მოიტანეთ მთელი მეათედი საგანძურში და იყოს საზრდო ჩემს სახლში. აბა, გამომცადეთ ამით,” - ამბობს ცაბაოთ უფალი, - “თუ არ გაგიხსნათ ცის საქანელნი და არ გადმოგიცალოთ კურთხევა აურწყველად" (მალ. 3:10).

 დაბ. 14-ში აბრაამი წარმატებული ლაშქრობიდან დაბრუნდა ტყვეთა განთავისუფლებით, როდესაც იხსნა სოდომიდან წაყვანილები - თავისი ძმისშვილი ლოტი, მისი ოჯახი და სხვა ადამიანები. სოდომის მეფე იმდენად მადლიერი იყო ამ დახსნისთვის, რომ ბრძოლაში მოპოვებული მთელი ნადავლი აბრაამს შესთავაზა. აბრაამმა არა მარტო უარი თქვა ამ შეთავაზებაზე, არამედ მელქიცედეკს მეათედიც კი მისცა იმ ყველაფრიდან, რაც მას ჰქონდა.

როგორც კი აბრამმა მისცა მეათედი, ღმერთმა მაშინათვე თქვა: "ნუ გეშინია, აბრამ, მე ვარ მფარველი შენი. ძალზე დიდია შენი საზღაური!" (დაბ. 15:1). ფაქტობრივად უფალმა აბრაამს უთხრა: "არ იღელვო. მე ვიქნები შენი დამცველი და გამომკვებელი". გაცილებით გვიან, როცა ისინი ქანაანში აპირებდნენ შესვლას, მოსემ ისრაელიანებს უთხრა: "აიღე მეათედი შენი ნათესის მთელი მოსავლიდან, რომელიც მოდის ყანაში ყოველწლიურად... რათა ისწავლო უფლის, შენი ღმერთის შიში შენი დღენი" (რჯლ. 14:22,23).

ელენ უაითი წერდა: "მეათედის დაბრუნების იდეა დაწესებულ იქნა ჯერ კიდევ მოსეს პერიოდამდე. ადამიანებს მოეთხოვებოდათ მოეტანათ ძღვენი რელიგიური საჭიროებებისთვის გაცილებით ადრე, ვიდრე მოსეს მიეცა მცნებად რაიმე განსაზღვრული სისტემა, ეს დაიწყო ჯერ კიდევ ადამის დღეებში" (მოწმობანი ეკლესიისთვის. ტ. 3. გვ. 393).

რას ნიშნავს ეს ყველაფერი ჩვენთვის დღეს?