---
title: ჩვენთან დადებული ღვთის აღთქმები
date: 07/01/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 28:1-14; იგავ. 3:1-10; მალ. 3:7-11; მათ. 10:22; მათ. 6:25-33; იოან. 6:29.

> <p>სამახსოვრო მუხლი:</p>
> "და თუ გაიგონებ უფლის, შენი ღმერთის, ხმას, რათა დაიცვა და შეასრულო ყველა მისი მცნება, რომელსაც მე გიბრძანებ დღეს, დაგაყენებს შენ უფალი, შენი ღმერთი, ქვეყნიერების ყველა ხალხზე მაღლა. და გადმოვა შენზე ყველა ეს კურთხევა, და აღსრულდება შენზე, თუ გაიგონებ უფლის, შენი ღმერთის, ხმას" (რჯლ. 28:1,2).

 როგორი გასაოცარიც არ უნდა იყოს, ღმერთმა აღთქმები დაგვიდო ჩვენ. უმრავლესობა მათგანი ორმხრივია, რაც ნიშნავს, რომ ორივე მხარემ (ღმერთმა და ადამიანებმა) უნდა შეასრულონ თავისი ნაწილი. ორმხრივი აღთქმის მაგალითი: "თუ შენ გააკეთებ ამას, მე გავაკეთებ ამას". ან: "მე გავაკეთებ ამას, თუ შენ გააკეთებ ამას".

აღთქმის უფრო იშვიათი ფორმა ცალმხრივია. "მე გავაკეთებ ამას მიუხედავად იმისა, გააკეთებ თუ არა შენ რამეს". კაცობრიობასთან დადებული ღმერთის ზოგიერთი აღთქმა არის ცალმხრივი. მაგალითად, წარღვნის შემდეგ ღმერთი შეჰპირდა კაცობრიობას და მიწის ყველა ცხოველს, რომ აღარასოდეს იქნება სხვა წარღვნა, რომელიც დაფარავს მთელ დედამიწას (იხ. დაბ. 9:9-16). იგი ასევე შეგვპირდა: "ვიდრე დედამიწა იქნება, არ გაუქმდება თესვა და მკა, სიცივე და სიცხე, ზაფხული და ზამთარი, და დღე და ღამე!" (დაბ. 8:22). წლის დროები მოვა და წავა მიუხედავად ჩვენი ქმედებებისა.

ამ კვირაში განვიხილავთ ღმერთსა და მის შვილებს შორის დადებულ ზოგიერთ ძალიან მნიშვნელოვან ორმხრივ აღთქმას. მოდით, ვილოცოთ იმის შესახებ, რომ ღვთის წყალობით ჩვენ შევასრულოთ აღთქმის ჩვენი ნაწილი.