---
title: პატიოსანი და ერთგული მეათედი
date: 19/01/2023
---
წაიკითხეთ 1კორ. 4:1,2. თუ ჩვენ ვართ ღვთის შვილები და მისი კურთხევების განმგებლები, მაშინ როგორი ადამიანები უნდა ვიყოთ?

წაკითხულ ტექსტში ნათქვამია, რომ ღმერთი მოითხოვს ჩვენგან ერთგულებას. თქვენი აზრით, პრაქტიკულ ცხოვრებაში რას ნიშნავს იყო "ერთგული" მეათედში?

ამ კვირაში ჩვენ განვიხილეთ რამდენიმე ფაქტორი მეათედთან დაკავშირებით:

1. მეათედი - ეს არის თანხა, რომელიც შეადგენს მეათედ ნაწილს ანუ 10 %-ს ჩვენი შემოსავლისა ან მოგებისა. 

2. იგი მოაქვთ საგანძურში - ადგილას, საიდანაც სახარების მსახურები ღებულობენ ხელფასს.

3. იგი გამოიყოფა შემოსავლის თანხიდან, რომელსაც ვიღებთ და არა მისი ნარჩენი ნაწილისგან. 

4. იგი გამოიყენება მსახურების მხარდასაჭერად.

ჩვენი, როგორც ეკლესიის წევრების პასუხისმგებლობა მდგომარეობს პირველი სამი პუნქტის დაცვაში, ხოლო საგანძურის ხელმძღვანელთა პასუხისმგებლობა მდგომარეობს იმაში, რომ უზრუნველყონ მეათედის სახსრების გამოყენება დანიშნულებისამებრ. 

შესაწირავებისგან განსხვავებით მეათედის დაბრუნება არ არის ჩვენი შეხედულებისამებრ. ჩვენ პასუხისმგებელნი ვართ არა მხოლოდ მის დაბრუნებაზე, არამედ იმ ადგილზეც, თუ სად მიგვაქვს იგი. ჩვენ კი არ ვწყვეტთ, რამდენი და სად, არამედ ღმერთი. თუ მე არ ვაბრუნებ ჩემი "ნამატის" 10 %-ს, არ ვარ ერთგული მეათედში. თუ მე არ მომაქვს 10 % "საგანძურში", მაშინ მე ასევე არ ვარ ერთგული მეათედში, იმიტომ რომ ფაქტობრივად მომაქვს მიზნობრივი შესაწირავები. 

წაიკითხეთ მათ. 25:19-21. როდის მოგვიხმობენ ანგარიშის ჩასაბარებლად იმის გამო, თუ როგორ განვკარგავდით ღვთის სახსრებს? რას ეტყვიან მათ, ვინც ღმერთის ერთგული იყო მეათედში და შესაწირავებში?

"მოიტანეთ მთელი მეათედი საგანძურში" (მალ. 3:10) - ღვთის ბრძანებაა. ეს ბრძანება არ მოგვიწოდებს მადლიერებისკენ ან გულუხვობისკენ. ეს მხოლოდ პატიოსნების საკითხია. მეათედი ეკუთვნის უფალს და ის გვიბრძანებს დავუბრუნოთ მას ის, რაც მას ეკუთვნის" (ე. უაითი. აღზრდა. გვ. 138, 139). იყო ღმერთის განმგებელი - მაღალი წოდებაა, მაგრამ ასევე პასუხისმგებლობაც. იგი გვაკურთხებს და გვეხმარება და ჩვენი სახსრების მხოლოდ მეათედ ნაწილს გვთხოვს. შემდეგ იგი მეათედს იყენებს იმათ უზრუნველსაყოფად, ვინც მას ემსახურება, როგორც ამას აკეთებდა ლევის ტომისთვის ძველი ისრაელის დროს.

ეკლესიის ზოგიერთი წევრი თვლის, რომ მათ მეათედებს არასწორად განკარგავენ, ამიტომ ისინი ან არ აბრუნებენ მეათედს, ან აგზავნიან თავიანთ ფულს სხვა საქველმოქმედო მიზნებზე. განა ღმერთმა თქვა: "მოიტანეთ მეათედი საგანძურში, მხოლოდ თუ დარწმუნებული ხართ, რომ მას სწორად გამოიყენებენ?" არის ჩვენი პასუხისმგებლობა და პატიოსნება ღმერთის წინაშე, და არის უმაღლესი პასუხისმგებლობა იმ ადამიანებისა, რომლებიც ანაწილებენ სიწმიდეს. თითოეული პასუხისმგებელი იქნება თავის პატიოსნებაზე და უპატიოსნობაზე, ერთგულებაზე და ორგულობაზე.

