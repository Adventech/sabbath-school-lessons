---
title: მეათედი - ეს ერთი მეათედი ნაწილია
date: 15/01/2023
---

მეათედი - ეს მეათედი ნაწილია (10 %), რომელსაც ჩვენ ღმერთს ვუბრუნებთ ჩვენი შემოსავლიდან ან მონაგებიდან. ჩვენ გვესმის, რომ ყველაფერი, რაც გაგვაჩნია, პირველ რიგში ეკუთვნის ღმერთს (იხ. 1ნეშტ. 29:14). კანონი მეათედის შესახებ, რომელიც ისრაელს სინას მთაზე მიეცა, მიუთითებს იმაზე, რომ მეათედი წმიდაა და ეკუთვნის ღმერთს (იხ. ლევ. 27:30,32). ღმერთი გვთხოვს დავუბრუნოთ მხოლოდ 10 პროცენტი. შესაწირავს კი ჩვენ გავიღებთ მეათედისაგან განცალკევებით და დამატებით. ვერსად ვპოულობთ ბიბლიაში მითითებას იმაზე, რომ ღვთის წილი უდრიდეს მეათედ ნაწილზე ნაკლებს. 

`წაიკითხეთ დაბ. 14:18-20 და ებრ. 7:1-9. როგორ გამოეხმაურა აბრამი მელქიცედეკთან შეხვედრას? რას გვეუბნება ეს ჩვენ მეათედის დაბრუნების ძველი ისტორიული პრაქტიკის შესახებ?`

პირველი მოხსენიება მეათედის შესახებ ბიბლიაში არის დაბ. 14-ში, სადაც მოთხრობილია მელქიცედეკისა და აბრამის შეხვედრის ისტორია. ბოლო მოხსენიება მეათედის შესახებ ბიბლიაში საუბრობს ამავე შეხვედრის შესახებ (იხ. ებრ. 7:1-9). ყურადღება მიაქციეთ იმას, რომ არც მელქიცედეკი, არც ქრისტე არ იყვნენ ლევის ტომიდან, ამიტომ მეათედი წინ უსწრებს ლევიანთა მსახურებას და კანონიერი რჩება მისი დასრულების შემდეგაც. მეათედი არ არის უშუალოდ ებრაული წეს-ჩვეულება და პირველად ებრაელებისგან არ წარმოშობილა სინაიზე.

`წაიკითხეთ დაბ. 28:13,14,20-22. რის გაკეთებას დაჰპირდა ღმერთი იაკობს? როგორ უპასუხა იაკობმა ღმერთის დაპირებას?`

`ღმერთი დაჰპირდა იაკობს:`

`იაკობი დაჰპირდა ღმერთს:`

იაკობმა დატოვა სახლი და თავისი განრისხებული ძმისგან ესავისგან გაქცევით უშველა თავს. ერთხელ ღამით მას დაესიზმრა კიბე, რომელიც მიწიდან ცისკენ იყო აღმართული. ღვთის ანგელოზნი ადიოდნენ და ჩამოდიოდნენ მასზე. სულ თავში იდგა ღმერთი. იგი შეჰპირდა იაკობს, რომ მის გვერდით იქნება და რომ იაკობი დაბრუნდება სახლში. ამ ღამით იაკობი მოექცა, ამიტომ მან თქვა: "და უფალი იქნება ჩემი ღმერთი... და ყოველთაგან, რასაც მომცემ, მეათედს შენ მოგიძღვნი" (დაბ. 28:21,22). 

`რატომ არის მნიშვნელოვანი იმის გაგება, რომ მეათედი, როგორც შაბათი, არ გაჩენილა ისრაელის რელიგიური სისტემის შიგნით?`