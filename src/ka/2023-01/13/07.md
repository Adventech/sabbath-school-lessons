---
title: შემდგომი გამოკვლევებისთვის
date: 24/03/2023
---
ნახეთ, როგორი იქნებოდა ეკლესია, რომელიც არის დედამიწაზე ღვთის საქმის ფინანსურად ერთგული განმგებელი.

ადგილობრივი ეკლესიის პასტორები და ლიდერები დაეხმარნენ საკრებულოებს მიეღწიათ წარმატებისთვის ფინანსების მართვაში. ისინი ასწავლიდნენ, ამზადებდნენ, მხარს უჭერდნენ და ამხნევებდნენ საეკლესიო ოჯახს ბიბლიურ ფინანსურ მართვაში.

ეკლესიის წევრები თავიანთ ცხოვრებაში იყენებენ ბიბლიურ პრინციპებს. ისინი იზრდებიან გულუხვობაში, რეგულარულად გადადებენ ფულს გაუთვალისწინებელი სიტუაციებისთვის და გამოდიან სამომხმარებლო ვალების ტყვეობიდან. მათი ცხოვრების წესი გამოირჩევა ზომიერებით, დისციპლინით და კმაყოფილებით. ფული არ ეჯიბრება ღმერთს ცხოვრებაში პირველობისთვის.

შაბათს ხალხი მოდის ღვთისმსახურებაზე. მათ ქცევაში იგრძნობა სიმშვიდე - ფინანსური საკითხების მიმართ შფოთვის ნაკლებობა, კმაყოფილების და მადლიერების ყოვლისმომცველი გრძნობა.

მეუღლეებს შორის კონფლიქტი ფულთან დაკავშირებით ძირითადად აღმოფხვრილია. ისინი მოდიან ღვთისმსახურებაზე სიამოვნებით და ღვთის სუფევის მოლოდინით.

ეკლესიის მსახურება სრულად არის მხარდაჭერილი ფინანსურად. სახსრები საკმარისია, რათა მატერიალურად დაეხმარონ ღარიბებს. ასე ავრცელებს ეკლესია პრაქტიკულად ქრისტეს სიყვარულს მათზე, ვისაც ეს სჭირდება.

საკმარისი სახსრების წყალობით ეკლესიის შენობა შესანიშნავ მდგომარეობაშია, ამიტომ ღვთის თაყვანისცემა და სხვა საეკლესიო ღონისძიებებზე დასწრება კიდევ უფრო მიმზიდველი ხდება.

გამოსცადეთ საკუთარი თავი: ღმერთის მოწოდების თანახმად რა უნდა მოვუხერხოთ იმ რესურსებს, რომლებიც მან ჩვენ მოგვანდო?

კითხვები მსჯელობისათვის:

1. განიხილეთ საშაბათო სკოლის გაკვეთილზე, როგორ უნდა გვესმოდეს ორი ერთი შეხედვით ურთიერთგამომრიცხავი ბიბლიური სწავლება: ხსნა რწმენით და ჯილდო საქმეებისთვის. როგორ შევათანხმოთ ისინი?

2. ვისწავლოთ კმაყოფილი ვიყოთ იმით, რაც ახლა გვაქვს, რატომ არ ნიშნავს იმას, რომ არ უნდა ვცდილობდეთ ჩვენი ფინანსური მდგომარეობის გაუმჯობესებას? რატომ არ ეწინააღმდეგება ეს აზრები ერთმანეთს?

3. ჩვენ ყველას გველოდება მარადისობა. რა არჩევანს (თუნდაც უმნიშვნელოს) ვაკეთებთ ახლა, რომელიც აჩვენებს, სად გავატარებთ ამ მარადისობას?

