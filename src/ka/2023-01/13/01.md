---
title: ჯილდო ერთგულებისთვის
date: 18/03/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 62:11; მათ. 25:20-23; იოან. 14:1-3; რომ.6:23; 8:16-18 ებრ. 11:6; გამოცხ. 21.

> <p>სამახსოვრო მუხლი:</p>
> "უთხრა მას მისმა ბატონმა: ‘კარგი, კეთილო და ერთგულო მონავ! მცირედზე ერთგული იყავი, მრავალზე დაგაყენებ. შედი შენი ბატონის სიხარულში" (მათ. 25:21).

 მიუხედავად იმისა, რომ ჩვენ ვერასოდეს დავიმსახურებთ ხსნას, ბიბლია იყენებს ჯილდოს (საზღაურს), როგორც ერთგული ცხოვრების სტიმულს მათთვის, ვინც დაუმსახურებლად მიიღო ღვთის მადლი, რადგან საბოლოოდ ყველაფერი, რასაც ჩვენ ვიღებთ, ყოველთვის ღვთის მადლით არის მოცემული.

როგორც დავითი წერდა: „რჯული უფლისა სრულყოფილია, სულს განამტკიცებს; მცნება უფლისა ჭეშმარიტია, გააგონიერებს მიამიტებს. მართებულია უფლის ბრძანებანი, გულს ახარებენ; მცნება უფლისა სპეტაკია, შუქს აძლევს თვალებს. შიში უფლისა წმიდა არის, მარადიული. უფლის განსჯანი ჭეშმარიტნი, მართალნი ერთობ. სასურველნი არიან ოქროზე და თვით ბაჯაღლოზე მეტად და უტკბილესნი თაფლისა და გოლეულისა. და შენი მორჩილი მათით არის განათლებული; დიდია საზღაური მათი დაცვისათვის“ (ფსალმ. 18:8-12).

ბიბლია სხვადასხვა ადგილას საუბრობს ჩვენს ჯილდოზე (საზღაურზე), იმაზე, თუ რას დაგვპირდნენ ქრისტეს მეშვეობით მეორედ მოსვლის შემდეგ.

რას დაგვპირდნენ და რატომ ვართ დარწმუნებული, რომ მივიღებთ დაპირებულს? 