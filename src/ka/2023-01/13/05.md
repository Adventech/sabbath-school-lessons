---
title: ანგარიშის ჩაბარების დრო
date: 22/03/2023
---
იესოს მსახურების დასასრულს მოწაფეები მივიდნენ მასთან და ჰკითხეს: "გვითხარი, როდის მოხდება ეს და რა იქნება შენი მოსვლისა და საუკუნის აღსასრულის ნიშანი? (მათე 24:3). შემდეგ ორ თავში იესო პასუხობს მათ კითხვებს. მათ. 24 საუბრობს ჩვენს წუთისოფელში არსებულ ნიშნებზე, როგორიცაა ომები, კატასტროფები და ა.შ. შემდეგ მათ. 25 საუბრობს ეკლესიის მდგომარეობაზე სანამ იესო კვლავ დაბრუნდება. ეს გარემოებები განმარტებულია სამი მაგალითით, რომელთაგან ერთ-ერთი არის იგავი ტალანტების შესახებ, რომელიც მოგვითხრობს, თუ როგორ იყენებდა მისი ხალხი ღმერთის მიერ მოცემულ საბოძვრებს.

წაიკითხეთ მათ. 25:14-19. ვინ მიემგზავრება შორეულ ქვეყანაში? ვის აბარებს თავის ქონებას? რას ნიშნავს „ანგარიში მოჰკითხა“ (იხ. მათ. 25:19)?

ჩვენ ზოგჯერ ვფიქრობთ ტალანტების შესახებ როგორც მხოლოდ ბუნებრივ ნიჭებზე, როგორიცაა სიმღერა, ლაპარაკი და ა.შ., მაგრამ მსგავს ისტორიაში მნების შესახებ (იხ. ლუკ. 19:12-24) კონკრეტულად არის საუბარი ფულისა და მისი მართვის შესახებ. ელენ უაითმა ასევე განაცხადა: „მე მაჩვენეს, რომ ტალანტების შესახებ იგავი ბოლომდე არ იყო გაგებული. ეს მნიშვნელოვანი გაკვეთილი მოწაფეებს მიეცა ბოლო დღეებში მცხოვრები ქრისტიანების გულისთვის. ტალანტებში იგულისხმება არა მხოლოდ ღვთის სიტყვის ქადაგებისა და სწავლების უნარი, არამედ ის მატერიალური სახსრებიც, რომლებსაც ღმერთი ანდობს თავის ხალხს“ (მოწმობანი ეკლესიისთვის, ტ. 1, გვ. 197).

წაიკითხეთ იგავის მეორე ნაწილი მათ. 25:20-23. რას ეუბნება ღმერთი მათ, ვინც ერთგულად განაგებდა ფულს და ხელს უწყობდა ღვთის საქმის წინსვლას? რას ნიშნავს ფრაზა „შედი შენი ბატონის სიხარულში“ (მათ. 25:23)?

ჩვენთვის ბუნებრივია ვიფიქროთ, რომ სხვა ადამიანს ჩვენზე მეტი ტალანტი აქვთ და შესაბამისად მეტი პასუხისმგებლობა აქვს ღმერთის წინაშე. თუმცა, ამ ისტორიაში სწორედ ერთი ტალანტის - ყველაზე ნაკლები ფულის - მქონე ადამიანი აღმოჩნდა მოღალატე და დაკარგა სამეფო. ნაცვლად იმისა, რომ სხვების პასუხისმგებლობებზე ვიფიქროთ, მოდით ყურადღება გავამახვილოთ იმაზე, თუ რა მოგვანდო ღმერთმა და როგორ გამოვიყენოთ იგი მის სადიდებლად.

როგორ აპირებთ ცხოვრებას, როდესაც ღმერთი მოვა რათა "მოგკითხოთ ანგარიში? 