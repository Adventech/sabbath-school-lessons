---
title: საუნჯე ცაში
date: 05/01/2023
---

`"ნუ დაიუნჯებთ მიწაზე, სადაც ჩრჩილი და ჟანგი სპობს და სადაც ქურდები თხრიან და იპარავენ. დაიუნჯეთ ცაში, სადაც არც ჩრჩილი და ჟანგი სპობს და სადაც არც ქურდები თხრიან და იპარავენ. ვინაიდან, სადაც შენი საუნჯეა, შენი გულიც იქვე იქნება" (მათ. 6:19-21). შეეცადეთ თქვენი სიტყვებით გადმოსცეთ იესოს ეს სიტყვები და გამოიყენოთ ისინი თქვენს პრაქტიკულ ცხოვრებაში. კონკრეტულად რისი გაკეთებაა საჭირო, რათა დაიგროვოთ საუნჯე ცაში?`

თუ გსმენიათ ვინმეს თუნდაც ერთხელ მაინც ვინმეს შესახებ, ვინც დააგროვა დიდძალი ქონება, შემდეგ კი დაკარგა იგი? ჩვენი წუთისოფელი უკიდურესად არასტაბილური ადგილია: ომები, დანაშაულებანი, ძალადობა, სტიქიური უბედურებები - ყველაფერი შეიძლება მოხდეს თვალის დახამხამებაზე და წაიღოს ყველაფერი, რისი გულისთვისაც ჩვენ ვშრომობდით და რაც ჩვენ კეთილსინდისიერად გამოვიმუშავეთ. შემდეგ ასევე უეცრად დგება სიკვდილი და ყველა ნივთი ჩვენთვის ხდება უსარგებლო. 

რა თქმა უნდა, წმიდა წერილი არ საუბრობს იმის შესახებ, რომ იყო მდიდარი ან დააგროვო სიმდიდრე - ეს ცოდვაა; ცოდვაა მიჯაჭვულობა მატერიალური ნივთებისადმი და ვერცხლის (ფულის) მოყვარეობა (იხ. ფსალმ. 61:11; 1ტიმ. 6:10). ამ მუხლებში იესო გვასწავლის ყველა საგნები განვიხილოთ მარადისობის პერსპექტივით. 

მაგრამ რას ნიშნავს "დაიუნჯეთ ცაში"? ეს ნიშნავს პირველ და ყველაზე მთავარ ადგილზე შენს ცხოვრებაში დააყენო ღმერთი და მისი საქმე, და არა ფულის შოვნა. სხვა სიტყვებით, ეს ნიშნავს, გამოიყენოთ ყველაფერი, რაც გაგვაჩნია, ღვთის საქმისთვის, მისი სასუფევლის გაზრდისთვის და იმისთვის, რომ ვიყოთ კურთხევა სხვებისთვის. 

მაგალითად, როცა ღმერთმა აბრაამს მოუწოდა, მას განზრახული ჰქონდა გამოეყენებინა პატრიარქი და მისი ოჯახი იმისთვის, რომ ეკურთხებინა მიწის ყველა ოჯახი. ღმერთმა უთხრა აბრაამს, რომელსაც "ღვთის მეგობარი ეწოდა" (იაკ. 2:23): "და გაქცევ დიდ ერად, და გაკურთხებ, და განვადიდებ შენს სახელს და იქნები კურთხეული. და ვაკურთხებ შენს მაკურთხებელს და დავწყევლი შენს მაწყევარს. და შენში იკურთხება მიწის ყოველი ტომი" (დაბ. 12:2,3).

"ამიტომ ისინი, ვინც რწმენისაგან არიან, მორწმუნე აბრაამთან ერთად იკურთხებიან" (გალ. 3:9). ჩვენ წინაშეც იგივე გამოწვევა დგას, რაც აბრაამის წინაშე იდგა.  

"ფული - ეს მეტად მნიშვნელოვანი მატერიალური საშუალებაა, ვინაიდან მისი მეშვეობით მრავალი კეთილი საქმის გაკეთებაა შესაძლებელი. ღვთის შვილთა ხელში იგი არის საკვები მშიერთათვის, სასმელი მწყურვალთათვის და სამოსელი შიშველთათვის; საშუალება ჩაგრულთა დასაცავად და სნეულთა დასახმარებლად. მაგრამ იგი არაფერია, თუკი მას აუცილებელ ცხოვრებისეულ მოთხოვნილებათა დასაკმაყოფილებლად, სხვათა საკურთხებლად და ღვთის საქმის წინსვლისათვის არ გამოვიყენებთ" (ე. უაითი. ქრისტეს იგავები. გვ. 205)

`"ვინაიდან, სადაც შენი საუნჯეა, შენი გულიც იქვე იქნება" (მათ. 6:21). სად იმყოფება თქვენი გული?`