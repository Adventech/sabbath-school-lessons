---
title: ამბოხება სრულყოფილ სამყაროში
date: 31/12/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 49:10-12; 1ნეშტ. 29:13,14; მათ. 6:19-21; 1იოან. 3:1; 5:3; გალ. 3:26,29; ფილიპ. 4:19.

> <p>სამახსოვრო მუხლი:</p>
> "ნახეთ, როგორი სიყვარული მოგვცა მამამ, რათა გვეწოდოს და ვიყოთ ღვთის შვილნი" (1იოან. 3:1).

ყველაზე გასაოცარი ღმერთსა და ადამიანს შორის ურთიერთობაში ისაა, რომ იგი ჩვენ გვანდობს თავისი საქმეების მართვას დედამიწაზე. კაცობრიობის ისტორიის დასაწყისშივე ღმერთმა ადამსა და ევას დაავალა ეზრუნათ ქმნილებაზე (იხ. დაბ. 2:7-9,15). ღმერთმა დაავალა სახელები დაერქმიათ ცხოველებისთვის, შემდეგ კი უბრძანა ეზრუნათ ბაღზე და აევსოთ დედამიწა შვილებით, რითაც მიახვედრა, რომ ადამიანებმა უნდა შეასრულონ გარკვეული სამუშაო მისი დავალებით.

ფინანსები, რომლებსაც ჩვენ ვფლობთ - მისი კურთხევაა, ამიტომ მოგვანდო მან ვმართოთ ისინი: შევადგინოთ ბიუჯეტი, გავაკეთოთ დანაზოგი, დავკავდეთ ქველმოქმედებით, მივიტანოთ მეათედები და ნებაყოფლობითი შესაწირავები ეკლესიაში... ღმერთი გვიბიძგებს გავანაწილოთ მის მიერ მოცემული რესურსები ჩვენს საკუთარ საჭიროებებს შორის, სხვა ადამიანთა საჭიროებებს შორის და გამოვყოთ სახსრები მისი საქმის წინსვლისთვის. ეს შეიძლება დაუჯერებლად მოგვეჩვენოს, მაგრამ სწორედ ჩვენ მოგვანდო ღმერთმა მისი შვილების აღზრდა, მისი შენობების აგება და მომავალი თაობების აღზრდა მისი გზების მიხედვით. ამ კვირაში განვიხილავთ უფლებებსა და მოვალეობებს, რომლებიც მოგვეცა როგორც ღვთის ოჯახის წევრებს.