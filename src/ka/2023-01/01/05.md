---
title: მოვალეობანი ღვთის ოჯახში
date: 04/01/2023
---

ჩვენ ყველანი ვტკბებით სულიერი და მიწიერი კურთხევებითა და საბოძვრებით, რომლებსაც ღმერთი გვაძლევს. რა სასიამოვნოა აგრეთვე გაცნობიერება იმისა, რომ ჩვენ "ოჯახის ნაწილი" ვართ.

`იესო ასწავლიდა, რომ ღმერთისადმი სიყვარული - ეს არის "პირველი და დიდი მცნება" (რჯლ. 6:5 და მათ. 22:37). როგორ შეგიძლიათ გამოავლინოთ ღმერთისადმი სიყვარული თქვენი დამოკიდებულებით მატერიალური სიმდიდრისადმი?`

როგორ შეგვიძლია შევიყვაროთ ღმერთი "მთელი შენი გულით, მთელი შენი სულით და მთელი შენი გონებით" (მათ. 22:37)? ბიბლია გვაძლევს საკმაოდ საინტერესო და მოულოდნელ პასუხს.

`წაიკითხეთ რჯლ. 10:12,13 და 1იოან. 5:3. ბიბლიური თვალსაზრისით, როგორი უნდა იყოს ჩვენი სათანადო პასუხი ჩვენს ზეციერ მამასთან მოსიყვარულე ურთიერთობაში?`

რჯულის დაცვა? მცნებებისადმი მორჩილება? სამწუხაროთ, მრავალი ქრისტიანისთვის რჯულისადმი მორჩილების იდეა (განსაკუთრებით მეოთხე მცნებისადმი) არის მეკანონეობა, და ისინი აცხადებენ, რომ ჩვენ მოწოდებული ვართ უბრალოდ გვიყვარდეს ღმერთი და გვიყვარდეს მოყვასი, როგორც საკუთარი თავი. თუმცა ბიბლია საპირისპიროს ამტკიცებს: ჩვენ ჩვენს სიყვარულს ღმერთისადმი და მოყვასისადმი ვაჩვენებთ იმით, რომ ვემორჩილებით მის მცნებებს. ღმერთისადმი სიყვარული ხომ იმაში გამოიხატება, რომ ვიცავთ მის მცნებებს (იხ. 1იოან. 5:3).

"ღვთის სიყვარული ისაა, რომ ვიცავდეთ მის მცნებებს". ჩვენ მივეჩვიეთ ამ მუხლის წაკითხვას სწორედ ასეთი მნიშვნელობით: ჩვენ გვიყვარს ღმერთი და ამიტომ ვიცავთ მის მცნებებს. და ეს სწორია. ჩვენ ასევე შეგვიძლია გავიგოთ ეს სიტყვები "ღვთის სიყვარული ისაა" - ჩვენ შევიცნობთ და განვიცდით ღმერთის სიყვარულს მისი მცნებების დაცვით. 

მათ. 7:21-27-ში იესომ თქვა, რომ ისინი, ვინც ისმენს და ასრულებს ღვთის სიტყვებს, ჰგვანან გონიერ მშენებელს, რომელმაც სახლი აიშენა მყარ კლდეზე. ისინი, ვინც ისმენს, მაგრამ არ ემორჩილება, ემსგავსებიან უგუნურ მშენებელს, რომელმაც სახლი აიშენა ქვიშაზე, - კატასტროფული შედეგებით. ორივეს ესმოდა სიტყვა; ერთი დაემორჩილა, მეორე - არა. როგორც შედეგი: ერთმა სახლმა გაუძლო, მეორე დაინგრა.

დაფიქრდით რა კავშირია ღმერთისადმი სიყვარულსა და მისი რჯულისადმი მორჩილებას შორის. რატომ უნდა გამოიხატოს ღმერთისადმი სიყვარული ასეთნაირად? რა არის ასეთი განსაკუთრებული მცნებების დაცვაში, რაც სინამდვილეში ამჟღავნებს ამ სიყვარულს? (მინიშნება: დაფიქრდით, რას იწვევს მისი რჯულისადმი დაუმორჩილებლობა.) 