---
title: თვალი არ მოაშორთ მიზანს
date: 23/03/2023
---

მოქცევის შემდეგ პავლემ მთლიანად მიუძღვნა თავი ქრისტეს მსახურებას. განათლებისა და გამჭრიახობის წყალობით, მას შეეძლო ძალიან წარმატებული ყოფილიყო ამქვეყნიური თვალსაზრისით. მოსეს მსგავსად, პავლემ არჩია ღვთის ერთგულ შვილებთან ერთად ტანჯვა ქრისტეს გულისთვის. მან გადაიტანა ცემა, ქვებით ჩაქოლვა, ციხე, გემის ჩაძირვა, შიმშილობა, სიცივე და სხვა, როგორც ეს ნახსენებია 2კორ. 11:24-33-ში. როგორ შეძლო მან ამ ყველაფრის ატანა?

`წაიკითხეთ რომ. 8:16-18. როგორ გავლენას ახდენდა იმის ცოდნა, რომ პავლე მოციქული ღვთის შვილი იყო, მის ქრისტესადმი ერთგულებაზე?`

პავლე დიდ მნიშვნელობას ანიჭებდა მორწმუნეთა ჯილდოს, რაც ახარებდა მას ქრისტეს გულისთვის ტანჯვის დროს. ის ციხიდან წერდა: "ძმებო, არ მგონია რომ უკვე მივაღწიე. ერთია, რომ ვივიწყებ, რაც ჩემს უკან არის, და იმას ველტვი, რაც ჩემს წინ არის. ვილტვი მიზნისაკენ, ღვთის უზენაესი მოწოდების პატივისაკენ ქრისტე იესოში" (ფილიპ. 3:13,14; შენიშვნა: სიტყვა "პატივი" არის ძველი ბერძნული სიტყვის "ბრაბეიონ" თარგმანი, რაც სიტყვასიტყვით ნიშნავს "ჯილდოს (შეჯიბრების დროს), პრიზს).

`წაიკითხეთ ნაწყვეტი 1ტიმ. 6:6-12, რომელიც ჩვენ უკვე განვიხილეთ, მაგრამ ღირს კიდევ ერთხელ გადახედვა. პრიორიტეტებისა და ფასულობების რა სისტემაა შემოთავაზებული ამ ტექსტში?`

`რას უწოდებს პავლე „დიდ შენაძენს“ ქრისტიანისთვის?`

ბიბლიური თვალსაზრისით კეთილდღეობა არის ის, რაც თქვენ ნამდვილად გჭირდებათ. ეს არ არის ქონების დაგროვება. კეთილდღეობა ასევე არის ღვთის აღთქმის დადასტურება: „ხოლო ჩემი ღმერთი აღავსებს თქვენს ყოველ საჭიროებას, თავისი სიუხვისამებრ, დიდებით ქრისტე იესოში“ (ფილიპ. 4:19). დაბოლოს, კეთილდღეობა იწვევს მადლიერებას იმისთვის, რაც გაქვთ უფალში და გიბიძგებთ, რომ ენდოთ მას ყველაფერში.

ღმერთი არ ჰპირდება თავის შვილებს, რომ ისინი ყველანი მდიდარი იქანებიან ამქვეყნიური სიკეთეებით. სინამდვილეში, ის ამბობს, რომ ყველა, ვინც ღვთისმოსაობით ცხოვრობს, დევნილი იქნება. მაგრამ ის, რასაც ის გვთავაზობს, ნებისმიერ სიმდიდრეზე უკეთესია. იგი ამბობს: „დავაკმაყოფილებ თქვენს ძირითად მოთხოვნილებებს და სადაც არ უნდა წახვიდეთ, თქვენთან ვიქნები“. ბოლოს კი ის თავის ერთგულებს მისცემს ნამდვილ სიმდიდრეს, უსაფრთხოებას და მარადიულ სიცოცხლეს. რა საოცარი ჯილდოა! სიცოცხლის ბოლოს პავლეს შეეძლო ეთქვა: "ვინაიდან მე უკვე გამზადებული ვარ სამსხვერპლოდ, დადგა ჩემი წასვლის ჟამი. კეთილი ბრძოლით ვიბრძოდი, განვვლე ასპარეზი, რწმენა შევინარჩუნე. ახლა კი მომელის მე სიმართლის გვირგვინი, რომელსაც მომცემს იმ დღეს უფალი, მართალი მსაჯული, და არა მარტო მე, არამედ ყველას, რომელთაც შეიყვარეს მისი გაცხადებით მოსვლა" (2ტიმ. 4:6-8). დაე, ჩვენ ყველამ, ღვთის მადლით, შევძლოთ ვთქვათ იგივე და ასეთივე მტკიცე რწმენით. 