---
title: ფულის განკარგვა რთულ პერიოდებში
date: 11/03/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
1ნეშტ. 21:1-14; 2ნეშტ. 20:1-22; ფსალმ. 49:14,15; 2პეტრ. 3:3-12; 1იოან. 2:15-17; გამოცხ. 13:11-17.

> <p>სამახსოვრო მუხლი:</p>
> "მადლობა შესწირე ღმერთს და შეუსრულე უზენაესს აღთქმები შენი. და მომიხმე მე გაჭირვების დღეს; გადაგარჩენ და შენ განმადიდებ " (ფსალმ. 49:14,15).



 დღეს ჩვენ ვცხოვრობთ ძალიან რთულ დროში, როდესაც მრავლდება საომარი კონფლიქტები, დანაშაული, უზნეობა, სტიქიური უბედურებები, პანდემიები, ეკონომიკური რყევები და მრავალი სხვა. ცალკეული ადამიანები და მთელი ოჯახები პირველ რიგში საკუთარ უსაფრთხოებასა და გადარჩენაზე ფიქრობენ, რაც, რა თქმა უნდა, გასაგებია.

ცხოვრებისეული სირთულეები ნამდვილად მოითხოვს ჩვენს ყოველდღიურ ყურადღებას. გადასახდელი ვალები, ბავშვების აღზრდა, ქონების შენარჩუნება, ეს ყველაფერი ჩვენი საფიქრალია და მოითხოვს დროს. რა თქმა უნდა, ჩვენ გვჭირდება ტანსაცმელი, საკვები და თავზემოთ საკუთარი ჭერი. მთაზე ქადაგებისას იესომ ახსენა სწორედ ეს ძირითადი საჭიროებები და შემდეგ თქვა: „ვინაიდან ყოველივე ამას წარმართნი ეძებენ. ვინაიდან თქვენმა ზეციერმა მამამ იცის, რომ თქვენ გჭირდებათ ყოველივე ეს. თქვენ კი უწინარეს ღვთის სასუფეველი ეძიეთ და მისი სიმართლე, და ეს ყოველივე შეგემატებათ“ (მათე 6:32, 33).

რთულ პერიოდებში, როდესაც ჩვენ როგორც არასდროს, ისე გვჭირდება უფალზე მინდობა, არსებობს რამდენიმე კონკრეტული ნაბიჯი, დაფუძნებული ბიბლიურ პრინციპებზე, რომლებიც უნდა დავიცვათ. 