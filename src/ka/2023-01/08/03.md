---
title: კურთხევა სამუშაოსგან
date: 20/02/2023
---

თუ არ ხართ მდიდარი ადამიანი და არ ცხოვრობთ იმ ფონდის პროცენტით, რომელიც თქვენმა მშობლებმა შექმნეს თქვენთვის, რათა ცხოვრებაში არასოდეს იმუშაოთ (თუ წაგიკითხავთ ისტორიები ასეთ ბავშვებზე, მაშინ ხშირად კურთხევისთვის განკუთვნილი ფული ტრაგედიას იწვევს ზრდასრულ ასაკში), ადრე თუ გვიან მოგიწევთ მუშაობა საარსებო წყაროს მოსაპოვებლად. რა თქმა უნდა, იდეალური ვარიანტია იპოვოთ ისეთი რამ, რითაც გატაცებული ხართ და რაც უზრუნველყოფს თქვენთვის კარგ შემოსავალს, ან გაიაროთ ტრენინგი თქვენთვის საინტერესო სპეციალობაში და შემდეგ იმუშაოთ ამ სპეციალობით. მაგრამ ეს ყოველთვის არ ხერხდება.

`წაიკითხეთ დაბ. 2:15 (იხ. აგრეთვე ეკლ. 9:10 და 2თეს. 3:8-10). რა მნიშვნელობა აქვს იმ ფაქტს, რომ ცოდვის დაწყებამდეც კი ადამსა და ევას მიეცათ სამუშაო?`

`როგორ ფიქრობთ, რა შემთხვევაშია შრომა ადამიანისთვის კურთხევა და რა შემთხვევაში შეიძლება გახდეს წყევლა?`

გასაგებია, რომ ეს სამუშაო არ იყო სასჯელი. ეს მათ სასარგებლოდ იყო გამიზნული. ანუ, სამოთხეშიც კი, სამყაროში, სადაც არ იყო ცოდვა, სიკვდილი ან ტანჯვა, ღმერთმა იცოდა, რომ ადამიანებს სჭირდებოდათ მუშაობა.

„ამასთანავე, ადამს დაევალა ბაღის მოვლა. შემოქმედმა იცოდა, რომ ადამი არ იქნებოდა ბედნიერი, თუ არ იქნებოდა დასაქმებული. ადამი აღფრთოვანებული იყო ედემის სილამაზით, მაგრამ ეს საკმარისი არ იყო. მას შრომა სჭირდებოდა სხეულის მშვენიერი ორგანოების ასამოქმედებლად. თუ ბედნიერება იყო უსაქმურობაში, ღმერთი დატოვებდა ადამიანს სასარგებლო შრომის გარეშე წმინდა უმანკო მდგომარეობაში. მაგრამ ადამიანის შემოქმედმა იცოდა, კონკრეტულად რა შეუწყობდა ხელს მის ბედნიერებას, ამიტომ, შექმნისთანავე მიანდო მას სამუშაო. მომავალი დიდების დაპირება და სასჯელი, რომელმაც განწირა ადამიანი პირის ოფლით ეშოვა საარსებო პური, ერთი და იმავე ტახტიდან მოდიოდა" (ე. უაითი. ჩვენი უმაღლესი მოწოდება. გვ. 223).

თუმცა, დაცემის შემდეგაც კი, როცა სამუშაო, ისევე როგორც ყველა დანარჩენი, ცოდვის გავლენის ქვეშ მოექცა, ღმერთმა უთხრა ადამს: „წყეულიმც იყოს მიწა შენ გამო, ტანჯვით ჭამდე მის ნაყოფს მთელი შენი სიცოცხლე“ (დაბ. 3:17). გაითვალისწინეთ, რომ ღმერთმა დაწყევლა დედამიწა „შენ გამო“, ადამის გამო - ადამიანს, როგორც დაცემულ არსებას, დასჭირდება მუშაობა.

`რა მხრივ არის მუშაობა კურთხევა ადამიანისთვის?`