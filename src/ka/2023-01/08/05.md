---
title: პატიოსნება მუშაობაში
date: 22/02/2023
---

თუ წინა წლების გადაწყვეტილებები იყო ბრძნული და არ გაუნადგურებია ჩვენგან დამოუკიდებელ მოვლენებს, მაშინ იდეალურ სიტუაციაში ჩვენ მივდივართ ცხოვრების შემდეგ ეტაპთან: ჩვენ შვილები გავზარდეთ დამოუკიდებელნი, გვაქვს სახლი, ავტომანქანა, არ გვაქვს ვალები და გვაქვს საკმარისი შემოსავალი ოჯახის საჭიროებების დასაკმაყოფილებლად.

ღმერთი თავის შვილებს უმაღლესი სტანდარტებისკენ მოუწოდებს სამუშაოსა და ცხოვრებაში. ეს სტანდარტები არის ღვთის რჯული, დაწერილი ჩვენს გულებში (იხ. იერ. 31:33) და ასახული ჩვენს ხასიათებში. რაც უფრო მეტად ხდება საზოგადოების დაშლა, ძირი ეთხრება ქრისტიანულ დოქტრინას და მისი გავლენა უმნიშვნელო ხდება, მით უფრო მნიშვნელოვანი ხდება თითოეული ქრისტიანისთვის იცხოვროს და იმუშაოს წუნდაუდებლად. ბიბლია ამბობს: „კეთილი სახელი სიმდიდრეზე უკეთესია და ადამიანთა კეთილგანწყობა - ოქროსა და ვერცხლზე“ (იგავ. 22:1, სბს-2013).

`გაიხსენეთ ბიბლიური მუხლები, რომლებიც ასახავს მაღალი მორალური სტანდარტების მაგალითებს მუშაობაში.`

ბიბლია აღწერს შემთხვევებს, როდესაც დამსაქმებლები აღიარებდნენ, რომ კურთხევები მათ მოდიოდა ღვთისმოსავი მუშაკებისგან. როდესაც იაკობს სურდა დაეტოვებინა თავისი სიმამრი ლაბანი და ოჯახთან ერთად სამშობლოში დაბრუნებულიყო, ლაბანი ცდილობდა დაეყოლიებინა იგი, რომ არ წასულიყო და უთხრა: „ნეტავ ვპოვო მადლი შენს თვალში. მივხვდი მე, რომ მაკურთხა უფალმა შენ გამო“ (დაბ. 30:27). და როდესაც იოსები ეგვიპტეში მონად გაყიდეს, მისმა ბატონმა, ფოტიფარმა, შენიშნა იოსების დამოკიდებულება შრომისადმი და შესაბამისად დააჯილდოვა იგი.

`წაიკითხეთ დაბ. 39:2-5. როგორ ფიქრობთ, რატომ იყო იოსების ბატონი კეთილგანწყობილი მის მიმართ?`

"ამიტომ ჭამთ, სვამთ, თუ სხვა რამეს აკეთებთ, ყველაფერი აკეთეთ ღვთის სადიდებლად" (1კორ. 10:31). ჩვენს საქმიანობაში, ფინანსების განკარგვაში და ყველაფერში, რასაც ვაკეთებთ, ყველაფერი ღვთის სადიდებლად უნდა გავაკეთოთ. სწორედ ის გვაძლევს ცოდნას და ძალას ცხოვრებაში წარმატების მისაღწევად. „შენია, უფალო, დიდება, ძლიერება, ქება, ძლევა და დიდებულება, ისევე როგორც ყოველივე ცაზე და ქვეყანაზე! შენია, უფალო, მეფობა, ყველაზე აღმატებული ხარ მთავრად! სიმდიდრე და დიდება შენგან მოდის, შენ განაგებ ყოველივეს, შენს ხელშია ძალა და ძლიერება, შენს ხელშია ყოველივეს განდიდება და განმტკიცება“ (1ნეშტ. 29:11,12).

`რომელ პრინციპებს იცავთ არა მხოლოდ სამსახურში, არამედ ზოგადად ცხოვრებაშიც? რისი შეცვლა გჭირდებათ?`