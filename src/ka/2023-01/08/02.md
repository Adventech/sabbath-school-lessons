---
title: ჯერ მთავარის შესახებ
date: 19/02/2023
---

`წაიკითხეთ ეკლ. 12:1. რა უწყებაა ამ მუხლში ჩვენთვის?`

`თქვენი აზრით, როგორ შევასრულოთ პრაქტიკულად სიტყვები „გახსოვდეს შენი გამჩენი შენი სიჭაბუკის დღეებში“?`

ბავშვობაში არ გვიფიქრია იმაზე, თუ როგორ გვერჩინა თავი. მაგრამ რაც უფრო ვიზრდებით, ვიწყებთ ამაზე ფიქრს. თავად იესომ გვითხრა, თუ როგორ უნდა დავადგინოთ ჩვენი მოთხოვნილებების პრიორიტეტები: „თქვენ კი უწინარეს ღვთის სასუფეველი ეძიეთ და მისი სიმართლე, და ეს ყოველივე შეგემატებათ“ (მათ. 6:33).

დაბ. 28:20-22-ის შესწავლისას ჩვენ ვიხილეთ, როგორ გააკეთა იაკობმა მრავალი მნიშვნელოვანი არჩევანი თავისი ცხოვრების როგორც სულიერ, ისე ფინანსურ ასპექტებთან დაკავშირებით. ხილვაში იაკობს უფალმა წარუდგინა თავი, როგორც „უფალი, ღმერთი აბრაამისა, შენი მამისა, და ღმერთი ისაკისა“ (დაბ. 28:13). შემდეგ, როდესაც ღმერთს აღთქმა დაუდო, იაკობმა თქვა: „უფალი იქნება ჩემი ღმერთი“ (დაბ. 28:21).

`წაიკითხეთ დაბ. 29:9-20 და 28:20-22. რა მნიშვნელოვანი გადაწყვეტილებები მიიღო იაკობმა ცხოვრების თანამგზავრის არჩევამდე და ოჯახის შექმნამდე? (იპოვეთ მისი სულიერი გადაწყვეტილებების შვიდი პუნქტი დაბ. 28:20-22-ში.)`

`1. ----- იქნება -----------------------`

`2. -----დამიცავს ---------------------`

`3. მომცემს ------------------ და------------------`

`4. ----------- დამაბრუნებს -------------------`

`5. ----------- იქნება -----------------------`

`6. ----- იყოს -----------------------`

`7. --------------------------------- შენ მოგიძღვნი`

მას შემდეგ, რაც იაკობმა სულიერი და ფინანსური ვალდებულებები იკისრა ღმერთის წინაშე, უფალმა იგი ჭასთან მყოფ რახელისკენ წარმართა (იხ. დაბ. 29:9-20). მიზანშეწონილია მიიღოთ თქვენი სულიერი გადაწყვეტილება და თქვენი ცხოვრებისეული გადაწყვეტილება ქორწინებამდე. თქვენმა მომავალმა მეუღლემ უნდა იცოდეს, რა სიტუაციაში ხვდება. არის თუ არა ეს ადამიანი მტკიცე ქრისტიანი? რა სახის სამუშაოს შეასრულებს? იქნება ეს ადამიანი მასწავლებელი, მედდა, ადვოკატი, მუშა?.. როგორი ცხოვრების წესი მექნება? არის სხვა კითხვებიც, რომლებსაც ქორწინების ვალდებულებამდე უნდა გაეცეს პასუხი. გაქვთ თუ არა სპეციალობა? რა არის ოჯახის შემოსავლის დაგეგმილი წყაროები? ვალის რა ოდენობა დაეკისრება ამ ოჯახს? მსურს თუ არა მივიღო ეს სიტუაცია, როგორც ჩემი პასუხისმგებლობის ნაწილი?

`წაიკითხეთ 2კორ. 6:14,15. რატომ არის მნიშვნელოვანი ამ მუხლებში მოცემული პრინციპით ხელმძღვანელობა ცხოვრების თანამგზავრის არჩევისას? თუ დაიცავთ პავლე მოციქულის ამ მითითებას, ეს არ გვპირდება ბედნიერ ქორწინებას, მაგრამ ქმნის ამისთვის აუცილებელ შესაძლებლობებს. რატომ? `