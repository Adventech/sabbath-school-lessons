---
title: შემდგომი გამოკვლევებისთვის
date: 17/02/2023
---
«"და როცა მოვა ძე კაცისა თავისი დიდებით და ყველა ანგელოზი მასთან ერთად, მაშინ დაჯდება თავისი დიდების ტახტზე. და შეიყრება მის წინაშე ყოველი ერი და გამოარჩევს მათ ერთი-მეორისაგან", ასე დაუხატა ქრისტემ თავის მოწაფეებს უდიდესი სამსჯავროს დღის სურათი. გადაწყვეტილება ყოველი ადამიანის მიმართ ერთადერთი კრიტერიუმით მიიღება. როდესაც ყოველი ერი მის წინ შეიყრება, ისინი ორ ჯგუფად დაიყოფიან იმის მიხედვით, თუ რა გააკეთეს ან არ გააკეთეს მათ ღარიბთათვის და ტანჯულთათვის უფლის სიყვარულით» (ე. უაითი. ქრისტე - წუთისოფლის იმედი. გვ. 501).

"როდესაც კარს უხსნით გაჭირვებულ და განსაცდელში მყოფ ქრისტეს ძმებს, თქვენ უხილავ ანგელოზებს ესალმებით. იწყება თქვენი ურთიერთობა ზეცით მოვლენილ ანგელოზებთან, რომელთაც სიხარულისა და სიმშვიდის ზეციური ატმოსფერო მოაქვთ. ისინი მოდიან უზენაესის ქება-დიდებით და ზეცაც საოცარი საგალობლებით პასუხობს მათ. მოწყალების ყოველ საქმეს მუსიკის ჰანგებით ეხმაურება ზეცა. ყველაზე ძვირფას საგანძურად ჩვენი ზეციერი მამა მის უანგარო მსახურთ თვლის" (იქვე. გვ. 502). 

კითხვები მსჯელობისათვის:

1. "რადგან არ დაილევა გლახაკი ქვეყანაში" (რჯლ. 15:11). როგორ უნდა გავიგოთ ეს სიტყვები დღეს? ზოგი ამ სიტყვებს იყენებს ღარიბების დახმარებაზე უარის თქმის გასამართლებლად და ასე მსჯელობს: „კარგი, ღმერთმა თქვა, რომ ღარიბები ყოველთვის იქნებიან ჩვენს შორის, ასეთია მათი ხვედრი“. რატომ არის ასეთი აზროვნება მცდარი?

2. წაიკითხეთ 1ტიმ. 6:17-19: "ამ საუკუნის მდიდრებს ამცნე, რომ არ გადიდგულდნენ, არ მიენდონ მაცდურ სიმდიდრეს, არამედ ცოცხალ ღმერთს, რომელიც ყველაფერს უხვად გვაძლევს მოსახმარად, რომ იყვნენ ქველმოქმედნი, გამდიდრდნენ კეთილი საქმეებით, იყვნენ გულუხვნი და გამზიარებელნი. დაიუნჯონ საუნჯე მტკიცე საფუძვლად მომავლისათვის, რათა მიაღწიონ ჭეშმარიტ სიცოცხლეს". ყურადღება მიაქციეთ რა საშიშროება არსებობს: მიენდო საკუთარ სიმდიდრეს და არა ცოცხალ ღმერთს. რატომ არის ასე ადვილი ამის გაკეთება მათთვის, ვისაც ფული აქვს, როცა იციან, რომ საბოლოო ჯამში, მთელი ფულიც კი ვერ შეუნარჩუნებს მათ სიცოცხლეს? რატომ უნდა ვიყოთ ყველანი ფრთხილად (რადგან მატერიალური სიმდიდრისადმი მიჯაჭვულობა ღარიბებისთვისაც შეიძლება იყოს დამახასიათებელი) და არ ვიყოთ დაიმედებული არაფერზე და არავისზე, ცოცხალი ღმერთის გარდა?