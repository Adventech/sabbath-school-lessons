---
title:  რწმენა ყველაფრის მიუხედავად 
date: 27/04/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 118:11, 162; იოან. 16:13-15; 2 პეტრ. 1:20,21; რომ. 3:23,24; 6:15-18; ეფეს. 2:8,9. 

> <p>სამახსოვრო მუხლი:</p>
> "გულში ჩავიმარხე შენი სიტყვები, რათა არ შეგცოდო" (ფსალმ. 118:11). 

წასაკითხი მასალა: "დიადი ბრძოლა", თავი 7-11. 

პროტესტანტებს ჰქონდათ ის, რაც ასე ძლიერ სჭირდებათ XXI საუკუნის ადამიანებს - ცხოვრების მიზანი. ცნობილი ამერიკელი ფსიქოლოგი, ფილიპ კუშმანი თავის წიგნში «დაცარიელებული "მე"» მოგვითხრობს მიზნების გარეშე მცხოვრები ადამიანების შესახებ. მათი მრწამსი ზედაპირულია. არცერთ მართლაც მნიშვნელოვან საკითხს მათთვის არ გააჩნია აზრი, მათ არ გააჩნიათ არაფერი, რის გამოც გასწირავდნენ სიცოცხლეს, ამიტომ არ იციან, რის გამო უღირთ ცხოვრება. 

სრულიად განსხვავებულნი იყვნენ ისინი, ვინც რეფორმაციას მიეკუთვნებოდა. მათ დიადი მიზანი ჰქონდათ ცხოვრებაში. მათთვის მნიშვნელოვანი ის იყო, რისიც სწამდათ, და მათ არ სურდათ კომპრომისზე წასვლა საკუთარი ღირებულებების დათმობით. მათი ცხოვრებისეული მრწამსი მათი ცხოვრების განუყოფელი ნაწილი იყო. საკუთარი შეხედულებების უარყოფა საკუთარი თავის უარყოფას ნიშნავდა ისინი. თვით სიკვდილის პირისპირაც კი ინარჩუნებდნენ შინაგან სიმშვიდეს. 