---
title:  შემდგომი გამოკვლევისათვის 
date: 03/05/2024
---

"ღვთის ერთგული მსახურნი ცალ-ცალკე არ შრომობდნენ. იმ დროს, როდესაც "მთავრობანი, ძალაუფლებანი და ცისქვეშეთის ბოროტი სულები" გაერთიანდნენ მათ წინააღმდეგ საბრძოლველად, უფალმა არ დაივიწყა თავისი ხალხი. მათ რომ ძველი აღთქმის წინასწარმეტყველის მსგავსად, სულიერი თვალები ახელილი ჰქონოდათ, აუცილებლად იხილავდნენ უფლის მათ გვერდით არსებობის უეჭველ მტკიცებებს. როდესაც მტრის მეომრებით ალყაშემორტყმული ელისეს მსახური ძლიერ შეშინდა და იფიქრა, რომ გამოუვალ მდგომარეობაში ჩავარდა, წინასწარმეტყველმა უფალს შეჰღაღადა: "უფალო, აუხილე თვალი, რომ დაინახოს" (4 მეფ. 6:17). და მსახურმა დაინახა ღმერთის მიერ ღვთის კაცის დასაცავად გამოგზავნილი უამრავი ცეცხლოვანი ეტლი და ზეციური მხედრობა. ამგვარად იცავდნენ ანგელოზები რეფორმატორებსაც" (ელენ უაითი. დიადი ბრძოლა. გვ. 208). 

"როდესაც მისი ძლიერი მოწინააღმდეგენი გაერთიანდნენ რეფორმატორთა რელიგიის საბოლოო დამარცხებისათვის, როცა ათასობით პირალესილი მახვილი აღიმართა მის წინააღმდეგ, ლუთერი წერდა: "სატანა აშკარად ავლენს თავის მძვინვარებას; ურჯულო ეპისკოპოსები შეთქმულებებს აწყობენ და ომით გვემუქრებიან. აცნობეთ ხალხს, რომ ღვთის ტახტის წინაშე რწმენითა და ლოცვებით მამაცურად იბრძოლონ, რათა ღვთის სულით დამარცხებული ჩვენი მტრები იძულებული გახდნენ, დაამყარონ მშვიდობა. ჩვენი მთავარი მოვალეობა - შრომა და ლოცვაა; დაე, იცოდეს ხალხმა, რომ მათ წინააღმდეგ მახვილით გამძვინვარებული სატანა იბრძვის; დაე, ილოცონ!" (იქვე. გვ.209). 

რწმენით გამართლება, დიდებული ჭეშმარიტება, რომელიც ლუთერმა ხელახლა აღმოაჩინა სახარების საფუძველია, ეს არის ჭეშმარიტება, რომელზეც დგას ჩვენი გადარჩენის იმედი. მისი საგალობელი "«ჩვენი ბურჯი - მარადიული ღმერთია»…" ნათლად გადმოსცემს სახარების უწყებას:

საუკუნოვან მრისხანე მტერს

ჩვენით ვერ მოვერევით,

მხოლოდ ერთს ძალუძს 

ადვილად მისი შებოჭვა.

ვინ არის ის? – ისმის შეკითხვა.

უფალი იესო ქრისტე!

ის იყო, არის და მოდის,

ის იგივეა თაობიდან თაობაში - 

ყოვლისშემძლე მძლეველი…



**კითხვები მსჯელობისთვის:**

`1.როგორ ავხსნათ კავშირი მადლსა და რჯულს, რწმენასა და კეთილ საქმეებს შორის?`

`2.როგორ ფიქრობთ, რატომ არის ასეთი მარტივი მეკანონეობაში გადავარდნა? რა განმარტებას მისცემდით მეკანონეობას? რატომ არის ის ასეთი დამღუპველი ჩვენი ქრისტიანული რწმენისათვის?`

`3.არსებობს თუ არა "მადლით გადარჩენის" არასწორად გაგების საშიშროება? რა შეიძლება ამან გამოიწვიოს?`

`4.რას გულისხმობს ზოგიერთი ადამიანი, როდესაც იყენებს გამოთქმას "იაფფასიანი მადლი"? იყო თუ არა მადლი როდესმე იაფფასიანი?`