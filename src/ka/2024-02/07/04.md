---
title:  უილიამ მილერი და ბიბლია 
date: 14/05/2024
---

ისევე, როგორც პროტესტანტი რეფორმატორები გამოიყენა ღმერთმა იმისთვის, რომ ხელახლა მიექციათ ყურადღება მხოლოდ ქრისტეს რწმენის მეშვეობით გადარჩენის შესახებ ჭეშმარიტებისთვის, მან უილიამ მილერსაც მოუწოდა, რომ ხელახლა აღმოეჩინა ჭეშმარიტება ქრისტეს მეორედ მოსვლის შესახებ. წმიდა წერილის შესწავლისას მილერმა გაიცნო ქრისტე, რომელმაც იმაზე მეტად შეიყვარა იგი, ვიდრე ვინმეს წარმოედგინა. მან მოიმარჯვა ბიბლია, კალამი და ბლოკნოტი და დაბადების წიგნიდან დაიწყო კითხვა, ის იმ სისწრაფით კითხულობდა, რაც წაკითხული ფრაგმენტის გასააზრებლად სჭირდებოდა. ის ადარებდა წმიდა წერილის სხვადასხვა მონაკვეთებს ერთმანეთს, რითაც საშუალება მისცა ბიბლიას, რომ თავად განემარტა საკუთარი თავი. 

`წაიკითხეთ 2 პეტრ. 1:19-21. ბიბლიის განმარტების რა პრინციპებს ხედავთ ამ მუხლებში?`

წმიდა წერილის სხვადასხვა მუხლის ერთმანეთთან შედარებისას მას გაეხსნა ბიბლიის ჭეშმარიტებები. ის ეძებდა ისე, როგორც დაფარულ განძს ეძებს ადამიანი, და მისი ძიებები უხვად დაჯილდოვდა. სულიწმიდამ გაუცხადა მას ღმერთის სიტყვა, რათა შეძლებოდა მისი გაგება. ის წინასწარმეტყველებების შესწავლასაც ისეთივე გულისყურით ეკიდებოდა, როგორც ბიბლიის სხვა მონაკვეთებს. 

`წაიკითხეთ დან. 1:17; დან. 2:45; გამოცხ. 1:1-3. შეუძლია თუ არა უბრალო ადამიანს, რომ შეისწავლოს ბიბლია და განმარტოს იგი, თუ ეს მხოლოდ რჩეულთა ხვედრია?` 

სიმბოლოები, რომლებიც წინასწარმეტყველურ წიგნებში გვხვდება, საიდუმლო გრიფით დამალული არ არის. მოსიყვარულე ღმერთმა მოგვცა თავისი წინასწარმეტყველური სიტყვა იმისათვის, რომ მოგვამზადოს უკანასკნელი მოვლენებისთვის, რომლებიც მალე განვითარდება ამქვეყნად. უილიამ მილერს კარგად ესმოდა, რომ თავად წინასწარმეტყველება არის საკუთარი თავის საუკეთესო განმარტებელი. წინასწარმეტყველების სიმბოლოები თავად ბიბლიის მიერ განიმარტება. მხეცები აღნიშნავენ მეფეებს ან სამეფოებს (დან. 7:17,23). ქარი მიუთითებს ნგრევაზე (იერ. 49:36).  წყალი აღნიშნავს ხალხებს (გამოცხ. 17:15). დედაკაცი წარმოადგენს ეკლესიას (იერ. 6:2; ეფეს. 5:22-32). დანიელისა და გამოცხადების დროითი წინასწარმეტყველებებიც სიმბოლური ენითაა გადმოცემული, ამასთან, ერთი წინასწარმეტყველური დღე ერთ რეალურ წელიწადს აღნიშნავს (რიცხვ. 14:34; ეზეკ. 4:6). როდესაც უილიამ მილერმა ბიბლიის განმარტების ეს პრინციპები გამოიყენა განცვიფრებული დარჩა იმ დროის გაგებით, რა დროსაც უნდა დაბრუნებულიყო, მისი აზრით, ქრისტე.

`რატომ არის წინასწარმეტყველური სიმბოლოების სწორად გაგება ასეთი მნიშვნელოვანი ჩვენი რწმენისთვის?`