---
title:  იმედი, რომელიც გვამოძრავებს 
date: 11/05/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეზრ. 7:7-13; ეს. 25:9; დან. 8:14; 9:20-27; მათ. 24:27,30,31; 2 პეტრ. 1:19-21; 1 თეს. 4:13-18. 

> <p>სამახსოვრო მუხლი:</p>
> "და იტყვის ხალხი იმ დღეს: "აი, ესაა ჩვენი ღმერთი, მას ველოდით, რომ გვიხსნიდა ჩვენ. ეს არის უფალი, მას ველოდით, ვილხინოთ და ვიხაროთ მისი ხსნით!" (ეს. 25:9). 

წასაკითხი მასალა: "დიადი ბრძოლა", თავები 18-21. 

იესოს მეორედ მოსვლა - ბიბლიის ერთ-ერთი ცენტრალური თემაა. ის წითელ ზოლად გასდევს წმიდა წერილის წმიდა ფურცლებს. ერთმა ღვთისმეტყველმა დაითვალა, რომ ძველ აღთქმაში 1845-ჯერ არის მოხსენიებული ქრისტეს მეორედ მოსვლა. ახალი აღთქმის 260 თავში ქრისტეს დაბრუნება 300-ზე მეტჯერ არის ნახსენები. მის შესახებ საუბარია ყოველ 25-ე მუხლში. ახალი აღთქმის 27 წიგნიდან 23 საუბრობს ამ დიადი მოვლენის შესახებ. 

მას შემდეგ, რაც უთანხმოებებისა და განხეთქილებების გამო რეფორმაციამ ევროპაში კრახი განიცადა, მაინც მრავლად მოიძებნებოდნენ ისინი, ვინც ისწრაფვოდა, რომ გაეგრძელებინა ჭეშმარიტების, მათ შორის, მეორედ მოსვლის შესახებ ჭეშმარიტების ესტაფეტა. მათ შორის იყო ბაპტისტი ფერმერი, უილიამ მილერი. ბიბლიის შესწავლისას მან ირწმუნა, რომ იესო მალე, მის სიცოცხლეშივე დაბრუნდება, და დაიწყო ამის შესახებ ქადაგება, რითაც საფუძველი ჩაუყარა მიმდინარეობას, რომელმაც, მართალია დიდი იმედგაცრუება განიცადა, მაგრამ მრავალ ადამიანს გაუხსნა ბიბლიური ჭეშმარიტებები, რომლებსაც დღემდე არსებითი მნიშვნელობა აქვს. 

ამ კვირაში ჩვენ შევისწავლით, თუ რატომ ავსებს ქრისტეს მეორედ მოსვლა მორწმუნეთა გულებს სიხარულით ასწლეულების განმავლობაში და როგორ უნდა მოვემზადოთ ამ დიადი მოვლენისთვის. 