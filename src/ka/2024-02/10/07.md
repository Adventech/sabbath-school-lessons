---
title:  შემდგომი გამოკვლევისათვის 
date: 07/06/2024
---

ლი სტრობელის ცოტა ხნის წინ გამოცემული წიგნი "არგუმენტები სამოთხის სასარგებლოდ" (The Case for Heaven) ემყარება იდეას, რომლის თანახმადაც მკვდრები ცოცხლობენ სიკვდილის შემდეგ და იმყოფებიან ცნობიერ მდგომარეობაში, ხოლო კლინიკური სიკვდილის გამოცდილებები "მტკიცებულებების" ნაწილადაა მოყვანილი: "სხვა გაგონამ, რომელსაც ინსულტი შეემთხვა გულზე ოპერაციის დროს, მოგვითხრო, რომ იმქვეყნიურ ცხოვრებაში თავის ძმას შეხვდა, რამაც გააოცა, იმიტომ რომ ძმა არ ჰყოლია. როდესაც გონს მოეგო და ეს შემთხვევა მამას გაუზიარა, მან პირველად გაუმხილა, რომ მას მართლაც ჰყავდა ძმა, მაგრამ მის დაბადებამდე მოკვდა" (გვ. 69). თუმცა სტრობელი დიდი ძალისხმევით ცდილობდა, რომ შეეთანხმებინა სიკვდილის შემდეგ დაუყოვნებლივი სიცოცხლის იდეა ნათელ ბიბლიურ სწავლებასთან იმის შესახებ, რომ ქრისტიანები თავიანთ საბოლოო ჯილოდს მხოლოდ მაშინ მიიღებენ, როდესაც ქრისტე დაბრუნდება.

ჩვენ მივიღეთ გაფრთხილება: "ჩვენ გველის "განსაცდელის ჟამი, რომელიც მოვა მთელ მსოფლიოზე, რომ გამოსცადოს დედამიწის მკვიდრნი" (გამოცხ. 3:10). ყველა ის, ვისი რწმენაც არ არის დაფუძნებული ღვთის სიტყვაზე, ცდუნდება და დამარცხდება. სატანა მოქმედებს "ყოველგვარი უსამართლო ცდუნებებით", რათა დაიმორჩილოს ადამიანები. მისი ცდუნების ძალა, თანდათანობით სულ უფრო და უფრო გაიზრდება, მაგრამ ის მხოლოდ მაშინ შეძლებს თავისი მიზნების მიღწევას, როდესაც ადამიანები ნებაყოფლობით მიიღებენ მის ცდუნებას. ისინი კი, რომელნიც გულწრფელად ისწრაფვიან ჭეშმარიტების შემეცნებისაკენ, და მორჩილებით - თავიანთი გულების განწმედისაკენ და ემზადებიან მოსალოდნელი ბრძოლისათვის - ჰპოვებენ კიდეც ღვთის ჭეშმარიტებაში საიმედო დაცვას. და "რაკი შენ დაიცავი სიტყვა ჩემი მოთმინებისა, მეც დაგიცავ განსაცდელის ჟამისაგან" - ასე გვაიმედებს მაცხოვრის დაპირება (გამოცხ. 3:10). მას ურჩევნია, თავისი ხალხის დასაცავად გამოგზავნოს ზეცის ყველა ანგელოზი, ვიდრე მასზე მინდობილი სული დატოვოს სატანის კლანჭებში" (ელენ უაითი. დიადი ბრძოლა. გვ. 560). 

**კითხვები მსჯელობისთვის:**

`1.რომელი სპირიტიზმული მოვლენების გამოყენება შეუძლია სატანას გონებაზე ზემოქმედებისთვის? რა როლს ასრულებს ამაში მასობრივი ინფორმაციის საშუალებები?`

`2.როგორ გაუზიარებდით თქვენს რწმენას მეგობარს, რომელმაც ახლახან დაკარგა საყვარელი ადამიანი და სჯერა, რომ ეს ადამიანი ზეცაში იმყოფება? რისი თქმა არის ამ დროს მიზანშეწონილი და რისი არა?`