---
title:  რას ამბობს სიკვდილის შესახებ ძველი აღთქმა 
date: 03/06/2024
---

`წაიკითხეთ ფსალმ. 6:6. რას გვეუბნება ეს მუხლი მკვდართა მდგომარეობის შესახებ?` 

ძველ აღთქმაში არ არის სწავლება სულის უკვდავების შესახებ. იქ არ არის საუბარი იმაზე, რომ მართლები სიკვდილის შემდეგ ზეცად ამაღლდებიან და იქ მარადიულ ნეტარებაში იმყოფებიან, ან რომ ბოროტნი სიკვდილის შემდეგ ჯოჯოხეთში ხვდებიან, სადაც მარადიულ ცეცხლში იტანჯებიან. ძველი აღთქმა ასწავლის, რომ სიკვდილი - ძილია. ბიბლიაში პატრიარქების სიკვდილის აღსაწერად გამოყენებულია გამოთქმა "განისვენეს (დაიძინეს) თავის მამებთან ერთად". ფსალმუნები მას "სასიკვდილო ძილს" უწოდებს (ფსალმ. 12:4, შეადარეთ ფსალმ. 89:5). სიკვდილის შესახებ საუბრისას იობი ამბობს, რომ ადამიანი ვერ გამოფხიზლდება ძილისაგან (იობ. 14:12). მეფსალმუნე ამატებს: "მე სიმართლით ვიხილავ შენს სახეს, გავძღები გამოღვიძებისას შენი სახების მზერით" (ფსალმ. 16:15). 

ასურეთის ჯარის დამარცხებისა და განადგურების შემდეგაც მეომართა სიკვდილს "ძილი" ეწოდა (ფსალმ. 75:6). იდეა მკვდართა უსხეულო სულების შესახებ, რომლებიც ირგვლივ დაფრინავენ, რომ ცოცხლებს ესაუბრონ - ეს არა ბიბლიური კონცეფციაა, არამედ წმინდა წყლის წარმართობა. 

სიკვდილის შესახებ ჭეშმარიტების ვერ გაგება სატანის ტყუილისათვის გახსნილს გვხდის. "ბევრ ადამიანს უწმიდური სულები თავიანთი გარდაცვლილი ნათესავების ან მეგობრების სახით ეცხადებიან და მზაკვრულად აცდუნებენ მათ. ისინი ეხებიან ჩვენს ყველაზე ნაზ გრძნობებს და ახდენენ სასწაულებს, რათა გამოხატონ ჩვენდამი თანაგრძნობა. ჩვენ მზად უნდა ვიყოთ სპირიტიზმთან შესახვედრად იმ ბიბლიური ჭეშმარიტებით შეიარაღებულნი, რომელიც ამტკიცებს, რომ მკვდრებმა არაფერი იციან, ხოლო მათი სახით გამოცხადებულნი - უწმიდური სულები არიან" (ელენ უაითი. დიადი ბრძოლა. გვ. 560). 

`წაიკითხეთ დან. 12:2 და იობ. 19:25,26. როგორ მოიხსენიება ამ მუხლებში მკვდარი ადამიანის მდგომარეობა?`

`წაკითხული მუხლების თანახმად, როდის დაუბრუნდებთ მკვდრებს სიცოცხლე?`

სიკვდილი - მშვიდი ძილია აღდგომამდე. არ არსებობენ უსხეულო სულები, რომლებიც ცოცხლებთან საუბარს ლამობენ. მართალია წარმართებს სწამდათ სულების სამყაროს არსებობის, მაგრამ ისრაელიანებს სიკვდილი ესმოდათ როგორც ძილი მკვდრეთით აღდგომის საოცარ დილამდე. 

მართალია ადამიანთა სიკვდილს ვგლოვობთ, მაგრამ დაფიქრდით მათზე, ვინც ქრისტეში კვდება: სიკვდილის მომენტში ისინი თვალს ხუჭავენ და იმისდა მიუხედავად, თუ რა დრო გავა ამ წამიდან იესოს დაბრუნებამდე, შემდეგი, რასაც ისინი იხილავენ, - მეორედ მოსვლაა. პირველი აზრი, რომელმაც შეიძლება გაუელვოთ აღდგომისას: "როგორც იქნა იესო დაბრუნდა, ასე სწრაფად!" 