---
title:  "სპირიტიზმი დედამიწის ისტორიის უკანასკნელ დღეებში: ნაწილი I" 
date: 05/06/2024
---

`წაიკითხეთ მათ. 24:24; 2 თეს. 2:7-9; გამოცხ. 16:13,14. ამ ბიბლიური წინასწარმეტყველებების თანახმად, რა მოვლენები ახლავს თან სატანისა და მისი მომხრეების საქმიანობას?`

უშუალოდ იესოს მოსვლის წინ ეშმაკი გამოიყენებს შთამბეჭდავ "სასწაულებს და ნიშნებს", რომ მრავალი ადამიანი შეაცდინოს. დემონური სულების მაცდუნებელ ძალაზე საუბრისას, ანხელ როდრიგესი აკეთებს შემდეგ განცხადებას: "მათი ძალა, რომლითაც ადამიანებს არწმუნებენ, მომდინარეობს არა მათი უწყებების შინაარსიდან, არამედ ზებუნებრივ გამოვლინებათა ძალიდან, რომლებსაც "ნიშნები" ან "სასწაულები" ეწოდება. ისინი ასრულებენ (პოიეო - აკეთებენ) ნიშნებს, რომლებიც ადამიანის ემოციურ მხარეზეა მიმართული, და არა მის სიფრთხილესა და რაციონალიზმზე. ის ფაქტი, რომ ამ ნიშნებს დემონები ასრულებენ, აჩვენებს, რომ სამი დემონური სულის [გველეშაპის, მხეცისა და ცრუწინასწარმეტყველის] გამაერთიანებელი ძალა სპირიტიზმულია თავისი ბუნებით. მათი წყარო ღმერთი არ არის. იმის გათვალისწინებით, რომ სამყაროს კონფლიქტი თავის დასასრულს უახლოვდება, დემონური ძალა უპრეცედენტო სახით გამოვა ადამიანური ისტორიის ასპარეზზე. სპირიტიზმი, რომლის საფუძველი არაბიბლიური სწავლებაა სულის უკვდავების შესახებ, თითქმის მთელ მსოფლიოს დაატყვევებს"(“The Closing of the Cosmic Conflict: Role of the Three Angels’ Messages,” unpublished manuscript, p. 6).

`თუ ღმერთსაც და სატანასაც შეუძლიათ სასწაულების მოხდენა, მაშინ როგორ განვასხვავოთ ჭეშმარიტება ეშმაკის სიყალბისგან?`

"სატანა დიდი ხანია ემზადება კაცობრიობის საბოლოო ცდუნებისათვის… იგი თანდათანობით მიიწევდა წინ თავისი მზაკვრული სიცრუის მწვერვალისაკენ - სპირიტიზმისკენ. და თუმცა დღემდე ვერ შეძლო თავისი მზინის სრულად განხორციელება, მაგრამ დარჩენილ დროში ამასაც მიაღწევს… მთელი მსოფლიო ირწმუნებს ამ სიცრუეს, გარდა იმ ადამიანებისა, რომელთაც იცავს ღმერთის ძალა და მისი სიტყვის რწმენა. საბედისწეროდ მიძინებული კაცობრიობა თავს უშიშრად გრძნობს და მას მხოლოდ ღვთის რისხვის გადმოფრქვევა გამოაღვიძებს" (ელენ უაითი. დიადი ბრძოლა. გვ. 561). 

რთულად წარმოსადგენი არ არის, როგორ იქნება მილიონობით და მილიარდობით ადამიანი, რომელსაც არ ესმის მკვდართა მდგომარეობა, გატაცებული ცრუ სწავლებებით, რომლებიც სიკვდილის შემდგომ სიცოცხლეს უკავშირდება. 

`როგორია უკვე ახლა გავრცელებული მცდარი შეხედულებები, რომლებისგანაც დაცულნი არიან ისინი, ვინც აცნობიერებს, რომ მკვდრებს სძინავთ?`