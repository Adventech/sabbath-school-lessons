---
title:  სიტყვით დაცულნი 
date: 16/04/2024
---

`შეადარეთ იოან. 17:15-17 და საქმე. 20:32. ამ მუხლების თანახმად, როგორ გვიცავს ბიბლია?`

ბიბლია - ღმერთის ნების უტყუარი გამოცხადებაა. მასში კაცობრიობის ხსნის გეგმაა წარმოდგენილი. ვინაიდან "მთელი წერილი ღვთივსულიერია", ის "სასარგებლოა სასწავლებლად, სამხილებლად, გამოსასწორებლად, დასარიგებლად" (2 ტიმ. 3:16). ანუ ღვთივსულიერი "მთელი წერილია", და არა მისი რომელიმე ნაწილი, არც რომელიმე ერთი ნაწილი არ არის სხვებზე მეტად ღვთივსულიერი. მთელი ბიბლია უნდა მივიღოთ, როგორც ღმერთის სიტყვა. წინააღმდეგ შემთხვევაში კარი ცდუნებისთვის ფართოდ იხსნება. 

ბიბლია ნათლად წარმოაჩენს ღმერთის სიყვარულს დიადი ბრძოლის ჭრილში. ის აგრეთვე ამხელს სატანის მიერ შთაგონებულ სიცრუეს და ფარდას ხდის მის ცბიერებას. ეშმაკს სძულს ღმერთის სიტყვა და საუკუნეების განმავლობაში ყველა ღონეს ხმარობდა, რომ მოესპო მისი გავლენა. 

ბოლოსდაბოლოს, რა შეიძლებოდა გვცოდნოდა გამომსიყდველი ჩანაფიქრის შესახებ ბიბლიის გარეშე? რამდენს გავიგებდით, ან გავიგებდით თუ არა საერთოდ რამეს იესოს შობის, ცხოვრების, სწავლებისა და მსახურების შესახებ? შევძლებდით თუ არა წმიდა წერილის გარეშე ქრისტეს მსხვერპლის სიღრმის, მისი აღდგომის დიდების, მისი შუამდგომლობის ძალისა და მისი დაბრუნების დიდებულების გააზრებას? 

ყველა ეს უმნიშვნელოვანესი ჭეშმარიტება გაცხადებული, განმარტებული და ხაზგასმულია ღმერთის სიტყვაში. ბიბლია და მხოლოდ ბიბლია უნდა იყოს საბოლოო საზომი წმიდა ჭეშმარიტების გასაცნობიერებლად. 

შესაბამისად, ჩვენ უნდა შევეწინააღმდეგოთ მისი ავტორიტეტის ან ღვთივსულიერების შელახვის ნებისმიერ მცდელობას. ჩვენ მათაც კი უნდა ვებრძოლოთ, ვინც ბიბლიისადმი დიდ სიყვარულს გამოხატავს, მაგრამ თუნდაც ოდნავ შესამჩნევ ეჭვს თესავს მის ჭეშმარიტებაში. სამწუხაროდ თანამედროვე ადამიანის აზროვნების თავისებურებებიდან გამომდინარე ბევრი ღვთისმეტყველი და ქრისტიანი მთელ ყურადღებას ამახვილებს წმიდა წერილის ადამიანურ მხარეებზე და ბიბლია ხდება ადამიანის, და არა ღმერთის სიტყვა. ისინი ამტკიცებენ, რომ ბიბლია – მეფეების, მწყემსების, მეთევზეების, მღვდლების, პოეტებისა და იმ ადამიანთა ნაწარმოებების კრებულია, რომლებიც აზიარებდნენ საკუთარ შეხედულებებსა და წარმოდგენებს ღმერთის, ბუნებისა და სინამდვილის შესახებ, მათი დროისა და ადგილმდებარეობის შესაბამისად. 

რა დასკვნა შეიძლება აქედან გამოვიტანოთ? თუ ეს სიმართლეა, მაშინ რატომ უნდა გვაინტერესებდეს დღეს, XXI საუკუნეში, თუ რას ფიქრობდნენ ბიბლიის ავტორები, რომ არაფერი ვთქვათ მათი ნააზრევით ხელმძღვანელობაზე ჩვენს ცხოვრებაში და მარადიული ცხოვრების იმედების ამაზე დაფუძნებაზე? 

`წაიკითხეთ ფსალმ. 118:105, 116, 130, 133 და 160. რას გვეუბნება ეს მუხლები ღმერთის სიტყვის როლზე გამომსყიდველ გეგმაში?`