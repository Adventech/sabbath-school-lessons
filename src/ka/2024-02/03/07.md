---
title:  შემდგომი გამოკვლევისათვის 
date: 19/04/2024
---

"ღვთის მტრები ყოველ საუკუნეში ერთნაირი, უცვლელი სიძულვილით ეხსმოდნენ თავს ჭეშმარიტებას, ამიტომ, ქრისტეს მსახურთ ყოველთვის სიფხიზლე და ერთგულება მართებდათ. მოწაფეებისადმი თქმული ქრისტეს ყოველი სიტყვა მიმართულია ყველა მისი მიმდევრისადმი, რომლებიც ბოლო ჟამს ცხოვრობენ: "რასაც თქვენ გეუბნებით, ყველას ვეუბნები: იფხიზლეთ"" (ელენ უაითი. დიადი ბრძოლა. გვ. 56, 57).

მსოფლიოს არაერთ ნაწილში, განსაკუთრებით იქ, სადაც ბიბლია მარტივად ხელმისაწვდომია, სატანა იყენებს სხვა ხერხებს, რომ შეასუსტოს მისი გავლენა. ერთ-ერთი ქმედითი მეთოდი სხვადასხვა სამეცნიერო, ან თუნდაც ბიბლიური კვლევებია. ხშირად ასეთი წიგნები ურყევენ ადამიანს ღმერთის სიტყვისადმი ნდობას. მაგალითად, დანიელ წინასწარმეტყველის წიგნი შეიცავს ინფორმაციას, რომელიც გვეხმარება მის დათარიღებაში ძვ. წ. 500 წლით. მაგრამ ბიბლიის ბევრი მკვლევარი მას ათარიღებს ძვ. წ. II საუკუნის შუა წლებით. ისინი ამტკიცებენ, რომ ის ვერ დაიწერებოდა უფრო ადრე, რადგან წინასწარმეტყველმა ზუსტად დაახასიათა მომავალი. შესაბამისად, მათი აზრით, დანიელ წინასწარმეტყველის წიგნი დაიწერა არა იმ დროს, რომელზეც წიგნშია საუბარი, არამედ ასეულობით წლის შემდეგ. სამწუხაროდ, ეს სიცრუე ბიბლიის შესახებ - ერთ-ერთია მრავალ სხვას შორის, რომელსაც გვახვევს თავს თანამედროვე მეცნიერება. და სამწუხაროდ ამ სიცრუეს მრავალი ადამიანი იზიარებს, რადგან, ყველაფერს რომ თავი დავანებოთ, ასე ასწავლიან ღვთისმეტყველები. რა გასაკვირია, რომ პავლე გვაფრთხილებს: "ყველაფერი გამოსცადეთ, კეთილს ჩაეჭიდეთ" (1 თეს. 5:21). 

**კითხვები მსჯელობისთვის:**

`1.დაუბრუნდით ამ გაკვეთილის სამშაბათი დღის მასალას, შემდეგ კი იმსჯელეთ კითხვაზე: როგორ იყენებს სატანა მსგავს მეთოდებს დღეს, რათა შეუმჩნევლად შეარყიოს წმიდა წერილის ავტორიტეტი?`

`2.როგორ დავიცვათ თავი ღმერთის სიტყვის არასწორი განმარტებებისგან?`

`3.კეთილსა და ბოროტს შორის დიად ბრძოლაში სატანა ცდილობს ცილი დასწამოს ღმერთის ხასიათს და წარმოაჩინოს იგი ძალაუფლების მოყვარე, უსიყვარულო ტირანად. როგორ ცდილობს ეშმაკი ამის გაკეთებას და როგორ პასუხობს მის სიცრუეს ღმერთი?`

`4.პეტრე მოციქული ამტკიცებს: "წერილის არავითარი წინასწარმეტყველება თავისით არ განიმარტება" (2 პეტრ. 1:20). როგორ შეგვიძლია ვიყოთ დარწმუნებული, რომ არ ვამახინჯებთ წმიდა წერილის შინაარსს, როდესაც ვამტკიცებთ ჩვენს შეხედულებებს? რატომ შეიძლება ეს იმაზე მარტივი იყოს, ვიდრე გვგონია, და რატომ უნდა დავიცვათ საკუთარი თავი მსგავსი პრაქტიკისგან? როგორ დავიცვათ თავი ამისგან?` 