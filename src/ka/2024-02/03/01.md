---
title:  "ნათელი ბნელში ანათებს" 
date: 13/04/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იგავ. 16:25; 23:23; ფსალმ. 118:105, 116, 130, 133, 160; იოან. 8:44; 12:35; საქმე. 20:27-32; 2 კორ. 4:3-6; 2 თეს. 2:7-12. 

> <p>სამახსოვრო მუხლი:</p>
> "უთხრა მათ იესომ: "კიდევ მცირე ხანს არის თქვენს შორის ნათელი. იარეთ, სანამ ნათელი გაქვთ, რათა ბნელმა არ მოგიცვათ. ბნელში მოარულმა არ იცის, საით მიდის" (იოან. 12:35).

წასაკითხი მასალა: "დიადი ბრძოლა", თავი 3. 

გამოცხადებაში, ბიბლიის ბოლო თავში, სატანა წარმოდგენილია როგორც გველეშაპი და გველი (გამოცხ. 12:9). გველეშაპი – იმიტომ, რომ ღმერთის ხალხის განადგურებას ცდილობს, ხოლო გველი – იმიტომ, რომ ხალხის შესაცდენად და მოსატყუებლად მზაკვრობას იყენებს. ქრისტეს სიკვდილის შემდეგ რომის იმპერია კიდევ მრავალი წლის განმავლობაში აწამებდა, ლომებს უგდებდა დასაგლეჯად და ცოცხლად წვავდა ათასობით ადამიანს წარმართული ღვთაებების თაყვანისცემაზე უარის თქმის გამო. და მაინც, ასეთი მძიმე შედეგების მიუხედავად, ბევრმა ადამიანმა შეინარჩუნა ღმერთის ერთგულება. სახარება კვლავ ვრცელდებოდა, ეკლესია კი იზრდებოდა. 

შედეგად, სატანამ შეცვალა თავისი მიდგომა. წარმართთა დიდი ნაწილი მოინათლა ისე, რომ სათანადოდ არ შეუსწავლიათ ბიბლიური ჭეშმარიტება. როდესაც ეკლესიის ხელმძღვანელებმა გააერთიანეს წმიდა წერილი და სახალხო ცრურწმენები, ეკლესიაში არაერთმა მცდარმა შეხედულებამ შემოაღწია. IV და V საუკუნეები კომპრომისის ეპოქაა, როდესაც საეკლესიო მოღვაწეები ერთმანეთში აღრევდნენ წარმართულ წეს-ჩვეულებებს და ქრისტიანულ სწავლებას. 

მაგრამ ყველაზე რთულ დროსაც კი ღმერთი თავისი ერის გვერდით რჩებოდა. ქრისტიანებმა შეიძინეს იესო, "გზა, ჭეშმარიტება და სიცოცხლე", და სულიწმიდის ძალის დახმარებით მედგრად იდგნენ გამანადგურებელი წნეხის წინაშე, რომელიც აიძულებდა მათ უარი ეთქვათ თავიანთ მრწამსზე. მათზე დაფარული თუ აშკარა ზეწოლის მიუხედავად, ისინი ინარჩუნებდნენ ერთგულებას ღმერთის ნებისადმი, რომელიც წმიდა წერილშია გაცხადებული. 