---
title:  ადრეული და გვიანი წვიმა 
date: 19/06/2024
---

`წაიკითხეთ იოელ. 2:21-24. როგორ აღსრულდა ეს წინასწარმეტყველება I საუკუნეში? (საქმე. 2:1-4, 41-47)?`

სულიწმიდის გადმოსვლამ ორმოცდაათობის დღეს ძლიერი ბიძგი მისცა ქრისტიანული ეკლესიის განვითარებას. ერთ დღეში სამი ათასი ადამიანი მოექცა. საქმეების წიგნი ღვთის გარდამქმნელი მადლის სასწაულებს წარმოჩენს: "ბევრმა კი, ვინც ისმინა სიტყვა, ირწმუნა. მათმა რიცხვმა ხუთი ათასამდე მიაღწია" (საქმე. 4:4). მხოლოდ 120 მორწმუნე შეიკრიბა სალოცავად, მაგრამ ლოცვამ უძლიერესი გავლენა მოახდინა. მალე ეკლესიას ათასობით მორწმუნე შეუერთდა. "მღვდელთაგანიც ბევრი ემორჩილებოდა რწმენას" (საქმე. 6:7). როდესაც მოწაფეებს სასტიკად დევნიდნენ იერუსალიმში, ისინი "მიმოდიოდნენ და ახარებდნენ სიტყვას" (იხ. საქმე. 8:4). მთელ იუდეაში, სამარიასა და გალილეაში ეკლესიები დაარსდა (იხ. საქმე. 9:31). მოქცევის შემდეგ პავლე მოციქული მთელ ხმელთაშუაზღვისპირეთში ქადაგებდა ქრისტეს შესახებ. თესალონიკში ზოგიერთმა ებრაელმა, რომელიც სახარების წინააღმდეგ გამოდიოდა, საკვირველი სიტყვები წარმოთქვა: "მსოფლიოს ამრევებმა აქაც მოაღწიეს" (საქმე. 17:6). სულიწმიდის ძალით მოწაფეებმა ძალიან მოკლე დროში მოიცვეს მთელი იმ დროისთვის ცნობილი მსოფლიო. იოელის წინასწარმეტყველება ადრეული წვიმის შესახებ აღსრულდა ორმოცდაათობის დღეს, მაგრამ გვიანი წვიმა კიდევ უფრო დიდი ძალით გადმოიღვრება, რათა მოამზადოს ბოლო სამკალი დედამიწაზე. 

`წაიკითხეთ ზაქ. 4:6; ოს. 6:3. ამ მუხლების თანახმად, რა გხდება დედამიწაზე ღმერთის საქმის წარმატებით დასრულების საწინდარი?`

ტერმინები "ადრეული" და "გვიანი" წვიმა მომდინარეობს მკის სეზონიდან ისრაელში. ადრეული წვიმა შემოდგომაზე მოდიოდა თესლის აღმოსაცენებლად. გვიანი წვიმა კი გაზაფხულზე, სამკალის მოსამწიფებლად. ეს აღწერს სულიწმიდის მუშაობას სახარების გამოცხადებაში. "როგორც "საადრეო წვიმა" /სულიწმიდის გარდმოფენა/ იქნა გამოგზავნილი სახარების გავრცელების დასაწყისში ძვირფასი თესლის აღმოსაცენებლად, ასევე "საგვიანო წვიმა" მოგვეცემა ბოლო ჟამს სამკალის დასამწიფებლად… სახარების ამ უმნიშვნელოვანესი სიტყვის ქადაგების დასრულებისას ღვთის ძალა ისეთივე სიძლიერით უნდა გამოვლინდეს, როგორც დასაწყისში. წინასწარმეტყველება, რომელიც "საადრეო წვიმის" მიღებისას აღსრულდა, უნდა განმეორდეს, "გვიანი წვიმის" გარდმოფენისას სახარების ქადაგების დასრულების ჟამს" (ელენ უაითი. დიადი ბრძოლა. გვ. 611).