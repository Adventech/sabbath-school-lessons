---
title:  ვის ვეთაყვანებით? 
date: 18/06/2024
---

ბოლო დღეებში დიადი ბრძოლა თაყვანისცემისთვის დრამატულ სახეს შეიძენს. ვის ვეთაყვანებით, შემოქმედს თუ მხეცს და მის ხატებას? აქ არ არსებობს ოქროს შუალედი. პირველი ანგელოზი გამოცხ. 14-დან მოუწოდებს ადამიანებს, რომ "თაყვანი სცენ ცისა და მიწის, ზღვისა და წყალთა წყაროების შემქმნელს" (გამოცხ. 14:7). ზეციური მოწოდების დასტურად მესამე ანგელოზი ხსნის მხეცის თაყვანისცემის საზარელ შედეგებს: "…ის შესვამს ღვთის მძვინვარების ღვინისაგან, რომელიც მისი რისხვის თასში არის შემზადებული შეუზავებლად" (გამოცხ. 14:10). ამის საპირისპიროდ, ისინი, ვინც შემოქმედს სცემენ თაყვანს, აღწერილი არიან, როგორც "ღვთის მცნებებისა და იესოს რწმენის" დამცველნი (გამოცხ. 14:12).

სამყაროს შექმნა არის ჭეშმარიტი თაყვანისცემის საფუძველი (გამოცხ. 4:11). ვინაიდან ღმერთი "ყოვლის შემქმნელია" (ეფეს. 3:9), სატანას სძულს შემოქმედი და მიწიური ძალაუფლებების მეშვეობით ცდილობს შაბათის, სამყაროს შექმნის ძეგლის შეცვლას (დან. 7:25). მოსალოდნელი კონფლიქტი, რომელიც ღმერთის რჯულის გამო გაჩაღდება, ფოკუსირებულია ძალაუფლებაზე. თუ სატანა მოახერხებს შაბათის დღეს თაყვანისცემის აღმოფხვრას, ის განაცხადებს, რომ მისი ძალაუფლება ღმერთის ძალაუფლებას აღემატება. ამის მისაღწევად სატანა შეეცდება, რომ დაარწმუნოს ან აიძულოს მსოფლიოს ყალბი შაბათის მიღება. 

რაოდენ რთულიც არ უნდა იყოს ახლა ამის დანახვა, როგორც უკვე აღვნიშნეთ, სამყარო ძალიან სწრაფად იცვლება. ჩOVID-19-ის კრიზისმა გვიჩვენა, რომ ჩვენი სამყარო ერთ ღამეში შეიძლება გადასხვაფერდეს. მართალია არ ვიცით ის დეტლები, რომლებიც მხეცის ნიშნის გაჩენას გამოწვევს, მაგრამ ამის წარმოდგენა არც ისე რთულია. სამყარო ძალიან არასტაბილურია და საოცარი ტექნოლოგიების გაჩენასთან ერთად, ის, რის შესახებაც ბიბლია გვაფრთხილებს, შეიძლება იმაზე უფრო სწრაფად მოხდეს, ვიდრე ახლა წარმოგვიდგენია.  

`წაიკითხეთ გამოცხ. 13:16,17. რა სასჯელი ელით მათ, ვინც არ მიიღებს მხეცის ნიშანს?`

მათ, ვინც ქრისტეს ერთგულია და არ მიჰყვება მხეცს, ეკონომიკური შედეგები და სიკვდილი ემუქრებათ. კაცობრიობა ისეთად რჩება, როგორიც ყოველთვის იყო: გარყვნილად, ძალაუფლების მოყვარულად და სასტიკად. მიუხედავად იმისა, რომ ჯერ არ ვიცით, როგორ განვითარდება უკანასკნელი მოვლენები, ბოლო ჟამის დევნა ჩვენთვის რთულად წარმოსადგენი არაა. მართალია იოანეს ეს სიტყვები სრულიად სხვა კონტექსტშია დაწერილი, მაგრამ ისინი თავის სათქმელს ამბობენ. იესოს შესახებ საუბრისას იოანე წერდა, რომ მას "არც სჭირდებოდა, რომ ვინმეს დაემოწმებინა კაცის შესახებ, რადგან იცოდა, რა იყო კაცში" (იოან. 2:25).  

`დაფიქრდით კაცობრიობის გარყვნილებასა და ბოროტებაზე, რომელზე წამსვლელებიც არიან ადამიანები. რატომ გვაჩვენებს ეს, თუ რა მარტივად შეიძლება წარიმართოს უკანასკნელი მოვლენები? და რაც უფრო მნიშვნელოვანია, რა შეგვიძლია ვისწავლოთ ამ სევდიანი ჭეშმარიტებიდან საკუთარი გულების მოფრთხილებასთან დაკავშირებით?` 