---
title:  შემდგომი გამოკვლევისათვის 
date: 21/06/2024
---

ჯერ კიდევ 1851 წელს გააიგივეს ადვენტიზმის პიონერებმა გამოცხ. 13:11-17-ის მხეცი ამერიკის შეერთებულ შტატებთან. მაგრამ მაშინ, ალბათ, რთული იყო იმის წარმოდგენა, თუ როგორ უნდა ეიძულებინა შეერთებულ შტატებს მთელი მსოფლიოსთვის პირველი მხეცის თაყვანისცემა (გამოცხ. 13:12). 1880-იან წლებშიც კი შეერთებული შტატების სამხედრო საზღვაო ფლოტი მხოლოდ 48 მოძველებული გემისგან შედგებოდა.

მაგრამ ცივი ომის დასრულების დროიდან ვერცერთი მსხვილი სახელმწიფო ვერ შეედრება შეერთებულ შტატებს სამხედრო თვალსაზრისით. და მიუხედავად იმისა, რომ ამერიკელები შესანიშნავი თავისუფლებებით სარგებლობდნენ, დროთა გართულების გათვალისწინებით რთულად შესამჩნევი არ არის, თუ როგორ ირღვევა ან თუნდაც სრულად ინგრევა ეს თავისუფლებები. ბევრი თვლის, რომ ეს პირდაპირ ჩვენ თვალწინ ხდება. 

"ისინი, ვინც მათ არ დაემორჩილება [ცრუ შაბათის დაცვით], დაისჯებიან სახელმწიფო ხელისუფლების მიერ და, ბოლოს და ბოლოს, მათ სასიკვდილო განაჩენს გამოუტანენ. მეორე მხრივ, ღვთის რჯული, რომელიც ბრძანებს შემოქმედის მიერ დაწესებული დღის - შაბათის დაცვას, მოითხოვს მორჩილებას და ღვთის რისხვის შესახებ აფრთხილებს ყველას, ვინც არღვევს ამ რჯულის მცნებებს" (ელენ უაითი. დიადი ბრძოლა. გვ. 604).

"ახლოვდება ქარიშხალი და მრავალი ადამიანი, რომელმაც უკვე მოისმინა სამი ანგელოზის უწყება, ირწმუნა, მაგრამ არ დამორჩილდა ჭეშმარიტებას, უარყოფს თავის რწმენას, საკუთარ თვალსაზრისს და მტრის ბანაკში გადაინაცვლებს, დაუბრუნდება წუთისოფელს და როცა გამოცდის ჟამი დადგება, იოლ გზას აირჩევს. ნიჭიერი და მიმზიდველი ადამიანები, ოდესღაც ჭეშმარიტებით რომ ხარობდნენ, ახლა მთელი ძალით შეეცდებიან სხვების ცდუნებასა და შეცდომაში შეყვანას. ეს ადამიანები თავიანთი ადრინდელი ძმების ყველაზე სასტიკ მტრად იქცევიან. როდესაც შაბათის დამცველნი მართლმსაჯულების წინაშე წარსდგებიან თავიანთი მრწამსის გამო, ეს მოღალატენი სატანის ყველაზე აქტიურ თანამშრომლებად იქცევიან და მოყვასისადმი ცილისწამებისა და ლანძღვის მორევში ჩაეფლობიან. და, თავიანთი ცრუ დასმენებითა და შეთითხნილი ცილისწამებით აამხედრებენ ხელისუფლებას თავინათი ყოფილი ძმების წინააღმდეგ" (იქვე. გვ. 608)

**კითხვები მსჯელობისთვის:**

`1.მოსალოდნელი კრიზისის პირობებში რატომ არის ასეთი მნიშვნელოვანი ბოლო ჟამის მოვლენების გაცნობიერება? როგორ გვიცავს წმიდა წერილი სიცრუისგან?`

`2.საუკუნეთა განმავლობაში დემოკრატიული საზოგადოებები მთელი მსოფლიოს მასშტაბით რელიგიური თავისუფლების ბასტიონებს წარმოადგენდნენ. როგორ შეიძლება ეს ყველაფერი ასე სწრაფად შეიცვალოს?`

`3.დაუკვირდით ელენ უაითის ზემოთ მოყვანილ მტკიცებას. რომელ თქვენს დღევანდელ არჩევანს შეუძლია, რომ ხვალ ეგრეთ წოდებული ადვენტისტების რიგებში მოგახვედროთ? როგორ იცვლება მეორე ანგელოზის უწყება ხმამაღალ ძახილში და როგორ შეგვიძლია ჩვენ, რომ პირადად მოვემზადოთ გვიანი წვიმის მისაღებად და დედამიწაზე ღმერთის საქმის დასასრულებლად?`