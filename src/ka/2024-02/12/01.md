---
title:  დედამიწის ისტორიის ბოლო მოვლენები 
date: 15/06/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იგავ. 23:23; ეზეკ. 20:12,20; იოელ. 2:21-24; ოს. 6:3; იოან. 8:32; იაკ. 5:7,8; გამოცხ. 7:1,2; 14:1; 18:1-4.

> <p>სამახსოვრო მუხლი:</p>
> "სიმართლე შეიძინე და სიბრძნეს, შეგონებასა და გონებას ნუ გაყიდი" (იგავ. 23:23).

წასაკითხი მასალა: "დიადი ბრძოლა", თავები 37, 38.

დავუშვათ თქვენი ვაჟი სახლში მანქანით ბრუნდება. სანამ მის დაბრუნებას ელოდებით გულის ფანცქალით ამოწმებთ ამინდის პროგნოზს. ამინდი სწრაფად ფუჭდება, რის გამოც ნერვიულობას იწყებთ. ჰორიზონტზე ქარიშხლის ღრუბლები ჩნდება. ძლიერი ქარი ამოვარდა. ცა იხსნება და წვიმას იწყებს. ქარი ხეებს აყირავებს. მალე სახლისკენ მომავალი მთავარი გზა გაუვალი ხდება. შემდეგ ერთ-ერთი მეზობლისგან იგებთ, რომ დაბრუნება შემოვლითი გზითაც შეიძლება. მანქანებს შეუძლიათ, რომ შემოუარონ წაქცეულ ხეებს. კავშირის შეფერხების მიუხედავად თქვენს შვილს შეტყობინებას უგზავნით სახლში უსაფრთხოდ დასაბრუნებელი გზის დეტალური აღწერით. 

სამყაროში ყველაზე მეტად იესოს სურს, რომ ცხოვრებისეული ქარბუქი გადაგვალახინოს, რათა სახლში დავბრუნდეთ. ელენ უაითი წერს: "ახლოვდება ქარიშხალი, დაუოკებელი თავის მრისხანებაში. მზად ვართ მის შესახვედრად?" (მოწმობანი ეკლესიისთვის. ტ. 8. გვ. 315). ქრისტეს ცხოვრების, სიკვდილის, აღდგომისა და ზეციურ საწმიდარში მსახურების მიზანია დაგვეხმაროს სახლში დაბრუნებაში. დანიელისა და გამოცხადების წიგნების წინასწარმეტყველური უწყებები - ღვთაებრივი დარიგებებია, განსაკუთრებით ბოლო ჟამს მცხოვრები ადამიანებისთვის. ისინი უნდა დაგვეხმაროს ცხოვრებისეული ქარიშხლების დაძლევაში, რომ ერთ დღესაც მოსიყვარულე მხსნელის მკლავებში აღმოვჩნდეთ. 

ამ გაკვეთილის მიზანია - ამოვხსნათ რას ამბობს წინასწარმეტყველური სიტყვა ბოლო ჟამის მოვლენებზე და ხელახლა გავიხსენოთ ქრისტეს ძალა, რომელსაც შეუძლია, რომ გადაგვალახინოს უკანასკნელი დაპირისპირება და დაგვაბრუნოს შინ. 