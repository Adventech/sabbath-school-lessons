---
title:  შემდგომი გამოკვლევისათვის 
date: 05/04/2024
---

"სატანას ზეციდან გამოძევებით ღმერთმა დაამტკიცა თავისი სამართლიანობა და ამით შეინარჩუნა თავისი ტახტის ავტორიტეტი. ხოლო, როდესაც ადამიანი ამ ჭეშმარიტების უარმყოფელი სულის ზეგავლენის ქვეშ მოექცა და შესცოდა, უფალმა იმით დაამტკიცა თავისი სიყვარული, რომ სასიკვდილოდ გაწირა თავისი მხოლოდშობილი ძე დაცემული კაცობრიობის გადასარჩენად. ამით უფალმა გაგვიხსნა თავისი ბუნების ჭეშმარიტი არსი. ჯვარი - ეს არის უდიდესი მოწმობა იმისა, რომ ლუციფერის მიერ არჩეული ცოდვის გზა, არავითარ შემთხვევაში არ არის ღვთიური მმართველობის შედეგი" (ელენ უაითი. დიადი ბრძოლა. გვ. 500, 501). 

"გოლგოთის ჯვარი მტკიცებაა რჯულის ურღვევობისა და უცვლელობისა, რომელმაც მთელ სამყაროს უჩვენა, რომ სასჯელი ცოდვისათვის - სიკვდილია. სიკვდილის წინ მაცხოვრის წარმოთქმული სიტყვა: "აღსრულდა!" სატანისათვის სასიკვდილო განაჩენის გამოტანას ნიშნავდა. უკვე გამოჩნდა დიდი ბრძოლის დასასრული, რომელიც ამდენ ხანს გრძელდებოდა და რითაც შესაძლებელი გახდა ბოროტების საბოლოოდ აღმოფხვრა. ღვთის ძე მოკვდა, "რათა სიკვდილით გააქარწყლოს ის, ვისაც სიკვდილის ხელმწიფება აქვს, ესე იგი ეშმაკი" (ებრ.2:14)" (იქვე. გვ. 503). 

**კითხვები მსჯელობისთვის:**

`1.თუ ღმერთმა იცოდა, რომ ლუციფერი აჯანყდებოდა, რატომ უბოძა მას უპირველესად არჩევანის გაკეთების ხელმწიფება? რატომ არ გაანადგურა ლუციფერი მისი აჯანყებისთანავე? ღმერთს რომ ლუციფერი გაენადგურებინა როგორ გამოეხმაურებოდა ამას შეუცოდავი სამყარო?`

`2.რა არის ქრისტეს ჯვარზე სიკვდილის მიზეზი ან მიზეზები? იყო თუ არა ის მხოლოდ იმისთვის, რომ ღმერთის ხასიათი გაეცხადებინა? იყო თუ არა ის იმისთვის, რომ გადაეხადა ცოდვის გამოსყიდვის საფასური? თუ ასეა, მაშინ ვისთვის მოხდა ამ საფასურის გადახდა? გააზიარეთ თქვენი მოსაზრებები და მოიყვანეთ მათთვის ბიბლიური საფუძვლები.`

`3.რა გვაქვს მხედველობაში როდესაც ვიყენებთ ტერმინს "დიადი ბრძოლა"? იმსჯელეთ დიადი ბრძოლის სხვადასხვა მხარეზე და იმაზე, თუ როგორ შეიძლება ამ კვირის გაკვეთილის გამოყენება ცხოვრებაში.`

`4.რომელი ბიბლიური მუხლები საუბრობს დიადი ბრძოლის რეალურობაზე (იხ. მაგ.: იობ. 1,2; ეფეს. 6:12)?`

`5.რაში მდგომარეობს მეშვიდე დღის ადვენტისტთა უნიკალური და სხვებისგან განსხვავებული გაგება დიადი ბრძოლისა?`