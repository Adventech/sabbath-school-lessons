---
title:  შემდგომი გამოკვლევისათვის 
date: 26/04/2024
---

"ღმერთმა თავისი ნათლით შემოსა ამ ორი რჩეულის გონება და რომის მრავალი სიცრუე დაანახა მათ. მაგრამ ეს არ იყო ის სრული ნათელი, რომელიც მთელ მსოფლიოზე უნდა გარდმოფენილიყო. ამ ადამიანთა საშუალებით უფალს ხალხი კათოლიციზმის წყვდიადიდან გამოჰყავდა. მათ წინ მრავალი სერიოზული წინააღმდეგობა ელოდათ. უზენაესს ისინი ნაბიჯნაბიჯ მიჰყავდა წინ და აძლევდა იმდენ ნათელს, რამდენის მიღებაც შეეძლოთ. ისინი მზად არ იყვნენ იმისათვის, რომ სრულად მიეღოთ ჭეშმარიტების ნათელი, რადგან წყვდიადში დიდხანს მყოფ ადამიანთა მსგავსად, ვერ გაუძლებდნენ შუადღის მზის ბრწყინვალებას. ამიტომ უფალი ამ ადამიანებს თანდათანობით უხსნიდა ჭეშმარიტების ნათელს იმდენად, რამდენადაც მათ მისი მიღება შეეძლოთ. ყველა საუკუნეს ჰყავდა ღვთის ერთგული თანამშრომლები, რომელთაც ხალხი რეფორმაციის გზით მიჰყავდათ" (ელენ უაითი. დიადი ბრძოლა. გვ. 103). 

"სხვა წერილში, როდესაც მიმართავს მღვდელს, რომელიც ქრისტეს მოწაფე გახდა, ჰუსი ღრმად ნანობს თავის შეცდომებს და თავის თავს ადანაშაულებს იმაში, რომ "სიამოვნებით ატარებდა მდიდრულ სამოსელს და დიდ დროს ანდომებდა ფუჭ საქმიანობას". და შემდეგ გულწრფელად აფრთხილებს მას: "ღმერთსა ვთხოვ, რომ მხოლოდ ღვთის დიდებამ და სულთა ხსნამ დაისადგუროს შენს გონებაში და არა სიმდიდრემ და შემოსავალმა. გაფრთხილდი, რომ შენი სახლი არ იყოს შენს სულზე მეტად შემკული და უპირველეს ყოვლისა, იზრუნე შენს სულიერ ზრდაზე. გამოიჩინე ღვთისმოსაობა და იყავი თავმდაბალი ღარიბებთან ურთიერთობაში და ნუ დახარჯავ ფულს დღესასწაულებისთვის. თუკი შენ თავად არ გარდაქმნი შენს თავს, არ შეიცვლი ცხოვრებისს წესს და თავს არ შეიკავებ საკუთარ თავზე ზედმეტი ზრუნვისაგან, სასტიკად დაიტანჯები…" (იქვე. გვ. 105,106). 

**კითხვები მსჯელობისთვის:**

`1.რატომ გვიცხადებს ღმერთი ჭეშმარიტებას თანდათანობით? როგორ მიესადაგება ეს პრინციპები ღმერთის ეკლესიას დღეს?`

`2.რა თანაფარდობაშია ერთმანეთთან ახლად გაცხადებული ჭეშმარიტებები იმათთან, რომლებიც ღმერთის ერმა უკვე იცის? რატომ არ უნდა ეწინააღმდეგებოდეს არასოდეს ახალი სინათლე ძველს?`

`3.იმისდა მიუხედავად თუ სად ცხოვრობთ, თქვენს კულტურაში ვრცელდება ღირებულებები, იდეები და ზნეობრივი ნორმები, რომლებიც ამა თუ იმ სახით ეწინააღმდეგება ბიბლიის სწავლებას. მას შემდეგ, რაც ამ წინააღმდეგობას ნათელი მოეფინება, როგორ შეგიძლიათ თქვენ ან თქვენს ეკლესიას, რომ გაუმკლავდეთ ამ გამოწვევებს? როგორ დავრჩეთ ჩვენი ქვეყნის მოქალაქეებად და ამავდროულად არ მოვექცეთ ჩვენი კულტურის ცრუ ფასეულობების გავლენის ქვეშ?`

`4.რა გავლენას ახდენს ჰუსის წერილი თქვენს აზროვნებაზე დღეს? რა არის თქვენთვის შთამბეჭდავი ამ წერილში?`  