---
title:  რეფორმაციის დილის ვარსკვლავი 
date: 24/04/2024
---

ყველა, ვინც აუწყებდა ჭეშმარიტებას, ხარობდა ღმერთის სიტყვით. ღმერთის ნების შესრულება მათ სიხარულს ჰგვრიდათ. მათ უყვარდათ მისი რჯული. ერთ-ერთი ყველაზე მნიშვნელოვანი, ფუძემდებლური ჭეშმარიტება, რომელიც ამზადებდა რეფორმაციას, იყო წმიდა წერილის შესწავლით მიღებული სიხარული. წმიდა წერილის შესწავლის პროცესი არ იყო დამღლელი. ის არ იყო ფორმალური. ეს იყო არა აუცილებელი მოთხოვნა, არამედ სიამოვნება. 

`წაიკითხეთ შემდეგი მუხლები და ამოიწერეთ ის, რაც მიუთითებს ღმერთის სიტყვისადმი დამოკიდებულებაზე:`

`ფსალმ. 18:8,9`

`ფსალმ. 118:140`

`ფსალმ. 118:162`

`იერ. 15:16`

`აღწერეთ თქვენი პირადი დამოკიდებულება ბიბლიის მიმართ:` 

წმიდა წერილის შესწავლისას რეფორმატორები სულიწმიდის ძალით გარდაიქმნებოდნენ: "ეს უნაკლო პიროვნება წმიდა წერილის გარდამქმნელი და აღმზრდელი ძალის მოწმობას წარმოადგენს. იგი ასეთ უნაკლო პიროვნებად ბიბლიამ აქცია. ღვთიური გამოცხადების უდიდესი ჭეშმარიტების შემეცნების მცდელობა აღრმავებს და აძლიერებს ჩვენს ნიჭს, ანვითარებს გონებას, ამახვილებს აღქმის უნარს და სრულყოფს ჩვენს მსჯელობას. ბიბლიის შესწავლა ამაღლებს ჩვენს აზრებს, გრძნობებს და მისწრაფებებს. იგი გვაძლევს მიზანდასახულობას, მოთმინებას, გაბედულებას და სულიერ ძალას. იგი გვაკეთილშობილებს და გვწმენდს. სერიოზული, მოწიწებითი შესწავლა ბიბლიისა, რომელიც მკვლევართა გონებას უშუალოდ უზენაესი სიბრძნისაკენ მიმართავს, ქვეყნიერებას შესძენდა გამოჩენილ ადამიანებს იმედისმომცემი უნარებითა და კეთილშობილური პრინციპებით. ვერავითარი ფილოსოფიური მოძღვრება და სკოლა ვერ იძლევა ასეთ შთამბეჭდავ შედეგებს" (ელენ უაითი. დიადი ბრძოლა. გვ. 94). 

`წაიკითხეთ 2 ტიმ. 2:2. რა რჩევა მისცა პავლე მოციქულმა ტიმოთეს ღმერთის სიტყვასთან დაკავშირებით?`

ღმერთის სიტყვის ჭეშმარიტება და ქრისტეში გადარჩენის სიხარული ისე ავსებდა რეფორმაციის წინამორბედთა გულებს, რომ მათ არ შეეძლოთ ეს არ გაეზიარებინათ. ჯონ უიკლიფმა მთელი დარჩენილი ცხოვრება მიუძღვნა ღმერთის სიტყვის თარგმნას ინგლისურ ენაზე და ამას ორი მიზეზი ჰქონდა: ცოცხალმა ქრისტემ შეცვალა ის სიტყვის მეშვეობით და ქრისტეს სიყვარული უბიძგებდა მას, რომ გაეზიარებინა სხვებისთვის ის, რაც თავად შეიტყო. (მისი თარგმანი შესრულებულია ბიბლიის ლათინური თარგმანიდან, ვულგატიდან). 

უიკლიფამდე ბიბლიის ფრაგმენტთა ძალიან მწირი რაოდენობა იყო ნათარგმნი ინგლისურად. მართალია რომმა უიკლიფამდე მიღწევა მის სიცოცხლეში ვერ მოახერხა, მაგრამ სიკვდილის შემდეგ პაპის მსახურებმა ამოთხარეს მისი ნეშტი, დაწვეს და ფერფლი მდინარეს გაატანეს. მაგრამ უიკლიფის ფერფლის მსგავსად, ღმერთის სიტყვაც, მისი შრომის შედეგი, შორს და ფართედ გავრცელდა. ასე გამოიყენა ღმერთმა უიკლიფი, "რეფორმაციის დილის ვარსკვლავი". 