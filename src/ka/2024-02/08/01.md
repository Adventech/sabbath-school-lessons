---
title:  სინათლე საწმიდრიდან 
date: 18/05/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 25:8,9,40; ლევ. 16:21,29-34; 23:26-32; დან. 7:9,10; მათ. 25:1-13; ებრ. 8:1-6; 9:23-28; გამოცხ. 11:19. 

> <p>სამახსოვრო მუხლი:</p>
> "მთავარი, რაზედაც ლაპარაკია, ეს არის: გვყავს ისეთი მღვდელმთავარი, რომელიც დიდების ტახტის მარჯვნივ დაჯდა ზეცაში. ის არის წმიდათა მსახური და ჭეშმარიტი კარვისა, რომელიც უფალმა ააშენა და არა ადამიანმა" (ებრ. 8:1,2). 

წასაკითხი მასალა: "დიადი ბრძოლა", გვ. 22-24, 28. 

1844 წლის 22 ოქტომბრის დიდი იმედგაცრუების შემდეგ, მილერიტების ნაწილმა, დაჟინებული ლოცვისა და წმიდა წერილის საგულდაგულოდ შესწავლის შედეგად გაიაზრა საკუთარი შეცდომა. 2300 დღის შესახებ წინასწარმეტყველებაში საუბარი არ ყოფილა იესოს მეორედ მოსვლაზე, როგორც ეს ბევრს ეგონა, არამედ საუბარია ქრისტეს მსახურებაზე ზეციურ საწმიდარში, რომელიც ყველაზე სრულად ებრაელთა მიმართ წერილშია წარმოდგენილი.

ზეციური საწმიდრის განწმედა გახდა მიწიური საწმიდრის განწმედის აღსრულება, რის შესახებაც ლევიანთა წიგნშია ჩაწერილი. ამ ჭეშმარიტების უკეთ გასაცნობიერებლად დააკვირდით პარალელებს დან. 7-სა და დან. 8-ს შორის: 


|დან.7 | დან.8 |
|-----|-----|
| ბაბილონი| -----------  |
| მიდია-სპარსეთი | მიდია-სპარსეთი |
| საბერძნეთი | საბერძნეთი |
| რომი | რომი |
| სამსჯავრო ზეცაში | საწმიდრის განწმედა |


ეს პარალელები გვეხმარება, რომ წარმოვაჩინოთ საწმიდრის განწმედის ჭეშმარიტი ბუნება, რომელიც ქრისტეს მოსვლის წინმსწრებ დიად სამსჯავროს წარმოადგენს. ამ კვირის გაკვეთილში ჩვენ გამოვიკვლევთ სასიცოცხლოდ მნიშვნელოვან ბიბლიურ ჭეშმარიტებას ქრისტეს მსახურების შესახებ ზეციურ საწმიდარში. 