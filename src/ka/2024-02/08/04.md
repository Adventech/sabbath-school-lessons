---
title:  დადგა სამსჯავროს ჟამი 
date: 21/05/2024
---

`შეადარეთ დან. 7:9,10 და გამოცხ. 14:7. მიაქციეთ ყურადღება სამსჯავროს თემას ორივე ამ მონაკვეთში.` 

სამსჯავრო მნიშვნელოვანი თემაა მთელ ბიბლიაში. "რადგან ყველა საქმეს ღმერთი მიიტანს სამსჯავროზე, ყოველივე დაფარულს, კარგი იქნება თუ ცუდი" (ეკლ. 12:14). იესომ მიუთითა თავის მსმენელებს მომავალ სამსჯავროზე, რომლის დროსაც "ყოველი ფუჭი სიტყვისათვის, რომელსაც იტყვიან ადამიანები, პასუხს აგებენ განკითხვის დღეს" (მათ. 12:36). პავლე მოციქული ამატებს, რომ ღმერთი "გაანათებს ბნელში დამალულს და გამოაჩენს გულის ზრახვებს" (1 კორ. 4:5). მაცნე ანგელოზმა უთხრა იოანეს, რომ "დადგა მისი სამსჯავროს ჟამი" (გამოცხ. 14:7).

`წაიკითხეთ გამოცხ. 22:12. განმარტეთ გამოთქმა "ჩემი საზღაური ჩემთან არის".`

ვინაიდან ქრისტე მოდის, რათა მიუზღას ყველას თავისი საქმეებისამებრ, ამ ყველაფერს წინ უნდა უძღოდეს სამსჯავრო, რათა განისაზღვროს, ვის რა საზღაური ელის მისი მოსვლისას. როდესაც ქრისტე მოვა, მეორე შანსი აღარ იქნება. თითოეული ადამიანი გათვითცნობიერებული უნდა იყოს, რათა მიიღოს თავისი საბოლოო, საბოლოო გადაწყვეტილება: იქნება ის ქრისტესთან ერთად თუ მის გარეშე.

`წაიკითხეთ მათ. 25:1-13. რატომ ექცევა იესო ასე სხვადასხვანაირად მორწმუნეთა ორ ჯგუფს?`

"როდესაც ეს სასამართლო პროცესი დამთავრდება, როცა ყველა საუკუნის ქრისტიანთა ცხოვრება განიხილება და მათ მიმართ შესაბამისი გადაწყვეტილება იქნება მიღებული, მხოლოდ მაშინ დამთავრდება გამოცდის პერიოდი და მადლის კარი დაიხურება. მაშასადამე, ერთ მოკლე ფრაზას - "გამზადებულნი მასთან ერთად შევიდნენ ქორწილში და კარიც დაიკეტა" - მაცხოვრის უკანასკნელი მსახურების წყალობით გადავყავართ იმ დროში, როდესაც ადამიანის გადარჩენის უდიდესი საქმე დასრულებული იქნება" (ელენ უაითი. დიადი ბრძოლა. გვ.428). 

`ჩვენ არ უნდა გვეშინოდეს სამსჯავროსი. ქრისტეში ჩვენ გვაქვს მიტევება, ბრალისაგან თავისუფლება, ძალა ღვთისმოსავი ცხოვრებისთვის და საბოლოო გამარჯვება.` 