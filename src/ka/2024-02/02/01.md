---
title:  ცენტრალური საკითხი - სიყვარული თუ ეგოიზმი? 
date: 06/04/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 41:10; მათ. 23:37,38; ლუკ. 19:41-44; იოან.13:35; საქმე. 2:44-47; ებრ. 11:35-38; გამოცხ. 2:10.

> <p>სამახსოვრო მუხლი:</p>
> "ნუ გეშინია, რადგან მე შენთანა ვარ, ნუ ფრთხი, რადგან შენი ღმერთი ვარ მე. გაგამაგრებ და შეგეწევი და მხარს დაგიჭერ ჩემი სიმართლის მარჯვენით" (ეს. 41:10).

წასაკითხი მასალა: "დიადი ბრძოლა", თავი 1,2. 

წარმოიდგინეთ, რომ მწყემსი ხართ და ცხვრებს აძოვებთ ზეთისხილის მთაზე, რომელიც იერუსალიმს გადაჰყურებს. ამ დროს მოგესმათ ადამიანთა ხმები, რომელთა შორისაც მყისვე გამოარჩიეთ იესოს ხმა. გაოგნებული რჩებით მისი სიტყვებით. მის მოწაფეებს უჭირთ იესოს ნათქვამის გააზრება. როდესაც ჩამავალმა მზემ ტაძარი გაანათა და თოვლივით თეთრმა მარმარილოს კედლებმა მისი სხივები აირეკლა, იესომ განაცხადა: "ხედავთ ყოველივე ამას? ჭეშმარიტად გეუბნებით თქვენ, ქვა ქვაზე არ დარჩება აქ, რომ არ ჩამოიქცეს" (მათ. 24:2). მოწაფეები დაბნეული არიან, თქვენც მათთან ერთად. რას შეიძლება ნიშნავდეს ეს სიტყვები? რა კავშირშია ისინი სამყაროს აღსასრულთან, რომლის შესახებაც იკითხეს მოწაფეებმა? 

თქვენ ყურადღებით ისმენთ, როგორ აკავშირებს იესო იერუსალიმის ნგრევის გამომწვევ მიზეზებს უშუალოდ მისი მოსვლის წინმდევ მოვლენებთან. იერუსალიმის ნგრევის აღწერაში ჩვენ ვხედავთ, თუ როგორ მოქმედებს სატანა და ცდილობს შეაცდინოს და გაანადგუროს ღვთის ხალხი ჟამთა დასასრულს. იესოს დარიგებები მათ. 24-ში ნათლად აღწერს ბოლო დღეების მოვლენებს იერუსალიმის დაცემის კონტექსტში. 

ჩვენ გამოვიკვლევთ სატანის ორმაგ ხრიკებს, რომლებიც მიმართულია როგორც მოტყუებაზე, ისე ღმერთის ერის განადგურებაზე. იმას, რასაც ეშმაკი ვერ მიაღწევს დევნის მეშვეობით, იმედოვნებს, რომ მიაღწევს კომპრომისით. ღმერთს ვერასოდეს მოულოდნელობით თავზარს ვერ დავცემთ და ყველაზე რთულ მომენტებშიც კი ის მფარველობს თავის ერს.