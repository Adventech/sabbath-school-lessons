---
title:  სიყვარულის მემკვიდრეობა 
date: 11/04/2024
---

`წაიკითხეთ იოან. 13:35. იესოს სიტყვების თანახმად, რომელია ჭეშმარიტი ქრისტიანობის მთავარი ნიშანი?`

სიყვარული იყო პირველ საუკუნეებში ქრისტიანული ეკლესიების განმასხვავებელი ნიშანი. ტერტულიანე ამტკიცებდა: "ასეთი საქმეებისთვის, განსაკუთრებით კი სიყვარულის საქმეებისთვის ზოგიერთი ადამიანი გვლანძღავს. შეხედეთ - ამბობენ ისინი, - როგორ უყვართ ერთმანეთი" (იხ. ტერტულიანეს 39-ე აპოლოგია).

ღვთის სიყვარულის გამოვლინდა ერთ-ერთი უძლიერესი სახით, როდესაც პირველ საუკუნეებში ახ. წ. 160 და 265 წლებში გამანადგურებელმა ეპიდემიამ იფეთქა. ქრისტიანები მოწინავე რიგებში იდგნენ და ემსახურებდნენ ავადმყოფებსა და მომაკვდავებს. ამ ეპიდემიებმა ათობით ათასი ადამიანის სიცოცხლე იმსხვერპლა; ქალაქები და სოფლები მთლიანად დაცარიელდა მოსახლეობისგან. ქრისტიანთა უანგარო, თავგანწირულმა და სიყვარულით სავსე მსახურებამ დიდი გავლენა მოახდინა. დროთა განმავლობაში რომის იმპერიაში ათასებმა, შემდეგ კი ასობით ათასებმა და მილიონებმაც კი ირწმუნეს იესო. სიყვარული, გულწრფელი ზრუნვა და კარგად დაგეგმილი, უანგარო მოვლა ავადმყოფებისა და მომაკვდავი ადამიანებისა აღფრთოვანებას იწვევდა მორწმუნეებში და ქრისტეში, რომლის წარმომადგენლებიც იყვნენ ისინი.

როდნი სტარკის წიგნი "ქრისტიანობის აყვავება"  _(Rodney Stark’s The Rise of Christianity)_ - ეს თანამედროვე ისტორიული თხზულებაა, რომელიც ამ ისტორიულ მოვლენებს ახლებურად და უფრო ცხადად წარმოაჩენს. აქ ავტორი აღწერს, თუ როგორ იქცა მეორე ეპიდემიის დროს (ახ. წ. 260 წელი) მთელი ქრისტიანული საკრებულო, რომელიც იმ ეტაპზე ჯერ კიდევ  მნიშვნელოვან წილად იუდეველურ-ქრისტიანული იყო, ექთნებისა და სამედიცინო მუშაკების ნამდვილ ლეგიონად, რომელიც ემსახურებოდა ტანჯული საზოგადოების ძირითად, სასიცოცხლოდ მნიშვნელოვან საჭიროებებს. "მეორე ეპიდემიის მძვინვარებისას, დაახლოებით 260 წელს, საპასექო წერილში დიონისემ დიდი პატივი მიაგო ადგილობრივ ქრისტიანთა გმირულ ძალისხმევას ავადმყოფებზე ზრუნვაში, მათ შორის ბევრი თავად ემსხვერპლა სხვებზე ზრუნვას. 

ჩვენი თანამოძმე ქრისტიანების უმრავლესობამ უსაზღვრო სიყვარული და ერთგულება გამოამჟღავნა, როდესაც თავდაუზოგავად ფიქრობდნენ და ზრუნავდნენ ერთმანეთზე. ისინი არ აქცევდნენ ყურადღებას ხიფათს, ზრუნავდნენ დასნეულებულ ადამიანებზე, აკმაყოფილებდნენ თითოეულ მათ საჭიროებას და ემსახურებოდნენ მათ ქრისტეში, შემდეგ კი მათთან ერთად ტოვებდნენ ამ ცხოვრებას სიმშვიდითა და ბედნიერებით; ისინი სხვებისგან ავადდებოდნენ, ახლობელთა სნეულებები ტვირთად აწვებოდათ და ისინიც სიხარულით იღებდნენ მათ ტანჯვას" (The Rise of Christianity, p. 82).

`როგორ ვისწავლოთ, რომ მოვკვდეთ საკუთარი თავისთვის, რათა ჩვენც შეგვეძლოს ასეთი უანგარობის გამოვლენა?`