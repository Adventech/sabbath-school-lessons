---
title:  შემდგომი გამოკვლევისათვის 
date: 12/04/2024
---

"ამაო იყო სატანის ყველა მცდელობა თავისი ძალებით ღვთის ეკლესიის განადგურებისა. ის დიადი ბრძოლა რომელშიც იესოს მოწაფეები თავიანთ სიცოცხლეს სწირავდნენ, მაშინაც კი არ მთავრდებოდა, როდესაც ეს მედროშენი თავიანთ საგუშაგოებზე კვდებოდნენ. მათი სიკვდილი მათივე გამარჯვებად იქცა. ღვთის მაცნეები დახოცეს, მაგრამ მისი საქმე ამით არ შეჩერებულა. სახარება ვრცელდებოდა და სულ უფრო და უფრო მეტი ადამიანი ღებულობდა მას. იგი ისეთ მიუვალ ადგილებში შეიჭრა, სადაც რომაული არწივიც კი ვერ შეაღწევდა. ქრისტიანები ასე პასუხობდნენ თავიანთი წარმართ მმართველთა ყოველ წინადადებას: "დაგვხოცეთ, გვტანჯეთ, გამოგვიტანეთ განაჩენი… თქვენი უსამართლობა ჩვენი უდანაშაულობის დამამტკიცებელია! ვერცერთი თქვენი დახვეწილი სისასტიკე ვერ გიშველით თქვენ". ყოველივე ეს უფრო განამტკიცებდა ადამიანთა გადაწყვეტილებას მიეღოთ ქრისტე. "რაც უფრო მეტად გაგვანადგურებთ, მით უფრო მრავალრიცხოვანი გავხდებით: ქრისტიანთა სისხლი - თესლია" (ტერტულიანი, აპოლოგია, 50)". (ელენ უაითი. დიადი ბრძოლა. გვ. 41, 42).

"ძალიან ბევრ ადამიანს, თავისი სუსტი რწმენის გამო, ვერ გაუგია ღვთის საიდუმლოებით მოცული, შორსმჭვრეტელური მოქმედებანი; თუ რატომ უშვებს ღმერთი მართალთა დევნას და მათ ტანჯვას უწმიდურთა მიერ. ეს საკითხი მათში დაბნეულობას იწვევს. ზოგი კი ყოველგვარ იმედს კარგავს და აღარ ენდობა ღმერთს, როცა ხედავს, რომ ცოდვის ჩამდენნი განცხრომით ცხოვრობენ, ხოლო მართალი და კეთილშობილი ადამიანები იტანჯებიან და შევიწროვებას განიცდიან მათი ბოროტებისაგან. როგორ შეიძლება?, - ამბობენ ისინი, - რომ სამართლიანი, მოწყალე და ამავე დროს უსასრულოდ ყოვლისშემძლე ღმერთი უშვებს ასეთ უსამართლობას და გაჭირვებას? მაგრამ ეს საკითხი ჩვენ არ უნდა გვაწუხებდეს. უფალმა მოგვცა საკმარისი მტკიცება თავისი სიყვარულისა და არ შეიძლება ეჭვი შევიტანოთ მის მოწყალებაში მხოლოდ იმიტომ, რომ არ გვესმის მისი შორსმჭვრეტელური ქმედებანი" (იქვე. გვ. 47).

**კითხვები მსჯელობისთვის:**

`1.რა მნიშვნელობა აქვს დევნას? რატომ უშვებს ღმერთი ზოგჯერ ტანჯვას თავისი შვილებისთვის?`

`2.თქვენს მეგობარს რომ თქვენთვის შემდეგი შეკითხვა დაესვა, როგორ უპასუხებდით: "სად არის ღმერთი როდესაც ვიტანჯები? თუ მას ვუყვარვარ, რატომ გავდივარ ასეთ რთულ პერიოდებს?"`

`3.როგორ შეუძლია თქვენს საკრებულოს, რომ იქცეს მზრუნველ საზოგადოებად, რომელიც გავლენას ახდენს მსოფლიოზე? განიხილეთ ამ კვირის გაკვეთილის გამოყენების პრაქტიკული გზები.`