---
title:  იესოს მალე დაბრუნების იმედი 
date: 24/06/2024
---

`წაიკითხეთ იოან. 14:1-3. იესოს ამ სიტყვებში გამოყავით ის ფრაზები, რომლებიც განსაკუთრებით ღირებულია დასასრულის მოსალოდნელი უბედური მოვლენების ჭრილში.`

იესოს სიტყვები - "ნუ შეკრთება თქვენი გული" - მისი დაპირებაა, რომ არასოდეს მიგვატოვებს და კვლავ დაბრუნდება ჩვენს შინ წასაყვანად. ეს წუთისოფელი ჩვენი სახლი არ არის. უკეთესი დღე გვიახლოვდება. ახალი აღთქმის ყოველი 25-ე მუხლი ჩვენი უფლის დაბრუნებაზე საუბრობს. განსაცდელის ბნელ დღეებში, როდესაც საეკლესიო-საერო ხელისუფლების დადგენილებები ჩვენს სიცოცხლეს დაემუქრება, ქრისტეს მოსვლის დაპირება გულებს იმედით აგვივსებს. ეს "ნეტარი სასოებაა", რომელიც ამხნევებდა ღვთის ერთგული ერის ყველა თაობას. 

წაიკითხეთ გამოცხ. 6:16 და ეს. 25:9. შეადარეთ ერთმანეთს ადამიანთა ორი ჯგუფის სიტყვა ქრისტეს დაბრუნების მომენტში. რით აიხსნება ასეთი განსხვავებული დამოკიდებულებები მეორედ მოსვლისადმი?

`პირველი ჯგუფი ამბობს:`

`მეორე ჯგუფი ამბობს:`

უწმიდურნი აცნობიერებენ ცოდვის საზარელ შედეგებს, მაშინ, როდესაც მართალნი იღებენ მადლის საოცარ ძღვენს. ღმერთის წინააღმდეგ აჯანყება იწვევს შიშს, დანაშაულის გრძნობას, განკითხვას და საბოლოო ჯამში, საუკუნო სიკვდილს. ჩვენი დადებითი გამოხმაურება ღმერთის გადამრჩენელ მადლზე მიგვიყვანს მიტევებამდე, სიმშვიდემდე და მარადიულ სიხარულამდე მისი დიდებული დაბრუნების გამო.

`წაიკითხეთ გამოცხ. 15:3,4. რა საგალობელს ასრულებენ გამოსყიდულები? რის შესახებაა ის?`

"ქრისტეს ჯვარი გახდება გამოსყიდულთათვის შესწავლისა და ქება-დიდების საგანი საუკუნეთა მანძილზე. განდიდებულ ქრისტეში ისინი მუდამ დაინახავენ ჯვარცმულ ქრისტეს. დავიწყებას არასოდეს მიეცემა, რომ… მთელი სამყაროს შემქმნელმა, ადამიანთა სიცოცხლის შემოქმედმა დატოვა თავისი დიდება და კაცთა სიყვარულისათვის დაიმდაბლა თავი - ეს მუდამ გამოიწვევს მთელი სამყაროს გაოცებას და აღტაცებას" (ელენ უაითი. დიადი ბრძოლა. გვ. 651).

`წაიკითხეთ გამოცხ. 12:17; გამოცხ. 17:13 და გამოცხ. 19:11-16. ყურადღებით დააკვირდით აზრის განვითარებას ამ მუხლებში. რა არის აქ ნათქვამი დედამიწაზე  ბოლო ბრძოლისა და ქრისტეს საბოლოო გამარჯვების შესახებ?`