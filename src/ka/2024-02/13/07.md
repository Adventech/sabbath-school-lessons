---
title:  შემდგომი გამოკვლევისათვის 
date: 28/06/2024
---

"იქ ვრცელი ველები თანდათან მშვენიერ გორაკებში გადადიან და მთები ღმერთისა ამაყად აღმართავენ თავის მწვერვალებს. და იქ, მშვიდ ველებში, სიცოცხლის მდინარეთა ნაპირებზე ღვთის ხალხი - ეს დაქანცული ხიზნები და მგზავრები - იპოვიან თავიანთ სამშობლოს…

იქ ადამიანის უკვდავი გონება დაუღალავი აღტაცებით შეიცნობს გამომსყიდველი სიყვარულის საიდუმლოს და შემოქმედების ძალის სასწაულებს. იქ აღარ იქნება ადამიანის სასტიკი მტერი - მაცდური, რომელიც ღმერთს ავიწყდებდა მას. განვითარდება ყოველგვარი ნიჭი, გამრავლდება ყოველი ტალანტი. ცოდნის შეძენა არ გამოიწვევს ადამიანის გონების გადაღლას და სიცოცხლის ძალების ამოწურვას. იქ შესაძლებელია ყველაზე გრანდიოზული გეგმების განხორციელება. იქ შესაძლებელია ამაღლებულ მისწრაფებათა ცხოვრებაში განხორციელება, ყველაზე გაბედული გეგმების აღსრულება. მაგრამ ამის შემდეგაც იქნება ახალი მწვერვალები, რომელთა დაპყრობაც იქნება საჭირო; ახალი სასწაულები, რომელნიც აღტაცებას გამოიწვევენ; ახალი ჭეშმარიტებანი, რომელნიც უნდა შევისწავლოთ. ახალი ობიექტები, რომელთაც სხეულის, სულის, გონებისა და ძალთა ძალისხმევა სჭირდება" (ელენ უაითი. დიადი ბრძოლა. გვ. 675, 677).

"ენით გამოუთქმელი აღტაცების გრძნობით შეუერთდებიან დედამიწის შვილნი წმიდა არსებათა სიხარულსა და სიბრძნეს; ისინი გაუზიარებენ მათ მრავალ საუკუნეთა განმავლობაში ღვთის საქმეთაგან შემეცნებულ ცოდნასა და გამოცდილებას. ისინი ნათლად დაინახავენ, მისი შემოქმედების დიდებას - მზეს, ვარსკვლავებსა და ზეციურ სისტემებს, რომლებიც დაწესებული განრიგით მოძრაობენ ღვთის ტახტის გარშემო. შემოქმედების ყოველ ნაყოფს, მცირეს თუ დიდს, ბეჭდად ადევს შემოქმედის სახელი და ყოველ მათგანში გამოსჭვივის უზენაესის ძალის სიმდიდრე და სიძლიერე" (იქვე. გვ. 677, 678). 

"დიადი ბრძოლა დამთავრებულია. ცოდვა და ცოდვილნი აღარ არსებობენ. მთელი სამყარო განწმედილია. უამრავ შექმნილთა შორის დამყარებულია სიხარული და თანხმობა. უსასრულო სივრცის ყოველ მხარეს მოედინება სიცოცხლის მდინარეები, სიცოცხლის და სინათლის ნაკადები მისგან, ვინც შექმნა ყოველივე ეს. უმცირესი ატომიდან დაწყებული სამყაროს უდიდესი სისტემებით დამთავრებული - ყოველი სულიერი თუ უსულო, თავის შეურყვნელი სილამაზით და სრული სიხარულით წარმოთქვამს: "ღმერთი სიყვარულია" (იქვე. გვ.678).

**შეკითხვები მსჯელობისთვის:**

`1.რატომ დაუშვა ღმერთმა, რომ ცოდვას ასე დიდხანს ეარსება? ამასთან ერთად, არცერთი ადამიანი არ იტანჯება იმაზე დიდხანს, ვიდრე გრძელდება მისი ცხოვრება. რამდენად ხანმოკლეა ადამიანის ცხოვრება ცოდვის ათასწლეულებთან შედარებით? როგორ შეუძლია ამას, რომ დაგვეხმაროს გავერკვეთ ბოროტების არსებობის რთულ საკითხში?`

`2.როგორ თავსდება ათასწლიანი მეფობა გამოსყიდვის გეგმაში? ვერ გადარჩენილებს მხოლოდ მას შემდეგ ეწევათ საბოლოო სამსჯავრო და საბოლოო სასჯელი, რაც ყველა გამოსყიდული დარწმუნდება ღმერთის სამართლიანობაში, სიმართლესა და სიყვარულში. რას გვეუბნება ეს ღმერთის შესახებ?`