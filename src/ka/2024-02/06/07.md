---
title:  შემდგომი გამოკვლევისათვის 
date: 10/05/2024
---

"როდესაც ბიბლია საერთოდ იქნა აკრძალული საეკლესიო და სახელმწიფო ხელისუფლების მიერ, მის მოწმობას ამახინჯებდნენ და ყველაფერი კეთდებოდა იმისათვის, რომ იგი ადამიანთა შემეცნებამდე არ მისულიყო. როდესაც იმათ, ვინც წმიდა ჭეშმარიტების წარმოთქმას გაბედავდა, დევნიდნენ, ღალატობდნენ, ტანჯავდნენ, მიწაში ცოცხლად მარხავდნენ, კოცონზე წვავდნენ, ან იძულებულს ხდიდნენ, თავშესაფარი მიუვალ კლდეებში, ხევებში, გამოქვაბულებში ეძებათ - მაშინ ერთგული მოწმენი, "ძაძებით მოსილნი" წინასწარმეტყველებდნენ. დევნის მიუხედავად ისინი ღვთის სიტყვას ქადაგებდნენ 1260 წლის განმავლობაში. ყველაზე საშინელ პერიოდშიც კი არსებობდნენ ერთგული ადამიანები, რომელთაც უყვარდათ ღვთის სიტყვა და დიდებას მატებდნენ მას." (ელენ უაითი. დიადი ბრძოლა. გვ. 267,268).

"როდესაც საფრანგეთმა სახალხოდ უარჰყო ღმერთი და ბიბლია, ბნელი ძალები და უწმიდური სულები ზეიმობდნენ, რადგან მიაღწიეს რა სასურველ მიზანს - მთელი ქვეყანა გათავისუფლდა ღმერთის რჯულის მოთხოვნებისაგან… ბნელი ძალების შემაკავებელი ღვთის სული უკვე აღარ ეწინააღმდეგებოდა სატანის დანაშაულებრივ ძალაუფლებას და მან, ვისაც ადამიანთა ტანჯვა ყოველთვის დიდ კამოყოფილებას ჰგვრიდა, მოქმედების თავისუფლება მიიღო. ცოდვის მსახურებმა მოიმკეს ის, რაც დათესეს, სანამ მთელი ქვეყანა საშინელმა, ენით აღუწერელმა დანაშაულმა არ წალეკა. დანგრეული და მიწასთან გასწორებული პროვინციებისა და ქალაქების მცხოვრებთა სასოწარკვეთილებითა და ენით გამოუთქმელი მწუხარებით აღსავსე შეძახილები და კვნესა ზეცას სწვდებოდა. საფრანგეთი, თითქოს უდიდესმა მიწისძვრამ შეაზანზარა. რელიგია, მცნებები, საზოგადოებრივი კანონები, ოჯახი სახელმწიფო, ეკლესია - ყველაფერი აღიგავა უწმიდური ხელით, რომელმაც გათელა უზენაესის რჯული" (იქვე. გვ. 286).

"თუკი ეკლესია არ ივლის ღვთის მიერ მითითებულ ჭეშმარიტ გზაზე, თუკი იგი არ მიიღებს მისგან გამოგზავნილ სინათლის ყოველ სხივს და არ შეასრულებს თავის მოვალეობას მის წინაშე, მაშინ რელიგია უბრალო ფორმალობად იქცევა და პრაქტიკული ღვთისმოსაობის სული დატოვებს მას" (იქვე. გვ. 316). 

**კითხვები მსჯელობისთვის:** 

`1.როგორ გაცხადდა დიადი ბრძოლის პრინციპები საფრანგეთის რევოლუციის დროს?`

`2.იმის დამტკიცების მცდელობით, რომ ღმერთი არ არსებობს, ერთმა ადამიანმა დაწერა: "ჩვენ თავისუფალი ვართ რომ დავისახოთ საკუთარი მიზნები და გავარღვიოთ ნებისმიერი ინტელექტუალური საზღვარი, ისე, რომ არ მივაქციოთ ყურადღება აღნიშვნებს ‘შესვლა აკრძალულია’". ამ გამოთქმიდან გამომდინარე, რა მოტივები ამოძრავებს ღმერთის უარმყოფელთა დიდ ნაწილს? როგორ შეგვიძლია ავხსნათ ის, რაც მოხდა საფრანგეთის რევოლუციის დროს?`

`3.რატომ აჩვენა ღმერთმა იოანეს საწმიდარი დასკვნით მოვლენებთან დაკავშირებით?`