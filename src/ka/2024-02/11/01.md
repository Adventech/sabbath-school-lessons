---
title:  მოსალოდნელი კონფლიქტი 
date: 08/06/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იოან. 17:17; გამოცხ. 4:11; 12:3-5,17; 13:1,2,11-18; 14:7,9,12.

> <p>სამახსოვრო მუხლი:</p>
> "განწმიდე ისინი ჭეშმარიტებით. შენი სიტყვა ჭეშმარიტებაა" (იოან. 17:17). 

წასაკითხი მასალა: "დიადი ბრძოლა", თავები 35, 36.

არსებობს შედარებით ახალი სამედიცინო მოწყობილობა – ბიოჩიპი ან ვერ-ჩიპი (V-ჩჰიპ) – ზომით დაახლოებით ბრინჯის მარცვლისოდენა, რომლის პაციენტის კანქვეშ იმპლანტირებაცაა შესაძლებელი. ბიოჩიპი შეიცავს ინფორმაციას პაციენტის სამედიცინო ბარათის შესახებ, და ამ ინფორმაციის მიღება შესაძლებელია გარე სკანერის გადატარებით იმ არეზე, სადაც ჩიპია ჩანერგილი. ზოგიერთი ქრისტიანი ამას განიხილავს, როგორც შეთქმულების ნაწილს, რომელიც მხეცის ნიშნის მინიჭებას ისახავს მიზნად. სხვებისთვის მხეცის ნიშანი უკავშირდება პროდუქტების შეფუთვაზე დატანილ შტრიხ კოდებს, ან იდუმალ რიცხვს დოლარის კუპიურებზე, რომელიც ჯამში, სავარაუდოდ, 666 უდრის. ზოგისთვის მას კავშირი აქვს მასონთა ორდენთან, ილუმინატებთან, შავ ვერტმფრენებთან და გაერთიანებული ერების ორგანიზაციასთან. 

ამ გაკვეთილში ჩვენი მიზანია ამოვხსნათ მოსალოდნელი კონფლიქტის არსი, რომელიც თაყვანისცემას შეეხება. სატანა ეცდება ღმერთის რჯულის ავტორიტეტის შელახვას, რითაც ღმერთის ავტორიტეტს დაუპირისპირდება. შაბათი საყოველთაო კონფლიქტის ცენტრში მოექცევა, რადგან ის თაყვანისცემის დღეა. სატანას სძულს შაბათი, რადგან სძულს შემოქმედი. ის გამოიყენებს იძულებას, ზეწოლას და ძალას, რომ ძირი გამოუთხაროს ჩვენს ქრისტესადმი მიძღვნილობას. ერთმანეთს დაუპირისპირდება შეხედულებები ჭეშმარიტი და ცრუ თაყვანისცემის დღის შესახებ. ღმერთის უკანასკნელი მოწოდება - დევნის, ეკონომიკური ბოიკოტის, დაპატიმრების და სასიკვდილო განაჩენის  მიუხედავად, ქრისტესადმი ერთგულებაა. ამ გაკვეთილში ჩვენ ვიხილავთ იესოს ძალას, რომელსაც შეუძლია გვიხელმძღვანელოს დედამიწის საბოლოო კონფლიქტში. 