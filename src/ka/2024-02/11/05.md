---
title: "მხეცის იდენტიფიცირება: ნაწილი II" 
date: 12/06/2024
---

მხეცის თაყვანისცემის ნაცვლად ღვთის შვილები უდიდეს სიხარულსა და უმაღლეს ნეტარებას პოულობენ ღმერთის თაყვანისცემაში. მორჩილება მათი სიყვარულით აღსავსე გულებიდან მომდინარეობს. ისინი ღმერთის ერთგული არიან, რადგან იციან, თუ რამდენად ერთგულია ის მათი. 

`წაიკითხეთ გამოცხ. 13:5. რამდენ ხანს გაგრძელდა პერიოდი, რომლის დროსაც მხეცს საკუთარი ძალაუფლების ბოროტად გამოყენების უფლება ჰქონდა?`

მე-4 გაკვეთილში ჩვენ ვიხილეთ მტკიცებულებები იმისა, რომ ღმერთი გვაძლევს წინასწარმეტყველური დროის გაგების გასაღებს - ერთი წინასწარმეტყველური დღე ერთ რეალურ წელს უდრის (რიცხვ. 14:34; ეზეკ. 4:6). გამოცხ. 13:5-ში ნახსენები 42 თვიანი დროის მონაკვეთი, თუ 30 დღიან ებრაულ თვეებს გამოვიყენებთ, მოგვცემს 1260 წინაწარმეტყველურ დღეს, ან რეალურ წელს. 

პაპობა უდიდესი ზეგავლენით სარგებლობდა ახ. წ. 538 წლიდან 1798 წლის ჩათვლით. მაგრამ როდესაც 1798 წელს ნაპოლეონის მხედართმთავარმა, ბერტიემ პაპი ტყვედ აიყვანა, პაპობის მეუფების წინასწარმეტყველური პერიოდი დასრულდა და აღსრულდა გამოცხადების წინასწარმეტყველება: "ვისაც ტყვე მიჰყავს, თვითონაც ტყვედ წავა" (გამოცხ. 13:10). პაპობისათვის მიყენებული დარტყმა საკმაოდ ძლიერი, მაგრამ არა სასიკვდილო იყო. გამოცხ. 13:12-ის თანახმად, სასიკვდილო ჭრილობა შეხორცდება. პაპობის გავლენა კვლავ საგრძნობი გახდება მთელ მსოფლიოში. 

დღეს მსოფლიო ლიდერები მიესალმებიან პონტიფიკოსს, როგორც რომის ეკლესიის ელჩს და რეგულარულად სტუმრობენ მას ვატიკანში. უპრეცედენტოდ არასტაბილურ სამყაროში ყველა პირობა იქმნება იმისათვის, რომ რომის პონტიფიკოსი მსოფლიო ზნეობრივ ლიდერად აღიარონ, რომელსაც ხალხთა გაერთიანება შეუძლია. 2012 წლის 6 ივნისს, რომის წმიდა პეტრს მოედანზე შეკრებილი თხუთმეტი ათასზე მეტ კაციანი აუდიტორიის წინაშე სიტყვით გამოსვლის დროს პაპმა ბენედიქტე XVI-მ განაცხადა: "კვირა - უფლის დღეა, ქალებისა და მამაკაცების დღე, როცა ყველას უნდა ჰქონდეს საშუალება იყოს თავისუფალი. თავისუფალი ოჯახისთვის და ღმერთისთვის, კვირადღის დაცვით ჩვენ ადამიანურ თავისუფლებას ვიცავთ" (https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html). წიგნში "დიადი ბრძოლა" აღწერილია ამ ყველაფრის შედეგები: "ბიბლიური შაბათის დამცველნი წესრიგისა და კანონის მტრებად და ზნეობის დამრღვევებად გამოცხადდებიან, რომელთაც მოაქვთ ანარქია და მანკიერება. მათ ღმერთის რისხვის დედამიწაზე გადმოფრქვევის მთავარ მიზეზად ჩათვლიან… ეკლესიის მსახურნი, რომელნიც უარყოფენ ღვთის მცნებათა დაცვის აუცილებლობას, კათედრიდან გამოაცხადებენ, რომ ყოველი ადამიანი ვალდებულია დაემორჩილოს სახელმწიფო ხელისუფლებას, რომლის ავტორიტეტიც კურთხეულია. საკანონმდებლო კრებებზე და სასამართლოებზე ღვთის მცნებათა დამცველებს ცილს დასწამებენ და განაჩენს გამოუტანენ, მათ სიტყვებს შეცვლიან, ხოლო ყოველგვარ მათ მოძრაობასა და საქციელს უხამს ელფერს მისცემენ" (ელენ უაითი. დიადი ბრძოლა. გვ. 592).

`რაოდენ რთულიც არ უნდა უყოს ახლა იმის დანახვა, თუ როგორ ხდება მსგავსი მოვლენები, დააკვირდით, როგორ იცვლება ჩვენი სამყარო. რაზე მეტყველებს ეს ცვლილებები? დააკვირდით, რა სწრაფად იცვლება ყველაფერი და გვაუწყებს ბოლო ჟამის მოვლენებს.`