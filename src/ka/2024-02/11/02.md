---
title:  დასკვნითი დაპირისპირება გამოცხადების წიგნში 
date: 09/06/2024
---

გამოცხადების წიგნის უწყება - ეს უფრო მეტია, ვიდრე უბრალოდ იდუმალი სიმბოლოები, უცნაური მხეცები და უცნაური გამოსახულებები. იგი საუბრობს მარადიულ ჭეშმარიტებებზე, რომლებიც მოსიყვარულე ღმერთმა ბოლო ჟამის თაობას დაუტოვა. ქრისტესა და სატანას შორის კონფლიქტი დაიწყო ზეცაში თაყვანისცემის საკითხთან დაკავშირებით. ეს კონფლიქტი თავის კულმინაციას ასევე თაყვანისცემასთან დაკავშირებით მიაღწევს. 

`წაიკითხეთ გამოცხ. 14:7, 9. მიაქციეთ ყურადღება თაყვანისცემის თემას პირველი და მესამე ანგელოზების უწყებაში. გამოცხ. 4:11 თანახმად, ვინ არის ის ერთადერთი, ვინც ღირსია თაყვანისცემის?`

გამოცხადების წიგნში თაყვანისცემა და სამყაროს შექმნა განუყოფლადაა ერთმანეთთან დაკავშირებული. გამოცხ. 14:7-ში ისმის მოწოდება შემოქმედის თაყვანისცემისკენ. ევოლუციის თეორიის ჭრილში, რომელიც უკანასკნელი ორი ასწლეულის განმავლობაში თითქმის საყოველთაოდ აღიარა მთელმა მსოფლიომ, შაბათი - ეს არის მარადიული შეხსენება იმისა, თუ ვინ ვართ ჩვენ. ის განუწყვეტლივ გვაუწყებს, რომ ჩვენ - შექმნილი არსებები ვართ და ჩვენი შემოქმედი ღირსია ჩვენი ერთგულებისა და თაყვანისცემის. ეს ერთ-ერთი მიზეზია იმისა, თუ რატომ სძულს ეშმაკს შაბთი ასე ძალიან.

`წაიკითხეთ გამოცხ. 12:17 და გამოცხ. 14:12. კონკრეტულად რაში ვლინდება ჭეშმარიტი ბიბლიური თაყვანისცემა?` 

შემოქმედის თაყვანისცემა მცნებების დაცვით პირდაპირ ეწინააღმდეგება მხეცის თაყვანისცემას. ბოლო ჟამს, უდიდესი დაპირისპირებებისა და ისტორიაში ყველაზე სასტიკი დევნის მიუხედავად, ღმერთს ეყოლება  თავისი ერთგული ადამინები. 

"ამ დროს ცრუ შაბათის დაცვა - სახელმწიფო კანონების თანახმად და ღმერთის მეოთხე მცნების საწინააღმდეგოდ, ხელისუფლებისადმი ერთგულების გამომხატველი აშკარა მტკიცება იქნება, ჭეშმარიტი შაბათის დაცვა კი - ღვთის კანონებისადმი მორჩილების და შემოქმედის ერთგულებისა" (ელენ უაითი. დიადი ბრძოლა. გვ. 605). 

გამოცხ. 14:12-ში ნათქვამია, რომ მხსნელის ამ ერთგულ მიმდევრებს ექნებათ "იესოს რწმენა". იესოს რწმენა იმდენად ღრმაა, რომ ნდობას მაშინაც კი გამოხატავს, როდესაც ვერ ხედავს. მაშინაც მტკიცეა, როდესაც ბოლომდე არ შეუძლია ახსნას რატომ. ეს იესოს ძღვენია, რომელსაც რწმენის მეშვეობით მოვიპოვებთ და რომელიც გადაგვალახინებს მოსალოდნელ კონფლიქტს. 

`მეშვიდე დღე, შაბათი, შემოქმედი ღმერთის ფუძემდებლური ნიშანია - ის თვით ედემის ბაღს უკავშირდება. ამრიგად მისი მითვისების მცდელობა, როგორც ეს რომმა გააკეთა (იხ. დან. 7:25), ღმერთის ძალაუფლების მითვისების მცდელობას ნიშნავს ყველაზე ძირეულ დონეზე. როგორ გვეხმარება ეს ჭეშმარიტება იმის გაცნობიერებაში, თუ რატომ წარმოიშვება ბოლო დღეებში კამათი სწორედ შაბათის ირგვლივ?`