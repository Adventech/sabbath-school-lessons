---
title:  მიწიდან ამომავალი მხეცი 
date: 13/06/2024
---

წაიკითხეთ გამოცხ. 13:11-18. განსაზღვრეთ პირველ და მეორე მხეცს შორის მსგავსებები და განსხვავებები გამოცხ. 13-დან.

| |პირველი მხეცი | მეორე მხეცი |
|---|---|---|
|მსგავსებები:| | |
|განსხვავებები:| | |

პირველი მხეცი ზღვიდან ამოვიდა; მეორე მხეცი "მიწიდან" ამოდის (გამოცხ. 13:11). ზღვა - ეს არის "ხალხები და ბრბოები, და ერები და ენები" (გამოცხ. 17:15). შესაბამისად მიწა წარმოადგენს მსოფლიოს მცირედ დასახლებულ ნაწილებს. ეს მეორე მხეცი ჩნდება წინასწარმეტყველური პერიოდის დასასრულისკენ, რომლის განმავლობაშიც საკუთარ ძალაუფლებას იყენებდა პირველი მხეცი (გამოცხ. 13:5). ესე იგი, ის ცნობადი ხდება დაახლოებით 1798 წლისთვის. 

შეერთებული შტატები ზუსტად შეესატყვისება ამ აღწერილობას. მათ დამოუკიდებლობა 1776 წელს გამოაცხადეს, კონსტიტუცია მიიღეს 1787 წელს, ხოლო XIX საუკუნის დასასრულს ისინი მსოფლიო ძალაუფლებად აღიარეს. 

იოანე აგრძელებს: "მას ჰქონდა კრავის მსგავსი ორი რქა და ლაპარაკობდა, როგორც გველეშაპი" (გამოცხ. 13:11). ბიბლიურ წინაწარმეტყველებაში რქები ძალაუფლების აღმნიშვნელია. პირველი მხეცისგან განსხვავებით ამ მხეცს რქებზე გვირგვინები არ აქვს, რაც მეტყველებს იმაზე, რომ ეს არ არის მონარქია. ორი რქა, შესაძლოა, აღნიშნავს ხელმძღვანელობის ორ ძირითად პრინციპს, რომლებიც შეერთებული შტატების ძლევამოსილებისა და წარმატების წყაროა - პოლიტიკური და რელიგიური თავისუფლება. 

`წაიკითხეთ გამოცხ. 13:11,12. როგორი სულით საუბრობს მეორე მხეცი?`

ეს თვინიერი, კრავის მსგავსი ერი საბოლოოდ გველეშაპის მსგავსად საუბრობს. იგი ახორციელებს "პირველი მხეცის სრულ ხელმწიფებას" (გამოცხ. 13:12) და უარს აცხადებს რელიგიური თავისულფების საკუთარ პრინციპზე, "აიძულებდა მიწას და მის მკვიდრთ თაყვანი ეცათ პირველი მხეცისათვის" (გამოცხ. 13:12). შეერთებული შტატები გავლენას მოახდენს მსოფლიო პოლიტიკაზე და მიწის ყველა მკვიდრს მოსთხოვს, რომ თაყვანი სცენ პირველ მხეცს და აღიარონ პაპობის სულიერი და საერო ძალაუფლება. ამ წინასწარმეტყველების თანახმად, შეერთებული შტატები ქმნის მხეცის ხატებას - ეკლესიისა და სახელმწიფოს კავშირს - და ყველას წაუყენებს ამ ხატების თაყვანისცემის მოთხოვნას. 

გასაკვირი ის არის, რომ იმ დროს, როდესაც შეერთებულ შტატებს პირველად უწოდეს ეს მხეცის ძალაუფლება, ისინი არ ყოფილა ის სამხედრო და ეკონომიკური გიგანტი, როგორიც უნდა გამხდარიყო და როგორადაც ახლა იქცა. 

`იფიქრეთ დღევანდელ მსოფლიოში აშშ-ს პოლიტიკური არასტაბილურობის შესახებ. როგორ შეიძლება ამან მიგვიყვანოს ამ წინასწარმეტყველების ასრულებასთან?`