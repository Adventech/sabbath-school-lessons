---
title:  ღვთის მმართველობის საფუძველი 
date: 25/05/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იგავ. 28:9; ეკლ.12:13,14; დან. 7:25; გამოცხ. 14:6-12.

> <p>სამახსოვრო მუხლი:</p>
> "განრისხდა გველეშაპი დედაკაცზე და წავიდა, რათა შებრძოლებოდა დანარჩენებს მისი მოდგმიდან, რომლებიც იცავენ ღვთის მცნებებს და რომელთაც აქვთ იესოს მოწმობა" (გამოცხ. 12:17).

წასაკითხი მასალა: "დიადი ბრძოლა", თავები 25-27. 

ბიბლიის დეტალურად შესწავლისას ადვენტისტებმა გააცნობიერეს, თუ რას ნიშნავს რჯული ზეციური საწმიდრის წმიდათა წმიდაში. ღმერთის რჯულის არსში ჩახედვით მათ ასევე აღმოაჩინეს შაბათის, მეოთხე მცნების მნიშვნელობა. სინამდვილეში ეს მცნება ნებისმიერ სხვა მცნებაზე მეტად საუბრობს ღმერთზე, როგორც ჩვენს შემოქმედზე, რაც ჭეშმარიტი თაყვანისცემის საფუძველია, ხოლო თაყვანისცემის თემა განსაკუთრებულად მნიშვნელოვანი იქნება დედამიწის ისტორიის უკანასკნელ დღეებში (იხ. გამოცხ. 14:6-12).

სატანის მიზანი იმთავითვე ის იყო, რომ ხელი შეეშალა ღმერთის თაყვანისცემისთვის მისი რჯულის გაუფასურებით. ეშმაკმა იცის, რომ ვინც "ერთში სცოდავს, ყველაფერში შემცოდეა" (იაკ. 2:10); არიგად ის მოუწოდებს ადამიანებს, რომ დაარღვიონ ღმერთის რჯული. სატანა ვერ იტანს შაბათს, რადგან ის ახსენებს ადამიანებს შემოქმედისა და იმის შესახებ, თუ როგორ უნდა ეთაყვანონ მას. მაგრამ შაბათის მცნება ასევე ჩაწერილია ღმერთის რჯულში, ზეციური საწმიდრის წმიდათა წმიდაში. ვინაიდან ცოდვა რჯულით შეიცნობა, საჭიროა მთელი რჯულის, მათ შორის, მეოთხე მცნების დაცვაც და ამაში ვლინდება ღმერთისადმი ერთგულება. 

ჩვენ უნდა დავინახოთ კავშირი საწმიდარს, ღმერთის რჯულს, შაბათსა და მოსალოდნელ კრიზისს შორის მხეცის ნიშანთან მიმართებით. ჩვენ დავამტკიცებთ შაბათის მნიშვნელობას ბოლო ჟამის პერიოდში თაყვანისცემისთვის. 