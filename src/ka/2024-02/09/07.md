---
title:  შემდგომი გამოკვლევისათვის 
date: 31/05/2024
---

"ბევრნი, რომელთაც ღვთის სიტყვიდან ხელთ არავითარი მტკიცება არ ჰქონდათ და, რომელთაც დაავიწყდათ, რომ ოდესღაც ფარისევლებიც ასევე ცდილობდნენ ქრისტესა და მის მოციქულთა დადანაშაულებას, ჯიუტად განაგრძობდნენ მტკიცებას: "რატომ არ იზიარებდნენ ამ თვალსაზრისს შაბათის შესახებ ჩვენი სახელოვანი სწავლულები? მხოლოდ ადამიანთა უმცირესობას სწამს ის. დაუშვებელია, რომ თქვენ იყოთ მართლები, ხოლო ყველა ღვთისმეტყველი დედამიწის ზურგზე ცდებოდეს."

ასეთ არგუმენტთა უარყოფისათვის საკმარისია მივმართოთ წმიდა წერილს და უფლის თავის ხალხთან დამოკიდებულების მრავალსაუკუნოვან ისტორიას."

"წარსულ საუკუნეთა ქრისტიანებს, იცავდნენ რა კვირადღეს, მტკიცედ სწამდათ, რომ იცავენ ბიბლიურ შაბათს. დღეს ყოველ ეკლესიაში და, მათ შორის, კათოლიკურშიც, არიან ჭეშმარიტი ქრისტიანები, დარწმუნებულნი იმაში, რომ კვირადღე - ღვთაებრივი შაბათია. ღმერთი ღებულობს მათ წრფელ მსახურებას და ამ საკითხისადმი მათ პატიოსან მიდგომას. მაგრამ, როდესაც კვირადღის დაცვა კანონის ძალით მოხდება, კაცობრიობას კი ეცოდინება ჭეშმარიტი შაბათის შესახებ, მაშინ ღვთის მცნებათა ყოველი დამრღვევი, რომის ბრძანების გამო, უფრო მეტ პატივს მიაგებს პაპს, ვიდრე ღმერთს. იგი დაემორჩილება რომს და იმ ხელისუფლებას, რომელიც მას მისი დადგენილებების შესრულებას აიძულებს. და მაშინ, იგი "თაყვანს სცემს მხეცს და მის ხატებას". უარყოფენ რა ღვთის დადგენილებას, ღმერთის ძალაუფლების ნიშანს და ღებულობენ რომის დადგენილებებს - მისი ხელისუფლების უზენაესობის ნიშნად, ადამიანები იღებენ რომისადმი ერთგულების გამომხატველ - "მხეცის ნიშანს". და როდესაც ყოველივე ამის არსს შეიმეცნებენ და დადგებიან ღვთის მცნებებისა და ადამიანის მიერ დადგენილ მცნებათა შორის არჩევანის წინაშე, მხოლოდ მაშინ მიიღებენ "მხეცის ნიშანს" ღვთის მცნებათა ჯიუტად უარმყოფელნი" (ელენ უაითი. დიადი ბრძოლა. გვ. 455, 449).

**კითხვები მსჯელობისთვის:**

`1.სამყარო ძალიან სწრაფად და დრამატულად იცვლება. რატომ უნდა ვიყოთ მუდამ ფხიზლად, რომ ბოლო ჟამის მოვლენები მოულოდნელად არ დაგვატყდეს თავს?`

`2.როგორ უთანხმდება სამსჯავროსა და ღმერთის რჯულის გაცნობიერება იმას, რომ მხოლოდ მადლის მეშვეობით მოვიპოვებთ ხსნას?`

`3.როგორ შეგიძლიათ დაუმოწმოთ მათ, ვინც ვერ აცნობიერებს შაბათის შესახებ ჭეშმარიტების მნიშვნელობას და გულწრფელად იცავს კვირის პირველ დღეს - კვირადღეს?`

`4.რა საფრთხეებია ეკლესიისა და სახელმწიფო ხელისუფლების გაერთიანებაში? როგორი დამოკიდებულება უნდა გვქონდეს ჩვენ, როგორც ქრისტიანებს, სახელმწიფოს მიმართ?`