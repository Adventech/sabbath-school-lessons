---
title:  გამოსწორება სიყვარულით
date:  30/04/2019
---

`რას ამბობს იგავების წიგნი ბავშვის ცხოვრებაში დისციპლინისა და აღზრდის მნიშვნელობაზე? იგავ. 10:17; 23:13, 14; 29:1; 29:15.`

შვილებთან მიმართებაში მშობლები ზოგჯერ იყენებენ დისციპლინურ ზომებს, რათა უჩვენონ ამა თუ იმ ქცევის მიუღებლობა, სჯიან დაუმორჩილებლობის გამო და ხანდახან კიდეც გამოხატავენ თავიანთ უკმაყოფილებას. მაგრამ როგორია ღვთის ჩანაფიქრი თავისი ოჯახის ამ ნორჩი წევრების დისციპლინასთან დაკავშირებით? იგავების წიგნი დისციპლინაზე საუბრობს მომავლის იმედის კონტექსტში (იხ. იგავ. 19:18). მორწმუნე მშობლებმა იციან, რომ ბავშვებს აქვთ ცოდვილი ბუნება. ამიტომ მათი დახმარება შეუძლია ერთადერთ ძალას - ქრისტეს (იხ. ე. უაითი. აღზრდა, გვ. 29). ქრისტიანული აღზრდის, მათ შორის დისციპლინის ამოცანა იმაში მდგომარეობს, რომ ბავშვები მივიყვანოთ ღმერთთან.

   _მხარში ამოვუდგეთ სათუთ  ყლორტს._ ქრისტიანული დისციპლინა განიხილება არა როგორც დასჯა, არა როგორც ძალაუფლების გამოვლინება, არამედ როგორც გამომსყიდველი გამოსწორება. ღვთის გეგმა იმაში მდგომარეობს, რომ მოსიყვარულე მშობლებმა, რომლებმაც იციან ცოდვის დამღუპველი ძალა, თავიანთი შვილები ქრისტესკენ წარმართონ. მზრუნველი მშობლები კეთილგანწყობილად და მტკიცედ, თავშეკავებულად არიგებენ თავიანთ შვილებს და ადრეულ წლებში მიმართავენ მათ ისევე, როგორც მებაღე უვლის დარგულ ხეს, მანამ, სანამ არ გამოუმუშავდებათ თვითკონტროლი, სანამ ახალგაზრდები არ მიენდობიან ღმერთს და არ გაჰყვებიან ხსნის, ზრდისა და ზრდასრული ასაკის მიღწევის ღვთიურ გეგმას.

`მშობლებისთვის რა უწყებას შეიცავს იგავ. 13:24;  23:13, 14?`

ბავშვების აღზრდასთან დაკავშირებით ზოგიერთ ტექსტში ნახსენები “როზგი” (ებრ. _შევეტ_). ქრისტიანულ ლიტერატურაში ბავშვების აღზრდასთან დაკავშირებით აღინიშნება, რომ მშობლის მხრიდან როზგის გამოყენება უნდა ემსახურებოდეს იმავე მიზანს, რისთვისაც ზეციერი მწყემსი გამოიყენებს კვერთხს - გზა უჩვენოს თავის სამწყსოს (ფსალმ. 22:4). წმიდა წერილი ხშირად მიუთითებს საშუალებებზე, რომლებიც აუცილებელია ჩვენი შვილების გამოსასწორებლად. საჭიროა ვასწავლიდეთ მოთმინებით, უცვლელად ვუჩვენებდეთ მაგალითს, გვქონდეს მათთან ნდობის ურთიერთობა (იხ. რჯლ. 11:18,19). ბავშვისთვის სასიცოცხლოდ მნიშვნელოვანია გრძნობდეს, რომ მშობლებს უყვართ იგი, მხოლოდ მაშინ ექნება დისციპლინას სასურველი შედეგი, რომელიც აღასრულებს ერთდროულად გამოსასწორებელ და დამხსნელ ფუნქციას (იხ. იგავ. 13:24).

`თუკი დისციპლინას შედეგი არ მოაქვს მშობლის მეტისმეტი სიმკაცრის ან არასწორად განმარტების გამო, როგორ შეძლებენ მშობლები ურთიერთობის დამყარებას შვილებთან?`