---
title:  უკეთესია სხვენის კუნჭულში ცხოვრება?
date:  01/05/2019
---

`რა შემთხვევაში მიმართავს იგავების წიგნი იუმორს, როცა საუბრობს ყოველდღიურობის არასასიამოვნო შემთხვევებზე? იხ. იგავ. 21:9, 19; 27:15, 16. რა ეფექტი აქვს ამ იუმორს?`

რიგი ტექსტებისა გვიჩვენებს, თუ როგორ ვექცევით ერთმანეთს ახლო ურთიერთობის დროს. ეს ტექსტები ადვილად და გონებამახვილურად გვიჩვენებენ არსს, როგორც, მაგალითად, ტექსტი უყურადღებო მეგობრის შესახებ, რომელიც არის “სიმღერის მომღერალი ნაღვლიან გულზე” (იგავ. 25:20) ან ტექსტი ადამიანის შესახებ, რომელიც მძინარეებს დილით ადრე აღვიძებს ხმამაღალი განდიდებით (იხ. იგავ. 27:14). ცოლებს, რომლებიც კითხულობენ ტექსტებს ანჩხლი დედაკაცების შესახებ, შესაძლებელია, სურთ რამდენიმე გამონათქვამი დაამატონ მამაკაცების შესახებაც! შეიძლება გამოთქვან უკმაყოფილება, რომ ქალთა შესახებ მსგავსი გამონათქვამები ამძაფრებს პრობლემას მაშინ, როცა ქმრებს, რომლებიც საოჯახო საქმეების პასუხისმგებლობას ანაწილებენ, გააჩნიათ უნარი არ ჩამოუვარდებოდნენ ქალებს კამათსა და ჩხუბში.

_მხიარული გული დამხმარეა._ ოჯახურ ცხოვრებაში იუმორის გრძნობა ძალზე კარგია. იუმორი პოხავს ცხოვრების მექანიზმს, ამცირებს სტრესსა და შფოთს. “მხიარული გული ხელს უწყობს კურნებას, ხოლო დავრდომილი სული ძვალს ახმობს” (იგავ. 17:22). იგავების წიგნი იყენებს ამ წამალს და ხანდახან ჩვენც გვაძლევს საშუალებას ვიცინოთ იმაზე, რაც გვაღიზიანებს ან სიმშვიდეს გვართმევს. თუკი გავიღიმებთ, შესაძლებელია, გაცილებით მარტივად ვისაუბროთ იმ ჩვევებსა თუ ქცევებზე, რომლებიც გვაღიზიანებს. სხვა მხრივ, იუმორი უადგილოა, როცა მისი დახმარებით ვცდილობთ თავი ავარიდოთ პრობლემას, რომელსაც სერიოზული ყურადღება სჭირდება.

მაღალი სიცხე შეიძლება იყოს ქრონიკული ინფექციის ნიშანი. კამათი, ბუზღუნი და საყვედურები შეიძლება მოწმობდეს იმას, რომ ოჯახის ერთი ან რამდენიმე წევრი განიცდის ფარულ რისხვას, რომელიც, შესაძლებელია, დაკავშირებულია ურთიერთობაში არსებულ პრობლემებთან. მომჩივანი ადამიანი ცდილობს აანაზღაუროს ზეწოლა, კონტროლი და თავის პარტნიორთან ურთიერთობების არქონის სურვილი. თუ ინფექცია აღიკვეთა, ნიშნები გაქრება. ოჯახებში მეუღლეები, ნაცვლად იმისა, რომ გაექცნენ პრობლემას ან ერთმანეთს, ეყრდნობიან თავის სიყვარულს უფლისადმი და ერთგულებას ერთმანეთისადმი, უზიარებენ ერთმანეთს საკუთარ მოთხოვნილებებსა და გრძნობებს, პოულობენ თავიანთი რისხვის მიზეზს და იცილებენ მათ.

`რატომ არის სიცილი ოჯახისთვის ასეთი მნიშვნელოვანი? როგორ შეგვიძლია გამოვიყენოთ იგი სასიკეთოდ და როგორ შეგვიძლია დავამახინჯოთ იგი და ბოროტად გამოვიყენოთ? გაუზიარეთ ჯგუფს თქვენი პასუხები.`