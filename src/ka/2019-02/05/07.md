---
title:  შემდგომი გამოკვლევისათვის
date:  03/05/2019
---

_აუცილებელია გულის შენახვა ზეცაში._ “ქრისტიანებმა გულმოდგინედ და დიდი სიფრთხილით უნდა შეინახონ თავიანთი გული. მათ უნდა განავითარონ ფიქრის სიყვარული და გაუფრთხილდნენ ერთგულების სულს. როგორც ჩანს, ბევრი ნანობს, წმიდა წერილის კვლევასა და ლოცვაში გატარებულ დროს, თითქოს ეს დრო დაკარგულია. ვისურვებდი, რომ ამ ქმედებებს ღვთის თვალით შეხედოთ. მაშინ ზეციური სასუფეველი თქვენთვის პირველხარისხოვანი გახდება. თუკი თქვენს გულს შეინახავთ ზეცაში, ეს მოგანიჭებთ ძალას და სიცოცხლეს შთაბერავს თქვენს მიერ წამოწყებულ ყველა საქმეს. თუკი გონებას მიაჩვევთ ზეციურზე ფიქრს, მაშინ ყველა თქვენი მისწრაფება აღივსება სიცოცხლითა და მოშურნეობით… ჩვენ ჯუჯები ვართ ჩვენს სულიერ მიღწევებში” (მეშვიდე დღის ადვენტისტთა ბიბლიური კომენტარები, ტ. 3, გვ. 1157. ე. უაითის კომენტარები).

**კითხვები მსჯელობისათვის:**

`1.	ბევრ ქრისტიანს სასარგებლოდ მიაჩნია მხარდაჭერის ჯგუფები, რომლებიც ისწრაფვიან “დაიცვან თავიანთი გულები” განსაცდელისგან. როგორ უწყობს ხელს მსგავსი ჯგუფები ლოცვას, ბიბლიის შესწავლასა და სულიწმიდაზე იმედის დამყარებას? რატომ აქვს აზრი მივმართოთ პროფესიულ დახმარებას, როცა ადამიანს არ შეუძლია წინ აღუდგეს ცდუნებებს, რომლებსაც იგი ცოდვასთან მიჰყავს?`

`2.	გაუზიარეთ ერთმანეთს თქვენი პასუხები ოთხშაბათი დღის ბოლო შეკითხვაზე და იმსჯელეთ მათზე. როგორ შეუძლია სიცილსა და იუმორს, როგორც ღვთის სხვა ძღვენსაც, დამახინჯებული სახით გამოყენების შემთხვევაში ზიანის მიყენება?`

`3.	იგავ. 31-სგან განსხვავებით, ქალის რომელ თვისებებს განადიდებს თანამედროვე კულტურა? როგორ შეუძლია თითოეულ ჩვენგანს გამოხატოს, რომ არ იზიარებს მსგავს შეურაცხმყოფელ დამოკიდებულებას?`

`4.	თქვენს კულტურაში მიღებული საოჯახო ცხოვრებასთან დაკავშირებით რომელი შეხედულებები ეწინააღმდეგება ოჯახური ცხოვრების ბიბლიურ პრინციპებს? ან პირიქით, კულტურის რომელი დადგენილებები ემთხვევა ბიბლიურ პრინციპებს? როგორ შეგვიძლია გამოვიყენოთ ისინი ჩვენი ოჯახების განსამტკიცებლად?`