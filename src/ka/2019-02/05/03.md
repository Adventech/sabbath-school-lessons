---
title:  მოწოდება მამებს
date:  29/04/2019
---

**ყურადღება მიაქციეთ მამის მახასიათებელ თვისებებს, რომლებიც აღწერილია იგავების წიგნში და შვილებში ხანგრძლივ შედეგებს გამოიწვევს:**

`იგავ. 13:22; 27:23,24`

`იგავ. 14:26`

`იგავ. 15:1, 18; 16:32`

`იგავ. 15:27`

`იგავ. 29:17`

მამის პიროვნება უშუალო ზეგავლენას ახდენს თავის შვილებზე და იმ მემკვიდრეობაზე, რასაც მათ გადასცემს. შვილები უყურებენ მამას, მასში ეძებენ მხარდაჭერას, ახლო ურთიერთობებს, წინამძღოლობასა და მისაბაძ მაგალითს. იგავების წიგნი აქებს იმ მამებს, რომლებიც ინახავენ ოჯახებს და ბრძნულად მართავენ ოჯახურ რესურსებს. “ის ვინც მომხვეჭელობს, თავის სახლს აუბედურებს” (იგავ. 15:27), ამიტომ მამას უნდა ახსოვდეს, რომ ოჯახი უფრო მნიშვნელოვანია, ვიდრე სამსახური. ღვთისმოშიში მშობელი ცდილობს იყოს მომთმენი და აკონტროლოს თავისი ემოციები. იგი ხვდება, რომ შვილები მასზე არიან დამოკიდებულები. იგი ზრდის თავის შვილებს, მაგრამ ცდილობს ბოროტად არ გამოიყენოს თავისი ავტორიტეტი. ყველაზე მნიშვნელოვანი კი ის არის, რომ მიძღვნილ მამას სურს ღმერთს გაჰყვეს, რათა მას ხელმძღვანელობდეს ღვთის სიყვარული, მისი სიტყვის სწავლება და მან სწორ გზაზე დააყენოს თავისი შვილები.

ბოლოს და ბოლოს, ყველაზე დიდი რამ, რისი გაკეთებაც შეუძლია მამას შვილებისთვის, არის ის, რომ უყვარდეს მათი მშობელი დედა. მამის ერთგულება და დედასთან მისი მუდმივი სიყვარული ან პირიქით, ამ სიყვარულის არარსებობა, მნიშვნელოვან ზეგავლენას ახდენს ბავშვების კეთილდღეობაზე, მაშინაც კი, როცა ისინი გაიზრდებიან.

იგავების წიგნის ძირითადი თემებია: ღვთის ერთგულება, ქორწინებისა და ოჯახის მიმართ თავდადებულება, ასევე პირად და საზოგადოებრივ ცხოვრებაში ერთიანობა. ჩვენი წარმატება დამოკიდებულია ჩვენი გულის მდგომარეობაზე. ცოდვა, იქნება ეს არაკანონიერი სექსუალური კავშირი, სიმდიდრისა თუ ძალაუფლების ბოროტად გამოყენება შეიძლება იყოს მიმზიდველი, მაგრამ ბრძენი ქმარი და მამა მუდამ მიმართავს ღმერთს დახმარებისთვის, რათა ყოველთვის სწორ არჩევანს აკეთებდეს.

`რამდენად მნიშვნელოვანია აქ მოყვანილი მორალური პრინციპები ნებისმიერი ადამიანისთვის, მიუხედავად იმისა, ჰყავს თუ არა მას შვილები? როგორ იმოქმედა თქვენმა ქცევებმა, კარგმა თუ ცუდმა, სხვებზე, განსაკუთრებით ბავშვებზე? როგორ შეგვიძლია მივაღწიოთ მეტ წინდახედულობას?`