---
title:  ბრძნული სიტყვები ოჯახებისთვის
date:  27/04/2019
---

### გამოსაკვლევად შემოთავაზებული ბიბლიური მუხლები: 
იგავ. 5:3-14; მათ. 19:5; 1კორ. 7:3, 4; იგავ. 13:22; 14:26; 17:22; 23:13; 31:10-31. 

> <p>სამახსოვრო მუხლი:</p>
> “დაენდე უფალს მთელი შენი გულით და შენს გონებას ნუ დაეყრდნობი. ყველა შენს გზაზე შეიცანი იგი და ის გაასწორებს შენს ბილიკებს” (იგავ. 3:5,6).

ცხოვრების რომელ ეტაპზეც არ უნდა ვიმყოფებოდეთ ახლა, ყოველი ჩვენგანი თავის დროზე დაიბადა დედისა და მამისგან, როგორც არ უნდა ჩამოყალიბებულიყო ჩვენი ურთიერთობა მათთან ჩვენი დაბადების შემდეგ. ზოგიერთ ადამიანს არ ჰყავს თავისი საკუთარი ოჯახი, გარდა იმისა, რომელშიც გაიზარდა და ტკბება თავისი ძმების, დებისა და სხვა ნათესავების საზოგადოებით.

როგორიც არ უნდა იყოს ჩვენი მდგომარეობა, ცხოვრების რომელ ეტაპზეც არ უნდა ვიმყოფებოდეთ, იგავების წიგნი შეიცავს მრავალ დარიგებას, ტექსტებს, თემებსა და და ბრძნულ გამონათქვამებს ჩვენთვის. მასში ოჯახურ ურთიერთობებზეც არის ლაპარაკი. იგავების წიგნი, არსებითად, წარმოადგენს ოჯახურ საბუთს, რომელშიც მშობელი თავის შვილს ღვთისმოშიში ცხოვრების საიდუმლოს უზიარებს. მსგავსად მშობლის წერილისა შვილისთვის, რომელიც წავიდა სასწავლებლად, დაიწყო ცალკე ცხოვრება ან სხვა ქალაქში მოეწყო სამუშაოდ, იგავების წიგნიც შეიცავს მამობრივ დარიგებას ძისთვის: “ისმინე, შვილო ჩემო, მამაშენის დარიგება და დედაშენის სწავლებას ნუ მიატოვებ” (იგავ. 1:8). მეორე რჯულის წიგნი მშობლებს მოუწოდებს დაარიგონ მომდევნო თაობა. იგავების წიგნი ზუსტად ამ ფუნქციას ასრულებს. მიწიერი მამის სიტყვებში გვესმის ზეციერი მამის ხმა, რომელიც სწავლისკენ მოგვიწოდებს.