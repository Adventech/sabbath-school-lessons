---
title:  მეგობრობა
date:  20/06/2019
---

**როცა ბიბლიურ ტექსტებს სტუმართმოყვარეობის შესახებ ადარებთ ზოგიერთი ბიბლიური გმირების ოჯახური ცხოვრებიდან რეალურ შემთხვევებს (იხ. ეს. 58:6,7,10-12; რომ. 12:13; 1პეტრ. 4:9), ჩამოთვალეთ, რაში გამოიხატა სტუმართმოყვარეობა, რის შესახებაც საუბარი მიდის მოცემულ ნაწყვეტებში.**

`აბრაამი და სარა (დაბ. 18:1-8)`

`რებეკა და მისი ოჯახი (დაბ. 24:15-20; 31-33)`

`ზაქე (ლუკ. 19:1-9)`

როცა გამოვხატავთ სტუმართმოყვარეობას, ამით შეგვიძლია აღვავსოთ სხვა ადამიანის ძირითადი საჭიროებები: დასვენების, საკვებისა თუ მეგობრობის. ეს არის უანგარო სიყვარულის აშკარა გამოხატულება. იესო სტუმართმოყვარეობას ანიჭებს ღვთისმეტყველურ მნიშვნელობას, როცა ამბობს, რომ მშიერი უნდა დაპურდეს და მწყურვალი დარწყულდეს - ეს ის მსახურებაა, რომელსაც მისთვის ვასრულებთ (იხ. მათ. 25:34-40). შესაძლებელია სახლის გამოყენება მსახურებისთვის, თუკი დავპატიჟებთ მეზობელს ვახშამზე და გამოვხატავთ გულწრფელ სტუმართმოყვარეობას, როცა თქვენს სახლში დროებით დაბინავდება ადამიანი, ვისაც საკუთარ ოჯახში სასტიკად ექცევიან. ეს ეხება როგორც უბრალო მეგობრულ ურთიერთობას, ასევე შემოთავაზებას ვინმესთვის ლოცვაზე და ბიბლიის შესასწავლად გაკვეთილების ჩატარებასაც. ნამდვილი სტუმართმოყვარეობა მოდის იმ ადამიანთა გულებიდან, ვისაც ღვთის სიყვარულთან შეხებისას, თავის მხრივ, სურს გამოხატოს სიყვარული არა მხოლოდ სიტყვებით, არამედ საქმეებითაც.

ზოგი ოჯახი ჩივის, რომ არ აქვს საშუალება სტუმრის დასახვედრად, არ აქვს დრო თუ ძალები. სხვანი თავს გრძნობენ უხერხულად და არადამაჯერებლად მორწმუნეებთან ურთიერთობაში. ზოგს უნდა, რომ თავი აარიდოს სირთულეებს, რომლებიც წარმოიქმნება სხვისი პრობლემების მოგვარებისას. ზოგიერთი თანამედროვე ოჯახი ერთმანეთისგან ვერ განასხვავებს ჭეშმარიტ სტუმართმოყვარეობასა და სტუმრების გართობას. 

`როგორ ასახავს თქვენი საოჯახო ცხოვრება თქვენს საკუთარ სულიერ მდგომარეობას? `