---
title:  ვსწავლობთ მეფის შეცდომებზე
date:  16/06/2019
---

`წაიკითხეთ იეხიზკიაჰუს განკურნებისა და ბაბილონელი ელჩების სტუმრობის ისტორია. იხ. 2ნეშტ. 32:25,31; ეს. 38; 39.`

წმიდა წერილი მიუთითებს იმაზე, რომ ბაბილონის მეფის ელჩები დაინტერესებულნი იყვნენ მეფე იეხიზკიაჰუს სასწაულებრივი განკურნებით, მაგრამ იგი დადუმდა ამის შესახებ. მან ყურადღება არ მიაქცია საკითხს, რომელსაც შეეძლო გაეხსნა ცნობისმოყვარე მოგვების გულები ჭეშმარიტი ღმერთის გასაცნობად. საოცარია კონტრასტი განკურნებასთან დაკავშირებით, როდესაც 38-ე თავში იგი მადლიერია და 39-ე თავში დუმს ამ ფაქტზე. 

_“მიუშვა იგი ღმერთმა, რომ გამოეცადა”_. ეს სახელმწიფო ვიზიტი წარმოადგენდა მეტად მნიშვნელოვან მოვლენას, მაგრამ იეხიზკიაჰუმ არ მიანიჭა ამას სათანადო მნიშვნელობა და არ უცდია მოეძებნა ღვთის ხელმძღვანელობა ლოცვაში წინასწარმეტყველისა თუ მღვდლის მეშვეობით. და ღმერთიც არ ჩაერია. მეფეს არ უკითხავს რჩევა საზოგადოებისთვის და სულიერი მოძღვრებისთვის იმ საკითხებში, რომლებიც ეხებოდა ღვთის ჩანაფიქრს როგორც  საკუთარი, ისე ღვთის ხალხის ცხოვრების შესახებ და მხოლოდ თავის გონებას ენდობოდა. შესაძლებელია, 2ნეშტ. 32:31-ის ავტორი განზრახ გვიჩვენებს, თუ რაოდენ თავდაჯერებული შეიძლება გახდეს ადამიანი და რამდენად ადვილად შეუძლია უგულებელყოს ღვთის კურთხევები, რომლებსაც იღებს როგორც რაღაც თავისთავადს. 

`ქვემოთ მოცემულია საოჯახო ცხოვრებაში ერთგულების რამდენიმე მაგალითი, რომელთა მიღებაც შესაძლებელია იეხიზკიაჰუს გამოცდილებიდან. კიდევ რა შეგვიძლია ვისწავლოთ მისი გამოცდილებიდან?`

ქრისტიანთა სახლების ყოველი მონახულება ადამიანებისთვის არის საშუალება, რომ შეხვდნენ ქრისტეს მიმდევრებს. შესაძლებელია, არც თუ ისე ბევრი მოსაუბრე იქნება გახსნილი სულიერ საკითხებზე მსჯელობისათვის. ქრისტიანები უნდა პოულობდნენ დელიკატურ საშუალებებს და შესაბამის მიდგომებს ღვთის უწყების გასაზიარებლად.

არ არის მიზანშეწონილი დაიქადნოთ თქვენი მატერიალური ან მიღწევებით, თუმცა ადამიანებმა შეიძლება ეს  კიდეც მიიღონ, როგორც ღვთის კურთხევა. ქრისტიანები მოწოდებულნი არიან “აუწყონ მის შესახებ ვინც სიბნელიდან თავისი საკვირველი ნათლისკენ გამოიხმო” (1პეტრ. 2:9). ან გამოიყენეთ ხიზკიაჰუს გამოცდილება როგორც სიმბოლო: ვკვდებოდით, მაგრამ ქრისტემ განგვკურნა; ცოდვაში დავიღუპეთ, მაგრამ ქრისტემ აღგვადგინა და ახლა მისი ზეციური სამეფოს წევრები ვართ (იხ. ეფეს. 2:4-6).

`როგორ შეგიძლიათ გამოიყენოთ თქვენი სახლი, რათა დაამოწმოთ ქრისტეს შესახებ? რამდენად გულღიად შეგიძლიათ გაუზიაროთ თქვენს სტუმრებს ქრისტეში თქვენი რწმენის შესახებ?`