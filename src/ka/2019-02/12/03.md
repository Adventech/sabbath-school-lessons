---
title:  ოჯახი უპირველეს ყოვლისა
date:  17/06/2019
---

ადამიანები რწმენის შესახებ უპირველეს ყოვლისა ოჯახის წევრებს უყვებიან. არ არსებობს ამაზე უფრო მნიშვნელოვანი მისია.

`რა დასკვნების გამოტანა შეგვიძლია იოან. 1:40-42-დან იმასთან დაკავშირებით, რომ აუცილებელია მოვუყვეთ ახლობლებს საკუთარი რწმენის შესახებ? აგრეთვე იხ. რჯლ. 6:6, 7; რუთ. 1:14-18.`

_შთაგონებული ისტორია._ ანდრია არ შემოიფარგლება მხოლოდ მოყოლით, იგი ახვედრებს თავის ძმას სიმონსა და ქრისტეს. შთამაგონებლად მოუყვეთ ახლობლებს იესოს შესახებ და გააცნო ისინი ქრისტეს, როგორც რეალურ პიროვნებას - აი, ახლობლებისთვის ქადაგების ერთ-ერთი მარტივი გზა. ანდრიამ იესოს გააცნო თავისი ძმა და გვერდზე გადგა. შემდეგ იესომ და პეტრემ თავად ააწყეს თავიანთი ურთიერთობა.

_ბავშვების დახმარება რწმენის განმტკიცებაში._ ოჯახში ხშირად უგულებელყოფენ ბავშვების შესაძლებლობებს, აღიქვან სახარება. მშობლები შეცდომით ვარაუდობენ, რომ ბავშვები უბრალოდ შეიწოვენ სულიერებას ოჯახში. ეს ყოველთვის ასე არ არის. მიუხედავად იმისა, რომ ღვთის ოჯახის უმცროსი წევრები სწავლობენ მაგალითებზე, რომლებსაც ხედავენ, ამის გარდა მათ კიდევ სჭირდებათ ინდივიდუალური ყურადღება იმაშიც, რომ პირადად გააცნონ ქრისტე. მეორე რჯულის მეექვსე თავში ნათქვამია, რომ აუცილებელია ყურადღება გავამახვილოთ რელიგიური განათლების ყველაზე ეფექტურ მეთოდებზე. ბავშვებში აუცილებლად უნდა განვითარდეს რეგულარული სულიერი ცხოვრების ჩვევები და ღვთის თაყვანისცემის ჩვეულება ოჯახურ ღვთისმსახურებებზე. აუცილებელია, რომ ბავშვები და ახალგაზრდები ამას უძღვნიდნენ დროს და სერიოზულ ძალისხმევას მიმართავდნენ. 

`რა შეგვიძლია ვისწავლოთ ნაყომისგან სახარების გავრცელების კუთხით? რუთ. 1:8-12.`

რუთი იყო მოწმე იმისა, თუ როგორ იტანდა ნაყომი თავისი ცხოვრების ურთულეს პერიოდს. ნაყომი მტკიცედ აცხადებდა, რომ რძლები დაბრუნებულიყვნენ თავიანთ მშობლიურ სახლში, როცა თავად იმყოფებოდა დეპრესიაში, განრისხებული და ღმერთზე განაწყებეული იყო ყველა თავისი უბედურების გამო (იხ. რუთ. 1:15, 20, 21). რუთის სახით ვპოულობთ ყველაზე დამაჯერებელ მოწმობას იმისა, თუ როგორ შეიძლება მთლიანად მიუძღვნან ახალგაზრდა ადამიანებმა საკუთარი თავი სრულყოფილ ღმერთს მაშინაც კი, როცა მის შესახებ გაიგეს არასრულყოფილი მშობლების წყალობით.

`როგორ გეხმარებათ იმის გაცნობიერება, რომ ოჯახი წარმოადგენს მნიშვნელოვან მისიონერულ ველს, ზეგავლენა იქონიოს თქვენს ურთიერთობებზე მათ მიმართ, ვინც ცხოვრობს თქვენთან ერთად? იმსჯელეთ მთელმა ოჯახმა და შეადგინეთ სია იმისა, თუ რისი გაკეთება შეუძლია თქვენს ოჯახს ურწმუნო ნათესავებისათვის.`