---
title:  სიმშვიდე, რომელიც იმარჯვებს
date:  18/06/2019
---

`რა დარიგებებს შეიცავს ახალი აღთქმა ოჯახებისთვის, რომლებშიც ერთ-ერთი მეუღლე არ იზიარებს მეორის რელიგიურ მრწამსს? იხ. 1კორ. 7:12-15; 1 პეტრ. 3:1, 2.`

_კურთხეული შესაძლებლობა, რომ იყო ქმარი-ქრისტიანი._ კორინთელთა მიმართ პირველ წერილში პავლე პასუხობს ახალმოქცეულთა შეკითხვას, რომ ხომ არ შეურაცხყოფს ღმერთს არამორწმუნესთან ქორწინება და ხომ არ ბილწავს იგი ქრისტიან ქმარსა და მის შვილებს. ამ შეკითხვაზე პავლე უარყოფით პასუხს სცემს. სიტუაციაში, როცა მხოლოდ ერთმა მეუღლემ მიიღო ქრისტიანობა, აუცილებელია ძველებურად წმიდად მოვეპყრათ ქორწინებას და არ შევწყვიტოთ ნორმალური ოჯახური ურთიერთობები. ქრისტიანი მეუღლე განწმედს თავის ცხოვრების თანამგზავრს, ასევე შვილებს. სიტყვა “განწმედს” იმ კუთხით უნდა გავიგოთ, რომ ურწმუნო მეუღლეს საშუალება აქვს შეეხოს მადლის კურთხევებს ქრისტიანთან ცხოვრების გამო.

როგორი მტკივნეულიც არ უნდა იყოს აღიარება, მაგრამ ურწმუნო მეუღლეს შეუძლია მიიღოს განქორწინების გადაწყვეტილება. მიუხედავად სერიოზული შედეგებისა, მოწყალე ღმერთი, რომელიც პატივს სცემს ადამიანის თავისუფალ არჩევანს, ამბობს: ნებას დავრთავ მას, ეს გააკეთოს. მორწმუნეები ამ შემთხვევაში თავისუფალნი არიან (იხ. 1 კორ. 7:15).

_მოწოდებულნი მშვიდობიანი ცხოვრებისთვის._ ღვთის სიტყვა არაორაზროვნად გვირჩევს ვეცადოთ, ვიცხოვროთ ისე, რომ ოჯახში მეფობდეს ქრისტეს მშვიდობა, მიუხედავად სირთულეებისა, რომლებიც გამოწვეულია სხვადასხვა რელიგიური თვალსაზრისის გამო. ყოველთვის რჩება იმედი, შევინარჩუნოთ ბედნიერი ქორწინება, მიუხედავად სირთულეებისა, საშუალება მიეცით სახარებას გაიმარჯვოს, აჩუქეთ სულიერი სიმშვიდე მეუღლეს, რომელთანაც ხართ “ერთი ხორცი” მაშინაც კი, როცა იგი არ იზიარებს თქვენს მრწამსს.

`რით იზღუდება ქრისტიანი მეუღლის პასუხისმგებლობა ურწმუნო პარტნიორის მიმართ ურთიერთობაში?`

სიყვარული და კეთილმოსურნეობა, უცვლელი ერთგულება, თავმდაბალი მსახურება და ძალდაუტანებელი მოწმობა მორწმუნის მხრიდან უზრუნველყოფს დიდ ალბათობას იმისა, რომ ურწმუნო მეუღლე მიიღებს ქრისტიანობას. ქრისტიანულ ქორწინებაში მორჩილება ფესვს იდგამს იესოს წინაშე მოწიწებაში (შეად. ეფეს. 5:21). მაგრამ, როცა ურწმუნო მეუღლესთან მიმართებაში გამოხატავთ ქრისტიანულ მორჩილებას, არ დაარღვიოთ ქრისტეს ერთგულება. ღმერთის წინაშე ერთგულების დაცვა არ ავალდებულებს ადამიანს დაიტანჯოს ურწმუნო მეუღლის მხრიდან შეურაცხყოფების გამო.

`არიან თუ არა თქვენს ეკლესიაში ისეთები, ვინც აღმოჩენილა მსგავს სიტუაციაში? როგორ შეგიძლიათ დაეხმაროთ მათ პრაქტიკულად?`