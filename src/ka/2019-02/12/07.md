---
title:  შემდგომი გამოკვლევისათვის
date:  21/06/2019
---

ელენ უაითი. ქრისტიანული სახლი, თავები: “უმძლავრესი ქრისტიანული დამოწმება”, გვ. 35-39; “ცხოვრების ურწმუნო თანამგზავრთან დამოკიდებულება”, გვ. 348-352; განკურნების მსახურება, თავი “ოჯახის მსახურება”, გვ. 349-355; წინასწარმეტყველები და მეფეები, თავი “ბაბილონელი ელჩები”, გვ. 340-348.

_ოჯახის ძალა სახარების ქადაგებაშია._ “ჭეშმარიტი ქრისტიანული სახლის ზეგავლენა გაცილებით უფრო ქმედითია ადამიანთა გულისა და ცხოვრებისთვის, ვიდრე ნებისმიერი ქადაგება.

ჩვენი ზეგავლენის სფერო შეიძლება გვეჩვენებოდეს ვიწროდ, ჩვენი უნარები - მცირედ, ჩვენი შესაძლებლობები - შეზღუდულად, ჩვენი ცოდნა - არასაკმარისად, მაგრამ ჩვენს წინაშე იხსნება საოცარი შესაძლებლობები, თუკი რწმენით გამოვიყენებთ ყოველივე ფასეულს, რაც არის ჩვენს ოჯახში” (ე. უაითი. განკურნების მსახურება, გვ. 352, 355).

**კითხვები მსჯელობისათვის:**

`1.	დაინტერესდით, არის თუ არა ვინმე თქვენს ჯგუფში ისეთი, რომელმაც ღმერთი მიიღო რომელიმე ოჯახის წყალობით? იმსჯელეთ, რამ მოახდინა მათზე ასეთი ძლიერი შთაბეჭდილება. რა შეგვიძლია ვისწავლოთ ამ მაგალითით?`

`2.	როგორ შეგიძლიათ ემსახუროთ პრაქტიკულად თქვენ და თქვენი ჯგუფი ოჯახს, სადაც ერთ-ერთი მეუღლე ურწმუნოა?`

`3.	ისაუბრეთ იმ წნეხის შესახებ, რომელსაც ახდენს ქრისტიანზე ოჯახი, რომელშიც ერთ-ერთი მეუღლე ურწმუნოა. როგორ შეიძლება ვლინდებოდეს იგი? ეცადეთ, შექმნილ სიტუაციაში იპოვოთ შესაძლებელი გადაწყვეტილებები.`

`4.	ქრისტიანი თავისი პირადი ცხოვრებით მოწმობს ბავშვების, ურწმუნო მეუღლის, ნათესავებისა და სტუმრების წინაშე. თუმცა ყოველთვის არ გვაქვს საშუალება, რომ სასურველი რაოდენობით გავუზიაროთ ჩვენი რწმენა და ამ მოწმობას ყოველთვის არ მიჰყავს ნათესავები და სტუმრები ღვთის მოქცევისკენ, ოჯახის არასრულყოფილი წევრები ცდილობენ მიუთითონ გზა სრულყოფილი მხსნელისკენ. მხსნელის სახელით გამოვლენილი გულუხვი სტუმართმოყვარეობის წყალობით, ისინი მადლის სამეფოში იწვევენ ყველას, ვისაც ხვდებიან ცხოვრების გზაზე. დაფიქრდით, რა ზეგავლენას ახდენს თქვენი ოჯახი მათზე, ვინც სახლში გესტუმრებათ მოსანახულებლად. როგორ შეგიძლიათ აქციოთ თქვენი სახლი საუკეთესო ადგილად თქვენი რწმენის დამოწმებისთვის? `