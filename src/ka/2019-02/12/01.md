---
title:  “რა იხილეს მათ შენს სახლში?”
date:  15/06/2019
---

### გამოსაკვლევად შემოთავაზებული ბიბლიური მუხლები: 
ეს. 38; 39; 1კორ. 7:12-15; 1პეტრ. 3:1,2; ებრ. 6:12; 13:7; 3იოან. 11; ეს. 58:6,7,10,12.

> <p>სამახსოვრო მუხლი:</p>
> “თქვენ კი რჩეული მოდგმა ხართ, სამეფო სამღვდელოება, წმიდა ერი, წილხვედრილი ხალხი, რათა გამოაცხადოთ მისი სათნოებანი, ვინც სიბნელიდან თავისი საკვირველი ნათლისკენ გამოგიხმოთ” (1პეტრ. 2:9).

შესაძლოა, მიაღწიეთ ცხოვრების ისეთ ეტაპს, როცა თქვენს ცხოვრებაში უფლის წყალობით ყველაფერი წარმატებით ეწყობა - სამუშაო, ოჯახური ურთიერთობები, ჯანმრთელობა და ფინანსები. ან პირიქით, თქვენი ოჯახი ახლა განიცდის ტკივილსა და ქაოსს. როგორც არ უნდა იყოს ეს, როგორ უპასუხებდით შეკითხვაზე, რომელიც წინასწარმეტყველმა ესაიამ დაუსვა მეფე ხიზკიაჰუს ბაბილონელი ელჩების წასვლის შემდეგ: “რა ნახეს მათ შენს სახლში?” (ეს. 39:4).

რას ხედავენ ადამიანები ჩვენს სახლში? რას ხედავენ ზეციური ანგელოზები? რა ატმოსფეროთია სავსე ჩვენი საცხოვრებელი? იგრძნობენ თუ არა ისინი ლოცვის კეთილსურნელებას? რით არის აღსავსე ჩვენი სახლი - სიკეთით, გულუხვობითა და სიყვარულით თუ წინააღმდეგობით, ტკივილითა და გაუგებრობით? შეამჩნევს თუ არა სტუმარი ჩვენს სახლში იესოს თანდასწრებას?

ეს მნიშვნელოვანი შეკითხვები ყველამ უნდა დაუსვას საკუთარ თავს. ამ კვირის განმავლობაში განვიხილავთ, თუ როგორ უნდა მოვაწყოთ ოჯახური ცხოვრება ისე, რომ, მიუხედავად გარდაუვალი სტრესებისა და სირთულეებისა, ჩვენმა ოჯახებმა შეძლონ, აირეკლონ ღვთის დიდება.

