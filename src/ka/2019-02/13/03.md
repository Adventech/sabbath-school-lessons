---
title:  ოჯახის კვლავ გაერთიანება
date:  24/06/2019
---

ისრაელიანთა შორის ბაყალის კულტის ჩასახვამ, რომელიც განახორციელა მეფე ახაბის ცოლმა ციდონელმა იზებელმა, დააჩქარა ერის მორალური დეგრადაცია. ღვთის სწავლება მეუღლეების, ოჯახისა და სქესობრივი ურთიერთობების სიწმიდის შესახებ განიდევნა სისხლთა აღრევის, პროსტიტუციისა და სხვა სექსუალური ბილწი პრაქტიკით ღვთის ერს შორის. და ამ დროს ბრძოლის ველზე თაყვანისცემის საკითხით გამოვიდა ელია, ვისი სახელიც ნიშნავდა “იაჰვე ჩემი ღმერთია”, რითაც ბრალდებას უყენებდა ბაყალის თაყვანისმცემლებს. 

`როგორ გააბათილა ელიამ წარმართული ცრურწმენები და ახალი სიცოცხლე შემოიტანა ოჯახში? იხ. 3მეფ. 16:29-17:24; შეად. ლუკ. 4:25, 26.`

ელია არასასურველ პიროვნებად იქცა ქვეყანაში მას შემდეგ, რაც წარმოთქვა გვალვის წყევლა. ღმერთმა თავი შეაფარებინა ყველაზე მოულოდნელ ადგილას - ციდონის ცარფათში ქვრივი ქალის სახლში, რომელიც ახლოს იყო იზებელის მშობლიურ ქალაქთან. ელიამ ქვრივს მოუწყო ერთ-ერთი არასასიამოვნო განსაცდელი. იგი სთხოვს მას, გამოიყენოს ბოლო შეშა, ზეთისა და ფქვილის ნარჩენები იმისთვის, რომ გამოკვებოს იგი, ხოლო თავისი მომავალი ღმერთს მიანდოს. ქვრივის რწმენა ლეგენდარული გახდა. მოგვიანებით თავად იესომ შეაქო იგი (იხ. ლუკ. 4:26). სასწაული, რომელიც გამოიხატებოდა ზეთისა და ფქვილის გამოულეველი რაოდენობით ქოთანში, დაეხმარა ქალს უკეთ გაეცნო იაჰვეს ხასიათი. მოგვიანებით მისი ერთადერთი ვაჟიშვილი ავად ხდება და კვდება. მან თავისი გულისტკივილი ელიას წინაშე გამოხატა, რითაც ასახა იმ ადგილებში გავრცელებული რელიგიური თვალსაზრისი. ზუსტად ეს დამახინჯებული რელიგია, რომელიც ემუქრებოდა ისრაელს, მოითხოვდა მშობლების ცოდვების გამო შვილების მსხვერპლად შეწირვას (იხ. 3მეფ. 17:18; შეად. იერ. 19:5; მიქ. 6:7).

`როგორ იმოქმედა შვილის გაცოცხლებამ და ოჯახის კვლავ გაერთიანებამ ციდონელი ქვრივის სულიერ მდგომარეობაზე? იხ. 3მეფ. 17:24. რა შეგვიძლია ვისწავლოთ მისი სიტყვებიდან?`

დედის რეაქცია გვიჩვენებს ელიას უწყების ზეგავლენას. ღმერთისა და მისი სიტყვის რწმენა იზრდება გულში, როცა სიცოცხლე აღდგა და ოჯახი გაერთიანდა. დღეს მრავალი, ვინც განსაკუთრებულ ყურადღებას უთმობს მხოლოდ დოქტრინებს, სულიერად თბილი რჩება. მაგრამ როცა ღვთის სიტყვის ჭეშმარიტებებს პირადად განვიცდით და იგი განახლდება ოჯახურ ურთიერთობაში, გულში რწმენა სულ უფრო და უფრო მტკიცდება.

`ჯერ კიდევ რომელ ოჯახურ გაერთიანებას ელით? ღვთის რომელი დაპირებები გაძლევენ ამ გაერთიანების იმედს?`