---
title:  გულთა მოქცევა იორდანეს მახლობლად
date:  26/06/2019
---

გაბრიელის წინასწარმეტყველების (იხ. ლუკ. 1:17) და იესო ქრისტეს მტკიცებულების თანახმად (იხ. მათ. 11:14; 17:12, 13), მახარობლები დარწმუნებულები არიან, რომ იოანე ნათლისმცემელი იყო “გამოგზავნილი”, რომელსაც გზა უნდა მოემზადებინა უფლისთვის (იხ. მათ. 11:10; მარკ. 1:2; ლუკ. 7:27; შეად. მალ. 3:1).

`ყურადღება მიაქციეთ იოანეს უწყების ძირითად ასპექტებს. როგორ ემსახურებოდა მისი უწყება “გულთა მოქცევას”? იხ. მათ. 3:2,8; 14:4; მარკ. 1:4; ლუკ. 3:3,8,9,11,13,14.`

მსგავსად მიწათმოქმედისა, რომელიც ხნავს დაუმუშავებელ ნიადაგს, რათა დასათესად მოამზადოს, იოანეც განიკითხავდა ცოდვას და ცოდვილებს მოუწოდებდა მონანიებისაკენ. ჩვენი ადამიანური ბუნება ისეთია, რომ გულის გამოკვლევის გარეშე, ჩვენი ჭეშმარიტი მდგომარეობის გაცნობიერების გარეშე ვერ ვგრძნობთ უკეთესობისკენ სწრაფვის საჭიროებას. იოანეს უწყებამ ადამიანები ღვთის წმიდა მოთხოვნებისკენ მიმართა, ადამიანებს შეახსენა, რომ სჭირდებათ მისი უცოდველი სიმართლე. ჭეშმარიტი მონანიება ყოველთვის აღინიშნება მორჩილებით და იმით, რომ ადამიანი ეძებს ღვთის დახმარებას, რათა შეცვალოს საკუთარი თავი. იოანემ აჩვენა ზედაპირულობა, ეგოიზმი და პირფერობა იმ ადამიანებისა, რომლებიც აბრაამს უწოდებდნენ თავიანთ მამას და ცდილობდა, გაეცხადებინა მათი მამების რწმენის უფრო ღრმა მნიშვნელობა.

`როგორ მოუმზადა გზა იოანე ნათლისმცემელმა თავისი უწყებით იესოს? იხ. იოან. 1:35-37; 3:27-30.`

იოანეს ეჩვენა, რომ იესო იყო ღვთის კრავი. იესოს ასე წარმოდგენით (იხ. იოან. 1:29, 36), იგი პირდაპირ აქცევდა ხალხს ღვთისკენ. ანდრიამ და იოანე ნათლისმცემლის კიდევ ერთმა მოწაფემ - იოანემ (რომელმაც დაწერა სახარება და აღწერა ქრისტეს ნათლობის დღე), მიატოვეს იგი და გახდნენ იესოს პირველი მოწაფეები. ელიას უწყება არა მხოლოდ მიგვითითებს მონანიების საჭიროებაზე, არამედ მასზეც, ვინც გვიხსნის ცოდვისგან. ეს არის მხსნელის შესახებ ის დიდებული უწყება, რომელიც პირადად აცნობს ადამიანებს მას.

`როგორ ფიქრობთ, იოანე ნათლისმცემელი რომ მოსულიყო თქვენს სახლში, რას გეტყოდათ?`