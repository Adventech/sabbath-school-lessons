---
title:  წინასწარმეტყველება გულების ღვთისკენ მოქცევის შესახებ
date:  23/06/2019
---

`შეადარეთ ელიას მოსვლის წინასწარმეტყველება ახალაღთქმისეულ ტექსტებს, რომლებიც ეყრდნობიან ამ მოვლენას. მალ. 3:23, 24; მათ. 11:14, 15; 17:10; მარკ. 6:15; ლუკ. 1:17.`

მალაქიას დღეებში ღმერთი თავის ერს მიმართავდა სიტყვებით: “მოიქეცით ჩემსკენ და მეც მოვიქცევი თქვენსკენ”. პასუხად ხალხმა მედიდურად მიმართა: “რისთვის მოვიქცეთ?” (მალ. 3:7). გულდაწყვეტილმა წინასწარმეტყველმა წარმოთქვა, რომ გამოსაფხიზლებლად კიდევ ერთი შანსი. მალაქიამ შეახსენა ელია წინასწარმეტყველის მიერ დაწყებული რეფორმაცია, რისი შედეგიც ადამიანთა გულების ღვთისკენ მოქცევა იყო (იხ. 3მეფ. 18:37), და იწინასწარმეტყველა ელიას კიდევ ერთი მოსვლა, რისი მიზანიც იქნებოდა “დააბრუნებს მამების გულს შვილების გულთან და შვილების გულს მამების გულთან” (მალ. 3:24).

ებრაული ტრადიციის თანახმად, ელია პირადად მოვა როგორც მესიის წინამორბედი (შეად. მათ. 17:10; მარკ. 6:15). მაგრამ ახალი აღთქმა იოანე ნათლისმცემლის მოსვლას განიხილავს როგორც ამ წინასწარმეტყველების აღსრულებას (იხ. მათ. 11:14,15; ლუკ. 1:17).

`თქვენი აზრით, რას ნიშნავს გამონათქვამი “დააბრუნებს (მოაქცევს) გულებს”?`

ამ ფრაზასთან დაკავშირებით შესაძლებელია რამდენიმე განმარტება: 1. იგი მიუთითებს ღმერთსა და ისრაელს შორის შერიგებაზე. ღმერთი როგორც მამა (იხ. ეს. 63:16) “არ მრისხანებს სამუდამოდ” თავის შვილებზე (იხ. მიქ. 7:18,19), არამედ მოუწოდებს მოიქცნენ მისკენ (იხ. ეს. 44:22; მალ. 3:7). 2. ეს ფრაზა მიუთითებს შთამომავლობის შეერთებას თავიანთ მორწმუნე წინაპრებთან აღთქმის განახლებით. ღვთის ერისთვის წინასწარმეტყველური მოწოდება, რომ  გაჰყვნენ პატრიარქების რწმენას, მრავალჯერ ჟღერდა ძველ აღთქმაში. აღთქმულ მიწაზე ყოფნა პირდაპირ კავშირში იყო აღთქმის ერთგულებასთან (იხ. რჯლ. 4:29-31). 3. გულთა მოქცევა გულისხმობს ოჯახური ურთიერთობების აღდგენასა და განახლებას. მშობლებსა და შვილებს შორის ურთიერთობაზეა დამოკიდებული უფლება მიწის მემკვიდრეობასა და ღვთის კურთხევებზე (იხ. იგავ. 2:21).


`რა კავშირია ღმერთთან ურთიერთობის აღდგენასა და ჩვენს ოჯახებში ურთიერთობების აღდგენას შორის? რატომ უნდა უსწრებდეს პირველი მეორეს?`