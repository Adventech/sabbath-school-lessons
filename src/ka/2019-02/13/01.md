---
title:  ბოლო ჟამს გულების შემობრუნება
date:  22/06/2019
---

### გამოსაკვლევად შემოთავაზებული ბიბლიური მუხლები: 
მალ. 3:23, 24; მათ. 11:14, 15; 17:10; 3მეფ. 16:29-17:24; 3მეფ. 18:20-45; მათ. 3:2.

> <p>სამახსოვრო მუხლი: </p>
> “აჰა, მოგივლენთ ელია წინასწარმეტყველს უფლის დიდი და საშინელი დღის დადგომამდე. ის დააბრუნებს მამების გულს შვილების გულთან და შვილების გულს მამების გულთან, რომ ჩემი მოსვლისას არ შევმუსრო ქვეყანა შეჩვენებით” (მალ. 3:23, 24). 

ჩვენ ცხოვრებას ეტაპობრივად გავდივართ. ზოგი ეტაპი კარგად ჩაივლის, სხვა - არა. ზოგი ოჯახი უძლებს დარტყმებს და ინარჩუნებს ერთიანობას, სხვები ინგრევა.

როგორიც არ უნდა იყოს ჩვენი პირადი თუ ოჯახის მდგომარეობა ცხოვრების გარკვეულ ეტაპზე, შეგვიძლია და უნდა ვიცხოვროთ კიდეც ღვთის დაპირებებით, დავეყრდნოთ მათ მთელი გულითა და სულით. ბოლოს და ბოლოს, ეს ჩვენი ერთადერთი იმედია. ერთადერთი მაგრამ რა საოცარი! ღვთის სიტყვა აღსავსეა დაპირებებით, რომელთაც შეგვიძლია მუდამ დავეყრდნოთ ჩვენც, ჩვენი ახლობლებიც და ჩვენი ეკლესიაც, ცხოვრების რომელ სეზონსაც არ უნდა გავდიოდეთ.

კვარტლის ბოლო კვირას განვიხილავთ ზოგიერთ ბიბლიურ ისტორიას, დაპირებასა და განსხვავებულ გამოცდილებებს. ვეცდებით მივიღოთ გაკვეთილები, რა მდგომარეობაშიც არ უნდა ვიმყოფებოდეთ. სირთულეები, შიშები და შფოთი თან გვდევს მთელი ცხოვრების განმავლობაში. საბედნიეროდ, ვეთაყვანებით ღმერთს, რომელმაც არა მხოლოდ იცის ყველაფერი, რაც გვემართება, არამედ აკონტროლებს კიდეც ამას.