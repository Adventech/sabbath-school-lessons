---
title:  გულების მოქცევა სამსხვერპლოსთან
date:  25/06/2019
---

`წაიკითხეთ 3მეფ. 18:20-45. ქვემოთ გადმოეცით ამ ნაწყვეტის მოკლე შინაარსი. მიუხედავად იმისა, რომ კონტექსტი სრულიად განსხვავებულია, როგორ შეგვიძლია გამოვიყენოთ მასში ჩამოყალიბებული პრინციპები ჩვენს ოჯახურ ცხოვრებაში?`

ქარმელის მთაზე ელიას სწყუროდა ხალხის მხრიდან აღთქმის აღდგენა. მას სურდა, რომ ხალხი შემობრუნებულიყო მამების რწმენისკენ. ასეთ მოქცევას მოჰყვებოდა მათი, მათი ოჯახებისა და მთელი ქვეყნის განკურნება.

_საღამოს მსხვერპლის დრო._ მას შემდეგ, რაც წარმართმა ქურუმებმა მთელი დღე ეცადეს და ვერ შეძლეს მსხვერპლის შეწირვა, დადგა ელიას რიგი. ის არ ჩქარობდა. დღის პერიოდზე მითითება აქ არ არის შემთხვევითი, იგი ყურადღებას მიმართავს ღვთის გადარჩენის გეგმაზე, რაც ნაჩვენებია საწმიდარის მსახურებაში (შეად. გამ. 29:41). მოწვევა: “ახლოს მოდით” (3მეფ. 18:30) გვახსენებს მხსნელის მოპატიჟებას ცოდვილის მიმართ (შეად. მათ. 11:28). მშობლები, რომლებიც ხვდებიან თავიანთი შვილების დაუმორჩილებლობას, დარწმუნებულნი არიან, რომ ღმერთს ისინი უყვარს ისევე ძლიერ, როგორც ისრაელიანები უყვარდა. ღმერთი გამუდმებით მუშაობს, რათა ყველა დაუმორჩილებელი თავისკენ მიიზიდოს. 

ელიას ყურადღება იეჰოვას სამსხვერპლოს მიმართ ექვივალენტურია იმისა, როგორც ჩვენს დროში იესო და მისი გადამრჩენი წყალობა განდიდდება ჩვენს ოჯახებში. ოჯახური ღვთისმსახურება არის საშუალება, რომ ვესაუბროთ უფალს ლოცვაში, ასევე მის შესახებ ერთმანეთს ველაპარაკოთ, კვლავ განვიცადოთ უსასყიდლო ხსნის ძღვენი და ვიფიქროთ მის სწავლებაზე.

პასუხი, რომელსაც ელია ითხოვდა, იქნებოდა ნიშანი, რომ ღმერთი კვლავ იღებს მათ. 3მეფ. 18:37-ში ნათქვამია: “რათა გაიგოს ამ ხალხმა… და შეგიძლია უკუმოაქციო მათი გულები”. არ შეგვიძლია მივმართოთ ჩვენი გულები უფლისაკენ, შეგვიძლია მხოლოდ მოვუხმოთ მის წყალობას და ამას უსასყიდლოდ მოგვანიჭებს.

ყველაფრის მშთანთქმელი ცეცხლი გადმოვიდა, მაგრამ არა დამნაშავეებზე, არამედ მსხვერპლზე, რომელიც მიუთითებდა ქრისტეზე, “გახადა ცოდვად ჩვენს გამო, რათა გავხდეთ ღვთის სამართლიანობა მასში” (2კორ. 5:21). ხალხს ბაგეებიდან აღმოხდა მონანიება და განდიდება. იმის გამო, რომ ცრუ ქურუმებმა არ უპასუხეს ღვთის მოწოდებას, სიკვდილით დაისაჯნენ. და გამომაცოცხლებელმა წვიმამ თითქოს აღნიშნა, რომ წყევლა მოეხსნა მიწას.

`რა მდგომარეობაში იმყოფება თქვენი ოჯახური სამსხვერპლო? თუ მას სჭირდება განახლება, როგორ შეგიძლიათ ამის გაკეთება?`