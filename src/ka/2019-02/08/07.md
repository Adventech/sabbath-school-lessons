---
title:  შემდგომი გამოკვლევისათვის
date:  24/05/2019
---

«დრო უნდა გამოყოთ თქვენს შვილებთან სასაუბროდ, მათთან ერთად სალოცავად და არაფერს არ უნდა დართოთ ნება, დაარღვიოს ღმერთთან და თქვენს შვილებთან ურთიერთობის ეს დრო. შეგიძლიათ უთხრათ თქვენს სტუმრებს: “ღმერთმა დამაკისრა ეს საქმე და დრო არ მაქვს ჭორაობისთვის”. უნდა აცნობიერებდეთ, რომ ასრულებთ მარადისობის საქმეს. თქვენს უპირველეს მოვალეობას წარმოადგენენ თქვენი შვილები» (ე. უაითი. ქრისტიანული სახლი. გვ. 266, 267).

“მშობლებო, თქვენ ღირსეული ქცევის პირველი მაგალითი უნდა უჩვენოთ შვილებს მაშინ, როცა ხელში არწევთ მათ. ასწავლეთ დაემორჩილონ თქვენს ნებას. ამის მიღწევა შესაძლებელია, თუკი მტკიცე ხელი გექნებათ და შეუდრეკელობას გამოიჩენთ. მშობელი სრულყოფილად უნდა ფლობდეს საკუთარ თავს და რბილად, მაგრამ, ამავე დროს, მტკიცედ მიმართოს ბავშვის ნება საჭირო მხარეს, სანამ არ ისწავლის თქვენი სურვილების შესრულებას.

მშობლები შვილების აღზრდას ძალიან გვიან იწყებენ. ისინი არ ახშობენ უკმაყოფილებისა და ჭირვეულობის პირველ ამოფრქვევას და ბავშვები ჯიუტები იზრდებიან. რაც უფრო იზრდებიან და ძლიერებიდებიან, მით უფრო მყარი ხდება მათი სიჯიუტე” (ე. უაითი. მოწმობანი ეკლესიისათვის, ტ. 1, გვ. 218).

**კითხვები მსჯელობისათვის:**

`1.	რას ნიშნავს იყო ღვთის “შვილი”? როგორ გავიგოთ ეს სახე და რა სიმშვიდე შეგვიძლია ვპოვოთ ამაში?`

`2.	ერთმა მამამ თავისი შვილების დაბადების შემდეგ თქვა: “შვილების წყალობით გავაცნობიერე ორი მნიშვნელოვანი ღვთისმეტყველური ჭეშმარიტება. პირველი – ნების თავისუფლება; მეორე - ადამიანის ბუნების ცოდვიანობა”. როგორ შეეძლოთ პატარა ბავშვებს გაეხსნათ მისთვის ეს ორი ჭეშმარიტება?`

`3.	რომელია ბავშვის ნების ჩამოყალიბების საუკეთესი პერიოდი? როგორ გავაკეთოთ ეს? როგორ შეგვიძლია ჩამოვუყალიბოთ ჩვენს შვილებს ნებისყოფა ღვთის ჩანაფიქრის შესაბამისად, თუკი თავად მთლიანად არ ვემორჩილებით მის ნებას?`

`4.	დაფიქრდით მარტოხელა მშობლების შესახებ. როგორ შეუძლია თქვენს ეკლესიას დაეხმაროს პრაქტიკულად მათ და მათ შვილებს, რომლებსაც დამოუკიდებლად ზრდიან?`

`5.	როგორ შეგვიძლია დავეხმაროთ მშობლებს, ვისი შვილებიც განუდგნენ რწმენას?`