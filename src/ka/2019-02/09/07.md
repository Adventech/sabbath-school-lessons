---
title:  შემდგომი გამოკვლევისათვის
date:  31/05/2019
---

ბევრმა იზარალა თავისი დამოკიდებულების შედეგად. ისინი იქცნენ თავიანთი სურვილების მონებად და დაკარგეს ფული, სამსახური, ჯანმრთელობა და თავისუფლება. მაგრამ იესო მოვიდა, რათა გავეთავისუფლებინეთ ჩვენი ცოდვებისა და ყველა ჩვენი დამოკიდებულებისგან, ამიტომ “თუ ძე გაგათავისუფლებთ, ნამდვილად თავისუფლები იქნებით” (იოან. 8:36). ასევე იესო დაგვპირდა, რომ მუდამ ჩვენთან იქნება (იხ. მათ. 28:20; ეს. 43:2), ამიტომ არ არის საჭირო მარტოებმა ვიბრძოლოთ. უნდა გვახსოვდეს, რომ ეს არ არის ჩვენი ბრძოლა, არამედ უფლისა (იხ. 1მეფ. 17:47) და იგი გვპირდება მასში გამარჯვებას (იხ. 1პეტრ. 1:3-9). დღეს შეგიძლიათ შეუდგეთ ნებისმიერ დამოკიდებულებაზე გამარჯვების გზას და მიიღოთ სასურველი თავისუფლება - თავისუფლება, რომლის მოცემაც სურს ჩვენთვის ღმერთს. ეს არ ნიშნავს იმას, რომ აღარ მოგიწევთ ბრძოლა და თავს აარიდებთ დაცემას. მაგრამ კარგი უწყება მდგომარეობს იმაში, რომ სანამ თქვენ არ უარყოფთ უფალს, იგი არ უარგყოფთ თქვენ. და არაფერია ცუდი იმაში, რომ საჭიროების შემთხვევაში მივმართოთ პროფესიონალურ დახმარებას. მსგავსად იმისა, როგორც უფალს შეუძლია გამოიყენოს პროფესიონალი მედიკოსი, რათა დაგვეხმაროს გადავჭრათ ჯანმრთელობის პრობლემა, ასევე მას შეუძლია გამოიყენოს პროფესიონალი კონსულტანტი, რათა დაგვეხმაროს დავამარცხოთ დამოკიდებულება.

“როდესაც თავს გვატყდება სირთულეები და განსაცდელი, უნდა ვისწრაფოდეთ ღვთისკენ და რწმენით ველოდოთ დახმარებას იმისგან, ვისაც შეუძლია გადარჩენა და დახსნა. აუცილებლად უნდა ვითხოვდეთ ღვთის კურთხევებს, თუკი გვინდა მათი მიღება. ლოცვა არის აუცილებლობა, მაგრამ ხომ არ უგულებელვყოფთ განდიდებას? განა უფრო მეტად მადლობლები არ უნდა ვიყოთ ყველა სიკეთის მომნიჭებლისა? უნდა განვავითაროთ ჩვენში მადლიერება, უფრო ხშირად დავფიქრდეთ ღვთის აურაცხელ მოწყალებაზე, განვადიდოთ და ვაქოთ მისი წმიდა სახელი მაშინაც კი, როცა განვიცდით ტანჯვას თუ მწუხარებას” (ე. უაითი. რჩეული უწყებები, ტ. 2, გვ. 268).

**კითხვები მსჯელობისათვის:**

`1.	რა მნიშვნელობა აქვს პატიებას ნდობის დაკარგვისა და გაბზარული ურთიერთობების განკურნების პროცესში? იხ. მათ. 6:12-15; 18:21,22. “[სიყვარული] არ განიზრახავს ბოროტს” (1კორ. 13:5).`

`2.	რატომ არის სასარგებლო ღვთის მოწყალებაზე ფიქრი და გახსენება, როცა გავდივართ მწუხარების ან ავადმყოფობის პერიოდს?`

`3.	რა პრაქტიკული საშუალებებით შეუძლია თქვენს ეკლესიას დაეხმაროს ადამიანებს, რომლებიც განიცდიან ამა თუ იმ დანაკარგს? `