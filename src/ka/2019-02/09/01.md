---
title:  დანაკარგების დრო
date:  25/05/2019
---

### გამოსაკვლევად შემოთავაზებული ბიბლიური მუხლები: 
მარკ. 5:22-24, 35-43; 1პეტრ. 5:6,7; დაბ. 37:17-28; ლუკ. 16:13; რომ. 6:16; 1კორ. 15:26.

> <p>სამახსოვრო მუხლი:</p>
> “ახლაც ყველაფერი წაგებად მიმაჩნია ჩემი უფლის იესო ქრისტეს ცოდნის უპირატესობისთვის, რის გამოც უარი ვთქვი ყოველივეზე და ყველაფერს ნაგვად მივიჩნევ, რათა ქრისტე შევიძინო” (ფილიპ. 3:8).

როდესაც ადამმა და ევამ შეჭამეს ნაყოფი სიკეთისა და ბოროტების შეცნობის ხიდან, განიცადეს თავიანთი პირველი დანაკარგი - ზნეობრივი სისუფთავის დანაკარგი. მისი ადგილი თანდათან დაიკავა ეგოიზმმა, მტრობამ, დანაშაულის შეგრძნებამ და ერთმანეთზე ბატონობის სურვილმა.

ცოდვით დაცემის შემდეგ მალე გახდნენ სიცოცხლის პირველი მოსპობის მოწმენი, როცა მიეცათ ცხოველის ტყავი, რათა სიშიშვლე დაეფარათ. პირველმა ადამიანებმა დაკარგეს მისვლის უფლება სიცოცხლის ხესთან, დაკარგეს თავიანთი სრულყოფილი სახლი - ედემის ბაღი, ხოლო წლების შემდეგ დაკარგეს ვაჟიშვილი აბელი, რომელიც საკუთარი ძმის ხელით იქნა მოკლული. ბოლოს და ბოლოს, ერთ-ერთმა მათგანმა დაკარგა მეუღლე, შემდეგ კი საკუთარი სიცოცხლეც. ერთმა არასწორმა გადაწყვეტილებამ ისინი დანაკარგის მთელ ჯაჭვთან მიიყვანა.

დიახ, ყოველი ჩვენგანისთვის, ასე თუ ისე, ნაცნობია დანაკარგის ტკივილი და ყველაზე მეტად მტკივნეულია ოჯახის წევრების - ჩვენთვის ყველაზე ახლობელი და ძვირფასი ადამიანების დაკარგვა.

ამ კვირის განმავლობაში ვაგრძელებთ ოჯახური ცხოვრების თემების შესწავლას და განვიხილავთ დანაკარგის გარდაუვალ პერიოდებს.