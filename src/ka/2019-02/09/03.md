---
title:  ნდობის დაკარგვა
date:  27/05/2019
---

ყველა ვართ ცოდვილები, არასრულფასოვანი ადამიანები, რომლებიც შეიძლება აღვმოჩნდეთ არასაიმედონი და დავაღალატოთ ისინი, ვინც გვენდობა. და რომელ ჩვენგანს არ შეუმჩნევია, როგორ ცდილობენ სხვა ადამიანები, ბოროტად გამოიყენონ ჩვენი ნდობა? ნდობის დაკარგვა ყოველთვის მწარეა, მაგრამ განსაკუთრებით მტკივნეულია, როცა ეს  ოჯახში ხდება.

ხანდახან შეიძლება გვეგონოს, რომ ჩიტი ბდღვნად არ ღირს და უმჯობესია გავეცალოთ. გვეჩვენება, რომ ურთიერთობები არ ღირს იმად, რომ ვცადოთ მათი აღდგენა. რა თქმა უნდა, ეს რთული გასაკეთებელია, თუკი დაგვაღალატა ახლობელმა ადამიანმა, მაგალითად, მეუღლემ. შეგვიძლია ვთქვათ კიდეც, რომ ქორწინების ერთ-ერთი მიზანია გვასწავლოს, თუ როგორ აღვადგინოთ დაკარგული ნდობა.

`როცა ურთიერთობაში დაკარგულია ნდობა, როგორ შეგვიძლია განვკურნოთ და გადავარჩინოთ როგორც ნდობა, ასევე თავად ურთიერთობებიც? იხ. 1პეტრ. 5:6,7; 1იოან. 4:18; იაკ. 5:16; მათ. 6:14,15.`

დაკარგული ნდობის აღდგენა არის გზას, რომელიც ნაბიჯ-ნაბიჯ უნდა გავიაროთ. ეს გზა იწყება დანაკარგის გულწრფელი აღიარებით და ჭეშმარიტების დადგენით, მიუხედავად იმისა, რა მოხდა ან ვინ არის დამნაშავე. 

თუკი დაშორების მიზეზი იყო მრუშობა, განკურნება იწყება იმით, რომ დამნაშავე მხარე აღიარებს ღალატს. ასეთი აღიარება, რომელიც განკურნების პროცესის ნაწილია, მაქსიმალურად სრული უნდა იყოს. შერიგების პროცესში უმცირესი არაგულწრფელობაც კი რომ აღმოჩნდეს, ურთიერთობები  საბოლოოდ დასამარდება.

ნდობის აღსადგენად საჭიროა დრო და მოთმინება. რაც უფრო სერიოზულია დანაშაული, მით მეტი დრო დასჭირდება განკურნებას. ხანდახან მოგეჩვენებათ, რომ წინ დგამთ ერთ ნაბიჯს და ორს - უკან. მაგრამ ბევრმა წყვილმა შეძლო დარღვეული ურთიერთობების აღდგენა და მათი ახალ ხარისხობრივ დონეზე გაყვანა.

`როგორ შეგიძლიათ გამოიყენოთ ქორწინების განკურნების პრინციპები დაკარგული ნდობის სხვა შემთხვევებში? არის თუ არა სიტუაციები, სადაც შეგვიძლია ვაპატიოთ, მაგრამ ვეღარ ვენდოთ? `