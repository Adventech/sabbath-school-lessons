---
title:  ცხოვრების რიტმები.
date:  01/04/2019
---

მეცნიერები საუბრობენ ე. წ. ცირკადულ რიტმებზე, როცა ეყრდნობიან იმ იდეას, რომ არსებობს ბიოლოგიური რიტმები (რომლებსაც ხანდახან “შიდა საათს” უწოდებენ), რომლებიც არეგულირებს ადამიანის ორგანიზმის ფუნქციებს. სხვა სიტყვებით, ჩვენს ორგანიზმს გააჩნია ცხოვრებისეული პროცესების გარკვეული რეგულარობა. აქედან გამომდინარე, რიტმები, ასე თუ ისე, არსებობს ყველგან, თვით ჩვენშიც კი. 

**ცხოვრების რომელ პროგნოზირებად სეზონებზე საუბრობს წმიდა წერილის შემდეგი ნაწყვეტები და როგორ უკავშირდება ისინი პირდაპირ ოჯახურ ცხოვრებას?**

`ეკლ. 3:2`

`დაბ. 21:8; მსაჯ. 13:24`

`ფსალმ. 70:5; იგავ. 5:18`

`დაბ. 15:15; მსაჯ. 8:32`

`ფსალმ. 89:10`

ცხოვრების დასაწყისსა და დასასრულს, დაბადებასა და სიკვდილს შორის ყველა გავდივართ სხვადასხვა სეზონებს – ყოველი ადამიანი განსხვავებულს. დაბადების შემდეგ ზოგიერთი ბავშვი მალევე იღუპება; სხვები იზრდებიან და სიბერემდე ცოცხლობენ. ბავშვები თავისებურად იზრდებიან და ვითარდებიან. ზოგიერთი სიარულსა და ლაპარაკს სხვაზე ადრე იწყებს. მრავალი მათგანი შეძლებს სკოლაში სიარულს და რომელიმე სფეროში სპეციალისტიც კი გახდება, სხვანი კი სხვა საქმიანობას მიუძღვნიან თავს. ზოგიერთს ეყოლება ოჯახი, სხვები კი შეიძლება არასდროს დაოჯახდნენ და არც შვილები იყოლიონ.  

დედამიწაზე ცხოვრობს მილიარდობით ადამიანი და თუმცა ყველას გვაქვს საერთო (იხ. საქმე. 17:26), მაინც თითოეული ჩვენგანი განუმეორებელი პიროვნებაა და ამგვარად, ჩვენი ცხოვრებაც განსხვავებული იქნება. 

ეს განსხვავებები მნიშვნელოვანია, რადგან თითოეულ ჩვენგანს აქცევს უნიკალურად, ეს კი ნიშნავს იმას, რომ თითოეულ ადამიანს მოეპოვება რაღაც, რისი გაზიარებაც შეუძლია სხვისთვის. ეს განსხვავებები საშუალებას გვაძლევს სხვებისთვის ვიქცეთ კურთხევად. მაგალითად, როგორც ახალგაზრდებს, ასევე ხანდაზმულებს სარგებლის მიღება შეუძლიათ იმისგან, რასაც სთავაზობს მეორე მხარე: “ჭაბუკთა დიდება მათი ძალაა, ხოლო მოხუცთა ბრწყინვალება - ჭაღარა” (იგავ. 20:29). ცხოვრების რომელ ეტაპზეც არ უნდა ვიმყოფებოდეთ, მიუხედავად ჩვენი განსხვავებულობისა, ყველას გაგვაჩნია რაღაც, რისი შეთავაზებაც შეგვიძლია არა მარტო უფლისთვის, არამედ ერთმანეთისთვისაც. 

`როგორიც არ უნდა იყოს თქვენი ცხოვრებისეული გარემოებები, რა შეგიძლიათ გააკეთოთ, რომ კიდევ ვინმესთვის იყოთ კურთხევა? რატომ არ შეიძლება გამოიყენოთ შეგნებული ძალისხმევა, რათა იყოთ ასეთი კურთხევა ვინმესთვის, განსაკუთრებით თქვენი ოჯახის რომელიმე წევრისთვის?`