---
title:  დასაწყისში
date:  31/03/2019
---

ბიბლია თავის ამბავს თავიდანვე და შემთხვევით არ იწყება ის სიტყვით “დასაწყისში…” (დაბ.
1:1). დაბადების წიგნის პირველი თავი გვაუწყებს, თუ როგორ გარდაიქმნა “უსახური” და “უდაბური” (დაბ. 1:2) მიწა სრულყოფილ სამყაროდ, რომელზეც მეექვსე დღეს თავად ღმერთმა თქვა: “ძალზე კარგია” (დაბ. 1:31). არსებითად, აქ აღწერილია ჩვენი სამყაროს დაბადება.

`წაიკითხეთ დაბ. 1. მიუხედავად აქ აღწერილი მრავალი მოვლენისა, ჰკითხეთ საკუთარ თავს: განა მოგვეპოვება აქ შემთხვევითობის თუნდაც მცირე ელემენტი თუ ყველაფერი საჭირო დროსა და საჭირო ადგილას ხდება? რას გეუბნებათ თქვენი პასუხი ღვთის ხასიათის შესახებ?`

ელენ უაითი წერდა, რომ “წესრიგი არის ზეცის პირველი კანონი” (დროის ნიშნები, 8 ივნისი, 1908 წელი). ნათელია, რომ დედამიწაზეც იგივე კანონი მოქმედებს. თუმცა ცოდვამ გარკვეულწილად დაამახინჯა ბუნება, მაგრამ წესრიგი, რიტმი და რეგულარულობა ჯერ კიდევ არსებობს. 

`წაიკითხეთ დაბ. 8:22. როგორ მჟღავნდება აქ წესრიგი?`

ცოდვით დაცემის შემდეგაც კი წელიწადის დროები ერთმანეთს თანმიმდევრულად ცვლის. ზეციურ მნათობებთან, მზესა და მთვარესთან ერთად, რომლებიც გამიზნული იყო “დღისა და ღამის გასაყრელად, და იყვნენ ისინი ნიშნებად, რომ აღენიშნათ წელიწადის დრონი, დღენი და წელნი” (დაბ. 1:14), არსებობს წელიწადის დროებიც.  და თუმცა ახლა ვხედავთ მხოლოდ მომავლის სინათლეს, ეს. 66:23-ში ნათქვამია, რომ ახალ ცასა და ახალ მიწაზე ასევე იქნება გარკვეული ციკლი. 

`დაფიქრდით იმაზე, თუ როგორ მოქმედებს შაბათი თქვენს ცხოვრებაზე, განსაკუთრებით თქვენს საოჯახო ცხოვრებაზე, როგორიც არ უნდა იყოს იგი. რა თვალსაჩინო უპირატესობები გააჩნია შაბათის რეგულარობას?`