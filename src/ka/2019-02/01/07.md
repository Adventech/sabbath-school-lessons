---
title:  შემდგომი გამოკვლევისათვის
date:  05/04/2019
---

წარმოიდგინეთ, რამხელა ცვლილებები მოხდა ქრისტეს იმ მოწაფეთა ცხოვრებაში, რომლებიც თავის საკუთარ დროს მასთან ერთად ატარებდნენ. ძირითადად, ისინი იყვნენ უსწავლელი, უბრალო ადამიანები, იუდეველთა ტრადიციებით აღზრდილები, მაგრამ გალილეველ მოძღვართან შეხვედრამ დაარღვია მათი ცხოვრების წესი. მათ შურდათ (იხ. მათ. 20:20-24) და მტრობდნენ ერთმანეთს (იხ. იოან. 3:25). როგორც ჩანს, არ გააჩნდათ საკმარისი რწმენა (იხ. მარკ. 9:28,29), იესოც კი უარყვეს (იხ. მათ. 26:56) და გასცეს იგი (იხ. მათ. 26:69-74). ამავე დროს, ისინი გაიზარდნენ სულიერად, რადგან ადამიანებმა იცნეს პეტრე, რომ იგი იყო იესოსთან ერთად (იხ. მათ. 26:73). სინედრიონის წევრებსაც კი უკვირდათ კიდეც პეტრესა და იოანეს გამბედაობა, “მიხვდნენ, რომ ისინი უწიგნური და უბრალო ადამიანები არიან”. “თანაც იცოდნენ, რომ ისინი იესოსთან ნამყოფები იყვნენ” (საქმე. 4:13).

ასევე დაფიქრდით იმ დადებით ზეგავლენაზე, რომლის მოხდენაც შეგვიძლია ჩვენს ოჯახებზე, თუკი ჩვენი სიტყვები და ქცევები მჭევრმეტყველურად გამოაცხადებდა, რომ “იესოსთან ნამყოფები ვართ”.

რას გვამცნობს ელენ უაითის ქვემოთ მოყვანილი სიტყვები ოჯახში ზეგავლენის შესახებ? “სახლი შეიძლება იყოს უბრალო, მაგრამ იგი ყოველთვის უნდა იყოს ადგილი, სადაც წარმოითქმება გამამხნევებელი სიტყვები და კეთდება კეთილი საქმეები, სადაც მუდამ დასადგურებულია თავაზიანობა და სიყვარული” (ქრისტიანული სახლი, გვ. 18).



**კითხვები მსჯელობისათვის:**

`1.	წაიკითხეთ ეკლ. 3:1-8. რას გვეუბნება ეს ტექსტები და როგორ შეგიძლიათ გამოიყენოთ ეს პრინციპი თქვენს ცხოვრებასა და გამოცდილებაში?`

`2.	მოყევით კლასში იმ მოვლენების შესახებ, რომლებმაც გარდაქმნეს თქვენი ცხოვრება, გაუზიარეთ თქვენს მიერ გაკეთებული დასკვნები და თუკი საჭიროდ მიიჩნევთ, დაშვებული შეცდომებიც. მომხდარმა რა ზეგავლენა იქონია თქვენს ოჯახზე?`

`3.	დაფიქრდით იმის შესახებ, თუ როგორ ცხოვრობთ დღეს. თქვენს ცხოვრებაში რომ არ ყოფილიყო ქრისტე, როგორ იცხოვრებდით მაშინ? რას გეუბნებათ ეს ქრისტეს გარდამქმნელი ძალის შესახებ?`