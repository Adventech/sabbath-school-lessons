---
title:  ცხოვრების რიტმები
date:  30/03/2019
---

### გამოსაკვლევად მოცემული ბიბლიური მუხლები
 დაბ. 1; დაბ. 8:22; ფსალმ. 89:10; იობ. 1:13-19; საქმე. 9:1-22; ფილიპ. 1:6; რომ. 8:1.

> <p>სამახსოვრო მუხლი</p>
> “ყოველივეს თავისი დრო და ყოველ საგანს თავისი ჟამი აქვს ცის ქვეშ” (ეკლ. 3:1).

ერთ-ერთი ყველაზე პოეტური ტექსტი, რომელიც
სოლომონის კალამს ეკუთვნის, არის: “ყოველივეს თავისი
დრო და ყოველ საგანს თავისი ჟამი აქვს ცის ქვეშ: ჟამი
დაბადებისა და ჟამი სიკვდილისა; ჟამი დარგვისა და ჟამი
დარგულის აღმოფხვრისა; ჟამი მოკვლისა და ჟამი
კურნებისა; ჟამი ნგრევისა და ჟამი შენებისა; ჟამი ტირილისა
და ჟამი სიცილისა; ჟამი გლოვისა და ჟამი ცეკვისა; ჟამი
ქვათა სროლისა და ჟამი ქვათა შეგროვებისა; ჟამი ხვევნისა
და ჟამი ხვევნისგან განშორებისა; ჟამი პოვნისა და ჟამი
დაკარგვისა; ჟამი შენახვისა და ჟამი გადაგდებისა; ჟამი
რღვევისა და ჟამი კერვისა; ჟამი დუმილისა და ჟამი
ლაპარაკისა; ჟამი სიყვარულისა და ჟამი სიძულვილისა,
ჟამი ომისა და ჟამი მშვიდობისა” (ეკლ. 3:1-8).


 ეს სიტყვები მოიცავს ადამიანის არსებობის უდიდეს
ნაწილს - ჩვენი ცხოვრების სეზონებს. დიახ, დაბადების
მომენტიდან ჩვენი ცხოვრება უამრავ ცვლილებას განიცდის.
ისინი ყოველთვის სასიამონვო როდია, ყოველთვის როდი
ვაკონტროლებთ მათ. ამ კვირის განმავლობაში
გადავხედავთ ჩვენი ცხოვრების სეზონებსა და რიტმებს და
იმას, თუ რა ზეგავლენა აქვთ მათ ჩვენზე და ჩვენს
ოჯახებზე.