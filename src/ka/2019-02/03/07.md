---
title:  შემდგომი გამოკვლევისათვის
date:  19/04/2019
---

თუკი წავიკითხავთ ძველი ისრაელის ისტორიას უდაბნოში, დავინახავთ, რომ დიდი ცვლილებების პირისპირ აღმოჩენილი ადამიანები კვლავ და კვლავ ეცემოდნენ, მიუხედავად ღვთის სიყვარულისა და ძალის საოცარი გამოვლინებისა. როცა ისრაელი, ბოლოს და ბოლოს, მზად იყო შესულიყო აღთქმულ მიწაზე, და ამგვარად გადაეტანა კიდევ ერთი ცვლილება, მოსემ შემდეგი რამ უთხრა ხალხს: «თქვენმა თვალებმა იხილეს, რაც უყო უფალმა ბაყალ-ფეღორს: რადგან ყველა კაცი, რომელიც მიჰყვა ბაყალ-ფეღორს, მოსრა უფალმა, შენმა ღმერთმა, შენგან. ხოლო თქვენ, რომელნიც მიელტვით უფალს, თქვენს ღმერთს, ცოცხლები ხართ ყველანი დღემდე. შეხედეთ, გასწავლეთ თქვენ წესები და სამართალნი, როგორც მიბრძანა მე უფალმა, ჩემმა ღმერთმა, აღსასრულებლად იმ ქვეყანაში, სადაც თქვენ მიდიხართ დასამკვიდრებლად. დაიცავით და აღასრულეთ, რადგან ესაა თქვენი სიბრძნე და თქვენი გონიერება, სხვადასხვა ხალხების თვალწინ, რომელნიც ყურს მოკრავენ ამ წესებს და იტყვიან: “მხოლოდ ეს ხალხია ბრძენი და გონიერი, დიდი ერია ეს.” რადგან რომელი დიდი ერია, რომელთანაც ისე ახლოს იყვნენ (მისი) ღმერთები, როგორც ახლოსაა ჩვენთან ჩვენი უფალი, ჩვენი ღმერთია ჩვენთან როცა კი ვუხმობთ მას? და რომელი დიდი ერია, რომელსაც ჰქონდეს ისეთი სამართლიანი წესები და სამართალნი, როგორც მთელი ეს რჯულია, რომელსაც მე გაძლევთ თქვენ დღეს? მხოლოდ გაფრთხილდი და გულისყურით დაიცავი თავი, ნუ დაივიწყებ იმ საქმეებს, რომელნიც შენმა თვალებმა იხილეს; და გულიდან ნუ ამოგივარდება სიცოცხლის განმავლობაში. და აცოდინე შენს ძეთ და შენს ძეთა ძეებს»(რჯლ. 4:3-9). რამდენად მნიშვნელოვანია არ დავივიწყოთ ის, რაც ჩვენთვის გააკეთა უფალმა. და ამის გასაკეთებლად საუკეთესო საშუალებაა - ამის შესახებ დავუმოწმოთ სხვა ადამიანებს და მათ, ვინც მას კვალდაკვალ მიჰყვება. ასევე ყურადღება მიაქციეთ იმას, თუ ამ ყველაფერში რაოდენ მნიშვნელოვანი ადგილი უკავია ოჯახს, რადგან ისრაელიანები სწორედ ოჯახში ასწავლიდნენ თავიანთ შვილებს და გადასცემდნენ საკუთარ გამოცდილებას. ფეღორის მთაზე ჩადენილ ცოდვასაც გამანადგურებელი შედეგი ჰქონდა ოჯახური ცხოვრებისთვის. “დანაშაულს, რამაც გამოიწვია ღვთის სასჯელი ისრაელზე, წარმოადგენდა უზნეობა. დედაკაცთა მზაობა, გამოეჭირათ სხვები, არ დასრულებულა ბაყალ-ფეღორთან” (ე. უაითი. ქრისტიანული სახლი, გვ. 326).

**კითხვები მსჯელობისათვის:**

`1.	მოყევით ჯგუფში, როგორ ემზადებოდით თქვენი ცხოვრების უდიდესი ცვლილებებისთვის: ქორწინებისთვის, ბავშვების დაბადებისთვის, საპენსიო ასაკისთვის. როგორ იმოქმედა ამ ცვლილებებმა თქვენს ოჯახზე?  რა რჩევის მიცემა შეგიძლიათ სხვა ადამიანებისთვის, რომლებიც იმავე ეტაპებს გადიან?`

`2.	დაფიქრდით დავითის სიტყვებზე, რომელიც უთხრა სოლომონს და გაითვალისწინეთ მისი ცოდვა ბათ-შებაყთან, უბედურება, რომელმაც ჩრდილი მიაყენა დავითის შემდგომ მმართველობას და დიდად დააზიანა მისი ოჯახი. ვხედავთ თუ არა ამ ისტორიაში უფლის მადლის გამოხატვას? რაში მდგომარეობს იგი?`