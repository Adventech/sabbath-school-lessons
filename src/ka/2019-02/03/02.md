---
title:  მოუმზადებლები
date:  14/04/2019
---

ღვთის სიტყვას აქვს ერთი თავისებურება: იგი არ მალავს ადამიანის ცხოვრების სინამდვილეს. პირიქით, ის გვიჩვენებს მთელ მის ულამაზობას, აუტანლობასა და უსაშველობას. ფაქტობრივად, ბიბლიის პირველი და ბოლო რამდენიმე გვერდის გამოკლებით, ღვთის სიტყვა გვიჩვენებს კაცობრიობის სავალალო მდგომარეობის სურათს. პავლე არ აზვიადებდა, როცა წერდა: “ვინაიდან ყველამ შესცოდა და მოკლებულნი არიან ღვთის დიდებას” (რომ. 3:23).

`წაიკითხეთ 1კორ. 10:1-13. რა გაფრთხილებასა და რა დაპირებას შეიცავს ეს ტექსტები?`

ცხოვრებაში მრავალი ჩვენი ქმედება წარმოადგენს რეაქციას ცვლილებებზე, რომლებსაც გამუდმებით ვხვდებით. ჩვენ, ქრისტიანები კი ამ ცვლილებებს უნდა მივუდგეთ ღმერთის რწმენით და ეს რწმენა გამოვხატოთ მორჩილებაში, როგორც არ უნდა გვინდოდეს სხვანაირად მოქცევა.

“თანამედროვე სამყაროს ყველაზე დიდ ნაკლს წარმოადგენს ნაკლებობა ადამიანებისა, რომელთა ყიდვა თუ გაყიდვა შეუძლებელია, სამართლიანი და გულწრფელი ადამიანებისა, რომელთაც არ ეშინიათ ცოდვას დაარქვან თავისი სახელი; ვისი სინდისიც მოვალეობის ერთგულია იმდენად, რამდენადაც კომპასის ისარი პოლუსისა; რომლებიც იდგებიან სამართლიანობის დასაცავად მაშინაც კი,  თავზე ზეცაც რომ დაემხოთ” (ე. უაითი. აღზრდა, გვ. 57).

ეს სიტყვები ერთნაირად განეკუთვნება როგორც ძველ ისრაელს, ასევე ელენ უაითის პერიოდს და ჩვენს დროსაც.

**რა შეცდომები დაუშვეს შემდეგი ნაწყვეტების გმირებმა ცვლილებების პირობებში და რა შეგვიძლია ვისწავლოთ მათი შეცდომებიდან?**

`საქმე. 5:1-10`

`დაბ. 16:1, 2, 5, 6`

`მათ. 20:20-22`

მომხდარ ცვლილებებს ხშირად თან მოსდევს ცდუნებები, პრობლემები და ხანდახან შიშიც კი. სასიცოცხლოდ მნიშვნელოვანია, რომ სულიერად ვიყოთ შეიარაღებულები და სწორად დავხვდეთ მათ. მზად უნდა ვიყოთ როგორც მოსალოდნელი, ასევე მოულოდნელი ცვლილებებისთვის.