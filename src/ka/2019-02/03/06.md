---
title:  მომზადება წასასვლელად
date:  18/04/2019
---

თუკი სიცოცხლეში ვერ მოვესწრებით მეორედ მოსვლას, მაშინ ყველას გველის ყველაზე დიდი ცვლილება შესაძლებელთა შორის: სიცოცხლიდან სიკვდილში გადასვლა. ქორწინებასთან და დაბადებასთან ერთად კიდევ რომელი ცვლილება ახდენს დიდ ზეგავლენას ოჯახზე, ვიდრე უახლოესი ნათესავის სიკვდილია?

`წაიკითხეთ 1კორ. 15:24-26. რას გვამცნობს ეს ტექსტები სიკვდილის შესახებ?`

ხშირად სიკვდილი მოდის მოულოდნელად და ტრაგიკულად. ყოველდღე ტოვებენ ქვეყანას მამაკაცები, ქალები და ბავშვებიც კი. ათასობით ადამიანი გლოვობს უახლოესი პიროვნების დაკარგვას.

ერთადერთი, რისი გაკეთებაც შეგვიძლია, არის იმის დაჯერება, რომ რწმენით ვართ გაერთიანებულები უფალში და მისი სიმართლის მფარველობის ქვეშ ვიმყოფებით (იხ. რომ. 3:22). არ არსებობს სხვა საშუალება მოემზადო სიკვდილისთვის, რადგან ხომ არ იცით, თუ როდის მოვა იგი თქვენთან ან მათთან, ვინც გიყვართ.

სხვა მხრივ, რას გააკეთებდით, თუ გეცოდინებოდათ, რომ სიცოცხლის რამდენიმე თვეღა დაგრჩენიათ? ზუსტად ვერასდროს გავიგებთ, თუ როდის მოვა სიკვდილი, მაგრამ, ეჭვგარეშეა, შეგვიძლია ვიცოდეთ ჩვენი ცხოვრების აღსასრულის მოახლოება. ამიტომ ძალიან მნიშვნელოვანია მოვემზადოთ ჩვენც და მოვამზადოთ ჩვენი ოჯახიც იმისთვის, რაც გარდაუვალია.

`წაიკითხეთ 3მეფ. 2:1-4 ბოლო სიტყვები, რომლებიც დავითმა უთხრა თავის ძეს - სოლომონს. რა შეგვიძლია ვისწავლოთ ამ სიტყვებიდან, რომლებიც ეხება როგორც ჩვენს, ასევე ჩვენი ახლობლების სიკვდილს?`

ვიღაცას შეუძლია შემეწინააღმდეგოს: “აი, ეს მესმის! დავითი, რომელმაც მოკლა ურია მას შემდეგ, რაც უკანონოდ დაეუფლა მის ცოლს (იხ. 2 მეფ. 11), თავის ძეს ურჩევს, იაროს უფლის გზებით”. სხვა მხრივ, შესაძლებელია, ზუსტად ამ ცოდვისა და მისი საშინელი შედეგების შემდეგ იყო დავითის სიტყვები ასეთი ფასეული. ეჭვგარეშეა, იგი ცდილობდა დაეცვა თავისი ძე უგუნურებისაგან, რამაც თავად მას ამდენი ტკივილი მიაყენა. დავითმა საკუთარი გამოცდილებიდან გამომდინარე იცოდა ცოდვის ნამდვილი ფასი და იმედი ჰქონდა, რომ დაიცავდა თავის ძეს იმ ტკივილებისაგან, რაც თავად გამოსცადა.