---
title:  მზადება ცვლილებებისთვის
date:  13/04/2019
---

### გამოსაკვლევად შემოთავაზებული ბიბლიური მუხლები:
 1კორ. 10:1-13; დაბ. 2:24; 1კორ. 13:4-8; 3მეფ. 1:27; ფსალმ. 70; 1კორ. 15:24-26.

> <p>სამახსოვრო მუხლი: </p>
> “სიმართლე ივლის მის წინ და გზას გაუკაფავს მის ნაბიჯებს” (ფსალმ. 84:14).

ჩვენს ცხოვრებაში ყველაფერი იცვლება და მუდმივიც მხოლოდ ცვლილებებია. ისინი ჩვენი არსებობის განუყოფელი ნაწილია. ფიზიკური კანონებიც კი გვიჩვენებენ, რომ ცვლილებები მთლიანად განსაზღვრავს რეალობას.

ხშირად ცვლილებები მოულოდნელად ხდება. ვცხოვრობთ ჩვეული ცხოვრებით, მოულოდნელად იცვლება ყველაფერი, და თავგზას გვიბნევს.

ხანდახან ვხვდებით, რომ ცვლილებები გარდაუვალია. გვაქვს გაფრთხილებები, ნიშნები, სიგნალები, რომლებიც გვაგებინებენ, რომ მალე რაღაც შეიცვლება. როცა მსგავსი რამ ხდება, გონივრული იქნებოდა, თუკი წინასწარ მოვემზადებოდით მომავალი ცვლილებებისთვის. წინასწარ ცნობილ ცვლილებებს მიეეკუთვნება: ქორწინება, შვილის დაბადება, სიბერე და სიკვდილიც კი.

დიახ, ჩვენ არ ვცხოვრობთ იზოლირებულად. ეს იმას ნიშნავს, რომ ჩვენი ცხოვრებისეული ცვლილებები აუცილებლად შეეხება ჩვენს ოჯახებსაც. იმავე დროს, ცვლილებები ოჯახში ასევე ახდენს ზეგავლენას ოჯახის თითოეულ წევრზე. 

ამ კვირის განმავლობაში განვიხილავთ იმ ცვლილებებს, რომლებსაც, ადრე თუ გვიან, მრავალი ჩვენგანი ხვდება და იმას, თუ რა ზეგავლენის მოხდენა შეუძლია ამ ცვლილებებს ჩვენს ოჯახურ ცხოვრებაზე.