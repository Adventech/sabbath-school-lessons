---
title:  სწორი არჩევანი
date:  08/04/2019
---

ჩვენ კარგად ვიცით, თუ რაოდენ მნიშვნელოვანია ნებისმიერი არჩევანი, რომელსაც ვაკეთებთ. და არც არის საჭირო განვმარტოთ, რომ არასწორი არჩევანი შეიძლება ნეგატიურად აისახოს ჩვენსა და სხვა ადამიანთა ცხოვრებაზე. შეკითხვა მდგომარეობს შემდეგში: როგორ გავაკეთოთ სწორი არჩევანი?

**შემდეგი ტექსტები გვთავაზობენ რჩევებს, რომლებიც დაგვეხმარება მისწრაფებაში ყოველთვის მივიღოთ სწორი არჩევანი. რა რჩევებია ეს?**

`1.	1თეს. 5:17; იაკ. 1:5`

`2.	ეს. 1:19; მათ. 7:24, 25`

`3.	ფსალმ. 118:105; 2 ტიმ. 3:16`

`4.	იგავ. 3:5, 6; ეს. 58:11`

`5.	იგავ. 15:22; 24:6`

როცა ვიღებთ სერიოზულ გადაწყვეილებას, აუცილებელია უფალს ლოცვაში მივმართოთ, რათა დავრწმუნდეთ, რომ ჩვენი არჩევანით არ ვარღვევთ ღვთის მცნებებს და უფლის სიტყვის პრინციპებს. მეტად მნიშვნელოვანია, რომ ღმერთს ვენდობოდეთ და ვემორჩილებოდეთ. უნდა ვილოცოთ, რომ ჩვენმა გადაწყვეტილებებმა განადიდონ უფალი და მზად უნდა ვიყოთ უარვყოთ საკუთარი სურვილები, თუკი ისინი ეწინააღმდეგება მის ჩანაფიქრს ჩვენი ცხოვრების თაობაზე. 

მრავალ შემთხვევაში, როცა აუცილებელია არჩევანის გაკეთება, შეიძლება დაგვეხმარონ ბრძენი მრჩეველები. ბოლოს და ბოლოს, შეგვიძლია ვიყოთ მშვიდად, რაკი ვიცით, რომ ღმერთს ვუყვარვართ და ჩვენთვის საუკეთესო სურს. თუკი ჩვენს ცხოვრებას რწმენითა და თავმდაბლობით დავუმორჩილებთ ღმერთს, მაშინ შევძლებთ სწორი გადაწყვეტილებების მიღებას და ცხოვრებაში წინსვლას. 


`როგორ იქცევით, როცა ცხოვრებაში უნდა მიიღოთ მნიშვნელოვანი გადაწყვეტილება? რით ხელმძღვანელობთ თქვენს გადაწყვეტილებაში?`