---
title:  არჩევანი, რომელსაც ვაკეთებთ
date:  06/04/2019
---

### გამოსაკვლევად შემოთავაზებული ბიბლიური მუხლები: 
ეფეს. 1:1-4; მათ. 22:35-37; მათ. 7:24,25; იგავ. 18:24; 1კორ. 15:33; ეკლ. 2:1-11.


> <p>სამახსოვრო მუხლი:</p>
> “და თუ ავად მიგაჩნიათ თქვენს თვალში უფლის მსახურება, აირჩიეთ დღეს, ვის ემსახუროთ: ღმერთებს, ვისაც თქვენი მამები ემსახურებოდნენ მდინარის გაღმა, თუ ამორეველთა ღმერთებს, რომელთა ქვეყანაშიც თქვენ ცხოვრობთ. მე და ჩემი სახლი კი უფალს ვემსახურებით” (იესო. 24:15).

შეგიმჩნევიათ თუ არა, რომ ცხოვრებაში ყოველთვის უნდა აკეთოთ არჩევანი? მთელი დღის განმავლობაში, გაღვიძებიდან დაძინებამდე სულ არჩევანს ვაკეთებთ. იმდენად ხშირად ვაკეთებთ არჩევანს, რომ აღარც კი ვუფიქრდებით ამას. უბრალოდ ვირჩევთ. 

ხანდახან არჩევანი შეიძლება იყოს მარტივი და მოსაწყენიც კი, მაშინ, როცა არსებობს საბედისწერო გადაწყეტილებები, რომლებიც ცვლიან ჩვენს ცხოვრებას და სამუდამო შედეგი აქვთ არა მხოლოდ ჩვენთვის, არამედ ჩვენი ოჯახებისთვისაც.

როცა სერიოზულ საკითხებში ვღებულობთ გადაწყვეტილებას, მნიშვნელოვანია, რომ გვესმოდეს, რომ მას შეუძლია შეცვალოს როგორც ჩვენი, ასევე ჩვენი ახლობლების ცხოვრებაც.

მრავალი ჩვენგანი ახლა ნანობს მიღებულ გადაწყვეტილებებს. ბევრი დღემდე ცხოვრობს წარსულში მიღებული არასწორი გადაწყვეტილების გამო დამსხვრეული იმედების ტვირთით. საბედნიეროდ, არსებობს პატიება. არსებობს დახსნა და განკურნება მათთვისაც კი, ვინც სავალალო გადაწყვეტილება მიიღო.

ამ კვირის განმავლობაში განვიხილავთ ჩვენს მიერ მიღებულ გადაწყვეტილებებსა და იმას, თუ როგორ მოქმედებს ჩვენი არჩევანი ჩვენზე და ჩვენს ოჯახებზე. 
