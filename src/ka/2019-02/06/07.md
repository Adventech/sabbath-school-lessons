---
title:  შემდგომი გამოკვლევისათვის
date:  10/05/2019
---

“ქრისტემ აკურთხა ქორწინება და ეს უნდა მივიჩნიოთ წმიდა დადგენილებად. ჭეშმარიტი რელიგია არ უნდა ეწინააღმდეგებოდეს უფლის ჩანაფიქრს. ღმერთმა დააწესა, რომ მამაკაცი და დედაკაცი უნდა გაერთიანდნენ წმიდა კავშირში და შექმნან ოჯახი, რომელიც დიდებითა და ღირსებით გვირგვინდადგმული, იქნებოდა ზეციური ოჯახის სიმბოლო. ქრისტემ თავისი საზოგადოებრივი მსახურების დასაწყისშივე მოიწონა ედემის დადგენილება. ამგვარად, მან ყველას უჩვენა, რომ უარს არ აცხადებს დაესწროს საქორწინო დღესასწაულებს და რომ ქორწინება, რომელიც მოხდება სისუფთავესა და სიწმიდეში, სიმართლესა და ჭეშმარიტებაში, არის ერთ-ერთი უდიდესი კურთხევათაგანი, რომელიც კი ოდესღაც მიუღია კაცობრიობას” (ე. უაითი. ღვთის ასულები, გვ. 180, 181).

როგორც ქებათა ქების წიგნი გვიჩვენებს, სექსუალური სიყვარული ქორწინებაში შეიძლება იყოს არაჩვეულებრივი ძღვენი. მაგრამ მყარი ურთიერთობები ვერ დამყარდება მხოლოდ გარეგან სილამაზესა თუ ფიზიკურ ტკბობაზე. ჩვენი სხეულები ბერდება და იშლება, ვერანაირი დიეტა, ფიზიკური ვარჯიში თუ ქირურგიული ოპერაცია ვერ დაგვეხმარება ვიყოთ მარად ახალგაზრდები. სოლომონისა და სულამითის ქორწინება არის ერთგული ურთიერთობა მთელი ცხოვრების განმავლობაში. სატრფოები სამჯერ ადასტურებენ, რომ ეკუთვნიან ერთმანეთს (იხ. ქებ. 2:16; 6:3; 7:10). პირველ შემთხვევაში ეს არის ერთმანეთის მიმართ მიკუთვნების აღიარება (შეად. ეფეს. 5:21,33). მეორე შემთხვევაში სულამითი ადგილებს უცვლის მტკიცებულებებს, რითაც გამოხატავს ქმრისადმი თავის მორჩილებას (იხ. ასევე ეფეს. 5:22, 23). მესამე შემთხვევაში სოლომონი გამოხატავს თავის სიყვარულს და მისდამი ლტოლვას (იხ. ეფეს. 5:24-32). მსგავს სიყვარულს ვერ დაშრეტს წყალი მრავალი (ქებ. 8:7), იგი ჰგავს ბეჭედეს, რომლის გატეხვაც შეუძლებელია (ქებ. 8:6).

**კითხვები მსჯელობისათვის:**

`1.	როგორ ეხმიანება სოლომონის მიერ თავისი საყვარელი ცოლის აღწერა (იხ. ქებ. 4:1-5; 6:8 და 7:1-9) ადამის რეაქციას, როცა პირველად იხილა ევა? (იხ. დაბ. 2:23). როგორ უნდა ექცეოდეს ქმარი თავის ცოლს? (იხ. ეფეს. 5:28, 29).`

`2.	ქებათა ქების წიგნში არსებობს ალეგორია ღმერთსა და მის ხალხს, ქრისტესა და ეკლესიას შორის. თუმცა ალეგორიული განმარტებისას სიფრთხილე გვმართებს, სოლომონისა და სულამითის ურთიერთობების რომელი ასპექტების შედარება შეგვიძლია ჩვენსა და ღმერთს შორის არსებულ ურთიერთობებთან? შეად. აგრეთვე ეს. 54:4, 5; იერ. 3:14; 2კორ. 11:2.`

`3.	წაიკითხეთ იგავ. 31:26; ქებ.5:16 და იგავ. 25:11. რა ზეგავლენას ახდენს ჩვენი სიტყვები? შთავაგონებთ თუ არა ჩვენს მეორე ნახევარს სულიერი ზრდისთვის თუ ხელს ვუწყობთ მის დაცემას, ვასუსტებთ თუ განვამტკიცებთ ჩვენს ქორწინებას? დამატებითი თვალსაჩინოებისთვის გამოიყენეთ შემდეგი ტექსტები: იაკ. 1:26; 3:5-11.`