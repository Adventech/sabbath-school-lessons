---
title:  სიყვარულის საგალობელი
date:  06/05/2019
---

`აღწერეთ სიყვარულის განსხვავებული ასპექტები, რომლებიც წარმოდგენილია ქებათა ქების წიგნში. იხ. ქებ. 1:2, 13; 2:10-13,16; 3:11; 4:1-7; 5:16; 6:6; 7:1-9; 8:6, 7.`

ქებათა ქების წიგნი გვიჩვენებს, თუ როგორ ატარებენ ერთად დროს მეგობრები, ღიად საუბრობენ და ზრუნავენ ერთმანეთზე. წიგნი გვიჩვენებს, როგორ ხდება ორი კარგი მეგობარი პარტნიორი ქორწინებაში. ცოლი ამბობს: “ეს არის სატრფო ჩემი” (რუსულში “მეგობარი”) (ქებ. 5:16). სიტყვა “მეგობარი” გამოხატავს მეგობრობასა და სიახლოვეს სექსუალური ქვეტექსტის გარეშე. ბედნიერია ის ქმარი ან ის ცოლი, ვისი მეუღლეც მისი ძვირფასი მეგობარია.

მთელი პოემის განმავლობაში ინტიმური კომპლიმენტები და სასიყვარულო ჟესტები გადმოგვცემს ძლიერ მიზიდულობას, ფიზიკურ და ემოციურ ტკბობას, რასაც ქალი და მამაკაცი ერთმანეთში ჰპოვებენ. რომანტიკული სიყვარულის ბუნებრივი ინტიმურობა – ესაა შემოქმედის ძღვენი, რომელიც ეხმარება მამაკაცსა და დედაკაცს, ერთმანეთს მიეწებონ ქორწინებაში. რაკი მეუღლეები გულს ხსნიან ღვთაებრივი სიყვარულის მოქმედებისთვის, მათი ადამიანური სიყვარული ხდება “დახვეწილი და სუფთა, ამაღლებული და ღვთაებრივი სიყვარულის მოქმედებისთვის, მათი ადამიანური სიყვარული ხდება “დახვეწილი და სუფთა, ამაღლებული და კეთილშობილური” (ე. უაითი. ქრისტიანული სახლი, გვ. 99).

ეს ტექსტები ასევე გადმოგვცემს ყველაზე ამაღლებულ აზრებს სიყვარულზე. მაგრამ ჭეშმარიტი სიყვარული ბუნებრივად არ გააჩნია ადამიანის გულს. ეს არის სულიწმიდის ნიჭი (რომ. 5:5). ასეთი სიყვარული აერთიანებს ქმარსა და ცოლს მტკიცე კავშირში. მშობლებსა და შვილებს შორის ურთიერთობაში საჭიროა მიძღვნილი სიყვარული, რათა ახალგაზრდა თაობაში განვითარდეს ნდობა. თავგანწირული სიყვარული მორწმუნეს აკავშირებს ქრისტეს სხეულთან. ქებათა ქების წიგნი მოგვიწოდებს, რომ ეს სიყვარული მამოძრავებელ ძალად ვაქციოთ ჩვენს მეუღლეებთან ურთიერთობაში. 

` სხვადასხვა სიახლოვის აღწერა როგორ ასახავს თავისებურად იმ სიახლოვეს, რომელიც შეიძლება გაგვაჩნდეს ღმერთთან? კიდევ რა პარალელების გავლება შეგვიძლია მათ შორის?`