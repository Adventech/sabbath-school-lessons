---
title:  განუყოფელი ცხოვრება
date:  05/05/2019
---

`შემდეგ ნაწყვეტებზე დაყრდნობით, როგორ დაახასიათებდით ბიბლიურ თვალსაზრისს ადამიანის სხეულთან დაკავშირებით? იხ. დაბ. 2:7; ფსალმ. 62:1; 84:2; 1კორ. 6:19, 20; 1თეს. 5:23.`

ზოგიერთ რელიგიას სწამს დუალიზმი - ფილოსოფია, რომელიც ადამიანის სხეულს განიხილავს, როგორც ხელისშემშლელ ფაქტორს სულიერი ცხოვრებისთვის. ანუ ითვლება, რომ სხეული არის ცუდი, ხოლო “სული/სამშვინველი” - კარგი. მაგრამ  წმიდა წერილში ადამიანის სხეული, მისი სექსუალური მახასიათებლების ჩათვლით, წარმოადგენს მთელი არსების განუყოფელ ნაწილს. სიცოცხლე არის “სხეული” და “სული”, რომლებიც შეადგენენ სამშვინველს  (იხ. დაბ. 2:7). მეფსალმუნე თავის თავს სრულად უძღვნის ღვთის თაყვანისცემას (იხ. ფსალმ. 62:1; 84:2). მთლიანი ადამიანი უნდა იყოს განწმედილი, გამოყოფილი იმ წმიდა მიზნისთვის, რომელიც ღმერთმა განსაზღვრა.

`ქებათა ქების წიგნში ასახულია ბიბლიის დადებითი თვალსაზრისი ადამიანის სხეულზე სექსუალური ურთიერთობების თემასთან კონტექსტში. როგორ ჩანს ეს შემდეგ ტექსტებში? იხ. ქებ. 1:2, 13; 2:6; 5:10-16; 7:1-9.`

წმიდა წერილი ამ ტექსტებში გამოხატავს ადამიანის სხეულით აღფრთოვანებას. მეუღლეთა სიყვარულის ფიზიკური ასპექტები არ უნდა იწვევდეს მორიდებას. მათი მეშვეობით ღიად წარმოჩინდება ადამიანური ემოციების მთელი სპექტრი. 

მრავალ კულტურაში არსებობს ძლიერი სექსუალური ტაბუ. დაოჯახებულ წყვილს უჭირს ისაუბროს თავისი ინტიმური ცხოვრების საკითხებზე. მსგავსად ამისა, ქრისტიანული ოჯახების პირობებში ბავშვებს ხშირად არ აქვთ საშუალება გაიგონ სექსუალობის შესახებ; ოჯახი კი არის ადგილი, სადაც სწორი ინფორმაცია უერთდება ღვთაებრივ ფასეულობებს. ბიბლია, რომელიც ღიად საუბრობს სექსუალობაზე, ღვთის ხალხს მოუწოდებს ნუ მოერიდებათ ცხოვრების ამ მნიშვნელოვანი ასპექტის წინაშე, მიიღონ იგი პატივისცემით და ღირსეულად, როგორც შემოქმედის საოცარი ძღვენი.

`როგორ შეგვიძლია დავიცვათ თავი კულტურული ცრურწმენებისაგან, რომლებიც სექსუალობას უთანაბრებენ დამამცირებელ ცხოველურ ვნებას, რის შესახებაც ვერ ვისაუბრებთ სირცხვილის გარეშე? როგორ გვიჩვენებს ბიბლია მსგავსი დამოკიდებულების მცდარობას?`