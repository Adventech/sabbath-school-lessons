---
title:  რწმენის ოჯახები
date:  08/06/2019
---

### გამოსაკვლევად შემოთავაზებული ბიბლიური მუხლები:
საქმე. 10:1-28, 34, 35; 1კორ. 2:2; 1თეს. 5:21,22; იოან. 1:12,13; 3:7; 1იოან. 5:1.

> <p>სამახსოვრო მუხლი:</p>
> “ამიტომ ჩვენც… მოთმინებით გავირბინოთ ჩვენს წინ მდებარე სარბიელი. შევხედოთ რწმენის მიზეზსა და სრულმყოფელს - იესოს, რომელმაც მისთვის შეთავაზებული სიხარულის ნაცვლად დაითმინა ჯვარი, უგულებელყო სირცხვილი და ღვთის ტახტის მარჯვნივ დაჯდა” (ებრ. 12:1,2).

მიუხედავად იმისა, თუ ცხოვრების რომელ სტადიაზე ვიმყოფებით, რა გავიარეთ და კიდევ რას შევხვდებით, ჩვენ ვარსებობთ გარკვეულ კულტურულ სივრცეში. ჩვენი მშობლები, შვილები, ოჯახები და ეკლესიაც კი - განვიცდით ძლიერ ზეგავლენას კულტურისა, რომელშიც ვცხოვრობთ. შაბათის შეცვლა კვირა დღით არის ნათელი მაგალითი იმისა, თუ როგორ უარყოფითად იმოქმედა კულტურამ ეკლესიაზე. 

ქრისტიანული ოჯახები გამუდმებით დგებიან კულტურული გამოწვევების წინაშე. ზოგჯერ კულტურა ხელს უწყობს დადებით ცვლილებებს, მაგრამ უმრავლეს შემთხვევაში მისი ზეგავლენა უარყოფითია.

არგი უწყება იმაში მდგომარეობს, რომ სახარების ძალა გვაძლევს სინათლეს, ნუგეშსა და საჭირო ძალას კულტურული ფაქტორებით განპირობებული პრობლემების გადასაჭრელად. ამ კვირის განმავლობაში განვიხილავთ, როგორ შეძლებთ იყოთ “რწმენის ოჯახები”, თუკი ისწრაფვით “იყოთ უმწიკვლონი და უბრალონი, ღვთის უმანკო შვილები მრუდ და უკუღმართ თაობაში, რომელშიც ანათებთ, როგორც მნათობნი სამყაროში” (ფილიპ. 2:15).