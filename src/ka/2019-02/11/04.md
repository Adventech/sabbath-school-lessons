---
title:  ცვლილებების დრო
date:  11/06/2019
---

მიუხედავად იმისა, თუ რომელი კულტურის გარემოცვაში ცხოვრობენ ოჯახები, მათში ცვლილებები გარდაუვალია. ზოგიერთი ცვლილება შეგვიძლია ვიწინასწარმეტყველოთ ცხოვრების ზოგად მსვლელობაზე დაყრდნობით, მაგრამ ხშირად ისინი გაუთვალისწინებელია, მაგალითად: სიკვდილი, სტიქიური უბედურებები, ომი, დაავადებები, საცხოვრებლად სხვაგან გადასვლა ან წარუმატებლობა კარიერაში. მრავალი ოჯახი ეხლება ეკონომიკურ თუ საზოგადოებრივ ცვლილებებს საზოგადოებებსა და ქვეყნებში. მაგრამ არის ცვლილებები, რომლებიც უშუალო კავშირშია კულტურასთან.


**თქვენ წინაშეა რამდენიმე მაგალითი ბიბლიური გმირების ცხოვრებიდან. როგორ აისახა მათ ოჯახურ ცხოვრებაზე ეს ცვლილებები, რადიკალური და დრამატულიც კი? წარმოიდგინეთ თქვენი თავი მათ ადგილზე. თავდაცვის რომელი მექანიზმებია შესაძლებელი ყოველი შემთხვევის დროს? თქვენ როგორი რეაქცია გექნებოდათ ამ ცვლილებებზე?**

`აბრაამი, სარა და ლოტი (დაბ. 12:1-5)`

`ჰადასა (ესთ. 2:7-9)`

`დანიელი, ხანანია, მისაელი და ყაზარია (დან. 1)`

ცვლილებებს მოაქვს განცდები, დანაკარგი, ყოყმანი და შიში მომავლის წინაშე. ოჯახის ცვლილებებთან შეგუების უნართან მიმართებაში მსგავსმა გამოცდილებამ მას შეიძლება ხელი შეუწყოს სულიერ ზრდას, ან შეიძლება გამოიწვიოს სტრესი და შფოთი. სატანა აცხადებს, რომ ცვლილებებს მოაქვთ მხოლოდ პრობლემები და ამგვარად იმედი აქვს, რომ ღმერთში დაგვაეჭვებს და უნდობლობას გამოიწვევს. ღვთის სიტყვის აღთქმები, ოჯახის სულიერი და მატერიალური რესურსები, მეგობრები და რწმენა, რომ ცხოვრება ღვთის ხელშია, რწმენის მრავალ გმირს დახმარებია, წარმატებით გამკლავებოდა ცხოვრების რთულ პერიოდებს.


`თუ იცნობთ ვინმეს, ვინც ცხოვრებაში მტკივნეულ გამოცდილებას განიცდის, დაფიქრდით, როგორ შეგიძლიათ დაეხმაროთ ასეთ ადამიანს ან ადამიანებს?`