---
title:  ოჯახი კულტურის ზეგავლენის ქვეშ
date:  10/06/2019
---

“რადგან ამოვირჩიე, რომ ამცნოს თავის ძეებსა და თავის სახლს თავის შემდეგ, რომ დაიცვან გზა უფლისა, ქმნან სიმართლე და სამართალი, რათა შეუსრულოს უფალმა აბრაამს, რასაც შეპირდა” (დაბ. 18:19).

ოჯახი არის ქვაკუთხედი, რომელზეც იგება საზოგადოება ანუ მისი “უჯრედია”, მიუხედავად მისი შემადგენლობისა. ამიტომ სხვადასხვა ერის განმასხვავებელი კულტურული თავისებურებები მჭიდროდაა ჩაქსოვილი ოჯახურ ცხოვრებაში. მაგალითად, ერთ უძველეს კულტურაში, ძე ვალდებული იყო შეეჭამა თავისი დაღუპული მშობლების გვამები; სხვა კულტურაში სასიძოს სარძლოს მამისთვის გამოსასყიდის სახით უნდა მიეტანა ადამიანთა თავები მათი მტრების ტომიდან; ჩვენს დროშიც კი ბავშვთა, მშობელთა, სასიყვარულო, განქორწინების, ქორწინების და ა. შ. წარმოდგენები მეტად ფართოა. თავისებურ კულტურასთან ქადაგების დროს უნდა ვიცოდეთ, თუ როგორ მოვიქცეთ ამა თუ იმ შემთხვევაში და როცა არ შეგვიძლია კომპრომისზე წასვლა, არ შევქმნათ ზედმეტი პრობლემები. ამავდროულად უნდა ვაცნობიერებდეთ და სერიოზულად ვითვალისწინებდეთ კულტურული თავისებურებების ზეგავლენას ჩვენი ოჯახის ცხოვრებაზე.


`როგორ მოქმედებდა კულტურა ოჯახურ ცხოვრებაზე შემდეგ მაგალითებში? რა შეგვიძლია ვისწავლოთ ამ მაგალითებიდან?`

`დაბ. 16:1-3`

`დაბ. 35:1-4`

`ეზრ. 10`

`3მეფ. 11:1`

არავინ ცხოვრობს განმარტოებულად; ჩვენ და ჩვენი ოჯახები ვიმყოფებით იმ კულტურული ზეგავლენის ქვეშ, რომელშიც ვცხოვრობთ. ჩვენ, როგორც ქრისტიანებმა, მთელი ძალით უნდა დავუჭიროთ მხარი ჩვენს კულტურაში ყოველივე საუკეთესოს, რაც ჰარმონიაში იმყოფება ჩვენს რწმენასთან და რამდენადაც შესაძლებელია, თავი ავარიდოთ იმას, რაც მას ეწინააღმდეგება მას.

`თქვენი ერის რომელი კულტურული ასპექტი არის სასარგებლო ოჯახური ცხოვრებისთვის და ჰარმონიაშია ბიბლიასთან? რომლები არა? როგორ შეგვიძლია შევუსაბამოთ რწმენა კულტურულ ტრადიციებს და, ამავდროულად, არ დავთმოთ საკვანძო ჭეშმარიტებები?`