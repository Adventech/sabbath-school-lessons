---
title:  მტკიცედ მოეჭიდეთ კეთილს
date:  09/06/2019
---

იმის მიხედვით, როგორც სახარება მოიცავს მთელ დედამიწას, ქრისტიანები ხვდებიან სხვადასხვა ტრადიციასა და წეს-ჩვეულებას, რომელთაგან ბევრი ეხება ოჯახსა და საზოგადო ურთიერთობებს. ქრისტიანი-მისიონერებისთვის უმთავრესი შეკითხვაა: როგორ უნდა მოვექცე განსხვავებულ კულტურულ ნორმებს, რომლებიც ეხება საკითხებს, მათ შორის ოჯახურ ურთიერთობებსაც, ნორმებს, რის გამოც შეიძლება უხერხულად იგრძნონ თავი. 

`საქმე. 10:1-28, 34, 35. რა შეგვიძლია ვისწავლოთ იმასთან დაკავშირებით, თუ როგორ დავძლიოთ ჩვენი შინაგანი დაბრკოლებები და წინასწარი განზრახვები, როცა საქმე სხვა კულტურასთან გვაქვს?`

ქრისტე მოკვდა ყოველი ადამიანის ცოდვის გამო, სადაც კი არ უნდა ცხოვრობდეს იგი. ზოგიერთმა ადამიანმა უბრალოდ ჯერ კიდევ არ იცის ეს დიდებული ჭეშმარიტება შესახე. ახარო ეს უწყება და წუთისოფელს მოუწოდო უპასუხონ - აი, ქრისტიანთა მახარობლური მისია. რადგან თავად ღმერთი სამართლიანია ადამიანის მიმართ, ქრისტიანებიც მოწოდებულნი არიან ადამიანებს პატივისცემითა და სიმართლით მოექცენ, საშუალება მისცენ მიიღონ კეთილი უწყება, რომელიც მათაც მიეცათ.

`რა დასკვნებამდე მივიდნენ ადრეული ქრისტიანი მისიონერები სხვა კულტურებში სახარების გავრცელებასთან დაკავშირებით? რა აზრი შეგვიძლია გამოვიტანოთ ამ ტექსტებიდან? საქმე. 15:19,20,28,29; 1კორ. 2:2; 1თეს. 5:21,22.`

მიუხედავად იმისა, რომ ხალხის კულტურა ხშირად მოწმობს ცოდვილ ადამიანთა მდგომარეობაზე, მათში ასევე შეიძლება იყოს რწმენა, რომელიც არ ეწინააღმდეგება წმიდა წერილს და სასარგებლოც კი არის სახარების საქმისთვის. სამყაროს მრავალ ნაწილში ოჯახსა და საზოგადოებაში ძლიერ ფასობს ახლო ურთიერთობები. ქრისტიანებს შეუძლიათ მხარი დაუჭირონ და განამტკიცონ ის, რაც სასიკეთოა და ბიბლიურ პრინციპებს შეესაბამება.

მაგრამ ამავდროულად, არ ღირს კომპრომისზე წასვლა და ღვთის ჭეშმარიტებისგან განდგომა. სამწუხაროდ, ეკლესიის ისტორია გვიჩვენებს, თუ კომპრომისმა და წუთისოფელთან მისადაგებამ როგორ მიგვიყვანა ფსევდოქრისტიანული რწმენის ჩამოყალიბებასთან, რომელიც გამოცხადდა როგორც ჭეშმარიტი ქრისტიანობა. სატანას პრეტენზია აქვს იმაზე, რომ იყოს ამ წუთისოფლის ღმერთი და წარმატებით ავრცელებს ცრუ შეხედულებებს, მაგრამ იესომ იხსნა ეს ქვეყანა და მისი სული მოძღვრავს მის მიმდევრებს ყოველგვარ ჭეშმარიტებაში (იხ. იოან. 16:13).

`რამდენად არის ჩამოყალიბებული თქვენი რწმენა კულტურული ტრადიციების მიერ და რამდენად - ბიბლიური ჭეშმარიტებებით? როგორ შეგვიძლია განვასხვავოთ ერთი მეორისაგან? გაუზიარეთ თქვენი პასუხები ჯგუფს.`