---
title:  პირველი თაობის რწმენის აღორძინებისას
date:  12/06/2019
---

`რწმენის რა კრიზისი მოხდა ისრაელიანთა შორის იესო ნავეს ძისა და მისი თაობის წარმომადგენლების სიკვდილის შემდეგ? იხ. მსაჯ. 2:7-13.`

გამოკვლევები იმისა, თუ როგორ გადასცემენ ფასეულობებსა და მრწამსს ისეთი ორგანიზაციები, როგორიც ეკლესიაა, შემდეგ თაობებს, გვიჩვენებს, რომ მათ ფუძემდებლებს განასხვავებს მათი მრწამსის მიმართ ძლიერი ერთგულება. მათ პირველებს მოუწიათ ამის დაცვა. ერთი ან ორი თაობის შემდეგ მრავალი კარგავს ფასეულობას, შემდეგ კი პრინციპებსაც. ისინი შეიძლება რომელიმე ორგანიზაციას მიეკუთვნებოდნენ მიჩვევის გამო. ჩვევას კი მომდევნო თაობებში აქვს ტენდენცია, გადაიზარდოს ტრადიციაში. ის ცეცხლი, რომლითაც ანთებული იყვნენ ფუძემდებლები, აღარ არის.

`ამბობენ, რომ ღმერთს არ ჰყავს შვილიშვილები, მხოლოდ შვილები. როგორ ფიქრობთ, რას ნიშნავს ეს გამონათქვამი? იხ. იოან. 1:12, 13; 3:7; 1 იოან. 5:1.`

ხანდაზმული ქრისტიანები, შემდეგ თაობებს რომ გადასცენ სულიერი ფასეულობები, უყვებიან ახალგაზრდებს თავიანთი მრწამსის შესახებ. მაგრამ პირადი რწმენა და მშობლების მრწამსის ან ეკლესიის სწავლების გაცნობა არ არის ერთი და იგივე. იყო ქრისტიანი, უფრო მეტს ნიშნავს, ვიდრე ეკუთვნოდე რომელიმე ორგანიზაციას, რომელსაც აქვს თავისი ისტორია თუ დოქტრინები. ჭეშმარიტი რწმენა არ წარმოადგენს გენეტიკურ მახასიათებელს ან რაღაცას, რაც ბუნებრივად გადაეცემა ერთი თაობიდან მეორეს. თითოეულს სჭირდება ქრისტეს პირადად შეცნობა. მშობლები ამას ვერ გააკეთებენ შვილების მაგივრად. ეკლესიამ მთლიანობაში და პირადად მშობლებმა უნდა იღონონ ყველაფერი, რაც შეუძლიათ, რათა შექმნან ატმოსფერო, რომელიც ახალგაზრდებს საშუალებას მისცემს გააკეთონ სწორი არჩევანი, მაგრამ საბოლოოდ, თაობა ან გადარჩება, ან დაიკარგება სწორედ თითოეული ადამიანის მხრიდან სახარების ნათელის წინაშე პირადი დამოკიდებულების ძალისხმევით. 


`ჯო, რომელმაც მიატოვა ათეიზმი და განიცადა ღვთისკენ მოქცევის საოცარი გამოცდილება, შეუერთდა მეშვიდე დღის ადვენტისტთა ეკლესიას. მოკლე ხანში ის დაქორწინდა ქალბატონზე, რომელიც მისივე ეკლესიაში დადიოდა, ეყოლათ შვილები, რომლებიც მან, რა თქმა უნდა, რწმენაში აღზარდა. ერთხელ, როცა იგი ფიქრობდა თავისი შვილების სულიერ მდგომარეობაზე, თქვა: “ო, ჩემს შვილებს რომ გადაეტანათ ის, რაც გადავიტანე მე!” რას ეტყოდით თქვენ, მის გვერდით რომ ყოფილიყავით?`