---
title:  დასაოჯახებელი ადამიანის ცხოვრება
date:  22/04/2019
---

ახალგაზრდა ქალი ამბობს დაუოჯახებლობის უპირატესობაზე: “ორჯერ მომეცა მისიონერად მსახურების საშუალება და მეც უყოყმანოდ დავთანხმდი”. დაოჯახებულ ადამიანს, სავარაუდოდ, მეტი დრო დასჭირდებოდა დასაფიქრებლად, რომ მიეღო თუ არა ეს გადაწყვეტილება, რადგან ეს ეხება არა მარტო მას, არამედ მის მეუღლესა და შვილებსაც.

`პავლეს სიტყვების თანახმად, რა არის ადამიანის ოჯახის გარეშე დარჩენის საფუძვლიანი მიზეზები? იხ. 1კორ. 7:25-34.`

ადამიანთა უმრავლესობა ფიქრობს, რომ ოჯახის შექმნა არის ის, რასაც მისგან ელის ღმერთი. განა მან არ თქვა: “არაა კარგი ადამის მარტოობა?” და მაინც, ბიბლიაში არის ბევრი პერსონაჟი, რომელიც არ ყოფილა დაოჯახებული, მათ შორის, ჩვენთვის ყველაფერში უდიდესი მაგალითი - იესო ქრისტე.

იერემიას ებრძანა არ დაოჯახებულიყო (იხ. იერ. 16:1-3) ისტორიული გარემოების გამო. ჩვენ არ ვიცით, ეს შეზღუდვა მას როდისმე მოეხსნა თუ არა, მაგრამ ნათელია, რომ იერემია იყო უდიდესი წინასწარმეტყველი, თუმცა დაოჯახებული არ ყოფილა.

გარდა ამისა, ეზეკიელის ოჯახურ მდგომარეობას, როგორც ჩანს, არ ჰქონდა დიდი მნიშვნელობა. როცა წინასწარმეტყველის ცოლი მოულოდნელად დაიღუპა, მას უფლება არ მიეცა ეგლოვა იგი, რადგან უნდა გაეგრძელებინა უფლის მიერ დაკისრებული მსახურება (იხ. ეზეკ. 24:15-18). ოსია წინასწარმეტყველმა გადაიტანა განქორწინება, მაგრამ შეძლო გაეგრძელებინა მსახურება. ეს ისტორია შეიძლება უცნაურად მოგეჩვენოთ _ მას ღმერთმა უბრძანა ცოლად მოეყვანა მრუში ქალი, რომელიც, როგორც უფალმა იცოდა, მას სხვა მამაკაცების გამო მიატოვებდა (იხ. ოს. 1-3). როცა უკან ვიხედებით, ვხვდებით, რომ ამით უფალს უნდოდა ეჩვენებინა, რომ მისი სიყვარული ისრაელისა და ჩვენს მიმართ ხშირად განუყოფელია, მაგრამ თავად ოსიასთვის ეს გამოცდილება მეტად მტკივნეული იყო. 

ყველა ამ მაგალითში ოჯახური მდგომარეობა არ წარმოადგენდა დაბრკოლებას. ღმერთს სჭირდებოდა სიმართლე, მორჩილება და ღვთის ნების გადაცემის უნარი. უნდა დავრწმუნდეთ, რომ ჩვენი ცხოვრება არ განისაზღვრება მხოლოდ ოჯახური მდგომარეობით. დღეს მრავალს შეუძლია თქვას, რომ თუ არ შევქმენი ოჯახი, ვერ ჩამოვყალიბდი პიროვნებად. პავლე ასე უპასუხებდა: “ნუ მიესადაგებით ამ წუთისოფელს”. ნაცვლად ამისა, “შესწირეთ თქვენი სხეული ცოცხალ, წმიდა, ღვთის სასურველ მსხვერპლად” (რომ. 12:1,2).

`რა პრაქტიკული საშუალებებით შეგიძლიათ ემსახუროთ მათ, ვინც არ დაოჯახებულა, იქნებიან ისინი ეკლესიის წევრები თუ წუთისოფლის ადამიანები?`