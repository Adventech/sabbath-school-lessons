---
title:  თუ მარტოსულად გრძნობთ თავს
date:  20/04/2019
---

### გამოსაკვლევად შემოთავაზებული ბიბლიური მუხლები: 
ეკლ. 4:9-12; ფილიპ. 4:11-13; 1კორ. 7:25-34; მათ. 19:8; დაბ. 37:34; ეს. 54:5.

> <p>სამახსოვრო მუხლი:</p>
> “და თქვა უფალმა ღმერთმა: “არაა კარგი ადამის მარტოობა! შევუქმნათ მას შესაფერისი შემწე” (დაბ. 2:18). 

რამდენიმე წლის წინ ახალ ამბებში გაჟღერდა ერთი საოცარი, მაგრამ სამწუხარო ისტორია. ახალგაზრდა ქალი მკვდარი იპოვეს საკუთარ ბინაში. სიკვდილი თავისთავად ტრაგიკული მოვლენაა, მაგრამ ამ ისტორიაში ყველაზე დიდ საშინელებას წარმოადგენდა ის, რომ ქალი აღმოაჩინეს მისი სიკვდილიდან ათი წლის შემდეგ. ათი წლის შემდეგ! ბევრი ადამიანი ამან გააოგნა: ასეთ დიდ ქალაქში, სადაც ამდენი ადამიანი და ურთიერთობის საშუალებაა, ქალი, რომელიც არ იყო უსახლკარო, ამდენ ხანს იწვა მკვდარი და არავინ იცოდა ამის შესახებ?

მიუხედავად იმისა, რომ ეს ისტორია განსაკუთრებულია, იგი კარგად ასახავს რეალობას მარტოობისა, რითაც დღეს უამრავი ადამიანი იტანჯება. 2016 წელს ჟურნალმა “ნიუ-ორკ ტაიმს” გამოაქვეყნა სტატია სახელწოდებით “გამოვლენილია მარტოობის ეპიდემია”. ეს პრობლემა მართლაც რომ რეალურია. 

თავიდანვე ჩაფიქრებული იყო, რომ ადამიანები არ იქნებოდნენ მარტო. ედემის დროიდანვე ჩვენთვის დაწესებულია სხვა ადამიანებთან ერთად ცხოვრება. მაგრამ ცოდვის გაჩენასთან ერთად ბევრი რამ შეიცვალა. ამ კვირის განმავლობაში განვიხილავთ ჩვენი ცხოვრების სხვადასხვა პერიოდში ურთიერთობის უკმარისობას, რასაც, სავარაუდოდ, ყოველი ჩვენგანი შეხვედრია. 