---
title:  მეგობრული ურთიერთობები
date:  21/04/2019
---

`წაიკითხეთ ეკლ. 4:9-12. რა არის ძირითადი აზრი? რომელ ცხოვრებისეულ პრინციპზეა აქ საუბარი?`

არც თუ ისე ბევრ ჩვენგანს შეუძლია მარტო ცხოვრება. კიდევაც რომ გვიყვარდეს განმარტოება, ადრე თუ გვიან შეგვაწუხებს ურთიერთობის მწვავე მოთხოვნილება. ჩვენ შექმნილები ვართ ურთიერთობისა და მეგობრობისთვის. რა ბედნიერები არიან ისინი, ვისაც ჰყავთ ახლო ნათესავები, რომლებიც მზად არიან რთულ პერიოდში მხარში ამოუდგნენ და თანაუგრძნონ მათ!

სამწუხაროდ, ეკლესიაში, სამსახურში, საზოგადოებაში გვყავს ადამიანები, რომლებიც ვერავის მიმართავენ დასახმარებლად და ვერავის გაესაუბრებიან დღის ბოლოს. მარტოობის შეგრძნება შეიძლება გვეწვიოს ნებისმიერ დროს. “კვირადღე არის ჩემთვის ურთულესი დღე! - აღიარებს უცოლო მამაკაცი. მთელი კვირის განმავლობაში ჩემს ირგვლივ იმყოფებიან კოლეგები, შაბათს - და-ძმები ეკლესიიდან, კვირას კი სრულიად მარტო ვარ!”


`რა პრინციპები შეგვიძლია დავინახოთ შემდეგ ნაწყვეტებში, განსაკუთრებით თუკი გავდივართ მარტოობის პერიოდს? იხ. იოან. 16:32, 33; ფილიპ. 4:11-13.`

როგორც ქრისტიანებმა, არა მხოლოდ ის ვიცით, რომ არსებობს ღმერთი, არამედ ისიც, რომ მასთან შეგვიძლია გვქონდეს ურთიერთობა. და ნამდვილად შეგვიძლია მასში ვპოვოთ სიმშვიდე, რაკი ვიცით, რომ ღმერთი მუდამ ჩვენს გვერდით იმყოფება. მაგრამ ედემში ადამთან სიახლოვეს ხელი არ შეუშლია ღმერთისთვის, რომ ეთქვა: “არაა კარგი ადამის მარტოობა” (დაბ. 2:18). ამგვარად, ღმერთმა იცოდა, რომ ადამი, რომელიც ცხოვრობს ცოდვისგან წაუბილწავ სამყაროში და ღმერთთან აქვს ურთიერთობა, მაინც საჭიროებს ადამიანთან ურთიერთობას. რამდენად უფრო მეტად ესაჭიროებათ ყველა დანარჩენ ადამიანებს ურთიერთობა!

შეცდომა იქნებოდა, გვეფიქრა, რომ ადამიანი ვერ იქნება მარტოსული მრავალთა გარემოცვაში. ზოგიერთი ყველაზე მარტოხელა ადამიანი ცხოვრობს დიდ ქალაქებში, სადაც ხშირი ურთიერთობა აქვს სხვებთან. თუკი ადამიანი იმყოფება სხვათა გარემოცვაში, ეს სულაც არ ნიშნავს იმას, რომ მას არ შეუძლია იგრძნოს მარტოობა, გაუცხოება და არ ესაჭიროებოდეს ურთიერთობა.

`ადვილად ვერ შეამჩნევ ადამიანს, რომ თავს გრძნობს მარტოსულად, გარიყულად თუ უბრალოდ მოსაუბრე ესაჭიროება. როგორ შეგიძლიათ ქმედითი მონაწილეობა გამოიჩინოთ ასეთ ადამიანთა ცხოვრებაში?`