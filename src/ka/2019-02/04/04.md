---
title:  ოჯახური ურთიერთობების დანგრევა
date:  23/04/2019
---

გარდა ფიზიკური ტანჯვისა და სიკვდილისა, ცოდვამ მოიტანა ოჯახისთვის გამანადგურებელი შედეგები. ფრაზამ “არაჯანსაღი ოჯახური გარემო” პრაქტიკულად დაკარგა თავისი აზრი. გარკვეულწილად, განა ყველა ოჯახი არ არის “არაჯანსაღი”?

სიკვდილის გამოკლებით, ერთ-ერთი ურთულესი მოვლენა, რომელსაც შეიძლება გადაეყაროს ოჯახი, არის განქორწინება. ადამიანები, რომლებმაც გადაიტანეს ეს საშინელი მოვლენა, განიცდიან უამრავ ემოციას. შესაძლებელია, ერთ-ერთი უწინარესი არის გლოვა, რომელიც, ადამიანის ხასიათიდან გამომდინარე, განსხვავებული ინტენსივობით შეიძლება გრძელდებოდეს რამდენიმე თვე ან რამდენიმე წელიწადი. ზოგიერთს შეიძლება ეშინოდეს გაურკვევლობის ან მატერიალური გაჭირვების გამო. ზოგიერთი ადამიანი შეიძლება განიცდიდეს დეპრესიას, რისხვას ან მარტოობას.

`განქორწინებასთან დაკავშირებული რა საერთო პრინციპების დანახვა შეგვიძლია შემდეგ ტექსტებში? იხ. მალ. 2:16; მათ. 5:31, 32; 19:8; 1კორ. 7:11-13.`

“ეკლესია, როგორც ქრისტეს გამომსყიდველი სხეული, მოვალეა ემსახუროს თავის წევრებს მათ ყველა საჭიროებაში, რითაც ხელს შეუწყობს თითოეულს, მოწიფულ ქრისტიანად ჩამოყალიბდეს. ეს განსაკუთრებით სამართლიანია იმ შემთხვევებში, როცა ეკლესიის წევრები დგანან გადაწყვეტილების მიღების წინაშე, რომელიც განსაზღვრავს მათ მომავალს, ისეთის, როგორიცაა: ქორწინება, ან თუკი ელით ისეთი რთული განცდები, როგორიცაა განქორწინება. თუკი ქორწინება საფრთხის ქვეშაა, მაშინ მეუღლეებმა, მათმა ახლობლებმა და ეკლესიის მსახურებმა უნდა გამოიყენონ მთელი ძალისხმევა, რათა, ღვთის მიერ დადგენილი პრინციპების თანახმად, მიაღწიონ შეთახმებას და აღადგინონ დანგრეული ნათესაური კავშირი (იხ. ოს. 3:1-3; 1კორ. 7:10, 11;13:4-7; გალ. 6:1).

ადგილობრივი ეკლესია და ეკლესიის სხვა ორგანიზაციები განკარგავენ სახსრებს, რომლებიც საშუალებას აძლევთ დაეხმარონ თავიანთ წევრებს შექმნან მტკიცე ქრისტიანული ოჯახი. ამ სახსრებში შედის: (1) ინფორმაციული სახის პროგრამები იმ პირებისთვის, რომლებიც აპირებენ დაოჯახებას; (2) დაოჯახებული წყვილებისთვის დარიგება ოჯახური ცხოვრების საკითხებში; (3) პროგრამები დანგრეული ან განქორწინებული ოჯახების დასახმარებლად” (მეშვიდე დღის ადვენტისტთა ეკლესიის ხელმძღვანელობა. ზაოკსკი: ისტოჩნიკ ჟიზნი, 2016, გვ. 208, 209).

`რა საშუალებები არსებობს განქორწინების წინაშე მდგარი ადამიანის პრაქტიკული და მიუკერძოებელი დახმარებისთვის?`