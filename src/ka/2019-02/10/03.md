---
title:  ქორწინების ზოგიერთი პრინციპები
date:  03/06/2019
---

ქორწინება, როგორც შაბათი, ღმერთმა ადამიანს ჯერ კიდევ ედემში აჩუქა. და როგორც მეშვიდე დღის ადვენტისტებმა, ვიცით, თუ რაოდენ დაამახინჯა კაცობრიობის მტერმა ეს ორივე დადგენილება. იდეალური ქორწინებებიც კი კონფლიქტების გამო ზოგჯერ დაზარალებულა. 

ქვემოთ მოყვანილია რამდენიმე პრინციპი, რომელთა დახმარებითაც წყვილები პრობლემებს გადაჭრიან.

`წაიკითხეთ  ეფეს. 1:7. აქ მითითებული რომელი მნიშვნელოვანი პრინციპი უნდა იყოს დაცული ნებისმიერ ქორწინებაში?`

აუცილებელია ვისწავლოთ პატიება, განსაკუთრებით, თუკი თქვენი მეუღლე არ იმსახურებს ამას. ყველას შეუძლია აპატიოს მას, ვინც იმსახურებს პატიებას. ასეთ შემთხვევაში რთულიც კი არის, ამას პატიება ვუწოდოთ. ნამდვილი პატიება არის ისეთი, როცა ვპატიობთ მათ, ვინც ამას არ იმსახურებს. უფალმა გვაპატია იესო ქრისტეს მეშვეობით და ჩვენც ასევე უნდა ვიქცეოდეთ. წინააღმდეგ შემთხვევაში, ჩვენი ქორწინება, კიდევაც რომ შევძლოთ მისი შენარჩუნება, მხოლოდ დაგვტანჯავს.

`წაიკითხეთ რომ. 3:23. რა პრინციპზეა აქ ლაპარაკი?`

აუცილებლად აღიარეთ, რომ დაქორწინებული ხართ ცოდვილ ადამიანზე, რომელიც გარკვეულწილად დაზიანებულია ემოციურად, ფიზიკურად და სულიერად. მიეჩვიეთ ამას. მიიღეთ თქვენი მეუღლის ნაკლოვანებები. ილოცეთ მათზე. შესაძლებელია, მოგიწიოთ ამ ნაკლთან ერთად ცხოვრება, მაგრამ ყურადღებას ნუ გაამახვილებთ ამაზე. თუკი ყურადღებას გაამახვილებთ მათზე, მაშინ აუტანლად მოგეჩვენებათ ისინი. თუკი წმიდა და სრულყოფილმა ღმერთმა ქრისტეს მეშვეობით მიგვიღო ისეთები, როგორებიც ვართ, მაშინ განა ჩვენ, არაწმიდები და არასრულყოფილები, ასევე არ უნდა მოვექცეთ ჩვენს მეუღლეს?

`წაიკითხეთ ფილიპ. 2:4-8. რა მთავარ პრინციპზეა საუბარი ამ ტექსტებში და როგორ დაგვეხმარება ის არა მარტო ქორწინებაში, არამედ ყველა პოტენციურ კონფლიქტში?`