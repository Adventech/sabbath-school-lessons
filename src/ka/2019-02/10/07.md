---
title:  შემდგომი გამოკვლევისათვის
date:  07/06/2019
---

“მამა, რომელიც ნაკლებ დროს ატარებს საკუთარ შვილებთან და არ იცის მათი ჩვევებისა და ხასიათის განსაკუთრებულობანი, მკაცრი და უხეშია. იგი ვერ ფლობს საკუთარ თავს რისხვის დროს მათ სჯის. ბავშვმა იცის ეს და, ნაცვლად იმისა, რომ დაემორჩილოს, რისხვით ივსება მიღებული სასჯელის გამო. დედა ერთსა და იმავე შეცდომებს ხან უყურადღებოდ ტოვებს, ხან სასტიკად სჯის მათ გამო. ბავშვებმა არასოდეს იციან, თუ რას მოიმოქმედებენ მშობლები და ცდუნება ეუფლებათ, რომ გაარკვიონ, თუ რამდენ ხანს შეუძლიათ მათ დაუსჯელად შეცოდება. ასე ითესება ბოროტების მარცვალი, რომელიც იზრდება და მოაქვს ნაყოფი” (ე. უაითი. ქრისტიანული სახლი, გვ. 314,315).

“სახლი უნდა იყოს ყველაზე სუფთა და ამაღლებული სიყვარულის შუაგული. მშვიდობა, თანხმობა, სიყვარული და ბედნიერება ფესვს უნდა იდგამდეს დღითიდღე მანამ, სანამ ეს ძვირფასი საგნები არ დამკვიდრდება მათ გულებში, ვინც ოჯახს შეადგენს. აუცილებელია  ზრუნვა სიყვარულის აღმონაცენზე, წინააღმდეგ შემთხვევაში დაიღუპება. ნებისმიერ კარგ პრინციპს გაფრთხილება სჭირდება, თუკი გვინდა, რომ აყვავდეს სულში. ყველაფერი, რასაც სატანა ნერგავს გულში - შური, ეჭვი, ბილწი ვარაუდები, ავსიტყვაობა, მოუთმენლობა, ცრურწმენები, ეგოიზმი, სიხარბე და ამპარტავნობა, უნდა ამოვძირკვოთ. თუკი ამ ნაკლს დავიტოვებთ გულში, მაშინ ისინი გამოიღებენ ნაყოფს, რომელიც მრავალს წაბილწავს. ო, რამდენი ადამიანი აღმოაცენებს შხამიან მცენარეებს, რომლებიც ანადგურებენ სიყვარულის ძვირფას ნაყოფებს და რყვნიან სულს!” (იქვე, გვ. 195-196).

**კითხვები მსჯელობისათვის:**

`.	ვინაიდან ისეთი მღვდელმთავარი როდი გვყავს, რომ ვერ შეძლოს თანაგვიგრძნოს ჩვენს უძლურებებში, არამედ ჩვენსავით გამოცდილი ყველაფერში, გარდა ცოდვისა” (ებრ. 4:15). როგორც ქრისტემ დააყენა საკუთარი თავი ჩვენს ადგილას, რათა ჩვენთან ჰქონოდა ახლო ურთოერთობა, ჩვენც ასე უნდა მოვექცეთ ჩვენს მეუღლეს. ეცადეთ, ნებისმიერი შემთხვევა ან კრიზისი განიხილოთ არა მხოლოდ საკუთარი თვალთახედვიდან, არამედ თქვენი მეუღლის მხრიდანაც. დაფიქრდით, ის როგორ უყურებს ამ შემთხვევას, როგორ მოქმედებს ეს ყოველივე მასზე და რატომ გრძნობს იგი თავს სწორედ ასე. როგორ შეგვიძლია გამოვიყენოთ ეს პრინციპი კონფლიქტურ შემთხვევებში?`

`2.	ყოველთვის არის თუ არა რისხვა ცოდვა? დაასაბუთეთ თქვენი პოზიცია.`