---
title:  კონფლიქტი
date:  02/06/2019
---

`წაიკითხეთ მათ. 7:5 და იგავ. 19:11. რომელ ორ მნიშვნელოვან პრინციპს შეუძლია დაგვეხმაროს თავი ავარიდოთ სხვებთან კონფლიქტს?`

იგავების წიგნის ავტორი ახდენს გონებამახვილურ დაკვირვებას: “წყლის გამოხეთქვა შუღლის დასაწყისია. შეწყვიტე დავა, ვიდრე აღიგზნებოდეს” (იგავ. 17:14). თუკი კონფლიქტი უკვე დაწყებულია, მისი ჩახშობა ძალზე რთულია. რომ. 14:19-ის თანახმად, შესაძლებელია თავი ავარიდოთ კონფლიქტს, თუკი ვცდილობთ გავაკეთოთ ის, რაც ემსახურება მშვიდობასა და ერთმანეთის აღმშენებლობას. რამდენად მნიშვნელოვანია ეს პრინციპები თანხმობის შესანარჩუნებლად ოჯახში?

ზოგჯერ, როცა აღიარებთ თქვენს პასუხისმგებლობას კონფლიქტში, ამას მეორე მხარის პოზიციის შემსუბუქებასთან მივყავართ. დაიხიეთ უკან ერთი ნაბიჯით და დაფიქრდით, აქვს თუ არა საერთოდ აზრი ამ შერკინებას. იგავების წიგნი ადასტურებს: “ადამიანის ჭკუა სულგრძელს ხდის მას და მისი ღირსებაა დანაშაულის მიტევება” (19:11). დაფიქრდით, ექნება თუ არა თქვენთვის კამათის საგანს ისეთივე მნიშვნელობა სამი დღის შემდეგ. ან, უფრო უკეთესი, რა ზეგავლენა ექნება მას ხუთი-ათი წლის შემდეგ? მაგალითად, რამდენ წყვილს უკამათია იმის გამო, რაც დღეს თავადვე არაფრად მიაჩნიათ. 

ნაცვლად იმისა, რომ კონფლიქტი გააჭიანუროთ, და სხვა ადამიანთან, მეუღლესთან, ბავშვთან, მეგობართან, თანამშრომელთან ილაპარაკოთ, ზუსტად განსაზღვრეთ მსჯელობის საკითხი ან საგანი და არ გასცდეთ მის საზღვრებს. კონფლიქტი ხშირად უარესდება, როცა მისი ნამდვილი მიზეზი იკარგება მრისხანე სიტყვებს შორის და ზედაპირზე ამოტივტივდება ძველი პრობლემები ან ჭრილობები. მსჯელობის დასაწყებად საუკეთესო საშუალებაა ერთგულების დადასტურება ურთიერთობებში. დაე, მეორე ადამიანმა იცოდეს, რომ ძალიან ღელავთ მასზე და თქვენს ურთიერთობებზე. როცა გამოთქვამთ თქვენს დადებით გრძნობებს, შეგიძლიათ გადახვიდეთ პრობლემის არსზე და არ გამოიყენოთ კავშირი “მაგრამ”. როცა ამ სიტყვას წარმოთქვამთ დადებითი მტკიცებულებების შემდეგ, თქვენ  უარყოფთ იმას, რაც ახლახან წარმოთქვით. თქვენი გრძნობების გამოთქმის შემდეგ მოუსმინეთ მეორე ადამიანს, დაფიქრდით მის სიტყვებზე და მხოლოდ ამის შემდეგ შესთავაზეთ გადაწყვეტილება, რომელიც ორივე მხარის ინტერესებს ითვალისწინებს (ფილიპ. 2:4, 5).

`გაიხსენეთ კონფლიქტი, რომელიც ახლა უკვე უგუნურებად და უაზრობად გეჩვენებათ. როგორ დაგეხმარებათ მიღებული გამოცდილება, რომ მომავალში აღკვეთოთ მსგავსი შემთხვევები?`