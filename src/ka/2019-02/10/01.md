---
title:  დროებითი უსიამოვნებები
date:  01/06/2019
---

###  გამოსაკვლევად შემოთავაზებული ბიბლიური მუხლები: 
მათ. 7:5; ეფეს. 1:7; ფილიპ. 2:4-8; ეფეს. 4:26,27; იაკ. 1:19,20; კოლ. 3:19; მათ. 7:12.

> <p>სამახსოვრო მუხლი: </p>
>    “განრისხდით, ოღონდ ნუ შესცოდავთ: მზე ნუ ჩავა თქვენს რისხვაზე” (ეფეს. 4:26).

ყველაზე მშვიდობიან ოჯახებშიც კი არის უთანხმოებები და კონფლიქტები. ასეთია რეალური ცხოვრება დაცემულ წუთისოფელში. მეუღლის მიერ გადაუყრელი ნაგავი, ქალიშვილის მიერ დაუმთავრებელი საშინაო დავალება ან ვაჟიშვილის მიერ შეუსრულებელი საოჯახო საქმე - ეს ყველაფერი წარმოადგენს უმნიშვნელო პრობლემებს, რომლებიც, როგორც წესი, შეიძლება მინიმალური ძალისხმევის გამოყენებით გადავჭრათ. მაგრამ სხვა პრობლემებს შეუძლიათ სერიოზულად გაართულონ საოჯახო ცხოვრება: სიდედრის საყვედურები და მანიპულაცია; ფსიქიკურად ავადმყოფი მამის მხრიდან შვილების შეურაცხყოფა; ვაჟიშვილის უწესრიგო ცხოვრება ან ქალიშვილის ნარკოდამოკიდებულება.

ახალ აღთქმაში არა ერთხელ არის ნათქვამი, რომ უნდა გვიყვარდეს ერთმანეთი (იხ. იოან. 13:34; რომ. 12:10), ერთმანეთთან სიმშვიდესა და თანხმობაში ვიცხოვროთ (იხ. რომ. 15:5; ებრ.12:14), მოვითმინოთ და გამოვიჩინოთ გულმოწყალება (იხ. 1კორ. 13:4), ერთმანეთი საკუთარ თავზე მეტად დავაფასოთ (იხ. ფილიპ. 2:3) და ვატაროთ ერთმანეთის ტვირთი (იხ. ეფეს. 4:2). რა თქმა უნდა, ეს ყველაფერი ჩვენს ნათესავებსაც რომ ეხებოდეს, თქმა უფრო ადვილი იქნებოდა, ვიდრე შესრულება. ამ გაკვეთილში განვიხილავთ, თუ როგორ შეგვიძლია შევარბილოთ ასეთი უსიამოვნებები, განსაკუთრებით თუ ისინი ოჯახში წამოიჭრება.