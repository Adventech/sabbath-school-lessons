---
title:  რისხვის როლი კონფლიქტში
date:  04/06/2019
---

რომელ ჩვენგანს არ გამოუცდია რისხვა გარკვეულ შემთხვევაში? უარესია, როცა ეს რისხვა მიმართულია ოჯახის წევრზე. თუ პატიება არ გვსურს, მაშინ რისხვა გადაიქცევა საწამლავად, რომელიც ოჯახის ყველა წევრს უდიდეს ტკივილსა და ტანჯვას მოუტანს.

`წაიკითხეთ ეფეს. 4:26, 27 და ეკლ. 7:9. როგორ შეგვიძლია გამოვიმუშაოთ რისხვის სწორი გაგება, როგორც ემოციისა და როგორც ცოდვისა? რაში მდგომარეობს განსხვავება?`

`რა არის ნათქვამი იაკ. 1:19, 20-ში? რატომ არის გონივრული, რომ ყური ვუგდოთ ამ სიტყვებს, განსაკუთრებით ოჯახის წევრებთან მიმართებაში, ქცევებიც, თვალსაზრისი და სიტყვები ბრაზს იწვევს ჩვენში?`

თუკი რაიმე გაღიზიანებთ, ნებას ნუ დართავთ ამას, რომ საავდრო ღრუბლად გადაეფაროს თქვენს ცხოვრებას და მიიღეთ ამ სიტუაციიდან დადებითი გაკვეთილები. ილოცეთ მათზე, ვინც ტკივილს გაყენებთ და გამცირებთ, აპატიეთ და გახდით მათთვის კურთხევა. თავიდან ეს არ იქნება მარტივი, მაგრამ, როცა მიიღებთ გადაწყვეტილებას და შესრულებას დაიწყებთ, სხვა დანარჩენზე ღმერთი იზრუნებს.

ზოგჯერ რისხვის ფესვი ამოზრდილია ოჯახიდან, რომელშიც გავიზარდეთ. უკმაყოფილო ადამიანები ხშირად უკმაყოფილო ოჯახებში იზრდებიან. ისინი სწავლობენ ახლობელი ადამიანებისაგან და საკუთარ ცხოვრებაშიც ასევე იქცევიან, თანაც ანალოგიურ მოდელს საკუთარ შვილებს გადასცემენ. დროდადრო რისხვა შეიძლება იყოს შედეგი დაუკმაყოფილებელი მოთხოვნილებისა ან შურისა, როგორც ეს დაემართა კაენს, რომელმაც მოკლა ძმა.

შეიძლება გქონდეთ საფუძვლიანი მიზეზი რისხვისთვის, მაგრამ ეს არ გაძლევთ უფლებას, ყველაფერი გაანადგუროთ თქვენს გზაზე. ნუ უარყოფთ თქვენს რისხვას და ნუ ცდილობთ გაამართლოთ იგი. ამის ნაცვლად სთხოვეთ ღმერთს, რომ დაგეხმაროთ მასთან გამკლავებაში. პავლე მოციქული გვაძლევს კარგ რჩევას: “არ დაგძლიოს ბოროტმა, არამედ სძლიე ბოროტს კეთილით” (რომ. 12:21).

`ყველას გვაქვს ის, რაც ძალზე გვაღიზიანებს. და ზოგიერთ შემთხვევაში მსგავსი რეაქცია გამართლებულია. როგორ შეგვიძლია ღვთის დახმარებით ნება არ დავრთოთ რისხვას, უბედურება მოგვიტანოს ჩვენ და ჩვენს ახლობლებს?`