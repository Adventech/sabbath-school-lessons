---
title:  ქრისტე არის ცენტრი
date:  12/05/2019
---

`რა ილუსტრაციას მოიყენებს პავლე, რათა აღწეროს ქრისტეში ის ახალი ერთიანობა, რომელიც არსებობს ადამიანებს შორის? როგორ შექმნა ქრისტემ ორი ადამიანიდან “ერთი ახალი კაცი”? იხ. ეფეს. 2:11-22; გალ. 3:28.`

ქრისტეს ჯვარი აუქმებს ყველა დაბრკოლებას, რომლებიც ადამიანებს განაშორებს. ებრაელთა ტაძარში კედლები ყოფდა მორწმუნეებს: მამაკაცებს ქალებისგან, ებრაელებს წარმართებისგან. როცა პავლე აღწერს ებრაელთა და წარმართთა ერთიანობას ქრისტეში, იგი იყენებს სიტყვას, რომელიც ერთნაირად განეკუთვნება ნებისმიერი სახის დაყოფას, იქნება ეს ეროვნების, სოციალური თუ გენდერული ნიშნის მიხედვით. “რათა ორისგან თავის თავში შეექმნა ერთი ახალი კაცი, მშვიდობისმყოფელი” (ეფეს. 2:15) - ამ კეთილ უწყებას შეუძლია დაეხმაროს წყვილებს შეიცნონ “ერთი სხეულის” ერთიანობა ქორწინებაში. გარდა ამისა,  დაშორებულ ოჯახებს ქრისტეში რწმენით კვლავ შეუძლიათ შერიგება.

`ერთია, ციტირებდე ბიბლიიდან ქრისტეში ერთიანობის ტექსტებს და სრულიად სხვაა – გამოსცადო ეს ერთიანობა. რა პრაქტიკული ცვლილებები შემოაქვს ჩვენს ცხოვრებაში ქრისტეს, რომლებიც საშუალებას გვაძლევენ გამოვცადოთ დაპირებული ერთიანობა? იხ. რომ. 6:4-7; 2კორ. 5:17; ეფეს. 4:24-32.`

“წარმოიდგინეთ დიდი წრე, რომლიდანაც ცენტრისკენ მიემართება უამრავი ხაზი. რაც უფრო ახლოს მიდიან ეს ხაზები ცენტრთან, მით უფრო უახლოვდებიან ერთმანეთს.
ასეთი მდგომარეობაა ქრისტიანულ ცხოვრებაშიც. რაც უფრო ახლოს მივდივართ ქრისტესთან, მით უფრო მეტად ვუახლოვდებით ერთმანეთს. ღმერთი განდიდდება, როცა მისი ერი მოქმედებს მეგობრულად და ორგანიზებულად” (ე. უაითი. ქრისტიანული სახლი, გვ. 179).

“ძესა და მამას, ქმარსა და ცოლს შორის… დგას ქრისტე, შუამავალი, თუნდ იცნობდნენ მას, თუნდ არა. ახლა აღარ გვაქვს სხვისკენ გზა, გარდა ქრისტეს, მისი სიტყვისა და ჩვენი კვალდაკვალ სიარულის მეშვეობით არსებული გზისა” (დიტრიხ ბონხიოფერ. მოწაფეობის ფასი, გვ. 108).

` რამდენად ახლოს არის თქვენი ოჯახი თუ თქვენი ეკლესიური ოჯახი ამ წრის ცენტრთან? რა არის კიდევ აუცილებელი, რომ ოჯახში ურთიერთობები იყოს ისეთი, როგორიც უნდა იყოს?`