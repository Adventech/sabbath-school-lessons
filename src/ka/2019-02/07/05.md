---
title:  მორჩილება
date:  15/05/2019
---

`რა რჩევას იძლევა პავლე მორჩილებასა და მსახურებასთან დაკავშირებით, როცა საუბარია ურთიერთობებზე ეფეს. 5:21-ში? თქვენი აზრით, როგორ ეხმარება ასეთი უერთიერთობები ეკლესიის ერთიანობას? რატომ არის ეს ასეთი მნიშვნელოვანი ჩვენს სახლებშიც? იხ. ეფეს. 5:22-6:9.`

 სიტყვა “მორჩილება” (იხ. ეფეს. 5:21) ნიშნავს ნებაყოფლობით თავის დამდაბლებას მეორე ადამიანის წინაშე. ეს უნიკალური პრინციპი მჟღავნდებოდა ქრისტეს ცხოვრებაში (იხ. მათ. 20:26-28; იოან. 13:4, 5; ფილიპ. 2:5-8)  და ახასიათებს ყველას, ვინც აღივსო სულიწმიდით (იხ. ეფეს.5:18). “ღვთის მოშიშებით” - აი, რა არის ადამიანთა მოტივაცია, რომ დაემორჩილონ ამგვარი სახით (ტექს. 21). ქრისტიანული რევოლუციური სწავლება სოციალურ ურთიერთობათა შესახებ ფესვს იდგამს თვითუარყოფაში; ასე იყო ადრეც და ასეა ახლაც. ზუსტად თვითუარყოფა გამოაჩენს ქრისტეში ერთიანობის სულიერ რეალობას, რაც უკლებლივ ყველასთვის არის ხელმისაწვდომი.

_ოჯახური პრინციპები_. ქრისტიანულ ქცევას საფუძველი ოჯახში ეყრება. თუკი ეს პრინციპები ეფექტურია ოჯახებში, მაშინ ეკლესიაში მდგომარეობა რადიკალურად იცვლება. პავლე გადმოგვცემს მორჩილების პრინციპის არსს და დაუყოვნებლივ გადადის მსჯელობაზე, თუ ეს პრინციპები როგორ უნდა გამოვიყენოთ ოჯახებში.

ეფეს. 5:22-6:9-ში აღწერილია სამი სახის ურთიერთდამოკიდებულება. ეს იმ დროში ყველაზე მეტად გავრცელებული და ნაკლებად თანასწორუფლებიანი ურთიერთობებია. ამ ნაწყვეტის მიზანი არ მდგომარეობს იმაში, რომ მხარი დაუჭიროს იმ დროს არსებულ უთანასწორობას, არამედ იმაში, რომ აჩვენოს, თუ როგორ აყალიბებს ქრისტეში რწმენა ახალ, წუთისოფლისგან რადიკალურად განსხვავებული ურთიერთობის კულტურას, რომელიც ემყარება ერთმანეთის წინაშე ნებაყოფლობით მორჩილებას მორწმუნეებში. 

`როგორ ფიქრობთ, რატომ მიმართავს პავლე გამუდმებით ჯერ მათ, ვინც სოციალურად უფრო სუსტია - ცოლებს, შვილებს და მსახურებს? ჩაწერეთ ცხრილში, ვის ეკუთვნის მორჩილების მოწოდებები?`

მათ კი, ვისაც მეტი სოციალური ძალაუფლება გააჩნია - ქმრებს, მშობლებს, ბატონებს, პავლე მიმართავს მეორე რიგში. თითოეული კატეგორიის წარმომადგენელი იღებს მითითებას, რაც სრულიად  უჩვეულოა იმ კულტურისთვის. ამ მითითებებს უნდა გაეოცებინა პირველი ასწლეულის მორწმუნეები. ისინი თანაბარ მდგომარეობაში აყენებს ჯვართან მომსვლელ ყველა ადამიანს და ხსნის გზას ჭეშმარიტი ერთიანობისთვის, რასაც შევიგრძნობთ ურთიერთდამოკიდებულებაში პირადი გამოცდილებით.