---
title:  ჭეშმარიტი ერთგულება
date:  16/05/2019
---

საბოლოოდ, ოჯახის შეკავშირება და ერთიანობა ემყარება ოჯახის წევრების ერთგულებას, დაწყებული იმ ფიცით, რომელსაც მეუღლეები ერთმანეთის წინაშე დებენ. სამწუხაროა, მაგრამ ბიბლიური ისტორია სავსეა დარღვეული დაპირებების, გაუმართლებელი ნდობისა და ერთგულების უკმარისობის მაგალითებით იქ, სადაც ეს ასე აუცილებელი იყო. წმიდა წერილში აგრეთვე მოცემულია შთამაგონებელი მაგალითები იმისა, თუ ღმერთის შემწეობით როგორ ეფიცებოდნენ ჩვეულებრივი ადამიანები ერთგულებას მეგობრებსა და ოჯახებს და კიდეც ასრულებდნენ საკუთარ დანაპირებს.

**განიხილეთ შემდეგი ოჯახების მაგალითები, ასევე მათი მიძღვნის დონე. როგორ განამტკიცა ერთგულებამ ზოგიერთი ოჯახი? რა გამხნევებას ვპოვებთ მათი მიძღვნის მაგალითებში?**

`ერთგულება მშობლებსა და შვილებს შორის (იხ. დაბ. 33:12-14; გამ. 2:1-10).`

`ერთგულება ოჯახში დებსა და ძმებს შორის (იხ. დაბ. 37:17-28).`

`ერთგულება ოჯახის მიმართ (იხ. რუთ. 1:16-18; 2:11, 12, 20; 3:9-13; 4:10, 13).`

`ცოლ-ქმრული ერთგულება (იხ. ოს. 1:2, 3, 6, 8; 3:1-3)`

სხვა ადამიანს რომ მიუძღვნა თავი, იქნება ეს ცოლ-ქმრობაში თუ გადაწყვეტილებაში, გააჩინო ან იშვილო ბავშვი, საჭიროა ნებაყოფლობითი თვითუარყოფა. იგი აუცილებელი იქნება, რომ მომავალში მიიღოთ სხვადასხვა გადაწყვეტილებები, რომლებიც საჭიროებენ სხვა ადამიანთა სურვილების წინაშე მორჩილებას ცხოვრების სხვადასხვა სფეროში. სახელმწიფო კანონების დახმარებით შეგვიძლია შევზღუდოთ უღირსი ქცევა, მაგრამ ოჯახში ან მეუღლეებს შორის ურთიერთობები გაჟღენთილი უნდა იყოს სიყვარულით, მხოლოდ ეს არის აყვავების საწინდარი.

`პირადად თქვენთვის რას ნიშნავს ერთგულების ფიცი, რომელიც იესომ მოგვცა? იხ. ებრ. 13:5. რა ზეგავლენას ახდენს მისი ერთგულება თქვენდამი თქვენს ერთგულებაზე მის, ასევე მეუღლის, შვილების, რწმენაში ძმებისა და დების მიმართ?`