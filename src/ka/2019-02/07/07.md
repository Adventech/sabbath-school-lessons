---
title:  შემდგომი გამოკვლევისათვის
date:  17/05/2019
---

წაიკითხეთ ელენ უაითის წიგნიდან “ქრისტიანული სახლი” თავი “წმიდა წრე”, გვ. 177-180 და ნაწყვეტი წიგნიდან “მოწმობანი ეკლესიისთვის”, ტ. 6, გვ. 236-238.

_ერთიანობა პირველხარისხოვანი მნიშვნელობის ამოცანაა._ “ქრისტიანებისთვის უმთავრესია მეგობრულები იყვნენ ოჯახში… რაც უფრო მეტად გაერთიანდებიან ოჯახის წევრები ოჯახურ შრომაში, მით უფრო ამაღლებული და სასარგებლო იქნება ზეგავლენა, რომელსაც აღმოუჩენენ მამა და დედა, ძმები და დები სახლს მიღმა” (ე. უაითი. ქრისტიანული სახლი, გვ. 37).

_ოჯახის ერთიანობის საიდუმლო._ “ოჯახში და ეკლესიაში უთანხმოებისა და კამათის მიზეზს წარმოადგენს ქრისტესგან გამოყოფა. ქრისტესთან ახლო ურთიერთობის მოპოვება ნიშნავს ერთმანეთთან დაახლოებას. ეკლესიასა და ოჯახში ჭეშმარიტი ერთიანობის საიდუმლოს წარმოადგენს არა დიპლომატია, არა მართვა, არა ზებუნებრივი ძალისხმევა, რომლებიც მიმართულია დიდი თუ მცირე სირთულეების დასაძლევად, არამედ ქრისტეში ერთიანობა” (იქვე, გვ. 179).

**კითხვები მსჯელობისათვის:**

`1.	ისაუბრეთ იმაზე, თუ რა მუშაობს თანამედროვე სამყაროში ოჯახის ერთიანობის საწინააღმდეგოდ. რა პრაქტიკული რჩევები შეგიძლიათ შესთავაზოთ ოჯახებს, რომლებიც იტანჯებიან ასეთი ზეგავლენისგან?`

`2.	გყავთ თუ არა ეკლესიაში ოჯახი, რომელიც დანგრევის პირას დგას? თუკი დიახ, მაშინ რისი გაკეთება შეგიძლიათ, როგორც ჯგუფს, რათა ოჯახის თითოეულ წევრს დაეხმაროთ ამ კრიზისულ დროში?`

`3.	სრულად განიხილეთ მორჩილების საკითხი. როგორ გავიგოთ იგი ქრისტიანობის კონტექსტში? შესაძლებელია თუ არა ამ პრინციპის არასწორად გაგება და გამოყენება?`

`4.	ოჯახის ერთიანობის მისაღწევად გამოყენებული რომელი პრინციპები შეიძლება იყოს სასარგებლო ეკლესიაში ერთიანობის მოსაპოვებლად?`