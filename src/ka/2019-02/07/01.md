---
title:  ოჯახური ერთიანობის საიდუმლოებები
date:  11/05/2019
---

### გამოსაკვლევად შემოთავაზებული ბიბლიური მუხლები:
დაბ. 33:12-14; რუთ. 1:16-18; იოან. 17:21-26; გალ. 3:28; ეფეს. 2:11-22; 5:21-6:9.

> <p>სამახსოვრო მუხლი: </p>
> “რათა ყველა ერთი იყოს, როგორც შენ ჩემში, მამაო, მე კი - შენში, რათა ისინიც იყვნენ ჩვენში, რათა ირწმუნოს სოფელმა, რომ შენ მომავლინე” (იოან. 17:21). 

სხვადასხვა ადამიანებისთვის ოჯახური ცხოვრება გულისხმობს ცხოვრების სხვადასხვა სეზონებს. დედისთვის და მამისთვის ბავშვის დაბადება ნიშნავს მთელი ცხოვრების სერიოზულ ცვლილებას. და რა თქმა უნდა, არარსებობიდან არსებობაში გადასვლა მნიშვნელოვანი მოვლენაა შთამომავლობისთვის. შემდეგ თავად ბავშვები გადიან ცხოვრების განსხვავებულ ეტაპებს, ტოვებენ მშობლების საცხოვრებელს და აჩენენ საკუთარ შვილებს.

მშობლებიცა და შვილებიც, ყველა ვებრძვით  დაცემულ ცოდვილ ბუნებას, რომელიც ართულებს ოჯახურ ცხოვრებაში ერთიანობის მიღწევას. 

დიახ, იესო ქრისტეს ჯვარზე მსხვერპლის მეშვეობით მთელი კაცობრიობა შეურიგდა ღმერთსა და ერთმანეთს (იხ. ეფეს. 2:13-16; კოლ. 1:21-23), მაგრამ პრაქტიკულ დონეზე, ჩვენთვის აუცილებელია, ყოველდღიურად მივმართავდეთ ქრისტეს მადლს. ეს არის ერთადერთი, რაც ოჯახურ ერთიანობას რეალობად აქცევს ყველასთვის, ვინც რწმენით მიისწრაფის ამისკენ. ქრისტეს მადლის წყალობით ეს ერთიანობა შეიძლება ჩვენს ყოველდღიურ გამოცდილებად იქცეს.