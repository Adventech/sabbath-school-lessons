---
title:  ეგოიზმი ანადგურებს ოჯახებს
date:  14/05/2019
---

`“გვერდზე რომ გადაგვედო სიამაყე და თავკერძობა, პრობლემათა უმეტესობის გადაჭრა ხუთ წუთში იქნებოდა შესაძლებელი” (ე. უაითი. ადრეული ნაწარმოებები, გვ. 119).`

ჩვენი ადამიანური ბუნება ცოდვით არის წამხდარი. და, შესაძლებელია, ამ სიმახინჯის გამომჟღავნების ყველაზე ნათელი მაგალითია ეგოიზმის წყევლა. ჩვენ ვიბადებით ეგოისტებად, რომლის გამოხატვას ვხედავთ უკვე ჩვილებში, რომელთა ბუნება თავიდანვე ითხოვს ყველაფერს. მე, მე, მე… გადის დრო, ვიზრდებით და ეს თვისება შეიძლება გამომჟღავნდეს ყველაზე საშინელი სახით, განსაკუთრებით ჩვენს ოჯახებში.

რა თქმა უნდა, იესო იმიტომ მოვიდა, რომ შეეცვალა საგანთა ასეთი ვითარება (იხ. ეფეს. 4:24). წმიდა წერილი გვპირდება, რომ ღვთის დახმარებით შეგვიძლია გავთავისუფლდეთ ხასიათის ამ გამანადგურებელი ძალისგან. უფლის მთელი ცხოვრება არის სრულყოფილი მაგალითი იმისა, თუ რას ნიშნავს იცხოვრო თვითუარყოფის ცხოვრებით. თუკი მივბაძავთ მის ცხოვრებას (იხ. 1 იოან. 2:6), დავძლევთ მხოლოდ საკუთარი თავისთვის ცხოვრების მიდრეკილებას. 

**მონახეთ შემდეგი ტექსტები. რას გვეუბნება ისინი თვითუარყოფის ცხოვრების შესახებ?**

`ფილიპ. 2:3-5`

`1 იოან. 3:16-18`

როგორც წერს ელენ უაითი, რომ მიგვეტოვებინა სიამაყე და ეგოიზმი, მრავალი ბრობლემა მოგვარდებოდა ძალიან სწრაფად, მანამ, სანამ გართულდებოდა და რაღაც საშინელებად გადაიქცეოდა. ოჯახის ყოველი წევრი, განსაკუთრებით მშობლები, უნდა განიწმიდონ (იხ. იგავ. 16:6) ამ ცოდვისგან ჯვრის ფერხთით (ეს მსვერპლგაღების ყველაზე დიდებული მაგალითია სამყაროში), თუნდაც ამისთვის საჭირო გახდეს გამუდმებით ჯვართან მისვლა, რწმენითა და მუხლმოყრით ლოცვაში, ცრემლსა და მორჩილებაში.

`რა დროს ატარებთ რამდენ დროს  ატარებთ თქვენ ჯვართან  ეგოიზმის წინააღმდეგ ბრძოლაში, როცა იგი გამოჩნდება თქვენს ცხოვრებაში? როგორ გეხმარებათ მათ. 7:16-ის სიტყვები, რომ განსაზღვროთ, საკმარისია თუ არა ის დროს, რასაც ჯვართან ატარებთ?`