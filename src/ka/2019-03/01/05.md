---  
title:  განადგურებული  ქვეყნიერება  
date:   03/06/2019  
---  

ადამსა  და  ევას  მიენიჭათ  ის, რასაც  ვერ  ფლობდა  დედამიწაზე  არც  ერთი  სხვა  არსება - მორალური  თავისუფლება. მცენარეებს, ცხოველებს, ხეებს  არასდროს  ჰქონდათ  ეს  თვისება  და  მხოლოდ  ადამიანები  წარმოადგენდნენ  ზნეობრივ  ქმნილებებს. შემოქმედისთვის  იმდენად  ფასეული  იყო  მორალური  თავისუფლება, რომ  ადამიანებისთვის  შესაძლებლად  აქცია  აერჩიათ  დაუმორჩილებლობა. ამავდროულად, იგი  რისკავდა  ყველაფრით, რაც  შექმნა, რათა  ადამიანთან  ჰქონოდა  ურთიერთობა, რომელიც  სიყვარულსა  და  თავისუფალ  ნებაზე  იყო  დამყარებული.

რაკი  სულიერი  თავისუფლება  ანგელოზებსაც  მიეცათ, მათ  შორის  მოიძებნა  ის, ვინც  მოისურვა  გაენადგურებინა  ღვთის  მიერ  შექმნილი  კეთილი  და  სრულყოფილი  სამყარო. და  ამ  მიზნისთვის  მან  შეარჩია  დედამიწაზე  არსებული  განსაკუთრებული  ქმნილება - ადამიანი. სატანამ  თავისი  შუამავლის, გველის  მეშვეობით  ეჭვქვეშ  დააყენა  სისრულე  და  საკმარისობა  იმისა, რაც  ღმერთმა  წარუდგინა  ადამიანს (იხ. დაბ. 3:1-5). პირველი  ცდუნება  მდგომარეობდა  იმაში, რომ  იძულებული  გაეხადა  ადამიანი  ესურვა  რაღაც  უფრო  მეტი, დაეჭვებულიყო  ღვთის  მოწყალებაში  და  დაყრდნობოდნენ  საკუთარ  თავს.

ადამისა  და  ევას  შემდგომმა  არჩევანმა  ის  ურთიერთობები  გაანადგურა, რომლებიც  ადამიანებთან  დაკავშირებით  ღვთის  ჩანაფიქრის  განუყოფელი  ნაწილი  იყო. შემოქმედთან  ურთიერთობები, რომლებისთვისაც  ისინი  შეიქმნენ, მათ  სიამოვნებას  აღარ  ანიჭებდა (იხ. დაბ. 3:8-10). მოულოდნელად  გააცნობიერეს  თავიანთი  სიშიშვლე  და  განიცადეს  სირცხვილის  გრძნობა. გარდა  ამისა, თითქმის  გამოუსწორებლად  შეეცვალათ  ერთმანეთთან  დამოკიდებულებაც. დაირღვა  ადამისა  და  ევას  ურთიერთობა  სხვა  ქმნილებებთანაც.

`წაიკითხეთ  დაბ. 3:16-19. რა  არის  ნათქვამი  ამ  მუხლებში  ადამიანსა  და  ბუნებას  შორის  შეცვლილი  ურთიერთობების  შესახებ?`

ცოდვის  მიზეზით  ადამის, ევასა  და  სხვა  ქმნილებათა  ცხოვრება  მოულოდნელად  გართულდა. ცოდვის  შედეგები  საგრძნობია  და  დიდ  ზეგავლენას  ახდენს  მთლიან  კაცობრიობასა  და  ჩვენს  ურთიერთობებზე. გარკვეულწილად, დავშორდით  ღმერთს, ჩვენს  შემოქმედს. ამის  გამო  იტანჯება  ჩვენი  ოჯახები  და  არ  გვაქვს  კარგი  ურთიერთობა  სხვა  ადამიანებთან. ვცდილობთ  კიდეც  ვებრძოლოთ  გარემოს  და  წუთისოფელს, რომელშიც  ვცხოვრობთ. ჩვენი  ცხოვრებისა  და  წუთისოფლის  ყველა  ასპექტი  ცოდვის  გამანადგურებელ  შედეგებზე  მიუთითებს.

მაგრამ  ღმერთს  ასეთი  ჩანაფიქრი  არ  ჰქონია  წუთისოფელთან  დაკავშირებით. დაბ. 3-ში “წყევლას” თან  სდევს  დაპირებები, რომ  ღმერთი  აღადგენს  ჩვენს  წუთისოფელს  და  ურთიერთობებს, რომლებიც  ცოდვამ  გაანადგურა. ჩვენს  ცხოვრებაში  ცოდვასთან  და  მის  შედეგებთან  ბრძოლისას, მოწოდებულნი  ვართ  დავიცვათ  ჭეშმარიტი  ფასეულობა  და  ვისწრაფოთ  ვიცხოვროთ  ღვთის  ჩანაფიქრის  შესაბამისად  ამ  წუთისოფელთან  დაკავშირებით.