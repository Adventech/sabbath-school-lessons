---  
title:  შემდგომი  გამოკვლევისათვის
date:   05/07/2019  
---

წაიკითხეთ  ე. უაითის  წიგნიდან “პატრიარქები  და  წინასწარმეტყველები” თავი “შექმნა” (გვ. 44-51).

«“ღმერთი  სიყვარულია“... მისი  არსი, მისი  კანონი  სიყვარულს  წარმოადგენს. ასე  იყო  და  ასე  იქნება  მარად. „მაღალი  და  აღზევებული, მარადმსუფევი“, „საუკუნოა  მისი  გზასავალი“ და  არასოდეს  იცვლება. მასში „არ  არის  ცვლილება  და  არც  ჩრდილი  ცვალებადობისა“...

მისი  შემოქმედებითი  ძალის  ყოველი  გამოვლინება  მისი  უსასრულო  სიყვარულის  გამოხატულებაა. უფლის  მფლობელობა  მოიცავს  სრულ  კურთხევას  მის  მიერ  შექმნილი  ყოველი  ცოცხალი  არსების  მიმართ”» (ე. უაითი. პატრიარქები  და  წინასწარმეტყველები, გვ. 33).

“ღმერთმა  ადამიანები  თავის [ღვთის] გამგებლები  გახადა, ამიტომ  არ  შეიძლება  მისი  დადანაშაულება  კაცობრიობის  ტანჯვაში, უბედურებაში, სიღარიბესა  და  გასაჭირში. ღვთის  ძღვენი  ყველას  უნდა  ყოფნოდა… თუკი  ადამიანები  შეასრულებდნენ  თავიან  მოვალეობას  როგორც  ღვთის  სიმდიდრის  ჭეშმარიტი  გამგებლები, დედამიწაზე  ვეღარავინ  გაიგებდა  მუდარას  არსობის  პურის  შესახებ, არავინ  იქნებოდა  ღატაკი, შიშველი, გაჭირვებული. ზუსტად  ადამიანთა  ღალატი  აგდებს  კაცობრიობას  ტანჯვის  მორევში” (ე. უაითი. საქველმოქმედო  მსახურება, გვ. 16).

**კითხვები  მსჯელობისათვის:**

`1. ყურადღებით  წაიკითხეთ  ელენ  უაითის  ზემოთ  მოყვანილი  ციტატა. რაზე  საუბრობს  იგი? მისი  სიტყვების  თანახმად, ვინ  არის  საბოლოოდ  პასუხისმგებელი  სიღარიბის  ზღვარზე, რომელსაც  დღეს  ვხედავთ? რას  გვეუბნება  ეს  ერთგული  გამგებლობის  მნიშვნელობის  შესახებ?`

`2. როგორ  შეგვიძლია  ათასწლეულების  განმავლობაში  ცოდვით  გამოწვეული  ტანჯვისა  და  განადგურების  შემდეგ  კვლავაც  დავინახოთ  შემოქმედის  სიკეთე? რა  შეგვიძლია  გავაკეთოთ  ჩვენ, ღმერთ-შემოქმედის  მორწმუნე  ადამიანებმა  იმისთვის, რომ  სხვებმა  დაინახონ  მისი  სიკეთე?`

`3. როგორ  გესმით  გამონათქვამი “რესურსების  მართვა”? როგორ  დაგეხმარათ  ამ  კვირის  გაკვეთილი  გაგეფართოებინათ  თქვენი  წარმოდგენები  იმასთან  დაკავშირებით, თუ  რას  ნიშნავს  იყო  გამგებელი, თუ  გავითვალისწინებთ, რომ  ამისკენ  ღმერთმა  მოგვიწოდა?`

`4. როგორ  შეიცვლებოდა  თქვენი  დამოკიდებულება  სხვა  ადამიანების  მიმართ, თუკი  თითოელ  მათგანში  დავინახავდით  ნიშანს, რომელიც  შეგვახსენებდა, რომ  ეს  ადამიანი  ღვთის  ხატად  არის  შექმნილი  და  უფალს  უყვარს  იგი?`

**დასკვნა:** შექმნა  რა  ღმერთმა  კეთილი  და  სრულყოფილი  სამყარო, მან  განკარგულება  მისცა  ადამიანებს, რომლებიც  შექმნილი  იყვნენ  მის  ხატად, მოევლოთ  და  ეზრუნათ  ქმნილებაზე. თუმცა  ცოდვამ  გაანადგურა  ის  ურთიერთკავშირი, რომელიც  ღმერთმა  თავდაპირველად  განსაზღვრა  ჩვენთვის, მაგრამ  დღესაც  ღვთის  ქმნილების  გამგებლები  ვართ  და  მოწოდებულნი  ვართ  ვიზრუნოთ  ჩვენს  ძმებზე. როცა  ვასრულებთ  ამ  საქმეს, შეგვიძლია  პატივი  მივაგოთ  ჩვენს  ღმერთს, როგორც  შემოქმედს.