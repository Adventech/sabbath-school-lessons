---
title: საბედისწერო მომენტი
date: 01/04/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>


ძირითადი ნაწყვეტი: გამოცხ. 14:14-20

დამატებითი მუხლები: მათ. 16:27; 24:14; მარკ. 4:26-29; საქმე. 1:9-11; გამოცხ. 16:1.

> <p>სამახსოვრო მუხლი:</p>
> «ვიხილე: აჰა, თეთრი ღრუბელი და ღრუბელზე კაცის ძის მსგავსი. თავზე ოქროს გვირგვინი ჰქონდა და ხელში - ბასრი ნამგალი. სხვა ანგელოზი გამოვიდა ტაძრიდან და დიდი ხმით შესძახა ღრუბელზე მჯდომს: “გაგზავნე შენი ნამგალი და მომკე, ვინაიდან დადგა მკის ჟამი, რადგან მოიწია სამკალი მიწაზე”» (გამოცხ. 14:14,15).

 ღმერთი ყოველთვის ელაპარაკებოდა თავის ხალხს და უცხადებდა მას ყველა საჭირო, მნიშვნელოვან, აქტუალურ ჭეშმარიტებას. უფალი ყოველთვის ატყობინებდა თავის შვილებს საბედისწერო მოვლენების შესახებ ხსნის ისტორიაში: წარღვნიდან დაწყებული (იხ. დაბ. 6:7) იესოს პირველ მოსვლამდე (იხ. დან. 9:24-27), მეორედ მოსვლის წინ სამსჯავროდან დაწყებული (იხ. დან. 7:9,10; 8:14) მსოფლიო ისტორიის დასრულებამდე (იხ. გამოცხ. 12-14). ახლა, თავისი დაბრუნების წინ, ქრისტემ ასევე გამოუგზავნა მსოფლიოს და თავის ხალხს განსაკუთრებული უწყება, რომელმაც უნდა მოამზადოს დედამიწის მცხოვრებლები მისი დაბრუნებისთვის. უწყება წარმოდგენილია სამი ანგელოზის სახით, რომლებიც სწრაფად დაფრინავენ ზეცის შუა და კაცობრიობას უცხადებენ უკანასკნელ უწყებას. 

სამი ანგელოზის უწყება - ესაა იესოს უწყება მისი მადლის შესახებ. ეს არის მოწოდება უარი ვთქვათ საკუთარი სიმართლის მიმართ რწმენაზე და ვირწმუნოთ იესოს სიმართლე, რათა მან გაგვამართლოს, განგვწმიდოს და ჟამთა აღსასრულს განგვადიდოს ჩვენ.

როგორც ყოველთვის, ჩვენ უნდა ავირჩიოთ ქრისტე, დავემორჩილოთ მას და ვიყოთ მისი სიტყვის შემსრულებელნი. ჩვენი არჩევანი დღეს გავლენას ახდენს იმ გადაწყვეტილებაზე, რომლესაც მომავალ ბოლო კრიზისში მივიღებთ. ახლაა მომზადების დრო.

