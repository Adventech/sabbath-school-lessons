---
title: შემდგომი გამოკვლევებისთვის
date: 07/04/2023
---

"როგორც სულიერი, ასევე ინტელექტუალური კანონის არსი იმაში მდგომარეობს, რომ შემეცნებისდა მიხედვით ჩვენ აუცილებლად ვიცვლებით. ადამიანი თანდათანობით ემსგავსება იმ საგნებს, რაზეც ფიქრობს და უთანაბრდება იმას, რაც უყვარს. და იგი ვერასოდეს ავა სიწმიდის, ღვთისმოსაობის და ჭეშმარიტების საკუთარ მაგალითზე მაღლა. თუკი უმაღლესი იდეალია საკუთარი "მე", მაშინ ადამიანი ვერასოდეს მიაღწევს მასზე უფრო ამაღლებულს. პირიქით, იგი ნელნელა, მაგრამ დაეშვება სულ უფრო დაბლა. მხოლოდ ერთადერთს, უფლის მადლს შესწევს ძალა ადამიანის ამაღლებისა. საკუთარ თავზე დაყრდნობით ჩვენ აუცილებლად დაცემა გველის" (ე. უაითი. დიადი ბრძოლა. გვ. 432).

დახვეწილად და თავიდან თითქმის შეუმჩნევლად, ჩვენი ხასიათი და პიროვნება იცვლება იმის მიხედვით, თუ რა თესლს ვთესავთ ჩვენს ცნობიერებაში. დათესეთ კარგი თესლი და კარგ ნაყოფს გამოიღებთ. დათესეთ ბოროტების თესლი და მის ნაყოფს გამოიღებთ თქვენს ხასიათში. ღვთისა და სულიერი ფასეულობებისადმი გულგრილობის დათესვით, ჩვენ მოვიმკით გულგრილობის ნაყოფს: აპათიას, სულიერ თვითკმაყოფილებას და იმედგაცრუებას საკუთარ სულიერ ცხოვრებაში. ზოგიერთი ქრისტიანი, რომლებისთვისაც სულიერი ცხოვრება ჩვეულებად იქცა, დარწმუნებულია, რომ როდესაც დევნა დაიწყება, ისინი ღვთის ერთგული დარჩებიან. ამავე დროს, ისინი არ ლოცულობენ, არ კითხულობენ წმინდა წერილს, არ იზრდებიან ღვთის შეცნობაში. ეს საშიში გზაა. ღმერთი დღეს მოგვიწოდებს თავი მივუძღვნათ მას. რაც უფრო აყოვნებს ადამიანი, უპასუხოს სულიწმიდის მოწოდებას, მით უფრო ნაკლებად ექვემდებარება მის გავლენას და უფრო ადვილად ემორჩილება ბოროტს.

**კითხვები მსჯელობისათვის:**

`1. რა კავშირია მადლით გადარჩენასა და მადლში ზრდას შორის გამოცხ. 14:14-20-სა და სამკალის პრინციპის კონტექსტში?`

`2. იმსჯელეთ იმ ფაქტორებზე, რომლებიც საჭიროა მცენარის ზრდისთვის და შეადარეთი ისინი იმას, რაც საჭიროა ჩვენი სულიერი ზრდისთვის. რაშია მსგავსება? როგორ შეგვიძლია გამოვიყენოთ ცოდნა მცენარის ზრდის შესახებ ჩვენს ცხოვრებაში?` 

`3. არსებობს თუ არა განსხვავება ღმერთის მიერ ჩვენთვის მოცემულ არჩევის უნარსა და ნებისყოფას შორის? რატომ არის მნიშვნელოვანი ამ განსხვავების გაგება ქრისტიანის ზრდისთვის?`

`4. რატომ გვამხნევებს იესოს ტიტული "ძე კაცისა" სამჯავროს ჟამს, როცა ველოდებით ქრისტეს მეორედ მოსვლას? რატომ არის მანუგეშებელი იმის გაცნობიერება, რომ სამსჯავროზე წარმოგვადგენს ის, ვინც იყო ადამიანის ხორცში?`  