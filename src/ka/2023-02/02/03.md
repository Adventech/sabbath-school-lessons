---
title: კაცის ძის დაბრუნება
date: 03/04/2023
---

გამოცხ. 14 შეიცავს უფლის ბოლო უწყების საკვანძო სიტყვებს თავისი ხალხისა და მსოფლიოსადმი. ამ თავში ცენტრალური ადგილი უკავია იესოს დაბრუნებას (გამოცხ. 14:14) და მისი დაპირების შესრულებას: „თქვენ იხილავთ კაცის ძეს ძალის მარჯვნივ მჯდომარეს და ცის ღრუბლებში მომავალს“ (მარკოზი 14:62).

`წაიკითხეთ გამოცხ. 14:14. რომელი ტიტულია გამოყენებული აქ იესოს დედამიწაზე დაბრუნების აღსაწერად? პირადად თქვენ რას გეუბნებათ იესოს ტიტული „კაცის ძე“?`

სახარებებში იესომ საკუთარ თავს 82-ჯ ერ უწოდა კაცის ძე. ეს იყო მისი ერთ-ერთი საყვარელი ტიტული. ამით ის გამოხატავდა თავის სიყვარულს ჩვენ მიმართ და თავს ჩვენთან აიგივებდა. ის არის ჩვენი მხსნელი, რომელსაც ესმის ჩვენი, მან ხომ პირადად შეიგრძნო მიწიერი ცხოვრების ყველა ცდუნება და განსაცდელი. ის, ძე კაცისა, ბრუნდება, რათა სახლში წაგვიყვანოს ჩვენ. ჩვენთვის მომავალი იესო არის იგივე იესო, რომელიც ცხოვრობდა ჩვენ შორის. მას აქვს ჩვენი გადარჩენის უფლება, რადგან ის ერთ-ერთი ჩვენგანი გახდა. მაგრამ, როგორც ერთ-ერთმა ჩვენგანმა, იესომ საკუთარ თავზე გამოსცადა სატანის ცდუნებების სრული რისხვა და გაიმარჯვა.

`რას ვიგებთ იესოს, კაცის ძის შესახებ, მათეს სახარების შემდეგი მუხლებიდან?`

`მათ. 16:27`

`მათ. 24:27, 30`

`მათ. 25:31, 32`

ყურადღება მიაქციეთ რამდენიმე პუნქტს მოყვანილ მუხლებში:

1. იესო, ძე კაცისა, მოდის დიდებით თავის ანგელოზებთან ერთად.

2. იგი ცხვრებს თხებისგან გამოყოფს (ფაქტობრივად, საუბარია სამსჯავროს შესახებ).

3. ყოველი ადამიანის ბედი სამუდამოდ გადაწყდება.

`განიხილეთ ტიტული "ძე კაცისა". რას ნიშნავს ეს პირადად თქვენთვის? როგორც ღმერთი, იესო გახდა ერთ-ერთი ჩვენგანი, მაგრამ ჩვენგან განსხვავებით, არასოდეს შეუცოდავს. რა გვაიმედებს ამ ჭეშმარიტებაში 1) ჩვენდამი ღვთის სიყვარულის შეცნობის თვალსაზრისით; 2) მისი ყოვლისმცოდნეობის გაგების თვალსაზრისით ჩვენს ყოველდღიურ ბრძოლასთან დაკავშირებით; 3) მისი უნარისა და ძალის გაცნობიერების თავლსაზრისით, მოგვცეს გამარჯვება? `