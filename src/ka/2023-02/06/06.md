---
title: 1844 წელი
date: 04/05/2023
---

490 წელი 2300 წლიანი პერიოდიდან განკუთვნილი იყო ებრაელი ხალხისთვის და მესიის მოსვლისთვის. დარჩენილი დროითი პერიოდი 1810 წელი დაკავშირებულია ღვთის ხალხთან (როგორც ებრაელებთან, ისე წარმართებთან), აგრეთვე ზეციური საწმიდრის განწმენდასთან. 490 წლიანი პერიოდი, რომელიც ქრისტეს (მესიის) პირველ მოსვლას ეხებოდა, ახ.წ. 34 წელს დასრულდა. თუ 2300 წელს გამოვაკლებთ 490 წელს, მივიღებთ 1810 წელს. ეს 1810 წლიანი პერიოდი ეხება ღვთის ხალხს. თუ 34 წელს მივუმატებთ 1810 წელს, მივიღებთ თარიღს ახ.წ 1844 წელს.

პირველი ანგელოზის უწყების ფონზე გამოცხ. 14:6,7-დან, რომელშიც საუბარი მიდის განწმენდის ანუ ჭეშმარიტების აღდგენის შესახებ, საწმიდრისა და სამსჯავროს შესახებ, ღმერთი მიმართავს მთელ კაცობრიობას თავისი ბოლო მოწოდებით გამოეხმაურონ მის სიყვარულს, მიიღონ მისი მადლი და იცხოვრონ ღვთისმოსავი ცხოვრებით. 

`წაიკითხეთ ლევ. 16:16. როგორი იყო მიწიერი საწმიდრის განწმენდის მიზანი?`

ებრაელი ხალხის ცოდვებისა და ურჯულოების გამო საწმიდარს სჭირდებოდა განწმენდა, რაც შესაძლებელი იყო მხოლოდ ცხოველთა სისხლის მეშვეობით. ჩვენც ასევე გვჭირდება მაცხოვარი, რომლის სიცოცხლეზეც მიუთითებდნენ გამოსყიდვის დღეს დაკლული ცხოველები - ეს იყო ერთადერთი საშუალება განწმედისა და გამართლების მიღებისა სამსჯავროზე. 

`წაიკითხეთ ლევ. 23:26-29. რისი გაკეთება დაავალა ღმერთმა თავის ხალხს გამოსყიდვის დღეს?`

ისრაელიანებს უნდა "დაემდაბლებინათ სული". ეს გამოთქმა მიუთითებს იმაზე, რომ მათ უნდა დაემდაბლებინათ თავი და გამოეკვლიათ თავისი გულები, ეღიარებინათ თავისი ცოდვები, მოენანიებინათ და ეთხოვათ ღმერთისთვის განეწმინდა ისინი მსგავსად იმისა, თუ როგორ განწმენდდა მღვდელმთავარი მიწიერ საწმიდარს. 

`რადგანაც ამჟამად მიმდინარეობს ზეციერი სამსჯავრო და ზეციური საწმიდრის განწმენდა, როგორ უნდა იცხოვროს ღვთის ხალხმა?`

დან. 7-9-სა და გამოცხ. 14-ის წინასწარმეტყველური თავები განსაკუთრებულ ყურადღებას უთმობს დაჟინებულ მოწოდებას მოემზადონ სამსჯავროს ჟამისთვის. 1844 წლიდან ჩვენ ვცხოვრობთ სამსჯავროს ჟამს, რომლის შესახებაც აცხადებს პირველი ანგელოზის უწყება: "დადგა მისი სამსჯავროს ჟამი" (გამოცხ. 14:7). როგორ შეგვიძლია დღეს "დავიმდაბლოთ სულები"?