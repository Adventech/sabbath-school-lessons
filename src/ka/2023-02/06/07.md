---
title: შემდგომი გამოკვლევებისთვის
date: 05/05/2023
---

კიდევ ერთხელ მოკლედ განვიხილავთ წინასწარმეტყველებას სამოცდაათი შვიდეულის შესახებ დან. 9:24-27-დან:

1) წინასწარმეტყველებაში ნათქვამია 70 შვიდეულის შესახებ (იხ. დან. 9:24);

2) შემდეგ ეს 70 შვიდეული იყოფა 7 შვიდეულად და 62 შვიდეულად, ანუ 69 შვიდეულად (იხ. დან. 9:25);

3) რჩება ბოლო სამოცდამეათე შვიდეული (დან. 9:27);

4) ეს ბოლო შვიდეულიც ასევე იყოფა ორ ნაწილად სამნახევარ-სამნახევარ წლებად (იხ. დან. 9:27 - "ნახევარ შვიდეულში").

როდესაც ათვლა დავიწყეთ ძვ.წ. 457 წლიდან, უბრალო მათემატიკის მეშვეობით ჩვენ მივედით 1844 წელთან დროით სკალაზე. დან. 8-ში არ არის მითითებული, როდის დაიწყო 2300 საღამოსა და დილის პერიოდი. რატომ არ გვეწარმოებინა ათვლა იმ დროიდან, როცა დანიელს მიეცა ეს ხილვა "ბელშაცარის, ბაბილონის მეფის, პირველ წელს"(დან. 8:1)?

იმიტომ რომ ამ ხილვაში საუბარი არ მიდის ბაბილონის იმპერიაზე. იგი იწყება მოვლენიდან, რომელიც მის შემდეგ მოხდა, ანუ ბაბილონის დაცემის შემდეგ, კერძოდ კი ისტორიულ არენაზე მიდია-სპარსეთის გამოჩენით, შემდეგ საბერძნეთის, რომის გამოჩენით და "შორეულ დღეებამდე" (იხ. დან. 8:26). ხილვა საწმიდრის განწმენდაზე არ შეიძლება დათარიღდეს ბელშაცარის დროით, ხილვაში ხომ არ არის მოხსენიებული ბაბილონის იმპერია, ამიტომ ათვლის წერტილი უნდა იწყებოდეს მიდია-სპარსეთის იმპერიის დროიდან.

მიდია-სპარსეთის იმპერიის დროის რომელი მოვლენა გახდა 2300 საღამოსა და დილის პერიოდის ათვლის დასაწყისი? ამ კითხვაზე პასუხს ვპოულობთ დან. 9:20-27-ში.

**კითხვები მსჯელობისათვის:**

`1. განიხილეთ ჯგუფში კავშირი სახარებასა და სამსჯავროს შორის, რომელიც ნათლად არის ნაჩვენები ერთი წინასწარმეტყველების ორ ნაწილში. რატომ არის კავშირი სახარებასა და სამსჯავროს შორის კეთილი უწყება ჩვენთვის? როგორ გვეხმარება ეს კავშირი არ გვეშინოდეს ღვთის სამსჯავროსი?`

`2. კიდევ ერთხელ წაიკითხეთ ლევ. 16:16 და ლევ. 23:26-29. განიხილეთ საწმიდარის განწმენდის მიზეზი (იხ. ლევ. 16:16) და ის მოქმედებები, რომლებიც უნდა შეესრულებინათ ისრაელიანებს გამოსყიდვის დღეს (იხ. ლევ. 23:26-29). რა კავშირშია ის, რაც აქ ხდება და რას უნდა ნიშნავდეს ის ჩვენთვის დღეს? `

