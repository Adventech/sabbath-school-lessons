---
title: მისი სამსჯავროს ჟამი
date: 29/04/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: დან. 8; 9; გამოცხ. 14:7.

დამატებითი მუხლები: ლევ. 16:16; ეზრ. 7; მათ. 3:13-17; მარკ. 15:38; რომ. 5:6-9; 13:11,12.

> <p>სამახსოვრო მუხლი:</p>
> "მაშ ასე, იმოქმედეთ, რადგან იცით დრო, რომ დადგა ძილისაგან თქვენი გამოღვიძების ჟამი. ვინაიდან ახლა უფრო ახლოა ჩვენი ხსნა, ვიდრე მაშინ, როცა ვირწმუნეთ. ღამე წავიდა და დღე მოახლოვდა. ამიტომ მოვიშოროთ სიბნელის საქმეები და შევიმოსოთ ნათლის საჭურველი" (რომ. 13:11,12).

რამდენიმე წლის ჟურნალი "National Geographic" იტყობინებოდა ტყის ხანძარის შესახებ იელოუსტონის ეროვნულ პარკში, აშშ-ში. მას შემდეგ, რაც უბედურება დასრულდა, მეტყევეები ზარალის შესაფასებლად მთაზე ავიდნენ. ერთმა რეინჯერმა ხის ახლოს იპოვა ჩიტი, პირდაპირი მნიშვნელობით ბოლომდე დამწვარი.

როდესაც იგი ჩიტს ჯოხით შეეხო, მკვდარი დედის ფრთებქვეშიდან სამი პაწაწინა ბარტყი გამოვარდა. მოსიყვარულე დედამ იგრძნო მოახლოებული უბედურება, თავისი ნაშიერები ხის ძირთან მიიყვანა და თავისი ფრთების ქვეშ დამალა. მას შეეძლო გაფრენილიყო უსაფრთხო ადგილას, მაგრამ უარი თქვა თავისი შვილების მიტოვებაზე. ამ ისტორიაში ნათლად არის წარმოდგენილი ჩვენი უსაფრთხოება ქრისტეში!

ღვთის სამსჯავროს ცეცხლი ქრისტემ საკუთარ თავზე მიიღო გოლგოთაზე. ამიერიდან ყველა, ვინც ქრისტეშია, სამუდამოდ უსაფრთხოდაა მის ფრთებქვეშ. ჯვარზე ქრისტე დაისაჯა როგორც ცოდვილი, რათა ჩვენ შევძლოთ წარდგომა სამსჯავროზე როგორც ზეციური სამეფოს მართალმა მოქალაქეებმა და ავირიდოთ საუკუნო სიკვდილი ცეცხლოვან ტბაში.

