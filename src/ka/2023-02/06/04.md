---
title: ანგელოზის დარიგება დანიელისთვის
date: 02/05/2023
---

`წაიკითხეთ დან. 9:23. რა კონკრეტულ მითითებებს აძლევს ანგელოზი დანიელს?`

`თქვენი აზრით, რას ნიშნავს სიტყვები "გაიგე ეს სიტყვა"? როგორ შეუძლია ქრისტიანს პრაქტიკულად შეასრულოს ეს მოთხოვნა?`

ანგელოზი გარკვევით ეუბნება დანიელს: "გაიგე ეს სიტყვა და მიხვდი ხილვას" (დან. 9:23). რომელ სიტყვას და რომელ ხილვას? რადგან დან. 9-ში არ არის ჩაწერილი ხილვა, ანგელოზი გაბრიელი, როგორ ჩანს, საუბრობს ხილვის იმ ნაწილზე დან. 8-დან, რომელსაც წინასწარმეტყველი ვერ მიხვდა - ხილვა 2300 საღამოსა და დილის შესახებ (იხ. დან. 8:27). 

`დან. 9:24-27-ში ანგელოზი გაბრიელი აგრძელებს დანიელის ხილვის განმარტებას. იესოს ცხოვრებისა და მსახურების რომელი მოვლენების შესახებ არის აქ საუბარი?`

ამ წინასწამეტყველების პირველი ნაწილი ეხება ღვთის ხალხს, ებრაელებს. "შენი ერისთვის და შენი წმიდა ქალაქისთვის სამოცდაათი შვიდეულია დადგენილი" (დან. 9:24). ბიბლიურ წინასწარმეტყველებებში ერთი წინასწარმეტყველური დღე უდრის ერთ წელს პირდაპირი გაგებით (იხ. ეზეკ. 4:6, რიცხ. 14:34). დანიელისა და გამოცხადების წიგნებში, როდესაც აღწერილია სიმბოლური სახეები, დროითი წინასწარმეტყველებანი ჩვეულებრივ ასევე მითითებულია სიმბოლურად. ერთ-ერთი ხერხი იმაში დასარწმუნებლად, რომ აქ შეიძლება წინასწარმეტყველების პრინციპის "ერთი დღე ერთი წლისთვის" გამოყენება - ეს არის გამოვიყენოთ იგი დანიელის წინასწარმეტყველებაში. თუ ასე გავაკეთებთ, აშკარა გახდება, რომ ყოველი მოვლენა იდეალურად ეთანხმება დროით სკალას (იხ. ოთხშაბათის მასალა). 70 კვირა შედგება 490 დღისაგან. რადგან ერთი წინასწარმეტყველური დღე უდრის ერთ წელს, 490 დღე შეადგენს 490 წელს. გაბრიელი დანიელს ეუბნება, რომ 490 წელი არის "დადგენილი" (სიტყვასიტყვითი მნიშვნელობა ებრაული სიტყვისა ხამახ - "ჩამოჭრილი"). ჩამოჭრილი რისგან? ყველაზე სავარაუდოა, რომ ეს წლები ჩამოჭრილია სხვა წინასწარმეტყველური პერიოდიდან - 2300 დღიდან დან. 8:14-ში. ეს 490 წელი პირდაპირ არის დაკავშირებული წინასწარმეტყველებასთან დან. 8:14-ში, ხილვის ერთადერთ აუხსნელ ნაწილთან დან. 8-ში, რომელიც ასევე ერთადერთი დროითი პერიოდია დან. 8-ში. ამრიგად, ჩვენ ვხედავთ, რომ გაბრიელი მოდის, რათა დაეხმაროს დანიელს მიხვდეს იმას, რასაც ვერ მიხვდა წინა თავში, კერძოდ კი 2300 საღამოსა და დილის მნიშვნელობას.

