---
title: საწმიდარის განწმედა და სამსჯავროს დაწყების ჟამი
date: 30/04/2023
---

როგორც ადრე წავიკითხეთ, ქრისტეს მოსვლა წინ უსწრებს სამსჯავროს. უფლის ანგელოზი დიდი ხმით იუწყება, რომ "დადგა მისი სამსჯავროს ჟამი" (გამოცხ. 14:7). დანიელის წიგნი მიგვითითებს ამ სამსჯავროს დაწყების დროზე.

`წაიკითხეთ დან. 8:14. რომელ კონკრეტულ დროით პერიოდზე მიუთითებს დანიელი საწმიდრის განწმენდისთვის?`

ყოველ იუდეველს ნათლად ესმოდა მიწიერი საწმიდრის განწმენდის აზრი. განწმენდა ხდებოდა გამოსყიდვის დღეს, რომელიც იყო სამსჯავროს დღე. მართალია დანიელს ესმოდა, რას ნიშნავს სამსჯავროს დღე და საწმიდრის განწმენდა, იგი ვერ მიხვდა წინასწარმეტყველებას 2300 საღამოსა და დილის შესახებ.

`წაიკითხეთ დან. 8:27 და დან. 9:21,22. როგორ უპასუხა დანიელმა ხილვას "2300 საღამოსა და დილის" შესახებ და რა უპასუხა მას ღმერთმა?`

ნანახის შემდეგ დანიელი "დაუძლურდა და რამდენიმე დღე იავადა" და "გაკვირვებული იყო ამ ხილვით, მაგრამ ვერას მიმხვდარიყო" (დან. 8:27). საუბარია სწორედ 2300 საღამოსა და დილის დროით პერიოდზე (ხილვის დანარჩენი ნაწილი უკვე განემარტა; იხ. დან. 8:19-22). შემდეგ თავში მოთხრობილია იმის შესახებ, რომ დანიელთან გამოიგზავნა ანგელოზი გაბრიელი, რათა განემარტა წინასწარმეტყველება 2300 საღამოსა და დილის შესახებ: "დანიელ! ახლა გამოვედი, რომ ჭკუა დაგარიგო" (დან. 9:22).

წინასწარმეტყველი გააოცა გაბრიელის პასუხმა. ანგელოზმა დანიელს გაუცხადა ჭეშმარიტება მომავალი მესიის შესახებ და მიუთითა ზუსტი თარიღები მისი მსახურების დაწყებისა და მისი სიკვდილისა. ანგელოზმა ასევე მიუთითა, რომ ეს მოვლენები უშუალოდ დაკავშირებულია საწმიდრის განწმენდასთან. სხვა სიტყვებით რომ ვთქვათ, ქრისტეს სიკვდილი და სამსჯავრო ერთმანეთთან მჭიდრო კავშირშია. 

`რატომ არის მნიშველოვანი, რომ იესოს სიკვდილი, რის შესახებაც ნათქვამია დან. 9:24-27-ში, პირდაპირ არის დაკავშირებული დან. 8:14-ში აღწერილ სამსჯავროსთან? რომელ მნიშვნელოვან ჭეშმარიტებაზე მოწმობს ეს კავშირი?`