---
title: ქალაქი სახელწოდებით "აღრევა"
date: 20/05/2023
---

(მეორე ანგელოზის უწყება, ნაწილი 1)
<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: გამოცხ. 14:8.

დამატებითი მუხლები: იერ. 50:33-38; მათ. 16:18; გამოცხ. 17:1,2,4-6; 14-15 18:1-4. 

> <p>სამახსოვრო მუხლი:</p>
> "ისინი შეებრძოლებიან კრავს და კრავი გაიმარჯვებს მათზე, ვინაიდან ის არის უფალთ უფალი და მეფეთ მეფე, და მასთან მყოფი მოწოდებულნი რჩეულნი და სარწმუნონი არიან" (გამოცხ. 17:14).

 დიადი ბრძოლის თემა გამოცხადების წიგნში ვლინდება ორი დედაკაცის გამოსახულებით: დედაკაცი, რომელსაც ემოსა მზე (იხ. გამოცხ. 12) და დედაკაცი, რომელიც შემოსილი იყო ძოწეულით (იხ. გამოცხ. 17).

გამოცხ. 12-ში ვპოულობთ გასაოცარ სიმბოლოს დედაკაცისა, რომელიც შემოსილი იყო მზით, ქრისტეს თვალისმომჭრელი დიდებით. ის თავისი ჭეშმარიტი შეყვარებულის, იესოს ერთგულია. იგი არ არის გაუწმიდურებული ცრუსწავლებებით. ბიბლიის ყველა წიგნში უბიწო დედაკაცი არის ღვთის სასძლო, ანუ ჭეშმარიტი ეკლესია. იერ. 6:2-ში წინასწარმეტყველი ამბობს: "მშვენიერი და ნებიერი მეჩვენებოდა მე სიონის ასული". წინასწარმეტყველი იყენებს გამოთქმას "სიონის ასული" ანუ ერთგული დედაკაცი, რათა აღწეროს ღვთის ხალხი (იხ. აგრეთვე ეფეს. 5:25-32 და ოს. 2:20).

ამავე დროს ბიბლია განდგომილებას ადარებს სიძვას ან მრუშობას (იხ. იაკ. 4:4). ისრაელის ამბოხებაზე და ღალატზე საუბრისას ეზეკიელი წუხს: "მრუშო ცოლო, თავისი ქმრის ნაცვლად უცხოებს რომ იღებ" (ეზეკ. 16:32).

ამ კვირის გაკვეთილში ჩვენ შევისწავლით ამ ორი დედაკაცის გამოსახულებებს გამოცხადების წიგნიდან და უფრო ღრმად გამოვიკვლევთ კონფლიქტს ჭეშმარიტებასა და სიცრუეს შორის.

