---
title: ბოლო ჟამის ღვთის ნარჩომი
date: 30/03/2023
---

ეშმაკი ზეცაში თავისი ამბოხების მომენტიდან ებრძვის ქრისტეს (იხ. გამოცხ. 12:7). როგორც მაშინ, ისე ამჟამად სატანის მიზანია - მართოს სამყარო ღმერთის ნაცვლად (იხ. ეს. 14:12-14). დედამიწის ისტორიის უკანასკნელ დღეებში მისი ყურადღება გამახვილებულია ღვთის ხალხზე. გამოცხ. 12:17 გვამცნობს, რომ გველაშაპი (სატანა) განრისხდა დედაკაცზე (ეკლესიაზე) და წავიდა, რათა შებრძოლებოდა დანარჩენებს მისი მოდგმიდან. სიტყვა "დანარჩენები" ასევე ითარგმნება როგორც "ნარჩომი" (ბერძნ. ლოიპოს - დარჩენილი, ნარჩომი). ღვთის ნარჩომი ერთგული რჩება ქრისტესი, მორჩილია მისი ჭეშმარიტებისა და ერთგულია მისი მისიის.

`წაიკითხეთ გამოცხ. 12:17. ღვთის ნარჩომის, მისი ბოლო ჟამის ეკლესიის, რომელი ორი მთავარი თვისებაა აქ წარმოდგენილი?`

მოყვანილ მუხლში ნათქვამია, რომ სანატა განრისხდა ღვთის ეკლესიაზე. ეშმაკი განრისხებულია იმ ადამიანებზე, რომლებიც იცავენ ღვთის მცნებებს და რაც შეუძლია, ყველაფერს აკეთებს მათ გასანადგურებლად.

ბოლოსდაბოლოს ის უბიძგებს გამოიცეს ბრძანება, რომლის თანახმადაც ღვთის ხალხი ვერ შეძლებს ვერც ყიდვას, ვერც გაყიდვას; ღვთის ერთგულებს ემუქრება პატიმრობა და სიკვდილი (იხ. გამოცხ. 13:14-17). თუ სატანას არ შეუძლია თავად ქრისტეს განადგურება, იგი შეეცდება გაანადგუროს ქრისტეს ღრმა სიყვარულის ობიექტი - ქრისტეს ეკლესია. დედამიწაზე უკანასკნელი ბრძოლა არ არის ფოკუსირებული ახლო აღმოსავლეთზე ან სხვა რეგიონებზე, არამედ ღვთის ხალხის გონებაზე, რომლებიც გაფანტული არიან მთელ მსოფლიოში. ეს არის ბრძოლა ორ დაპირისპირებულ ძალას, ქრისტესა და სატანას შორის. ადამიანმა ან ერთი მხარე უნდა აირჩიოს, ან მეორე, შუალედი არ არსებობს.

მთავარი კითხვა საბოლოო დაპირისპირებისა: "ვისი ერთგული ვართ? ვის ვემხრობით?" ზეცა მოუწოდებს ადამიანებს იყვნენ ისეთი მორწმუნეები, რომლებიც იმდენად არიან მოხიბლული ქრისტეს სიყვარულით, ერთგული არიან მისი მიზნების და ემორჩილებიან მის მცნებებს, რომ მზად არიან მოკვდნენ მისთვის და მისი საქმისთვის. 

ჩვენი მსოფლიო მიემართება დიდი კრიზისისკენ. მაგარამ იესოში, იესოს მეშვეობით და იესოს წყალობით ჩვენ უკვე გავიმარჯვეთ - იქამდე, სანამ დაკავშირებული ვართ მასთან და ვმოქმედებთ რწმენით, რომელსაც მორჩილებასთან მივყავართ. ყველაფერი დამოკიდებულია თითოეული ჩვენგანის პირად არჩევანზე.

`გამოგიცდიათ თუ არა პირადად გამოცხ. 12:17-ში აღწერილი გველეშაპის მრისხანება? როგორ მიმდინარეობს დიადი ბრძოლა თქვენს ცხოვრებაში?`