---
title: შემდგომი გამოკვლევებისთვის
date: 31/03/2023
---

გარკვეული გაგებით, შეიძლება ვამტკიცოთ, რომ ღმერთს არჩევანი არ ჰქონდა: თუ მას სურდა, რომ მის მიერ შექმნილ არსებებს ჰყვარებოდა იგი და სხვები, მაშინ მას უნდა შეექმნა ისინი თავისუფლი. რომ არ ყოფილიყო ასეთი არჩევანი და, შესაბამისად, არ ყოფილიყო სიყვარული, რა დაემართებოდა ჩვენს სამყაროს? ის იქნებოდა ისეთი, როგორიც ზოგიერთს წარმოუდგენია - უსულო მანქანა, რომელიც მუშაობს მიზეზ-შედეგობრივი მკაცრი კანონების შესაბამისად. ასეთ შემთხვევაში, ჩვენ ვიქნებოდით მხოლოდ ხორცისა და სისხლის სუბატომური ნაწილაკების სათავსი, რომელიც მხოლოდ და მხოლოდ ფიზიკის კანონების წყალობით არსებობს. არც ისე ლამაზი სურათია, ხომ ასეა? ეს ეწინააღმდეგება ჩვენს გრძნობებს. მაგალითად, განა ვინმე თვლის, რომ სიყვარული მშობლების, შვილების, მეუღლეების მიმართ - ეს მხოლოდ ფიზიკაა?

"ღვთის მმართველობა სიყვარულის კანონზეა დაფუძნებული, ამიტომ ყოველი გონიერი არსების ბედნიერება უფლის სამართლიანობის დიად პრინციპებთან სრულ თანხმობაზეა დამოკიდებული. ღმერთს სურს, რომ მის მიერ შექმნილი არსებები სიყვარულით ემსახურებოდნენ მას და რომ მათი მსახურება ღვთის ხასიათისა და არსის შემეცნებით იყოს განპირობებული. იძულებითი მსახურება არავითარ სიამოვნებას არ ჰგვრის მას. ყველას ეძლევა თავისუფალი ნება, რათა ადამიანები ნებაყოფლობით ემსახურონ ღმერთს. 

მანამდე, სანამ ყველა შექმნილი არსება სიყვარულის კანონის სამართლიანობას აღიარებდა, მთელ სამყაროში სრული ჰარმონია სუფევდა. შემოქმედის ნების აღსრულება დიდ სიხარულს ჰგვრიდა ზეციურ მხედრობას. მისი დიდების ასახვა და მისი სახელის განდიდება უმაღლეს კმაყოფილებას ანიჭებდა მათ. და რადგან ღმერთისადმი სიყვარული მათთვის უმთავრესი იყო, ერთმანეთის მიმართაც გულწრფელი და უანგარო გრძნობით იყვნენ გამსჭვალულნი. არცერთი ყალბი ბგერა არ არღვევდა ზეციურ ჰარმონიას" (ე. უაითი. პატრიარქები და წინასწარმეტყველები. გვ. 8).

**კითხვები მსჯელობისთვის:**

`1. გამოცხადების წიგნში რომ არ ყოფილიყო მე-12 თავი, როგორ აღიქმებოდა სამი ანგელოზის უწყება, განსაკუთრებით საბოლოო კონფლიქტთან დაკავშირებით? `

`2. როგორ იმედს გისახავთ გამოცხ. 12 პირადად თქვენ, როდესაც აწყდებით ცდუნებებსა და განსაცდელებს?`

`3. არსებობს წარმოდგენა, რომლის მიხედვითაც ჩვენს ქმედებებს ბევრად განსაზღვრავს მემკვიდრეობა და გარემო. ეთანხმებით თუ არა ასეთ წარმოდგენას? როგორ გავლენას ახდენს ჩვენი არჩევანი ჩვენს ქცევაზე? განიხილეთ ურთიერთკავშირი ჩვენს არჩევანსა და ღმერთის ჩვენს ცხოვრებაში მოქმედებას შორის.`

