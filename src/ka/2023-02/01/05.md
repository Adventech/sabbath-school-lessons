---
title: დედაკაცი უდაბნოში
date: 29/03/2023
---
წაიკითხეთ გამოცხ. 12:6 და შეადარეთ გამოცხ. 12:14-16-ს. მონიშნეთ დროის პერიოდი, რომლის განმავლობაშიც სატანა დევნის "დედაკაცს" (ღვთის ეკლესიას), ღმერთი კი იცავს თავის ხალხს. აღწერეთ, როგორ შესრულდა ეს წინასწარმეტყველება ისტორიაში. 

1260 დღე გამოცხ. 12:6-ში არის შესაბამისი დროის, დროთა და ნახევარ დროისა გამოცხ. 12:14-ში. წინასწარმეტყველება, რომელიც ახსენებს დროის ამავე მონაკვეთს, ასევე ჩაწერილია დან. 7:25-ში; გამოცხ. 11:2,3-ში; 13:5-ში. დანიელისა და გამოცხადების წინასწარმეტყველური წიგნები სავსეა სიმბოლოებით, ამიტომ დროითი პერიოდები მოცემულ წინასწარმეტყველებებში ასევე სიმბოლურია და მათ უნდა მიესადაგოს პრინციპი "თითო წელი თითო დღეზე" (იხ. რიცხ. 14:34; ეზეკ. 4:4-6). ეს პრინციპი მარტივია და ნიშნავს, რომ ერთი წინასწარმეტყველური დღე უდრის ერთ დღეს. ანდრიუსის უნივერსიტეტის განმარტებითი ბიბლია კომენტარს აკეთებს დროის წინასწარმეტყველურ პერიოდზე, რომელიც მოხსენიებულია გამოცხ. 11:2-ში: "ისტორიკოსი განმმარტებლები ჩვეულებრივ 1260 დღიან წინასწარმეტყველურ პერიოდს იგებდნენ როგორც 1260 წელს, დაწყებული 538 წლიდან 1798 წლამდე" (Andrews Study Bible, p. 1673). ამ პერიოდში ეკლესია დამახინჯებული სწავლებით თავის მხარდამჭერ სახელმწიფოებთან ერთად ავიწროებდა, დევნიდა და ხოცავდა ღვთის ერთგულ შვილებს.

ღმერთისა და ბიბლიის სწავლების ერთგულთა ეს სასტიკი, სატანური დევნა იყო გაგრძელება დიადი ბრძოლისა სიკეთესა და ბოროტებას შორის. რეფორმაციის პერიოდში, როდესაც შუა საუკუნეების წყვდიადიდან გამოვიდნენ, ღმერთის მიძღვნილი ადამიანები არჩევანის წინაშე აღმოჩნდნენ: დარჩენილიყვნენ ღვთის სიტყვის ერთგულნი თუ მიეღოთ მღვდელთა და პრელატთა სწავლება? და კვლავ გაიმარჯვა ჭეშმარიტებამ, ძლიერი წინააღმდეგობის დროს ღვთის ხალხი ღმერთის ერთგული დარჩა.

გამოცხ. 12-ში ჩაწერილია რამდენიმე საოცარი და გამამხნევებელი ფრაზა ღვთის მზრუნველობის შესახებ. გამოცხ. 12:6-ში ნათქვამია, რომ "მისთვის მომზადებული იყო ადგილი ღვთისაგან". გამოცხ. 12:14-ში ნათქვამია, რომ დედაკაცი "იკვებებოდა" უდაბნოში, ხოლო გამოცხ. 12:16-ში ვკითხულობთ: "მიწა დაეხმარა დედაკაცს". სასტიკი დევნის დროს ღმერთი ზრუნავდა თავის ეკლესიაზე. ასეთნაირად იგი იზრუნებს თავის ბოლო ჟამის ნარჩომზე. (იხ. ეს. 33:16).

აღწერეთ განსაცდელის ან სირთულეების პერიოდი თქვენი ცხოვრებიდან, როცა ადვილად შეიძლება ჩავარდნილიყავით სასოწარკვეთილებაში, მაგრამ ღმერთმა მოგცათ თავშესაფარი და გაგამხნევათ განსაცდელებში. როგორ დაგეხმარათ უფალი იმ დროს?

