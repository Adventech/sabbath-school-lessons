---
title: იესო იმარჯვებს - სატანა მარცხდება
date: 25/03/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: გამოცხ. 12; 13:14-17.

დამატებითი მუხლები: ეს. 14:12-14; საქმე. 7:25; ეფეს. 5:25-27,32; ფილიპ. 3:9.

> <p>სამახსოვრო მუხლი:</p>
> "განრისხდა გველეშაპი დედაკაცზე და წავიდა, რათა შებრძოლებოდა დანარჩენებს მისი მოდგმიდან, რომლებიც იცავენ ღვთის მცნებებს და რომელთაც აქვთ იესოს მოწმობა" (გამოცხ. 12:17).

ამერიკელი ავტორი კორმაკ ო’ბრაიენი წიგნში "საოცარი დამარცხებები ბრძოლის ველზე" გადმოსცემს იმ ჯარების ისტორიებს, რომლებიც, მოწინააღმდეგის სერიოზული რიცხობრივი უპირატესობის მიუხედავად, მაინც იმარჯვებდნენ. წიგნი მოგვითხრობს ჰანიბალის 55000 ჯარისკაციანი არმიის შესახებ, რომელმაც გაანადგურა რომის "უძლეველი" არმია 80000 მეომრით. მასში ასევე აღწერილია საოცარი ისტორია ალექსანდრე მაკედონელის ბერძნული არმიის გამარჯვებისა სპარსეთის იმპერიაზე.

მე და თქვენ ასევე ჩართული ვართ მზაკვარ მტერთან სამკვდრო-სასიცოცხლო ბრძოლაში. ის ჩვენზე ძლიერია, ამიტომ, ადამიანური თვალსაზრისით, გარდაუვალი დამარცხება გველის.

მაგრამ, მადლობა ღმერთს, მიუხედავად იმისა, რომ უმცირესობაში ვართ, მიუხედავად იმისა, რომ ადამიანური საზომით ჩვენ არ გვაქვს შანსი, მიუხედავად იმისა, რომ სატანის თავდასხმები სასტიკია, იესოს წყალობით ჩვენ მაინც გავიმარჯვებთ. Აამის შესახებ საუბრობს ბიბლიის ბოლო წიგნი, გამოცხადება. იესო გაიმარჯვებს, სატანა დამარცხდება. ამ ბრძოლის არსი ასახულია მე-12 თავში, რომელსაც ამ კვირაში შევისწავლით; ეს აუცილებელია, რათა გავიგოთ გამოცხ. 14-ში ჩაწერილი სამი ანგელოზის უწყება.