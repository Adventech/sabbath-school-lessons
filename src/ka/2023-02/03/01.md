---
title: მარადიული სახარება
date: 08/04/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: გამოცხ. 14:6-12

დამატებითი მუხლები მათ. 28:19,20; საქმე. 1:8; 1პეტრ. 1:18-20; რომ. 3:24-26; 1კორ. 15:1-4.

> <p>სამახსოვრო მუხლი:</p>
> "ვიხილე სხვა ანგელოზი, რომელიც ზეცის შუა დაფრინავდა. მას ჰქონდა მარადიული სახარება, მიწის მკვიდრთათვის - ყოველი ერის და ტომის, ენისა და ხალხისათვის სახარებლად" (გამოცხ. 14:6).

ძველ ისრაელში, როცა მის ირგვლივ მყოფი წარმართები თაყვანს სცემდნენ ხისა და ქვის მრავალ "ღმერთს", ღვთის ხალხის ნათელი, ცნობადი და ძლიერი მოწმობა იყო ასეთი: "ისმინე, ისრაელ: უფალი, ჩვენი ღმერთი, ერთი უფალია" (რჯლ. 6:4).

საუკუნეების განმავლობაში **შმას** (სახელწოდება ლოცვისა, რომელიც დაფუძნებულია ძველებრაულ სიტყვაზე **შმა** - გაგონება, მოსმენა) გამოცხადება აერთიანებდა ისრაელს როგორც ხალხს და განამტკიცებდა მათ გაბედულებას შეენარჩუნებინათ თავისი თვითმყოფადობა, როგორც ერთადერთი ჭეშმარიტი ღმერთის თაყვანისმცემლებს.

ჩვენთვის, მეშვიდე დღის ადვენტისტებისთვის, სამი ანგელოზის უწყება გამოცხ. 14-ში - ეს არის ერთგვარი **შმა**. იგი გამოგვყოფს სხვა ქრისტიანებს შორის და წარმოადგენს ჩვენს მისიას მსოფლიოში. გამოცხ. 14:6-12-ში აღწერილია ჩვენი უნიკალური წინასწარმეტყველური იდენტობა, რომელიც განამტკიცებს ჩვენს მისწრაფებას ვაუწყოთ სახარება მსოფლიოს.

ამ კვირაში ჩვენ დავიწყებთ გამოცხ. 14:6-12-ის ნაწყვეტის დაწვრილებით შესწავლას, შევეცდებით დავინახოთ, როგორ არის ამ სიტყვებში აღწერილი ღვთის მადლი და გავიგონოთ, რას ეუბნება ღმერთი ჩვენს გულს.