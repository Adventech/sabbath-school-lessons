---
title: შემდგომი გამოკვლევებისთვის
date: 14/04/2023
---

მეტი დრო დაუთმეთ მსჯელობას ჩვენი მოთხოვნილების შესახებ ვიყოთ ნაწალი რაღაც უფრო დიდისა, ვიდრე თავად ჩვენ ვართ. სურვილში - იყო ნაწილი უფრო დიდისა, არის განსაკუთრებული აზრი. რა არის ცალკეული ადამიანი ჩვენ გარშემო არსებულ უსასრულობასთან შედარებით? იცხოვრო მხოლოდ საკუთარი თავისთვის, როცა ჩვენ მიღმა არსებობს მთელი სამყარო - ეს იგივეა, რომ მთელი ცხოვრება გამოკეტილი იყო სამარტოო საკანში დიდ ქალაქში, რომლის ცხოვრებაც ამ საკნის კედლებში ისმის. და რა იქნებოდა ის უფრო გრანდიოზული, დიდებული და მნიშვნელოვანი, რისთვისაც ჩვენ ვიცოცხლებდით, თუ არა გამოცხადება დაპირებისა საუკუნო სიცოცხლის შესახებ, რომელიც იესოში მოგვეცა?

"უფლის მსახურნი სიხარულით გაბრწყინებული სახეებით იჩქარებენ, ეს სასიხარულო ამბავი დედამიწის ყველა კუთხეს აუწყონ. ათასობით ხმა გაავრცელებს ამ გაფრთხილებას. მოხდება მრავალი სასწაული. ავადმყოფები განიკურნებიან, მორწმუნენი მრავალ ზებუნებრივ სასწაულს მოახდენენ და მრავლად ექნებათ ნიშნები. სატანაც მრავალ სასწაულს მოახდენს, "ცეცხლსაც კი ჩამოიტანს ციდან დედამიწაზე ადამიანთა წინაშე" (გამოცხ. 13:13). სწორედ ამ დროს უნდა მიიღოს დედამიწის მოსახლეობამ საბოლოო გადაწყვეტილება" (ე. უაითი. დიადი ბრძოლა. გვ. 477-478)

**კითხვები მსჯელობისათვის:**

`1. "ზოგიერთმა მომწერა და მეკითხებიან, არის თუ არა უწყება რწმენით გამართლების შესახებ მესამე ანგელოზის უწყება, და მე ვუპასუხე: "ეს ჭეშმარიტად მესამე ანგელოზის უწყებაა" Ellen G. White, The Advent Review and Sabbath 17 Herald, April 1, 1890). რა კავშირი აქვს რწმენით გამართლებას სამი ანგელოზის უწყებასთან?`

`2. იმსჯელეთ ფრაზაზე "მარადიული სახარება". რატომ არის სახარება მარადიული? `

`3. დღეს მეშვიდე დღის ქრისტიან-ადვენტისტთა ეკლესია არის მსოფლიოს მრავალ ქვეყანაში. ეს იმაზე მეტყველებს, რომ ღმერთი აკურთხებს თავის ეკლესიას. თქვენს ადგილობრივ ეკლესიას, თქვენს საშაბათო სკოლის ჯგუფს როგორ შეუძლია ითამაშოს დიდი როლი ღმერთის საქმის დასრულებაში დედამიწაზე?`