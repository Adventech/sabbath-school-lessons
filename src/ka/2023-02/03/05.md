---
title: მთელ მსოფლიოს
date: 12/04/2023
---

`კიდევ ერთხელ წაიკითხეთ გამოცხ. 14:6. როგორია მარადიული სახარების გამოცხადების მასშტაბები? რატომ არის ამ კითხვაზე პასუხი მნიშვნელოვანი პირადად ჩვენთვის და ჩვენი ეკლესიის მისიისთვის?`

სამი ანგელოზიდან პირველი ანგელოზის უწყების თანახმად მარადიული სახარება უნდა ეხაროს ყოველ ერს, ტომს, ენასა და ხალხს. ეს მისია იმდენად გრანდიოზული, იმდენად დიდი და ყოვლისმომცველია, რომ ჩვენგან უდიდეს ძალისხმევას და სრულ თავგანწირვას მოითხოვს. იგი გვიბიძგებს საკუთარი ინტერესები დავუმორჩილოთ მიძღვნილ მსახურებას ქრისტესადმი. მისიის მასშტაბი შთაგვაგონებს და საკუთარი მსჯელობების ვიწრო ჩარჩოებიდან გამოვყავართ უფრო გრანდიოზული ხედვისკენ.

`წაიკითხეთ მათ. 28:19,20. როგორ ეთანხმება ეს მუხლები იმას, რომ სამი ანგელოზის უწყება უნდა ეხაროს ყოველ "ტომს, ენასა და ხალხს"?`

პოლ დევიდ ტრიპი თავის წიგნში "მეტის ძიებისას: იცხოვრო რაღაც უფრო დიდისთვის, ვიდრე თავად შენ ხარ" (A Quest for More: Living for Something Bigger Than You) განიხილავს თითოეული ადამიანის ფსიქოლოგიურ მოთხოვნილებას - იყოს რაღაც უფრო დიდის ნაწილი: "ადამიანები შექმნილი არიან, რათა იყონ რაღაც უფრო დიდის ნაწილი, ვიდრე მათი საკუთარი ცხოვრებაა. ცოდვა ჩვენში სიცოცხლეს ამოკლებს ჩვენი ცხოვრების ზომამდე. ქრისტეს მადლი მოცემულია იმისთვის, რომ გვიხსნას ჩვენი პატარა ეგოცენტრული სამეფოს კლაუსტროფობიური შეზღუდვებისგან და გვათავისუფლებს ვიცხოვროთ მარადიული მიზნებისთვის და ღვთის სასუფევლის სიამეებისთვის, რომლებიც ჭეშმარიტ კმაყოფილებას იძლევა".

არაფერია იმაზე უფრო შთამაგონებელი, უფრო აღმვსები და უფრო კურთხევის მომტანი, ვიდრე მონაწილეობა იმ მოძრაობაში, რომელიც თავად ღმერთმა დააფუძნა, რათა შეასრულოს ბევრად უფრო დიდი დავალება, ვიდრე თითოეული ჩვენგანი დამოუკიდებლად შეძლებდა შესრულებას. გამოცხ. 14-ში ღმერთის მიერ მოცემული დავალება - ეს არის უდიდესი მისია, რომელიც ოდესმე დაეკისრა მის ეკლესიას. ეს არის გულწრფელი მოწოდება მივუძღვნათ საკუთარი ცხოვრება ზეცის დავალებას - გამოვუცხადოთ ქვეყნიერებას ღვთის უსაზღვრო სიყვარული იესოს დაბრუნების წინ.

`როგორია თქვენი პირადი გამოცდილება მონაწილეობისა რაღაც უფრო მეტში, ვიდრე თავად თქვენ ხართ? როგორ გეხმარებათ ეს გამოცდილება დღევანდელი გაკვეთილის არსის გაგებაში? რა შეიძლება იყოს იმაზე დიდებული, ვიდრე გადასცე საკუთარი თავი შემოქმედს მთელი სამყაროსი და იმსახურო ქვეყნიერების გადარჩენისთვის?`