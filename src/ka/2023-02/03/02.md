---
title: იმედის მადლიანი წიგნი
date: 09/04/2023
---

მათ, ვინც გამოცხადების წიგნს კითხულობს, ყოველთვის როდი შეუძლიათ მაშინათვე დაინახონ ამ წიგნში ღვთის მადლი. ისინი ხედავენ საშინელ ცხოველებს, იდუმალ გამოსახულებებს და საიდუმლო სიმბოლოებს. ეს წიგნი ბევრს აშინებს, თუმცა სინამდვილეში მასში უხვადაა მადლი და იმედი. მართლაც, საშინელი მხეცების აღწერის, დევნისა და მომავალი ყველაზე რთული პერიოდის ფონზე, ღმერთი ყოველთვის გვაძლევს საფუძველს, რომ ვიხაროთ მისი გადარჩენით.

`წაიკითხეთ გამოცხ. 1:1-3. გამოცხ. 1:1-ის თანახმად ვინ არის გამოცხადების წიგნის მთავარი გმირი?`

`მოძებნეთ გამოცხადების წიგნში სხვა მტკიცებულებები იმისა, რომ იესო ქრისტე არის ამ წინასწარმეტყველური წიგნის უწყების ცენტრში.`

გამოცხადების წიგნი - ეს არის წიგნი ქრისტეს შესახებ. ეს არის მისი უწყება თავისი ხალხისთვის და განსაკუთრებით ეხება მის ეკლესიას ბოლო დღეებში. ეს არის მადლიანი უწყება ჩვენი იმედის შესახებ. მთელ წიგნში ქრისტე გამოსახულია, როგორც დაკლული კრავი. ღვთის კურთხევა დაპირებულია მათთვის, ვინც კითხულობს, ისმენს და მოქმედებს ამ წიგნში გაცხადებული ჭეშმარიტებების შესაბამისად. გამოცხ. 1:5,6-ის თანახმად იესომ "შეგვიყვარა და საკუთარი სისხლით გვიხსნა ჩვენი ცოდვებისაგან და გაგვხადა ჩვენ სუფევად, მღვდლებად ღვთისა და თავისი მამისათვის". ქრისტეში მოგვეტევა მისი მადლით. იესო გვიტევებს წარსულში ჩადენილ ცოდვებს, გვაძლევს ძალებს აწმყოში და მომავლის იმედს. ქრისტეში ჩვენ გათავისუფლებული ვართ ცოდვის სასჯელისგან და ხელმწიფებისგან, და ძალიან მალე ჩვენ გათავისუფლებული ვიქნებით ცოდვისგან. ასეთია გამოცხადების წიგნის უწყება. პირველი ანგელოზი, რომელიც ზეცის შუა დაფრინავს და "მარადიულ სახარებას" ახარებს, იჩქარის ამცნოს სწორედ ეს უწყება.

ანგელოზი ახარებს სახარებას? კეთილ უწყებას ქრისტეში რწმენით გადარჩენის შესახებ? ჩვენთვის ქრისტეს გამომსყიდველი სიკვდილის შესახებ? მარადიული სიცოცხლის დაპირების შესახებ, არა ჩვენი დამსახურების მიხედვით, არამედ ჩვენთვის გაღებული ქრისტეს მსხვერპლის წყალობით? დიახ. ამ ყველაფრის შესახებ საუბარია სამი ანგელოზის უწყების დასაწყისში.

ამიტომ ეს უწყება აღსავსეა იმედით ჩვენთვის, გულგატეხილი და ტანჯვაში მყოფი არსებებისთვის.

გამოცხადების წიგნის კითხვისას, ადვილია ყურადღების გამახვილება მხეცების აღწერასა და უკანასკნელი დღეების საშინელ მოვლენებზე. რა უნდა ახსოვდეთ ამ წიგნის წამკითხველებს, რათა არ ჩაცვივდენენ იმედგაცრუებაში, არამედ აღივსონ სიხარულით?