---
title: მისიონერული მოძრაობა
date: 13/04/2023
---

ბიბლიის სიღრმისეულად შესწავლის წყალობით პირველი ადვენტისტები მიხვდნენ სამი ანგელოზის უწყების მნიშვნელობას. ისინი გრძნობდნენ, რომ ღმერთს გააჩნია უწყება, რომელიც სპეციალურად არის განკუთვნილი ამ თაობისთვის, - უკანასკნელი დღეების მნიშვნელოვანი უწყება, რომელიც უნდა ეხაროს ყველა ერს, თაობას, ენასა და ხალხს, რათა მოამზადოს მსოფლიო ქრისტეს დაბრუნებისთვის. სამი ანგელოზის უწყება ადვენტისტური მოძრაობის დასაწყისიდანვე გახდა მათი მისია და მამოძრავებელი ძალა.

1874 წელს გენერალურმა კონფერენციამ პირველი მისიონერი გააგზავნა ევროპაში. ელენ უაითმა ჯონ ანდრიუსს უწოდა "ყველაზე უნარიანი ადამიანი ჩვენს რიგებში". ანდრიუსი საუბრობდა სულ ცოტა შვიდ ენაზე, ზეპირად იცოდა ახალი აღთქმა და ძველი აღთქმის დიდი ნაწილი. იგი იყო ბრწყინვალე სწავლული, ნაყოფიერი მწერალი, ძლიერი მქადაგებელი და ერკვეოდა თეოლოგიაში.

რა საჭირო იყო ასეთი ადამიანი გაგზავნა იქ, სადაც ცოტა მორწმუნეები იყვნენ? რა საჭირო იყო "ყველაზე უნარიანი ადამიანის" გაგზავნა უცნობ მისიონერულ ველზე? და რატომ იყო იგი მზად გამგზავრებულიყო იქით? მისი მეუღლე რამდენიმე წლით ადრე მოკვდა. რის გამო იყო იგი მზად დაეტოვებინა ნათესავები და მეგობრები ამერიკაში და გამგზავრებულიყო თავის ორ ბავშვთან ერთად უცნობ ქვეყანაში, გაერისკა ყველაფერი ქრისტეს საქმის გულისთვის?

ამას მხოლოდ ერთი მიზეზი ჰქონდა. მას სწამდა, რომ იესო მალე მოვა, ამიტომ უწყებას ბოლო ჟამის ჭეშმარიტების შესახებ მთელ მსოფლიომდე უნდა მიეღწია. 

ადვენტისტთა ეკლესიის მთელი ისტორიის განმავლობაში ყველაზე უნარიანები მიემგზავრებოდნენ ქვეყნიერების კიდემდე, რათა ეხარებინათ ღვთის უწყება ბოლო ჟამის შესახებ. ესენი იყვნენ მასწავლებლები, მედიკოსები, პასტორები, ფერმერები, მექანიკოსები, დურგლები, ბიზნესმენები. ზოგიერთი მათგანი იყო ღვთისმსახური, ბევრი კი - ეკლესიის რიგითი წევრი, რომლებსაც სწამდათ იესოს მალე დაბრუნება.

`წაიკითხეთ გამოცხ. 14:6; საქმე. 1:8 და მათ. 24:14. რა აქვს საერთო ამ მუხლებს?`

მარადიული სახარების ქადაგება არ ცნობს გეოგრაფიულ საზღვრებს. იგი აღწევს დედამიწის ყველაზე შორეულ კუთხეებამდე, ნებისმიერი ენისა და კულტურის ადამიანამდე. ბოლოსდაბოლოს იგი გავლენას მოახდენს მთელ მსოფლიოზე. რა სასიამოვნოა იმის გაცნობიერება, რომ ჩვენმა უწყებამ უკვე მიაღწია მსოფლიოს იმ ორას ქვეყანამდე, რომლებიც შედის გაერთიანებული ერების ორგანიზაციის სიაში (193 ქვეყანა არის გაეროს წევრი, ორ ქვეყნას გააჩნია დამკვირვებლის სტატუსი, ხოლო ექვსი ნაწილობრივ არის აღიარებული).

`რა როლი შეგიძლიათ ითამაშოთ თქვენ სამი ანგელოზის უწყების გავრცელებაში ყოველი "ერის, ტომის, ენისა და ხალხისთვის"?`

