---
title: მადლის ისტორია
date: 11/04/2023
---

სამი ანგელოზის უწყება - ეს არის უწყება მადლის შესახებ, მაცხოვრის უსაზღვრო სიყვარულის შესახებ, იესოს შესახებ, რომელსაც ისე ძლიერ ვუყვარვართ, რომ უფრო სიკვდილს აირჩევს, ვიდრე თუნდაც ერთი ჩვენგანის დაღუპვას დაუშვებს. ეს არის უწყება უსაზღვრო, ჩაუწვდომელი, მარადიული, დაუშრეტელი სიყვარულის შესახებ. 

ღმერთი არასოდეს აღმოჩნდება მოულოდნელ, გამოუვალ გარემოებებში. მისი სურვილი გავეთავისუფლებინეთ ცოდვის ხელმწიფებისგან, რომელიც ხსნის გეგმაში გამოიხატა, არ ყოფილა დაგვიანებული აზრი, გაჩენილი ცოდვით დაცემის შემდეგ. ცოდვა ღმერთისთვის მოულოდნელი არ ყოფილა.

`წაიკითხეთ გამოცხ. 13:8 და 1პეტრ. 1:18-20. ამ ორი ნაწყვეტის თანახმად, როდის მოამზადა ღმერთმა კაცობრიობის ხსნის გეგმა?`

`როგორ ფიქრობთ, რატომ იქნა გათვალისწინებული იესო ქრისტეს მსხვერპლშეწირვა ჯერ კიდევ მანამდე, სანამ დედამიწაზე გაჩნდებოდა ცოდვა?`

ფრაზა "მარადიული სახარება" გამოცხ. 14:6-ში საუბრობს წარსულის, აწმყოსა და მომავლის შესახებ. როდესაც ღმერთმა კაცობრიობა შექმნა ზნეობრივი არჩევანის გაკეთების უნარით, მან განჭვრიტა, რომ ადამიანებმა შეიძლება გააკეთონ არასწორი არჩევანი. როდესაც მის ქმნილებას გაუჩნდა არჩევანის შესაძლებლობა,  მათ აგრეთვე გაუჩნდათ შესაძლებლობა ამბოხებულიყვნენ უფლის წინააღმდეგ.  ამის თავიდან აცილების ერთადერთი ხერხი - ეს იყო შეექმნა დაპროგრამებული რობოტები. სიყვარულისადმი და მორჩილებისადმი იძულება ეწინააღმდეგება ღმერთის ბუნებას. სიყვარულისთვის საჭიროა თავისუფალი არჩევანი, ხოლო როგორც კი ცოცხალი არსებები იღებენ არჩევანის უფლებას, ჩნდება შესაძლებლობა გააკეთონ არასწორი არჩევანი. შესაბამისად, ხსნის გეგმა ღმერთის მიერ ჩაფიქრებულ იქნა ჩვენი წინაპრების ამბოხებამდე ედემში.

"ჩვენი გადარჩენის გეგმა ადამის დაცემამდე დიდი ხნით ადრე მომწიფდა. იგი იყო იმ საიდუმლოს გამოცხადება, "რომელიც უკუნითიდან მიდუმებული იყო" (რომ. 14:24). მასში იშლება პრინციპები, რომლებიც ოდითგანვე უფლის ტახტის საფუძველი იყო (ე. უაითი. ქრისტე - წუთისოფლის იმედი. გვ. 9).

მარადიული სახარება საუბრობს არა მხოლოდ წარსულის და აწმყოს შესახებ, არამედ მომავლის შესახებაც, რომელშიც არის იმედი. იგი საუბრობს საუკუნო სიცოცხლზე იმ პიროვნებასთან, ვისაც სწყურია მარადიულად იყოს ჩვენ გვერდით. 

`წაიკითხეთ ეფეს. 1:4. როგორ გავიგოთ, რომ ჯერ კიდევ "სოფლის შექმნამდე" თქვენ "ამორჩეული" იყავით ქრისტეში, რათა გქონოდათ მასში ხსნა? თვლით თუ არა ამ ჭეშმარიტებას დამაიმედებლად და რატომ?`