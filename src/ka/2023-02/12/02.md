---
title: სასიკვდილო ჭრილობა
date: 11/06/2023
---

ჩვენ უკვე ვიცით, რომ მხეცი გამოცხ. 13 და 14-დან წარმოადგენს ცრუ თაყვანისცემის მსოფლიო სისტემას. მაგრამ არის კიდევ რაღაც.

`წაიკითხეთ გამოცხ. 13:5; 12:6,14 დან დან. 7:25. რამდენად დიდხანს იქნება  წამყვანი რელიგიურ სამყაროში?`

მხეცი გამოავლენს თავის ძალას ისტორიის განსაზღვრულ პერიოდში. წინასწარმეტყველებებში დრო სიმბოლურია და წინასწარმეტყველური დღე უდრის პირდაპირი მნიშვნელობით წელს. რიცხ. 14:34-ში დაწერილია: "თითო წელი თითო დღეზე" - გამოიყენება ბიბლიური პრინციპი, როცა ერთი დღე უდრის ერთ წელს. წინასწარმეტყველურ წიგნებში ჩვენ ვკითხულობთ, თუ როგორ ამბობს ღმერთი: "ერთი დღე ერთი წლისთვის მოგეცი მე" (ეზეკ. 4:6). ამ პრინციპს არაერთგზის დაუმტკიცებია თავისი სიზუსტე დროის შესახებ ბიბლიური წინასწარმეტყველებების განმარტების შემთხვევაში, როგორიცაა 70 შვიდეული დან. 9:24-27-დან. როდესაც გამოვთვლით დროის პერიოდს, რომელიც მოხსენიებულია გამოცხ. 13:5-ში, 42 თვიდან, თვეში 30 დღით, ჩვენ ვიღებთ 1260 წინასწარმეტყველურ წელს ანუ პირდაპირი მნიშვნელობით წელს. 

მე-4 საუკუნეში რომის იმპერატორმა კონსტანტინემ ქრისტიანობა მთელ იმპერიაში დააკანონა. როდესაც ჩვ. წ. 330 წელს მან თავისი დედაქალაქი გადაიტანა ბიზანტიაში, ძველ ბერძნულ ქალაქში, რომელსაც კონსტანტინემ ახალი რომი უწოდა (მაგრამ უკვე იმპერატორის სიცოცხლეშივე ქალაქს კონსტანტინოპოლი დაარქვეს), რათა გაეერთიანებინა თავისი იმპერიის აღმოსავლეთ და დასავლეთ ნაწილები, რომი ხელისუფლების გარეშე დარჩა. პაპმა შეავსო ეს სიცარიელე. იგი გახდა არა მარტო ძლიერი რელიგიური ლიდერი, არამედ პოლიტიკური ძალაც, რომელსაც ანგარიშს უწევდნენ ევროპაში. 538 წელს რომის იმპერატორმა იუსტინიანემ ხელახლა დაიპყრო რომი, დააყენა პაპი ვიგილიუსი და რომის ეპისკოპოსს სარწმუნოების დამცველის როლი მიაკუთვნა. შუასაუკუნეების ეკლესია დიდ ძალაუფლებას ფლობდა 538 წლიდან 1798 წლამდე, მის ისტორიას ეკუთვნის ჯვაროსნული ლაშქრობები და ინკვიზიცია, აგრეთვე დევნები, რომლებიც ნახსენებია ამ გაკვეთილის შესავალში. 

1798 წელს ნაპოლეონის გენერალმა ლუი ალექსანდრ ბერტიემ ტყვედ აიყვანა რომის პაპი პიუს VI და ჩამოაგდო იგი ტახტიდან, რითაც ზუსტად შეასრულა წინასწარმეტყველება.  პაპობას სერიოზული ზიანი მიადგა, მაგრამ გამოცხ. 13:12-ის თანახმად, სასიკვდილო ჭრილობა განიკურნებოდა და მსოფლიო უფრო მეტს მოისმენდა ამ ხელისუფლებისგან - ბევრად მეტს.

დაფიქრდით იმის შესახებ, რამდენად გასაოცარია ბიბლიური წინასწარმეტყველებანი და როგორ გვიმჟღავნებს ისინი ღმერთის ცოდნას მომავალი მოვლენების შესახებ. რა უნდა გვასწავლოს ამ ფაქტმა იმის შესახებ, თუ რატომ შეგვიძლია ვენდოთ უფლის დაპირებებს, რომლებიც ჯერ კიდევ არ შესრულებულა?