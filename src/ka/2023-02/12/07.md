---
title: შემდგომი გამოკვლევებისთვის
date: 16/06/2023
---
"როცა პროტესტანტიზმი ხელს გაიწვდის უფსკრულზე და ჩამოართმევს მას რომის ხელისუფლებას, როდესაც იგი ხიდს გასდებს უფსკრულზე, რომელიც მას სპირიტიზმისგან ჰყოფს, როცა ამ სამმხრივი გაერთიანების გავლენით ჩვენი ქვეყანა [ამერიკის შეერთებული შტატები] უარყოფს თავისი კონსტიტუციის ყველა პრინციპს, როგორც პროტესტანტული და რესპუბლიკური მთავრობისა და ასევე შექმნის ყველა აუცილებელ პირობას პაპის სიცრუეების გავრცელებისთვის, მაშინ ჩვენ დავრწმუნდებით, რომ მოახლოვდა სატანის სასწაულებრივი მოქმედების დრო და ყველაფრის დასასრული" (ე. უაითი. მოწმობანი ეკლესიისთვის. ტ. 5. გვ. 451).

"ჩვენ, როგორც წესი, მხედველობიდან გამოგვრჩება ის ფაქტი, რომ კვირა - ეს არის მოწინააღმდეგე ძალების თაყვანისცემის დღე გამოცხადების წიგნის სიუჟეტში. კვირადღე არის უკიდურესად მნიშვნელოვანი სიმბოლო, რომელიც ამჟღავნებს გველეშაპის აშკარა მზაკვრობასა და ცბიერებას... ეს... ღვთის რჯული შეცვლა ერთი მარტივი მოქმედებით გამოხატავს სამყაროსეულ კონფლიქტში ღმერთისადმი გველეშაპის სიძულვილის არსს. მისი უბრალოება მაცდურია. გველეშაპი ცდილობდა ხელში ჩაიგდოს ღმერთის ადგილი სამყაროშიმ როდესაც თავის თავს გამოხატავს თაყვანისცემის ჭეშმარიტ ობიექტადნ და ამტკიცებს, რომ ღვთის რჯული არასამასრთლიანი და რომ იგი შესაცვლელია. გველაშაპმა შეცვალა რჯული ათი მცნების ცენტრში, სადაც ღმერთი განსაზღვრულია როგორც შემოქმედი და გამომსყიდველი, ერთადერთი ღირსი თაყვანისცემისა (იხ. გამ. 20:8-11; რჯლ. 5; შეადარ. გამოცხ. 4:11; 5:9,13,14). რჯულის შეცვლაში ვლინდება არა მხოლოდ გველეშაპის სიძულვილი უფლის ნებისადმი (მისი რჯულისადმი), არამედ მისი მცდელობაც დაიპყროს ღმერთის ადგილი თაყვანისცემის ობიექტად გახდომით... რჯულში ამ ცვლილები ხაზგასმა უზრუნველყოფს მის გამარჯვებას" (Angel Manuel Rodriguez, “The Closing of the Cosmic Conflict: Role of the Three Angels’ Messages,” pp. 53, 54)

კითხვები მსჯელობისათვის:

1. როდესაც უკანასკნელი მოვლენების მოლოდინში ვცხოვრობთ, რატომ უნდა ვიყოთ ფრთხილად, რათა არ ჩავცვივდეთ ფანატიზმში, არ დავადგინოთ თარიღები და არ დავძაბოთ სიტუაცია იმაზე მეტად, ვიდრე გაგვეცხადა სულიწმიდის შთაგონებით? რა საფრთხეები იმალება ამაში და რას გამოიწვევს წინასწარმეტყველების არშესრულება?

2. თუმცა უნდა მოვერიდოთ საფრთხეებს, რომლებიც წინა შეკითხვაშია აღწერილი, რა შეგვიძლია ვუპასუხოთ მათ, ვინც ამბობს, რომ ჩვენი წინასწარმეტყველებანი მხეცის ნიშნის და დევნის შესახებ არ ახდება, რადგან ამჟამინდელ პირობებში ეს უბრალოდ შეუძლებელია? რატომ არის ასეთი მსჯელობა, მიუხედავად იმისა, რომ ერთი შეხედვით გონივრული ჩანს, სინამდვილეში არაგონივრული? ბოლოსდაბოლოს, შეხედეთ, რა სწრაფად იცვლება მსოფლიო.

