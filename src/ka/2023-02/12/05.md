---
title: მხეცის ნიშანი
date: 14/06/2023
---

`წაიკითხეთ გამოცხ. 14:9 და გამოცხ. 14:12. ამ მუხლებში აღწერილია ადამიანთა ორი ჯგუფი. ამოიწერეთ თითოეული ჯგუფის მახასიათებლები: `

`გამოცხ. 14:9`

`• თაყვანს სცემენ `

`• იღებენ `

`გამოცხ. 14:12`

`• იცავენ `

`• და`

ერთი ჯგუფი თაყვანს სცემს მხეცს, მეორე კი იცავს ღვთის მცნებებს (მათ შორის მეოთხე მცნებას, რომლის შეცვლასაც მხეცის ძალა ცდილობდა) და აქვს იესოს რწმენა. ისინი ერთმანეთის საპირისპიროა. "ზღვიდან ამომავალი" მხეცის და "მიწიდან ამომავალი" მხეცის მეშვეობით ეშმაკი ცდილობს შაერყიოს ღმერთის ავტორიტეტი, როდესაც ესხმის შაბათს, რადგან ეს დღე ღმერთმა გამოჰყო თავის თაყვანისცემისთვის.

`თქვენი აზრით, რას ნიშნავს ხელი და შუბლი, რომლებზეც ისმება მხეცის ნიშანი (გამოცხ. 13:16 და 14:9)?`

მხეცის ნიშანი ისმება ან შუბლზე, ან ხელზე. შუბლი არის სიმბოლო გონებისა, სადაც იმყოფება სინდისი, გონება და ზრახვები; ხელი, პირიქით, არის სიმბოლო მოქმედებებისა და საქციელებისა. 

დადგება დღე, და, შესაძლოა, უფრო ადრეც, ვიდრე ჩვენ გვგონია, როცა მიღებულ იქნება კანონები, რომლებიც ზღუდავს ჩვენს რელიგიურ თავისუფლებას. მათ, ვინც კეთილსინდისიერად მიჰყვებიან ღვთის სიტყვას და იცავენ უფლის ჭეშმარიტ შაბათს, საზოგადოების ერთიანობისა და კეთილდღეობის მოწინააღმდეგეებად გამოცხადდებიან.

"ბიბლიური შაბათის დამცველნი წესრიგისა და კანონის მტრებად და ზნეობის დამრღვევებად გამოცხადდებიან, რომელთაც მოაქვთ ანარქია და მანკიერება. მათ ღმერთის რისხვის დედამიწაზე გადმოფრქვევის მთავარ მიზეზად ჩათვლიან. მათი კეთილსინდისიერება და ერთგულება ხელისუფლების წინაშე დაუმორჩილებლობად და სიჯიუტედ იქნება მიჩნეული. მათ დაადანაშაულებენ ხელისუფლების მიმართ უპატივცემლობაში" (ე. უაითი. დიადი ბრძოლა. გვ. 461-462).

რომის კათოლიკური ეკლესია კვირადღეს თვლის თავისი საეკლესიო ძალაუფლების "ნიშნად". რა თქმა უნდა, კათოლიკური ეკლესია ადასტურებს, რომ თაყვანისცემის დღის შეცვლა იყო მისი მოქმედება... და ეს მოქმედება მოწმობს მის საეკლესიო ძალაუფლებაზე და ავტორიტეტზე რელიგიურ საკითხებში" (The American Catholic Quarterly Review, January 1883).

გამოცხადების წიგნი წინასწარმეტყველებს, რომ მომავალში, საერთაშორისო კრიზისის დროს, ჩვენი მსოფლიო შეეჯახება ერთგვარ რადიკალურ პოლიტიკურ, სოციალურ, რელიგიურ და ზნეობრივ რეფორმას, რომლის დროსაც კვირადღის დაცვას ჯერ აიძულებენ, ხოლო შემდეგ გახდება "მხეცის ნიშანი". და კვლავ, როგორ მოხდება ეს ყოველივე, ჩვენთვის უცნობია. წმიდა წერილი გვაძლევს მხოლოდ ზოგად მონახაზს, მაგრამ ესეც საკმარისია იმის დასანახად, რომ დიადი ბრძოლა კულმინაციას მიაღწევს მხეცის ან შემოქმედის თაყვანისცემის საკითხში და რომ მეშვიდე დღე, შაბათი, მთავარ როლს შეასრულებს ამ კონფლიქტში.

`როგორ აღმოჩნდა კაცობრიობა სამუდამოდ არჩევანის წინაშე: იყოს ღმერთის მხარეს ან სატანის მხარეს? რატომ არ არსებობს ოქროს შუალედი? როგორ შეგვიძლია ზუსტად გავიგოთ, რომელ მხარეს ვართ?`