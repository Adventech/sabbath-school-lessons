---
title: ღვთის ბეჭედი და მხეცის ნიშანი
date: 10/06/2023
---
(მესამე ანგელოზის უწყება, ნაწილი 2)

<h3 class="ka_geo">გამოსაკვლევად შემოთავაზებული ბიბლიური მუხლები:</h3>


ძირითადი ნაწყვეტი: გამოცხ. 14:9-11.

დამატებითი მუხლები: გამ. 20:8-11; რჯლ. 6:8; 11:18; დან. 7:25; 2თეს. 2:3,4; გამოცხ. 12:6,14.

> <p>სამახსოვრო მუხლი:</p>
> «ვიხილე სხვა ანგელოზი, მზის აღმოსავლიდან ამომავალი, ცოცხალი ბეჭდის მქონე, და დიდი ხმით შესძახა ოთხ ანეგლოზს, რომელთაც ნება ჰქონდათ მიცემული, ევნოთ მიწისა და ზღვისათვის, და უთხრა: “ნუ დააზიანებთ მიწას, ზღვასა და ხეს, ვიდრე ბეჭდებს შუბლებზე დავასვამდეთ”» (გამოცხ. 7:2,3).

 XV საუკუნეში მაღლა ალპებში, იტალიის ჩრდილოეთში, ცხოვრობდნენ ვალდენსები - ხალხი, რომელმაც გადაწყვიტა დარჩენილიყო ბიბლიის ერთგული. ქრისტესადმი ურყევი ერთგულები გამო ისინი სასტიკ დევნას განიცდიდნენ რამდენიმე საუკუნის განმავლობაში, დაარსებიდან, მე-12 საუკუნიდან მოყოლებული. 1488 წელს რომის ეკლესიის ბრძანებით 3000-ზე მეტი ვალდენსი სასტიკად მოკლეს ლოისის ხეობაში მათი რწმენის გამო. 

დევნის კიდევ ერთი ტალღა აგორდა მე-17 საუკუნეში, როდესაც სავოიის ჰერცოგმა პიემონტში რვაათასიანი არმია გაგზავნა და ადგილობრივ მოსახლეობას მოსთხოვა მისი მეომრები თავიანთ სახლებში განეთავსებინათ. ისინი დათანხმდნენ, მაგრამ ეს იყო ხაფანგი, რათა მეომრებს შეძლებოდათ ადვილად დაეპყროთ მშვიდობიანი მცხოვრებლები. 1965 წლის 24 აპრილს დილის 4 საათზე დაიწყო ხოცვა-ჟლეტა - სხვადასხვა შეფასებით, დაიღუპა 4000-დან 6000-მდე ადამიანი.

სამწუხაროდ, ისტორია ხშირად მეორდება. წინასწარმეტყველება „მხეცის ნიშნის“ შესახებ არის ბოლო რგოლი რელიგიური დევნის უღვთო ჯაჭვისა, რომელიც საუკუნეების განმავლობაში გრძელდება. წარსულის დევნების მსგავსად, ეს დევნაც მიზნად ისახავს, რომ ყველა აიძულოს დაემორჩილოს განსაზღვრულ რწმენას და თაყვანისცემის დამკვიდრებულ სისტემას. მაგრამ, როგორც ყოველთვის, ღმერთს ეყოლება ადამიანები, რომლებიც დარჩებიან ურყევნი.

