---
title: იესო ღირსია
date: 27/04/2023
---

გამოცხ. 5-ში ჩვენ კვლავ ვხედავთ ტახტს (გამოცხ. 5:1-3). ჩნდება შიგნიდან და გარედან ნაწერი წიგნი. იგი დაბეჭდილია შვიდი ბეჭდით და არავის შეეძლო არც ცაში, არც მიწაზე ამ წიგნის გადაშლა. ზეციური არსებები თრთიან. ზეციურ არსებათაგან არცერთს არ შეუძლია წარმოადგინოს კაცობრიობა უკანასკნელ სამსჯავროზე. იოანე ტირის, რადგან არავის ძალუძს ამ წიგნის გადაშლა. მაშინ ერთი უხუცესთაგანი, ერთ-ერთი დედამიწიდან გამოსყიდული ამხნევებს იოანეს. იესო, ღვთის კრავი, არის ღირსი გასხნას გრაგნილი.

გამოცხ. 5:5,6 შეიცავს საბოლოო პასუხს ცოდვის პრობლემის მოგვარებაზე. აქ იოანე მოციქულ ხედავს ერთადერთ საშუალებას ხალხისთვის, იყონ გამართლებული უკანასკნელ სამსჯავროზე ღვთის ტახტთან: "ერთმა უხუცესთაგანმა მითხრა: “ნუ სტირი, გაიმარჯვა ლომმა, იუდას ტომიდან, დავითის ფესვმა, რათა გახსნას წიგნი და მისი შვიდი ბეჭედი”. შევხედე და, აჰა, ტახტსა და ოთხ ცხოველს შორის და უხუცესებს შორის იდგა კრავი, როგორც დაკლული" (გამოცხ. 5:5,6).

`წაიკითხეთ გამოცხ. 5:8-12. როგორ რეაგირებენ ზეცის ბინადარნი შეტყობინებაზე, რომ იესოა ღირსი გახსნას სამსჯავროს წიგნი?`

იესო, ღვთის კრავი, რომელმაც საკუთარი თავი გაწირა მთელი კაცობრიობის გადასარჩენად, იღებს გრაგნილს და ხსნის მას. მთელი ზეცა აღტაცებით განდადიდებს. მისი გამარჯვება სატანის ცდუნებებზე, მისი სიკვდილი გოლგოთის ჯვარზე, მისი აღდგომა, მისი მღვდელმთავრული მსახურება საშუალებას იძლევა ხსნა მიიღოს ყველამ, ვინც რწმენით ირჩევს გამოეხმაუროს მის მადლს. სამსჯავრო - ეს არის კეთილი უწყება ღვთის ხალხისთვის. იგი მეტყველებს ცოდვის ბატონობის დასასრულზე და მათ ხსნაზე.

შეიძლება თუ არა, იყოს რამე უფრო დამაიმედებელი? ჩვენ სამსჯავროზე წარმოგვადგენს თავად იესო. მისი სრულყოფილი მართალი ცხოვრება ფარავს ცოდვას და გვამართლებს. მისი სიმართლე მოქმედებს ჩვენ შიგნით, რათა გაგვხადოს ახალი არსებები. მისი მადლი გვიტევებს, გარდაგვქმნის და გვაძლევს საშუალებას ვიცხოვროთ ღვთისმოსავი ცხოვრებით. ჩვენ არ უნდა გვეშინოდეს. იესო გვიცავს სამსჯავროზე, ბოროტების ძალები უკვე დამარცხებულია. განაჩენი გამოტანილია ღვთის ხალხის "სასარგებლოდ" (იხ. დან. 7:22). სამსჯავროს მიზანი იმაში კი არ მდგომარეობს, რომ გაარკვიოს, რამდენად ცუდები ვართ, არამედ იმაში, რომ აჩვენოს რამდენად კეთილია ღმერთი. 

`კვლავ იფიქრეთ იმ დიდებულ იმედზე, რომელსაც ვამყარებთ სამსჯავროზე: იესო გამოგვექომაგება როგორც ჩვენი შემცვლელი. რატომ არის ეს ჩვენი ერთადერთი იმედი?`