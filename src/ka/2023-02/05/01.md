---
title: კეთილი უწყება სამსჯავროს შესახებ
date: 22/04/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: გამოცხ. 14:6,7.

დამატებითი მუხლები: ფსალმ. 49:1-4; დან. 7:9,14,26; გამოცხ. 4:2-4; 5:1-12; 20:12. 

> <p>სამახსოვრო მუხლი:</p>
> «ამბობდა დიდი ხმით: “გეშინოდეთ ღვთისა და დიდება მიაგეთ მას, ვინაიდან დადგა მისი სამსჯავროს ჟამი. თაყვანი ეცით ცისა და მიწის, ზღვისა და წყალთა წყაროების შემქმნელს”» (გამოცხ. 14:7).

 ბიბლია ნათლად გვამცნობს, რომ ღმერთი არის სამსჯავროს ღმერთი და რომ ადრე თუ გვიან, ასე თუ ისე, სამართლიანი სამსჯავრო, რომელიც ასე გვაკლია აქ და ამჟამად, მოხდება და მას აღასრულებს თავად ღმერთი - "მთელი ქვეყნიერების მსაჯული" (დაბ. 18:25; იხ. აგრეთვე ფსალმ. 57:11; 93:2; 97:9). თუმცა, როგორც პავლე მოციქულმა თქვა, "ყოველი ჩვენგანი საკუთარი თავისათვის პასუხს აგებს ღვთის წინაშე" (რომ. 14:12).

გვაშინებს ამაზე ფიქრი, ხომ ასეა? შეგიძლიათ წარმოიდგინოთ, როგორ ჩააბარებთ ანგარიშს საკუთარი ცხოვრების შესახებ თვით ღმერთის წინაშე, რომელმაც იცის ყველაზე დაფარული, რომელიც "ყველა საქმეს მიიტანს სამსჯავროზე, ყოველივე დაფარულს - კარგი იქნება თუ ცუდი" (ეკლ. 12:14)?

მიუხედავად ამისა, სწორედ სამსჯავრო გამოავლენს ღმერთის სიკეთეს, სამართლიანობასა და მოწყალებას იმაში, თუ როგორ ეპყრობა იგი გადარჩენილებს და დაკარგულებს.

ამ კვირაში ჩვენ სიღრმისეულად გამოვიკვლევთ სამსჯავროს თემას დიად ბრძოლასთან დაკავშირებით, რომელიც სამყაროში მიმდინარეობს. ასევე განსაკუთრებულ ყურადღებას დავუთმობთ იმას, თუ რა მოხდება, როცა ღმერთის ერთგული ხალხი გარდაუვალი "მომავალი განკითხვის" წინაშე აღმოჩნდება (იხ. საქმე. 24:25).

