---
title: შემდგომი გამოკვლევებისთვის
date: 28/04/2023
---
ყურადღებით წაიკითხეთ ნაწყვეტი ელენ უაითის ნაშრომებიდან, რომელშიც იგი გვეხმარება უკეთესად გავიგოთ ღვთის ხალხის მდგომარეობა უკანასკნელ დღეებში.

«ერთადერთი იმედი ერთგულთათვის იმ დღეებში იქნება ღვთის მოწყალება, ხოლო ერთადერთი დამცველი - ლოცვა. როგორც იესო იეჰოცადაკის ძე ლოცულობდა ანგელოზის წინ, ასევე ნარჩომის ეკლესიის წევრები გულშემუსვრილნი და მტკიცე რწმენით შეევედრებიან მიტევებისა და ხსნის შესახებ თავისი შუამდგომელის, იესოს მეშვეობით. ისინი სრულად აცნობიერებენ თავიანთი ცხოვრების ცოდვილობას, შეგნებული აქვთ სისუსტე და უღირსი ქცევა, და როდესაც საკუთარ თავს უმზერენ, მზად არიან ჩაცვივდნენ სასოწარკვეთილებაში. მადური გვერდით დგას და ბრალს სდებს მათ; თავის დროზე იგი ასევე ეწინააღმდეგებოდა იესო იეჰოცადაკის ძეს. იგი მიუთითებს მათ დასვრილ სამოსელზე, ანუ, მათ არასრულყოფილ ხასიათზე. იგი შეახსენებს მათი მცირე რწმენისა და უგუნურების შესახებ, მათი უმადურობის ცოდვებზე, ქრისტესგან მათი განსხვავებულობის შესახებ, იმის შესახებ, რომ ისინი არაერთგზის არცხვენდნენ თავს გამომსყიდველს... ღვთის შვილები დამნაშავენი არიან ბევრ რამეში. სატანამ კარგად იცის ყველა მათი ცოდვა, ვინაიდან თავადვე აიძულა მათი ჩადენა და იგი გაზვიადებულად წარმოაჩენს მათ ცოდვებს და აცხადებს: ნუთუ განმდევნის ღმერთი თავისი პირისაგან მე და ჩემს ანგელოზებს და დააჯილდოებს იმავე ცოდვებში დამნაშავეებს? შენ ვერ შეძლებ ასე მოიქცე, თუ შენ - სამართლიანობის ღმერთი ხარ. ამ შემთხვევაში შენი ტახტი ვერ იქნება დამყარებული სიმართლეზე და სამართალზე. სამართლიანობა მოითხოვს, რომ ადამიანების მიმართ გამოტანილი იქნას დამსახურებული განაჩენი". მიუხედავად თავისი ცოდვებისა, ქრისტეს მიმდევრებმა არ გადასცეს საკუთარი თავი ბოროტების ხელმწიფებაში. ისინი იშორებდნენ თავის ცოდვებს და ეძიებდნენ უფალს მორჩილებითა და მონანიებით, ამიტომ ღვთიური დამცველი შუამდგომლობს მათთვის.

ის, ვინც საკუთარ თავზე გამოსცადა ადამიანთა უმადურობა, ვინც იცის მათი ცოდვა, მაგრამ ასევე იცის მათი მონანიებაც, ამბობს: "სატანა, შეგრისხოს უფალმა. მე საკუთარი სიცოცხლე გავიღე ამ სულთათვის. ისინი ჩემს ხელისგულებზე არიან გამოსახული"» (ე. უაითი. მოწმობანი ეკლესიისთვის. ტ. 5. გვ. 473, 474).

კითხვები მსჯელობისათვის:

1. ცოდნა იმისა, რომ "დადგა მისი სამსჯავროს ჟამი", როგორ გავლენას ახდენს ჩვენს ყოველდიურ ცხოვრებაზე? უმეტესობა ჩვენგანი გულახდილი რომ ყოფილიყო, ალბათ ვიტყოდით, რომ ეს ცოდნა ჩვენზე დიდად არ მოქმედებს, ხომ ასეა? როგორ შეგვიძლია შევიცვალოთ ამ მხრივ?

2. რატომ არის სამსჯავრო - კეთილი უწყება? ჯგუფში ისაუბრეთ იმ როლის შესახებ, რომელშიც იესო გამოდის ჩვენთვის სამსჯავროზე. გაცნობიერება იმისა, რომ მხოლოდ იესოს მიერ ჩვენთვის აღსრულებულის წყალობით შეგვიძლია იმედი გვქონდეს ხსნისა, როგორ გვიბიძგებს ვიყოთ მისი ერთგული?

3. იფიქრეთ კიდევ სამსჯავროს შესახებ და იმის შესახებ, თუ როგორ გაუცხადებს ის სამყაროს ღმერთის ხასიათს. როგორ ეთანხმება ეს იდეა დიადი ბრძოლის მთელ სცენარს?

