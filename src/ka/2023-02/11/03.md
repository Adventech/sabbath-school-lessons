---
title: სამყაროსეული ბრძოლა და იესოს რწმენა
date: 05/06/2023
---

`წაიკითხეთ მათ. 27:45-50. იმსჯელეთ იმის შესახებ, თუ რა განიცადა ქრისტემ ჯვარზე. როგორ ფიქრობთ, რა ჰქონდა მხედველობაში იესოს, როდესაც მამა ღმერთს ეკითხებოდა, თუ რატომ მიატოვა მან? ჯვარზე ქრისტეს ტანჯვების ფონზე რას ნიშნავს ჩვენთვის გვქონდეს "იესოს რწმენა"?`

ჯვარზე ყოფნისას, სიბნელით გარემოცული, როდესაც საკუთარ თავზე აიღო დანაშაული, სირცხვილი და დაგმობა მთელი ქვეყნიერების ცოდვების გამო, თავისი მამის სიყვარულისგან მოკვეთილი, იესო დაიმედებული იყო იმ ურთიერთობებზე, რომლებიც მას ჰქონდა მამასთან მთელი თავისი მიწიერი ცხოვრების განმავლობაში. ანუ, მამაზე მისი სრული დამოკიდებულების გაცნობიერებით, კარგ დროსაც კი, იესო მზად იყო ყველაზე უარესი დროისთვის, სიკვდილისთვისაც კი. მაცხოვარი ენდობოდა მამას, მაშინაც კი, როცა მის ირგვლივ არსებული ვითარება საეჭვო იყო. მაშინაც კი, როდესაც ეჩვენებოდა, რომ მამა ღმერთმა მიატოვა იგი, იესო არ დანებდა. 

"ასეთ უკუნეთ წყვდიადში, მამის თანადგომის გარეშე დარჩენილმა იესომ შესვა უკანასკნელი წვეთი ადამიანური მწუხარების მწარე თასიდან. ამ საშინელ წუთებში იგი დაეყრდნო მისთვის ადრე მიცემულ აღთქმას, რომ მამა ღებულობს მას. იგი იცნობდა თავის მამას, მას სწამდა მისი სამართლიანობის, მოწყალების და უსაზღვრო სიყვარულის. იესო მიენდო მას, ვისაც ყოველთვის სიხარულით ემორჩილებოდა. და როდესაც იგი მორჩილებით მიენდო ღმერთს, უკვე ვეღარ გრძნობდა მამის კურთხევის გარეშე დარჩენას. მაცხოვარმა რწმენით გაიმარჯვა" (ე. უაითი. ქრისტე იმარჯვებს. გვ. 277).

იესოს რწმენა - ეს რწმენა იმდენად ღრმაა, იმდენად მიმნდობი, იმდენად ერთგული, რომ მთელი სამყაროს ეშმაკებს და ყველა განსაცდელს დედამიწაზე არ ძალუძს მისი შერყევა. ეს არის რწმენა, რომელიც ენდობა, როცა არ შეუძლია დანახვა, სწამს, როცა არ შეუძლია გაგება, ეჭიდება, როცა არაფერია ჩასაჭიდი. ეს "იესოს რწმენა" არის ნიჭი, რომელსაც ვღებულობთ რწმენით და რომელიც გაგვატარებს მომავალ კრიზისში. სწორედ "იესოს რწმენა", რომელიც ჩვენს გულებშია, მოგვცემს ძალას თაყვანი ვცეთ ქრისტეს როგორც უზენაესს და მედგრად მოვითმინოთ, როცა დადგება მხეცის ნიშნის მოქმედების დრო გამოცხადების წიგნიდან. 

ასეთი რწმენა - ეს არაა ის, რაც უცებ ჩნდება არსაიდან. ღვთის შვილები სწავლობენ იცხოვრონ რწმენით დღითიდღე, პირდაპირ აქ და ამჟამად. კარგ დროსაც და ცუდ დროსაც, როცა ღმერთი გეჩვენება ახლო ან შორეული, - მნიშვნელობა არ აქვს. "მართალი იცოცხლებს რწმენით" (იხ. გალ. 3:11; აბაკ. 2:4). ახლაა მომზადების დრო. ყოველი განსაცდელს ამჟამად, თუ მას რწმენით გადავიტანთ, შეუძლია ძვირფასი ნაყოფების გამოღება ჩვენს ცხოვრებაში.

`დაფიქრდით იმ პერიოდზე, როცა ცხოვრება თითქოს ინგრეოდა  თქვენ გარშემო და ყველაფერი, რაც გრჩებოდათ, - ეს არის თქვენი რწმენა. როგორ გადაიტანეთ ეს სირთულეები? რა ისწავლეთ აქედან? თქვენი გამოცდილებიდან რა დაეხმარებოდა სხვა ადამიანებს, რომლებიც, შესაძლოა, ამჟამად განიცდიან რაღაც მსგავსს?`