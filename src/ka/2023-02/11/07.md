---
title: შემდგომი გამოკვლევებისთვის
date: 09/06/2023
---

"სატანის მიერ ზეცაში დიადი ბრძოლის დაწყების მიზანი უფლის კანონის დამხობა იყო. სწორედ ამ განზრახვით აუჯანყდა იგი შემოქმედს და შემდგომში, ზეციდან გამოძევებულმა, იგივე ბრძოლა დედამიწაზე განაგრძო. მიზანი, რომელსაც იგი შეუპოვრად ახორციელებს, არის ადამიანთა ცდუნება და იძულება, რომ დაარღვიონ ღვთის კანონი. იქნება ეს მთელი კანონის დარღვევა თუ ერთ-ერთი მცნების უარყოფა - საბოლოო ჯამში შედეგი ერთი და იგივეა...

უფლის კანონზე ჩრდილის მიყენების მიზნით სატანამ დაამახინჯა ბიბლიური სწავლება, რის შედეგადაც ათასობით ადამიანი, რომელსაც სჯერა წმიდა წერილისა, შეცდომათა ქსელში გაეხვია. უკანასკნელი დიადი ბრძოლა ჭეშმარიტებასა და სიცრუეს შორის, რომელიც საუკუნეთა მანძილზე მიმდინარეობს, მთავრდება. ეს არის ბრძოლა ადამიანურ კანონებსა და ღვთის მცნებებს, ბიბლიურ რელიგიასა და მითებისა და გადმოცემების რელიგიას შორის" (ე. უაითი. დიადი ბრძოლა. გვ. 454).

გამოცხადების წიგნში თაყვანისცემა და შექმნა მჭიდრო კავშირშია. სიკეთესა და ბოროტებას შორის კონფლიქტის არსი ერთ საკითხში მდგომარეობს: არის თუ არა ღმერთი თაყვანისცემის ღირსი?

როგორც ვიხილეთ, ქრისტეს გაცნობიერება შემოქმედად საფუძვლად უდევს საშაბათო თაყვანისცემას. იესო მუდმივად აღნიშნავს მნიშვნელობას დასვენების დღისა, რომლის "უფლადაც" ის თავის თავს ასახელებს (იხ. მათ. 12:8; მარკ. 2:28; ლუკ. 6:5). შაბათი შეგვახსენებს იმის შესახებ, თუ ვინ ვართ ჩვენ როგორც ადამიანები. ის აჩვენებს, თუ რამდენად ძვირფასია თითოეული ადამიანი. იგი მუდმივად განამტკიცებს შემეცნებას იმისა, რომ ჩვენ შექმნილი ვართ ღმერთის მიერ და რომ ჩვენი შემქმნელი ღირისია ჩვენი ერთგულების და თაყვანისცემისა. აი, რატომ სძულს ასე ეშმაკს შაბათი. ეს არის ოქროს რგოლი, რომელიც გვაკავშირებს ჩვენს შემოქმედთან და სწორედ ამიტომ თამაშობს ის ასეთ გადამწყვეტ როლს უკანასკნელს კრიზისში.

**კითხვები მსჯელობისათვის:**

`1. რომელი ძირითადი პრინციპები უდევს საფუძვლად "ზღვიდან ამომავალი მხეცის" პრეტენზიას ძალაუფლებაზე? რა მხრივ შეიძლება მსგავსმა შეხედულებებმა ფესვი გაიდგას ჩვენს გულებში, მაშინაც კი, თუ ჩვენ ამას ვერ ვაცნობიერებთ?`

`2. რას პასუხობთ მათ, ვინც ამტკიცებს: იდეა იმის შესახებ, რომ სატანა - რეალური არსება, - პრიმიტიული ცრურწმენაა, რომელსაც განათლებული ან, სულ ცოტა, ინტელიგენტი ადამიანები სერიოზულად ვერ აღიქვამენ? რა სახის არგუმენტებს მოიყვანდით საპასუხოდ?`