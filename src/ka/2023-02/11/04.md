---
title: ვიმკით, რაც დავთესეთ
date: 06/06/2023
---

მათთვის, ვინც უარს იტყვის მხეცის თაყვანისცემაზე, მხეცის ნიშნის წინასწარმეტყველება გულისხმობს რელიგიურ შეუწყნარებლობას, ეკონომიკურ ბოიკოტს, დევნას და საბოლოოდ სასიკვდილო განაჩენს. გასაოცარია, მაგრამ ეს ასევე გამამხნევებელი უწყებაცაა. ყველაზე რთულ პერიოდებშიც კი ღმერთი დაეხმარება თავის ხალხს, რომელიც "იცავს ღვთის მცნებებს და აქვს იესოს რწმენა" (გამოცხ. 14:12). და ამ მცნებებს შორის, რა თქმა უნდა, მეოთხეს - ახსოვდეთ მეშვიდე დღე შაბათი.

წინასწარმეტყველება მხეცის ნიშნის შესახებ გამოცხ. 13-ში გვამცნობს, რომ დგება დრო სატანის კიდევ უფრო დიდი გასასტიკებისა ღმერთის წინააღმდეგ. მისი პირველი სტრატეგია ამ კამპანიაში - ეს არის სიცრუე. გამოცხ. 13-ში საუბარია იმ დროის შესახებ მომავალში, როცა ეშმაკი იმოქმედებს მიწიერი რელიგიურ-პოლიტიკური ხელისუფლების მეშვეობით, სახელწოდებით მხეცი და გამოიყენებს ძალას.

რელიგიური დევნა, რა თქმა უნდა, ახალი არაა. ისინი ხდება მას შემდეგ, რაც კაენმა მოკლა აბელი იმისთვის, რომ მან თაყვანი სცა ისე, როგორც ღმერთმა უბრძანა თაყვანისცემა (იხ. დაბ. 4:1-8). იესომ თქვა, რომ მორწმუნეები განიცდიან დევნას პირველ საუკუნეში და ყველა მომდევნო საუკუნეში: "მაგრამ მოდის ჟამიც, როცა ყველა თქვენს მკვლელს ეგონება, რომ ამით ღმერთს ემსახურება" (იოან. 16:2; იხ. აგრეთვე მათ. 10:22; 1პეტრ. 4:12).

მხეცის ნიშნის შესახებ წინასწარმეტყველება ბოლო რგოლს წარმოადგენს ამ უღვთო ჯაჭვში. წარსულის დევნების მსგავსად, ეს ხერხი ყველას აიძულებს დაემორჩილონ კონკრეტულ ცრუ დოგმებს და თაყვანისცემის დადგენილ სისტემას.

`წაიკითხეთ გამოცხ. 13:15-17. ამ ნაწყვეტის თანახმად, რა სახის პრობლემებს წააწყდება ბოლო ჟამის ღვთის ხალხი უკანასკნელი კრიზისის დროს?`

წინასწარმეტყველებაში ნათქვამია, რომ დევნა დაიწყება ეკონომიკური სანქციით: "რომ არავის შეძლებოდა ყიდვა-გაყიდვა, იმათ გარდა, ვისაც ექნებოდა ნიშანი - მხეცის სახელი ან მისი სახელის რიცხვი". როდესაც ეს მოხდება, დიდი უმრავლესობა დანებდება. ნებისმიერს, ვინც უარს იტყვის, საბოლოოდ სიკვდილით დასჯა ემუქრება. 

კომპრომისების გზით ეშმაკი მათ, ვინც თავს ქრისტიანს უწოდებს, ამზადებს მხეცის ნიშნის მისაღებად უკანასკნელ მომავალ განსაცდელში. ღვთის სიყვარული თითოეული ჩვენგანის მიმართ განგვამტკიცებს და დაგვიფარავს მომავალ რთულ დროს. 

`წაიკითხეთ გალ. 6:7-9. მიუხედავად იმისა, რომ ეს სიტყვები არ არის დაწერილი უკანასკნელი დღეების მოვლენების კონტექსტში, რატომ არის აქ მოყვანილი პრინციპი ასე მნიშვნელოვანი მხეცის ნიშნის საკითხებთან დაკავშირებით და როგორ შეგვიძლია ერთგულები დავრჩეთ?`

