---
title: ისინი, ვინც მიჰყვებიან კრავს
date: 07/06/2023
---
წაიკითხეთ გამოცხ. 13:1,2. საიდან გაჩნდა მხეცი და ვინ აძლევს მხეცს თავის ხელმწიფებას?

თავიდან მხეცი გამოცხ. 13-დან თავის ძალას, ტახტს და დიდ ხელმწიფებას იღებს გველეშაპისგან. გამოცხ. 12:9 და გამოცხ. 20:2 საუბრობს გველეშაპზე როგორც სატანაზე. სატანა არის ცბიერი  მტერი, რომელიც მიწიერი ძალების მეშვეობით მოქმედებს. გამოცხ. 12:3-5-ში ნათქვამია, რომ ეს "გველეშაპი" - ეშმაკი - შეეცადა "ძის, ვაჟის" განადგურებას, როგორც კი ის დაიბადა. მოგვიანებით ეს "ძე, ვაჟი" "ატაცებულ იქნა ღმერთან და მის ტახტთან". ეს სიმბოლოები, რა თქმა უნდა, ეხება ქრისტეს. როდესაც ყრმა ქრისტეს განადგურება სურდა, სატანა მოქმედებდა ჰეროდეს და რომის იმპერიის მეშვეობით. იესოს სიცოცხლის დასასრულს რომაელმა მმართველმა პილატემ ქრისტეს სიკვდილი მიუსაჯა, რომაელმა ჯალათმა სასტიკ ჯვარს მიალურსმა, რომაელმა ჯარისკაცმა შუბით განგმირა და რომაელი ჯარისკაცები მის საფლავს იცავდნენ. გამოცხ. 13:2-ის თანახმად გველეშაპი, სატანა, რომელიც წარმართული რომის მეშვეობით მოქმედებს, მმართველობის სადავეებს გადასცემს ამ ახალგაჩენილ მხეცის ძალას.

მიუხედავად იმისა, რომ "გველეშაპი უპირველესად წარმოადგენს სატანას, მეორე მნიშვნელობით ის წარმოადგენს რომის იმპერიას... ხელისუფლება, რომელმაც შეცვალა რომის იმპერია და რომელმაც გველაშაპისგან მიიღო "მისი ძალა, მისი ტახტი და დიდი ხელმწიფება", უეჭველად, ეკუთვნის პაპობის რომს" (მეშვიდე დღის ადვენტისტთა ბიბლიური კომენტარები, ტ. 7. გვ. 817). ისტორიკოსი ა. კ. ფლიკი განმარტავს, რომ "პოლიტიკური რომის ნაგრევებიდან წარმოიშვა დიდი მორალური იმპერია რომის ეკლესიის "გიგანტური ფორმით" (ა. კ. ფლიკი. შუასაუკუნეების ეკლესიის გაჩენა (1900). გვ. 150, ციტ. მეშვიდე დღის ქრისტიან ადვენტისტთა ეკლესიის ბიბლიური კომენტარების მიხედვით. ტ. 7. გვ. 817).

წაიკითხეთ გამოცხ. 13:3 და გამოცხ. 14:4. ადამიანთა რომელ ორ ურთიერთსაპირისპირო ჯგუფზეა საუბარი ამ ნაწყვეტებში?

"მთელი დედამიწისგან" განსხვავებით, რომელიც გაედევნება მხეცს, ღმერთს ეყოლება ხალხი, რომელიც "გაჰყვება კრავს". იქნებიან მხოლოდ ისინი, ვინც იესოს მხარესაა ან მის წინააღმდეგაა. ვერავინ დაიკავებს ნეიტრალურ პოზიციას. ის, ვინც არ მიუძღვნის თავს იესოს, შეგნებულად თუ შეუგნებლად, მიეკუთვნება მეორე მხარეს. 

"ყველასგან მოძულებულნი იქნებით ჩემი სახელის გამო. ბოლომდე მომთმენი კი გადარჩება" (მათ. 10:22). რამდენად მზად ხართ მოითმინოთ ბოლომდე?

