---
title: ღვთის ბეჭედი და მხეცის ნიშანი 
date: 03/06/2023
---

(მესამე ანგელოზის უწყება, ნაწილი 1)

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: გამოცხ. 14:9-11; 13:15-17.

დამატებითი მუხლები: მათ. 27:45-50; ლუკ. 5:18-26; ეფეს. 2:8-10; გამოცხ. 7:2,3; 14:4,12.

> <p>სამახსოვრო მუხლი:</p>
> "ვიხილე სხვა ანგელოზი, მზის აღმოსავლიდან ამომავალი, ცოცხალი ბეჭდის მქონე, და დიდი ხმით შესძახა ოთხ ანეგლოზს, რომელთაც ნება ჰქონდათ მიცემული, ევნოთ მიწისა და ზღვისათვის, და უთხრა: “ნუ დააზიანებთ მიწას, ზღვასა და ხეს, ვიდრე ბეჭდებს შუბლებზე დავასვამდეთ" (გამოცხ. 7:2-3).

ბოლო ჟამის მოვლენების შესწავლისას მხეცის ნიშანთან დაკავშირებით აშკარა ხდება ერთი მნიშვნელოვანი მომენტი - ეს არის განსხვავება, თუ როგორ მოქმედებს ღმერთი და როგორ მოქმედებს ეშმაკი. 

ქრისტესა და სატანას შორის დიადი ბრძოლის ცენტრალური საკითხები ერთგულებას, ავტორიტეტსა და თაყვანისცემას შეეხება. ყველა წინასწარმეტყველება, რომლებიც აღწერს მხეცს გამოცხ. 13-ში, "მომცრო რქას" დან. 7-ში და "დაღუპვის ძეს" 2თეს. 2-ში, საუბრობს ძალის შესახებ, რომელიც პრეტენზიას აცხადებს ღვთის ძალაუფლებაზე, მოითხოვს ერთგულებას და შემოაქვს თაყვანისცემის ცრუ სისტემა. და ეს ხდება ძალის გამოყენებით და იძულებით, ზოგჯერ კი ქრთამისა და გასამრჯელოს ფასად - ყველაფერი იმისთვის, რომ აიძულოს თაყვანისცემა.

ღვთის სამეფოს უდიდესი მამოძრავებელი ძალა კი არის სიყვარული. ნაცვლად იმისა, რომ თაყვანი სცეს მხეცს, ღვთის ხალხი უდიდეს სიხარულს პოულობს და უაღრესად ტკბება ღმერთის თაყვანისცემაში. ისინი მისი ერთგული არიან, რადგან იციან, რამდენად ერთგულია ის მათი. და ერთადერთი, რაც მორწმუნეებს აკავებს, რომ არ მიიღონ მხეცის ნიშანი ბოლო ჟამს - ეს არის იესოსადმი სიყვარული, იმდენად ღრმა სიყვარული, რომ ვერაფერი გაწყვეტს ჩვენს კავშირს მასთან. ამ გაკვეთილში გავაგრძელებთ ამ თემების შესწავლას. 