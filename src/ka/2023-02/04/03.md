---
title: გეშინოდეს და ემორჩილებოდე ღმერთს
date: 17/04/2023
---

`განიცდით თუ არა შიშს ღმერთთან დაკავშირებით?`

`როგორიც არ უნდა იყოს თქვენი პასუხი, განმარტეთ იგი. `

`რას ამბობს ბიბლია ღვთის შიშის შესახებ?`

`წაიკითხეთ რჯლ. 6:2; ფსალმ. 118:73,74; ეკლ. 12:13,14. მოყვანილი მუხლების თანახმად, რა შედეგი აქვს ღვთის შიშს?`

`რჯლ. 6:2 `

`ფსალმ. 118:73,74`

`ეკლ. 12:13,14`

ეს ნაწყვეტები გვიმჟღავნებს კავშირს ღვთის შიშსა და მისი მცნებების დაცვას შორის. გვეშინოდეს ღვთისა - ეს ნიშნავს მოვეპყრათ მას მოწიწებითი პატივისცემით, რაც იწვევს მორჩილებას. ღმერთი დაჟინებით მოუწოდებს მადლით დახსნილებს, იყონ მისი მცნებების მორჩილნი (იხ. ეფეს. 2:8-10). მადლი არ გვათავისუფლებს ღვთის მცნებების მორჩილებისგან. სახარება გვათავისუფლებს რჯულის განკითხვისგან, მაგრამ არა ჩვენი მოვალეობისგან დავემორჩილოთ ამ რჯულს. 

მადლი არა მხოლოდ გვათავისუფლებს დანაშაულისგან ჩვენი ცოდვილი წარსულის გამო, არამედ გვაძლევს კიდეც ძალას ვიცხოვროთ ღვთისმოსავი მორჩილი ცხოვრებით ამჟამად. პავლე მოციქული აცხადებს: "მივიღეთ მადლი და მოციქულობა, რათა მისი სახელით დავუმორჩილოთ სარწმუნოებას ყველა ხალხები" (რომ. 1:5).

ზოგიერთი ქრისტიანი თვლის, რომ მადლით ხსნა აუქმებს ღვთის რჯულს ან გამორიცხავს მისი დაცვის აუცილებლობას. მათთვის ნებისმიერი საუბარი ათი მცნებისადმი მორჩილების შესახებ - ეს არის ფანატიზმი და მეკანონეობა. ისინი აცხადებენ: "ჩემთვის მნიშვნელოვანია მხოლოდ იესო". კითხვა: "რომელი იესო?" წარმოსახვითი იესო თუ წმიდა წერილის იესო? წმიდა წერილის ქრისტე არასოდეს აკნინებს რჯულის მნიშვნელობას, რადგან რჯული ირეკლავს მის ხასიათს. წმიდა წერილის ქრისტე არასოდეს ამცირებს ბიბლიურ მოძღვრებებს, რომლებიც ამჟღავნებს, ვინ არის იგი და როგორია მისი ჩანაფიქრი კაცობრიობისთვის. წმიდა წერილის ქრისტე არასოდეს მოგვიწოდებს მისი სწავლება დავიყვანოთ ღვთისმოსაობის შესახებ დარიგებებამდე, რომლებსაც არ აქვთ არსებითი მნიშვნელობა. ქრისტე მთელი მოძღვრების ჭეშმარიტების განსახიერებაა. იესო თავად არის ხორცშესხმული ჭეშმარიტება, ცხოვრებაში გამოვლენილი მოძღვრება.

სამი ანგელოზის უწყება მოგვიწოდებს იესოსადმი რწმენით მივიღოთ სისავსე ყველაფრისა, რასაც ის გვთავაზობს. ეს უწყება მოგვიწოდებს "გვეშინოდეს ღვთისა", რაც გამოიხატება მისი გამომსყიდველი ძალისადმი რწმენაში, რაც გვაძლევს ძალას ვიცხოვროთ ღვთისმოსავი და მორჩილი ცხოვრებით.

`"ნუ გეშინიათ მათი, ვინც სხეულს კლავენ, სულის მოკვლა კი არ ძალუძთ. უფრო მეტად მისი გეშინოდეთ, ვისაც სულის დაღუპვაც შეუძლია გეენაში და სხეულისაც" (მათ. 10:28). იესოს ეს სიტყვები როგორ გვეხმარება გავიგოთ, რას ნიშნავს გვეშინოდეს ღვთისა?`

