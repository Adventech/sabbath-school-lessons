---
title: ღმერთსადმი მიძღვნილი ცხოვრება
date: 18/04/2023
---

ამქვეყნიურ ღირებულებებზე ორიენტირებულ მოხმარების ეპოქაში, როცა ცხოვრების ცენტრში ზოგიერთ ადამიანს აქვს ფული, ზოგს კი - სიამოვნება, ძალაუფლება, სპორტი, მუსიკა, გართობა, ღმერთი მოგვიწოდებს იგი გავხადოთ საკუთარი ცხოვრების ცენტრად. გამოცხადების წიგნის უწყება - ეს არის ხმამაღალი მოწოდება პატივი მივაგოთ ღმერთს და დავაყენოთ იგი ყველაფერზე მაღლა. 

`წაიკითხეთ მათ. 6:33; კოლ. 2:1,2; ებრ. 12:1,2. რა არის აქ ნათქვამი იმის შესახებ, თუ როგორ გავხადოთ ღმერთი ჩვენი ცხოვრების ჭეშმარიტ ცენტრად?`

მთავარი საკითხი უკანასკნელ კონფლიქტში დედამიწაზე - ეს არის ბრძოლა გონებისთვის. ფაქტობრივად, ეს არის ღმერთისადმი და მისი ნებისადმი ერთგულების საკითხი, ჩვენ მიმართ მისი ბრძანებების ავტორიტეტის საკითხი.

დიად დაპირისპირებაში საბოლოო ბრძოლა არის სიკეთესა და ბოროტებას შორის ჩვენი აზრების გასაკონტროლებლად. პავლე მოციქული გვარიგებს: "თქვენშიც იგივე აზრები იყოს, რაც ქრისტე იესოში" (ფილიპ. 2:5, სბს-2013). გონება - ეს არის ჩვენი არსების ციტადელი, ჩვენი ქმედებების წყარო. სიტყვა "იყოს" გულისხმობს ნების დართვას ან არჩევანის გაკეთებას. ის მეტყველებს ადამიანის ნების ამოქმედებაზე. როდესაც ჩვენ ვირჩევთ ვიქონიოთ ქრისტეს აზრები, ჩვენ იესოს ვრთავთ ნებას ჩამოაყალიბოს ჩვენი აზროვნება - აღავსოს ჩვენი გონება მარადისობის ფასეულობებით. ჩვენი ქმედებები აჩვენებს, როგორ და რის შესახებ ვფიქრობთ. გვეშინოდეს ღვთისა - ეს ნიშნავს დავაყენოთ იგი პირველ ადგილზე ჩვენს აზრებშიც.

საკუთარი აზრების გაკონტროლება ადვილია მაშინ, როცა აცნობიერებთ ამის აუცილებლობას. ხშირად პრობლემა აი, რაში მდგომარეობს: თუ შეგნებულ ძალისხმევას არ მოვახმართ იმას, რომ ყურადღება გავამახვილოთ სწორ საგნებზე "ზეციერზე და არა მიწიერზე, ჩვენი დაცემული და ცოდვილი გონება ბუნებრივად ისწრაფის უმდაბლესი, ამქვეყნიური საკითხებისკენ. შესაბამისად, როგორც პავლე მოციქულმა თქვა, ჩვენ განზრახულად და შეგნებულად, თავისუფალი ნების წმიდა ნიჭის გამოყენებით, უნდა ავირჩიოთ ვიფიქროთ ზეციერზე.

`"აბა ასე, ჩემო ძმებო, ყოველივე, რაც ჭეშმარიტია, რაც პატიოსანია, რაც მართალია, რაც წმიდაა, რაც საყვარელია, რაც საქებარია, ყოველივე, რაც სათნო და ქებულია, იმაზე იფიქრეთ" (ფილიპ. 4:8). როგორ ვისწავლოთ ვიფიქროთ სწორედ ისე, როგორც პავლე მოციქული საუბრობს მოცემულ მუხლში?`