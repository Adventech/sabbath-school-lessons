---
title: "გეშინოდეთ ღვთისა და დიდება მიაგეთ მას"
date: 15/04/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: გამოცხ. 14:7

დამატებითი მუხლები: დაბ. 22:12; ეკლ. 12:13,14; 1კორ. 3:16,17; კოლ. 3:1,2; ებრ. 12:1,2.

> <p>სამახსოვრო მუხლი:</p>
> "და თუ გაიგონებ უფლის, შენი ღმერთის, ხმას, რათა დაიცვა და შეასრულო ყველა მისი მცნება, რომელსაც მე გიბრძანებ დღეს, დაგაყენებს შენ უფალი, შენი ღმერთი, ქვეყნიერების ყველა ხალხზე მაღლა. და გადმოვა შენზე ყველა ეს კურთხევა, და აღსრულდება შენზე, თუ გაიგონებ უფლის, შენი ღმერთის, ხმას" (გამოცხ. 14:12).

საბავშვო მწერალმა სიორენ კირკოგერმა დაწერა იგავი ბოლო ჟამის შესახებ. აი, მისი შინაარსი. 

დიდი თეატრის კულისებში მოხდა ხანძარი. კლოუნი, რომელიც სპექტაკლში მონაწილეობდა, კულისებიდან გამოვიდა, რათა მაყურებლები გაეფრთხილებინა: "წადით! ხანძარია!" მაყურებლებმა იფიქრეს, რომ ეს უბრალოდ ხუმრობაა, შოუს ნაწილი და აპლოდისმენტებით შეხვდნენ. მან გაიმეორა გაფრთხილება: "წადით! სწრაფად, სწრაფად!" მაგრამ რაც უფრო დაჟინებით აფრთხილებდა კლოუნი მაყურებლებს, მით უფრო ხმამაღლი იყო აპლოდისმენტები. ასე გამოხატა კირკოგერმა ადამიანთა დამოკიდებულება უწყებისადმი ქვეყნიერების აღსასრულის შესახებ - მახვილგონიერნი ამ უწყებას აპლოდისმენტებით ხვდებიან, რადგან ხუმრობა ჰგონიათ.

ქვეყნიერების აღსასრული და ამის გამომწვევი მოვლენები - ეს ხუმრობა როდია. მსოფლიო წარღვნის დროიდან მოყოლებული შეეჯახა ყველაზე სერიოზულ კრიზისს. პეტრე მოციქული ისტორიას მსოფლიო წარღვნის შესახებ იყენებს როგორც აღსასრულის სიმბოლოს და გაფრთხილებას იძლევა: როგორც ძველი წუთისოფელი მოისპო წყლისაგან, ასევე იესოს მოსვლის წინ "ზეცანი გრგვინვით გადაივლიან, გავარვარებული კავშირნი დაიშლებიან, მიწა და მისი საქმენი, რაც მასზეა, გადაიბუგება" (2პეტრ. 3:10). ჩვენ გაგვაფრთხილეს მომავლის შესახებ, რათა შევძლოთ მისთვის მომზადება. 