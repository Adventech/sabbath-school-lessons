---
title: "გეშინოდეთ ღვთისა"
date: 16/04/2023
---

გამოცხადების წიგნს განსაკუთრებული მიზანი აქვს ჩვენი თაობისთვის - მოამზადოს ადამიანები იესოს მალე დაბრუნებისთვის და მასთან გაგვაერთიანოს წუთისოფლისთვის მისი ბოლო უწყების გავრცელებელის საქმეში. გამოცხადების წიგნი გვიმჟღავნებს ღმერთის ჩანაფიქრს და ააშკარავებს სატანის განზრახვებს. ამ წიგნში ჩაწერილია ღვთის ბოლო მოწოდება, მისი მნიშვნელოვანი, მარადიული, საყოველთაო უწყება მთელი კაცობრიობისთვის.

`წაიკითხეთ გამოცხ. 14:7-ში ჩაწერილი იოანე მოციქულის მოწოდება ბოლო ჟამის ხალხისთვის. (იხ. აგრეთვე დაბ. 22:12; ფსალმ. 88:7; იგავ. 2:5; ეკლ. 12:13, 14; ეფეს. 5:21.) რა კონკრეტულ რჩევებს ვპოულობთ ამ მოწოდებაში?`

`1.`

`2.`

`3.`

ჩვენ თანმიმდევრულად განვიხილავთ პირველი ანგელოზის უწყების სამი მოწოდებიდან თითოეულს. ამ გაკვეთილიში შევჩერდებით პირველ ორზე: "გეშინოდეთ ღვთისა" და "დიდება მიაგეთ მას".

გამოცხ. 14:7-ში სიტყვით "გეშინოდეთ" გადათარგმნილია ბერძნული სიტყვა **ფობეომაი** - აქ ეს სიტყვა გამოყენებულია არა ღმერთის წინაშე შიშის აზრით, არამედ მოწიწებისა და ძრწოლის აზრით. იგი გადმოსცემს ღმერთისადმი აბსოლუტური ერთგულების და მისი ნებისადმი სრული მორჩილების იდეას. ეს არის გულის განსაკუთრებული განწყობა, რომელიც ყურადღებას ამახვილებს ღმერთზე და არა საკუთარ თავზე. ასეთი მდგომარეობა ეწინააღმდეგება ლუციფერის შეხედულებებს, როდესაც იგი თავის გულში ამბობდა: "ცაში ავალ, ღმერთის ვარსკვლავებს, ზემოთ, მაღლა ავწევ ჩემს ტახტს, და დავჯდები საკრებულო მთაზე, ჩრდილოეთის კიდეებზე. ავალ ღრუბლის გორაკებზე, დავემსგავსები უზენაესს!" (ეს. 14:13,14).

დაცემული ანგელოზის პოზიცია საპირისპიროა ქრისტეს დამოკიდებულებისა, რომელიც "ღვთის ხატება იყო... დაიმდაბლა თავი და მორჩილი გახდა თვით სიკვდილამდე, ჯვარცმით სიკვდილამდე" (ფილიპ. 2:6,8). 

დიადი ბრძოლის ცენტრში დგას ღმერთისადმი მორჩილების საკითხი. ლუციფერი იყო ეგოცენტრული. იგი უარს ამბობდა დამორჩილებოდა რაიმე ძალაუფლებას გარდა საკუთარისა. ნაცვლად იმისა, რომ დამორჩილებოდა ტახტზე მჯდომს, ლუციფერმა მოინდომა ემართა ამ ტახტიდან. მაშასადამე, გვეშინოდეს ღვთისა - ეს ნიშნავს დავაყენოთ იგი პირველ ადგილზე ჩვენს აზრებში, პრიორიტეტებში, ფასეულობებსა და არჩევანში. ეს ნიშნავს უარი ვთქვათ ჩვენს ეგოცენტრიზმზე და სიამაყეზე და ვიცხოვროთ უფლისთვის. 

ასეთი დამოკიდებულება ძალზე მნიშვნელოვანია, ამის შესახებ ხომ მაშინვე საუბრობს სამი ანგელოზიდან პირველი. ამიტომ ჩვენც უნდა მივაქციოთ ამას ყურადღება.

`როგორ ვლინდება თქვენს ცხოვრებაში ღვთის შიში? როგორ აუხსნიდით სხვა ადამიანს პოზიტიურად, რომ "ღვთის შიში" - ეს არის რაღაც კარგი?`

