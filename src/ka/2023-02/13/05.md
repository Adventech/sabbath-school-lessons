---
title: ღვთის დიდება ავსებს დედამიწას
date: 21/06/2023
---

`წაიკითხეთ შემდეგი მუხლები და ამოიწერეთ, როგორ აღწერს თითოეული მათგანი ღვთის დიდებას:`

`გამოცხ. 4:11` 

`გამოცხ. 5:12`

`გამოცხ. 19:1`

`გამოცხ. 21:26`

დიადი ბრძოლა სიკეთესა და ბოროტებას შორის ასევე ეხება ღმერთის ღირსებას. სატანამ, ამბოხებულმა ანგელოზმა, განაცხადა, რომ ღმერთი არ არის სამართლიანი, რომ ის მოითხოვს თაყვანისცემას, მაგრამ მცირედს იძლევა სანაცვლოდ. მზაკვარი აცხადებს, რომ ღვთის რჯული ზღუდავს ჩვენს თავისუფლებას და სიხარულს. 

იესოს სიცოცხლემ, სიკვდილმა და აღდგომამ გააქარწყლა ეს მითი. ის, ვინც შეგვქმნა ჩვენ, ჩამოვიდა ბოროტების სამყოფელში, რათა გამოგვისყიდოს. ჯვარზე მან უპასუხა სატანის ბრალდებებს და აჩვენა, რომ ღმერთი მოსიყვარულე და სამართლიანია. 

მისი სიყვარულით მოხიბლული, მის ღირსებაზე მზრუნველი, ბოლო ჟამის ღვთის ხალხი უცხადებს მის დიდებას - მის სიყვარულს, მის თავგანწირულ ხასიათს ეგოცენტრულ, უღვთო მსოფლიოს და მიწა ნათდება ღმერთის ხასიათის დიდებით.

`წაიკითხეთ გამ. 33:18,19. როგორ უმჟღავნებს ღმერთი თავის დიდებას მოსეს? რა არის ღვთის დიდება?`

ღვთის დიდება - ეს არის მისი ხასიათი (იხ. გამ. 34:5,6). დედამიწა აივსება ღვთის დიდებით, როდესაც ჩვენ გარდაგვქმნის ღვთის სიყვარული და ჩვენი ხასიათები შეიცვლება მისი გამომსყიდველი სიყვარულის წყალობით.

მისი სიყვარულის გამოვლენა ჩვენს პირად ცხოვრებაში მსოფლიოს უცხადებს მის დიდებას - მის ხასიათს. ბოლო უწყება, რომელიც მოაქვს სამ ანგელოზს და რომელიც უნდა გამოეცხადოს სულიერ წყვდიადში ჩაძირულ მსოფლიოს, ჟღერს ასე: "გეშინოდეთ ღვთისა და დიდება მიაგეთ მას" (გამოცხ. 14:7).

`ვინ გამოავლინა ღმერთის ხასიათის სისავსე? (ებრ. 1:3)`

ბერძნული ორიგინალის ტექსტში ებრ, 1:3-ში გამოყენებულია სიტყვა "ხასიათი", რომელიც თაგმნილია როგორც "ანაბეჭდი".

ჩვენს კეთილ საქმეებში, ჩვენს სიმართლეში ან სიკეთეში არ არის არანაირი დიდება. "უწყება ქრისტეს სიმართლის შესახებ უნდა გაჟღერდეს დედამიწის ერთი ბოლოდან მეორემდე, რათა მოამზადოს გზა უფლისთვის. და სხვა არაფერი, თუ არა ღვთის დიდება, დაასრულებს მესამე ანგელოზის სამუშაოს" (ე. უაითი. მოწმობანი ეკლესიისთვის. ტ. 6. გვ. 19). ელენ უაითი ასევე წერს: "რა არის რწმენით გამართლება? ეს არის ღვთის საქმე, რომელიც მტვრად აქცევს ადამიანის დიდებას და ადამიანისთვის ასრულებს იმას, რისი გაკეთებაც მას არ შეუძლია თავისთვის" (მოწმობანი მქადაგებლებისთვის. გვ. 456). ამიტომ დიდებას მივაგებთ არა საკუთარ თავს, არამედ ღმერთს!