---
title: რეფორმაცია გრძელდება
date: 20/06/2023
---

ღმერთმა აღძრა უკანასკნელი დღეების ადამიანები, რომლებიც აგრძელებენ წარსულის დიდი რეფორმატორების მიერ დაწყებულ საქმეს, რომლებიც აღიარებენ ბიბლიას როგორც მრწამსის ერთადერთ საფუძველს, რომლებსაც სწამთ ქრისტე როგორც ხსნის ერთადერთი წყარო, რომლებსაც სწამთ სულიწმიდა როგორც ძალის ერთადერთი წყარო და ელოდებიან ჩვენი უფლის დაბრუნებას, როგორც მათი ყველა იმედის საბოლოო აღსრულებას. ჭეშმარიტებები, რომლებიც დიდი ხნის განმავლობაში დაფარული იყო სიცრუისა და ტრადიციის წყვდიადით, მათ შორის ჭეშმარიტი ბიბლიური შაბათიც, გამოეცხადება მსოფლიოს ჩვენი უფლის დაბრუნებამდე ცოტა ხნით ადრე.

სამი ანგელოზის უწყებამ წარმოშვა ეს უკანასკნელი დღეების მოძრაობა, რათა დაასრულოს რეფორმაცია და მონაწილეობა მიიღოს ქრისტესთან ერთად დედამიწაზე მისი საქმის დასრულებაში. ბიბლიის ბოლო წიგნის დიადი წინასწარმეტყველებანი გვიმჟღავნებს ღვთიურ მოძრაობას, რომელიც წარმოიშვა, რათა მსოფლიოს გამოუცხადოს ღვთის ბოლო უწყება. გამოცხ. 14-ში აღწერილია ეკლესია, რომელიც მთელ მსოფლიოში არსებობს და მოაქვს სასიხარულო უწყება, მარადიული სახარება.

სამ ანგელოზს გამოცხ. 14-დან შეუერთდა მეოთხე ანგელოზი გამოცხ. 18-დან. ეს ანგელოზი ძალას აძლევს სამი ანგელოზის უწყებას, ისე რომ "მიწა განათდა მისი დიდებით (გამოცხ. 18:1). მე-18 თავი ეძღვნება განსაკუთრებულ მოვლენებს, რომლებიც მიგვიყვანს კაცობრიობის ისტორიის კულმინაციამდე და სახარების საბოლოო გამარჯვებამდე.

`წაიკითხეთ გამოცხ. 18:1. რა გვამცნობს იოანე მოციქული ამ ანგელოზის შესახებ? (იხ. აგრეთვე აბაკ. 2:14.)`

`1)`

`2)`

`3)`

ანგელოზს, რომელიც ღმერთის დიდების სუფევიდან გამოვიდა საწმიდრის სატახტო დარბაზში, დაევალა გაავრცელოს უკანასკნელი უწყება ღვთის მოწყალებისა და გააფრთხილოს დედამიწის ბინადარნი იმის შესახებ, თუ რა ელის პლანეტა დედამიწას. 

მუხლში ნათქვამია, რომ ანგელოზს "დიდი ხელმწიფება ჰქონდა". ახალი აღთქმის წიგნში ჩაწერილი ბერძნული სიტყვა, რომელიც აღნიშნავს "ხელმწიფებას", არის ეკსუსია. იესო ამ სიტყვას იყენებს მათეს სახარებაში თავისი მოწაფეების გაგზავნასთან დაკავშირებით. მათ. 10:1-ში იესო თავის მოწაფეებს აძლევს "ხელმწიფებას" ბოროტ ძალებზე. ის აგზავნის მათ ღვთაებრივი ძალით, რათა გაიმარჯვონ სიკეთესა და ბოროტებას შორის ბრძოლაში. მათ. 28:18,19-ში იგი კვლავ აგზავნის მათ, მაგრამ ამჯერად "მთელი ხელმწიფება" ცაში და მიწაზე ეკუთვნის მას, რათა ჩვენ შევძლოთ წავიდეთ მისი ხელმწიფებით და "მოვიმოწაფოთ ყველა ხალხი".

`საბოლოო ჯამში უკანასკნელი დღეების საკითხები როგორ დაიყვანება ხელმწიფებამდე ყოველდღიურ ცხოვრებაში? ვის ხელმწიფებას მივყვებით ჩვენ: ღვთის, საკუთარ, მხეცის თუ კიდევ ვინმე სხვის? ვისი ავტორიტეტია მნიშვნელოვანი თქვენთვის ამჟამად?`

