---
title: როდესაც იცით სიმართლე
date: 19/06/2023
---

`წაიკითხეთ იოან. 8:32; 7:17; 17:17. რას ჰპირდება იესო თავის მიმდევრებს ჭეშმარიტების შეცნობასთან დაკავშირებით და სად შეიძლება ამ ჭეშმარიტების პოვნა?`

ღმერთის უკანასკნელი მოწოდება თავისი ხალხის მიმართ: გაიქეცით ბაბილონის სიცრუისგან და იარეთ ნათელში მარადიული ჭეშმარიტებისა, რომელიც ღვთის სიტყვაშია ჩაწერილი. ყველაფრის გასაღები არის ბიბლია. სანამ ადამიანები ჩაჭიდებული არიან ბიბლიაზე და ასრულებენ იმას, რასაც ის ასწავლის, ისინი არ მოტყუვდებიან უკანასკნელი კრიზისის დროს, განსაკუთრებით შაბათთან დაკავშირებით. 

მეორე ანგელოზის უწყება მოგვიწოდებს მივიღოთ ჭეშმარიტება და არა სიცრუე, წმიდა წერილი და არა გადმოცემები, ღვთის სიტყვის სწავლება და არა ცრუსწავლებათა შეცდომები.

უწყება მესამე ანგელოზისა, რომელიც პირველ ორ ანგელოზს მოჰყვება, არის გაფრთხილება მხეცის ნიშნის წინააღმდეგ. ყველა ბიბლიურ წინასწარმეტყველებაში მხეცი არის პოლიტიკური ან რელიგიური ძალა. "ზღვიდან ამომავალი მხეცი" გამოცხ. 13-დან ჩნდება რომიდან როგორც თაყვანისცემის მსოფლიო სისტემა. საბოლოოდ ეს რომის ხელისუფლება გაავრცელებს თავის გავლენას მთელ მსოფლიოში და გამოიწვევს მოძრაობას ეკლესიისა და სახელმწიფოს გაერთიანებისთვის. მიზანი იქნება მსოფლიო ერთიანობის მიღწევა ეკონომიკური რყევების, სტიქიური უბედურებების, სოციალური რყევების, საერთაშორისო პოლიტიკური კრიზისის და მსოფლიო კონფლიქტის დროს. 

შეერთებული შტატები საბოლოოდ უხელმძღვანელებს ამ გლობალურ კონფედერაციას. "სულის უკვდავება და კვირა დღის სიწმიდე - ეს არის ორი უდიდესი მცდარი სწავლება, რომლითაც სატანას დიდი გავლენა აქვს ადამიანებზე. პირველი საფუძველს უმზადებს სპირიტიზმს, მეორეს კი პროტესტანტები რომისაკენ მიჰყავს. ამერიკის შეერთებული შტატების პროტესტანტები პირველნი გაუწოდებენ ხელს სპირიტიზმს; შემდეგ ისინი გადალახავენ უფსკრულს, რათა ხელი გაუწოდონ რომის ხელისუფლებას; ამ სამგვარი კავშირის ზეგავლენით ეს სახელმწიფო რომის გზით წავა და ფეხქვეშ გათელავს სინდისის თავისუფლებას" (ე. უაითი. დიადი ბრძოლა. გვ. 459).

ეს უწყებები მთავრდება დაჟინებული მოწოდებით ქრისტეს ერთგული მიმდევრებისადმი დაიცვან ღვთის მცნებები ცოცხალი რწმენის მეშვეობით იესოს მიმართ, რომელიც მათ გულებშია დავანებული (გამოცხ. 14:12).

`როგორ გესმით იესოს სიტყვები იმის შესახებ, რომ "ჭეშმარიტება გაგათავისუფლებთ" (იოან. 8:22)? რას ნიშნავს ეს? როგორ გაგათავისუფლათ ჭეშმარიტებამ თქვენ? რას ნიშნავს იყოთ "თავისუფალი" ამ კონტექსტში?`