---
title: ღვთის დიდებით გაბრწყინებულნი
date: 17/06/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 33:18,19; იოან. 8:32; 1თეს. 5:1-6; გამოცხ. 4:11; 5:6,12; 13:8; 18:1.

> <p>სამახსოვრო მუხლი:</p>
> "ამის შემდეგ ვიხილე სხვა ანგელოზი, რომელიც ციდან ჩამოდიოდა და დიდი ხელმწიფება ჰქონდა. მიწა განათდა მისი დიდებით" (გამოცხ. 18:1).

ბოლო ჟამის მოვლენები ადრე თუ გვიან მოხდება. ზუსტად როდის და კერძოდ როგორ, წმიდა წერილში არ არის გამჟღავნებული ჩვენთვის. მაგრამ ნამდვილად ვიცით, რომ მიღებულ იქნება კანონი, რომელიც ავალდებულებს კვირადღის დაცვას. გამოცხადების წიგნმა გაგვიმჟღავნა მომავალი დაპირისპირების არსი და მისი მონაწილეები. მან ზოგადად გვაუწყა, თუ რა მოხდება, როცა ის ადამიანები, რომლებმაც თაყვანი არ სცეს "ცისა და მიწის, ზღვისა და წყალთა წყაროების შემქმნელს" (გამოცხ. 14:7) და "რომელთა სახელებიც ჩაწერილი არ არის სიცოცხლის წიგნში, რომელიც აქვს სოფლის დასაბამიდან დაკლულ კრავს" (გამოცხ. 13:8) - თაყვანს სცემენ მხეცს და მის ხატებას. იმ ადამიანთა სახელები, რომლებმაც აირჩიეს გაჰყვნენ ქრისტეს და დაემორჩილონ მის მცნებებს, დარჩება სიცოცხლის წიგნში.

ღმერთმა შექმნა მეშვიდე დღის ქრისტიან-ადვენტისტთა ეკლესია, რათა უქადაგოს მსოფლიოს ეს უწყება. ამრიგად, ჩვენ თავად უნდა მივმართოთ ჭეშმარიტებას, როგორც ის არის იესოში, და გამოცხ. 14:6-დან საშუალება მივცეთ "მარადიულ სახარებას", რომელიც ყურაღებას ამახვილებს ქრისტეს სიკვდილზე ჩვენ გამო, მასში ჩვენი ხსნის საწინდარზე, გარდაგვქმნას და აგვაღორძინოს.