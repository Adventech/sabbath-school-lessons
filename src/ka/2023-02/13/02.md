---
title: მომზადება უკანასკნელი კრიზისისთვის
date: 18/06/2023
---

`წაიკითხეთ 1თეს. 5:1-6. როგორ აღწერს პავლე მოციქული ამ ნაწყვეტში ბოლო ჟამს და ქრისტეს მეორედ მოსვლას?`

`როგორ უნდა იცხოვრონ მორწმუნეებმა მოახლოებული აღსასრულის ჟამის ფონზე?`

პავლე მოციქული მოუწოდებდა მორწმუნეებს თესალონიკეში "ეღვიძათ" და "ეფხიზლათ" ქრისტეს მეორედ მოსვლის კონტექსტში. და თუ პავლე მოციქული ეუბნებოდა ამას მორწმუნეებს მაშინ, რას გვეტყოდა ჩვენ დღეს?

მან ასევე თქვა, რომ ისინი არიან "ნათლის შვილები და დღის შვილები" (1თეს. 5:5) და რომ ისინი არ იყონ ბნელში, რათა ეს "დღე" [ქრისტეს დაბრუნება] (1თეს. 5:4) არ წამოეწიოთ "მპარავივით". იესო ხშირად იყენებდა გამოთქმას "იფხიზლეთ" სერიოზულ გულწრფელ ლოცვასთან დაკავშირებით (იხ. მათ. 24:42; 26:40,41). იფხიზლეთ - ნიშნავს ვიყოთ სულიერად მღვიძარენი. ვიყოთ მღვიძარენი - ნიშნავს სერიოზულად მოვეპყროთ იმ დროს, რომელშიც ვცხოვრობთ და ყურადღება გავამახვილოთ იმაზე, რაც ნამდვილად მნიშვნელოვანია.

ელენ უაითი ამატებს: "ჩვენ, ვინც ვიცით ჭეშმარიტება, უნდა მოვემზადოთ იმისთვის, რაც მალე დაატყდება მსოფლიოს სრულიად მოულოდნელად" (მოწმობანი ეკლესიისთვის. ტ. 8. გვ. 28).

მართალია მსოფლიო არ ელოდება ამას, ჩვენთვის ეს არ უნდა იყოს მოულოდნელობა. დიახ, ჩვენ არ ვიცით, როდის მოხდება ეს, მაგრამ უკვე ახლა ვხედავთ, რომ ეს მოვლენები შორს არ არის; დღეს არის ის დღე, როცა უნდა ვიყოთ მზად.

`წაიკითხეთ დან. 2 და ყურადღება მიაქციეთ სამეფოების თანმიმდევრობას, რომლებიც მოდიოდნენ და მიდიოდნენ, როგორც იყო ნაწინასწარმეტყველები. როგორ გვასწავლის ეს მივენდოთ ღმერთს იმის ფონზე, რომ მის მიერ ნათქვამი ნამდვილად მოხდება?`

ქრისტემ მოგვცა წინასწარმეტყველება უკანასკნელი დღეების შესახებ, რათა, როდესაც ვიცით, რომ მოდის, შევძლოთ მომზადება. დანიელისა და გამოცხადების წიგნის წინასწარმეტყველებანი იმ წინასწარმეტყველების ნიჭთან ერთად, რომელიც გამოვლინდა ელენ უაითის მსახურებასა და ნაშრომებში, გვაძლევს ღვთიურ შემეცნებას იმისა, თუ რა დაემართება ამ მსოფლიოს. წინასწარმეტყველური ღვთის სიტყვა წინასწარ გვიხატავას ზოგადად ხსნის ისტორიას, ხოლო დან. 2 გვაძლევს ნათელ და რაციონალურ მტკიცებულებას იმისა, რომ ჩვენ შეგვიძლია ვენდოთ ღმერთს. 

`პავლე მოციქული გვეუბნება არ "დავიძინოთ", როგორც ამას აკეთებენ სხვები (1თეს. 5:6).  რას ნიშნავს ეს და როგორ შეგვიძლია გავიგოთ გვძინავს თუ არა ჩვენ? თუ გვძინავს, რა არის საჭირო, რომ გამოვიღვიძოთ`

