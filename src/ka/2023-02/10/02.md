---
title: გზა, რომელიც სწორი ჩანს ადამიანის წინაშე
date: 28/05/2023
---

უკანასკნელი დღეების შესახებ საუბრისას იესომ გაგვაფრთხილა: "ვინაიდან აღდგებიან ცრუქრისტეები და ცრუწინასწარმეტყველნი და მოიმოქმედებენ სასწაულებსა და ნიშნებს, რათა რჩეულნი შეაცდინონ, თუკი შეძლებენ" (მარკ. 13:22). ვინ არიან "რჩეულნი"? მოგვიანებით იგი ამბობს: "მოავლინებს თავის ანგელოზებს დიდხმიანი საყვირით და შეკრებენ მის რჩეულებს ოთხივე ქართაგან, ცათა ერთი კიდიდან მეორე კიდემდე" (მათ. 24:31). საშინელი წარმოსადგენია, რომ სიცრუე უკანასკნელ დღეებში იმდენად დიდი იქნება, შეიძლება ერთგულნიც მოტყუვდნენ.

`წაიკითხეთ გამოცხ. 12:9. ამ მუხლის თანახმად, ვის ატყუებს (აცდუნებს) სატანა?`

აშკარაა, რომ ბოლო ჟამს ღმერთს ეყოლება ერთგული ადამიანები, როგორც ყველა საუკუნეში ჰყავდა. თუმცაღა აქ მოყვანილი ფორმულირება აჩვენებს, რამდენად ფართოდ არის გავრცელებული სატანის სიცრუე.

`წაიკითხეთ იგავ. 14:12. რა სერიოზული გაფრთხილებაა ჩაწერილი აქ?`

შეიძლება მოისმინოთ ასეთი აზრიც, რომ საჭიროა მივყვეთ საკუთარ სინდისს, რათა განვსაზღვროთ ჩვენთვის, რა არის სწორი ან რა არ არის სწორი, კარგი ან ცუდი, ხოლო შემდეგ ვიცხოვროთ შესაბამისად. მაგრამ წმიდა წერილი ამბობს, რომ ჩვენ ყველანი ცოდვილები ვართ, ყველანი გახრწნილები ვართ (იხ. იერ. 17:9; რომ. 3:9-18), და ამიტომ ენდოთ საკუთარ სინდისს, ინტუიციას ან გრძნობებს - ეს არის გარანტირებული გზა, რომ, ადრე თუ გვიან, შეცდეთ და არასწორად მოიქცეთ კიდეც. საუკუნეების განმავლობაში ბევრი ბოროტება ჩაიდინეს იმ ადამიანებმა, ვინც სრულიად დარწმუნებული იყო თავისი საქმის სისწორეში. ანუ ისინი მიდიოდნენ "გზით, რომელიც მათ სწორი ეჩვენებოდათ".

ამიტომ, ჩვენ უნდა ჩავუღრმავდეთ და მასზე დაყრდნობით, სულიწმიდის მორჩილებით, ვისწავლოთ ჭეშმარიტების გარჩევა სიცრუისგან, სწორის გარჩევა არასწორისგან, სიკეთის გარჩევა ბოროტებისგან. ჩვენ, ჩვენი თავის და თუნდაც ჩვენი გრძნობების ამარა მიტოვებულები, ადვილად შეიძლება გავხდეთ სატანის სიცრუის მსხვერპლები.

`დაფიქრდით იმ ადამიანებზე, რომლებიც მოქმედებდნენ იმაზე დაყრდნობით, რასაც ისინი თავად თვლიდნენ სწორად (ან იმაზე დაყრდნობითაც, რასაც ისინი თვლიდნენ ღვთის ნებად), მაგრამ ამასთანავე სჩადიოდნენ ბოროტებას. რა შევიძლია ჩვენ ვისწავლოთ ასეთი ტრაგიკული მოვლენებიდან?`