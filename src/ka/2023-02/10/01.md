---
title: სატანის ბოლო სიცრუე
date: 27/05/2023
---
(მეორე ანგელოზის უწყება, ნაწილი 2)

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეზეკ. 8:16; 20:1-20; 1თეს. 4:16,17;  გამოცხ. 12:9; 16:13,14; 18:4,5.

> <p>სამახსოვრო მუხლი:</p>
> "განწმიდე ისინი ჭეშმარიტებით. შენი სიტყვა ჭეშმარიტებაა" (იოან. 17:17).

 ეს იყო  სექტემბრის საოცარი დილა ჩიკაგოში. მიჩიგანის ტბაზე მზე ამოვიდა, მძღოლები საცობებს ებრძოდნენ კენედისა და ეიზენჰაურის ავტომაგისტრალებზე, ბავშვები კი სკოლაში მიდიოდნენ. ამ დროს ცნობილი გახდა სისხლის გამყინავი ისტორია, რომელმაც შიში მოჰგვრა ჩიკაგოს ყველა ბინადარს. ადამიანები კვდებოდნენ სულ რაღაც რამდენიმე საათში ტაილენოლის (ანალგეტიკი, ანთების საწინააღმდეგო საშუალება) კაფსულის დალევის შემდეგ. დაიღუპა ექვსი ადამიანი. შემოწმებისას აღმოჩნდა, რომ ყოველი კაფსულა შეიცავდა კალიუმის ციანიდს, მომაკვდინებელ შხამს. შეშლილმა ადამიანმა გააყალბა წამალი. დღემდე უცნობია, ვინ გააკეთა ეს. 

გამოცხადების წიგნი გვაფრთხილებს, რომ "დედამიწის მცხოვრებნი" შესვამენ სასიკვდილო შხამს, რომელსაც ეწოდება "ბაბილონის ღვინო". არსებობს ცრუ დოქტრინები და მოძღვრებები, რომლებსაც საბოლოოდ სიკვდილთან მივყავართ. თუმცა მსოფლიო არ დარჩენილა ანტიდოტის და ამ სულიერი შხამისგან დაცვის გარეშე - ესაა სამი ანგელოზის უწყება.

ამ კვირაში ჩვენ განვიხილავთ არა მხოლოდ ბაბილონის სიცრუეს, არამედ იესოს სურვილსაც გვიხსნას ჩვენ მისგან და სიკვდილისგან, რომელსაც ცრუ მოძღვრებები წინააღმდეგ შემთხვევაში მოგვიტანდა. 

