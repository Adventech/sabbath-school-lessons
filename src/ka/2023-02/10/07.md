---
title: შემდგომი გამოკვლევებისთვის
date: 02/06/2023
---

«"დიდი ბაბილონი" გამოცხადების წიგნში აღნიშნავს განსაკუთრებულად  განდგომილი რელიგიების კავშირს დროის დასასრულს... "დიდი ბაბილონი" - ეს არის სახელი, რომელსაც ღვთის შთაგონების თანახმად მიეკუთვნება პაპობის, განდგომილი პროტესტანტიზმისა და სპირიტიზმის მსოფლიო რელიგიური კავშირი... ტერმინი "ბაბილონი" ეხება თავად ორგანიზაციებს და მათ ლიდერებს, და არა მათი ეკლესიის წევრებს როგორც ასეთებს. უკანასკნელებს ეწოდებათ "მრავალი წყლები" (გამოცხ. 17:1,15)» (მეშვიდე დღის ადვენტისტთა ბიბლიური კომენტარები. ტ. 7. გვ. 851, 852).

"სულის უკვდავება და კვირა დღის სიწმიდე - ეს არის ორი უდიდესი მცდარი სწავლება, რომლითაც სატანას დიდი გავლენა აქვს ადამიანებზე. პირველი საფუძველს უმზადებს სპირიტიზმს, მეორეს კი პროტესტანტები რომისაკენ მიჰყავს" (ე. უაითი. დიადი ბრძოლა. გვ. 459).

მკვდართა სულები მნიშვნელოვან როლს თამაშობდნენ ბაბილონის რელიგიაში. ბაბილონელებს მტკიცედ სწამდათ სწავლება სულის უკვდავების შესახებ. მათ სწამდათ, რომ სიკვდილის შემდეგ სული ხვდება სულიერ სამყაროში. უკვდავი სულის კონცეფცია უცხოა წმიდა წერილის სწავლებისთვის. "ებრაული ენციკლოპედია" აშკარად მიუთითებს სულის უკვდავების შესახებ ცრუ იდეის წარმოშობაზე: "რწმენა იმისა, რომ სული აგრძელებს თავის არსებობას სხეულის გახრწნის შემდეგ... ამის შესახებ არსად პირდაპირ არაფერია ნათქვამი წმიდა წერილში... სულის უკვდავების რწმენა ებრაელებში შემოვიდა ბერძნულ აზროვნებასთან კონტაქტიდან და, ძირითადად, მისი მთავარი წარმომადგენლის, პლატონის ფილოსოფიიდან, რომელიც ბაბილონის და ეგვიპტის შეხედულებების უცნაური ნაზავის მქონე ორფიული და ელევსინური საიდუმლოებების ზეგავლენის ქვეშ იმყოფებოდა (Kaufmann Kohler, “Immortality of the Soul,” 1906). 

**კითხვები მსჯელობისათვის:**

`1. რატომ არის ასე მნიშვნელოვანი სიკვდილის შესახებ ჭეშმარიტების გაგება? რისგან გვიცავს ეს ჭეშმარიტება? რატომ მოაქვს მას ჩვენთვის ნუგეში?`

`2. ეშმაკის ზოგიერთი ხრიკი აშკარაა, სხვები უფრო დახვეწილი. როგორ არ მოვტყუვდეთ არც ერთით და არც მეორეთი?  `

`3. ჯგუფში განიხილეთ კვირადღის მასალაში წამოჭრილი საკითხი მათ შესახებ, ვინც ბოროტებას სჩადის და სწამს, რომ ისინი მიჰყვებიან ღვთის ნებას, როგორც ეს არის გაცხადებული ბიბლიაში. როგორ ავხსნათ ეს? რა როლს თამაშობს ღვთის რჯული ამ ახსნაში?`