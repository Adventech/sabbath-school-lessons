---
title: მადლი მორჩილებისთვის
date: 01/06/2023
---
პორფირითა და ძოწეულით შემოსილმა დედაკაცმა, რომელიც შავწითელ მხეცზე იჯდა, მოიარა ხალხები ღვინით სავსე სასმისით, და ახლა მსოფლიო დამთვრალია ბაბილონის ცრუ სწავლებებით. როდესაც "ბაბილონის ღვინის" შესახებ საუბრობს, ელენ უაითი შემდეგ კომენტარს აკეთებს: "რა ღვინოა ეს? მისი ცრუ სწავლებები. მან მსოფლიოს მისცა ცრუ შაბათი მეოთხე მცნების შაბათის ნაცვლად და გაიმეორა ტყუილი, რომელიც სატანამ პირველად თქვა ედემში - სულის ბუნებრივი უკვდავება" (რევიუ ენდ ჰერალდ, 6 დეკემბერი, 1892 წელი). მილიონობით ადამიანმა დაიჯერა ეს მცდარი სწავლება. შედეგად ღმერთი თავის ხალხს, ჯერ კიდევ სიცრუეში ჩაფლულს, ბოლო დღეების საბოლოო მოწოდებას აძლევს.

წაიკითხეთ გამოცხ. 18:4,5. რაში მდგომარეობს ღმერთის მოწოდება მრავალი ადამიანის მიმართ, რომლებიც ჯერ კიდევ განდგომილ რელიგიურ ორგანიზაციებში იმყოფებიან?

ღვთის ხალხიდან მრავალი იმ რელიგიურ ორგანიზაციებში იმყოფება, რომლებმაც დაამახინჯეს ბიბლიური სწავლება. მათ არ ესმის წმიდა წერილის ჭეშმარიტებანი. ღვთის სიყვარულის მოწოდება მარტივია: "გამოერიდე მას, ჩემო ხალხო, რათა არ ეზიარო მის ცოდვებს და არ მიიღო მისი წყლულებისაგან" (გამოცხ. 18:4).

წაიკითხეთ 1იოან. 3:4. როგორ განსაზღვრავს ბიბლია ცოდვას?

ცოდვა - ეს არის დანაშაული ანუ ღვთის რჯულის დარღვევა. ერთადერთი ხერხი დავემორჩილოთ რჯულს - ესაა გვწამდეს ცოცხალი ქრისტეს ძალის. ჩვენ ვართ სუსტი, უძლური, მერყევი, ცოდვილი არსებები. როდესაც რწმენით ვღებულობთ ქრისტეს, მისი მადლი გამოისყიდის ჩვენს წარსულს და განამტკიცებს ჩვენს აწმყოს. იგი გვაძლევს "მადლს და მოციქულობას" (რომ. 1:5). ზეციური მოწოდება რჩეული ხალხისადმი ეკლესიებში, რომლებიც არ ემორჩილება ღვთის რჯულს, მდგომარეობს იმაში, რომ გამოვიდნენ იქიდან. ღმერთის მოწოდება ადვენტისტებისადმი, რომლებიც იცავენ შაბათს, მდგომარეობს იმაში, რომ მიატოვონ ყველაფერი ეგოცენტრული ადამიანური მცდელობა მორჩილებისა და იცხოვრონ ღვთისმოსავი ცხოვრებით ქრისტეს მადლის რწმენით, რომელიც გვათავისუფლებს განკითხვისა და ცოდვის ბატონობისგან. და სწორედ ისე, როგორც ისრაელის ერთგულება რჯულისადმი (იხ. რჯლ. 4:6) იქნებოდა ძლიერი მოწმობა ქვეყნიერებისთვის, ჩვენი ერთგულებაც შეიძლება გახდეს ძლიერი მოწმობა და დაეხმაროს ადამიანთა გამოყვანაში ბაბილონიდან. 

