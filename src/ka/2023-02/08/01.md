---
title: შაბათი და ბოლო ჟამი
date: 13/05/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 20:8-11; ფსალმ. 32:6,9; იაკ. 2:8-13; 2პეტრ. 3:13; ეფეს. 3:9; გამოცხ. 14; 21:1.

> <p>სამახსოვრო მუხლი:</p>
> "და გამეცხადებინა ყველასათვის, რა არის საუკუნეთაგან დაფარული საიდუმლოს განგებულება ყოვლის შემქმნელ ღმერთში" (ეფეს. 3:9).

ადამიანის ღირსების არსი ჩვენს წარმოშობაშია. ის ფაქტი, რომ ჩვენ შექმნილი ვართ თავად ღმერთის მიერ, ღირებულებას სძენს თითოეულ ადამიანს. "ღმერთი, შემოქმედი სამყაროსი და ყოველივესი, რაც მასშია, უფალი ცისა და მიწისა, ხელთქმნილ ტაძრებში არ მკვიდრობს... ერთიდან შექმნა ადამიანთა ყოველი ტომი, რათა დედამიწის ზურგზე დამკვიდრებულიყვნენ. წინასწარ დააწესა მათ დასამკვიდრებლად დრონი და საზღვრები" (საქმე. 17:24,26).

ჩვენ ერთ მემკვიდრეობას ვიზიარებთ და ერთ ოჯახს ვეკუთვნით. ჩვენ ძმები და დები ვართ, შექმნილნი ერთი და იმავე ღმერთის მიერ. ის ფაქტი, რომ ჩვენ შეგვქმნა ღმერთმა, გვაძლევს საკუთარი ღირსების ჭეშმარიტ შეგრძნებას. როდესაც აერთებდა გენებს და ქრომოსომებს და აყალიბებდა თქვენი პიროვნების უნიკალურ ბილოგიურ სტრუქტურას, ღმერთს არ გამოუყენებია შაბლონები. თქვენი მსგავსი მეტი არ არსებობს სამყაროში. თითოეული ჩვენგანი უნიკალური, თავის თავში ერთადერთი ქმნილებაა, იმდენად ძვირფასი არსება, რომ კოსმოსის შემქმნელმა ღმერთმა ხორცი შეისხა და საკუთარი თავი მისცა მსხვერპლად ჩვენ გამო!

