---
title: შემდგომი გამოკვლევებისთვის
date: 19/05/2023
---

"ჩვენ თაყვანი უნდა ვცეთ ღმერთს, რადგან ის შემქმნელია. ზეციურ ლიტურგიაში ზეციურმა არსებებმა ეს იდეა ძალიან ლაკონურად გამოხატეს: "ვინაიდან შენ შექმენი ყოველივე" (გამოცხ. 4:11). დედამიწაზე აუცილებელია, რაც შეიძლება მეტად გაესვას ხაზი ღვთის შემოქმედობას, ამიტომ ანგელოზი ამბობს: "თაყვანი ეცით ცისა და მიწის, ზღვისა და წყალთა წყაროების შემქმნელს" (გამოცხ. 14:7). ანგელოზი იყენებს მეოთხე მცნების ენას, რათა გაამართლოს მოწოდება ღმერთის თაყვანისცემისა (გამ. 20:11)...

დეკალოგში მცნება შაბათის შესახებ დგას, როგორც მისი [ღვთის] ბეჭედი, რადგან ის განსაზაღვრავს, ვინ არის ღმერთი-შემოქმედი, ადასტურებს ტერიტორიას, რომელსაც იგი მართავს, ყველაფერს, რაც მან შექმნა და აჩვენებს მისი ხელმწიფების უფლებას, ვინაიდან მან შექმნა ყველაფერი. გველეშაპმა წარმატებას რომ მიაღწიოს, მან რამენაირად უნდა მოაშოროს ეს ძეგლი" (Angel Manuel Rodriguez, “The Closing of the Cosmic Conflict: Role of the Three Angels’ Messages,” pp. 40, 41).

**კითხვები მსჯელობისათვის:**

`1. როგორ პასუხობს უწყება შაბათის შესახებ ცხოვრების მნიშვნელოვან კითხვებს, მაგალითად: "რისთვის დავიბადე მე?", "რა მელის სიკვდილის შემდეგ?"`

`2. იმსჯელეთ შექმნის შესახებ. დაფიქრდით უზარმაზარ სამყაროში თქვენი საკუთარი არსებობის სასწაულის შესახებ. ის ფაქტი, რომ შაბათი ყოველკვირეულად მოდის ჩვენთან, როგორ აჩვენებს, რამდენად მნიშვნელოვანია სწავლება შექმნის შესახებ?`

`3. როგორ არის წარმოდგენილი თაყვანისცემის თემა დან. 3-სა და 6-ში? ეს თავები როგორ გვამზადებს ღვთის ერთგული ხალხის გამოცდისთვის იმ კრიზისის დროს, რომელიც დაკავშირებულია "მხეცის ნიშანთან"?`

