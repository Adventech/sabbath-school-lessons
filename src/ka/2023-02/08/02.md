---
title: სამსჯავრო, შექმნა და ანგარიშვალდებულება
date: 14/05/2023
---
თუ ჩვენ ვართ წინასწარ განუზრახველად წარმოქმნილი უჯრედების გროვა, უბრალოდ შემთხვევითობის პროდუქტი და განვითარებული აფრიკული მაიმუნი და მეტი არაფერი, მაშინ ჩვენს სიცოცხლეს აზრი არა აქვს. თუ ჩვენ ვართ ერთ-ერთი რვა მილიარდი ადამიანიდან, რომლებიც ბრჭყალებით გლეჯენ ერთმანეთს საცხოვრებელი ადგილისთვის ამ პლანეტაზე, მაშინ ჩვენს სიცოცხლეს სხვა მიზანი არ გააჩნია გადარჩენისთვის ბრძოლის გარდა. ამის საპირისპიროდ ბიბლიაში აღწერილი შექმნა სიცოცხლეს ანიჭებს აზრს და ზნეობრიობა აუცილებელი ხდება ჩვენი ცხოვრებისთვის. ჩვენ ღმერთმა შეგვქმნა და პასუხისმგებელი ვართ მის წინაშე ჩვენი ქმედებების გამო. ის, ვინც ჩვენ შეგვქმნა, გვაკისრებს პასუხისმგებლობას. მან დაადგინა აბსოლუტური ჭეშმარიტება "მორალური რელატივიზმის" სამყაროში. (რელატივიზმი - ფილოსოფიური სწავლება, რომელიც უარყოფს რეალობის ობიექტური შეცნობის შესაძლებლობას მთელი ჩვენი ცოდნის თითქოსდა სრული ფარდობითობის გამო.)

წაიკითხეთ გამოცხ. 14:7 და იაკ. 2:8-12. ამოიწერეთ ფრაზები, რომლებიც საუბრობს ჩვენი პასუხისმგებლობის შესახებ ღმერთის წინაშე და ანგარიშის მიცემის აუცილებლობაზე.

დადგა მისი ---------------------   ------------

ამიტომ, ------------------- ღვთისა,

და ------------------ ------------- მას

--------------- -------- ----- --------- ---------  ------ ------------ ------- შემქმნელს.

როგორ არის დაკავშირებული ერთმანეთთან სამსჯავრო, ღვთის მცნებები და თაყვანისცემა?

რადგან ღმერთმა შეგვქმნა ზნეობრივი არჩევანის უნარით, ჩვენ პასუხს ვაგებთ ჩვენს გადაწყვეტილებებზე. ჩვენ რომ უბრალოდ უჯრედების შემთხვევითი გროვა ვიყოთ, მემკვიდრეობითობისა და გარემოს პროდუქტი, მაშინ ჩვენი ქმედებები დიდწილად განისაზღვრებოდა ძალებით, რომლებსაც ჩვენ ვერ ვაკონტროლებთ.

სამსჯავრო კი გულისხმობს მორალურ პასუხისმგებლობას. ღმერთი გვატყობინებს სამსჯავროს ჟამის დადგომის შესახებ და მოგვიწოდებს მივიღოთ გადაწყვეტილება: თაყვანი ვცეთ "ცისა და მიწის, ზღვისა და წყალთა წყაროების შემქმნელს" (გამოცხ. 14:7). ამ მოწოდების ფონზე აშკარა ხდება, რომ ჩვენ შეგვიძლია თაყვანი ვცეთ ღმერთს მხოლოდ იმიტომ, რომ მის მიერ შევიქმენით.

როდესაც თაყვანს ვცემთ ღმერთს მეშვიდე დღეს, შაბათს, ჩვენ ვავლენთ რწმენას იმაში, რომ იესო ღირსია თაყვანისცემის როგორც ჩვენი შემოქმედი. ჩვენი ერთგულება ამ საკითხში აჩვენებს, რომ ვღებულობთ მის რჯულს (ათ მცნებას) როგორც ღვთივსულიერ სახელმძღვანელოს სრულფასოვანი ცხოვრებისთვის. რადგანაც რჯული არის ღვთის მმართველობის საფუძველი და მისი ხასიათის გამოცხადება, ის ასევე იქნება მომავალი სამსჯავროს საზომიც (იხ. იაკ.2:10-12). შაბათის მცნების ერთგულებით, ჩვენ ვცდილობთ ვიყოთ ღმერთის მორჩილი.

როგორ მოქმედებს შექმნის გააზრება ჩვენს ქცევაზე? რა კავშირი აქვს მემკვიდრეობას და გარემოს ჩვენს ყოველდღიურ არჩევანთან? როგორ შეგვიძლია ღვთის მადლით დავძლიოთ ხასიათის ის ნაკლოვანებები, რომლებიც მემკვიდრეობით გადმოგვეცა და შევიძინეთ?

