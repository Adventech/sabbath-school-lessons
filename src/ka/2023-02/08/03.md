---
title: შაბათი და შექმნა
date: 15/05/2023
---

ღმერთმა გვიბოძა შაბათი, რადგან ჩვენს წუთისოფელს უკიდურესად სჭირდება დამაიმედებელი უწყება შექმნის შესახებ. მე-19 საუკუნის შუა ხანებში, როდესაც ევოლუციის თეორიამ მოიცვა ინტელექტუალური სამყარო, ღმერთმა ხალხს იმედის უწყება გაუგზავნა. ეს უწყება არის გამოცხ. 14:6,7-დან, რომელიც უკვე შევისწავლეთ. 

სატანა ყველანაირად ცდილობდა შექმნის იდეის დამახინჯებას, რადგან მას სძულს იესო და არ სურს, რომ მას სათანადოდ სცენ თაყვანი, როგორც ჩვენს შემოქმედს და გამომსყიდველს. შაბათი არის ცენტრში დიდი კამათისა იმის შესახებ, არის თუ არა ქრისტე ღირსი, მიიღოს თაყვანისცემა როგორც ჩვენმა შემქნელმა. უკანასკნელი დღეების ღვთის უწყება მოუწოდებს მთელ კაცობრიობას დაუბრუნდნენ ქრისტეს, როგორც ცისა და მიწის შემქმნელის, თაყვანიცემას. მთელ თაყვანისცემას საფუძვლად უდევს ის ფაქტი, რომ იგი ჩვენი შემქმნელია.

`დაბ. 2:1-2; გამ. 20:8-11 წაიკითხეთ გამოცხ. 14:6,7-ის კონტექსტში. რაზე მიანიშნებს ჩვენი ერთგულება ბიბლიური შაბათის მიმართ და ღმერთის თაყვანისცემა ამ დღეს?`

`რა კავშირია შექმნასა და გამოსყიდვას შორის შაბათის მცნებაში?`

შაბათი - ეს არის საუკუნო ნიშანი ჩვენი მოსვენებისა ღმერთში. ეს არის განსაკუთრებული ნიშანი შემოქმედის ერთგულებისა (იხ. ეზეკ. 20:12,20). ეს არ არის თვითნებური მოთხოვნა, არამედ ის გვიმჟღავნებს, რომ ნამდვილი მოსვენება საქმეებით სიმართლისაგან მოიპოვება მხოლოდ ღმერთში. შაბათი საუბრობს ღმერთზე, რომელმაც ჩვენთვის გააკეთა ის, რის გაკეთებასაც ჩვენ ვერასდროს შევძლებდით.

ბიბლია მოგვიწოდებს ყოველ შაბათს მოვიპოვოთ სიმშვიდე მის სიყვარულში და მზრუნველობაში. შაბათი ეს არის ნიშანი დასვენებისა და არა მუშაობისა, მადლისა და არა მეკანონეობისა, მტკიცე რწმენისა და არა განკითხვისა, იმედის დამყარებისა ღმერთზე და არა საკუთარ თავზე. ყოველ შაბათს ჩვენ ვხარობთ ღვთის სიკეთით და ვადიდებთ მას ხსნისთვის, რომელიც მხოლოდ ქრისტეშია შესაძლებელი. 

შაბათი ასევე არის მარადიული კავშირი წარსულში ედემის სრულყოფილებასა და მომავალში ახალი ცისა და ახალი მიწის დიდებას შორის (იხ. ეს. 65:17; გამოცხ. 21:1).

შაბათი მოგვიწოდებს დავუბრუნდეთ ჩვენს ფესვებს. იგი უწყვეტად გვაკავშირებს შექმნასთან. შაბათი გვეხმარება გავიხსენოთ დიდებული ჭეშმარიტება იმის შესახებ, რომ ჩვენ ღვთის შვილები ვართ და მოგვიწოდებს მჭიდრო ურთიერთობისკენ შემოქმედთან.

`როგორ იგულისხმება მცნება შაბათის შესახებ გამოცხ. 14:6,7-ში და რატომ არის იგი მნიშვნელოვანი უწყებაში ბოლო ჟამის შესახებ? (იხ. გამ. 20:8-11.)`