---
title: შექმნა, შაბათი და ბოლო ჟამი
date: 17/05/2023
---

დიადი ბრძოლა, რომელიც ზეცაში ათასობით წლის წინათ დაიწყო, ღმერთის ძალაუფლების საკითხის ირგვლივ გაჩაღდა. ეს საკითხი აქტუალური რჩება დღესაც.

`წაიკითხეთ გამოცხ. 14:7,9 და 12. შეაჯამეთ ეს მუხლები ისე, რომ დაასრულოთ წინადადებები ქვემოთ სტრიქონებში.`

`გამოცხ. 14:7 — ეს არის მოწოდება`

`გამოცხ. 14:9 — ეს არის საზეიმო მოწოდება არ`

`გამოცხ. 14:12-ში აღწერილია ხალხი, რომელიც`

ეს მუხლები ნათლად აჩვენებს, რომ სიკეთესა და ბოროტებას შორის, ქრისტესა და სატანას შორის უკანასკნელი კონფლიქტის ცენტრალური საკითხი - ეს არის თაყვანისცემის საკითხი. შემოქმედს ვცეთ თაყვანი თუ მხეცს? თუ შემოქმედს ვირჩევთ, მაშინ რომელ დღეს ვცეთ მას თაყვანი? მხოლოდ შაბათს. შაბათის შესახებ საუბარია შექმნის ისტორიაში, ამიტომ იგი წარმოადგენს ამ შექმნის მარადიულ და უცვლელ ძეგლს (იხ. დაბ. 2:1-3). შექმნა - ეს არის ჩვენი რწმენის საფუძველი. შაბათი - ეს არის ჩვენი თაყვანისცემის საფუძველი. თუ მეშვიდე დღეს მოვაკლებთ სიწმინდეს, მაშინ ღმერთის, როგორც შემოქმედის ავტორიტეტიც კითხვის ნიშნის ქვეშ დადგება.

თაყვანისცემის საკითხი დაკავშირებულია ღმერთისადმი სიყვარულთან და ერთგულებასთან. ღმერთისადმი სიყვარული გამოიხატება მცნებების მორჩილებაში (იხ. 1იოან. 5:3; გამოცხ. 14:12). ყველა მცნებიდან მხოლოდ შაბათის მცნება მიუთითებს ღმერთზე, როგორც შემოქმედზე (იხ. გამ. 20:8-11). გასაკვირი არ არის, რომ ეს იქნება საბოლოო დაყოფის გარეგნული სიმბოლო ღმერთის თაყვანისმცემელთა და მხეცის თაყვანისმცემელთა შორის (იხ. გამოცხ. 14:11,12).

`მრავალი ქრისტიანი ამტკიცებს, რომ მნიშვნელობა არ აქვს, რომელ დღეს ვეთაყვანებით ღმერთს. როგორ ვუპასუხოთ ასეთ მტკიცებულებას ბიბლიის მეშვეობით?`

