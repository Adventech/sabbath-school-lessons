---
title: არც ისე ძნელად შესამჩნევი სიცრუე
date: 16/05/2023
---

ჩვენი შექმნის უნიკალურობის განადგურების მცდელობისას, ეშმაკმა შემოიტანა არც ისე ძნელად შესამჩნევი სიყალბე. სიყალბე, რომელიც ზოგიერთმა ქრისტიანმაც კი მიიღო, ჟღერს ასე. ღმერთია შექმნის პირველმიზეზი, მაგრამ მას მრავალი საუკუნე დასჭირდა სიცოცხლის შესაქმნელად. ევოლუცია - ეს არის პროცესი, რომელიც მან გამოიყენა შექმნისთვის. ეს მიდგომა ცდილობს "მეცნიერული მონაცემები" შეათანხმოს დაბადების წიგნის პირველი თავების აღწერასთან. ამის თანახმად შექმნის დღეები - ეს არის დროის ხანგრძლივი პერიოდები, ხოლო სიცოცხლე დედამიწაზე მილიარდობით წლისაა.

`წაიკითხეთ ფსალმ. 32:6,9 და ებრ. 11:3. რას გვეუბნება ეს ბიბლიური მონაკვეთები იმის შესახებ, თუ როგორ შექმნა ღმერთმა სამყარო?`

ბიბლიური ისტორია შექმნის შესახებ ყველასათვის გასაგებია. "რადგან მან თქვა და შეიქმნა, მან ბრძანა და არსებობს" (ფსალმ. 32:9). "რწმენით შევიტყობთ, რომ საუკუნეები მოწყობილია ღვთის სიტყვით" (ებრ. 11:3). დაბადების წიგნის პირველი თავი ადასტურებს, რომ ღმერთმა ქვეყნიერება შექმნა პირდაპირი მნიშვნელობით ექვს დღეში, რომლებიც 24 საათისგან შედგებოდა და დაისვენა მეშვიდე დღეს. დაბადების წიგნის პირველი და მეორე თავის ლინგვისტური სტრუქტურა არ უშვებს არანაირ სხვა ვარაუდს. ის ქრისტიანებიც კი, რომლებსაც არ სჯერათ სიტყვასიტყვით ექვსდღიანი შექმნის, აღიარებენ, რომ ავტორს განზრახული ჰქონდა მოეთხრო ექვსდღიანი შექმნის შესახებ.

დაბ. 1-ში სიტყვით "დღე" თარგმნილია ებრაული სიტყვა **იომ**. ბიბლიაში ყოველ ჯერზე, როდესაც სიტყვა იომ არის რიცხვით სახელთან როგორც ზედსართავი სახელი (მესამე დღე, პირველი დღე და ა.შ.), იგი მიუთითებს დროის პერიოდზე, რომელიც უდრის 24 საათს, სიტყვასიტყვით დღე-ღამეს.

თუ ღმერთს არ შეუქმნია ეს ქვეყნიერება სიტყვასიტყვით ექვს დღეში, რა მნიშვნელობა აქვს შაბათს? ასეთ შემთხვევაში რატომ ბრძანა ღმერთმა ამ დღის დაცვა? აბსოლუტურად უაზრო იქნებოდა შაბათის დატოვება, როგორც შექმნის ექვსდღიანი კვირის მარადიული მემკვიდრეობა, თუ შექმნის ექვსდღიანი კვირა არასოდეს არ არსებობდა.

დაეთანხმო იმას, რომ შექმნის კვირა მილიონობით/მილიარდობით წელი გრძელდებოდა - ეს ნიშნავს დაუპირისპირდე თავად მეშვიდე დღის - შაბათის დაცვის აუცილებლობას. ეს ასევე იწვევს სერიოზულ კითხვებს წმიდა წერილის მთლიანობასთან დაკავშირებით.

შაბათისთვის სიწმიდის წართმევით, სატანა უპირისპირდება თავად ღვთის ხელმწიფებას. რა შეიძლება იყოს უფრო ეფექტური ექვსდღიანი შექმნის ძეგლის განადგურებაში, თუ არა ექვსდღიანი შექმნის რეალობის უარყოფა? გასაკვირი არაა, რომ ასე ბევრი ადამიანი, მათ შორის ქრისტიანი, უგულებელჰყოფს მეშვიდე დღეს, შაბათს. იდეალური პირობებია უკანასკნელი სიცრუისთვის. 