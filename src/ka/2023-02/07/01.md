---
title: შემოქმედის თაყვანისცემა
date: 06/05/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: გამოცხ. 14:7; 4:11

დამატებითი მუხლები: ეს. 40:26; იოან. 19:16-30; 2კორ. 5:17; კოლ. 1:17; გამოცხ. 1:9;

> <p>სამახსოვრო მუხლი:</p>
> "შენ ღირსი ხარ, უფალო და ღმერთო ჩვენო, რომ მიიღო დიდება, პატივი და ძალა, ვინაიდან შენ შექმენი ყოველივე და შენი ნებით იყვნენ და შეიქმნენ" (გამოცხ. 4:11).

ჩვენ ბევრ რამეს აღვიქვამთ თავისთავად, რადგან ისინი ყოველთვის ხელმისაწვდომია: მზე, ცა, ჰაერი, მიწა ფეხქვეშ და ა.შ.

ეს ეხება თავად სიცოცხლესაც. რაოდენ ხშირად ვუსვამთ საკუთარ თავს კითხვას მისი წარმოშობის შესახებ?

მეცნიერული თეორიების თანახმად სამყარო გაჩნდა შემთხვევით, პირველმიზეზის გარეშე და შემქმნელის ზებუნებრივი ძალის ჩარევის გარეშე. ჩვენ, როგორც მეშვიდე დღის ქრისტიან-ადვენტისტთა ეკლესიის წევრებს, გვწამს, რომ ჩვენი სამყარო არსებობს იმიტომ, რომ ღმერთმა-შემოქმედმა შექმნა ის და სიცოცხლის ყველა ფორმა, რაც მას ავსებს.