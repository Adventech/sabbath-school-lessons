---
title: მეგობარი გასაჭირში
date: 07/05/2023
---

თავის ცად ამაღლების შემდეგ (იხ. საქმე. 1:9) იესომ მოინახულა ცოცხლად დარჩენილი ბოლო მოწაფე კუნძულ პატმოსზე, სადაც იოანე გადაასახლა რომის იმპერატორმა დომიციანემ.

`წაიკითხეთ გამოცხ. 1:9 (იხ. მათ. 13:21; საქმე. 14:22; იოან. 16:33). რა უწყებას შეიცავს ეს მუხლები მათთვის, ვინც ცდილობს გაჰყვეს იესოს ამ წუთისოფელში?`

`თქვენი აზრით, რატომ ხდება, რომ მათ, ვინც ცდილობს ზედმიწევნით დაიცვას ღვთის სიტყვა, გარშემო მყოფები ხშირად ვერ უგებენ და ავიწროებენ კიდეც?`

`როგორ შეიძლება ვანუგეშოთ და გავამხნევოთ ისინი, ვისაც ავიწროებენ ღმერთის ჭეშმარიტი თაყვანისცემის გამო?`

როდესაც შორს იმყოფებოდა თავისი ოჯახიდან, მეგობრებიდან და თანამორწმუნეებიდან, იოანე არ დარჩენილა მარტო გაჭირვებულ მდგომარეობაში, მას ესტუმრა ზეციური სტუმარი და მოუტანა უწყება უშუალოდ ღვთის ტახტიდან. ეს არის იმედის უწყება ყველა თაობისთვის, განსაკუთრებით კი ბოლო ჟამის ღვთის ხალხისთვის. ეს სერიოზული და გამამხნევებელი უწყება მოცემულია, რათა ჩვენ შევძლოთ მომზადება უკანასკნელი დღეების განსაცდელებისთვის (და ნებისმიერი განსაცდელისთვის, რომლებიც შეიძლება ამჟამად შეგვხვდეს).

თაყვანისცემა - ეს არის გამოცხადების წიგნის მთავარი თემა (იხ. გამოცხ. 14:7). ჩვენ შევიქმენით როგორ თაყვანისმცემელი არსებები. ყოველი ჩვენგანი ეთაყვანება რამეს ან ვინმეს. მაგრამ ჭეშმარიტი თაყვანისცემა, თაყვანისცემა შემოქმედისა, ჩვენს ცხოვრებას ისეთი მიზნით და აზრით აღავსებს, რომ ჩვენ მზად ვართ გადავიტანოთ ცხოვრებისეული სირთულეები და მოვკვდეთ კიდეც. რამდენადაც მივუახლოვდებით დედამიწის ისტორიის დასასრულს, კრიზისები სულ უფრო მოიმატებს და მაშინ სიტყვები იმის შესახებ, რომ "მრავალი ჭირით გვმართებსო ღვთის სასუფეველში შესვლა" (საქმე. 14:22), ჩვენთვის რეალურ აზრს შეიძენს.

`თუ იოანე და ღვთის სხვა ერთგული მსახურები აწყდებოდნენ ტანჯვებსა და გაჭირვებას, ჩვენ როგორი დამოკიდებულება უნდა გვქონდეს რწმენისთვის ტანჯვების მიმართ? (იხ. 1პეტ. 4:12-15).`