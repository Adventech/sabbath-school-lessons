---
title: აღთქმა სინაის მთაზე
date: 16/08/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 19:1-20:17.

დამატებითი მუხლები: რჯლ. 5:6-21; იაკ. 1:23-25; რომ. 3:20-24.

> <p>სამახსოვრო მუხლი:</p>
> "თქვენ დაინახეთ, რა დავმართე ეგვიპტელებს, როცა აგწიეთ არწივების ფრთებზე და მოგიყვანეთ ჩემთან. და ახლა, თუ მოუსმენთ ჩემს ხმას და დაიცავთ ჩემს აღთქმას, ამოგარჩევთ ჩემს საკუთრებად ყველა ხალხიდან, რადგან ჩემია მთელი ქვეყანა. და თქვენ იქნებით ჩემთვის მღვდელთა სამეფოდ და წმიდა ერად. აჰა, სიტყვანი, რომელთაც ეტყვი ისრაელის ძეთ!" (გამ. 19:4-6).

სად წაიყვანა ღმერთმა ისრაელი მას შემდეგ, რაც გაათავისუფლა ეგვიპტის მონობიდან? აღთქმულ ქვეყანაში? რამდენად სწორიც არ უნდა იყოს ეს პასუხი გეოგრაფიული თვალსაზრისით, საღვთისმეტყველო ჭრილში ეს ასე არ არის. ღმერთი თავად სცემს ამ კითხვას პასუხს: "თქვენ დაინახეთ, რა დავმართე ეგვიპტელებს, როცა აგწიეთ არწივების ფრთებზე და მოგიყვანეთ ჩემთან" (გამ. 19:4). ამრიგად, ბიბლიურ-საღვთისმეტყველო პასუხი ამ კითხვაზე გვიცხადებს ღმერთის პრიორიტეტსა და მიზანს - უფალმა თავისთან მიიყვანა ისინი. 

როდესაც ადამიანები შორდებიან ღმერთს, ის ეძებს მათ და მოუწოდებს, რომ დაუბრუნდნენ მას. ამ სიღრმისეული ჭეშმარიტების საუკეთესო მაგალითი ედემის ბაღია, სადაც ადამმა და ევამ შესცოდეს ღმერთის წინააღმდეგ, არ დაემორჩილნენ მის ბრძანებას, შემდეგ კი დაიმალნენ. პირველმა ღმერთმა დაუძახა მათ: "სად ხარ"? (დაბ. 3:9). ის ყოველთვის თვითონ დგამს პირველ ნაბიჯს. იესო ძალიან ლამაზად ამბობს ამის შესახებ: " მოდით ჩემთან, ყოველნო მაშვრალნო და ტვირთმძიმენო, და მე მოგასვენებთ თქვენ. იტვირთეთ ჩემი უღელი და ისწავლეთ ჩემგან, ვინაიდან მე მშვიდი და თავმდაბალი ვარ, და ჰპოვებთ სულის სიმშვიდეს" (მათ. 11:28,29).

ღმერთი მოუწოდებს თითოეულ ჩვენგანს; ჩვენი მარადიული ბედი ჩვენს პასუხზეა დამოკიდებული.



