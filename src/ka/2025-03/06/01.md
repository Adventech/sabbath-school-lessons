---
title: წითელი ზღვის გავლით
date: 02/08/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 12:31-36; 13-15.

დამატებითი მუხლები: იაკ. 2:17-20; ებრ. 11:22; გამოცხ. 15:2-4.

> <p>სამახსოვრო მუხლი:</p>
> "და უთხრა მოსემ ხალხს: ‘ნუ გეშინიათ, დადექით და იხილავთ უფლის ხსნას, რომელსაც ის მოიმოქმედებს დღეს თქვენთვის. რადგან ეგვიპტელებს, რომლებსაც თქვენ ხედავთ დღეს, კვლავ აღარ იხილავთ უკუნისამდე.  უფალი იბრძოლებს თქვენთვის, თქვენ კი დადუმდით’" (გამ. 14:13,14).

ეგვიპტიდან გამოსვლა ძველ აღთქმაში ღვთის ერის ყველაზე დრამატული და საოცარი გამოცდილებაა. ეს მოვლენა მაგალითია ერთი მხრივ ღმერთის გამარჯვებისა მისი ერის მტრებზე, მეორე მხრივ კი გამარჯვებული ისრაელის აღთქმულ ქვეყანაში შესვლის. ამასთან, ის ქრისტეში გამარჯვებისა და გამოსყიდვის სიმბოლოსაც წარმოადგენს.

ადამიანური თვალსაზრისით, ისრაელის ძენი უიმედო მდგომარეობაში აღმოჩნდნენ, რომლიდანაც დამოუკიდებლად ვერ დაიხსნიდნენ თავს. თუკი შეეძლოთ გათავისუფლება, მხოლოდ ღმერთის ჩარევის წყალობით. მსგავსი რამ გვემართება ჩვენც, როდესაც ცოდვას ვაწყდებით. დამოუკიდებლად ჩვენ უძლურნი ვართ მისი ძალაუფლების წინაშე. ჩვენ რაღაც იმაზე მნიშვნელოვანი გვჭირდება, ვიდრე ეგვიპტიდან გამოსვლა იყო. და ეს "რაღაც" უკვე მოგვენიჭა - ქრისტეს ჯვარი და ის, რაც ქრისტემ მასზე აღასრულა თითოეული ჩვენგანისთვის. 

ისრაელის გამოსვლა გოშენის მიწიდან - მართლაც წარმოუდგენელ და შთამბეჭდავ მოვლენებს გულისხმობს. ამ მომენტში, ისე, როგორც არასდროს გამოვლინდა ღმერთის სასწაულები და ნიშნები, ხოლო მისმა გამომსყიდველმა მისიამ უმაღლეს მწვერვალს მიაღწია. 

მაგრამ ესეც კი ვერ შეედრება იმას, რაც ქრისტემ მოიმოქმედა ჩვენთვის ჯვარზე. გამოსვლის დრამა მხოლოდ მინიშნება იყო ამ უდიდეს მოვლენაზე. 



