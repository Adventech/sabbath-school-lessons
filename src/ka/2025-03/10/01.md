---
title: აღთქმა და ღვთაებრივი ნიმუში
date: 30/08/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 24:1-18; გამ. 25:1-9;

დამატებითი მუხლები: ლევ. 10:1,2; ეზეკ. 36:26-28; 1კორ. 11:23-29.

> <p>სამახსოვრო მუხლი:</p>
> "და მივიდა მოსე და მოუთხრო ხალხს ყოველი სიტყვა უფლისა და ყოველი მისი რჯულდება. და მიუგო მთელმა ხალხმა ერთხმად: “ყოველ სიტყვას, რომელიც წარმოთქვა უფალმა, შევასრულებთ" (გამ. 24:3). 

უფალს, როგორც ღმერთს, შემოქმედსა და გამომსყიდველს ყოველთვის უნდოდა, რომ თავისი შვილების გვერდით და მათ შორის ყოფილიყო. მან იმისთვის შეგვქმნა, რომ მასთან მჭიდრო ურთიერთობა გვქონოდა. თუ სხვა ადამიანებთან მნიშვნელოვანი ურთიერთობების დამყარება გვინდა, ამაში დრო და დიდი ძალისხმევა უნდა ჩავდოთ. იგივე ეხება ჩვენს ურთიერთობასაც ღმერთთან. ის შეიძლება ამამაღლებელ და მზარდ გამოცდილებად იქცეს, მაგრამ მხოლოდ იმ შემთხვევაში, თუ დროს გავატარებთ ღმერთთან. პრაქტიკაში ეს ნიშნავს მისი სიტყვის შესწავლას (ღმერთი გვესაუბრება ჩვენ), ლოცვას (ჩვენ ვუხსნით გულებს ღმერთს) და ქრისტეს სიკვდილის, აღდგომისა და დაბრუნების სხვებისთვის დამოწმებას (ღმერთის მისიაში მონაწილეობა). როდესაც ღმერთი გვაკურთხებს, ჩვენ ვხდებით კურთხევის წყარო სხვებისთვის.

ჩვენი ყურადღება ღმერთზე უნდა იყოს კონცენტრირებული და არა საკუთარ თავზე (ებრ. 12:1,2). ჩვენი მასთან კავშირის წყალობით ღმერთს შეუძლია მოგვცეს ძალა, რომ გავყვეთ მის სწავლებებს, რაც მისი სიტყვის მორჩილებას გულისხმობს. გასაკვირი არ არის, რომ ბოლო ჟამის ქრისტეს მიმდევრები აღწერილი არიან, როგორც ისინი, ვინც "იცავენ ღვთის მცნებებს და იესოს რწმენას" (გამოცხ. 14:12).

ეს მართლაც მარტივია: ჩვენ გვიყვარს ღმერთი და ამ სიყვარულით მართულნი, ვემორჩილებით მას. 



