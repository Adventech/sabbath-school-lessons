---
title: შემდგომი გამოკვლევისათვის
date: 04/07/2025
---


წაიკითხეთ თავი "მოსე" ელენ უაითის წიგნიდან "პატრიარქები და წინასწარმეტყველები" (გვ. 241-256).

ბიბლიური მუხლი ამტკიცებს, რომ "შეეშინდათ ბებიაქალებს ღვთისა და არ აკეთებდნენ, როგორც ეგვიპტის მეფემ უბრძანა: ტოვებდნენ ცოცხლად ვაჟებს" (გამ. 1:17). ამ ისტორიაზე დაყრდნობით ელენ უაითი საინტერესო დასკვნებს აკეთებს ბებიაქალების ერთგულებისა და მესიაზე დაიმედების შესახებ: "ბებიაქალებს, რომლებიც ებრაელ ქალებს ამშობიარებდნენ, უბრძანეს, მოეკლათ ყოველი ახალშობილი ებრაელი ვაჟი. ეს საშინელი ინიციატივა სატანას ეკუთვნოდა. მან კარგად იცოდა, რომ ისრაელის ერიდან უნდა გამოსულიყო მხსნელი და შვილთა დახოცვის შესახებ მეფის ბრძანებით მას ღვთიური გეგმის ჩაშლის იმედი ჰქონდა. „ღვთის შიში ჰქონდათ ბებიაქალებს და არ ასრულებდნენ ეგვიპტის მეფის ბრძანებას". ამისათვის უფალმა აკურთხა ისინი" (პატრიარქები და წინასწარმეტყველები, გვ. 242).

კეთილი უწყება აქ ის არის, რომ სატანის განზრახვების მიუხედავად, ღმერთმა გაიმარჯვა და გამოიყენა ერთგული ადამიანები მტრის შესაჩერებლად. ჩვენ მართლაც ვცხოვრობთ ჩვენი მოწინააღმდეგის, როგორც იესომ მას უწოდა, "ამ ქვეყნის მთავარის" (ეფეს. 2:2; იოან. 14:30) ტერიტორიაზე. სატანამ ადამს ჩამოართვა ეს თანამდებობა, მაგრამ იესო ქრისტემ დაამარცხა ის თავის ცხოვრებაში, ჯვარზე სიკვდილის მეშვეობით (მათ. 4:1-11; იოან. 19:30; ებრ. 2:14). მართალია სატანა ჯერ ისევ ცოცხალი და აქტურია, როგორც ეს ჩვილების დახოცვის მისმა მცდელობამ აჩვენა, მაგრამ თავად მისი სიკვდილი გარდაუვალია (იოან. 12:31; 16:11; გამოცხ. 20:9,10,14). კეთილი უწყება ის არის, რომ  ცხოვრებისეული სირთულეების დამარცხება ღმერთის მადლით არის შესაძლებელი (ფილიპ. 4:13). ეს მადლი - ჩვენი ერთადერთი იმედია. 

**კითხვები მსჯელობისთვის:**

`1.რატომ დაუშვა ღმერთმა, რომ იუდეველებს ეგვიპტეში ეცხოვრათ და შევიწროვების მსხვერპლი ყოფილიყვნენ? რატომ დასჭირდა ღმერთს ამდენი დრო იმისათვის, რომ ჩარეულიყო და დაეხსნა ისინი? ასევე უნდა აღინიშნოს, რომ თითოეული ადამიანი მხოლოდ იქამდე იტანჯებოდა, ვიდრე ცოცხალი იყო. ანუ მართალია ტანჯვის პერიოდი ხანგრძლივი იყო, მაგრამ თითოეული ადამიანი მხოლოდ საკუთარი ცხოვრების განმავლობაში იტანჯებოდა. რატომ არის ამ სხვაობის გააზრება მთლიანობაში ადამიანური სატანჯველის გაგებისთვის მნიშვნელოვანი?`

`2.იმსჯელეთ, როგორ შეეძლო ღმერთს გამოეყენებინა მოსეს დაუფიქრებელი საქციელი – ეგვიპტელის მკვლელობა. დავუშვთ ის ამას არ გააკეთებდა. გამოიწვევდა თუ არა ეს იმას, რომ იუდეველები არ გამოვიდოდნენ ეგვიპტიდან? განმარტეთ თქვენი მოსაზრებები.`  



