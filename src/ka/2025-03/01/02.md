---
title: ღმერთის ერი ეგვიპტეში
date: 29/06/2025
---


ებრაულად გამოსვლის წიგნს ეწოდება შმოთ, რაც სიტყვასიტყვით ნიშნავს "სახელებს". წიგნი იწყება სიტყვებით: "ესენია ისრაელის ძეთა სახელები" (ვე-ელლე შემოთ ბენე ისრაელ), და თითქოს აგრძელებს დაბადების წიგნს. აქ ჩამოთვლილი არიან პატრიარქ იაკობის უახლოესი შთამომავლები. 

`წაიკითხეთ გამ. 1:1-7. იყო თუ არა ისრაელიანთა ცხოვრება ეგვიპტეში კურთხეული? დაასაბუთეთ თქვენი პასუხი წაკითხულ მუხლებზე დაყრდნობით`. 

გამოსვლის წიგნი იწყება ღმერთის კურთხევის შეხსენებით. როდესაც პატრიარქი იაკობი და მისი ოჯახი ეგვიპტეში დასახლდნენ, მათი საერთო რაოდენობა სულ 70 ადამიანს შეადგენდა (დაბ. 46:27; გამ. 1:5), მაგრამ ებრაელები "გამრავლდნენ და გავრცელდნენ და გაძლიერდნენ მეტისმეტად, და აღივსო ის ქვეყანა მათით" (გამ. 1:7). როგორც არ უნდა ყოფილიყო, გამოსვლის მომენტისთვის მათი რაოდენობა იყო "ექვსასი ათასამდე ქვეითი მამაკაცი, გარდა ბავშვებისა" (გამ. 12:37).

`წაიკითხეთ გამ. 1:8-11. როგორი იყო ებრაელების მდგომარეობა გამოსვლის მომენტისთვის?` 

გამოსვლის წიგნი იწყება თხრობით იმ პერიოდის შესახებ, როდესაც ებრაელები ეგვიპტელებს ჰყავდათ დამონებული და მძიმე სამუშაოების შესრულებას აიძულებდნენ. მაგრამ წიგნის ბოლოს ჩვენ ვხედავთ სიმშვიდესა და ნუგეშს, რომლებიც ისრაელიანთა ბანაკის შუაგულში განთავსებულ საწმიდარში დავანებულმა ღმერთმა მიანიჭა მათ (იხ. გამ. 40). ამ ორ ურთიერთსაპირისპირო პოლუსს შორის აღწერილია ღმერთის ნამდვილი ტრიუმფი. უფლის მიერ თავისი ერის მონობიდან გათავისუფლება, მეწამული ზღვის ორად გაპობა, იმ დროის უძლიერესი ლაშქრის დამარცხება - ყველა ამ მოვლენაში გაცხადებულია ღმერთის შთამბეჭდავი გამარჯვება ბოროტ ძალებზე. 

ისტორია პარადოქსულად ამტკიცებს, რომ რაც უფრო მეტად "ტანჯავდნენ მას [ისრაელს], მით უფრო მრავლდებოდა იგი და ვრცელდებოდა" (გამ. 1:12). ეს მეტყველებს იმაზე, რომ ღმერთი უწინდებურად სუვერენულია (აქვს დამოუკიდებლობა და ავტონომია) და იხსნის თავის ერს მაშინაც კი, როდესაც ვითარება უიმედოდ გვეჩვენება, ყოველ შემთხვევაში, ადამიანური თვალსაზრისით. 

`როგორ გვასწავლის ეს ისტორია იმას, რომ არ უნდა გვეგონოს თითქოს ყველაფერი ყოველთვის კარგად არ იქნება იმ შემთხვევაშიც კი, თუ ახლა ყველაფერი რიგზეა?` 

