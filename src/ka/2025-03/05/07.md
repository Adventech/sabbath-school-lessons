---
title: შემდგომი გამოკვლევისათვის
date: 01/08/2025
---


წაიკითხეთ თავი "პასექი" ელენ უაითის წიგნიდან "პატრიარქები და წინასწარმეტყველები" (გვ. 273-280). 

"პასექის დღესასწაული არა მხოლოდ ებრაელი ხალხის ეგვიპტიდან გამოსვლის გასახსენებლად დაწესდა, არამედ იგი მომავალში ქრისტეს მიერ თავისი ხალხის ცოდვისაგან დახსნაზე მიუთითებდა. სამსხვერპლო კრავი სიმბოლოა „ღვთის კრავისა”, ჩვენი გადარჩენის ერთადერთი იმედისა. მოციქული ამბობს: „ჩვენი პასექი, ქრისტე, ჩვენ გამო შეეწირა” (1 კორ. 5:7). კრავი არა მხოლოდ უნდა დაეკლათ, არამედ მისი სისხლი კარის წირთხლებზე უნდა ესხურებინათ. ასევე დაღვარა ქრისტემ თავისი ძვირფასი სისხლი ყოველი ადამიანისათვის. უნდა გვჯეროდეს, რომ იგი არა მხოლოდ მთელი კაცობრიობისათვის, არამედ თითოეული ჩვენგანისათვისაც მოკვდა. გამოსასყიდი მსხვერპლი ყოველი ჩვენგანისათვის იქნა გაღებული" (პატრიარქები და წინასწარმეტყველები, გვ. 277). 

იუდაიზმის აღმსარებელი ებრაელი ოჯახები მთელი მსოფლიოს მასშტაბით დღემდე აღნიშნავენ პასექის დღესასწაულს - ფესახს. მათ აქვთ ის, რასაც ისინი "პასექის წესს" უწოდებენ, რომლის დროსაც გამოსვლის შესახებ ყვებიან და განსაკუთრებულ ნადიმს მართავენ ოჯახთან ერთად. საოცარია, რომ ამის დაცვა ხდება  ეგვიპტიდან გამოსვლის შემდეგ! მხოლოდ მეშვიდე დღეს, შაბათს, რომელსაც მორწმუნე ებრაელები ასევე იცავენ, კიდევ უფრო ძველ წარსულში უდევს ფესვი. 

**კითხვები მსჯელობისთვის:**

`1.როგორ გავიგოთ უფლის "სიმართლე", რომელმაც დასაჯა პირმშოები, რომელთა დიდი ნაწილიც უდანაშაულო იყო? როგორ შევუთავსოთ ეს იმას, რომ ღმერთს ყველა უყვარს? მოდით გავიხსენოთ წარღვნა. როგორ ავხნათ ეს ყველაფერი?` 

`2.რაში მდგომარეობს სიმბოლური გამოთქმის აზრი იმის შესახებ, რომ მორწმუნეები განბანილნი არიან იესოს სისხლით და მისი სისხლი წმენდს მათ ყველა მათი ურჯულოებისგან?`

`3.წაიკითხეთ შემდეგი სიტყვები: "ქრისტეს მიმდევრებმა საკუთარი გამოცდილებით უნდა შეიგრძნონ ეს. მათ უნდა მოისმინონ და მიიღონ უფლის სიტყვა მათ მაცოცხლებელ, მოქმედ ძალად, ყოველგვარ სურვილთა და ზრახვათა წინამძღვრად. ქრისტეს ძალით უნდა ემსგავსონ მაცხოვარს და გამოავლინონ ღვთიური თვისებები... ქრისტეს სული და ცხოვრება მის მოწაფეთა სულად და ცხოვრებად უნდა იქცეს" (ელენ უაითი, პატრიარქები და წინასწარმეტყველები, გვ. 277). როგორ ვაძლევთ ქრისტეს საშუალებას, რომ აღასრულოს ჩვენში ის, რაც აქ წერია?`



