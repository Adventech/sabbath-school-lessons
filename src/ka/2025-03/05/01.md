---
title: პასექი
date: 26/07/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 11:1-10; 12:1-30; 13:14-16.

დამატებითი მუხლები: მიქ. 6:8; 1კორ. 5:7; ებრ. 11:28. 

> <p>სამახსოვრო მუხლი:</p>
> "და იქნება, რომ გეტყვიან თქვენი შვილები: ‘ეს რა მსახურება გაქვთ?’  და ეტყვით თქვენ: ‘ეს არის პასექის მსხვერპლი უფლისათვის, რომელმაც გვერდი აუარა ისრაელის ძეთა სახლებს ეგვიპტეში, როცა შემუსრა მან ეგვიპტე და ჩვენი სახლები კი გადაარჩინა.’” და მუხლი მოიყარა ხალხმა და თაყვანი სცა" (გამ. 12:26, 27).

ცოტაც და დაიწყება მეათე და ბოლო წყლული. ბოლო გაფრთხილება გაცემულია და დადგა საბოლოო გადაწყვეტილების მიღების დრო. ეს მართლაც სიკვდილ-სიცოცხლის საკითხია. სასწორზე არა მხოლოდ ცალკეული პიროვნების, არამედ მთელს ეგვიპტეში ყველა ოჯახის კეთილდღეობაა. 

ფარაონსა და მის მსახურებს ეკისრებათ პასუხისმგებლობა მრავალი ადამიანის ბედზე - მათ სიცოცხლეზე ან მათ სიკვდილზე. ფარაონის დამოკიდებულება ისრაელის ცოცხალი ღმერთისადმი განსაზღვრავს არა მხოლოდ მის პირად მომავალს, არამედ მთელი მისი ერის მომავალსაც. 

რას ვგრძნობთ და რას ვაკეთებთ, როდესაც ამა თუ იმ ვითარების სიმძიმე დაგვატყდება თავს და გვიწევს ავირჩიოთ შემდეგი ნაბიჯი და მიმართულება, გვიწევს გავაკეთოთ არჩევანი, რომელმაც შეიძლება დიდი ზეგავლენა მოახდინოს არა მხოლოდ ჩვენს, არამედ ბევრი სხვა ადამიანის ცხოვრებაზე? 

ღმერთს ძალიან უნდა, რომ მოგვანიჭოს სიბრძნე, გაგება და ძალა იმისთვის, რომ სწორად მოვიქცეთ (1კორ. 1:30; ფილიპ. 2:13). 

პრობლემა ის არის, რომ ჩვენი გულები გონების ხმას ეწინააღმდეგება და არ სურთ სწორად მოქცევა, მიუხედავად იმისა, რომ ვაცნობიერებთ, თუ რა არის სწორი. გამოსვლის წიგნში აღწერილია შემთხვევა, როდესაც ერთი ადამიანი, აშკარა მტკიცებულებების მიუხედავად, უარს აცხადებს ღმერთისადმი მორჩილებაზე, რასაც მისი და მრავალი სხვა ადამიანის ტრაგედიამდე მივყავართ. და სამწუხაროდ, ასეთი შემთხვევები ძალიან ხშირია. 



