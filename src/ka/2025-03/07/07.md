---
title: შემდგომი გამოკვლევისათვის
date: 15/08/2025
---


წაიკითხეთ თავი "მეწამული ზღვიდან სინაის მთისკენ" ელენ უაითის წიგნიდან "პატრიარქები და წინასწარმეტყველები" (გვ. 291-302).

 წყალთან დაკავშირებული პრობლემების შემდეგ ხალხი ახალი საშიშროების წინაშე დადგა (იხ. გამ. 17:8-16) - მათ თავს დაესხა მძვინვარე და მებრძოლი ერი, ყამალეკი. 

ყამალეკისათვის არ იყო უცნობი უფლის ძლიერება და მისი უზენაესი ხელმწიფება, მაგრამ არ ეშინოდა მისი და წინ აღუდგა მის ძალას. დასცინოდნენ ეგვიპტეში მომხდარ სასწაულებს და ირგვლივ მცხოვრებ ხალხთა შიშს; შეჰფიცეს თავიანთ ღმერთებს, რომ სრულად გაანადგურებდნენ ებრაელებს, არავის დატოვებდნენ მათგან ცოცხალს და კვეხნით აცხადებდნენ, რომ ისრაელის ღმერთი ამაში ხელს ვერ შეუშლის. ისრაელიანთ შეურაცხყოფა არ მიუყენებიათ მათთვის და არც თავდასხმას აპირებდნენ მათზე. მათ არ მიუციათ არავითარი საბაბი ბრძოლისათვის. ღმერთისა და მისი ხალხის დიდი სიძულვილის გამო გადაწყვიტა ყამალეკმა ღვთის ხალხის განადგურება.

დიდხანს თავნებობდა ყამალეკის ხალხი თავის ცოდვებში. მათმა დანაშაულმა ზეცას მიაღწია შურისგებისათვის; უსასრულოდ მოწყალე ღმერთი მონანიებისკენ მოუწოდებდა მათ, მაგრამ, როცა უმწეო, დაუძლურებულ ხალხს დაესხნენ თავს, ყამალეკის ბედი გადაწყვეტილ იქნა" (პატრიარქები და წინასწარმეტყველები, გვ. 300). 

**კითხვები მსჯელობისთვის:**

`1.მოდით უფრო დეტალურად განვიხილოთ, როგორ შეეძლოთ ერებს, რომ გაეგოთ ჭეშმარიტი ღმერთის არსებობის შესახებ (იხ. რჯლ. 4:4-8; გამ. 18:8-10). რატომ არის ეს პრინციპი დღესაც მართებული? თქვენს ჯგუფთან ერთად იმსჯელეთ იმაზე, თუ რა მოწმობას სთავაზობს ჩვენი ეკლესია სამყაროს. რისი მოყოლა შეგვიძლია ჩვენი ღმერთის ბუნებისა და ხასიათის შესახებ?`

`2.კიდევ ერთხელ წაიკითხეთ 1კორ. 10:4. რისი მოყოლა შეუძლია ამ მუხლს ჩენთვის იმ უძველესი ცრუ სწავლების შესახებ, რომლისაც ზოგს დღემდე სწამს? ეს სწავლება ამტკიცებს, რომ ძველი აღთქმის ღმერთი შურისმგებელი, კაცთმოძულე და დაუნდობელია, იმ ღმერთისგან განსხვავებით, რომელსაც იესოში ვხედავთ. როგორ ამტკიცებს ეს მუხლი, რომ ეს შეხედულება მცდარია?`

`3.კიდევ ერთხელ წაიკითხეთ ზემოთ მოყვანილ ფრაგმენტში რას წერდა ელენ უაითი იმის შესახებ, თუ როგორ მიიღო ყამალეკმა შესაძლებლობა, რომ გასცნობოდა ჭეშმარიტ ღმერთს. შეადარეთ მათი გამოხმაურება ითროს გამოხმაურებას. რა გაკვეთილები უნდა გამოვიტანოთ იქიდან, რომ ღმერთმა სამსჯავრო არა მხოლოდ მათ მოუვლინა, არამედ უძველესი სამყაროს არაერთ სხვა ერს, რომელსაც ისრაელთან ჰქონია შეხება?`



