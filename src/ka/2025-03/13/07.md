---
title: შემდგომი გამოკვლევისათვის
date: 27/09/2025
---


წაიკითხეთ თავი "კარავი და მასში მსახურება" ელენ უაითის წიგნიდან "პატრიარქები და წინასწარმეტყველები" (გვ. 353-358).

"საწმიდრის შენებას წინ უძღოდა ღმერთის გამომსყიდველი საქმენი, კერძოდ კი ისრაელის გათავისუფლება ეგვიპტის მონათმფლობელური ძალაუფლებისგან. ამას, თავის მხრივ, მოსდევდა ღმერთის მზაობა, რომ შესულიყო თავის ხალხთან აღთქმის მუდმივ ურთიერთობაში. "ისინი იქნებიან მისი ხალხი, ის იქნება მათი ღმერთი" (გამ. 6:7). ის, თუ როგორი დამოკიდებულება უნდა ჰქონოდათ მისდამი და ერთმანეთისადმი აღთქმის კანონით იყო განსაზღვრული. კარავი მართლაც შეხვედრის ადგილი იყო, სადაც ღმერთი და ადამიანები ერთიანდებოდნენ ურთიერთობაში. მხოლოდ გამოსყიდვისა და აღთქმის მეშვეობით ღმერთთან მუდმივი კავშირის დამყარების შემდეგ მიიღეს ადამიანებმა ღმერთამდე წვდომა მის სავანეში" (Andrews Bible Commentary: Old Testament, “Exodus”, p. 226).

ელენ უაითი კი შემდეგნაირად აღწერს საწმიდრის ღვთისმსახურებების მიზანს: "ამგვარად, მსახურება სადღესასწაულო კარავში და ტაძარში ყოველდღიურად ასწავლიდა ხალხს ქრისტეს სიკვდილთან და მსახურებასთან დაკავშირებულ ჭეშმარიტებებს. და წელიწადში ერთხელ ყოველივე ეს მათ ახსენებდა ქრისტესა და სატანას შორის დიადი ბრძოლის საბოლოო შედეგებს, როცა სამყარო სრულად განიწმიდება ცოდვისა და ცოდვილთაგან" (პატრიარქები და წინასწარმეტყველები. გვ. 358). 

**კითხვები მსჯელობისთვის:**

`1.საწმიდრის ღვთისმსახურების ცენტრალური ელემენტი სისხლის დაღვრა იყო. მსხვერპლშესაწირად სხვადასხვა ცხოველი მოჰყავდათ და მათი სისხლი თითქმის ყველა სატაძრო რიტუალში გამოიყენებოდა. რისი სიმბოლო იყო სისხლი და საბოლოო ჯამში, რაზე მიუთითება მსხვერპლშეწირვა?`

`2.როგორი გასაკვირიც არ უნდა ყოფილიყო, რომ ღმერთმა, სამყაროს შემოქმედმა, საწმიდარში დაივანა თავის ერს შორის, კიდევ უფრო გასაკვირი ის არის, რომ ის მოვიდა, როგორც ერთ-ერთი ჩვენგანი, როგორც ადამიანი, რომ ეცხოვრა ჩვენ შორის. ეს თავისთავად უკვე იქნებოდა სიყვარულის უდიდესი გამოხატულება. მაგრამ ამის შემდეგ კიდევ საკუთარი თავის მსხვერპლად შეწირვა ცოდვისთვის, ანუ ჩვენთვის სიკვდილი? რას გვეუბნება ეს ღმერთის ხასიათის შესახებ? რას გვასწავლის ის ფაქტო, რომ ღმერთს სურს გვიხილოს გადარჩენილთა შორის თავის მარადიულ სამეფოში?`

`3.წაიკითხეთ ებრ. 8:1-6. რას გვეუბნება ეს იმის შესახებ, თუ როგორ არის დაკავშირებული მიწიური საწმიდარი იესოს ამჟამინდელ მსახურებასთან ზეციურ საწმიდარში, რომელსაც ის ჩვენთვის ასრულებს?`

