---
title: საწმიდრის კარავი
date: 20/09/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 35-40.

დამატებითი მუხლები: დაბ. 1:1; ებრ. 7:25; იოან. 1:14.

> <p>სამახსოვრო მუხლი:</p>
> "და დაჰფარა ღრუბელმა საკრებულო კარავი, და უფლის დიდებამ აღავსო სავანე… რადგან უფლის ღრუბელი ადგა სავანეს დღისით, ღამ-ღამობით კი ცეცხლი ჩანდა შიგ მთელი ისრაელის სახლის თვალწინ, მთელ მათ გზაზე" (გამ. 40:34, 38). 

ძველ აღთქმაში, ისევე, როგორც დღეს, ხალხის მთავარი ამოცანა უფალთან ახლო ურთიერთობაში ყოფნა და მისი ჭეშმარიტი სახის სამყაროსთვის გაზიარება იყო (რჯლ. 4:5-8).

ედემის ბაღში ჩადენილმა ცოდვამ ადამს და ევას დიდი შიში მოჰგვარა უფლის წინაშე, ამიტომ ისინი დაემალნენ მას. ცოდვილობა ბუნებრივად იწვევს შიშს ღმერთის წინაშე, რამაც შეიძლება დაამახინჯოს ჩვენი შეხედულება ღმერთის ხასიათის შესახებ. მაგრამ არის კეთილი უწყებაც: ღმერთი თავად ცდილობს ამ უფსკრულის ამოვსებას, ის თავისი ნებით აქრობს ამ მანძილს მასსა და ადამიანებს შორის და აღადგენს დანგრეულ ურთიერთობებს. ის მოუწოდებს ცოდვილს, რომ დაუბრუნდეს მას და მიმართავს სიტყვებით: "სადა ხარ?" (დაბ. 3:9).

ამრიგად, ჩვენი მთავარი მიზანი - ადამიანებისთვის ღმერთის ჭეშმარიტი ხასიათის ჩვენება და მისი სიყვარულისა და სიმართლის შესახებ მოთხრობაა. როდესაც ადამიანები აცნობიერებენ ღმერთის უანგარო სიყვარულს, ისინი მზად არიან, რომ მიუძღვნან მას საკუთარი ცხოვრება და გაჰყვნენ მის ნებას იმის მტკიცე ცოდნით, რომ ეს მათივე კეთილდღეობის გზაა. 

საწმიდარი ღმერთის კაცობრიობასთან სიახლოვის გამოხატულებად იქცა და დაგვანახა უმნიშვნელოვანესი ჭეშმარიტებები იმის შესახებ, თუ როგორ იხსნის ღმერთი მათ, ვინც რწმენით მიდის მასთან. 



