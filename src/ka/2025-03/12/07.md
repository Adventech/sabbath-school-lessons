---
title: შემდგომი გამოკვლევისათვის
date: 19/09/2025
---


წაიკითხეთ თავი "კერპთაყვანისმცემლობა სინაის მთასთან" ელენ უაითის წიგნიდან "პატრიარქები და წინასწარმეტყველები" (გვ. 327-330).

მოღრუბლულ დღეს მამა-შვილი ტაძარს ესტუმრა. როდესაც ისინი სხვადასხვა ბიბლიური ისტორიის ულამაზესი გამოსახულებებით მორთულ ვიტრაჟებს უყურებდნენ, მოულოდნელად მზემ შემოანათა ფერად მინაში და განსაცვიფრებელი შუქით გაანათა მასზე გამოსახული ადამიანები. პატარა ბიჭმა ჰკითხა მამას: "მამა, ვინ არიან ნახატზე გამოსახული ადამიანები?" მამამ ბევრი არაფერი იცოდა ქრისტიანობის, ქრისტესა და მისი მოწაფეების შესახებ, მაგრამ სწრაფადვე უპასუხა: "ეს ადამიანები - ქრისტიანები არიან". ბიჭს ეს გამოსახულება კარგად ჩაებეჭდა გონებაში. ერთხელ ამ ბიჭის მასწავლებელმა კლასში დასვა კითხვა: "ბავშვებო, იცით ვინ არიან ქრისტიანები?" ბიჭს გაახსენდა განათებული გამოსახულება და უპასუხა: "მე ვიცი, ქრისტიანები ის ადამიანები არიან, რომლებიც ანათებენ, რადგან მათში მზე ანათებს". იესომ თავის მიმდევრებს რაღაც მსგავსი უთხრა: "ასევე ანათებდეს თქვენი ნათელი ადამიანთა წინაშე, რათა ხედავდნენ ისინი თქვენს კეთილ საქმეებს და ადიდებდნენ თქვენს მამას, რომელიც ზეცაშია" (მათ. 5:16). მხოლოდ იმ ადამიანებს შეუძლიათ სხვებს დაეხმარონ შეცვლაში, ვინც თავად ანათებს.

**კითხვები მსჯელობისთვის:**

`1."თავი რომ დაგვემდაბლებინა ღმერთის წინაშე, კეთილი, თავაზიანი, ფაქიზი და ერთმანეთის თანამგრძნობი რომ ვყოფილიყავით, მაშინ იქ, სადაც დღეს ერთი ადამიანი მოექცევა და იღებს ჭეშმარიტებას, ასი მოექცეოდა" (ელენ უაითი, მოწმობანი ეკლესიისთვის. ტ. 9. გვ. 189). რა მნიშვნელოვანი უწყებაა ამ სიტყვებში იმის შესახებ, თუ რა გავლენას ახდენს ჩვენი ხასიათი, ქმედებები და შეხედულებები ჩვენს მოწმობაზე?`

`2.გამ. 34:6,7-ს სრულიად სამართლიანად ადარებენ ხოლმე იოან. 3:16-ს და ძველი აღთქმის "ოქროს მუხლს" უწოდებენ. რატომ?`

`3.როგორ შეგიძლიათ გამ. 34:6,7-ში ჩაწერილ ღმერთის თვითგამოცხადებაზე დაყრდნობით განუმარტოთ ღმერთის ხასიათის სილამაზე ადამიანებს, რომლებიც გეკითხებიან, თუ ვინ არის თქვენი ღმერთი?`

`4.თქვენს ჯგუფთან ერთად განიხილეთ, თუ როგორ უმოქმედია თქვენს ღმერთთან ურთიერთობაზე იმ ქრისტიანთა ხასიათსა და საქციელებს, ვისთანაც გქონიათ ურთიერთობა. თქვენს გამოცდილებაზე დაყრდნობით გაუზიარეთ ჯგუფს, როგორი იყო მათი გავლენა, ვინც კეთილი, სულგრძელი, თვინიერი და მიმტევებელი იყო? ამავე დროს, როგორ იმოქმედა თქვენს უფალთან ურთიერთობაზე ისეთ "ქრისტიანებთან" ურთიერთობამ, რომლებიც ბოროტი, შეუნდობელი და ქედმაღალნი იყვნენ?`



