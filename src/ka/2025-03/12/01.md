---
title: "მაჩვენე მე შენი დიდება"
date: 13/09/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 33:7-34:35. 

დამატებითი მუხლები: რჯლ. 18:15, 18; იოან.17:3; რომ. 2:4; 2კორ. 3:18. 

> <p>სამახსოვრო მუხლი:</p>
> "და გაიარა უფალმა მის წინაშე და წარმოთქვა: “უფალი, უფალი, ღმერთი შემბრალე და მოწყალე, სულგრძელი და დიდად მოწყალე, და ჭეშმარიტი, ინახავს წყალობას ათასეულებისათვის, შეუნდობს ბრალს და დანაშაულს, და ცოდვას. დამნაშავეს არ გაუშვებს დაუსჯელად. მოჰკითხავს მამათა ცოდვას შვილებს და შვილთაშვილებს, მესამე და მეოთხე თაობამდე" (გამ. 34:6,7)

ჩვენ ყველას გვჭირდება სულიერი ზრდა. ზრდის გარეშე სულიერი ცხოვრება სასიკვდილოდაა განწირულია. პავლე მოციქული აცხადებს: "არამედ აღიზარდეთ ჩვენი უფლისა და მაცხოვრის იესო ქრისტეს მადლით და ცოდნით. მისია დიდება აწ და საუკუნო დღის მიმართ. ამინ" (2პეტრ. 3:18). ჩვენ უნდა გვინდოდეს ზრდა. ჩვენ ყოველდღიურად ვსწავლობთ ღმერთის უნივერსიტეტში, სადაც არ არსებობს გამოსაშვები წელი, სადაც სწავლების პროცესი მუდმივად გრძელდება. ზრდის ყოველ საფეხურზე ჩვენ შეგვიძლია ვიყოთ სრულყოფილნი, თუ ნებას დავრთავთ ღმერთს, რომ ჩვენში შექმნას ისეთი ადამიანი, როგორად ყოფნისკენაც თავად მოგვიწოდებს ქრისტეში. 

მოდით, გავიხსენოთ როგორ ხდება სკოლაში. პირველკლასელები, რომლებსაც უკვე შეუძლიათ კითხვა და ასამდე თვლა, მზად არიან მეორე კლასში გადასასვლელად, რადგან მათი ცოდნა შეესაბამება მოცემულ ეტაპს და ამ ეტაპისთვის შესაბამისი განვითარების მწვერვალზე იმყოფებიან. მაგრამ ცოდნის ასეთივე დონე რომ უფროსკლასელს ჰქონოდა, ეს სერიოზულ ხარვეზად ჩაითვლებოდა მის განათლებაში. ასევეა ჩვენი ზრდაც მადლისა და ღმერთის შეცნობის საკითხში. ჩვენი განვითარების ყოველ სტადიაზე ჩვენ შეგვიძლია ვიყოთ ისეთივე სრულყოფილი ჩვენს სფეროში, როგორიც ქრისტე იყო თავის სფეროში. 

ამ კვირის განმავლობაში ჩვენ შევისწავლით, თუ როგორ იზრდებოდა მოსე ქრისტესთან ურთიერთობაში ღმერთის მითითებების შეცნობითა და მათი შესრულებით. 



