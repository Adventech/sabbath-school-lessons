---
title: საკრებულო კარავი
date: 14/09/2025
---


`წაიკითხეთ გამ. 33:7-11. რატომ სთხოვა ღმერთმა მოსეს საკრებულო კარვის აშენება?`

არ უნდა აგვერიოს ერთმანეთში "საკრებულო კარავი" (რომელიც ისრაელიანთა ბანაკის საზღვრებს გარეთ იყო განლაგებული) და ის კარავი, რომელიც მოგვიანებით აშენდა და ბანაკის ცენტრში იყო განლაგებული. ჩვენ არ ვიცით, რამდენად ხშირად ესაუბრებოდა მოსე ღმერთს საკრებულო კარავში. მაგრამ ერთი რამ კი ვიცით: მოსეს შეხვედრებმა ღმერთთან მათ შორის მჭიდრო მეგობრობა დაამყარა. "და ელაპარაკებოდა [უფალი] მოსეს პირისპირ, როგორც კაცი ელაპარაკოს თავის მეგობარს" (გამ. 33:11). მეგობარი - ეს ის ადამიანია, რომელსაც შეგვიძლია რჩევა ვკითხოთ და ღიად გავუზიაროთ პრაქტიკულად ყველაფერი და თან დარწმუნებული ვიყოთ, რომ ის არსდროს არაფერს მოუყვება სხვებს. მეგობრობა - ერთ-ერთი ყველაზე სასურველი ურთიერთობაა ჩვენს ცხოვრებაში და მეგობარი - ერთ-ერთი ყველაზე სასიამოვნო როლი, რომელიც თავად შეგვიძლია შევასრულოთ.

მოსეს ისტორია, რომელიც გამოსვლის წიგნის 19-34-ში არის აღწერილი, არაჩვეულებრივი მაგალითია იმისა, თუ როგორ გარდაქმნის ღმერთი ჩვენს ცხოვრებას. როგორ დაამყარა ღმერთმა ურთიერთობა მისი ერის ამ გამორჩეულ ხელმძღვანელთან? მოსეს ცხოვრების შესწავლა გვაჩვენებს, რომ ის მუდმივად იზრდებოდა არა მხოლოდ ღმერთის ძალის, არამედ მისი სიყვარულისა და ხასიათის გააზრებაშიც. ეს გააზრება ჩვენი ღმერთთან ურთიერთობის განუყოფელი ნაწილია. 

სინაის მთაზე მოსვლამდე ღმერთი დიდებული გზით იყენებდა მოსეს და უკვე ამზადებდა მას ხელმძღვანელის განსაკუთრებული როლისთვის. მიდიანის ქვეყანაში, სადაც მოსე ცხვრებს მწყემსავდა, ღმერთმა მისცა მას შთაგონება, რომ დაეწერა ბიბლიის ორი წიგნი: იობი და დაბადება. ის გახდა ეგვიპტის ღმერთების მარცხისა და ეგვიპტის ძლევამოსილი ლაშქარის დაღუპვის მოწმე. ის არაერთი კვირის განმავლობაში აკვირდებოდა, თუ როგორ მიჰყვდა ღმერთს ისრაელი ეგვიპტიდან სინაიზე. ამ გამოცდილებამ წარუშლელი დაღი დაასვა მოსეს სახეს და ის განაგრძობდა ისრაელის გაძღოლას აღთქმული ქვეყნის საზღვრისკენ კიდევ 39 წლის განმავლობაში. ბიბლიური უწყება ამბობს, რომ მოსე ღმერთის ერთგული მსახური (რჯლ. 34:5; იესო 1:1), შეუცვლელი ნათელი იყო ბნელში, სანიმუშო წინასწარმეტყველი, რომელსაც შეიძლება შეედარონ სხვები (რჯლ. 18:15, 18). ის იყო მეგზური ცვლილებებისა, თუმცა ხალხი ყოველთვის არ მიჰყვებოდა მის მითითებებსა და სიტყვებს. მაგრამ როდესაც ისინი ამას აკეთებდნენ, მაშინ ერი ყვაოდა. 

`მოსეს ცხოვრებას შეუძლია ჩვენი შთაგონება, რადგან მისი არაჩვეულებრივი მაგალითი გვაჩვენებს, თუ რისი გაკეთება შეუძლია ღმერთს, როდესაც მისი ცვლილებებისთვის ვხსნით საკუთარ თავს. რა გარდამტეხი მომენტები გქონიათ თქვენს გზაზე ღმერთთან, როდესაც გააცნობიერეთ, რა დიდ გავლენას ახდენს ის თქვენს ცხოვრებაზე?` 

