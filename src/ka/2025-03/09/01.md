---
title: რჯულის თანახმად ცხოვრება
date: 23/08/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 20:22,23; 21-23.

დამატებითი მუხლები: 4მეფ. 19:35; მათ. 5:38-48; მათ. 16:27; რომ. 12:19. 

> <p>სამახსოვრო მუხლი:</p>
> "და უთხრა უფალმა მოსეს: “ასე უთხარი ისრაელის ძეთ: ‘თქვენ დაინახეთ, რომ ზეციდან გელაპარაკებოდით.  არ გააკეთოთ ჩემ გვერდით სხვა ღმერთები. ვერცხლის ან ოქროს ღმერთები არ გაიკეთოთ’" (გამ. 20:22,23). 

ღმერთს სურდა, რომ მისი ერი სხვა ერებისგან განსხვავებული ყოფილიყო. მას სურდა, რომ მათგან მიძღვნილი მორწმუნეების საკრებულო შეექმნა, რომელიც მისი ხელმძღვანელობისა და ხელმწიფების ქვეშ იცხოვრებდა. ყველა მის რჯულს უნდა დამორჩილებოდა. მსაჯულებად რჯულის დამცველები უნდა დანიშნულიყვნენ, მღვდლებს კი რჯული უნდა ესწავლებინათ. მშობლებიც მნიშვნელოვან როლს ასრულებდნენ ამ პროცესში. 

ნებისმიერ კულტურაში კანონები მათ შემომღებთა იდეალებს, მიზნებს, ზრახვებსა და ხასიათს ასახავს. მაგალითად, როდესაც ფარაონმა ყველა ჩვილი ებრაელი ბიჭის მოკვლის განკარგულება გასცა, ეს კანონი ფარაონის, როგორც კანონმდებლის სისასტიკეს აჩვენებდა. 

სხვა მხრივ, მეფეს რომ მიეღო კანონი, რომლის თანახმადაც მისი სამეფოს სრულწლოვან მაცხოვრებელს უფლება ექნებოდა უმაღლესი განათლება უფასოდ მიეღო, ეს იმეტყველებდა მეფის გულუხვობაზე და მის მისწრაფებაზე, რომ ააყვავოს თავისი სახელმწიფო. 

ღმერთის რჯული გვიხსნის მისი ხასიათის არსს: მის სიკეთეს, სიყვარულს, ფასეულობებს, სიმართლესა და შეზღუდვებს, რომლებიც ბოროტების წინააღმდეგ ბრძოლაზეა მიმართული. როგორც რჯულია წმიდა და მართალი, ისევეა ღმერთიც. რჯული გვიქმნის სივრცეს უხვი ცხოვრებისთვის, და ასევე გვეხმარება, რომ დაცული ვიყოთ საფრთხისა და უბედურებისგან. ღმერთის, ერთმანეთისა და ცხოვრებისეული ფასეულობების პატივისცემა იყო მისი საკანონმდებლო სისტემის საფუძველი. 

