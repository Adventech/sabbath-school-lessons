---
title: შურისძიება
date: 29/08/2025
---


`წაიკითხეთ რომ. 12:19, სადაც ციტირებულია რჯლ. 32:35. "შურს ნუ იძიებთ თქვენთვის, საყვარელნო, არამედ ადგილი მიეცით უფლის რისხვას, ვინაიდან სწერია: ‘ჩემია შურისგება და მე მივაგებ, - ამბობს უფალი’". რა დაპირება და რა დავალება დევს ამ მუხლებში?` 

`როგორ უნდა შევასრულოთ ეს დავალება პრაქტიკაში?`

უძველეს ისრაელში, იქამდე, სანამ უფალი აღასრულებდა მართლმსაჯულებას, რომელიც დღესაც ასეთი აუცილებელია, მსაჯულები იყვნენ ვალდებული, რომ რჯულის მიხედვით დაენიშნათ სამართლიანი სასჯელი ზიანის მიყენებისთვის. მაგრამ ამისათვის ფაქტები იყო საჭირო. ქრისტეს დღეებში რჯულის მასწავლებლები ისე იყენებდნენ მას, რომ მათ პირადი შურისძიების სივრცეც ეხსნებოდათ. ისინი გამოაცალკევებდნენ პრინციპს კონტექსტისაგან და ავიწყდებოდათ რჯულის პირვანდელი მიზანი. შესაბამისად, იცავდნენ იმას, რაც სინამდვილეში რჯულით იკრძალებოდა. 

`წაიკითხეთ მათ. 16:27. რას ამბობდა იესო საზღაურის პრინციპთან დაკავშირებით?` 

იესო არ იყო საზღაურისა და დასჯის პრინციპის წინააღმდეგი. სამართლიანობა - პრინციპის საკითხი და ცხოვრების უმნიშვნელოვანესი ნაწილია. მაგრამ არცერთმა ადამიანმა არ უნდა იტვირთოს მოსამართლის, ნაფიცი მსაჯულის ან "ჯალათის" როლი. რა მარტივი იქნებოდა ჩვენთვის მართლმსაჯულების დამახინჯება! ზიანის ანაზღაურება ჩვენს ძალებში არ არის. თუ რაიმე სახის ბოროტების აღმოფხვრაა საჭირო, ეს ობიექტურმა სასამართლომ უნდა გააკეთოს; ეს მოსამართლეების საქმეა. 

ამ კონტექსტში იესო გვეუბნება, რომ ვიყოთ ისეთივე სრულყოფილნი, როგორც "ზეციერი მამაა სრულყოფილი". როგორ შეგვიძლია ვიყოთ ისეთივე სრულყოფილნი, როგორიც თვით ღმერთია? უანგარო სიყვარული - ღმერთის ყოვლისმომცველი მახასიათებელია. ის ასწავლის თავის მიმდევრებს, რომ უყვარდეთ საკუთარი მტრები და მდევნელები. ჭეშმარიტი სრულყოფილება ისაა, რომ გვიყვარდეს, მივუტევოთ და ვიყოთ გულმოწყალენი (ლუკ. 6:36) მათ მიმართაც, ვინც არ იმსახურებს ამას. ამ პრინციპის გათვალისწინება და შესაბამისად მოქმედება - აი, რას ნიშნავს აირეკლო ღმერთის ხასიათი. 

`როგორ შეგვიძლია ვისწავლოთ ისეთი სიყვარული, როგორსაც მოითხოვს ჩვენგან ღმერთი?`

`რატომ არის ეს სიყვარული ყოველთვის დაკავშირებული საკუთრი ეგოიზმის დაძლევასთან?` 



