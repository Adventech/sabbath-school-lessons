---
title: შემდგომი გამოკვლევისათვის
date: 30/08/2025
---


წაიკითხეთ თავი "ისრაელისათვის მიცემული რჯული" ელენ უაითის წიგნიდან "პატრიარქები და წინასწარმეტყველები" (გვ. 310-314).

  იმის გათვალისწინებით, რომ ჩვენი მტრის გარემოცვაში ვცხოვრობთ არ უნდა გაგვიკვირდეს, რომ რეალურ ცხოვრებაში შეიძლება მის ცდუნებებსა და ტყუილებს შევხვდეთ. რომელ ჩვენგანს არ განუცდია ცოდვითა და ამ სამყაროს არასრულყოფილებით მოყენებული ტკივილი და ტანჯვა? სამწუხაროდ, ეს ჩვენი ცხოვრების შემადგენელია. მაგრამ ღმერთი გვაძლევს ძალას, რომ გადავლახოთ ეს განსაცდელები. "მაცხოვარი ჩვენს დასახმარებლად ყველაზე საჭირო მომენტში მოვა. ზეცისკენ მიმავალი გზა მისი ნაკვალევითაა განათებული. ეკლებმა, რომლებმაც დააწყლულეს ჩვენი სხეული, მასაც მიაყენეს ჭრილობა. ის მძიმე ჯვარი, რომლის ტარებაც უფალმა დაგვავალა, პირველად მან ატარა. უფალმა დაუშვა ბრძოლა, რათა მოგვიმზადოს სულის სიმშვიდე. მწუხრის ჟამი - ეს ღვთის ხალხის სასტიკი გამოცდაა, მაგრამ ამ დროს ყოველმა ჭეშმარიტმა ქრისტიანმა უნდა აიხედოს მაღლა, რათა რწმენით დაინახოს აღთქმის ცისარტყელა, რომელიც მას გარს არტყია" (ელენ უაითი, დიადი ბრძოლა, გვ. 633). 

**კითხვები მსჯელობისთვის:** 

`1.ადამიანებს საუკუნეების განმავლობაში უჭირდათ იმის გაგება, თუ რატომ განდევნა უფალმა წარმართი ერები მათი ტერიტორიიდან, ან, ზოგ შემთხვევაში, სულაც აღგავა ისინი პირისაგან მიწისა. ეს მართლაც გაოგნებას იწვევს ჩვენში. მაგრამ თუ გავითვალისწინებთ, რომ ღმერთის სიყვარული სამართლიანობასაც გულისხმობს, მაშინ დავინახავთ, რომ ამ მოვლენებშიც კი ვლინდება ღმერთის სიყვარული, და არა მხოლოდ მისი მართალი რისხვა.` 

`2.მიაქციეთ ყურადღება იმას, რომ მას შემდეგ, რაც იესომ ჩამოაყალიბა თავისი დარიგებები მოყვსის, მათ შორის, ჩვენი მტრებისა და მოძულეებისადმი სიყვარულის შესახებ, მან დასძინა: "მაშ, იყავით სრულყოფილნი, როგორც თქვენი ზეციერი მამაა სრულყოფილი" (მათ. 5:48). რატომ უნდოდა იესოს, რომ ეს მცნება პირდაპირ დანარჩენ მცნებებს მოჰყოლოდა? რისი თქმა უნდოდა მას იმის შესახებ, თუ რას ნიშნავს იყო არა უბრალოდ "სრულყოფილი", არამედ ისეთივე სრულყოფილი, როგორიც "ზეციერი მამაა?"` 

`3.პავლე მოციქული დადებითად ეპყრობოდა ღმერთის რჯულსა და მის დანიშნულებას და განადიდებდა მას, თუმცა მისი ბოროტად გამოყენების წინააღმდეგი იყო. რას ნიშნავს მისი მტკიცება იმის შესახებ, რომ "რჯულის ქვეშ კი არა, მადლის ქვეშ ხართ" (რომ. 6:14)? რა მეთოდებით შეგვიძლია რჯულის ბოროტად გამოყენება?`

`4.რით განსხვავდება სამართლიანობა და შურისძიება ერთმანეთისგან? ეს სრულიად განსხვავებული კონცეფციებია თუ უბრალოდ ერთი და იმავე იდეის სხვადასხვა გამოხატულება? როგორ გავიგოთ, ეფუძნება თუ არა ჩვენი სწრაფვა სამართლიანობისკენ შურისძიების სურვილს?` 



