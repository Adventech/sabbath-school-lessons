---
title: განდგომა და შუამდგომლობა
date: 06/09/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 32:1-32.

დამატებითი მუხლები: ფსალმ. 114:4-8; ეს. 44:9,10; 53:4; რომ. 1:22-27.

> <p>სამახსოვრო მუხლი:</p>
> "და გაბრუნდა მოსე უფალთან, და თქვა: ‘ცოდვა დიდი ჩაიდინა ამ ხალხმა: გაიკეთეს ოქროს ღმერთი.  და ახლა, თუ შეუნდობ მათ ცოდვას, შეუნდე, და თუ არა, ამომშალე მეც შენი წიგნიდან, შენ რომ დაწერე’." (გამ. 32:31,32). 

მოსემ მხოლოდ ორმოცი დღით მიატოვა ისრაელის ბანაკი, და რა მოხდა? ღვთის ხალხმს ზურგი შეაქცია ღმერთს. მათ თაყვანი სცეს ადამიანის გაკეთებულ კერპს - ოქროს ხბოს. როგორ შეეძლოთ ასეთი რამის გაკეთება ყველა იმ ნიშნის, სასწაულისა თუ განსაცდელის შემდეგ, რომელიც გამოიარეს? 

ამ კითხვას სხვადასხვა პასუხი შეიძლება გაეცეს და თითოეული მათგანი შეიძლება შეიცავდეს ჭეშმარიტების მარცვალს. შეიძლება ხალხს არ ესმოდა, თუ ვინ არის ღმერთი სინამდვილეში. ან მათი ახლო ურთიერთობა ღმერთთან ხორციელმა, ცოდვილმა სურვილებმა გადაფარა? შეიძლება მათ ვერ დააფასეს ის, რაც ღმერთმა მათთვის გააკეთა და ყველაფერს  თავისთავად არსებულად აღიქვამდნენ. იყო თუ არა მათი გონება დაბინდული ყოველდღიური საზრუნავითა და ძველი, ცოდვილი ფიქრებით? თუ ისინი უბრალოდ უმადურნი იყვნენ მათ საკეთილდღეოდ მიმართული ღმერთის გულმოწყალე საქმეების მიმართ? ნუთუ ასე მალე დაივიწყეს ღმერთის ძლევამოსილი საქმეები, რომელთა შესახებაც ფსალმ. 105:13,21-23-შია საუბარი? თუ ეს ყველაფერი შეიძლება აარონის მმართველობის წარუმატებლობას მივაწეროთ? "და აარონზე განრისხდა უფალი ძალიან მის გასანადგურებლად" (რჯლ. 9:20).

`რა მიზეზებიც არ უნდა ჰქონოდა ამ საშინელ განდგომას, რა გაკვეთილების გამოტანა შეგვიძლია აქედან არა მხოლოდ ადამიანის ცოდვილ ბუნებასთან დაკავშირებით, არამედ ღმერთის ადამიანისადმი გულმოწყალე სიყვარულთან დაკავშირებითაც, ამ ცოდვილი მდგომარეობის მიუხედავად?`



