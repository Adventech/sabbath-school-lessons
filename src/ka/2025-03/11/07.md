---
title: შემდგომი გამოკვლევისათვის
date: 13/09/2025
---


წაიკითხეთ თავი "კერპთაყვანისცემლობა სინაის მთასთნ" ელენ უაითის წიგნიდან "პატრიარქები და წინასწარმეტყველები (გვ. 315-327).

ამ კვირის გაკვეთილი ეძღვნება ღმერთის მუშაობას მორწმუნეებში. უფალს "ჩვენში მოქმედი ძალით შეუძლია განუზომლად მეტის კეთება, ვიდრე ჩვენ ვთხოვთ ან ვფიქრობთ" (ეფეს. 3:20). ჩვენ არ უნდა ვიყოთ საკუთარ თავსა და სურვილებზე კონცენტრირებული, რადგან ამას კერპთაყვანისმცემლობამდე მივყავართ. ამის ნაცვლად ჩვენი ყურადღება ღმერთსა და მის ძალას უნდა მივაპყროთ. ის გვაძლევს ძალას, რომელსაც მივყავართ ახალ და გამარჯვებულ ცხოვრებამდე (ფილიპ. 4:13; იუდ. 1:24,25). 

"სწორედ სიყვარული ითხოვდა ამ ცოდვის სამართლიან დასჯას. ღმერთი თავისი ხალხის დამცველი და მეუფეა. მაგრამ იძულებულია, გაანადგუროს მისი ჯიუტი მოწინააღმდეგენი, რათა სხვებიც არ ჩაითრიონ ცოდვის მორევში. სიცოცხლე შეუნარჩუნა უფალმა კაენს, რათა მთელი სამყაროსათვის ეჩვენებინა, თუ საით მივყავართ დაუსჯელობას. კაენის დამღუპველი ზეგავლენა იმდენად დიდი იყო, იმდენად გარყვნა კაცობრიობა, რომ წარღვნით მისი განადგურება გამოიწვია. წარღვნამდელი ისტორია გვიჩვენებს, რომ სიცოცხლის ხანგრძლივობა არ წარმოადგენს კურთხევას ცოდვილისათვის. უფლის უდიდესი მოთმინება არ აკავებს მათ უწმიდურებას. რაც უფრო დიდხანს ცოცხლობენ ადამიანები, მით უფრო იხრწნებიან.

ასე იყო სინაის მთასთან განდგომილებისას. ადგილზევე ცოდვის დაუსჯელობას იგივე შედეგი მოჰყვებოდა" (ელენ უაითი, პატრიარქები და წინასწარმეტყველები. გვ. 325).

**კითხვები მსჯელობისთვის:**

`1.მოდით უფრო დეტალურად ვიმსჯელოთ ორშაბათი დღის საგაკვეთილო მასალაში დასმულ კითხვაზე. როგორ შეგვიძლია პატივი ვცეთ ქმნილებას ისე, რომ არ ავიყვანოთ ის ღვთაების რანგში? მაგალითად, როგორ შეგვიძლია ვიყოთ მიწის კარგი მმართველები და ვისწრაფვოდეთ გარემოს დაცვისკენ, მისი თაყვანისცემისა და მისი კერპად გადაქცევის გარეშე?`

`2.ვითარების სერიოზულობა შეიძლება ფასდებოდეს ქმედებათა შედეგებით ან მათზე რეაქციის სერიოზულობით. რატომ ბრძანა მოსემ იმ ადამიანების სიკვდილით დასჯა, ვინც ჯიუტად ამბობდა უარს მონანიებაზე და განაგრძობდა ამბოხს ღმერთისა და მისი სწავლების წინააღმდეგ?`

`3.რატომ არის შემნაცვლებელი გამოსყიდვა - ერთადერთი სწორი გადაწყვეტილება? რატომ ითვლება გამოსყიდვის ნებისმიერი თეორია, რომელიც უარყოფს ან აკნინებს სახარების შემნაცვლებელ საფუძველს, სერიოზულ თეოლოგიურ შეცდომად? წაიკითხეთ 1პეტრ. 2:24. როგორ მკაფიოდ და დამაჯერებლად არის აქ გაცხადებული იესოს, როგორც ჩვენი შემნაცვლებელი მსხვერპლის იდეა!`  



