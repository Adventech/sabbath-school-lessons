---
title: დაუწვავი ბუჩქი
date: 05/07/2025
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ძირითადი ნაწყვეტი: გამ. 3,4.

დამატებითი მუხლები: დაბ. 17:10,11; 22:11, 15-18; გამ. 6:3; 18:3,4; იოველ. 2:32. 

> <p>სამახსოვრო მუხლი:</p>
> "და უთხრა უფალმა: “ხილვით ვიხილე ტანჯვა ჩემი ხალხისა, რომელიც ეგვიპტეშია, და ვისმინე მისი კვნესა აღმსრულებელთაგან, რადგან მე ვიცი მისი სატკივარი. და ჩამოვედი, რათა ვიხსნა ეგვიპტელთა ხელიდან და გამოვიყვანო იმ ქვეყნიდან, და შევიყვანო კარგსა და ვრცელ ქვეყანაში, სადაც მოედინება რძე და თაფლი" (გამ. 3:7,8).

ღმერთის მოწოდებას ჩვენდამი ხშირ შემთხვევაში შეუძლია ჩვენს ცხოვრებას სრულად შეუცვალოს მიმართულება. ამ მოწოდებაზე გამოხმაურების შემთხვევაში აღმოვაჩენთ, რომ ღმერთის გზა ყოველთვის საუკეთესო მიმართულებაა ჩვენთვის. მაგრამ ზოგჯერ, განსაკუთრებით საწყის ეტაპზე, მისი მოწოდების მიღება ჩვენთვის რთულია. 

მაგალითად, მოსე ასეთი გამოწვევის წინაშე მაშინ დადგა, როდესაც პირველად შეხვდა უფალს ცეცხლმოკიდებულ ბუჩქთან. ის, რაც მან იხილა, სასწაული იყო, რომელმაც, ცხადია, მაშინვე მიიქცია მისი ყურადღება. ეჭვგარეშე იყო, რომ უფალი მას გარკვეული ამოცანის შესრულებისკენ მოუწოდებდა. ახლა დღის წესრიგში შემდეგი საკითხი იდგა: უპასუხებდა თუ არა ის ამ მოწოდებას იმ რადიკალურად ახალი ცვლილებების მიუხედავად, რომლებსაც ეს მის ცხოვრებას მოუტანდა? თავდაპირველად მას არ სურდა მოწოდებაზე გამოხმაურება. 

შეიძლება თქვენც გახსოვთ მომენტები, როდესაც გარკვეული მიზნები გქონდათ, მაგრამ ღმერთმა შეცვალა თქვენი გეგმები. ჩვენ სხვადასხვა გზით შეგვიძლია მას ვემსახუროთ, მაგრამ მისი მოწოდების მიღება და იმის კეთება ცხოვრებაში, რისკენაც მას მივყავართ - უეჭველად დიდი მიღწევების გზაა. ეს ყოველთვის მარტივი არ არის, ისევე, როგორც მოსესთვის არ იყო მარტივი. დაგვეთანხმეთ, რომ უგუნური იქნება საკუთარი გზით სიარული, მაშინ, როდესაც ღმერთი სხვა მიმართულებით წასვლისკენ მოგვიწოდებს. 



