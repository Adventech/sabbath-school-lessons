---
title: სამდღიანი სიმშვიდე
date: 13/09/2021
---
იონას ღმერთისგან გაქცევას პრობლემების გარეშე არ ჩაუვლია. მისი ხანმოკლე "სიმშვიდე" დაირღვა, როდესაც ღმერთმა საოცრად დაიწყო მოქმედება და შტორმი ამოაგდო. ღმერთმა გადაარჩინა იონა დაღუპვისგან, როდესაც თევზს შთაანთქმევინა იგი.

მხოლოდ მაშინ, როცა სამდღიან იძულებულ სიმშვიდეში აღმოჩნდება იონა დიდი თევზის სტომაქში, იწყებს გაგებას, რამდენად ძლიერად არის დამოკიდებული ღმერთზე. ზოგჯერ იმის გასაცნობიერებლად, თუ რამდენად ვსაჭიროებთ იესოს, საჭიროა ჩვენი მოთავსება იქ, სადაც არაფერი გვექნება, რასაც ეს ქვეყნიერება გვთავაზობს რომ დავეყრდნოთ.

`წაიკითხეთ იონას ლოცვა (იონ. 2:1-9). რის შესახებ ლოცულობს იგი?`

სიცოცხლისათვის საშიშ სიტუაციაში მყოფი იონა საწმიდრის შესახებ ლოცულობს. იგი გონებით მიმართავს ღმერთის წმიდა ტაძარს. რატომ სწორედ მას?

ტაძარი წარმოადგენს ამ ლოცვის ცენტრს, და იგი უნდა იყოს ლოცვის ცენტრალური ადგილი ზოგადად. ძველ აღთქმაში არის მხოლოდ ერთი ადგილი, სადაც შეიძლება ღმერთის პოვნა. იგი საწმიდარშია (იხ. გამ. 15:17; გამ. 25:8). საწმიდარი - ეს არის ლოცვისა და ღმერთთან ურთიერთობის ცენტრი. თუმცა იონას მხედველობაში არ აქვს იერუსალიმის ტაძარი. იგი, უფრო, საუბრობს ზეციური საწმიდრის შესახებ (იხ. იონ. 2:7-8). აი, სად არის მისი იმედი, რადგან ღმერთი და ხსნა, რომელსაც ის გვთავაზობს, სინამდვილეში ადამიანებთან მოდის სწორედ იქიდან. იონა ბოლოსდაბოლოს იგებს ამ მნიშვნელოვან ჭეშმარიტებას. მან უკვე განიცადა ღვთის მადლი. იგი უკვე გადაარჩინეს. როდესაც დიდი თევზი იონას ხმელეთზე ამოანთხევს, მან უკვე ყურმოკვრით კი არ იცის იმის შესახებ, რომ ღმერთს უყვარს იგი - წინასწარმეტყველი-გაქცეული. მან შეითვისა (თუნდაც მაშინათვე არა), რომ ერთადერთი უსაფრთხო გზა ნებისმიერი მორწმუნისთვის - ესაა მცდელობა იცხოვრო ღვთის ნების თანახმად.

ამრიგად, ახლა იგი გადაწყვეტს შეასრულოს თავისი მოვალეობა და დაემორჩილოს ღმერთის ბრძანებებს. იგი მიემართება ნინევესკენ - უკიდურესად ბოროტებით სავსე ქალაქისკენ რწმენით, რათა დაეჭვების გარეშე იქადაგოს, რომ მისი ბინადრები ცოდვილი ადამიანები არიან.

`ზოგჯერ ჩვენ გვჭირდება უბრალოდ მივატოვოთ ყველაფერი, რასაც ასე შევეჩვიეთ, რათა ახლებურად შევხედოთ საგნებს. მართალია, იონას ისტორია, რომელიც სასწაულად გადარჩა თევზის სტომაქში, - საკმაოდ ექსტრემალური ხერხია ახალი შეხედულების შესაძენად, მაგრამ თქვენი ჩვეული გარემოდან გამოსვლამ მაინც როგორ შეიძლება მოგცეთ იმის საშუალება, რომ საკუთარ ცხოვრებას ახლებურად შეხედოთ?`