---
title: შემდგომი გამოკვლევისათვის
date: 17/09/2021
---

"იონას უდიდესი პასუხისმგებლობა დაეკისრა, მაგრამ ის, ვინც ეს საქმე დაავალა, საკმაოდ ძლიერი იყო, რათა დახმარებოდა მას და წარმატებამდე მიეყვანა. წინასწარმეტყველი უსიტყვოდ რომ დამორჩილებოდა ღმერთს, თავიდან აიცილებდა იმ მწარე განცდებს, რომლებიც მას შემდგომში წილად ხვდა, და უხვ კურთხევებს მიიღებდა. თუმცა ღმერთმა არ მიატოვა იონა სასოწარკვეთილ მდგომარეობაში. მრავალი განსაცდელისა და უჩვეულო მოვლენების გადატანის შემდეგ წინასწარმეტყველს უნდა  ესწავლა ნდობა ღმერთისადმი და ხსნის მომნიჭებელი მისი უსაზღვრო ძალისადმი" (ე. უაითი. წინასწარმეტყველები და მეფეები, გვ. 266). 

"ათასობით ადამიანისათვის შეიძლება მეტად დამაჯერებელი აღმოჩნდეს უბრალო, მოკრძალებით წარმოთქმული სიტყვები. მაღალი ინტელექტის მქონე, განსაკუთრებული ნიჭით დაჯილდოებული პიროვნებები ხშირად მხნეობასა და დახმარებას სწორედ იმ ადამიანთა უბრალო სიტყვებში პოულობენ, ვისაც ღმერთი უყვარს და ამ სიყვარულზე ისე გულწრფელად და დამაჯერებლად საუბრობს, როგორც ყველაზე საინტერესო საკითხზე საუბრობენ ხოლმე" (ე. უაითი. ქრისტეს იგავები, გვ. 131).

**კითხვები მსჯელობისათვის:**

`1. ღვთის წინასწარმეტყველი განაწყენებულია იმით, რომ იმ ადამიანებმა, რომლებთანაც ღმერთმა მოუწოდა დაემოწმებინა, მიიღეს ხსნა? როგორ გავიგოთ ასეთი დამოკიდებულება იონას მხრიდან? როგორი ნათელი მაგალითია ღმერთის მოთმინებისა თავისი ხალხის მიმართ, მაშინაც კი, როცა იგი მიღებული ნათლის საწინააღმდეგოდ მოქმედებს!`

`2. იონას ისტორია, როგორც ჩანს, მიუთითებს იმაზე, რომ ღმერთი არა მარტო იხსნის გზასაცდენილ ადამიანებს, არამედ ასევე ძალიან დაინტერესებულია თავისი მიმდევრების გარდაქმნით. როგორ შეგვიძლია მივიღოთ „ახალი გული“ და „ახალი სული“, თუნდაც რომ ვიცნობდეთ უფალს და ამჟამინდელ ჭეშმარიტებას? რა განსხვავებაა ამ ორ ცნებას შორის: „შეიცნო ჭეშმარიტება“ და „იყო გარდაქმნილი ჭეშმარიტებით“?`

`3. კიდევ ერთხელ წაიკითხეთ იუდას ეპისტოლე. რაში მდგომარეობს ამ ეპისტოლეს არსი და რატომ არის იგი მნიშვნელოვანი ჩვენთვის როგორც ეკლესიისთვის ამჟამად?`

`4. მსახურება სხვა ადამიანთა გადასარჩენად როგორ უწყობს ხელს ჩვენს სულიერ ზრდას?`

`5. როგორი საფუძვლიანიც არ უნდა ყოფილიყო ის მიზეზები, რომელთა გამოც იონას არ სურდა ნინევეში წასვლა, ღმერთმა მას აჩვენა, რამდენად ცდებოდა. ჩვენ როგორ ვეპყრობით სხვა ადამიანებს? ხომ არ გვახსენებს ჩვენი დამოკიდებულება იონას საქციელს?`