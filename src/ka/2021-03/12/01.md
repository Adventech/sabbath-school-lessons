---
title: მოუსვენარი წინასწარმეტყველი 
date: 11/09/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იონ. 1-4; იერ. 25:5; ეზეკ. 14:6; გამოცხ. 2:5; ლუკ. 9:51-56; იუდ. 1-25.

> <p>სამახსოვრო მუხლი:</p>
> "აბა, მე როგორ არ დამენანოს დიდი ქალაქი ნინევე, სადაც ასოცი ათასზე მეტი კაცია, ერთმანეთისგან რომ ვერ გაურჩევია მარჯვენა და მარცხენა, და სადაც უთვალავი პირუტყვია?" (იონ. 4:11).

იონა წინასწარმეტყველის წიგნი ერთ-ერთი ყველაზე საინტერესო წიგნია წმიდა წერილში. ჩვენ წინაშეა წინასწარმეტყველი, რომელსაც თავად ღმერთმა მისცა დავალება. მაგრამ ღმერთის მოწოდების პასუხად იონა გარბის. შემდეგ კრიტიკულ სიტუაციაში ხვდება და იგი ღებულობს გადაწყვეტილებას დაემორჩილოს უფალს. იონამ გააკეთა ყველაფერი, როგორც უბრძანეს, მაგრამ რისი გულისთვის? რათა შემდეგ გამოეხატა თავისი უკმაყოფილება იმასთან დაკავშირებით, რომ ადამიანებმა, რომლებსაც მან უქადაგა, სინამდვილეში მოინანიეს და  გადაურჩნენ განადგურებას, რაც წინააღმდეგ შემთხვევაში ელოდათ. 

აი, მაგალითი ადამიანისა, რომელიც იმდენად არის შეწუხებული, რომ ტირის: „ახლა ბარემ ამომხადე სული, რადგან ამ სიცოცხლეს სიკვდილი მირჩევნია“ (იონ. 4:3).

თავად იესომ  მოიხსენია იონას ამბავი, როდესაც თქვა: „ნინევიელები აღდგებიან სამსჯავროზე ამ მოდგმასთან ერთად და მსჯავრს დასდებენ მას, ვინაიდან მათ მოინანიეს იონას ქადაგებით და, აჰა, აქ არის იონაზე დიდი“ (მათ. 12:41).

ამ კვირაში ვიმსჯელებთ იონას ისტორიაზე და იმის შესახებ, თუ რა შეგვიძლია ვისწავლოთ იმ ადამიანისგან, რომელსაც მშვიდობა და მოსვენება პრაქტიკულად არ გააჩნდა. 