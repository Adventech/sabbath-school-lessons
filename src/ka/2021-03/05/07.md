---
title: შემდგომი გამოკვლევისათვის
date: 30/07/2021
---
     
"თუ თქვენ საკუთარ შრომას საკმაოდ მძიმედ თვლით, თუ თქვენ ჩივით სიძნელეებისა და განსაცდელების გამო, თუ თქვენ ამბობთ, რომ არ გაგაჩნიათ ძალა შეეწინააღმდეგოთ განსაცდელს, რომ არ შეგიძლიათ მოერიოთ საკუთარ გაღიზიანებას და რომ ქრისტიანული ცხოვრება ძალიან რთულია, დარწმუნებული იყავით - თქვენ ქრისტეს უღელს არ ატარებთ, თქვენ სხვა ბატონის უღელს ატარებთ" (ე. უაითი. ბავშვების აღზრდა, გვ. 267).

"მუდმივი სიფხიზლე, მოშურნე მიძღვნა, დაფუძნებული სიყვარულზე, აუცილებელია, მაგრამ ისინი მხოლოდ მაშინ მოვა ბუნებრივად, როცა სული რწმენის მეშვეობით დაცული იქნება ღვთის ძალით. ჩვენ არ შეგვიძლია არაფრის გაკეთება, აბსოლუტურად არაფრის, რათა დავიმსახუროთ ღვთის კეთილგანწყობა. ჩვენ არ უნდა დავეყრდნოთ საკუთარ თავს და საკუთარ კეთილ საქმეებს, მაგრამ როდესაც საკუთარ თავს ვგრძნობთ შეცდენილებად, ცოდვილ არსებებად და მოვდივართ ქრისტესთან, შეგვიძლია მოვიპოვოთ სიმშვიდე მის სიყვარულში. ღმერთი მიიღებს ნებისმიერს, ვინც მასთან მოდის და მთლიანად ეყრდნობა ჯვარცმული მაცხოვრის დამსახურებებს. სიყვარული გულში იღვრება. ეს არ არის აღფრთოვანებული მდგომარეობა, არამედ მუდმივი მშვიდი მინდობა. ნებისმიერი ტვირთი ხდება მსუბუქი, ხოლო ქრისტეს მიერ დადგმული უღელი არის ადვილი. მოვალეობა ხდება სასიხარულო, ხოლო მსხვერპლი - სასიამოვნო. გზა, რომელიც ადრე ბნელით მოცული ჩანდა, ახლა სიმართლის მზის ნათელი სხივებით არის განათებული. აი, რას ნიშნავს იარო ნათელში, ისევე როგორც ქრისტე არის ნათელში" (ე. უაითი. რწმენა და საქმეები, გვ. 38).

**კითხვები მსჯელობისათვის:**

`1. გახსოვთ თუ არა იესოსთან ერთად თქვენი სიარულის მომენტი, როდესაც საბოლოოდ მიენდეთ და დაემორჩილეთ მას? მოყევით ამის შესახებ ჯგუფში და განსაკუთრებული დრო დაუთმეთ მიზეზს, რომლის გამოც თქვენ დაემორჩილეთ იესოს.`

`2. გააზრებულად წაიკითხეთ იესოს ლოცვა მათ. 11:25-27-ში და იმსჯელეთ ჯგუფში, როგორ ვიძენთ მადლის შემეცნებას. რატომ აქვს ღმერთს დაფარული ხსნის ჩანაფიქრი ("ეს") ბრძენთა და გონიერთაგან და რატომ უცხადებს ჩვილებს?`

`3. როგორ შეგვიძლია პრაქტიკულად დავეხმაროთ გარშემო მყოფებს, რომლებსაც უჭირთ საკუთარი ტვირთის ტარება, რომ მოვიდნენ იესოსთან და ჰპოვონ სიმშვიდე?`

`4. დაწვრილებით განიხილეთ იდეა "იყო მშვიდი (ზოგ თარგმანში "თვინიერი") და თავმდაბალი". როგორ აისახება ეს ადამიანის თვითშეფასებაზე? განა არ უნდა ვიყოთ კმაყოფილი საკუთარი თავით, განსაკუთრებით ისინი, ვინც ებრძვის თავის თავში დაურწმუნებლობას? თავად ჯვარი და ის, რასაც ეს ჯვარი გამოხატავს, დაგვეხმარება მივხვდეთ, თუ რა აქვს მხედველობაში იესოს, როდესაც თვინიერებაზე და თავმდაბლობაზე საუბრობს? მაშასადამე, როდესაც ჯვარს ვუმზერთ, რატომ უნდა ვაღიაროთ, რომ თვინიერება და თავმდაბლობა - ეს არის ნამდვილი დამოკიდებულება მოყვასის მიმართ, რაც ჩვენ უნდა გამოვავლინოთ?`