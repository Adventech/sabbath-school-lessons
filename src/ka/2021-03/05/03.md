---
title: "იტვირთეთ ჩემი უღელი"
date: 26/07/2021
---
`წაიკითხეთ მათ. 11:29-30. რატომ გვიბრძანებს  იესო ვიტვირთოთ მისი უღელი მაშინათვე მას შემდეგ, რაც მან შემოგვთავაზა მივცეთ მას ჩვენი ტვირთი და მოვიპოვოთ ნამდვილი სიმშვიდე?`

პირველ მოწოდებას "მოდით" მათ. 11:28-ში მოჰყვება ორი ზმნა ბრძანებით ფორმაში - "იტვირთეთ" და "ისწავლეთ" (იხ. მუხლი 29). ეს ზმნები მსმენელთა (და მკითხველთა) ყურადღებას იესოზე მიაპყრობს. ჩვენ უნდა ვიტვირთოთ მისი უღელი და ვისწავლოთ მისგან.

ახლო ურთიერთობა მამა ღმერთსა და ძე ღმერთს შორის (რის შესახებაც უკვე ნახსენებია მათ. 11:25-27) განმარტავს მეტაფორას "ტვირთი".

ამ მუხლებში მამა და ძე ერთად შრომობენ, რათა იხსნან კაცობრიობა. მართალია "უღელი" - ეს არის მორჩილების სიმბოლო (იხ. იერ. 27), ეს არის აგრეთვე მეტაფორა, რომელიც მიუთითებს საერთო მიზანზე. ჩვენ ვიტვირთავთ მის უღელს და ვიღებთ მისგან დავალებას, ვემსახუროთ ჩვენ გარშემო მყოფებს. ჩვენ თავად არ ვატარებთ იესოს უღელს; ჩვენ უბრალოდ ვუერთდებით მას შრომაში, რადგან ჩვენთვის მისი უღელი "ადვილია" და მისი ტვირთი "მსუბუქი" (იხ. მათ. 11:30).

შემდეგი ბრძანება: "ისწავლეთ ჩემგან" იმეორებს ამ იდეას. ბერძნულ ენაში ზმნა "ისწავლეთ" დაკავშირებული ტერმინთან "მოწაფე". როდესაც ჩვენ იესოსგან ვსწავლობთ, ჩვენ მისი ნამდვილი მოწაფეები ვართ. მორჩილება და ერთგულება - ეს მოწაფეთა თვისებებია. 

`რა განსხვავებაა "მაშვრალებსა" (იხ. მათ. 11:28) და იმათ შორის, ვინც იესოს უღელს იტვირთავს (იხ. მათ. 11:29)?`

სიტყვა "უღელი" იუდაიზმში იყო რჯულის ჩვეულებრივი მეტაფორა. საქ. 15:10-ში იგი გამოყენებულია, როდესაც საუბარი მიდის წინადაცვეთის რჯულის შესახებ. გალ. 5:1-ში იესოს მიერ შემოთავაზებული თავისუფლება უპირისპირდება "მონობის უღელს", ანუ რჯულს, როგორც ხსნის საშუალებას. ატარო ტვირთი იესოსთან ერთად ნიშნავს იყო მორჩილი და ერთგული, იარო მის კვალდაკვალ და მონაწილეობა მიიღო მის მისიაში. მართალია, ვერაფერს დავუმატებთ ხსნას, რომელიც იესომ ჩვენთვის მოიპოვა ჯვარზე, მაგრამ შგვიძლია გავხდეთ მისი მაცნეები და გავუზიაროთ კეთილი უწყება გარშემო მყოფებს. რჯულის განმარტება იესოს მიერ, როგორც ეს მთაზე წარმოთქმულ ქადაგებაშია ნაჩვენები (იხ. მათ. 5-7), უფრო რადიკალურიცაა, ვიდრე ფარისეველთა. იგი მოითხოვს გულისა და ჩვენი მოტივების ცვლილებას, ამასთანავე იესოს უღელი ადვილია, ხოლო ტვირთი - მსუბუქი (იხ. მათ. 11:30).

რა საოცარი დაპირებაა! სულის სიმშვიდე თქვენს სულებს. როგორ განიცადეთ მსგავსი სიმშვიდე? რას ჰგავს ის? როდესაც დაჟინებით ვუცქერთ იესოს და იმას, რასაც ის გვთავაზობს, როგორ შეგვიძლია დავიწყოთ მისი სიმშვიდის გაცნობიერება?