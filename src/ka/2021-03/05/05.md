---
title: "ვინაიდან ჩემი უღელი ადვილია"
date: 28/07/2021
---
ჩვენ უკვე ავღნიშნეთ, რომ იესოს მიერ სიტყვა "უღელი"-ს გამოყენება მათეს სახარებაში ასახავს ამ ტერმინის გამოყენებას იუდაიზმში და რომ ახალი აღთქმის წიგნში იგი ეხება რჯულის დანიშნულების არასწორ გაგებას.

`ბერძნული სიტყვა, თარგმნილი როგორც "ადვილი" მათ. 11:30-ში, შეიძლება კიდევ ითარგმნოს როგორც "კარგი, კეთილი, სასარგებლო". მრავალი ადამიანი თვლის ღვთის რჯულს დესპოტურად, რთულად შესასრულებლად, ზოგჯერ კი არასაჭიროდ. როგორ შეგვიძლია დავეხმაროთ მათ აღმოაჩინონ ამ რჯულის სილამაზე და როგორ გავუღვიძოთ მათ სიყვარული რჯულმდებლის მიმართ? "ვინაიდან ცოდვის საზღაური სიკვდილია" (რომ. 6:23).`

მშობლებს კარგად ახსოვთ ის მომენტი, როდესაც მათმა შვილმა პირველი ნაბიჯი გადადგა. პირველ არამყარ ნაბიჯს მოჰყვა მეორე გაუბედავი ნაბიჯი, შემდეგ მესამე, შემდეგ, უმრავლეს შემთხვევაში, ბავშვი ბორძიკობს და ეცემა. მას შეიძლება გაუჩნდეს დალურჯებული ადგილი და იგი შეიძლება ატირდეს. მაგრამ როგორც კი ბავშვმა იგრძნო მოძრაობის თავისუფლება, იგი დგება და კვლავ ცდილობს. მიდის, ეცემა, დგება, მიდის, ეცემა, დგება. ეს ციკლი მრავალჯერ მეორდება, სანამ ბავშვი შეძლებს თავდჯერებულად სიარულს. და მაინც, თუნდაც ბორძიკით რომ დადის და ეცემა, იგი თითქოს მხიარულად ამბობს: "მამიკო, დედიკო, მე შემიძლია სიარული!"

იესოსთან ერთად სიარული ყოველთვის ადვილი როდია, მაგრამ ეს სწორია და ჩვენთვის ყოველთვის სასიკეთოა. ჩვენ შეიძლება წავბორძიკდეთ, ჩვენ შეიძლება დავეცეთ კიდეც, მაგრამ გვაქვს უნარი წამოვდგეთ და გავაგრძელოთ სიარული მასთან ერთად.

გალ. 5:1-ში პავლემ დაწერა: "თავისუფლებისათვის გაგვათავისუფლა ქრისტემ. მაშ, იდექით და ნუღარ შეუდგებით მონობის უღელს". რას ნიშნავს ეს? როგორ გაგვხადა იესომ თავისუფლები? რით განსხვავება უღელი, რომლის ტარებასაც იესო გვთხოვს, "მონობის უღლისაგან, რომლის გამოც გვაფრთხილებს პავლე?

ჩვენ შეგვიძლია დარწმუნებული ვიყოთ, რომ როდესაც პავლე "მონობის უღელზე" საუბრობს, მას სულაც არ აქვს მხედველობაში მორჩილება ღვთის რჯულისადმი - ათი მცნებისადმი. პირიქით, სწორედ მორჩილების, რწმენისა და იმის შემეცნების წყალობით, რომ გადავრჩებით არა რჯულით, არამედ ქრისტეს სიმართლით, შეგვიძლია მოვიპოვოთ ჭეშმარიტი სიმშვიდე და თავისუფლება. 

რატომ არის ღვთის რჯულისადმი მორჩილებაში ცხოვრება გაცილებით მშვიდი, ვიდრე ცხოვრება დაუმორჩილებლობაში?