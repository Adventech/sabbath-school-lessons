---
title: "ჩემი ტვირთი - მსუბუქი"
date: 29/07/2021
---

იესო მოწვევის ბოლოს მათ. 11:30-ში იყენებს ტვირთის ტარების მაგალითს: "ვინაიდან ჩემი უღელი ადვილია და ჩემი ტვირთი - მსუბუქი".

`მოსე ბედნიერი იყო თავისი სიმამრის ითროს ხილვით მას შემდეგ, რაც ისრაელმა ეგვიპტე დატოვა და ზღვა გადაკვეთა. წაიკითხეთ გამ. 18:13-22. რას ნიშნავს ტვირთის ტარება სხვა ადამიანთან ერთად ამ შემთხვევაში?`

გამ. 18:13-ში საუბარია იმის შესახებ, რომ ადამიანები მოდიოდნენ მოსესთან განსასჯელად და დილიდან საღამომდე იდგნენ მის წინაშე. როდესაც მოსეს სიმამრმა ეს იხილა, მან დაჟინებით სთხოვა თავის სიძეს, შეექმნა ისეთი სისტემა, რომელიც დაეხმარებოდა მას, ყურადღება გაემახვილებინა მხოლოდ მნიშვნელოვან საქმეებზე და "მცირე საქმეებზე" ზრუნვა სხვებისთვის მიენდო. წმიდა წერილში ნათქვამია, რომ მოსემ ისმინა ითროს სიტყვები და შეცვალა მიდგომა, რამაც მნიშვნელოვნად შეუმსუბუქა მას ცხოვრება.

როდესაც იესომ თქვა, რომ მისი ტვირთი მსუბუქია, მას სურდა შეეხსენებინა ჩვენთვის, რომ შეგვიძლია ვენდოთ მას, ჩვენი ტვირთის მტარებელს. მოსეს მსგავსად, უნდა გავაცნობიეროთ, რომ ვსაჭიროებთ სხვა ადამიანებს, რათა გავუნაწილოთ მათ ჩვენი ტვირთი. პავლეს მიერ ეკლესიის, როგორც ქრისტეს სხეულის აღწერა 1კორ. 12:12-26-ში - კარგი მაგალითია იმისა, თუ როგორ შეიძლება გამოიყურებოდეს ტვირთის განაწილება. ჩვენ ვსაჭიროებს ცოცხალ და მოქმედ სხეულს, რომელსაც აქვს უნარი ატაროს ნებისმიერი ტვირთი. რაიმე რომ ვატაროთ, ჩვენ გვჭირდება ფეხები, ხელები, მხრები, კუნთები და მყესები. 

`წაიკითხეთ გალ. 6:2. ერთმანეთის ტვირთის ტარება როგორ გვეხმარება ქრისტეს რჯულის შესრულებაში?`

ამ მუხლის უშაულო კონტექსტს შეუძლია დაგვეხმაროს ამ ჭეშმარიტების გაგებაში. გალ. 6:1-ში პავლე გვასწავლის: თუ ძმა ან და შეცოდებაში ჩავარდება, ჩვენ თავმდაბლობის სულით უნდა დავეხმაროთ ამ ადამიანს გამოსწორებაში (იესომ ხომ თქვა მათ. 11:29-ში, რომ ის თავმდაბალია). ამ შემთხვევაში ვატაროთ ერთმანეთის ტვირთი ნიშნავს დავეხმაროთ ამ ადამიანს, დაინახოს ღვთიური მადლი, რათა გზასაცდენილმა შეძლოს აღიდგინოს თავისი სულიერი მდგომარეობა. სხვა შემთხვევაში ეს ნიშნავს ეს ნიშნავს დავეხმაროთ ერთმანეთს, როდესაც ჩვენ (ან ისინი) ვიტანჯებით ცხოვრებისეული სირთულეებისგან. ბერძნული სიტყვა "ტვირთი" შეიძლება ეხებოდეს სიმძიმეს ან ქვას. ეს არის შეხსენება იმის შესახებ, რომ ჩვენ ყველანი ვატარებთ ტვირთს და ჩვენ ყველას გვჭირდება ისინი, ვინც გაინაწილებს ამ ტვირთს ჩვენთან ერთად. ტვირთის განაწილება - ეს არის ღმერთის მიერ დადგენილი საეკლესიო საქმიანობა, რომელიც მოითხოვს ლმობიერებასა და აღმზრდელობით თანაგრძნობას. 

`გაიხსენეთ, ბოლოს როდის გეხმარებოდათ ვინმე იმ ტვირთის ტარებაში, რომელიც ტანჯვას გაყენებდათ. რატომ იყო ეს ესოდენ მნიშვნელოვანი თქვენთვის? ვისი ტვირთი შეგიძლიათ ატაროთ ამჟამად თქვენ?`