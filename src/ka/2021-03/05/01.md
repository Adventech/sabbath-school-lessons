---
title: "მოდით ჩემთან…"
date: 24/07/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მათ. 11:20-30; მათ. 5:5; რჯლ. 18:15; გალ. 5:1; გამ. 18:13-22; გალ. 6:2.

> <p>სამახსოვრო მუხლი:</p>
> "მოდით ჩემთან, ყოველნო მაშვრალნო და ტვირთმძიმენო, და მე მოგასვენებთ თქვენ" (მათ. 11:28).

რა საოცარი დაპირება მოგვცა იესომ! ვის არ უგრძნია თავი ტვირთმძიმედ, ოღონდ არა იმდენად სამუშაოთი (თუმცაღა ხშირად ასეც ხდება), რამდენადაც სიძნელეებითა და უსიამოვნებებით, რომლებსაც თავად ცხოვრება გვთავაზობს? იესო გვეუბნება იმის შესახებ, რომ მან იცის რა გვჭირს ახლა, რომ მას შეუძლია დაგვეხმაროს, თუ ამის ნებას მივცემთ.

იესო გვთავაზობს, ვატაროთ მისი ტვირთი  და გვეუბნება: „ვინაიდან ჩემი უღელი ადვილია და ჩემი ტვირთი - მსუბუქი“ .  სხვა სიტყვებით: გათავისუფლდით იმ უღლისა და ტვირთისაგან, რომელიც თქვენ მიგაქვთ (მომეცი იგი მე) და სანაცვლოდ აიღეთ ჩემი, რადგან ჩემი მსუბუქი სატარებელია.

როგორ შეგვიძლია მოვიპოვოთ ის სიმშვიდე, რომლის შესახებაც საუბრობს იესო? ჩვენ ხომ იმ სამყაროში ვცხოვრობთ, სადაც, როგორც უფალმა ადამს უთხრა ცოდვით დაცემის შემდეგ, „შენი პირის ოფლით ჭამდე პურს“ (დაბ. 3:19). ჩვენ შევიცანით, რას ნიშნავს იშრომო და ატარო ტვირთი, რომელიც შეიძლება ძალიან მძიმე ჩანდეს, რათა მას მარტოკამ გაუძლო.