---
title: სიმშვიდის დასაწყისი
date: 22/08/2021
---

თავდაპირველად იყო ღმერთი. მან თქვა - და იქმნა. სინათლე დღეს ღამისგან გამოყოფს; მყარი წყლებს შორის ჩნდება მეორე დღეს; ხმელეთი და მცენარეულობა  მესამე დღეს. ღმერთი აყალიბებს ძირითად დროით და გეოგრაფიულ ჩარჩოებს, შემდეგ კი შეავსებს მათ მომდევნო სამი დღის განმავლობაში. მნათობნი განაგებენ ცას დღისით და ღამით. მრავალი ძველი კულტურის თქმულებისგან განსხვავებით ბიბლიური ისტორია შექმნის შესახებ სავსებით ნათლად გვაგებინებს, რომ მზე, მთვარე ან ვარსკვლავები - ღმერთები არ არიან. ისინი მხოლოდ მეოთხე დღეს ჩნდებიან და ემორჩილებიან შემოქმედის სიტყვას.

მოსეს მიერ მეხუთე და მეექვსე დღის აღწერა (იხ. დაბ. 1:20-31) აღსავსეა სიცოცხლითა და მშვენიერებით. ფრინველები, თევზები, მიწის ცხოველები - ისინი ყველანი აღავსებენ  ღმერთის მიერ მომზადებულ სივრცეს.

`როგორ აფასებს ღმერთი ყველაფერს, რასაც ქმნის? წაიკითხეთ დაბ. 1:1-31.`

ღმერთმა შექმნა არა უბრალოდ რაღაც სივრცე, არამედ იდეალური სამყოფელი. მიწას აღავსებს უამრავი არსება. ღმერთი დამახსოვრებული სიმღერის მისამღერივით იმეორებს ყოველი დღის დასრულების შემდეგ, რომ ეს „კარგია“.

`რით განსხვავდება ადამიანის შექმნა ყველა დანარჩენი არსების შექმნისაგან დედამიწაზე? წაიკითხეთ დაბ. 1:26-27 და დაბ. 2:7, 21-24.`

ღმერთი იხრება და იწყებს მტვრისგან ადამიანის გამოძერწვას. ადამიანის შექმნა ღმერთის ხატად და მსგავსად თვალსაჩინო გაკვეთილია ერთიანობისა და სიახლოვის. ღმერთი იხრება და ადამის ნესტოებს შთაბერავს სიცოცხლის, ადამი ხდება „ცოცხალი სული“. ევას შექმნა განსაკუთრებული გზით, ადამის ნეკნისგან, კიდევ ერთ მნიშვნელოვან ელემენტს უმატებს შექმნის კვირას. ქორწინება - ღმერთის ჩანაფიქრის ნაწილია კაცობრიობისთვის, წმინდა ნდობა და თანამშრომლობა მამაკაცსა (ებრ. იშ) და დედაკაცს (ებრ. იშშა) შორის.

და აი, ახლა, მეექვსე დღეს, როდესაც ღმერთი უყურებს ყველაფერს, რაც შექმნა, გაისმის სიტყვები: „და ძალზე კარგი იყო“ (დაბ. 1:31).

`მხოლოდ დაფიქრდით, რამდენად ძლიერ განსხვავდება სამყაროს შექმნის ბიბლიური ისტორია სიცოცხლის წარმოშობის პოპულარული თეორიებისაგან, რომლებიც უარყოფენ ღვთის სიტყვას. რის შესახებ მეტყველებს ეს? რამდენად უნდა დავეყრდნოთ ღვთის სიტყვას ჭეშმარიტების გასაგებად. `