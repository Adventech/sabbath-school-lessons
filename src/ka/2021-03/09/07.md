---
title: შემდგომი გამოკვლევისათვის
date: 27/08/2021
---
"ღმერთმა შაბათი ადამიანს თავისი აღმშენებლური ძალის მუდამ გასახსენებლად დაუწესა, რათა მის ხელთქმნილ საქმეებში თავად შემოქმედი ეხილა. შაბათი დადგენილია შემოქმედის დიდების ხილვისათვის, რაც მისი შემოქმედების ნაყოფში ვლინდება… სიმშვიდის ამ წმიდა დღეს სხვა დღეებზე მეტად უნდა შევისწავლოთ ის უწყება, რომელიც უფალმა ბუნების მეშვეობით გვამცნო… რაც უფრო ახლოს ვიქნებით ბუნებასთან, მით უფრო რეალურად ვიხილავთ ქრისტეს, რომელიც იმ დიდ სიყვარულსა და სიმშვიდეზე გვესაუბრება, თავად რომ გვიბოძა" (ე. უაითი. ქრისტეს იგავები, გვ. 9,10) 

"უფალმა ისრაელიანები ეგვიპტის მონობიდან იხსნა კიდევ იმისთვის, რომ მათ შეძლებოდათ მისი წმინდა შაბათის დაცვა... როგორც ჩანს, მოსემ და აარონმა განაახლეს სწავლება შაბათის სიწმინდის შესახებ, რადგან ფარაონმა დაადანაშაულა ისინი: „თქვენ აცდენთ მათ მათი სამუშაოებისაგან“ (გამ. 5:5). ეს მიუთითებს იმაზე, რომ მოსემ და აარონმა დაიწყეს შაბათის რეფორმა ეგვიპტეში... თუმცა შაბათი უნდა დაეცვათ არა მათი ეგვიპტეში მონობის გამო, არამედ აღენიშნათ შექმნის სამახსოვროდ და თან სიხარულით მოეგონებინათ, რომ გათავისუფლებული იყვნენ რელიგიური ჩაგვრისაგან ეგვიპტეში, როცა რთული იყო შაბათის დაცვა. მონობიდან გათავისუფლებას სამუდამოდ უნდა აენთო მათ გულებში მოსიყვარულე დამოკიდებულება ღარიბებისა და დაჩაგრულების, ობლებისა და ქვრივების მიმართ" (შენიშვნების დანართი წიგნისთვის Ellen White. From Eternity Past, p. 549).

**კითხვები მსჯელობისთვის:**

`1. ზოგიერთი ქრისტიანი, მათ შორის ზოგიერთი ადვენტისტიც, თეისტურ ევოლუციას თვლის შექმნის მისაღებ განმარტებად. როგორ აჩვენებს შაბათი, რომ თეისტური ევოლუცია ეწინააღმდეგება მეშვიდე დღის ადვენტისტთა სწავლებას? რა აზრი აქვს შაბათის „წმიდაყოფას“ მილიარდობით წლის საპატივცემლოდ, თუკი ღვთის სიტყვა გარკვევით ამბობს იმის შესახებ, რომ იგი წმიდა გახდა შექმნის პირველი ექვსი დღის შემდეგ?`

`2. რას უპასუხებთ ასეთ არგუმენტს: მნიშვნელობა არ აქვს, რომელი დღეა, მთავარია, რომ იყოს კვირაში ერთი დღე დასვენებისთვის?  რა პასუხი გავცეთ ასეთ განცხადებას: იესო - ჩვენი შაბათის სიმშვიდეა და ამიტომ აუცილებელი არ არის რომელიმე დღის დაცვა დასვენების დღედ?`

`3. შაბათის წმიდად დაცვა როგორ შეიძლება იყოს შეხსენება თავისუფლებისა და განთავისუფლების შესახებ? როგორ არ გავხადოთ ის დამთრგუნველი და მძიმედ დასაცველი?`

`4. ზოგიერთი აცხადებს, რომ მეშვიდე დღის - შაბათის დაცვა - ეს არის მცდელობა გზა გაიკაფო ზეცისკენ. მაგრამ კერძოდ როგორ ვიკაფავთ ამ გზას მეშვიდე დღეს დასვენებით?`