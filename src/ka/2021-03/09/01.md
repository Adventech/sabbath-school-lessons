---
title: სიმშვიდის რიტმი
date: 21/08/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 1; გამ. 20:8-11; გამ. 16:14-31; რჯლ. 5:12:15; ფსალმ. 91; ეს. 58:13.

> <p>სამახსოვრო მუხლი:</p>
> "და აკურთხა ღმერთმა მეშვიდე დღე და წმიდაჰყო იგი, რადგან ამ დღეს დაისვენა ყოველი თავისი საქმისაგან, რასაც ღმერთი აკეთებდა" (დაბ. 2:3). 

ვის შეუძლია წარმოიდგინოს, როგორ გამოიყურებოდა სინათლის შექმნის პროცესი  სიბნელეში, სიცოცხლით აღსავსე ოკეანეები და ცისფერ ცაში მოფარფატე ფრინველები? ადამისა და ევას შექმნა? ჩვენ ვერ ჩავწვდებით, როგორ გააკეთა ღმერთმა ეს.

შექმნის ამ სიცოცხლის მომცემი ქმედებების შემდეგ ღმერთმა თავისი ყურადღება სხვა რაღაცას მიაქცია. ერთი შეხედვით იგი არ იყო ისეთი სანახაობრივი, როგორც წყლიდან ამოყვინთული ვეშაპი ან ფერადბუმბულიანი ფრინველი. ღმერთმა უბრალოდ შექმნა დღე, მეშვიდე დღე, შემდეგ კი იგი განსაკუთრებული გახადა. ჯერ კიდევ მანამ, სანამ კაცობრიობა თავის თვითკმაყოფილ დაძაბულ ცხოვრებაში ჩაებმებოდა, ღმერთმა გაითვალისწინა გულმავიწყობის წამალი. უფალს სურდა, რომ ეს დღე ჩვენთვის გამხდარიყო დრო, როდესაც ვჩერდებით და გაცნობიერებულად გვიხარია სიცოცხლე, - "ყოფნის", და არა "კეთების" დღე, გვახარებდეს ბალახი, ჰაერი, ცხოველები, ადამიანები, მაგრამ პირველ რიგში პატივი მივაგოთ ყველა ამ საბოძვრის შემქმნელს.

მისი მოწვევა ძალაში დარჩა მას შემდეგაც, რაც პირველი წყვილი განიდევნა ედემიდან. ამ მოწვევას თავისი დანიშნულება რომ არ დაეკარგა მრავალი ათასწლეულის შემდეგ, ღმერთმა თავიდანვე ჩააქსოვა იგი, როგორც ძაფი, დროის ქსოვილში.

ამ კვირის განმავლობაში შევისწავლით ღმერთის საოცარ მოწვევას შევიდეთ მოქმედ სიმშვიდეში კვლავ და კვლავ - ყოველ მეშვიდე დღეს.