---
title: ეგოიზმი
date: 12/07/2021
---

ვერხვისა და მისი მიწაში არსებული ბევრად დიდი ფესვთა სისტემის მსგავსად, ეგოიზმი - ეს ნაწილია უზარმაზარი უხილავი სისტემისა სახელად "ცოდვა", რომელიც ხელს გვიშლის მოვიპოვოთ ჭეშმარიტი სიმშვიდე იესოში. ცოდვის ყველა გამოვლინებიდან ჩვენს ცხოვრებაში თითქოს ეგოიზმი ყველაზე მეტად ვლინდება, ხომ ასეა? ბევრი ჩვენგანისთვის ეგოიზმი ისეთივე ბუნებრივია, როგორც სუნთქვა.

`წაიკითხეთ ლუკ. 12:13-21. აღწერეთ იესოს იგავში მითითებული პრობლემა. არის თუ არა მომავლის დაგეგმვა ეგოისტური, აშკარად გამოხატული უგულებელყოფა ღვთის სასუფევლისა? თუ არა ან ეს ყოველთვის ასე არ არის, მაშინ რის შესახებ გვაფრთხილებს იესო?`

ეს იგავი მხოლოდ ლუკას სახარებაშია. ეს არის პასუხი ბრბოს შეკითხვაზე. მემკვიდრეობაზე საუბრისას იესო უარს ამბობს იყოს ამ ძმების მსაჯული. ამის ნაცვლად, იგი მიუთითებს უფრო ღრმა პრობლემაზე,  კერძოდ - ეგოიზმზე. იგი უფრო ღრმად ჩადის, რათა აჩვენოს პრობლემის ფესვი, რომელიც დაფარულია ჩვენი ზედაპირული ქმედებების ქვეშ.

`დაფიქრდით ეგოიზმის გამოვლინებაზე ჩვენს ცხოვრებაში. როგორ გავლენას ახდენს ეგოიზმი ჩვენს ურთიერთობაზე ღმერთთან, მეუღლესთან, ბავშვებთან, ეკლესიის წევრებთან, მეზობლებთან და კოლეგებთან? როგორ შეიძლება ამ პრობლემის მოგვარება  ფილიპ. 2:5-8-ის თანახმად?`

გაამახვილა რა ყურადღება უშუალოდ თავის საჭიროებებზე და ამბიციებზე, უსახელო მდიდარს იესოს იგავიდან დაავიწყდა მხედველობაში მიეღო უხილავი ზეციური რეალიები. "უფრო დიდი და უფრო უკეთესი" - ეს ღვთის სასუფევლის პრინციპი არ არის. პავლე გთავაზობს შევხედოთ, რით ხელმძღვანელობდა იესო, როდესაც  გადაწყვიტა ჩვენთვის გამხდარიყო შემნაცვლებელი მსხვერპლი.

ფილიპ. 2:5-8-ში მოცემულია უანგარობის, თავმდაბლობისა და სიყვარულის ნიმუში. თუკი ღმერთისადმი და მოყვასისადმი სიყვარული გავლენას არ ახდენს ჩვენს პრიორიტეტებზე და არჩევანზე, ჩვენ გავაგრძელებთ აქ უფრო დიდი ბეღლების აშენებას ჩვენთვის და ნაკლები განძის დაგროვებას ზეცაში (იხ. მათ. 6:20).

`რატომ არის ასე ადვილი ჩაგვითრიოს  სიმდიდრისადმი და მატერიალური სიკეთისადმი სწრაფვამ?  უდავოა, რომ ჩვენ ყველას გვჭირდება ფული არსებობისთვის. მაგრამ ხომ არ გეჩვენებათ, მიუხედავად იმისა, თუ რამდენი გვაქვს, ყოველთვის მეტი გვინდა? რატომ?`