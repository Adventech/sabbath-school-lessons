---
title: შფოთის ფესვები
date: 10/07/2021
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მათ. 10:34-39 ლუკ. 12:13-21; ფილიპ. 2:5-8; ლუკ. 22:14-30; მათ. 23:1-13.

> <p>სამახსოვრო მუხლი:</p>
> "რადგან, სადაც შური და შუღლია, იქ შფოთი და ყოველგვარი ბოროტმოქმედებაა" (იაკ. 3:16). 

ვერხვები ლამაზი ხეებია, რომლებიც 15-30 მეტრს აღწევს. მათ მშვენივრად უხდებათ ცივი კლიმატი გრილი ზაფხულით. მათი მერქანი ავეჯის, ასანთისა და ქაღალდის დასამზადებლად გამოიყენება.  ზამთრის პერიოდში ირემი და სხვა ცხოველები ხშირად იკვებებიან ვერხვის ახალგაზრდა ხეებით, რადგან მათი ქერქი უამრავ სასარგებლო ნივთიერებას შეიცავს. ამ ხეებს სჭირდებათ ბევრი მზის სინათლე და ისინი მუდმივად იზრდებიან, ზამთარშიც კი, რაც ხდის კიდეც მათ საკვების მნიშვნელოვან წყაროდ სხვადასხვა ცხოველისთვის.

ვერხვები ცნობილია აგრეთვე იმით, რომ მათ ერთი-ერთი ყველაზე ძლიერი ფესვთა სისტემა აქვთ მცენარეთა სამყაროში. მათი ფესვები მიწაში იკეთებს წანაზარდებს და მათგან ამოსული ხეები ვერხვების კოლონიას ქმნის, რომელსაც შეუძლია შედარებით სწრაფად გავრცელდეს და დიდი ფართობები მოიცვას. ვერხვების ცალკეულ ხეებს შეუძლია იცოცხლოს ასორმოცდაათ წლამდე, მაგრამ ფესვთა სისტემას მიწაში შეუძლია უფრო დიდხანს იცოცხლოს.

ამ კვირის გაკვეთილის შესწავლისას, გვსურს გამოვავლინოთ ჩვენი შფოთის ფესვები. მრავალ საგანს შეუძლია ხელი შეგვიშალოს, რომ ჭეშმარიტი სიმშვიდე მოვიპოვოთ იესო ქრისტეში. ერთნი აშკარაა და განსაკუთრებულ ყურადღებას არ მოითხოვს.

სხვები შეიძლება ნაკლებად აშკარა იყოს ჩვენთვის, და, როგორც ვერხვების უხილავი უზარმაზარი ფესვთა სისტემის შემთხვევაში, ყოველთვის როდი შეგვიძლია გავაცნობიეროთ ის ურთიერთობები და მოქმედებები, რომლებიც გვაშორებს ჩვენი მხსნელისგან.