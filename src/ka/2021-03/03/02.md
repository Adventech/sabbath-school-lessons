---
title: იესოს მოაქვს გაყოფა
date: 11/07/2021
---

ცოტა ვინმე თუ განიცდის სიხარულს კონფლიქტისგან. ჩვენ გვსურს ჰარმონია და მშვიდობა, სწორედ ამიტომ ვატარებთ სემინარებს კონფლიქტების მოგვარებასა და შერიგებასთან დაკავშირებით ჩვენს ეკლესიებში. 

`წაიკითხეთ მათ. 10:34-39.  რა აქვს იესოს მხედველობაში, როდესაც ამბობს, რომ  მშვიდობის კი არა, მახვილის მოსატანად მოვიდა? თუ გავითვალისწინებთ, რომ იესო არის "მშვიდობის მთავარი" (ეს. 9:6), რას ნიშნავს ეს სიტყვები?`

იესოს სიტყვები მათ. 10:34-39 ერთი შეხედვით საკმაოდ არალოგიკურია.   მაცხოვარი, რომელიც ამქვეყნად მოვიდა უმწეო ყრმის სახით, და არა როგორც უძლიერესი მეფე პროფესიონალი  მცველების გარემოცვაში და  ქადაგებდა სიყვარულის შესახებ მოყვასისა და მტრების მიმართ, ახლა თავი მიმდევრებს ეუბნება, რომ მან მოიტანა გაყოფა და მტრობა. მის მოწაფეებს და მსმენელებს, ალბათ, გაუჩნდათ კითხვა: ეს როგორ შეიძლება?

მათ. 10:35-39-ში სინამდვილეში საუბარი მიდის თავდადებასა და ერთგულებაზე. უფალი იესო ციტირებს მიქ. 7:6-სს და თავის მსმენელებს მოუწოდებს არჩევანი გააკეთონ მარადისობის სასარგებლოდ. დიახ, ძეს უნდა უყვარდეს თავის მშობლები და პატივს სცემდეს მათ, ასე მოითხოვდა რჯული, რომელიც მოსემ სინაიზე მიიღო. ეს იყო ურთიერთობების აგების ღვთიური მოდელის ნაწილი. მაგრამ, თუ ასეთი სიყვარული აღემატება იესოსადმი ერთგულებას, საჭიროა რთული გადაწყვეტილების მიღება. მამას და დედას უნდა უყვარდეთ თავისი შვილები და ზრუნავდნენ მათზე. მაგრამ თუ ასეთი სიყვარული აღემატება მშობლების ერთგულებას იესოსადმი, საჭიროა რთული გადაწყვეტილების მიღება. აქ იესო შეგვახსენებს პრიორიტეტების სწორად განლაგების შესახებ.

იესო ასეთი არჩევანის აუცილებლობას ასაბუთებს სამი წინადადების მეშვეობით, ყოველ მათგანში არის სიტყვა "ღირსი". ღირსება არ არის დაფუძნებული მაღალ მორალურ სტანდარტებსა და ცოდვაზე გამარჯვებაზე. ღირსება დაფუძნებულია იესოსთან ურთიერთობებზე. ჩვენ ღირსეული ვართ, როდესაც ვაფასებთ და გვიყვარს იგი ყველაფერზე მეტად - დედაზე, მამაზე თუ შვილებზე მეტადაც კი. ჩვენ ვირჩევთ ჯვრის ტანჯვებს და მივყვებით იესოს.

"არ გამაჩნია იმაზე უფრო დიდი სურვილი, ვიდრე ვიხილო ჩვენი ახალგაზრდა ადამიანები, აღსავსე ჭეშმარიტი ღვთისმოსაობის სულით, რომელიც უბიძგებს მათ ხელში აიღონ ჯვარი და გაჰყვნენ იესოს. იარეთ წინ, ქრისტეს ახალგაზრდა მოწაფეებო, იხელმძღვანელეთ პრინციპებით და შეიმოსეთ სიწმიდისა და სიმართლის სამოსლით. თქვენი მხსნელი მიგიყვანთ იმ ადგილას, რომელიც საუკეთესოდ შეესაბამება თქვენს ნიჭებს და სადაც თქვენ შეძლებთ უდიდესი სარგებლის მოტანას" (ე. უაითი. მოწმობანი ეკლესიისთვის, ტ. 5 გვ. 87).

`ზოგჯერ გვაიძულებენ ვატაროთ ჯვარი ჩვენი არჩევანის საწინააღმდეგოდ, ზოგჯერ კი ჯვარი ნებაყოფლობით მიგვაქვს. ნებისმიერ შემთხვევაში რა გვიბიძგებს ვატაროთ ეს ჯვარი ერთგულად?`