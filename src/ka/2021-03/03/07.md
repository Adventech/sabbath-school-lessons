---
title: შემდგომი გამოკვლევისათვის
date: 16/07/2021
---

"მაგრამ ადამიანს, რომელიც მხოლოდ საკუთარ თავზე ზრუნავს, არასოდეს ექნება სულიერი ზრდა და ვერც ჭეშმარიტ ნაყოფს გამოიღებს. თუკი ქრისტე ჩვენს პირად მხსნელად მივიღეთ, მაშინ საკუთარ თავზე ზრუნვა უნდა დავივიწყოთ და სხვებს უნდა დავეხმაროთ. ესაუბრეთ ადამიანებს ქრისტეს სიყვარულის, მოწყალებისა და თანაგრძნობის შესახებ. შეასრულეთ ყველა დავალება, რომელიც მოგეცათ. გაითავისეთ სხვისი ტვირთი და სიმძიმე და ყველა თქვენს ხელთ არსებული საშუალებებით ეცადეთ, გადაარჩინოთ დაკარგულნი. როდესაც თქვენში შემოდის ქრისტეს სული - სული უანგარო სიყვარულისა და სხვებისადმი მსახურებისა, თავადაც გაიზრდებით და ნაყოფსაც გამოიღებთ. თქვენს ხასიათში სულის მშვენიერი ნაყოფი იმწიფებს. სულ უფრო და უფრო დაემსგავსებით ქრისტეს ყოველივე იმაში, რაც წმიდა, კეთილშობილური და მშვენიერია" (ე. უაითი. ქრისტეს იგავები, გვ. 34).

"ეკლესიის წევრებს შორის საკითხების მოგვარებისას ასეთი რამეც ხდება: „საუბარი დაინტერესებულ მხარეებს შორის საათობით გრძელდება, ამასთანავე ფუჭად იხარჯება არა მარტო მათი პირადი დრო, არამედ ღვთის მსახურთა დროც, რომლებიც იძულებული არიან უსმინონ ადამიანებს, რომლებიც ჯერ ისევ არ ემორჩილებიან მადლს. თუ გვერდზე გადავდებთ სიამაყეს და ეგოიზმს, ბევრი პრობლემის მოგვარებას შევძლებდით ხუთ წუთში“ (ე. უაითი. ადრეული ნაწარმოებები, გვ. 119).

**კითხვები მსჯელობისათვის:**

`1. განიხილეთ ჯგუფში ეგოიზმის დაძლევის პრაქტიკული საშუალებები. როგორ განვახორციელოთ ეს იდეები ცხოვრებაში?`

`2. თავად ამბიციებში ცუდი არაფერია. მაგრამ როგორ შეგვიძლია ველოდოთ უდიდეს საქმეებს ღმერთისგან და ამავე დროს არ აღმოვჩნდეთ ამბიციების მახეში.`

`3. მრავალი ჩვენგანი არ გამოთქვამს საკუთარ ამბიციებს, თვალთმაქცობას, ეგოიზმსა და შურს. ჩვენ ლამაზი ფასადის შექმნის ოსტატები ვართ. ვერხვის უზარმაზარი ფესვთა სისტემის მსგავსად, ყველა ეს ნეგატიური თვისება სულის სიღრმეში იმალება. რას შეიძლება შევადაროთ ხასიათის გარდაქმნა სულიწმიდის ხელმძღვანელობის ქვეშ? როგორ შეგვიძლია მოვიშოროთ შფოთის ფესვი და მოვიპოვოთ ნამდვილი სიმშვიდე იესოში?`

`4. დაწვრილებით განიხილეთ ხუთშაბათის თემის ბოლო შეკითხვა მეორედ მოსვლის მნიშვნელობასთან დაკავშირებით. ამის გარეშე რისი იმედი შეიძლება გვქონოდა? ამის გარეშე რა სარგებელი ექნებოდა ჩვენთვის ქრისტეს პირველ მოსვლას, მითუმეტეს როდესაც ვიცით, რომ მკვდრებს სძინავთ აღდგომამდე, რომელიც მხოლოდ მეორედ მოსვლისას მოხდება?`