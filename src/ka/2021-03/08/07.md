---
title: შემდგომი გამოკვლევისთვის
date: 20/08/2021
---

"ჩვენი ცხოვრების გარემოებები მუდმივად იცვლება, მათთან ერთად კი იცვლება ჩვენი გამოცდილებაც. ეს ცვლილებები ჩვენში იწვევს ან სულიერ აღმავლობას, ან სასოწარკვეთილებას. გარემოებათა ცვლილებას არ ძალუძს შეცვალოს ღვთის დამოკიდებულება ჩვენ მიმართ. იგი გუშინ, დღეს და მარადიულად იგივეა; და იგი გვთხოვს ეჭვების გარეშე ვენდოთ მის სიყვარულს" (ე. უაითი. ზეციურ სავანეებში, გვ. 120); 

"მუდმივად უმზირეთ ქრისტეს, რწმენით აღავლინეთ მის მიმართ ჩუმი ლოცვები, ითხოვეთ მისი ძალა მიუხედავად იმისა, თუ რას გრძნობთ. წადით წინ და დარწმუნებული იყავით, რომ თქვენი ყოველი ლოცვა ამაღლდა ღვთის ტახტთან და შესმენილი იქნება მის მიერ, ვისი დაპირებებიც უცვლელია. წადით თქვენთვის განკუთვნილი გზით, უგალობეთ ღმერთს თქვენს გულებში, თუნდაც საზრუნავის ტვირთი და მწუხარება გთრგუნავდეთ. მე გეუბნებით ამას, რადგან ყველაფერი საკუთარ თავზე გამოვცადე: სინათლე მოვა, სიხარული გაჩნდება, ღრუბლები და ბურუსი გაიფანტება. და ჩვენ წუთისოფლის დამთრგუნველი ჩრდილისა და წყვდიადისგან გადავალთ მისი ღვთიური თანდასწრებით გაბრწყინებულ სამყაროში" (ე. უაითი. რჩეული უწყებანი, ტ. 2, გვ. 242).

**კითხვები მსჯელობისთვის:**

`1. ხშირად ძალიან რთულია დაეხმარო ადამიანს, რომელიც ფსიქიკური აშლილობითა და დეპრესიით იტანჯება. როგორ შეუძლია თქვენს ეკლესიას უფრო ქმედითად ემსახუროს იმ ადამიანებს, რომლებიც დეპრესიისგან იტანჯებიან.`

`2. ხშირად გვიჭირს გახსნილი და პატიოსანი ვიყოთ ღმერთის წინაშე. ყურადღებით წაიკითხეთ რამდენიმე ფსალმუნი და თქვენ დაინახავთ რამდენად გახსნილი და პატიოსანი იყვნენ ბიბლიური ავტორები ღმერთის წინაშე. როგორ შეგვიძლია ვიმოქმედოთ გახსნილობისა და პატიოსნების სულით ჩვენს ადგილობრივ ეკლესიაში?`

`3. ხშირად ძალიან გვიჭირს ლოცვა, როცა დეპრესიას ვეჯახებით. იმსჯელეთ შუამდგომლური ლოცვის ძალაზე იმ  ადამიანებისთვის, ვისაც არ შეუძლია საკუთარ თავზე ლოცვა.`

`4. რატომ არის მნიშვნელოვანი გვახსოვდეს, რომ რწმენა -  ეს არ არის გრძნობები? ის რომ ჩვენ დათრგუნული, იმედგაცრუებული, შეშინებული და შეშფოთებული ვართ, არ ნიშნავს, რომ ჩვენ არ გვყოფნის რწმენა ან ღმერთისადმი ნდობა. ეს მხოლოდ იმას ნიშნავს, რომ ჩვენ ამჟამად დათრგუნული, იმედგაცრუებული, შეშინებული და შეშფოთებული ვართ, როგორც ყველა ადამიანი ამა თუ იმ მდგომარეობაში. როგორ ვისწავლოთ ასეთ მომენტებში ვისწრაფოდეთ რწმენისკენ, როგორ რთულადაც არ უნდა გვეჩვენებოდეს ეს?`

`5. რა სახის დიდებული იმედი შეგვიძლია მოვიპოვოთ დავრდომილის შესახებ ისტორიის წყალობით, განსაკუთრებით თუ თქვენმა ცოდვილმა ცხოვრებამ დაავადებები და უძლურება მოგიტანათ?`