---
title: გათავისუფლებულნი სიმშვიდისთვის
date: 14/08/2021
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მარკ. 2:1-12; 3მეფ. 18; 19:1-8; მათ. 5:1-3; ეს. 53:4-6; 4მეფ. 2:11.

> <p>სამახსოვრო მუხლი:</p>
> "უფალი შუქი არის და ხსნაა ჩემი: ვის შევუშინდე? უფალი ბურჯია ჩემი სიცოცხლის: ვისგან შევძრწუნდე?" (ფსალმ. 26:1).

 მრავალი ადამიანი, რომლებსაც იესო თავისი მიწიერი მსახურების დროს ხვდებოდა, დაავადებული იყო, ზოგიერთი კი - სიკვდილის პირას. ისინი ილტვოდნენ იესოსკენ განკურნებისთვის და თავისი ტანჯვებისგან გასათავისუფლებლად და ყოველთვის ღებულობდნენ იმას, რასაც ითხოვდნენ.

ზოგჯერ იესო უბრალოდ სიტყვას წარმოთქვამდა და ისინი სრულიად ჯანსაღდებოდნენ. ზოგჯერ იგი ეხებოდა დასნეულებულებს და ისინი საოცარი გზით იკურნებოდნენ. ხანდახან იესო აგზავნიდა მათ და განკურნება ხდებოდა, როცა ისინი გზაში იყვნენ. იესო კურნავდა კაცებს, ქალებს, ბავშვებს, ებრაელებს, არაებრაელებს, მდიდრებს და ღარიბებს. კეთრის ყველაზე საშინელი შემთხვევები და სიბრმავე მისთვის პრობლემას არ წარმოადგენდა. უფრო მეტიც, იგი კურნავდა იმ ადამიანებსაც, რომლებსაც სჭირდა ყველაზე საშინელი „სენი“ - სიკვდილი.

ამ კვირაში განვიხილავთ განკურნების ორ ძალიან განსხვავებულ მაგალითს. ერთ შემთხვევაში ადამიანი იმდენად იყო ავად, რომ დამოუკიდებლად მოსვლაც კი ვერ შეძლო იესოსთან. მისი დაავადების სიმპტომები ყველასთვის აშკარა იყო. მეორე შემთხვევაში აშკარა და ხილული სიმპტომები არ არსებობდა. ორივე შემთხვევაში განკურნება მოვიდა დანიშნულ დროსა და ღვთიური გზით.

იმისდა მიხედვით, როგორც შევისწავლით თემას ტკივილისგან და ტანჯვებისგან მოსვენების შესახებ, ჩვენ აგრეთვე ვიმსჯელებთ შეკითხვაზე, რომელიც ყველა ჩვენგანს დაუსვამს ჩვენი ქრისტიანული ცხოვრების რომელიღაც მომენტში. ხდება ხოლმე, რომ ჩვენი ლოცვები განკურნების შესახებ უპასუხოდ რჩება. მაშინ რა ვქნათ? როგორ მოვიპოვოთ სიმშვიდე ამ შემთხვევაში?