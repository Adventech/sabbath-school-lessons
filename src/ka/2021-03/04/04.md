---
title: მიტევებული და დავიწყებული?
date: 20/07/2021
---

მას შემდეგ, რაც დავითმა, თავისდა უნებურად,  განაჩენი გამოუტანა საკუთარ თავს (იხ. 2მეფ. 12:5-6), ნათანი მიუთითებს მისი ცოდვის საშინელებაზე. დავითი გულგატეხილია  და იგი აღიარებს თავის ცოდვას. ნათანი მაშინვე არწმუნებს მას იმაში,  რომ უფალმა მიუტევე მას ცოდვა (იხ. 2მეფ. 12:13).  ღვთის მიტევებას მოცდის პერიოდი არ აქვს. დავითს არ სჭირდება მტკიცება, რომ ის ნამდვილად გულწრფელია, რათა მიიღოს მიტევება.

თუმცაღა ნათანი, რომელმაც იწინასწარმეტყველა დავითის ცოდვის შედეგები 2მეფ. 12:10-12-ში,  აგრძელებს და აცხადებს, რომ დაბადებული ბავშვი მოკვდება (მუხლი 14).

`როგორ გავიგოთ, რომ ღმერთმა მიუტევა დავითს მისი ცოდვა? მან უბრალოდ წარხოცა იგი? მორჩა, უბრალოდ დაივიწყეს ამის შესახებ? წაიკითხეთ 2მეფ. 12:10-23 და იფიქრეთ ამ შეკითხვებზე.`

დავითი, ალბათ, ასევე სვამდა ამ შეკითხვებს, როდესაც ხედავდა, თუ როგორ ინგრეოდა მისი სამყარო: ყმაწვილი მკვდარია,  მისი ოჯახი საგონებელშია (ყამნონის და აბესალომის ისტორიები - ორი თვალსაჩინო ილუსტრაცია რეალური ოჯახური პრობლემებისა), მისი მომავალი გაურკვეველია. და მაინც, მიუხედავად მისი ცოდვის შედეგებისა, რომელიც ისეთ უდანაშაულო ადამიანებს შეეხო, როგორიცაა ურია და ახალშობილი ბავშვი, დავითი იწყებს მიხვედრას, ღვთის მადლი საკმარისია იმისთვის, რომ მან დაიმშვიდოს თავისი სინდისი და რომ ყველა შედეგი ცოდვისა ადრე თუ გვიან დასრულდეს.

`რაში გრძნობს დავითი თავის რეალურ საჭიროებას? რა სურს მას? წაიკითხეთ ფსალმ. 50:1-8.`

ფსალმ. 50-ში დავითი გულს ხსნის და სახალხოდ აღიარებს თავის ცოდვებს. მეფე მოწყალებას სთხოვს ღმერთის უცვლელ სიყვარულს და მის უდიდეს თანაგრძნობას. მას სწყურია განახლება.

როდესაც იესოში სიმშვიდის ფასს განვიხილავთ, თავდაპირველად უნდა ვაღიაროთ, რომ გვჭირდება დახმარება ზევიდან. ცოდვილები ვართ და გვჭირდება მხსნელი; ვაღიარებთ ჩვენს ცოდვებს და მივმართავთ ერთადერთს, რომელსაც შეუძლია ჩვენი განბანვა, განწმედა და განახლება. თუ ჩავიდინეთ ცოდვა: მრუშობა, ტყუილი, მკვლელობა ან ათივე მცნება ერთდროულად დავარღვიეთ, შეგვიძლია მოვიკრიბოთ გამბედაობა, ვითხოვოთ დახმარება და იმედი გვქონდეს მიტევების, რომლის მოცემასაც ღმერთი შეგვპირდა.

`თუკი ღმერთმა მიუტევა დავითს ის, რაც მან ჩაიდინა, რა სახის იმედი არსებობს ჩვენთვისაც?`