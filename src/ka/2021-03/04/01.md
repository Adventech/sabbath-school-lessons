---
title: მარადიული აღთქმა
date: 17/07/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
2მეფ. 11:1-27; 12:1-23; დაბ.3:1-8; 1იოან. 1:9.

> <p>სამახსოვრო მუხლი:</p>
> "სუფთა გული შეჰქმენი ჩემში, ღმერთო, და წრფელი სული განაახლე ჩემს სხეულში" (ფსალმ. 50:12).

მრავალი ადამიანი სასოწარკვეთილი ცდილობს მოძებნოს სულ ცოტა სიწყნარე და სიმშვიდე. ისინი მზად არიან ფულიც კი გადაიხადონ ამაში. მრავალ დიდ ქალაქში შესაძლებელია დაქირავება ოთახებისა ინტერნეტის გარეშე საათობრივი ანაზღაურებით, რომლებშიც აუცილებელია მკაცრი წესების დაცვა: არავითარი ხმაური და არავითარი მნახველი. ადამიანები იხდიან იმაში, რომ დასხდნენ სიწყნარეში და უბრალოდ იფიქრონ ან წათვლიმონ. ამჟამად პოპულარულია საძინებელი კაფსულები აეროპორტში დასვენებისთვის, ხმაურის მშთანთქმელი ყურსასმენები ძილისთვის. სპეციალური გასაშლელი ზღუდეების ყიდვაც კი შეიძლება განმარტოებისთვის, რათა საკუთარი თავი დავიცვათ  სხვებისგან  და მცირეოდენ შევისვენოთ სამუშაო ადგილზე.

ჭეშმარიტ სიმშვიდესაც გააჩნია ფასი. მასმედია გვარწმუნებს დავიჯეროთ ის, რომ ჩვენ თავად შეგვიძლია ვმართოთ საკუთარი ცხოვრება, განსაზღვროთ ბედ-იღბალი და მივაღწიოთ ჰარმონიას და სიმშვიდეს - ეს მხოლოდ არჩევანისა და დაგეგმვის საკითხია. მაგრამ თუ სამართლიანად მიუდგებით ამ საკითხს,  ვაცნობიერებთ ჩვენს უუნარობას მოვიპოვოთ ჭეშმარიტი სიმშვიდე. IV საუკუნეში ავგუსტინემ თავის ცნობილ „აღსარებაში“ ლაკონურად დაწერა სიმშვიდის, როგორც ღვთის მადლის შესახებ: „შენ შეგვქმენი შენთვის, და ჩვენი გული ვერ მშვიდდება, სანამ არ დამშვიდდება შენში“ (ნეტარი ავგუსტინე ავრელიუსი. აღსარება).

ამ კვირაში განიხილავთ ღვთის გულის სანდომი ადამიანის ცხოვრებას, რათა გავარკვიოთ, როგორ შეიცნო მან ღვთის სიმშვიდის ნამდვილი ფასი.