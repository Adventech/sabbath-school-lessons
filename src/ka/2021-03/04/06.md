---
title: ღვთის სინათლის ამრეკლები
date: 22/07/2021
---

ყველაზე ბუნებრივი, რისი გაკეთებაც გვსურს მას შემდეგ, რაც სამწუხარო შეცდომა დავუშვით და მიტევება მივიღეთ, - ეს არის ვეცადოთ დავივიწყოთ ამ მოვლენის შესახებ ისე, თითქოს იგი არც არასოდეს მომხდარა. მოგონებები წარუმატებლობების შესახებ შეიძლება მტკივნეული იყოს. 

`რისი გაკეთება სურს დავითს თავისი მტკივნეული გამოცდილებით?`

წაიკითხეთ ფსალმ. 50:15-21.

როდესაც ფიალა ან ძვირფასი ვაზა ვარდება და იმსხვრევა, ჩვენ ჩვეულებრივ ამოვიოხრებთ ხოლმე და უსარგებლო დამსხვრეულ ნატეხებს ვყრით. იაპონიაში არსებობს კინცუგი - კერამიკული ნაწარმის რესტავრაციის ტრადიციული ხელოვნება. ძვირფას ლითონს, მაგალითად თხევად ოქროს ან ვერცხლს, იყენებდნენ შეწებებული ნატეხების გასაფორმებლად, რათა გატეხილი საგანი ლამაზი და ღირებული გამოსულიყო.

ყოველ ჯერზე, როდესაც ღმერთი გვპატიობს ჩვენს დანაშაულებს და ჩვენში ხელახლა ქმნის თავის ხატებას, რაღაც იცვლება.

ღვთის ძვირფასი მიტევება შეაწებებს ჩვენს მოდრეკილ სულს, ხოლო ხილული რღვევები ჩვენს ყურადღებას ღმერთის მადლისკენ მიაპყრობს. ჩვენ შეგვიძლია გავხდეთ ღმერთის „ხმის გამაძლიერებლები“. „უფალო, ჩემი ენა ხმამაღლა უგალობებს შენს სიმართლეს“ (ფსალმ. 50:17; ინგლის. თარგმ.). ჩვენ არ ვცდილობთ საკუთარი თავის „რესტავრირებას“ ან გაუმჯობესებას დამოუკიდებლად. ჩვენი მოდრეკილი სული, ჩვენი მონანიე გულები - ეს საკმარისია ღმერთის განდიდებისთვის, ეს ხომ სინათლის ის სხივებია, რომელთა დანახვაც ქვეყნიერებას შეუძლია ჩვენ ირგვლივ. ჩვენი მიტევების გამოცდილება იზიდავს ყველა იმ ადამიანს, ვინც ეძებს მას.

`რა კავშირია ფსალმ. 50-სა და 1იოან. 1:9-ს შორის?`

1იოან. 1:9 - ეს ფსალმ. 50-ის მოკლე შინაარსია. დავითმა იცის, რომ ღმერთი არ უგულებელყოფს „მოდრეკილისა და მორჩილის გულს“ (ფსალმ. 50:19), იოანე კი გვარწმუნებს: „თუ ვაღიარებთ ჩვენს ცოდვებს, მაშინ ის, სარწმუნო და მართალი, მოგვიტევებს ცოდვებს და განგვწმედს ყოველგვარი უკეთურებისაგან“ (1იოან. 1:9).  ჩვენ შეგვიძლია სიტყვაზე ვენდოთ ღმერთს.

დავითმა ვერ შეძლო იმ უზარმაზარი ზიანის ანაზღაურება, რომელიც საკუთარ ოჯახს მიაყენა თავისი ქმედებებით და მაგალითით. იგი დაზარალდა თავისი გადაწყვეტილებებისა და მოქმედებების შედეგად. და მაინც დავითმა იცოდა, რომ მას მიეტევა. მეფემ იცოდა, მას უნდა ერწმუნა, რომ  ერთხელაც იქნება მოვა ჭეშმარიტი კრავი ღვთისა და დაიტანჯება მისი ცოდვების გამო. 

`როგორ შეგიძლიათ გამოიყენოთ 1იოან. 1:9-ში  მოცემული დაპირება საკუთარ პირად ცხოვრებაში? რა უნდა იგრძნოთ მას შემდეგ, რაც ამას გააკეთებთ და გაიგებთ, რომ ეს დაპირება განკუთვნილია თქვენთვისაც?`