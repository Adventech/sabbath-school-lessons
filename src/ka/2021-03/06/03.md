---
title: ახალი მიმართულების არჩევა
date: 02/08/2021
---

იოსები თან ატარებს ტკივილს, რთულ ურთიერთობებს და შფოთს თავისი მოგზაურობის დროს ეგვიპტისკენ, სადაც იგი უნდა გაეყიდათ მონობაში. ეს არ იყო მშვიდი მოგზაურობა. იგი ძლივს იკავებდა ცრემლებს.

"ამასობაში იოსები თავის ახალ პატრონებთან ერთად ეგვიპტეში მიემგზავრებოდა. როცა ქარავანი სამხრეთით, ქანაანის საზღვრებისაკენ მიიწევდა, ყმაწვილი შორიდან ხედავდა ბორცვებს, სადაც მისი მამის კარვები იყო გაშლილი. და მწარედ ატირდა იგი, მიტოვებული, დამწუხრებული, საყვარელი მამის გახსენებაზე. დოთაინში მომხდარმა ამბავმა კვლავ გაუელვა და გაახსენდა ძმების განრისხებული სახეები და ბოროტი თვალები. კვლავ ჩაესმოდა თავის მხურვალე თხოვნაზე დამამცირებელი, შეურაცხმყოფელი პასუხები. შიშით ფიქრობდა თავის მომავალზე. ბედის რა ცვალებადობაა - მამის საყვარელი შვილი საძულველ, უძლურ მონად იქცა! რამდენიმე ხანს იგი საშინელ დარდსა და მწუხარებაში ჩაიძირა…

შემდეგ, თანდათანობით, მისი გონება მისი მამების ღმერთზე ფიქრმა გაანათა. ტიყმაწვილიდანვე ასწავლიდნენ მას ღვთის შიშსა და სიყვარულს. მრავალჯერ სმენია მამამისის კარავში იაკობის სახლიდან გაქცევისა და მისი სიზმრის შესახებ, იმაზე, თუ რა აღთქმა დაუდო უფალმა იაკობს და როგორ აღსრულდა იგი მის ცხოვრებაში... ყველა ეს ძვირფასი გაკვეთილი გაცოცხლდა ახლა მის მეხსიერებაში. იოსებს სჯეროდა, რომ მისი მამების ღმერთი მისი ღმერთიც იქნებოდა. იგი სრულად მიენდო უფალს და ლოცვით შესთხოვა, რომ ისრაელის მფარველს არ მიეტოვებინა იგი უცხო მიწაზე (ე. უაითი. პატრიარქები და წინასწარმეტყველები, გვ. 128). ზოგიერთ კულტურაში საზოგადოების ინტერესები აღემატება ცალკეული პიროვნებების ინტერესებს, მაშინ როდესაც სხვა კულტურებში, პირიქით, ინდივიდუალური ინტერესები აღემატება კოლექტიურ ინტერესებს. ჩვენ  ვპოულობთ წონასწორობას ამ ორ პრინციპს შორის ბიბლიაში, სადაც ნათლად გაისმის მოწოდება ღმერთისადმი როგორც პიროვნულ, ისე კოლექტიურ მიძღვნასთან დაკავშირებით. იოსები გადაწყვეტილებას იღებს, გაჰყვეს ღმერთს და იძენს სიმშვიდეს თავის ურთიერთობებში მასთან.

`რას გვეუბნება მოყვანილი მუხლები პირადი მიძღვნის შესახებ? რჯლ. 4:29; იესო. 24:15; 1პეტრ. 16:11; ფსალმ. 13:2; იგავ. 8:10; ეს. 55:6.`

სიმშვიდე რომ მოვიპოვოთ, ყოველმა ჩვენგანმა უნდა მიიღოს პირადი გადაწყვეტილება გაჰყვეს ღმერთს. თუნდაც ჩვენი წინაპრები სულიერი გმირები ყოფილიყვნენ, ეს რწმენა და სულიერება მემკვიდრეობით არ გადადის. ღმერთს ჰყავს მხოლოდ შვილები, მაგრამ არა შვილიშვილები.

`რატომ არის ასე მნიშვნელოვანი ყოველ დღე, ყოველი დღის ყოველ წამსაც კი, გავაკეთოთ არჩევანი საკუთარი თავის ღმერთისადმი მიძღვნის სასარგებლოდ? რა ხდება, როდესაც ამას არ აკეთებთ?`