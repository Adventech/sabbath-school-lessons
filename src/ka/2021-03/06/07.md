---
title: შემდგომი გამოკვლევისთვის
date: 06/08/2021
---
იმის კონტექსტში, რაც იოსებს პოტიფარის ცოლთან დაემართა, ელენ უაითმა დაწერა: "აი, მაგალითი დედამიწაზე მცხოვრებ ყველა თაობას… ღმერთი ნამდვილი დამხმარე იქნება, მისი სული კი - ფარი. ყველაზე მკაცრი ცდუნებებით გარემოცულებსაც კი შეუძლიათ მიმართონ ძალთა წყაროს - ღმერთს, რათა წინააღმდეგობა გაუწიონ მათ. თავდასხმა იოსების ზნეობრიობაზე იმდენად სასტიკი და ისეთი ძლიერი იყო, რომ კიდევ ცოტაც და იგი გატყდებოდა. მაგრამ რაოდენ დროული და მტკიცე წინააღმდეგობა გაუწია მან…  მან თავისი რეპუტაცია და ინტერესები ღმერთს მიანდო. მართალია იოსებს დროებით ტანჯვა მოუწია, რათა მომზადებულიყო მნიშვნელოვანი თანამდებობის დასაკავებლად, ღმერთი საიმედოდ იცავდა რეპუტაციას, შებღალულს უზნეო ბრალმდებელი ქალის მიერ, შემდეგ კი, თავის დროზე, გააბრწყინა ის. ღმერთმა საპყრობილეც კი გადააქცია მისი აღზევების საშულებად. სიკეთე დროთა განმავლობაში ჯილდოვდება. ღვთის შიში, რომელიც იოსების გულს იფარავდა, როგორც ფარი, აიძულებდა მას ყოფილიყო ერთგული და პატიოსანი თავისი ბატონის მიმართ და მიძღვნილი ღმერთისადმი.

იგი ვერ იტანდა უმდურობას, რასაც შეეძლო გამოეწვია თავისი ბატონის ნდობის ბოროტად გამოყენება, თუმცა კი ამ უკანასკნელს ეს შეიძლება ვერც ვერასოდეს გაეგო" (ე. უაითი. წინასწარმეტყველების სული, ტ. 1, გვ. 132).

**კითხვები მსჯელობისათვის:**

`1. ნომინალური ქრისტიანობა ან ტრადიციული ადვენტიზმი ვერ დაგვეხმარება მოვიპოვოთ სიმშვიდე ჩვენს ურთიერთობებში. რა განსხვავებაა სახელით ადვენტისტსა და ჭეშმარიტ მორწმუნეს შორის?`

`2. და ხ. სულ ახლახანს შეუერთდა ეკლესიას. მას ურწმუნო ქმარი ჰყავს. მას უყვარს თავის ქმარი, მაგრამ ქმარს არ მოსწონს ის ცვლილებები, რომლებსაც ცოლში ხედავს. ბიბლიური პრინციპების საფუძველზე, რას ურჩევდით თქვენი ეკლესიის ახალ წევრს?`

`3. რუსმა მწერალმა ლევ ტოლსტოიმ დაწერა: "ყველა ბედნიერი ოჯახი ერთმანეთს ჰგავს, ყოველი უბედური ოჯახი უბედურია თავისებურად". ყველა ოჯახი ამა თუ იმ დონით განიცდის დისფუნქციას, რადგან ჩვენ ყველანი დავიბადეთ ცოდვილ ადამიანებად, ყოველ ჩვენგანს მოაქვს თავისი საკუთარი დისფუნქცია ოჯახურ ურთიერთობებში. როგორ შეუძლია თითოეულ ჩვენგანს ღვთის წყალობით ეცადოს გაჰყვეს ბიბლიურ პრინციპებს სიყვარულისა, მიტევებისა, ტვირთის ტარებისა და ა.შ., რათა განკურნოს ჩვენი ოჯახური ურთიერთობები?`

`4. ხდება ხოლმე, რომ ადამიანებს და მათ ოჯახებს საქმეები კარგად მისდით და უცებ ხდება ტრაგედია. რატომ არის მნიშვნელოვანი ასეთ მომენტებში შევინარჩუნოთ რწმენა, ჩავეჭიდოთ ღვთის სიტყვის დაპირებებს? რატომ არის ჩვენთვის მნიშვნელოვანი ვიყოთ სულიერად მზად რთული პერიოდებისთვის მაშინაც კი, როცა ყველაფერი კარგად გვაქვს?`