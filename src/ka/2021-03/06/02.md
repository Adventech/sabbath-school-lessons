---
title: დისფუნქცია ოჯახში
date: 01/08/2021
---

იოსებმა იცოდა რა არის დისფუნქციური ოჯახი. ყველაფერი მისი დიდი ბაბუისგან და ბებიისგან აბრაამისგან და სარაგან დაიწყო. როდესაც სარა მიხვდა, რომ უნაყოფოა, დაარწმუნა აბრაამი თავის მხევალთან ჰაგართან დამეყარებინა ურთიერთობა. როგორც კი ჰაგარი დაორსულდა, დაიწყო მეტოქეობა. ასეთ ურთიერთობებში გაზრდილმა ისმაელმა და ისააკმა ეს დაძაბულობა თავიანთ ოჯახებშიც გადაიტანეს. ისააკი უპირატესობას ყოველთვის ესავს ანიჭებდა, იაკობი კი მთელი ცხოვრება ცდილობდა დაემსახურებინა თავისი მამის სიყვარული და პატივისცემა. მოგვიანებით იაკობი მოტყუებით აიძულეს დაქორწინებულიყო ორ დაზე, რომლებიც ერთმანეთში ვერ რიგდებოდნენ და იმდენად ეჯიბრებოდნენ ერთმანეთს ბავშვების გაჩენაში, რომ მათი მხევლებიც კი აჩენდნენ ბავშვებს მათი ქმრისგან იაკობისგან.

`განიხილეთ ერთი უსიამოვნო შემთხვევა, რომელიც დაწვრილები არის აღწერილი დაბ. 34-ში. როგორი დარტყმა მიაყენა ამ ინციდენტმა მთელ ოჯახს, რაც მათ შორის შეეხო ახალგაზრდა იოსებსაც და მათ ურთიერდამოკიდებულებას გარშემო მყოფ ხალხებთან?`

დედებს შორის არსებული მეტოქეობა გავრცელდა ბავშვებზეც, რომლებიც ისეთები გაიზარდნენ, რომ მზად იყვნენ ეკამათათ და ეჩხუბათ. როგორც კი იოსების უფროსი ძმები წამოიზარდნენ, ქალაქ შექემში ყველა მამაკაცი გალახეს. უფროსმა ძმამ რეუბენმა გამოავლინა უპირატესობა და დაუმორჩილებლობა თავისი მოხუცი მამის მიმართ, როდესაც იმრუშა ბილჰასთან - რახელის მხევალთან და იაკობის რამდენიმე შვილის დედასთან (იხ. დაბ. 35:22). ერთხელ იოსების ძმას იუდას თავისი დაქვრივებული რძალი მეძავი ეგონა და საბოლოო ჯამში მან იოსებისგან ტყუპები გააჩინა (იხ. დაბ. 38).

იაკობმა ცეცხლს ნავთი დაუმატა ამ ოჯახურ შეხლაშემოხლაში იმით, რომ თავის ყველა ძეზე მეტად უყვარდა იოსები და აშკარად გამოხატა ეს, როდესაც მას ძვირფასი ჭრელი კვართი აჩუქა (იხ. დაბ. 37:3). პატრიარქის ოჯახს შეეძლო კონკურენციის გაწევა ნებისმიერი დისფუნქციური ოჯახისთვის. 

`როგორ ფიქრობთ, რატომ არის აბრაამი, ისააკი და იაკობი წოდებული რწმენის გმირებად ებრ. 11:17-22-ში, თუ გავითვალისწინებთ მათ რთულ ოჯახურ ურთიერთობებს?`

ღვთის რწმენის დამცველები ხშირად ვერ ამართლებენ თავის საკუთარ მოლოდინებს და ღვთის მოლოდინებს. ეს კაცები ებრ.11-ში ჩამოთვლილია არა მათი პრობლემური ოჯახური ურთიერთობების გამო, არამედ მათ მიუხედავად. ისინი აცნობიერებდნენ, ხშირად საკუთარი მწარე გამოცდილების საფუძველზე, რა არის რწმენა, სიყვარული და ღმერთისადმი ნდობა, როდესაც ებრძოდნენ ამ ოჯახურ პრობლემებს. 

რომელი ოჯახური ნაკლოვანებები გადმოგეცათ მემკვიდრეობით? როგორ დაგეხმარებათ ამ ნაკლოვანებების გამოსწორებაში საკუთარი თავის დამორჩილება უფლისადმი და მისი გზებისადმი?