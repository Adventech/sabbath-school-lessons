---
title: შემდგომი გამოკვლევისათვის
date: 09/07/2021
---

"თითქოსდა გულწრფელად ინანიებდნენ თავის ცოდვას ისრაელიანნი, მაგრამ სინამდვილეში თავისი დანაშაულის შედეგზე უფრო წუხდნენ, ვიდრე საკუთარ უმადურობასა და დაუმორჩილებლობაზე. როცა დაინახეს, რომ უფალი თავის განაჩენს არ შეცვლის, კვლავ ჯიუტად განაცხადეს, რომ უდაბნოში არ დაბრუნდებიან. უფალმა გამოსცადა მათი მოჩვენებითი მორჩილება იმით, რომ მტრის მიწიდან შორს წასვლა უბრძანა და დაუმტკიცა, რომ მათი მორჩილება წრფელი არ იყო. ისრაელიანებმა იცოდნენ, რომ ძალიან ცუდად მოიქცნენ და მძიმე დანაშაული ჩაიდინეს, როცა ქვებით ჩაქოლვა დაუპირეს მზვერავებს, რომლებიც დაჟინებით სთხოვდნენ, დამორჩილებოდნენ უფალს, მაგრამ სინამდვილეში მათ ძლიერ ეშინოდათ შედეგისა, რომელიც მათთვის საბედისწერო აღმოჩნდა. მათ გულში ცვლილება არ მომხდარა. და ეს დადასტურდა კიდეც, როცა მოსემ უფლის სახელით უდაბნოში დაბრუნება უბრძანა მათ" (ე. უაითი, "პატრიარქები და წინასწარმეტყველები", გვ. 241).

"რწმენასა და თვითდაჯერებულობას შორის არაფერია საერთო. მხოლოდ ჭეშმარიტი მორწმუნე არის თვითდაჯერებულობისგან თავისუფალი. რადგან თვითდაჯერებულობა - ეს სატანისეული ყალბი რწმენაა. რწმენა დამყარებულია ღვთის აღთქმებზე და იღებს მორჩილების ნაყოფს. თვითდაჯერებულობასაც აქვს პრეტენზია უფლის აღთქმებზე, მარამ სატანის მსგავსად იყენებს მათ ურჯულოების გასამართლებლად. რწმენა ჩვენს წინაპართ დაეხმარებოდა უფლის სიყვარულის შემეცნებაში და მის მცნებათა დაცვაში. თვითდაჯერებულობამ კი მათ უფლის კანონის დარღვევისაკენ უბიძგა, რადგან ისინი დარწმუნებული იყვნენ, რომ უზენაესის უსაზღვრო სიყვარული იხსნის მათ ცოდვის შედეგებისგან. რწმენა, რომელიც ზეცისგან ითხოვს წყალობას, მაგრამ არ ასრულებს პირობებს, რომლითაც ეს წყალობა გაიცემა, რწმენა არ არის. ჭეშმარიტი რწმენა დაფუძნებული უფლის აღთქმებზე და დადგენილებებზე, რომლებიც წმიდა წერილის მეშვეობით გადმოგვეცა" (ე. უაითი, ქრისტე - წუთისოფლის იმედი, გვ. 84).

**კითხვები მსჯელობისათვის:**

`1. იმსჯელეთ განსხვავებაზე რწმენასა და თვითდაჯერებულობას შორის. ქანაანის დაპყრობა თავიდან რატომ განიხილებოდა, როგორც რწმენის აქტი, შემდეგ კი, როდესაც ისრაელიანებმა თავდასხმა განახორციელეს, ეს ითვლებოდა თვითდაჯერებულობად? მოტივაცია და გარემოებები როგორ გვეხმარება განვასხვაოთ რწმენა თვითდაჯერებულობისგან?`

`2. უფრო დაწვრილებით განიხილეთ ასეთი ფაქტი: თუმცა ცოდვები შეიძლება მოგვეტევოს, ჩვენ ხშირად იძულებული ვართ მოვიმკათ ამ ცოდვების შედეგები. როგორ შეგიძლიათ დაეხმაროთ იმ ადამიანებს, რომლებიც განიცდიან, რადგან იციან, რომ მათ მიეტევა ცოდვა, რომელიც ნეგატიურ გავლენას ახდენს მათზე და, შესაძლოა, მათ ახლობლებზეც?`