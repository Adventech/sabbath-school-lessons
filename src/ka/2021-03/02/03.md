პროგრამირების შესავალი---
title: შფოთვა გადამდებია
date: 05/07/2021
---
წაიკითხეთ რიცხ. 12:1-3. რის გამო განაწყენდნენ მირიამი და აარონი?

როგორც ჩანს, მირიამი და აარონი უკმაყოფილო იყვნენ იმით, რომ მოსეს ცოლი ქუშელი იყო. ციფორა იყო "უცხო", წარმოშობით მიდიანელთა ქვეყნიდან (იხ. გამ. 3:1). განსაკუთრებულ მსახურებაზე არჩეულ ადამიანებს შორისაც კი გამოავლინა საკუთარი თავი დაცემულმა ადამიანის ბუნებამ ესოდენ ამაზრზენი სახით.

თუმცა ბიბლიური მუხლი აჩვენებს, რომ ეს მხოლოდ საბაბი იყო. მათი საჩივარი ძირითადად წინასწარმეტყველურ ნიჭს ეხებოდა. წინა თავში ღმერთმა მოსეს უთხრა დაენიშნა სამოცდაათი ისრაელიანელი უხუცესი, რომლებიც დაეხმარებოდნენ მას ხელმძღვანელობის ადმინისტრაციული საკითხების მოგვარებაში (იხ. რიცხ. 11:16-17, 24-25).

აარონს და მირიამსაც ძირითადი ხელმძღვანელი როლი ჰქონდათ (იხ. გამ. 4:13-155; მიქ. 6:4), მაგრამ ახლა მათ საფრთხე იგრძნეს სახელმძღვანელო წრის გაფართოების მხრიდან და თქვეს: "ნუთუ მხოლოდ მოსეს ელაპარაკებოდა უფალი? განა ჩვენ არ გველაპარაკა?"(რიცხ. 12:2).

როგორ პასუხობს ღმერთი ამ საჩივარს? წაიკითხეთ რიცხ. 12:4-13. როგორ ფიქრობთ, რატომ პასუხობს ღმერთი ასე გადაჭრით?

უფალი პასუხობს "უცბად" (მუხლი 4) და ადგილს არ ტოვებს ყველა შესაძლო ახსნა-განმარტებისთვის. წინასწარმეტყველური ნიჭი - ეს არ არის მეტი ძალაუფლების მოპოვების საშუალება. მოსე საუკეთესოდ ესადაგებოდა ხელმძღვანელის როლს, რადგან კარგად შეითვისა, თუ რამდენად იყო დამოკიდებული ღმერთზე.

ის ფაქტი, რომ მირიამი მოხსენიებულია პირველად, აარონი კი მეორედ რიცხ. 12:1-ში, შეიძლება ნიშნავდეს, რომ მირიამი იყო წამომწყები მოსეს მისამართით წარმოთქმული საყვედურებისა. იმ დროს აარონი უკვე ასრულებდა ისრაელის მღვდელმთავრის მსახურებას. იგი რომ კეთრით ყოფილიყო დაავადებული, მაშინ ვერ შეძლებდა სავანეში შესვლას და მსახურების შესრულებას ხალხისთვის. ღმერთის მიერ მარიამის დასჯა დროებითი კეთრით თვალსაჩინოდ გამოხატავს ღმერთის უკმაყოფილებას ორივეს მიმართ და ეხმარება ურთიერთობის შეცვლაში ამ ოჯახისთვის საჭირო მიმართულებით. აარონის ვედრება დისთვის ადასტურებს, რომ ისიც იყო გარეული ამ ცოდვაში (იხ. რიცხ. 12:11), და ახლა კრიტიკისა და უკმაყოფილების ნაცვლად ვხედავთ, როგორ თხოვს აარონი მირიამის გამო და როგორ შუამდგომლობს მოსე მის გამო ღმერთის წინაშე (იხ. რიცხ. 12:11-13). ეს ის ურთიერთობაა, რომელიც ღმერთს სურს იხილოს თავის ხალხში. ღმერთი ისმენს და კურნავს მირიამს.

მართალია ყოველთვის ადვილია უკმაყოფილების გამოთქმა, გაკრიტიკება და განკითხვა ეკლესიის ნებისმიერი დონის ხემძღვანელისა, მაგრამ რამდენად შეიცვლებოდა ჩვენი ეკლესია და ჩვენი საკუთარი სულიერი ცხოვრება უკეთესობისკენ, ჩვენ რომ ამის ნაცვლად  ვშუამდგომლობდეთ ჩვენს ხელმძღვანელებს ღმერთის წინაშე, თუნდაც რაიმეში არ ვეთანხმებოდეთ მათ? 