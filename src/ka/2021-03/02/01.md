---
title: მშფოთვარენი და მეამბოხენი
date: 03/07/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რიცხ. 11:1-33; 12:1-13; 13:27-33; 14:1-23; 1კორ. 10:1-11; რიცხ. 14:39-45.

> <p>სამახსოვრო მუხლი:</p>
> "ყოველივე ეს მათ დაემართათ სამაგალითოდ და აღწერილია ჩვენს დასარიგებლად, რომლებმაც მივაღწიეთ სოფლის აღსასრულს" (1კორ. 10:11). 

საუკუნეების განმავლობაში მრავალი ადამიანი ამჩნევდა ძაღლებისა და სხვა შინაური ცხოველების უჩვეულო მშფოთვარე ქცევას ძლიერი მიწისძვრების წინ.

მეცნიერებმა დაადგინეს, რომ ცხოველებს აქვთ უნარი შეიგრძნონ მიწისძვრის პირველი სეისმური ტალღები - წნევის ტალღა, რომელიც მეორე დამრტყმელ ტალღაზე ადრე მოდის. ეს განმარტავს, რატომ არის რომ ცხოველები, თვითმხილველთა სიტყვების თანახმად, ადგილს ვერ პოულობენ ან მუსვენრად გრძნობენ თავს მანამ, სანამ მიწა დაიწყებს რყევას. ზოგიერთ ცხოველს, მაგალითად სპილოებს შეუძლიათ აღიქვან წინასწარი ბიძგებით გამოწვეული დაბალი სიხშირის ხმის ტალღები და ვიბრაციები, რომლებსაც ადამიანები ვერ აღიქვამენ.

2011 წლის 23 აგვისტოს&nbsp;5,8 მაგნიტუდის მიწისძვრამდე რამდენიმე წუთით ადრე, რომელიც ვაშინგტონს (კოლუმბიის ოლქი) დაატყდა თავს, სმითსონის ეროვნულ ზოოპარკში ზოგიერთმა ცხოველმა უცნაურად დაიწყო მოქცევა. მათ შორის იყვნენ ლემურები, რომლებმაც დაახლოებით 15 წუთით ადრე, სანამ მიწამ რყევა დაიწყო, ხმამაღლა მორთეს ყვირილი.

ამ კვირის გაკვეთილის შესწავლისას, განვიხილავთ უცნაური შფოთის ზოგიერთ მაგალითს ადამიანებში. ამ შფოთის მიზეზი არაა სტიქიურ უბედურებებში, როგორიც მიწისძვრებია, არამედ დაცემულ ადამიანთა ცოდვილ მდგომარეობაშია, რომელთაც არ აწყობთ ყველაფერი ის, რასაც ქრისტე სთავაზობს მათ, ვინც მასთან რწმენითა და მორჩლებით მოდის.