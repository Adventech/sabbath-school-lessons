---
title: რწმენა თვითდაჯერებულობის წინააღმდეგ
date: 08/07/2021
---

`რით ჰგავს ერთმანეთს უდაბნოში მოხეტიალე ისრაელი და იესო ქრისტეს მოსვლის წინა პერიოდში მცხოვრები ღვთის ხალხი? იხ. 1კორ. 10:1-11.`

ხანგრძლივი დროის განმავლობაში ღვთის ხალხი უდაბნოში დაეხეტებოდა და აღთქმულ ქვეყნას ეძებდა. დღეს უდაბნო - ეს არის უსასრულო საინფორმაციო ნაკადი, შემომავალი შეტყობინებების მუდმივი ხმოვანი სიგნალები და ნაირნაირი გართობების ზარები. ეს უდაბნო ცდილობს მოგვყიდოს პორნოგრაფია სიყვარულის ნაცვლად და მატერიალური სიკეთე ჩვენი პრობლემების მოგვარების ნაცვლად. აი ჩვენ რომ ვყოფილიყავით ცოტათი მოხდენილი, ცოტა უფრო ახალგაზრდა, ცოტა უფრო შეძლებული, ცოტა უფრო სექსუალური, მაშინ ეს მოაგვარებდა ჩვენს ყველა პრობლემას - დამაჯერებლად ცდება მრავალი.

ისრაელიანთა მსგავსად, ჩვენ ვშფოთავთ სიმშვიდის ძიებაში და ძალიან ხშირად მას არასწორ ადგილას ვეძებთ.

`როგორი რეაქცია ჰქონდათ ისრაელიანებს ღვთის განაჩენზე რიცხ. 14:39-45-ში?`

ისრაელის რეაქცია ღვთის განაჩენზე ტიპიურია. «"შევცოდეთ ჩვენ", - თქვეს მათ. "და ადგნენ დილაადრიან და გაეშურნენ მთის მწვერვალისაკენ და თქვეს: “წავიდეთ იმ ადგილისაკენ, რომელზეც თქვა უფალმა"» (რიცხ. 14:40).

ნახევრად მიძღვნა ჰგავს ცუდად ჩატარებულ ვაქცინაციას - ის უსარგებლოა. დღეს ექიმები გვთავაზობენ ვაქცინაციას ბე ჰეპატიტზე დაბადებიდან მაშინათვე სიცოცხლის პირველი ოცდაოთხი საათის განმავლობაში. დასაწყისი კარგია. მაგრამ თუ ამ პირველი აცრის შემდეგ არ ჩატარდება კიდევ ორი ან სამი რევაქცინაცია საჭირო დროს და სწორ დოზებში, მაშინ ბე ჰეპატიტისგან დაცვა ვერ მოხდება.

რიცხ. 14-ის ბოლო მუხლებში მოთხრობილია, თუ როგორ ურჩობს ისრაელი, რაც სიკვდილსა და იმედგაცრუებას იწვევს, რადგან ისრაელიანები უარს ამბობენ მიიღონ ღმერთის ახალი მოთხოვნები და ჯიუტად მიდიან საბრძოლველად აღთქმის კიდობნისა და მოსეს ხელმძღვანელობის გარეშე. 

თვითდაჯერებულობა ძვირად უჯდებათ, ეს იწვევს სიკვდილს. ძალიან ხშირად თვითდაჯერებულობა შიშით არის გამოწვეული. იმის გამო, რომ რაღაცის გვეშინია, ვიღებთ გადაწყვეტილებას, რომლის გამოც შემდეგ ვნანობთ.

იფიქრეთ იმ შემთხვევებზე, როცა თქვენ რწმენით მოქმედებდით და იმ შემთხვევებზე, როცა თქვენი ქმედებები გამოწვეული იყო თვითდაჯერებით. შეადარეთ ისინი ერთმანეთს.