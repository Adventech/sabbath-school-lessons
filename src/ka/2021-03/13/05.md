---
title: განისვენო მშვიდად
date: 22/09/2021
---
ქრისტიანები უკვე მრავალი ასწლეულია ელოდებიან ქრისტეს დაბრუნებას. ნამდვილად, მოცემული მოვლენა - ეს არის კულიმინაცია არა მხოლოდ ყველა ჩვენი იმედისა, არამედ ღვთის ყველა ერთგული ადამიანის იმედისა დედამიწის მთელი ისტორიის განმავლობაში.

`წაიკითხეთ ებრ. 11:13-16. როგორი მომავალია დაპირებული აქ არა მხოლოდ ხნიერი ასაკის ადამიანებისთვის, არამედ ყველა დანარჩენისთვისაც?`

მრავალ შემთხვევაში ამ მუხლებს არ ექნებოდა აზრი, გავრცელებული და პოპულარული გაგება სიკვდილისა მართალი რომ იყოს. რის შესახებ არის საუბარი ამ ნაწყვეტში? იმ ადამიანების შესახებ, რომლებმაც "ვერ მიიღეს აღთქმული"? ისინი დახოცილები არიან და, სავარაუდოდ, ამჟამად ზეცაში იესოსთან ერთად ტკბებიან თავისი დიდებული ჯილდოთი? მაგალითად, როდესაც ცნობილი ბაპტისტი მქადაგებელი ბილი გრემი გარდაიცვალა, ჩვენ ხშირად გვესმოდა იმის შესახებ, რომ ის ახლა ზეცაშია იესოსთან.

ამაში არის ირონია, რადგან ხშირად, როცა ვიღაც კვდება, ჩვენ გვესმის: "დაე, მშვიდად განისვენოს". და შემდეგ რა? ასეთი ადამიანები მშვიდობით განისვენებენ თუ ისინი ზეცაში აკეთებენ იმას, რაც იქ აქვთ გასაკეთებელი (მაგალითად, დააკვირდნენ "გართობას", რომელიც აქ, ქვევით ხდება)?

`როგორ აღწერს იესო სიკვდილს? წაიკითხეთ იოან. 11:11.`

ფაქტობრივად "მშვიდობით" განსვენების იდეა მართალია, ყველა მკვდარი ხომ განისვენებს. «მორწმუნისათვის სიკვდილი არაფერს ნიშნავს. ქრისტე მას ხანმოკლე წამს უწოდებს. "ვინც ჩემს სიტყვას იცავს, იგი არ იხილავს სიკვდილს უკუნისამდე". "არ იგემებს სიკვდილს უკუნისამდე". ქრისტიანისათვის სიკვდილი - ეს ძილია, სიბნელისა და მდუმარების წამი. "თქვენი სიცოცხლე დაფარულია ქრისტესთან ღმერთში. როცა გამოჩნდება ქრისტე, თქვენი სიცოცხლე, მაშინ თქვენც გამოჩნდებით მასთან ერთად დიდებით" (იოან. 8:51-52; კოლ. 3:4» (ე. უაითი. ქრისტე - წუთისოფლის იმედი, გვ. 787).

იესო ადამიანის მდგომარეობას ადარებს სიკვდილსა და აღდგომას შორის უგონო ძილს (იხ. იოან. 11:11,14), მაგრამ იგი ასევე ხაზგასმით აღნიშნავს, რომ დახსნილნი და ისინიც, ვინც უარყო ხსნა, მიიღებენ ჯილდოს აღდგომის შემდეგ (იხ. იოან. 5:28-29). მან მიუთითა, რომ ყოველთვის მზად უნდა იყო სიკვდილისთვის, იმისდა მიუხედავად, თუ როდის დადგება იგი.

`როგორ განუგეშებთ ცოდნა იმისა, რომ თქვენი მკვდარი ახლობლები ამჟამად ნამდვილად განისვენებენ?`