---
title: საბოლოო სიმშვიდე
date: 18/09/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამოცხ. 1:9-19; მათ. 24:4-8, 23-31; გამოცხ. 14:6-12; ებრ. 11:13-16; ფილიპ. 4:4-6.

> <p>სამახსოვრო მუხლი:</p>
> «მაგრამ, როგორც სწერია: “რაც თვალს არ უნახავს, ყურს არ სმენია, კაცს გულში არ გაუვლია, ღმერთმა ის მოუმზადა თავის მოყვარულებს"» (1კორ. 2:9).

ოდესმე გიგრძვნიათ, რომ იმყოფებით სიკეთესა და ბოროტებას შორის არსებული დიადი ბრძოლის ცენტრში? მრავალ საერო ადამიანსაც შეუგრძვნია მისი რეალურობა. გასაკვირი როდია, ეს ხომ სიმართლეა - ჩვენ ყველანი ჩაბმული ვართ ქრისტესა და სატანას შორის არსებულ დიად ბრძოლაში.

ეს ბრძოლა ორ დონეზე მიმდინარეობს - პირად და სამყაროსეულ. დიადი ბრძოლა ქრისტესა და სატანა შორის სამყაროსეული მასშტაბით მიმდინარეობს, რადგან იგი დაიწყო სწორედ იქ, ზეცაში (გამ. 12:7). ამიტომ მოვლენათა ორომტრიალში მხედველობიდან არ უნდა გამოგვრჩეს ყოვლისმომცველი მასშტაბი ღვთის ჩანაფიქრისა ამ სამყაროს გადარჩენასთან დაკავშირებით. ომებმა, პოლიტიკურმა მღელვარებებმა და სტიქიურმა უბედურებებმა შეიძლება ჩვენში გამოიწვიოს შფოთი და შიში, მაგრამ ღვთის წინასწარმეტყველურ სახელმძღვანელოს შეუძლია დაგვეხმაროს არ დაგვავიწყდეს, საით მივდივართ და როგორ მივაღწიოთ იმ ადგილს.

დიადი ბრძოლა განსაკუთრებით გააფთრებით მიმდინარეობს პირად დონეზე. ყოველი ჩვენგანი ყოველდღიურ ცხოვრებაში აწყდება პრობლემებს, რომლებიც გავლენას ახდენს ჩვენს რწმენაზე. თუ იესოს მეორედ მოსვლამდე ვერ ვიცოცხლებთ, ჩვენ შევეჯახებით სიკვდილს. ამ კვირაში ვიმსჯელებთ იმის შესახებ, როგორ შეგვიძლია მოვიპოვოთ სიმშვიდე იესოში მიუხედავად მღელვარებისა მსოფლიოში და გაურკვეველი მომავლისა უახლოეს დროში, გრძელვადიან პერსპექტივაში ხომ ყველაფერი გარკვეულად და დამაიმედებლად ჩანს! 