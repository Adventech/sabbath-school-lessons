---
title: შემდგომი გამოკვლევისათვის
date: 24/09/2021
---
"ჩვენ ყველას გვსურს გაგვაჩნდეს დაუყოვნებელი და უშუალო პასუხები საკუთარ ლოცვებზე. ჩვენ ყველას გვაქვს ცდუნება ჩავცვივდეთ სასოწარკვეთილებაში, როდესაც პასუხი აგვიანებს ან მოულოდნელი ფორმით მოდის. მაგრამ ღვთის სიბრძნე და სიკეთე საკმაოდ დიდია, რომ უპასუხოს ჩვენს ლოცვებს სწორედ მაშინ და სწორედ ისეთნაირად, როგორც ჩვენ გვსურს. იგი არამარტო ასრულებს ჩვენს ყველა სურვილს, იგი ჩვენთვის უფრო მეტს და უკეთესს აკეთებს, ვიდრე ჩვენ ვთხოვთ. და რადგანაც შეგვიძლია ვენდოთ ღვთის სიბრძნესა და სიყვარულს, არ უნდა ვთხოვდეთ მას ჩვენი ნების შესრულებას, არამედ ვეცადოთ გავიგოთ უზენაესის ჩანაფიქრი და ამის თანახმად ვიმოქმედოთ. მის ნებაში უნდა განზავდეს ჩვენი სურვილები და ინტერესები" (ე. უაითი. სახარების მსახურები, გვ. 219).

"კიდევ ცოტაც და - იესო მოვა, რათა თან წაიყვანოს თავისი შვილები და საბოლოოდ მიანიჭოს მათ უკვდავება… საფლავები გაიხსნება და მტვერში მიძინებულნი ძლევამოსილად გამოვლენ შეძახილებით: "სად არის შენი ნესტარი, სიკვდილო? სად არის შენი ძლევა, ჯოჯოხეთო?" იესოში მიძინებული ჩვენი საყვარელი ახლობლები გამოვლენ უკვდავებით შემოსილები" (ე. უაითი. რჩევები რესურსების მართვასთან დაკავშირებით, გვ. 350).

**კითხვები მსჯელობისათვის:**

`1. სად ხედავთ დიად ბრძოლას თქვენს პლანეტაზე? როგორ მიმდინარეობს იგი თქვენს პირად ცხოვრებაში? იგი სინამდვილეში მიმდინარეობს, ხომ ასეა? იგი გაცილებით რეალურია, ვიდრე ბევრს ჰგონია, რადგან ბევრს არ სჯერა ეშმაკის არსებობა. დიადი ბრძოლის რეალურობის გაცნობიერება რატომ არის ესოდენ მნიშვნელოვანი ჩვენი სამყაროს მდგომარეობის გასაგებად? იმის გაგებას, თუ რით დამთავრდება ეს დიადი ბრძოლა, რატომ მოაქვს ნუგეში?`

`2. წინასწარმეტყველებამ შეიძლება გზიდან გადაგვახვევინოს, თუ ვცდილობთ გავცდეთ იმის ჩარჩოებს, რაც აშკარად არის გამჟღავნებული. რამდენად ხშირად  ექმნებოდათ ეკლესიის წევრებს პრობლემები, როდესაც წინასწარმეტყველებდნენ მოვლენებს, რომლებიც არ ახდა, ან სწამდათ სხვა ადამიანების წინასწარმეტყველებების, რომლებსაც ასევე არ ეწერა ახდენა? როგორ შეგვიძლია დავიცვათ საკუთარი თავი მსგავს ხაფანგში მოხვედრისაგან?`

`3. წაიკითხეთ გამოცხ. 14:9-11.  როგორ გესმით სიტყვები იმის შესახებ, რომ ვინც მხეცს და მის ხატებას ეთაყვანება, არ აქვთ მოსვენება?`

`4. ერთ-ერთი საკამათო საკითხი, რომლის შესახებაც კამათობენ მეშვიდე დღის ადვენტისტთა ეკლესიაში, დაკავშირებულია იმასთან, თუ რა როლს ვასრულებთ ან არ ვასრულებთ ქრისტეს დაბრუნების დროის მოახლოებაში. მიუხედავად იმისა, თუ რომელი პოზიცია გიკავიათ, რატომ არის მნიშვნელოვანი თქვენი აქტიური მონაწილეობა იესოს მეორედ მოსვლის შესახებ უწყების გავრცელებაში?`   