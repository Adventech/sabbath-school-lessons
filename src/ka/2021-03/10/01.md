---
title: შაბათის სიმშვიდე
date: 28/08/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 1:26,27; დაბ. 9:6; 2პეტრ. 2:19; რომ. 6:1-7 გამ. 19:6; იოან. 5:7-16. 

> <p>სამახსოვრო მუხლი:</p>
> „ექვსი დღე აკეთე საქმე და მეშვიდე დღეს შაბათია დასვენებისა, წმიდა შეკრებილობაა. არავითარი საქმე არ აკეთოთ. ეს შაბათია უფლისა ყოველი თქვენგანის სადგომში“ (ლევ. 23:3).

ერთი მხრივ, ჩვენ გვესმის ყველანაირი არგუმენტი მეშვიდე დღის შაბათის დაცვის საწინააღმდეგოდ, ხომ ასეა? ჩვენ გვესმის რომ იესომ შეცვალა შაბათი კვირადღით, ან იესომ გააუქმა შაბათი, ან პავლემ გააუქმა იგი, ან მოციქულებმა შეცვალეს შაბათი კვირადღეს იესოს აღდგომის საპატივცემლოდ, და ა.შ. ბოლო წლებში ზოგიერთი ამ არგუმენტიდან უფრო დახვეწილი გახდა. მაგალითად, იესო არის ჩვენი შაბათის სიმშვიდე, რადგან ჩვენ საერთოდ არ გვჭირდება წმიდავყოთ რომელიმე კონკრეტული  დღე. და რაოდენ უცნაურიც არ უნდა იყოს, ყოველთვის იქნება ასეთი არგუმენტი: მეშვიდე დღეს დასვენებით ჩვენ გარკვეულწილად ვცდილობთ გზა გავიკაფოთ ზეცისკენ.

მეორე მხრივ, ზოგიერთ ქრისტიანს უკვე უფრო მეტად აინტერესებს დასვენებისა და დასვენების დღის თემა. მართალია ისინი ამტკიცებენ რომ ეს დღე არის კვირადღე ან ნებისმიერი სხვა დღე, მათ შეითვისეს თავად ბიბლიური ცნება დასვენებისა და მისი მნიშვნელობა.

რა თქმა უნდა, როგორც მეშვიდე დღის ადვენტისტებს ჩვენ გვესმის, რომ ღმერთის ზნეობრივი კანონი მარადიული, უცვლელია და მეოთხე მცნების მორჩილება გზას გვიკაფავს ზეცისკენ არაუმეტეს, ვიდრე მორჩილება მეხუთე, მეექვსე, პირველი ან ნებისმიერი სხვა მცნებისა.

ამ კვირაში ვისაუბრებთ სიმშვიდის შესახებ, რომელიც ღმერთმა მოგვცა შაბათის შესახებ მცნებაში. და მისი მნიშვნელობის შესახებ.