---
title: შაბათი და შექმნა
date: 29/08/2021
---

ათი მცნებიდან მხოლოდ მეოთხე მცნება იწყება ზმნით „გახსოვდეს“ ან „მოიხსენე“. არ წერია: „გახსოვდეს იმის შესახებ, რომ არ მოიპარავ“, ან „გახსოვდეს იმის შესახებ, რომ არ მოინდომებ სხვისას“. მხოლოდ: „გახსოვდეს შაბათი დღე“.

„გახსენების“ იდეა გულისხმობს ისტორიას, ვარაუდობს, რომ წარსულში მოხდა ისეთი რამ, რის შესახებაც ჩვენ უნდა გვახსოვდეს. როდესაც ვიხსენებთ, ვუკავშირდებით წარსულს, და მცნება: „გახსოვდეს შაბათი დღე, რათა წმიდა ჰყო იგი“ პირდაპირ მიუთითებს სწორედ შექმნის იმ ექვს დღეზე.

`წაიკითხეთ დაბ. 1:26,27 და დაბ. 9:6. რას ამბობს ეს მუხლები ჩვენი, როგორც ცოცხალი არსებების, უნიკალურობის შესახებ და იმის შესახებ, თუ რაოდენ მკვეთრად განვსხვავდებით ღმერთის ყველა სხვა ქმნილებისგან დედამიწაზე? რატომ არის ესოდენ მნიშვნელოვანი ჩვენთვის გესმოდეს ეს განსაკუთრებულობა?`

როდესაც შექმნის შესახებ ვიხსენებთ, ჩვენ ვიხსენებთ იმის შესახებ, რომ შექმნილი ვართ ღვთის ხატად. არცერთ შექმნილ არსებაზე არ არის ნათქვამი ისე, როგორც ჩვენზე. აშკარაა, რომ ჩვენ მკვეთრად განსხვავდებით ნებისმიერი სხვა არსებისაგან ჩვენს პლანეტაზე, მიუხედავად იმისა, რომ ადამიანის და ზოგიერთი ცხოველის rnm ძალიან ჰგავს ერთმანეთს. პოპულარული მითების საპირისპიროდ, ჩვენ არ ვართ მაიმუნთა გაუმჯობესებული სახეობა ან უფრო მაღალგანვითარებული ვერსია რომელიღაც პირველყოფილი პრიმატებისა. ჩვენ, როგორც ღვთის ხატად შექმნილი ადამიანები, უნიკალურები ვართ მათ შორის, ვინც უფალმა ამ სამყაროში შექმნა.

`ისტორია შექმნის შესახებ როგორ შეგვახსენებს მასთან ჩვენი პირდაპირი კავშირის შესახებ? დაბ. 2:15,19.`

გაცნობიერება იმისა, რომ ღმერთმა შექმნა ჩვენი სამყარო, შეგვახსენებს ასევე ჩვენი პასუხისმგებლობის შესახებ ქმნილების წინაშე. ჩვენ უნდა „ვიბატონოთ“ ქმნილებაზე. ბატონობა სულაც არ ნიშნავს გამოყენებას შედეგებზე დაფიქრების გარეშე. ჩვენ უნდა ვმართოთ, როგორც ღმერთის თანამმართველებმა. ჩვენ გვჭირდება ურთიერთქმედება ბუნების სამყაროსთან ისე, როგორც ამას გააკეთებდა ღმერთი.

დიახ, ცოდვამ ყველაფერი გააფუჭა და თავდაყირა დააყენა, მაგრამ ჩვენი პლანეტა მაინც რჩება ღმერთის ქმნილებად, და არავინ გვაძლევს მისი უყაირათოდ გამოყენების უფლებას, განსაკუთრებით სხვა ადამიანთა საზიანოდ, რაც ძალიან ხშირად ხდება.

`გარდა იმისა, რომ შაბათი - ეს არის ძეგლი ღმერთისადმი, როგორც შემოქმედისადმი, მისი დაცვა როგორ შეიძლება დაგვეხმაროს უკეთესად გავაცნობიეროთ ჩვენი მოთხოვნილება ვიყოთ გარემოს კეთლისინდისიერი დამცველები?`