---
title: შემდგომი გამოკვლევისთვის
date: 03/09/2021
---

"მთელი კვირის განმავლობაში უნდა გვახსოვდეს შაბათის შესახებ და მოვემზადოთ იმისთვის, რომ ავღნიშნოთ იგი მცნების შესაბამისად. ჩვენ უბრალოდ კი არ უნდა დავიცვათ შაბათი, როგორც კანონიერი საქმე" (ე. უაითი. მოწმობანი ეკლესიისთვის, ტ. 6, გვ. 353).

"მთელი ზეცა იცავს შაბათს და არ არის გულგრილი და უმოქმედო. ამ დღეს უნდა გამოვაღვიძოთ სულის მთელი ენერგია, ჩვენ უნდა შევხვდეთ ღმერთს და ჩვენს მაცხოვარს ქრისტეს, ხომ ასეა? ჩვენ შეგვიძლია მას ვჭვრეტდეთ რწმენით. მას ძლიერ სურს აღადგინოს და აკურთხოს ყოველი სული" (იქვე, გვ. 362).

„მაგრამ სხვა დღეებისგან განსხვავებით შაბათ დღეს უფალი უფრო მეტს ელოდება ჩვენგან. ამ დღეს მისი ხალხი წყვეტს ყოველდღიურ საქმიანობას და მთელ დღეს ლოცვებსა და უფალზე ფიქრებში ატარებს. ისინი ზეციერ მამას უფრო მეტ წყალობას სთხოვენ ამ დღეს სხვა დღეებთან შედარებით.

განსაკუთრებულ ყურადღებას ითხოვენ მისგან ამ დღეს. ადამიანები განსაკუთრებულ კურთხევას სთხოვენ მამას ამ წმიდა დღეს. და უფალი არ ელოდება შაბათის დამთავრებას, რათა ისმინოს ღვთის შვილთა ლოცვები და უპასუხოს მათ. უფლის მსახურება არასოდეს წყდება და ასევე არასოდეს არ უნდა დაისვენოს ადამიანმა კეთილ საქმეთა კეთებისაგან. შაბათი არ არის მოცემული დროის უაზროდ ფლანგვისათვის. ღვთის კანონი კრძალავს ამქვეყნიურ საქმეთა კეთებას უფლის დღეს. ამ დღეს ადამიანმა არ უნდა იშრომოს გასამრჯელოსათვის, სარგებლისათვის ან ამქვეყნიური განცხრომის მიღებისათვის, რადგან მცნება ამ დღის შესახებ კრძალავს მას; არამედ ზუსტად ისე, როგორც უფალმა შეასრულა თავისი შემოქმედებითი საქმეები და შეისვენა შაბათ დღეს და აკურთხა იგი, ადამიანმაც უნდა მიატოვოს ყოველდღიური საქმეები და მიუძღვნას ეს წმიდა წუთები ჯანსაღ დასვენებას, ღვთისმსახურებას და ღვთისათვის სასურველ საქმეებს. სნეულთა განკურნებით ქრისტე მოქმედებდა რჯულის თანახმად. მისი საქმეები განადიდებდა შაბათ დღეს“ (ე. უაითი. „ქრისტე - წუთისოფლის იმედი“, გვ. 148).  

**კითხვები მსჯელობისათვის:**

`1. გარემოზე ზრუნვა მწვავე დებატების საგნად იქცა მრავალ ქვეყანაში. ჩვენ, ადვენტისტები, როგორ შეგვიძლია ვიყოთ ნამდვილი დამცველები ბუნებისა ისე, რომ არ ჩავებათ პოლიტიკურ კამათში?`

`2. მსახურება იწყება გონებაში. როგორ შეიძლება განვეწყოთ უფრო მოშურნე მსახურებისთვის გარშემომყოფთათვის (ჩვენს ოჯახებში, ეკლესიებში და საკრებულოებში)? როგორ გვაძლევს შაბათი უფრო მეტ შესაძლებლობას ამისთვის?`

`3. ყოველი შაბათი შეგვახსენებს იმის შესახებ, რომ კაცობრიობა ღმერთის მიერ შეიქმნა. ეს გვეხმარება შევხედოთ ადამიანებს ღმერთის თვალებით. როგორ უნდა დაგვეხმაროს შაბათი გვახსოვდეს იმის შესახებ, რომ მნიშვნელობა არა აქვს არც რასობრივ, არც ეთნიკურ, არც სოციალურ-ეკონომიკურ, არც გენდერულ განსხვავებებს, როდესაც საუბარი მიდის იმის შესახებ, რომ ჩვენ შექმნილი ვართ ღვთის ხატად და მას ვუყვარვართ?`