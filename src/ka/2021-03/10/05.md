---
title: სხვებისადმი მსახურება აღამაღლებს შაბათს
date: 01/09/2021
---

ახალაღთქმისეულ სამყაროში რელიგიურმა ხელისუფლებამ შაბათის დაცვა გადააქცია სახვით ხელოვნებად. შემოღებული იყო მრავალი აკრძალვა და წესი, შაბათის წმიდად დაცვის მიზნით.

მაგალითად, აკრძალული იყო რაიმეს შეკვრა ან გახსნა, ძაფის გამოძრობა, ცეცხლის ჩაქრობა, ნებისმიერი ნივთის გადატანა საკუთარი სახლიდან საზოგადოებრივ ადგილას ან რაიმეს წაღება განსაზღვრულ მანძილზე შორს.

`რაში დაადანაშაულეს იესო? წაიკითხეთ იოან. 5:7-16.`

მიუხედავად საოცარი სასწაულისა, რომელიც იესომ მოახდინა, და იმ ფაქტისა, რომ დაავადებისგან განკურნა ეს ადამიანი, რელიგიურმა ლიდერებმა ყურადღება მიაქციეს მხოლოდ იმას, რომ განკურნებულმა ადამიანმა ყველას თვალწინ აიღო თავისი სარეცელი შაბათს. ნაცვლად იმისა, რომ დაენახათ როგორ იყენებდა „შაბათის უფალი“ (მარკ. 2:28) ამ განსაკუთრებულ დღეს, ისინი ცდილობდნენ დაეცვათ საკუთარი კანონები და წესები. ფრთხილად უნდა ვიყოთ, ჩვენს ცხოვრებაში არ დავუშვათ მსგავსი შეცდომები.

`როგორია ღვთის ჩანაფიქრი შაბათის დაცვის შესახებ? იხ. ეს. 58:12-14.`

ღმერთს არ სურს ფორმალური თაყვანისცემა და ღვთისმოსაური განმარტოება შაბათს. მას სურს იხილოს, როგორ ემსახურება მისი ხალხი სხვა ადამიანებს, განსაკუთრებით დაჩაგრულებს და გარიყულებს.

ესაია ნათლად წერს ამის შესახებ: „თუ დააკავებ შაბათს შენს ფეხს შენი სურვილის შესრულებისაგან, ჩემს წმიდა დღეს, და უწოდებ შაბათს - “შვებას”, “უფლის წმიდა დღეს”, “განდიდებულს” და განადიდებ, არ გააკეთებ შენს საკუთარ საქმეს, არ ეძიებ საწადელს და ფუჭად არ ილაპარაკებ, მაშინ გაიხარებ შენ უფალში, აგიყვან დედამიწის სიმაღლეებზე და გამოგკვებავ იაკობის, შენი მამის, წილხვედრით, რადგან უფლის ბაგე ლაპარაკობს!“ (ეს. 58:13-14).

საკუთარი „სურვილის შესრულება“ „შაბათის შებღალვის“ ტოლფასია. ეგოისტური ადამიანური გეგმები, რომლებიც შაბათს ხორციელდება, - ეს არ არის ღვთიური შეხედულება იდეალური შაბათის შესახებ. ჩვენ უნდა ვიზრუნოთ მათზე, ვისაც უჭირს, ვინც თავისი მავნე ჩვევების ტყვეობაში იმყოფება, ვინც მშიერი და შიშველია, ვინც წყვდიადში ცხოვრობს და ვის შესახებაც არავის ახსენდება. შაბათმა ყველაზე მეტად, ვიდრე კვირეულის ნებისმიერმა სხვა დღემ, უნდა მოგვაცილოს საკუთარი თავიდან და საკუთარი ეგოიზმიდან და გვიბიძგოს ვიზრუნოთ სხვა ადამიანთა საჭიროებებზე.