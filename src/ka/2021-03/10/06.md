---
title: ნიშანი იმისა, რომ ჩვენ ვეკუთვნით ღმერთს
date: 02/09/2021
---
მეორე მსოფლიო ომის დროს ინგლისი გერმანულთა არმიის გარდაუვალ შეჭრას ელოდა. ყველა ზომები იქნა მიღებული კუნძულის საუკეთესო დაცვისთვის. პლაჟების გასწვრივ გაკეთდა დამატებითი გამაგრებები. გზები, რომლებზეც მოწინააღმდეგეს ადვილად შეეძლო მიეღწია თავისი მიზნებისთვის, სტრატეგიულ ადგილებში ბლოკირებული იყო. 

ხოლო როცა ყველა სამუშაო დასრულდა, ინგლისის ხელისუფლებამ, მოწინააღმდეგის გადაადგილება რომ შეენელებინა და გზა აებნია მისთვის, მოაშორა საგზაო ნიშნები და მითითებები საავტმობილო გზებზე და რკინიგზაზე. ქვებზე ან შენობებზე ამოტვიფრული ორიენტირები, რომელთა მოშორება ვერ მოხერხდა, ცემენტით დაფარეს.

ნიშნები მნიშვნელოვან როლს თამაშობს.  ისინი ორიენტირის როლს ასრულებს და გვეხმარება გზის მოძებნაში. GPS-ის გამოგონებამდე ყველას გვქონდა რუკები და ჩვენ ვეძებდით ადგილმდებარეობის განმსაზღვრელ ნიშნებს.

`რისი ნიშანია შაბათი? წაიკითხეთ გამ. 31:13,16-17. როგორ შეგვიძლია აქ ნათქვამი სიტყვები მივუსადაგოთ საკუთარ თავს, როგორც ადამიანს, რომელსაც სწამს ღვთის კანონის უცვლელობა?`

მართალია ეს სიტყვები სპეციალურად  ძველი ისრაელის მისამართით იყო ნათქვამი, ჩვენ ვეკუთვნით ქრისტეს, ამიტომ ჩვენ აბრაამის თესლი ვართ და „აღთქმით“ მემკვიდრენი (იხ. გალ. 3:29), ამიტომ შაბათი დღესაც რჩება ნიშნად ღმერთსა და მის ხალხს შორის. გამ. 31-ში აღნიშნულია, რომ შაბათი არის ღმერთის მარადიული აღთქმის ნიშანი (იხ. გამ. 31:16-17). ეს ნიშანი გვეხმარება შევიცნოთ ჩვენი შემქმნელი, ჩვენი გამომსყიდველი და ჩვენი მღვდელმთავარი. იგი ჰგავს დროშას, რომელიც აღიმართება ყოველ მეშვიდე დღეს და არის ჩვენთვის შეხსენება, რადგან ჩვენ გვახასიათებს დავიწყება.

ღვთის შაბათი - ეს არის მუდმივი შეხსენება ჩვენი წარმოშობის შესახებ, ჩვენი გათავისუფლების შესახებ, ჩვენი ხვედრისა და ჩვენი პასუხისმგებლობის შესახებ განდევნილთა და გარიყულთა წინაშე. სინამდვილეში შაბათი იმდენად მნიშვნელოვანია, რომ იგი ყოველკვირეულად შეგვახსენებს იმის შესახებ, ვინ ვართ, ვინ შეგვქმნა, რას აკეთებს იგი ჩვენთვის და რისი გაკეთება სურს საბოლოოდ, როდესაც ახალ ცასა და ახალ მიწას შექმნის.

წმიდა ღმერთი სთავაზობს თავის შვილებს, აღთქმის მოზიარეებს, დაფიქრდნენ იმის შესახებ, რაც ნამდვილად მნიშვნელოვანია, - გადამრჩენელი ურთიერთობის შესახებ შემქმნელსა და გამომსყიდველსა და მის თავნება ქმნილებას შორის.  ყოველკვირეულად  ღვთისაგან მომდინარე ძალითა და ხელმწიფებით, ჩვენ გვებრძანა შევიდეთ სიმშვიდეში, რომელიც ბოძებული გვაქვს იესო ქრისტეში, „შევხედოთ რწმენის მიზეზსა და სრულმყოფელს - იესოს, რომელმაც მისთვის შეთავაზებული სიხარულის ნაცვლად დაითმინა ჯვარი“ (ებრ. 12:2). 

`როგორ შეგიძლიათ ისწავლოთ განიცადოთ უფრო ღრმა გამოცდილება ღმერთთან ურთიერთობისა შაბათს?`