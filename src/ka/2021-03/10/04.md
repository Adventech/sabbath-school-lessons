---
title: ხიზანი თქვენს სახლში
date: 31/08/2021
---

`წაიკითხეთ გამ. 19:6. რას გვეუბნება ეს მუხლი ძველი ისრაელის სტატუსის შესახებ? იხ. აგრეთვე 1პეტ. 2:9.`

ისრაელს ეგვიპტიდან მოუხმეს, რათა გამხდარიყო ღვთის აღთქმის ხალხი, რომლის მეშვეობითაც სახარება მთელს მსოფლიოში გავრცელდებოდა, იგი რომ უფლის ერთგული დარჩენილიყო. ეჭვგარეშეა, ღმერთი ზრუნავდა მათზე, მათ მიეცათ განსაკუთრებული შესაძლებლობები და, ამავე დროს, განსაკუთრებული მოვალეობები.

`წაიკითხეთ გამ. 23:12.  რას გვეუბნება ეს მუხლი ღმერთის დამოკიდებულებაზე არა მხოლოდ ისრაელიანების მიმართ, არამედ ყველა დანარჩენი ადამიანის მიმართ დედამიწაზე?`

მრავალი ადამიანი ყურადღებას არ აქცევს შაბათის უნივერსალურობას. ყველაზე გავრცელებული მცდარი შეხედულება მდგომარეობს იმაში, რომ იგი იყო მხოლოდ ებრაელებისთვის. დაბადების წიგნის პირველი ორი თავი აქარწყლებს ამ მითს. ღმერთმა ხომ ყველა ადამიანი შექმნა, ამიტომ ყველა ადამიანს უნდა ახსოვდეს შაბათი დღე.

მართალია ჩვენ ყოველთვის უნდა გვახსოვდეს, რას ნიშნავს შაბათი ჩვენთვის, ჩვენ აგრეთვე ისიც უნდა გავითვალისწინოთ, თუ რას გვეუბნება იგი სხვების შესახებ. გარკვეულწილად ჩვენი დასვენება და ურთიერთობა ჩვენს შემქმნელთან და გამომსყიდველთან გვიბიძგებს შევხედოთ სხვა ადამიანებს ახალი თვალებით, დავინახოთ მათში არსებები, შექმნილი იმავე ღმერთის მიერ, რომელმაც შეგვქმნა ჩვენ, არსებები, რომელიც უყვარს იმავე ღმერთს, რომელსაც ვუყვარვართ ჩვენ და რომელიც მოკვდა მათთვის, როგორც ჩვენთვის. როგორც ვხედავთ, ყველა მსახურს, ყველა ხიზანს და ყველა ცხოველსაც კი უნდა მიეცეს საშუალება, დაისვენოს შაბათს (იხ. გამ. 20:10 რჯლ. 5:14). 

ის ფაქტი, რომ ის ადამიანებიც კი, რომლებიც ხიზნები არიან მათ ქვეყანაში, ანუ ისინიც კი, ვისაც (ჯერ კიდევ) არ მიუღია ისრაელისთვის მიცემული აღთქმის დაპირება, უნდა დატკბნენ შაბათის სიმშვიდით, ბევრ რამეზე მეტყველებს. ადამიანი, და ცხოველებიც კი, არასოდეს არ უნდა მოექცნენ ჩაგვრისა და სასტიკი მოპყრობის ქვეშ. ყოველკვირეულად ებრაელ ხალხს (და ჩვენც) სერიოზულად უნდა შევახსენოთ იმის შესახებ, თუ რაოდენ ბევრი რამ გვაქვს საერთო სხვა ადამიანებთან. როდესაც ვტკბებით კუთხევებითა და შესაძლებლობებით, რომლებიც სხვებს არ გააჩნია, უნდა გვახსოვდეს იმის შესახებ, რომ ჩვენ კვლავინდებურად ნაწილი ვართ ადამიანთა ერთი ოჯახისა. ამიტომ სხვებს პატივისცემით და ღირსეულად უნდა მოვექცეთ.

`თქვენ მიერ შაბათის დაცვა როგორ შეიძლება გახდეს კურთხევა მათთვის, ვინც მას არ იცავს? როგორ შეგიძლიათ გამოიყენოთ შაბათი, რომ სხვებს დაუმოწმოთ შემოქმედისა და მაცხოვრის შესახებ?`