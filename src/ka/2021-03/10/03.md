---
title: თავისუფლების ზეიმობა
date: 30/08/2021
---
შაბათი არა მხოლოდ შექმნის დღეებზე მიუთითებს. მეორედ გვესმის, როგორ წარმოითქმება ათი მცნება, როდესაც მოსე იხსენებს ისრაელის ცხოვრებას უდაბნოში ორმოცი წლის განმავლობაში. ამჯერად წმიდა შაბათის დაცვის მიზეზად მითითებულია ეგვიპტის მონობიდან გათავისუფლება (რჯლ. 5:12-15), და არა შექმნა. 

მართალია დღეს ჩვენ მონები არ ვართ ეგვიპტეში, მაგრამ შეიძლება წავაწყდეთ სხვა სახის მონობას, რომელიც გარკვეულწილად შეიძლება ისეთივე დამთრგუნველი იყოს.

რომელ სხვა სახის მონობას ვაწყდებით დღეს? წაიკითხეთ დაბ. 4:7; ებრ.12:1; 2პეტ. 2:19. 

შაბათი - ეს არის თავისუფლების დღესასწაული ყველაფრისგან, რაც მონობის ბორკილებში გვამყოფებს. შაბათი შეგვახსენებს იმის შესახებ, რომ არსებობს თავისუფლება ცოდვისგან არა ჩვენი ძალის წყალობით, არამედ ყოვლადძლიერი ღმერთის ძალით, რომელიც რწმენით გვეძლევა. იგი აგრეთვე შეგვახსენებს იმის შესახებ, რომ ჩვენ არ ვიმსახურებთ ამ თავისუფლებას. ისრაელიანთა ყველა პირმშო გადარჩენილ იქნა კრავის სისხლით, რომელიც მათ კარის წირთხლს წააცხეს საღამოს ეგვიპტიდან გამოსვლის წინ (იხ. გამ. 12). ჩვენც ასევე უკვე დახსნილი ვართ კრავის სისხლით და მივიღეთ თავისუფლება იესო ქრისტეში.

წაიკითხეთ რომ. 6:1-7. ის ყველაფერი, რის შესახებაც აქ საუბრობს პავლე, როგორ არის დაკავშირებული შაბათის დაცვასთან?

სიტყვები რჯლ. 5:1-ში: „გახსოვდეს, რომ მონა იყავი ეგვიპტელთა ქვეყანაში, და გამოგიყვანა შენ უფალმა, შენმა ღმერთმა, იქიდან ძლიერი ხელით და გაწვდილი მკლავით“ კვლავ შეახსენებს ადამიანებს იმის შესახებ, რომ ისინი იხსნა სწორედ ღვთის ძალამ. რამდენად სერიოზულად უნდა აღვიქვათ ეს ფაქტი, რომ მხოლოდ ქრისტეს ძალა და მისი გავლენა ჩვენს გულებზე გვათავისუფლებს ცოდვისგან?

ეს მცნება მოგვიწოდებს მოვიპოვოთ სიმშვიდე ხსნაში, რომელიც ღმერთმა მოგვიპოვა თავისი ძლიერი ხელით. ჩვენ ვთავისუფლდებით იმისგან, რომ საკუთარი მცდელობებით მივაღწიოთ სიმართლეს, რადგან გვახსოვს იმის შესახებ, რომ ღმერთია ჩვენი შემოქმედი და შეგვიძლია მას მივანდოთ ჩვენი გარდაქმნა და გათავისუფლება ცოდვის მონობისგან აქ და ამჟამად, თუკი საშუალებას მივცემთ მას აღასრულოს თავისი საქმე ჩვენში.

პირადად თქვენ როდის განიცადეთ ცოდვის მონობისგან გათავისუფლება? როგორ ვისწავლოთ საკუთარ თავზე გამოვიყენოთ ცოდვის მონობისგან გათავისუფლების ის დაპირებები, რომლებიც  იესომ მოგვცა?  