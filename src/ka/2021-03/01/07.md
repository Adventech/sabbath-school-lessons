---
title: შემდგომი გამოკვლევისათვის
date: 02/07/2021
---
"რაბინთა თვალსაზრისით, რელიგიის აზრი ღვთისადმი აქტიურ მსახურებაში გამოიხატებოდა. თავიანთ უპირატესობას ისინი ფორმალური ღვთისმოსაობით ამტკიცებდნენ. თავიანთი მსახურებით კმაყოფილნი, ისინი შორდებოდნენ ღმერთს. ეს საშიშროება დღესაც არსებობს. როდესაც ადამიანი დიდ წარმატებას აღწევს ღვთისმსახურების რომელიმე დარგში, შესაძლოა იგი ცდუნდეს ადამიანურ ძალაზე და შესაძლებლობებზე დაყრდნობით. მაშინ ადამიანი ნაკლებად ლოცულობს და ნაკლებად სწამს. მოწაფეთა მსგავსად, ჩვენთვისაც არსებობს ცდუნების საშიშროება, რომ ღვთისაგან დამოუკიდებლად ჩვენს ძალებში და საქმიანობაში ვეძებოთ ხსნა. ჩვენი ყურადღება მუდამ ქრისტესკენ უნდა იყოს მიპყრობილი, უნდა გავაცნობიეროთ, რომ ყველაფერი მისი ნებით ხდება. თუმცა ჩვენ გულმოდგინედ უნდა ვიშრომოთ ცოდვილთა გადარჩენისათვის, მაგრამ დრო უნდა გამოვნახოთ ლოცვებისათვის, მსჯელობისათვის, ღვთის სიტყვის შესწავლისათვის. მოღვაწეობა, რომელსაც თან ახლავს ხშირი ლოცვები და ქრისტეს დამსახურების შემეცნება, აუცილებლად გამოიღებს ნაყოფს" (ე. უაითი. ქრისტე - წუთისოფლის იმედი, გვ. 274, 275).

**კითხვები მსჯელობისთვის:**

`1. მუდმივ მცდელობას იყონ სიმაღლეზე, შეესაბამებოდნენ საზოგადოების არარეალურ იდეალებს, რომლებიც ღმერთს არ დაუდგენია, შეუძლია ადამიანები გამოფიტოს ფიზიკურად, ემოციურად და სულიერად. როგორ შეიძლება თქვენი ეკლესია გახდეს სტუმართმოყვარე ადგილი ქანცგაწყვეტილი, დაღლილი ადამიანებისთვის, რომელთაც სწყურიათ სიმშვიდე?`

`2. ხდება თუ არა ისე, რომ ჩვენ საკმაოდ დაკავებული ვართ უფლის მსახურებით, რათა ვაკეთოთ სიკეთე? იმსჯელეთ იესოსა და მისი მოწაფეების ისტორიაზე (იხ. მარკ. 6:30-32) და განიხილეთ თქვენს ჯგუფში, როგორ გამოიყენოთ იგი საკუთარ ცხოვრებაში.`

`3. 1899 წელს მოიხსნა სიჩქარის რეკორდი. ვიღაცამ ავტომობილით გაიარა 60 კმ/სთ სიჩქარით და ცოცხალი გადარჩა, რომ ამის შესახებ მოეთხრო! დღეს მანქანები გაცილებით სწრაფად დადიან. ჩვენი ტელეფონების პროცესორების სიჩქარე გაცილებით სწრაფია, ვიდრე წინა თაობის ყველაზე საკუეთესო კომპიუტერებისა. მოგზაურობა ჰაერში ამჟამად გაცილებით სწრაფია, ვიდრე ოდესმე, და სიჩქარე მხოლოდ მოიმატებს. თითქმის ყველაფერს დღეს უფრო სწრაფად ვაკეთებთ, ვიდრე საუკუნის წინ. მაგრამ რატომ ვჩქარობთ მაინც მუდმივად და არ ვაძლევთ საკუთარ თავს დასვენების საშუალებას? რას გვეუბნება ეს ადამიანის ბუნების შესახებ, აგრეთვე იმის შესახებ, რატომ გვიბრძანა ღმერთმა დასვენება თავისი მცნებებიდან ერთ-ერთ მცნებაში?`

`4. იფიქრეთ იმის შესახებ, რომ შაბათის სიმშვიდე დადგენილ იქნა ჯერ კიდევ ედემში, ცოდვით დაცემამდე. რას გვეუბნება ეს ფაქტი დასვენების აუცილებლობაზე უცოდველ, სრულყოფილ სამყაროშიც კი?`