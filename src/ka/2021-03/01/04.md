---
title: დასვენება ძველი აღთქმის წიგნში
date: 29/06/2021
---
ჩვენ ყველას გვჭირდება დასვენება, ამიტომ ეს ის თემაა, რომელიც ბიბლიის მრავალ წიგნში გვხვდება. მიუხედავად იმისა, რომ ღმერთმა აქტიურობისთვის შეგვქმნა, ჩვენს აქტიურობას უნდა ჩაენაცვლოს დასვენება.

ძველი აღთქმის წიგნი შეიცავს რამდენიმე სიტყვას, რომლებიც დასვენებას აღნიშნავს. მეშვიდე დღეს ღმერთის დასვენების აღწერისას დაბ. 2:2,3-ში გამოყენებულია ზმნა შავათ (სამუშაოს შეწყვეტა, დასვენება). ამ ზმნისგან წარმოდგება არსებითი სახელი **შაბბათ** - შაბათი. იგივე ზმნა არის გამოყენებული გამ. 5:5-ში ისეთ ზმნურ ფორმაში, რომელიც შეიძლება ითარგმნოს როგორც "უფლება მისცე ვინმეს დაისვენოს", "შეკავება, სამუშაოსგან მოცდენა". განრისხებულმა ფარაონმა მოსე დაადანაშაულა იმაში, რომ იგი ხალხს აცდენდა სამუშაოებისგან.

როდესაც ღმერთი მეოთხე მცნებაში მიანიშნებდა იმაზე, რომ თავად დაისვენა მეშვიდე დღეს, შაბათს, იქ გამოყენებულია ზმნა **ნუახ** (იხ. გამ. 20:11; რჯლ. 5:14). იგივე ზმნა იობის წიგნის 3:13-ში ითარგმნება როგორც "ვიქნებოდი მოსვენებული". ელიას სული "გადმოვიდა" ელისეზე 4მეფ. 2:15-ში ან, უფრო ხატოვნად, "ჩერდებოდა", იგულისხმება აღთქმის კიდობანი რიცხ. 10:36-ში.

სხვა მნიშვნელოვანი ზმნა შაქათ - "დამშვიდება, შვების მიცემა, ჩუმად ყოფნა" - მოხსენიებულია იესო ნავ. 11:23-ში, სადაც საუბარია იმის შესახებ, რომ ქვეყანამ მოისვენა ომისაგან მას შემდეგ, რაც იესო ნავეს ძემ დაიპყრო იგი. ეს ტერმინი ხშირად შეიძლება შეგვხვდეს "მშვიდობის" მნიშვნელობით იესო ნავეს ძისა და მსაჯულთა წიგნში. 

ზმნა რაგა ასევე გამოიყენება "მოსვენების" მნიშვნელობით. როდესაც ისრაელიანებს აფრთხილებდა დაუმორჩილებლობის შესახებ, ღმერთი მათ ეუბნება, რომ მათ არ ექნებათ მოსვენება დევნილობაში (იხ. რჯლ. 28:65). იგივე ზმნა არის გამოყენებული იერ. 50:34-ში, როდესაც აღწერილია, თუ როგორ მოქმედებს ღმერთი, რათა უზრუნველყოს სიმშვიდე.

`წაიკითხეთ რჯლ. 31:16 და 2მეფ. 7:12. რა სახის სიმშვიდეზე საუბრობს ეს მუხლები?`

ორივე მუხლში გამოყენებულია იდიომატური გამოთქმა ზმნა შახაბ-თან დაკავშირებით, რომელიც სიტყვასიტყვით ნიშნავს "დაწოლას", მოცემულ შემთხვევაში "დაწოლას მამებთან", ანუ "განსვენებას". დავითთან დადებულ აღთქმაში ღმერთი ისრაელის მომავალ მეფეს ჰპირდება: 

"და როცა დრო მოგივა და შენს მამებთან განისვენებ, მე აღვადგენ შენს შემდგომად შენს თესლს, რომელიც შენი საზარდულიდან გამოვა, და მის მეფობას განვამტკიცებ" (2მეფ. 7:12).

გრძელი ჩამონათვალი (თუმცა აქ არ არის სრული) სხვადასხვა ებრაული ზმნისა, რომლებიც დასვენებას აღნიშნავს, გვაგებინებს, რომ თეოლოგიური გაგება ცნებისა "დასვენება" არ არის დაკავშირებულია ერთ ან ორ კონკრეტულ სიტყვასთან. 

ჩვენ ვისვენებთ ინდივიდუალურად და კოლექტიურად. დასვენება გავლენას ახდენს ჩვენს ფიზიკურ და ემოციურ მდგომარეობაზე, ჩვენს ურთიერთდამოკიდებულებაზე გარშემო მყოფებთან და არ შემოიფარგლება მხოლოდ შაბათით. 

`სიკვდილი ჩვენი მტერია. ერთხელაც დადგება დრო, როცა სიკვდილი მეტად აღარ იქნება. როგორც არ უნდა ვწუხდეთ და ვნაღვლობდეთ მკვდართა გამო, რატომ უნდა ვანუგეშოთ საკუთარი თავი იმით, რომ ისინი განისვენებენ (ისვენებენ)?`