---
title: მოხეტიალე, რომელმაც ვერ იპოვა სიმშვიდე
date: 01/07/2021
---
წაიკითხეთ დაბ.4:1-12. რამ გახადა კაენი "მოხეტიალე და მაწანწალა მიწაზე"? იხ. დაბ. 4:12.

ბიბლიურ ნაწყვეტში პირდაპირ არ არის ნათქვამი, რატომ "გადმოხედა უფალმა აბელსა და მის ძღვენს. და კაენსა და მის ძღვენს არ გადმოხედა" (დაბ. 4:4-5). მაგრამ ჩვენ ვიცით რატომ. "როდესაც კაენი უფლის წინაშე წარსდგა, მისი გული სავსე იყო დრტვინვით, იგი აღთქმული მსხვერპლისა და მისი გაღების აუცილებლობისადმი უნდობლობით იყო გამსჭვალული. მისი ძღვენი ცოდვების მონანიების არავითარ ნიშანს არ გამოხატავდა. მრავალ ჩვენ თანამედროვეთა მსგავსად, იგი სისუსტედ მიიჩნევდა ღვთიურ დადგენილებათა ზუსტ შესრულებას და ამიტომაც სრულად ვერ მიანდო თავისი ხსნა აღთქმულ მესიას. მან გადაწყვიტა, დამოუკიდებლად ემოქმედა და ღვთის წინაშე საკუთარი დამსახურებით წარმდგარიყო" (ე. უაითი. პატრიარქები და წინასწარმეტყველები, გვ. 35).

როდესაც უფალმა თქვა, რომ კაენი იქნება "მოხეტიალე და მაწანწალა მიწაზე", ეს არ ნიშნავდა, რომ ღმერთმა გახადა იგი ასეთად. ეს მოხდა მისი დაუმორჩილებლობისა და ცოდვილი მოქმედებების შედეგად.

როდესაც უარს ამბობდა ღმერთში მოეპოვებინა სიმშვიდე, კაენმა აღმოაჩინა, რომ არ შეუძლია მისი პოვნა ნებისმიერი სხვა საშუალებით, ყოველ შემთხვევაში ეს არ იქნება ნამდვილი სიმშვიდე.

ებრაული სიტყვა, თარგმნილი როგორც "მოხედა" (დაბ. 4:4), შეიძლება კიდევ განიმარტოს როგორც "ყურადღებით შეისწავლა, საგულდაგულოდ აწონ-დაწონვა". ღვთის ყურადღებისა და საგულდაგულო განხილვის ობიექტი იყო არა იმდენად თავად შესაწირავი, რამდენადაც მომტანის დამოკიდებულება. კაენის ნაყოფების შესაწირავის არმიღება არ იყო ღმერთის შემთხვევითი რეაქცია. ეს უფრო ნიშნავს საგულდაგულო განხილვას და აწონ-დაწონვას იმ ადამიანის ხასიათის, დამოკიდებულებისა და მოტივაციისა, ვისაც მოაქვს მსხვერპლი. ეს მიმდინარე სამსჯავროს კარგი ილუსტრაციაა.

წაიკითხეთ დაბ. 4:13-17 და აღწერეთ კაენის რეაქცია ღვთის გადაწყვეტილებაზე.

როდესაც ვცდილობთ გავექცეთ ღვთის თანდასწრებას, ჩვენ შფოთი გვიპყრობს. ვცდილობთ ღვთის მადლის მოთხოვნილება დავიკმაყოფილოთ საყიდლებით, სხვა ადამიანებთან ურთიერთობით ან ენერგიული საქმიანობით. კაენმა დაიწყო დინასტიის შექმნა, ქალაქების აშენება. ეს დიდებული მიღწევები მოწმობს მის გაბედულებასა და ენერგიაზე. მაგრამ თუ ეს დინასტია უღმერთოა და ქალაქი მეამბოხე, ისინი საბოლოო ჯამში არაფრისმომტანია.

თუ ვიტანჯებით კიდეც ჩვენი ცოდვების შედეგად, რაც ჩვეულებრივ ასეც ხდება, როგორ ვისწავლოთ ამ ცოდვების გამო მიტევების მიღება, რომელიც შემოთავაზებულია ჯვრის მეშვეობით?