---
title: შემდგომი გამოკვლევისათვის
date: 10/09/2021
---

"ჩვენ ყოველთვის როდი გვსურს იესოსთან მოსვლა ჩვენი განსაცდელებითა და სიძნელეებით. ზოგჯერ საკუთარ უბედურებებს ადამიანთა ყურებს ვუზიარებთ, ჩვენი უბედურების შესახებ ვუამბობთ იმ ადამიანებს, ვისაც არ შეუძლია დახმარება, და არ ვანდობთ ყველაფერს იესოს, რომელსაც ძალუძს მწუხარების გზა სიხარულისა და მშვიდობის გზად აქციოს. თავგანწირვა, საკუთარი თავის მსხვერპლად გაღება დიდებასა და გამარჯვებას ანიჭებს ჯვარს. რაოდენ ძვირფასია ღმერთის დაპირებები! ჩვენ უნდა შევისწავლოთ მისი სიტყვა, თუ გსურს შევიცნოთ მისი ნება. ღვთივსულიერი სიტყვები, თუკი მათ საგულდაგულოდ გამოვიკვლევთ და საქმით შევასრულებთ, სწორ გზაზე დაგვაყენებს, რომელზეც არ წავბორძიკდიბით. ნეტავ ყველა მსახურსა და ხალხს თავისი ტვირთი და სიძნელეები იესოსთან მიჰქონდეს, რომელიც ელოდება, რათა მიიღოს ისინი და მისცეს მათ მშვიდობა და მოსვენება! იგი არასოდეს მიატოვებს მათ, ვინც მასზეა მინდობილი" (ე. უაითი. დროის ნიშნები, 17 მარტი, 1887 წელი, გვ. 161).

"შეგიძლიათ თუ არა, ძვირფასო ახალგაზრდებო, სასიხარულო იმედით ელოდოთ იმ დროს, როცა უფალი, თქვენი მართალი მსაჯული, აღიარებს თქვენს სახელს მამა ღმერთის წინაშე და წმიდა ანგელოზების წინაშე? ყველაზე საუკეთესო სამზადისი, რომელიც თქვენ შეიძლება გქონდეთ ქრისტეს მეორედ მოსვლამდე, - დაისვენოთ მტკიცე რწმენით დიად ხსნაში, რომელიც მან პირველი მოსვლით მოიტანა. თქვენ უნდა გწამდეთ იესო, როგორც თქვენი პირადი მხსნელი" (ე. უაითი. ჩვენი უმაღლესი მოწოდება, გვ. 368).

**კითხვები მსჯელობისათვის:**

`1. რა არის ასეთი განსაკუთრებული მეშვიდე დღეში - შაბათში, რომ იგი არის ღვთის ზეციური სიმშვიდის წინასახე მისი ხალხისთვის? ანუ შაბათის სიმშვიდე როგორ გვაძლევს მარადისობით წინასწარ ტკბობის საშუალებას?`

`2. გამოსყიდვა ნიშნავს შერიგებას და გვიჩვენებს ღმერთთან დაბრუნების გზას. წაიკითხეთ რომ. 5:11: "უფრო მეტიც, ვიქადით ღმერთით ჩვენი უფლის იესო ქრისტეს მეშვეობით, რომლის წყალობითაც მივიღეთ ახლა შერიგება". რას უპასუხებდით, ვინმეს რომ ეკითხა: "რას ნიშნავს ღმერთთან შერიგება და რა შეცვალა ამან თქვენს ცხოვრებაში?`

`3. როგორ შეგვიძლია თავიდან ავიცილოთ მუდმივი მსჯელობა მეორეხარისხოვან საკითხებზე თქვენს ქრისტიანულ ცხოვრებაში? და რატომ უნდა შევხედოთ მთელს სურათს მთლიანობაში, როგორც ის არის წარმოდგენილი ღვთის სიტყვაში?`

`4. კიდევ ერთხელ დაფიქრდით ისრაელიანთა ურწმუნოებისა და ყველა დანაშაულის შესახებ, რომლებიც მათ უდაბნოში ჩაიდინეს. მართალია მათი პრობლემები განსხვავდება ჩვენი პრობლემებისგან (ჩვენ არ დავეხეტებით უკიდეგანო უდაბნოში), რა გვაქვს საერთო? ჩვენს ქრისტიანულ გზაზე როგორ შეიძლება წავაწყდეთ იმავე პრობლემებს, რასაც - ისინი, და როგორ ავიცილოთ მათი შეცდომები?`