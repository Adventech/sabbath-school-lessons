---
title: რიტუალები და მსხვერპლშეწირვა
date: 06/09/2021
---

რიტუალებისა და მსხვერპლშეწირვის ძველაღთქმისეული სისტემა, რომელიც დაწვრილებით არის აღწერილი ლევიანთან წიგნში, ბევრ მაგალითს შეიცავს იმისა, რაც გუშინ განვიხილეთ, - ძველი აღთქმის სიმბოლოებს, რომლებიც მიუთითებს ახალი აღთქმის ჭეშმარიტებებზე. მიუხედავად იმისა, რომ ბიბლიის თანამედროვე მკითხველები ხშირად უგულებელყოფენ ისრაელის რიტუალური სისტემის შესწავლას, იგი ბევრ  მნიშვნელოვან  სულიერ ჭეშმარიტებას შეიცავს.

`წაიკითხეთ მითითებები ცოდვის მსხვერპლის მოტანასთან დაკავშირებით ჩვეულებრივი ისრაელიანისთვის ლევ. 4:32-35. რა შეგვიძლია ვისწავლოთ ამ რიტუალიდან, თუნდაც რომ არ გაგვაჩნია საწმიდარი ან ტაძარი სამსხვერპლოთი, სადაც შევძლებდით მსხვერპლის მოტანას ჩვენი ცოდვების გამო? დაუკავშირეთ ეს რიტუალი იოან. 1:29-სა და 1პეტრ. 1:18-21-ს.`

რიტუალი - ეს არის საუკეთესო ხერხი მნიშვნელოვანი ფასეულობის ან ინფორმაციის გადაცემისა, რომელიც გაგებული უნდა იქნას კონტექსტში. ამან რომ საჭირო გავლენა მოახდინოს ადამიანზე, მის შესასრულებლად ჩვეულებრივ საჭიროა გარკვეული დრო, კონკრეტული ადგილი და წინასწარ დადგენილი თანმიმდევრობა მოქმედებებისა. როდესაც ვკითხულობთ ბიბლიურ წესებს მსხვერპლშეწირვის შესახებ ძველი აღთქმის წიგნში, აღმოვაჩენთ, რომ ღმერთმა მისცა ძალიან კონკრეტული დეტალები იმისა, კერძოდ რა უნდა მოეტანათ მსხვერპლად, როდის და რა ადგილას და რა რის შემდეგ უნდა შეესრულებინათ.

მრავალი რიტუალის ძირითად საკითხს წარმოადგენდა სისხლის დაღვრა და სისხლის პკურება. ეს კარგ გრძნობებს არ იწვევს, მაგრამ ასეც უნდა ყოფილიყო, ჩვენ ხომ საქმე გვაქვს ყველაზე საშინელ პრობლემასთან სამყაროში - ცოდვასთან.

რა როლს ასრულებდა სისხლი და რატომ უნდა წაეცხოთ იგი სამსხვერპლოზე რქებზე? მართალია რიტუალების უმრავლესობა, რომლებიც საწმიდარში სრულდებოდა, წარმოდგენილია მითითებების სახით, თუ როგორ უნდა შესრულდეს, ისინი ყოველთვის როდი შეიცავს დაწვრილებით აღწერას და განმარტებას ყველა დეტალისა. შესაძლოა, ეს დაკავშირებულია იმასთან, რომ ადამიანებს ესმოდათ მათი მნიშვნელობა (იხ. ლევ. 17:11 - სისხლის მნიშვნელობა).

თუმცა ლევ. 4:32-35-დან აღებული მაგალითი მნიშვნელოვან განმარტებას შეიცავს: „და შეუნდობს მას მღვდელი მის ცოდვას, რომლითაც შესცოდა, და მიეტევება მას“ (ლევ. 4:35). ამრიგად, სისხლს გადამწყვეტი მნიშვნელობა ჰქონდა გამოსყიდვის მთელ პროცესში - ეს ერთადერთი საშუალებაა, რომლის წყალობითაც ჩვენ, ცოდვილებს, შეგვიძლია შევურიგდეთ წმიდა ღმერთს. ამრიგად, ის, რასაც ამ მსხვერპლებში ხედავთ - ეს არის მაგალითი, წინასახე ქრისტეს სიკვდილისა და ჩვენი გულისთვის მისი მსახურებისა.

`დაფიქრდით იმის შესახებ, რაოდენ საშინელი უნდა ყოფილიყო ცოდვა, რომ მისი გამოსყიდვისთვის საჭირო გახდა ღვთის ძის მსხვერპლი. რა უნდა გვასწავლოს ამან და რატომ უნდა დავეყრდნოთ მხოლოდ მადლს და არასოდეს საქმეებს? ბოლოსდაბლოს, განა შეგვიძლია რაიმე დავუმატოთ იმას, რაც ქრისტემ უკვე მოიმოქმედა ჩვენთვის?` 