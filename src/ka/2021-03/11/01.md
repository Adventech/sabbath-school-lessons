---
title: სწრაფვა მეტისკენ
date: 04/09/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
1კორ. 10:1-11; ლევ. 4:32-35; იოან. 1:29; ებრ. 4:1-11; ფსალმ. 94:8-11.

> <p>სამახსოვრო მუხლი:</p>
> "ეს კი ჩვენთვის მაგალითი იყო, რათა არ შევნატროდეთ ბოროტს, როგორც შენატროდნენ ისინი" (1კორ. 10:6).

თანამედროვე ხელოვნების მუზეუმში (ნიუ-იორკი, აშშ) იმყოფება მსოფლიოში ყველაზე დიდი არქიტექტურული მოდელი ქალაქისა, რომელზეც გამოსახულია ნიუ-იორკის ყველა შენობა. მასშტაბში 1:1200 (სადაც 2,5 სანტიმეტრი შეესაბამება 33 მეტრს) იგი ფარავს თითქმის 870 კვადრატულ მეტრს. სამ წელზე მეტი მუშაობდა მასზე ასი კაცისგან შემდგარი ოსტატთა გუნდი. თავდაპირველად იგი დასრულდა 1964 წელს, შემდეგ განახლდა 1990 წლისათვის, ამიტომ არ ასახავს 2021 წლის ქალაქის პეიზაჟს. ეს საოცრად რთული და დეტალური ასლია ორიგინალისა.

მაგრამ ასლი მაინც ასლად რჩება, მინიატურული ანარეკლი რაღაც უფრო გრანდიოზულისა და დიდებულისა, გაცილებით უფრო რთულისა, ვიდრე თავად მოდელია.

ნებისმიერი მოდელი არ არის ორიგინალი, იგი მხოლოდ ასლია ორიგინალისა. მოდელი გვეხმარება გავიგოთ ორიგინალის არსი, მაგრამ ვერასოდეს შეძლებს შეცვალოს იგი. იგი უფრო საჭიროა იმისათვის, რომ დაეხმაროს ადამიანებს უკეთესად აღიქვან ყველაფერი, რაც ორიგინალს წარმოადგენს.

წმინდა წერილი მრავალ მინიატურულ მოდელს შეიცავს, რომლებიც მიუთითებს უფრო მეტზე - ზეციური რეალიებზე. ებრაელთა მიმართ ეპისტოლეს მეოთხე თავი გვეხმარება გავაღოთ ამ რეალიებიდან ერთ-ერთი, რადგან იგი დაკავშირებულია ბიბლიურ საკითხთან სიმშვიდის შესახებ.