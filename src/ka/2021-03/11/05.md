---
title: ნუ გაიქვავებთ თქვენს გულებს
date: 08/09/2021
---

`წაიკითხეთ ებრ. 4:4-7 და ფსალმ. 94:8-11. რა გაფრთხილებაა აქ მოცემული და რას გვეუბნება იგი ამჟამად?`

ებრ. 4:3-7-ში არის მითითება ქვეყნიერების შექმნაზე და ფსალმ. 94:11-ზე ისრაელიანთა ორგულობის შესახებ ისტორიის კონტექსტში და, შესაბამისად მათ უუნარობაზე შესულიყვნენ სიმშვიდეში, რომელიც ღმერთს სურდა მათთვის.

არსობრივად, ფსალმ. 94:8-11 აკავშირებს ისრაელის ქცევას უდაბნოში ღვთის სიმშვიდესთან და შეიცავს ღვთის ფიცს, რომ ორგული ისრაელი ვერ შევა მის [ღვთის] სიმშვიდეში, რომელიც თავიდან ეხებოდა აღთქმულ ქვეყანას.

რა თქმა უნდა, ისრაელი მაინც შევიდა აღთქმულ მიწაზე. ახალმა თაობამ გადაკვეთა საზღვარი და ღვთის დახმარებით დაიპყრო იმ ქვეყნის ციხე-ქალაქები და დასახლდა იქ.

თუმცა ისინი ვერ შევიდნენ ღვთის სიმშვიდეში. მრავალმა მაინც ვერ შეიგრძნო იესოს ხსნა რეალურად, რადგან მათი ურწმუნოება გამოვლინდა აშკარა დაუმორჩილებლობაში. მართალია სიმშვიდე დაკავშირებული იყო ამ ქვეყანასთან, მაგრამ იგი არ შემოიფარგლებოდა მხოლოდ ადამიანთა საცხოვრებელი ადგილით.

`ებრ. 4:6 ამტკიცებს, რომ ისინი, რომელთაც მოისმინეს ღვთის დაპირება ჭეშმარიტი სიმშვიდის შესახებ, ვერ შევიდნენ მასში დაუმორჩილებლობის გამო. რა კავშირია დაუმორჩილებლობასა და ღვთის სიმშვიდეზე უარის თქმას შორის?`

სიტყვა "დღეს" გამოხატავს გადაუდებლობას. "დღეს" ნიშნავს, რომ მეტი აღარ არის დრო მერყეობისთვის და ეჭვებისთვის. "დღეს" პასუხს მოითხოვს პირდაპირ ახლა.

პავლე თავის ეპისტოლეში აღნიშნავს ბერძნულ სიტყვას "სემერონ" (დღეს, ამჟამად) და ხაზს უსვამს მის მნიშვნელობას დასვენების კონტექსტში. ფსალმ. 94:7-8 - ეს არის გაფრთხილება და მოწოდება ღვთის ხალხისადმი არ გაიმეორონ თავიანთი წინაპრების შეცდომები და შევიდნენ ნამდვილ სიმშვიდეში, რომელიც შეგვიძლია ვიპოვოთ მხოლოდ ღმერთის მიერ შემოთავაზებულ ხსნაში.

`რას ნიშნავს ეს მუხლი ჩვენთვის, ამჟამად მცხოვრებთათვის: "დღეს, როცა მოისმენთ მის ხმას, ნუ გაიქვავებთ გულებს…"? რა არის მნიშვნელოვანი ამ სიტყვებში? მართალია ფსალმუნები ათასობით წლის წინათ დაიწერა, მაგრამ მიუხედავად ამისა, რატომ არის ფსალმუნები ასე მნიშვნელოვანი ჩვენთვის დღეს, როგორც მათთვის, ვისაც ისინი ესმოდა ძველ დროში?`