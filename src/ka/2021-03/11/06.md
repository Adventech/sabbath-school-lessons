---
title: ზეციური ქალაქის დაპყრობა 
date: 09/09/2021
---
ძირითადი იდეების განვითარება ებრაელთა მიმართ ეპისტოლეში მეოთხე თავში განსაკუთრებით აშკარაა, როდესაც 8-11 მუხლებს ვკითხულობთ. იესო ნავეს ძეს არ შეეძლო მიენიჭებინა სიმშვიდე ისრაელისთვის. შესაბამისად, რადგანაც ღმერთი არ არის მატყუარა, ღვთის ხალხისათვის უნდა იყოს „სიმშვიდის“ კიდევ ერთი დღე. ღვთის ხალხი არ შედგება მხოლოდ მორწმუნე ებრაელებისაგან. მასში შედის ყველა ის ადამიანი, ვინც ირწმუნა იესო, როგორც თავისი პირადი მხსნელი.

წაიკითხეთ გალ. 3:26-29 და ყურადღება მიაქციეთ ღვთის ხალხის აღწერას ქრისტეს ჯვარზე სიკვდილისა და აღდგომის შემდეგ. რას ნიშნავს არ არის არც ებრაელი, არც ბერძენი, არც მონა, არც თავისუფალი, არც მამრი, არც მდედრი იმის კონტექსტში, რასაც წერს პავლე?

ზოგჯერ ერთნი ებრაელთა მიმართ ეპისტოლეს მეოთხე თავს მიმართავდნენ, რათა ხაზი გაესვათ მეშვიდე დღის - შაბათის დაცვის აუცილებლობისთვის, მაშინ როდესაც სხვები ამას იყენებდნენ, რათა სადავოდ გაეხადა შაბათის სიმშვიდის კანონიერება იმ ფაქტის ფონზე, რომ არსებობს კიდევ ერთი სიმშვიდე, რომელიც დადგება მარადისობაში. არცერთი განმარტება არ ასახავს სათანადოდ ამ ბიბლიურ ნაწყვეტს. ეს თავი მიუთითებს იმაზე, რომ ყურადღება ღვთის განსაკუთრებულ სიმშვიდეს ეთმობა ჯერ კიდევ ქვეყნიერების შექმნიდან და შაბათის აღნიშვნა საშუალებას იძლევა ყოველკვირეულად ვიგემოთ მარადიული სიმშვიდის მხოლოდ ნაწილი. ნამდვილად, იუდეველები შაბათს აღიქვამდნენ როგორც პატარა მახარობლად „ოლამ ხაბა“-სი („მომავალი სამყაროსი“).

შაბათობა, რომელიც კვლავ რჩება ღვთის ხალხისთვის, - ეს არის ღვთის დასვენების ანარეკლი პირველ შაბათს დედამიწის ისტორიაში. ეს ნიშნავს, რომ ჩვენ შეგვიძლია შევწყვიტოთ ჩვენი საკუთარი საქმეები და მას მივანდოთ შეასრულოს თავისი დაპირება გვიხსნას ჩვენ.

ბიბლიის ზოგიერთი მკვლევარის მტკიცებულებების საპირისპიროდ ამ თავის კონტექსტი მხარს არ უჭერს იმ აზრს, რომ მცნება შაბათის შესახებ უკვე შესრულდა ქრისტეს მიერ მოპოვებული ხსნის დარჩენილ ნაწილში, და რომ ქრისტიანები უკვე აღარ უნდა დაემორჩილონ ამას. საბოლოო სიმშვიდე, რომელიც შეპირებული გვაქვს იმის მეშვეობით, რაც ქრისტემ ჩვენთვის მოიმოქმედა, არ ცვლის მეშვიდე დღეს - შაბათს, პირიქით, იგი ამაღლებს მის მნიშვნელობას.

სამყაროში, რომელიც დიდად აფასებს ყოჩაღ ადამიანებს, რომლებმაც წარმატებას საკუთარი ძალებითა და ბეჯითი შრომით მიაღწიეს, სიმშვიდე ქრისტეში და რწმენა იმისა, რომ მისი მადლი საკმარისია, რათა გვიხსნას და გარდაგვქმნას, ჭეშმარიტად ეწინააღმდეგება კულტურის დომინირებულ ფასეულობებს.

როგორ დაეხმარებით სხვებს მოიპოვონ სიმშვიდე ქრისტეში, თუკი ისინი ფიქრობენ, რომ მათი ცოდვები საკმაოდ მძიმეა, რომ მათი გულების შეცვლა შეუძლებელია და მათი მდგომარეობა უიმედოა? რომელი ბიბლიური მუხლის წაკითხვას ურჩევდით მათ?