---
title: სიმშვიდის "სიმბოლო" 
date: 07/09/2021
---

ჩვენ მიერ განხილული მაგალითების გარდა ტიპებისა და სიმბოლოების იდეა შეიძლება გამოყენებული იყოს სიმშვიდის ბიბლიურ ცნებასთან დაკავშირებითაც. ამაში რომ დავრწმუნდეთ, ახალი აღთქმის წიგნში მივმართოთ ებრაელთა ეპისტოლეს.

`წაიკითხეთ ებრ. 4:1-11. რაზე მიუთითებს  ღვთის სიმშვიდეში შესვლის ჯერ კიდევ მოქმედი დაპირება? ისრაელის გამოცდილება გამოსვლისა და უდაბნოში ხეტიალის დროს როგორ გვაგებინებს „მის [ღვთის] სიმშვიდეში“ შესვლის იდეას?`

ამ ნაწყვეტში განხილულია ძალიან მნიშვნელოვანი თემა სიმტკიცისა და ერთგულების შესახებ. მართალია საუბარია მეშვიდე დღის - შაბათის შესახებ, სინამდვილეში ძირითადი ყურადღება ამ მუხლებში მიმართულია ღვთის ხალხის მოწოდებაზე შეინარჩუნონ რწმენა, ანუ დარჩნენ უფლისა და სახარების ერთგული.

წარსულში ღვთის ხელმძღვანელობისგან მიღებული გაკვეთილები სერიოზულად უნდა შევითვისოთ, „რათა არავინ ჩავარდეს ურჩობაში მათი მაგალითისამებრ“ (ებრ.  4:11). ყურადღება მიაქციეთ ასეთ შესაძლებლობას!  ისრაელმა სულ ახლახანს მოისმინა სახარება, მაგრამ სიტყვამ არ მოუტანა მათ სარგებელი. ნაცვლად იმისა, რომ ნდობით და მორჩილებით განემტკიცებინათ თავის რწმენა, მათ აირჩიეს ამბოხება (შეადარეთ ებრ. 3:7-15-ს) და, შესაბამისად, აღარასოდეს განუცდიათ ის სიმშვიდე, რომელიც  ღმერთს სურდა მათთვის.

ებრ. 4:3 მიუთითებს მჭიდრო კავშირზე რწმენასა და სიმშვიდეს შორის. ჩვენ შევძლებთ მის სიმშვიდეში შესვლას მხოლოდ იმ შემთხვევაში, თუ გვწამს მისი და ვენდობით მას - მას, ვინც დაგვპირდა მოგვცეს სიმშვიდე და ვინც შეძლებს ამ დაპირების შესრულებას, და ეს, რა თქმა უნდა, არის ჩვენი უფალი იესო ქრისტე.

`წაიკითხეთ ებრ. 4:3 კვლავ. რაში მდგომარეობდა აქ ნახსენები ადამიანების ძირითადი პრობლემა? რა შეგვიძლია ვისწავლოთ ჩვენ, ვისაც "სახარება… გვეუწყა, როგორც მათ" (ებრ. 4:2)?`

ადრექრისტიანულმა საკრებულომ რწმენით მიიღო ღმერთის წინა გამოცხადება (ის, რასაც ჩვენ "ძველ აღთქმას" ვუწოდებთ), რომ იესო ქრისტე იყო ღვთის კრავი, მსხვერპლი მათი ცოდვებისათვის. ხოლო ამ მსხვერპლისადმი რწმენით მათ შეეძლოთ მიეღოთ ხსნა იესოში და ის სიმშვიდე, რომელიც ამჟამად შემოთავაზებული გვაქვს მასში.

`შემეცნება იმისა, თუ რას ნიშნავს იყო გადარჩენილი იესოს სისხლით, როგორ შეიძლება დაგვეხმაროს შევიდეთ იმ სიმშვიდეში, რომელიც შეგვიძლია მოვიპოვოთ მასში, როდესაც ვიცით, რომ დახსნილი ვართ მადლით, და არა საქმეებით?`