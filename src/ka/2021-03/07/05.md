---
title: მიტევების პრაქტიკა
date: 11/08/2021
---
რომ მივუტევოთ, უნდა ვაღიაროთ, რომ გვტკივა. შესაძლოა, ძნელია ამის გაკეთება, რადგან ზოგჯერ უგულებელვყოფთ საკუთარ გრძნობებს და არ ვიყენებთ მათ ზრდისთვის. ღმერთის წინაშე ვაღიაროთ "არაქრისტიანული" გრძნობები და რისხვაც კი - ეს ნორმალურია. ჩვენ ვხედავთ, როგორ ხშირად არის გამოხატული ისინი ფსალმუნების წიგნში. ჩვენ შეგვიძლია თავისუფლად ვუამბოთ ღმერთს იმის შესახებ, რაც არ მოგვწონს, ან იმის შესახებ, როგორ მოგვექცნენ და რა გვამწუხრებს ან გვაბრაზებს.

იოსების ისტორიაში ჩვენ ვხედავთ, თუ როგორ ტირის იგი, როდესაც კვლავ ხედავს თავის ძმებს და გარკვეულ გრძნობებს განიცდის თავისი წარსულის გამო. 

ჯვარზე წარმოთქმული იესოს ლოცვა რას გვეუბნება მიტევების დროის შესახებ? წაიკითხეთ ლუკ. 23:34.

იესო არ დალოდებია, როდის ვთხოვთ მას მიტევებას პირველები. ჩვენ არ გვჭირდება ლოდინი, როდის მოიხდის ბოდიშს ჩვენ წინაშე ის, ვინც გვაწყენინა. ჩვენ შეგვიძლია მივუტევოთ სხვებს ისე, რომ არ ვაიძულოთ მათ მიიღონ ჩვენი მიტევება.

ლუკ. 6:28-სა და მათ. 5:44-ს თანახმად როგორ უნდა მოვეპყრათ მათ, ვინც გვაწყენინა?

მიტევება, როგორც სიყვარული, იწყება არჩევანიდან, და არა გრძნობიდან. ჩვენ შეგვიძლია ავირჩიოთ მიტევება, თუნდაც რომ ჩვენი ემოციები ეწინააღმდეგებოდეს ასეთ გადაწყვეტილებას. უფალმა იცის, რომ ჩვენი საკუთარი ძალებით ამ არჩევანის გაკეთება შეუძლებელია, მაგრამ ღმერთისთვის "ყველაფერი შესაძლებელია" (მარკ. 10:27). აი, რატომ გვთავაზობს იგი ვილოცოთ მათთვის, ვინც ტკივილი მოგვაყენა. მაშინაც კი, როდესაც ადამიანი უკვე მკვდარია, ჩვენ მაინც შეგვიძლია ვილოცოთ, რომ მოგვეცეს უნარი მივუტევოთ მას.

ეჭვგრეშეა, მიტევება ყოველთვის ადვილი როდია. ჩვენთვის მოყენებული ტკივილი და ზიანი შეიძლება გამანადგურებელი იყოს და ტანჯვაში, დასახიჩრებული და გულგატეხილი დაგვტოვოს. განკურნება მოვა, თუკი საშუალებას მივცემთ, მაგრამ საკუთარ თავში ტკივილის, რისხვისა და გულისწყრომის შენარჩუნება გააძნელებს ან საერთოდ შეუძლებელს გახდის განკურნებას. 

ჯვარი - ეს არის საუკეთესო მაგალითი იმისა, თუ რა დაუჯდა თავად ღმერთს ჩვენი მიტევება. თუკი უფალმა ეს ჩვენი გულისთვის დაითმინა და ამავე დროს მშვენივრად იცოდა, რომ ძალიან ბევრი მაინც უარყოფს მას, მაშინ ჩვენც, უეჭველად, შევძლებთ ვისწავლოთ მიტევება.

ვის უნდა მიუტევოთ - დაე, თუნდაც არა იმ ადამიანის გულისთვის, არამედ თავად თქვენ გამო?

