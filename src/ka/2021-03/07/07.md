---
title: შემდგომი გამოკვლევისთვის:
date: 13/08/2021
---
"წარმართებისთვის მიყიდული იოსების მსგავსად, ქრისტეც ღალატით ჩაუგდეს ხელთ მის მოსისხლე მტრებს მისივე ერთ-ერთი მოწაფის მცდელობით. იოსებს ცილი დასწამეს და დილეგში ჩააგდეს, რადგან წმიდა და უდანაშაულო იყო; ქრისტეც შეიძულეს და უარყვეს, რადგან მართალი იყო და თავისი თავგანწირვითა და წმიდა ცხოვრებით ხალხის ცოდვებს ამხელდა; და, თუმცა სრულიად უდანაშაულო იყო, ცრუმოწმეთა ჩვენებით გაასამართლეს. იოსების მოთმინება და თავმდაბლობა, როცა უსამართლოდ და სასტიკად ექცეოდნენ, მისი დიდსულოვნება, მიმტევებლობა და ბოროტი ძმების მიმართ კეთილშობილური საქციელი - ქრისტეს ხასიათის თვისებათა სიმბოლოა, რომელიც მოთმინებით იტანდა ურჯულოთა ლანძღვა-გინებას და რომელმაც მიუტევა არა მხოლოდ მის მკვლელთ, არამედ ყველას, ვინც ინანიებს თავის ცოდვებს და მიტევებას ეძებს" (ე. უაითი. "პატრიარქები და წინასწარმეტყველები", გვ. 145).

"არავითარი გამართლება არა აქვს შეუწყნარებლობის სულს! ვინც სხვის მიმართ გულმოწყალებას არ იჩენს, ამით ამტკიცებს, რომ ის თავად არ არის ღვთიური მადლის მოზიარე. ღვთიური მიმტევებლობის გამოისობით ცოდვილი ადამიანი გულის კარს უფრო ადვილად უხსნის ღვთაებრივ სიყვარულს. ღვთიური თანაგრძნობა მისი სულის სიღრმეებს აღძრავს; ის კი - სხვებისას. გულმოწყალება და სათნოება, რომელიც ქრისტემ თავისი ცხოვრებით გვიჩვენა, დაამშვენებს და დიდებით შეამკობს მისი მადლის მოზიარეთ" (ე. უაითი. ქრისტეს იგავები, გვ. 140).

**კითხვები მსჯელობისათვის:**

`1. ვიღაცამ ერთხელ თქვა: "მიუტევებლობა - ესაა როცა ადამიანი სვამს შხამს და ელოდება, რომ მოკვდება სხვა". რას ნიშნავს ეს გამოთქმა?`

`2. რატომ დაუშვა ღმერთმა იოსების ცხოვრებაში ყველა ის განსაცდელი, სანამ ის გახდებოდა იმ დროის გამოჩენილი პიროვნება? რა მოუტანა ამან მას და მის ძმებს?`

`3. იოსების სახლის მოურავისთვის ცნობილი იყო ზოგიერთი გეგმა, რომლებიც იოსების ძმებს ეხებოდა (მაგალითად, დაბ. 44:1-12). მიტევების გამოცდილება როგორ გავლენას ახდენს იმ ადამიანებზე, რომლებიც უბრალოდ დამკვირვებლის როლში იმყოფებიან?`

`4. "ღმერთს ყოველთვის მიჰყავს თავისი ხალხი ერთადერთი შესაძლებელი გზით,  ისეთი გზით,  რომელსაც თვით ადამიანები აირჩევენ,  რათა შეძლონ დასაბამისა და დასასრულის და იმ საბოლოო მიზნების დიდების ხილვა, რომლისკენაც ისინი ისწრაფვიან ღმერთთან თანამშრომლობით (ე. უაითი. ქრისტე -  წუთისოფლის იმედი, გვ. 165). ამ ციტატაზე მსჯელობისას, დაფიქრდით თქვენი საკუთარი ცხოვრების შესახებ.  ამის შემეცნება როგორ დაგვეხმარებოდა გაგვეძლო და გადაგველახა მრავალი განსაცდელი და სიძნელე, რომლებსაც ვაწყდებით ჩვენს ცხოვრებაში?`