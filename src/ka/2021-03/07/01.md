---
title: სიმშვიდე, ურთიერთობები, განკურნება
date: 07/08/2021
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 42:7-20; მათ. 25:41-46; დაბ. 42:21-24; 45:1-15; ლუკ. 23:34; დაბ. 50:15-21.

> <p>სამახსოვრო მუხლი:</p>
> "და ახლა ნუ სწუხხართ და ნუღარ ჯავრობთ, რომ აქ გამყიდეთ, რადგან თქვენი სიცოცხლის სახსრად მომავლინა მე ღმერთმა თქვენს წინაშე" (დაბ. 45:5).

ერთ მამაკაც ქალის გაუპატიურებაში დასდეს ბრალი. პოლიციაში ამოცნობაზე ყველა დაკავებულიდან ქალმა სწორედ ამ მამაკაცზე მიუთითა. მართალია ყველა მტკიცებულება ირიბი იყო, ქალი შეუვალი იყო იმაში, რომ დამნაშავე იყო ჯონი.

ამრიგად, ჯონი ციხეში მოხვდა დანაშაულისთვის, რომელიც არ ჩაუდენია. თოთხმეტი წლის შემდეგ დაამტკიცეს მისი უდანაშაულობა და გაათავისუფლეს. როდესაც ეს ჯოანამ გაიგო, გააცნობიერა თავისი საშინელი შეცდომა.

ქალს შეხვედრა სურდა ჯონისთან მას შემდეგ, რაც იგი ციხიდან გამოუშვეს. რა იყო მოსალოდნელი მრავალი წლის განმავლობაში დატანჯული მამაკაცისგან იმ ქალთან შეხვედრისას, რომელმაც დაანგრია მისი ცხოვრება?

ქალი ოთახში იმყოფებოდა მამაკაცის მოლოდინში. როდესაც მამაკაცი შემოვიდა და მათ ერთმანეთს თვალებში შეხედეს, ჯოანა ატირდა.

"ჯონი უბრალოდ დაიხარა და ხელი ჩამკიდა. მან შემომხედა და მითხრა: "მე გპატიობ". არ შემეძლო ამის დაჯერება. ჩემ წინაშე იყო სწორედ ის ადამიანი, რომელიც მძულდა და რომელსაც მხოლოდ სიკვდილს ვუსურვებდი. მაგრამ ის მეუბნებოდა მე, რომელმაც მას ამდენი ბოროტება გავუკეთე, რომ მპატიობს! მხოლოდ ამის შემდეგ დავიწყე გაგება იმისა, თუ რა არის მადლი. და მხოლოდ ამის შემდეგ დაიწყო ჩემი განკურნება და მოვიპოვე ნამდვილი სიმშვიდე".

ამ კვირაში საუბარი იქნება მიტევების შესახებ და იმის შესახებ, თუ რისი გაკეთება შეუძლია მას იმ ადამიანთა მშფოთვარე გულებისთვის, რომელთაც არ აქვს სიმშვიდე.