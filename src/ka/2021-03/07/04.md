---
title: მიუტევო და დაივიწყო?
date: 10/08/2021
---

მიტევება განისაზღვრება როგორც მზადყოფნა იმისთვის, რომ უარი თქვა წყენის, განკითხვის და შურისძიების საკუთარ უფლებაზე დამნაშავის ან ადამიანთა ჯგუფის მიმართ, რომლებიც უსამართლოდ იქცევიან. საოჯახო თერაპევტი დოქტორი მერილინ არმორი, რომელიც ჰოლოკოსტგადატანილ ადამიანებთან მუშაობდა, რათა გაერკვია, თუ რა გააკეთეს ამ გადარჩენილებმა იმის გასაცნობიერებლად, რაც მათ გადახდა, წერს: "თავად მიტევების იდეა - ეს არის მსხვერპლის გაღების შეგნებული აქტი. ეს არც ისე ადვილია".

მიტევება არ ნიშნავს, რომ არანაირი შედეგები არ იქნება. მიტევება არ ნიშნავს, რომ ბოროტების ჩამდენს უფლება აქვს გააგრძელოს ბოროტების ჩადენა. პირიქით, მიტევება ნიშნავს, რომ ჩვენ ღმერთს ვუამბობთ ჩვენი წყენისა და შურისძიების სურვილის შესახებ და მას გადავცემთ ამ სიტუაციას. წინააღმდეგ შემთხვევაში რისხვა, მწუხარება, გულისწყრომა და სიძულვილი მხოლოდ უფრო მეტად დაგვაზიანებს.

`რას ვიძენთ, როდესაც სხვებს ვუტევებთ? იფიქრეთ მათ. 18:21-35-ის შესახებ.`

უეჭველად, მიტევება რომ ვისწავლოთ, საჭიროა მივხვდეთ, რომ ჩვენ მოგვეტევა ქრისტეში. ჩვენ ყველამ შევცოდეთ არა მარტო სხვა ადამიანების მიმართ, არამედ ღმერთის მიმართაც.

ნებისმიერი ცოდვა - ეს არის ცოდვა ჩვენი უფლისა და შემქმნელის წინააღმდეგ. და მაინც იესოში ჩვენ შეგვიძლია ვითხოვოთ ყველა ჩვენი ცოდვის სრული მიტევების შესახებ არა იმიტომ, რომ ამას ვიმსახურებთ, არა, არამედ მხოლოდ ჩვენ მიმართ ღვთის წყალობის გამო. როგორც კი ჩავწვდებით ამ ძვირფას ჭეშმარიტებას, როგორც კი შევძლებთ გავხადოთ ეს მიტევება ჩვენი საკუთარი, როგორც კი შევძლებთ საკუთარ თავზე განვიცადოთ ღვთიური მიტევების ჭეშმარიტობა, შევძლებთ სხვების მიტევებას. ჩვენ ვუტევებთ არა იმიტომ, რომ ამას იმსახურებენ სხვები, არამედ იმიტომ, რომ თავად მივიღეთ მიტევება ღმერთისგან, რასაც ვსაჭიროებდით. ამას გარდა, რამდენად ხშირად ვიმსახურებთ მიტევებას თავად ჩვენ?

ამრიგად, იოსებმა მისცა მეორე შანსი, რათა გაეუმჯობესებინა ოჯახური ურთიერთობები. აქ არ არის წყენა, არ არის დაბრუნება იმისადმი, რაც წარსულში მოხდა. 

თითქმის შეუძლებელია ყველაფერი ახლიდან დაიწყო ოჯახში, თუკი ყოველი ჩვენგანი ვსწავლობთ, თუ როგორ მივაყენოთ ერთმანეთს რაც შეიძლება მეტი ზიანი. მაგრამ იოსები ასე არ იქცევა. თითქოს, მას სურს წარსული უკან მოიტოვოს, როდესაც ძმებს სიყვარულით ღებულობს და სურს ურთიერთობის გაგრძელება მათთან. თუკი იოსებს განზრახული არ ექნებოდა სწორედ ასე მოქცეულიყო, მაშინ ამ ისტორიას სხვანაირი დასასრული ექნებოდა, არა ასეთი ბედნიერი. 

`"ნეტარ არიან, ვისი ურჯულოებანიც მიტევებულია და ცოდვები დაფარული. ნეტარ არს კაცი, რომელსაც უფალი არ ჩაუთვლის ცოდვას" (რომ. 4:7-8). რის შესახებ წერს პავლე და როგორი გავლენა უნდა მოახდინოს ამ საოცარმა დაპირებამ ჩვენს ურთიერთობაზე იმ ადამიანებთან, ვინც ტკივილი მოგვაყენა?`