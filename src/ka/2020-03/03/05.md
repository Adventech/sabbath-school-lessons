---
title: რთულ ადამიანებთან მუშაობისას
date: 15/07/2020
---

იესო ოსტატი იყო რთულ ადამიანებთან ურთიერთობებში. ის თავისი სიტყვებითაც და თავისი მოქმედებებითაც აჩვენებდა, რომ ღებულობს ადამიანებს. ის ყურადღებით უსმენდა მათ, უსვამდა კითხვებს და თანდათანობით უხსნიდა ღვთიურ ჭეშმარიტებებს. მაცხოვარი ცნობდა შინაგან მისწრაფებას ყველაზე სასტიკ გულებში და შესაძლებლობებს ხედავდა ყველაზე საზიზღარ ცოდვილებში. იესოსთვის არ არსებობდა ვინმე, ვისაც ვერ შეეხებოდა სახარება. მან უეჭველად, იცოდა, რომ "არავინ არ დაცემულა ისე დაბლა და არავინაა ისეთი მანკიერი, რომ დაკარგოს ქრისტეში თავისუფლების მოპოვების იმედი" (ე. უაითი, ქრისტე - წუთისოფლის იმედი, გვ. 187-188). უფალი ადამიანებს უყურებდა სხვა კუთხით, ვიდრე ჩვენ ყველა. ის ყოველი ადამიანის არსში თავდაპირველი ქმნილების დიდების ანარეკლს ხედავდა. იესო ამაღლებდა მათ აზროვნებას, რათა გაეცნობიერებინათ შესაძლებლობა, რომ სხვანაირები გამხდარიყვნენ, და ბევრი წამოდგა, რათა გაემართლებინათ მისი მოლოდინი მათი ცხოვრების თაობაზე.

```წაიკითხეთ მათ. 12:4:18,19; მარკ. 12:28-34; ლუკ. 23:39-43. რას პოულობთ საერთოს იმაში, როგორც მიმართა ქრისტემ პეტრესა და ანდრიას, შეკითხვით მისულ უსახელო მწიგნობარს, და ჯვარცმულ ავაზაკს? ყურადღებით შეისწავლეთ ქრისტეს მიდგომა თითოეული მათგანის მიმართ. რა შენიშნეთ განსაკუთრებული?```

სადაც არ უნდა წასულიყო იესო, სულიერ შესაძლებლობებს ხედავდა; ის ყველაზე არასასიკეთო ვითარებაშიც ღვთის სასუფევლის შესაძლო მცხოვრებლებს ჭვრეტდა. ჩვენ ასეთ უნარს ვუწოდებთ "ეკლესიური ზრდის ხედვას". ესაა აღზრდილი ალღოიანობა, რომელიც ადამიანებს ხედავს ისეთებად, როგორებსაც მათ იესო ხედავდა, - შეძენილებს ღვთის სასუფევლისათვის. საჭიროა ასევე გვქონდეს "ეკლესიური ზრდის სმენა" - უნარი იმისა, რომ გვესმოდეს ჩვენს ირგვლივ მყოფი ადამიანების გამოუთქმელი საჭიროებები. ის დაკავშირებულია უნართან, რომ ვისმენდეთ მათი გულის იმ მისწრაფებას იმისკენ, რაც მათ არ აქვთ, თუნდაც ამას ღიად არ გამოხატავდნენ.

სთხოვეთ უფალს, რომ გულისხმიერად ემსახუროთ სულიწმიდას სხვა ადამიანთა ცხოვრებაში. ლოცვით ევედრეთ, რომ ღმერთმა გიბოძოთ მეორე შეხება და აგიხილოთ თვალები სულიერ შესაძლებლობებზე, რომლებსაც ის ყოველდღიურად გაძლევთ, რათა თქვენს რწმენას სხვებსაც უზიარებდეთ. სთხოვეთ ღმერთს, რომ მოგცეთ მხედველი თვალი, მომსმენი სათუთი გული და მზაობა, რათა სხვებს გაუზიაროთ უწყება ქრისტეზე, რომელსაც იცნობთ და რომელიც გიყვართ, - და მაშინ თქვენ გაეშურებით საინტერესო მოგზაურობაში, რომელიც მთელი სიცოცხლე გაგრძელდება. თქვენი სიცოცხლე სრულიად ახალ აზრს შეიძენს. თქვენ აღვსილი იქნებით კმაყოფილებისა და სიხარულის გრძნობით, რომელიც ადრე არასოდეს განგიცდიათ. მხოლოდ მათ, ვინც ადამიანთა ხსნისთვის შრომობენ, იციან, თუ რა კმაყოფილება მოაქვს ამას.