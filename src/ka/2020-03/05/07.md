---
title: შემდგომი გამოკვლევისათვის
date: 31/07/2020
---

წაიკითხეთ ე. უაითის წიგნში "მოციქულთა საქმეები" თავი "სულის ნიჭი" (გვ. 47-56); წიგნში "ქრისტე - წუთისოფლის იმედი" თავი "ნუ შეკრთება თქვენი გული" გვ. 522-537).

სულიწმიდა მამასთან და ძესთან თანამშრომლობს გამოსყიდვის პროცესში. მთელ დამოწმების საქმიანობაში ჩვენ ვუერთდებით მას მის შრომაში ადამიანთა დასახსნელად.

ის ამხელს გულს, აღებს შესაძლებლობათა კარს, თავისი სიტყვის მეშვეობით ნათელს ჰფენს გონებას და აცხადებს ჭეშმარიტებას. ის ამსხვრევს ჩვენს დამმონებელ ცრურწმენების ბორკილებს, ამარცხებს ხალხურ ტრადიციებს, რომლებიც აბნელებს ჭეშმარიტების ჩვენეულ ხედვას, და გვათავისუფლებს ბოროტი ჩვევების ჯაჭვებისაგან, რომლებითაც შეკრული ვართ.

როდესაც იესოზე ვმოწმობთ, დიდად მნიშვნელოვანია გვახსოვდეს, რომ ჩვენ სულიწმიდასთან ვთანამშრომლობთ. ის წინ მიგვიძღვის და გულებს ამზადებს სახარების უწყების მისაღებად. ის აქ, ჩვენთან არის და ზემოქმედებს გონებაზე, როდესაც ვიჩენთ სიკეთეს, ვმოწმობთ, ვატარებთ ბიბლიის შესასწავლ გაკვეთილებს, ვარიგებთ წიგნებს, რომლებიც ჭეშმარიტებას აცხადებს, ან ვმონაწილეობთ სამახარობლო ღონისძიებებში. ის ადამიანის გულზე შრომას გააგრძელებს მას შემდეგაც, როგორც კი წავალთ, როცა გავაკეთებთ ყველაფერს, რათა ეს ადამიანი ხსნამდე მივიყვანოთ.

**კითხვები მსჯელობისათვის:**

```1. თქვენი საშაბათო სკოლის კლასის წევრებს მოუთხრეთ იმ შემთხვევის შესახებ, როდესაც შეიცანით სულიწმიდის ზემოქმედება თქვენი დამოწმების დროს.```

```2. როდისმე შეგშინებიათ თქვენი რწმენის გაზიარებისა ან გაქცევიხართ მას? ცოდნა სულიწმიდის მსახურების შესახებ როგორ ამცირებს შიშებს და გაძლევთ დამაჯერებლობას დამოწმების დროს?```

```3. გაკვეთილზე ვლაპარაკობდით სულიწმიდის მოქმედებაზე ჩვენს დამოწმებაში. იმსჯელეთ, როგორ თანამშრომლობს სულიწმიდა ჩვენთან დამოწმების დროს. რას გავძლევს სულიწმიდა დამოწმებისათვის და როგორ შრომობს ის სხვა ადამიანთა ცხოვრებაში, როცა ჩვენ ვმოწმობთ?```

```4. ჩვენ ხაზგასმით აღვნიშნავდით, რომ დამოწმებაში ცენტრალური ადგილი ბიბლიას ეკუთვნის. რატომ არის ბიბლია ჩვენი რწმენისა და დამოწმების ასეთი მნიშვნელოვანი შემადგენელი ნაწილი? როგორ შეგვიძლია თავიდან ავირიდოთ იმათი მახეები, ვინც, თუნდაც ბიბლიის მიმართ თავისი რწმენის გამოცხადებით, ოსტატურად აკნინებენ მის ავტორიტეტსა და მოწმობას?```