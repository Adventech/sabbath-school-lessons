---
title: შემდგომი გამოკვლევისათვის
date: 10/07/2020
---

წაიკითხეთ ე. უაითის წიგნში "მოციქულთა საქმეები" თავი "ცოტაც და დამარწმუნებ" (გვ. 433-438).

ქრისტიანული ცხოვრების არსი არის იმდენად მდიდარი და სრული ურთიერთობა იესოსთან, რომ ჩვენ გვწყურია მისი გაზიარება. როგორი მნიშვნელოვანიც არ უნდა იყოს სწორი დოქტრინა, ის ვერ შეცვლის ცხოვრებას, გარდაქმნილს მადლითა და სიყვარულით. ელენ უაითი ხაზგასმით აღნიშნავს ამ ჭეშმარიტებას: "მაცხოვარმა იცოდა, რომ ვერავითარი გონების დასკვნები ვერ დაარბილებს გაუხეშებულ გულებს და ვერ დაამსხვრევს მიწიერი ინტერესებისა და ეგოიზმის ჯავშანს. მან იცოდა, რომ მის მოწაფეებს უნდა მიეღოთ ზეციური ნიჭი, რომ სახარება ქმედითი აღმოჩნდებოდა მხოლოდ მაშინ, როცა მას იქადაგებდნენ ადამიანები, ვისი გულებიც გამთბარია და ბაგეები ამეტყველებულია იმის ცოცხალი ცოდნით, ვინც არის გზა, ჭეშმარიტება და სიცოცხლე" (მოციქულთა საქმეები, გვ. 31). წიგნში "ქრისტე - წუთისოფლის იმედი" ის ავსებს ამ აზრს: "ქრისტეს საოცარი სიყვარული ატყვევებს და აკეთილშობილებს ადამიანის გულს, დოგმების უბრალო გამეორებით კი არაფერი მიიღწევა" (გვ. 650). 

ზოგიერთი თვლის, რომ მათი პირადი დამოწმება მდგომარეობს მხოლოდ იმაში, რომ ცდილობდეს, სხვები დაარწმუნოს ჭეშმარიტებებში, რომლებსაც ღვთის სიტყვა შეიცავს. თუმცა ძალიან მნიშვნელოვანია ღვთის სიტყვის ჭეშმარიტებების გაზიარება სათანადო დროს, მაგრამ გაცილებით უფრო მეტად უნდა დავამოწმოთ ჩვენი დანაშაულისგან გათავისუფლების, მშვიდობის, წყალობის, მიტევების, ძალის, იმედისა და სიხარულის შესახებ, რომლებიც შევიძინეთ საუკუნო სიცოცხლის საჩუქარში, რასაც ასე უხვად გვთავაზობს იესო.

**კითხვები მსჯელობისათვის:**

```1. როგორ ფიქრობთ, რატომ მოქმედებს ასე ძლიერად სხვებზე თქვენი პირადი დამოწმება? როგორ მოქმედებდა სხვების დამოწმება თქვენზე და თქვენს საკუთარ გამოცდილებაზე?```

```2. კლასს გაუზიარეთ თქვენი პასუხი ოთხშაბათის გაკვეთილში დასმულ ბოლო კითხვაზე. უფალთან ყოველდღიური გამოცდილება რატომ არის მნიშვნელოვანი არა მარტო ჩვენი დამოწმებისთვის, არამედ ჩვენი პირადი რწმენისთვისაც?```

```3. რა თქმა უნდა, ძლიერი დამოწმება შეიძლება იყოს ქმედითი. ამავე დროს, ღვთისმოსაური ცხოვრება რატომ შეიძლება იყოს ჩვენი დამოწმების მნიშვნელოვანი ნაწილი? ```

```4. თქვენი პირადი გამოცდილება გაუზიარეთ კლასს. გახსოვდეთ: თქვენ სხვებს უზიარებთ იმას, რაც ქრისტემ თქვენთვის გააკეთა და რას ნიშნავს ის თქვენთვის დღეს. რა ცვლილებებს ახდენს იესო თქვენს ცხოვრებაში```
