---
title: იესო ჩვენი დამოწმების საფუძველია
date: 06/09/2020
---

თითოეულ ჩვენგანს, როგორც ქრისტიანს, აქვს თავისი ისტორია, რომელიც შეგვიძლია მოვყვეთ, - ისტორია იმის შესახებ, თუ როგორ შეცვალა იესომ ჩვენი ცხოვრება და რა აღასრულა მან ჩვენი გულისთვის.

```წაიკითხეთ ეფეს. 2:1-10. როგორი ვიყავით ჩვენს მოქცევამდე ქრისტესკენ? რა მოხდა მას შემდეგ, რაც ქრისტე მივიღეთ?```

ჩვენს მოქცევამდე ქრისტესკენ (იხ. ეფეს. 2:1-3).

მას შემდეგ, რაც ქრისტე მივიღეთ (იხ. ეფეს. 2:4-10).

რა საოცარი ცვლილებაა! სანამ ქრისტეს გავიცნობდით, ჩვენ ვიყავით "მკვდრები.. დანაშაულით და ცოდვებით", დავდიოდით "ამ სოფლის ჟამისამებრ", "ვასრულებდით ხორცისა და გონების ნებას, და ბუნებით რისხვის შვილები ვიყავით". ანუ ქრისტესკენ ჩვენს მოქცევამდე უმიზნოდ დავეხეტებოდით ქვეყნიერებაზე და დაღუპული ვიყავით.

შესაძლოა, ცხოვრებაში გამოგვიცდია ის, რაც ბედნიერება გვგონია, მაგრამ სულიერ სევდასა და აუხდენელ იმედებსაც განვიცდიდით. როდესაც ქრისტესთან მივედით და მისი სიყვარული შევიცანით, ამან ჩვენი ცხოვრება მთლიანად შეცვალა. ახლა ქრისტეში ჩვენ ნამდვილად ვართ "გაცოცხლებული". "წყალობით მდიდარმა ღმერთმა" თავისი მადლითა და წყალობით მოგვცა გადარჩენა. მან  "გაგვაცოცხლა ქრისტესთან ერთად და თანააღგვადგინა და ცათა შინა თანადაგვსხა ქრისტე იესოში, რათა მომავალ საუკუნეებში აჩვენოს თავისი მადლის გარდამეტებული სიმდიდრე ჩვენდამი მოწყალებით ქრისტე იესოში". ქრისტეში ცხოვრებამ შეიძინა ახალი მნიშვნელობა და ახალი აზრი. როგორც იოანე აცხადებს: "მასში იყო სიცოცხლე და სიცოცხლე იყო ადამიანთა ნათელი" (იოან. 1:4).

```წაიკითხეთ ეფეს. 2:10. რას გვეუბნება ეს ტექსტი კეთილი საქმეების შესახებ ქრისტიანულ ცხოვრებაში? როგორ გვესმის ეს იდეა, როცა ვაცნობიერებთ გადარჩენას რწმენით, "რჯულის საქმეთაგან დამოუკიდებლად" (რომ. 3:28)?```

```როგორ შეიცვალა თქვენი ცხოვრება ქრისტეს წყალობით? თქვენში მომხდარი რომელი ცვლილებები დაეხმარებოდა კიდევ ვინმეს, რომ მისულიყო იესოს შეცნობასთან?```