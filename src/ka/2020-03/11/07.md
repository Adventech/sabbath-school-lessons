---
title: შემდგომი გამოკვლევისათვის
date: 11/09/2020
---

წაიკითხეთ მარკ. 5:25-34.

"ქრისტეს გარშემო შეკრებილი ცნობისმოყვარეთა ბრბო ვერ გრძნობდა მაცხოვრის მაცოცხლებელ ძალას. მაგრამ როდესაც გამოჯანსაღების იმედით იესოსთან მისულმა ქალმა ხელი გაიწოდა და შეეხო მაცხოვრის სამოსელს, მას მიეცა ეს ძალა. ასეა სულიერ ცხოვრებაშიც. რელიგიის შესახებ უბრალო საუბარი და ცოცხალი რწმენისა და სულიერი წყურვილის გარეშე ლოცვა უნაყოფოა. ნორმალური რწმენა ქრისტეს მიმართ და მისი ქვეყნიერების მხსნელად მოჩვენებითი აღიარება ვერ განკურნავს ადამიანის სულს. რწმენა, რომელიც გადაგვარჩენს, ეს არ არის უბრალო ლოგიკური თანხმობა ჭეშმარიტებასთან. ის, ვისაც სურს დაწვრილებით იცოდეს ყველაფერი და შემდგომ ირწმუნოს, ვერასოდეს მიიღებს ღვთისგან კურთხევას. ცოტაა, იცოდე ყველაფერი ქრისტეს შესახებ. მთავარია, გჯეროდეს მისი! რწმენა მხოლოდ მაშინ დაგვეხმარება, როდესაც ქრისტეს ჩვენს პირად მხსნელად ვღებულობთ და მისი დამსახურების იმედი გვაქვს...

ღმერთს სურს, რომ მისი ერთგულების საქმეებზე საუბრით ქრისტე გამოვუცხადოთ ქვეყნიერებას. ჩვენ უნდა ვაღიაროთ მისი მადლი, რომელიც გამოჩნდა ძველი აღთქმის მართალთა მეშვეობით. მაგრამ ყველაზე მოქმედი არის მოწმობა ჩვენი პირადი გამოცდილების შესახებ. ჩვენ ვამოწმებთ ღმერთზე, როდესაც ჩვენში მოქმედებს ღვთიური ძალა. ყოველი ადამიანის პირადი, ცხოვრებისეული გამოცდილება უნიკალურია. ღმერთს სურს, რომ ვადიდოთ იგი ჩვენი პირადი გამოცდილების საფუძველზე, და როდესაც მისი მადლის დიდების აღიარება გამაგრებულია ქრისტეს მცნებების აღსრულებით, ადამიანის სული დაუბრკოლებლივ ისწრაფის გადარჩენისაკენ" (ქრისტე - წუთისოფლის იმედი, გვ. 261).

**კითხვები მსჯელობისათვის:**

```1. რომელია დამარწმუნებელი მოწმობის შემადგენელი ნაწილები? წაიკითხეთ პავლეს დამოწმება აგრიპას წინაშე საქმე. 26:1-23-ში. რაზე იყო დამყარებული მისი დამოწმება?```

```2. როგორ ფიქრობთ, რატომ აქვს ასეთი დიდი ძალა თქვენს პირად დამოწმებას იმის შესახებ, რაც ქრისტემ ჩვენთვის აღასრულა? მაგრამ რას უპასუხებთ კითხვებზე: "კარგია, თუ ეს თქვენ დაგემართათ, მაგრამ მე თუ არ მაქვს ასეთი გამოცდილება? როგორ დამარწმუნებს თქვენი გამოცდილება იმაში, რომ უნდა მივყვებოდე იესოს?"```

```3. რისგან თავის არიდებას ისურვებდით ურწმუნოსთან დამოწმებისას?```

```4. განიხილეთ ჭეშმარიტება ხსნაში დარწმუნებულობის შესახებ. რატომ არის ეს ქრისტიანული გამოცდილების ასეთი მნიშვნელოვანი ნაწილი? როგორ შეგვიძლია დარწმუნებული ვიყოთ ჩვენს ხსნაში, და თან არ ჩავვარდეთ თავდაჯერებაში?```