---
title: ღვთის სიტყვის გამოყენებისას
date: 12/08/2020
---

ღვთის სიტყვა შეიცავს ათასზე მეტ აღთქმას. თითოეული ამ აღთქმათაგანი მოდის გულიდან მოსიყვარულე ღმერთისა, რომელსაც "ჩვენში მოქმედი ძალით შეუძლია განუზომლად მეტის კეთება, ვიდრე ჩვენ ვთხოვთ ან ვფიქრობთ" (ეფეს. 3:30). უფლის აღთქმები არის მოვალეობები, რომლებსაც ის თავის თავზე იღებს თითოეული ჩვენგანის მიმართ. როდესაც რწმენით ვთხოვთ აღთქმების შესარულებას და ამას სხვებსაც ვასწავლით, ზეცის კურთხევები ჩვენს ცხოვრებაში იღვრება. ამ ღვთიურ რეალობაზე პავლე მოციქული მიუთითებს: "ის, ვინც თავისი საკუთარი ძე არ დაინდო, არამედ გასწირა ჩვენთვის, ყველასათვის, განა მასთან ერთად ყოველივეს არ მოგვმადლებს?" (რომ. 8:32).  პეტრე მოციქული განმარტავს ამ აღთქმას, როცა აცხადებს: "მისმა ღვთიურმა ძალამ მოგვანიჭა ყოველივე, რაც სიცოცხლისა და ღვთისმოსაობისათვის გვჭირდება" (2პეტრ. 1:3). იმის წყალობით, რომ ქრისტე მოკვდა ჯვარზე და გაიმარჯვა სიკვდილზე, ჯოჯოხეთის საწყისებსა და ძალაზე, მან უზრუნველგვყო ყოველივეთი, რაც აუცილებელია იმისათვის, რათა ვცხოვრობდეთ ღვთისმოსავი, სულიერი ცხოვრებით. ის ჩვენი ძირითადი ფიზიკური მოთხოვნილებების დაკმაყოფილებასაც გვპირდება.

```შეადარეთ ერთმანეთს 1იოან. 1:7-9 და ფილიპ. 14:13,19. თუმცა ყველა მოყვანილი აღთქმა სრულიად განსხვავებულია, მაგრამ რას გვაუწყებს ღვთის ხასიათის შესახებ? როგორი გავლენა მოახდინეს ამ აღთქმებმა თქვენს ცხოვრებაზე?```

ყოველი ზემოთ წაკითხული აღთქმა რაღაცას თავისას ამბობს, მაგრამ ისინი პრაქტიკულად გვიცხადებს ღმერთის ერთსა და იმავე სახეს. ისინი წარმოგვიდგენს სიყვარულისა და მიტევების, უსასრულო ძალისა და ჩვენს ძირითად საჭიროებებზე ზრუნვის ღმერთს. აღთქმები გვარწმუნებს, რომ ღმერთი სათუთად ზრუნავს ჩვენზე.

```წაიკითხეთ ებრ. 3:19; 4:1-3 და მათ. 13:58. რას გვეუბნება ეს მუხლები რწმენის აუცილებლობაზე?```

ბიბლიაში მრავლადაა ღმერთის საოცარი აღთქმები, და როდესაც რწმენით ვამყარებთ იმედს აღთქმებზე და გვწამს ისინი, ვინაიდან ქრისტემ აღგვითქვა, ამ აღთქმების კურთხევები ხდება ჩვენი. რწმენის უკმარისობა ღმერთის უნარში, რომ აღასრულებს იმას, რასაც თავის სიტყვაში შეგვპირდა, ზღუდავს ღვთის აღთქმების შესრულებას ჩვენს ცხოვრებაში. ილოცეთ, რომ ამ კვირაში ღმერთმა მიგვიყვანოს იმასთან, ვისაც ესაჭიროება ღვთის სიტყვის დამაიმედებელი აღთქმები.