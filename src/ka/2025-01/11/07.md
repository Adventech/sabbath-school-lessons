---
title:  შემდგომი გამოკვლევისათვის 
date: 14/03/2025
---




წაიკითხეთ თავი "გულმოდგინე შრომის ჯილდო" ელენ უაითის წიგნიდან "მოწმობანი ეკლესიისთვის", ტ.9. (გვ.285-288).

"მაშინ ყველაფერი, რაც გვაწუხებდა ღვთის განგების გზებზე ამ სამყაროში -  გაცხადდება. ის, რაც მიუღწეველი იყო ჩვენი გონებისთვის, ახლა იპოვის თავის განმარტებას. ჩვენ წინაშე გაიხსნება ღმერთის სიკეთის საიდუმლოებები. ყველაფერი, რაც აბნევდა ჩვენს შეზღუდულ ადამიანურ გონებას და რაშიც ვხედავდით დარღვეულ აღთქმებს, ახლა გაცხადდება ჩვენთვის სრულ და მშვენიერ ჰარმონიულობაში. ჩვენ მივხვდებით, რომ მხოლოდ უსასრულო სიყვარული გვატანინებდა გასაჭირს, რომელიც მეტად რთულად გვეჩვენებოდა. ხოლო როდესაც გავაცნობიერებთ მის სათუთ მზრუნველობას, ვისი დამსახურებითაც ყველაფერი ჩვენს საკეთილდღეოდ წარიმართება, ჩვენ ენით აღუწერელი სიხარულით ვიზეიმებთ ღმერთის დიდების სისავსეში" (მოწმობანი ეკლესიისათვის, ტ.9., გვ.286).

**კითხვები მსჯელობისთვის:** 

`1.დაუბნევიხართ თუ არა როდესმე ღვთიურ განგებაზე ფიქრს? როგორ განუგეშებთ იმის გაცნობიერება, რომ საბოლოო ჯამში ყველაფერი გაცხადდება?`

`2.დაფიქრდით, რაზე თქვა უარი ქრისტემ იმისათვის, რომ განკაცებულიყო და მომკვდარიყო ამ წუთისოფლისთვის. ასევე დაფიქრდით იმაზე, თუ რას გვეუბნება ეს ღმერთის სიყვარულისა და იმის შესახებ, შეგვიძლია თუ არა მისი ნდობა. მეტი რისი გაკეთება შეეძლო მას?`

`3.რა არის ასეთი მნიშვნელოვანი ღმერთის სახელში? რა მნიშვნელობის მქონეა ის მათთვის, ვინც თავს ქრისტიანს უწოდებს? როგორ ამცირებენ ხანდახან ქრისტიანები ქრისტეს სახელს და რა შეგვიძლია გავაკეთოთ ჩვენს გარემოცვაში იმისათვის, რომ დავანახოთ, თუ რას ნიშნავს სინამდვილეში ქრისტეს მიმდევრობა?`

`4.ბოროტების პრობლემასთან დაკავშირებული ჩვენი საუკეთესო პასუხებიც კი ამ ეტაპისთვის არასრულფასოვანია. რა შეგვიძლია პრაქტიკაში მოვიმოქმედოთ, რომ დავუახლოვდეთ მათ, ვინც იტანჯება, და როგორ დავეხმაროთ მათ ამ სამყაროში ტანჯვის შემსუბუქებაში, ვიდრე ბოროტების პრობლემის საბოლოო, ესქატოლოგიურ გადაჭრას ველოდებით, რომელიც მხოლოდ ღმერთს ხელეწიფება?`

`5.დეტალურად შეჩერდით ეს. 53:4-სა და იმ ფაქტზე, რომ ქრისტემ იტვირთა ჩვენი "სნეულებანი" და "ტკივილი". რა მოხდა ჯვარზე ისეთი, რაც გვეხმარება გამოსყიდვის გეგმისა და იმის გაგებაში, თუ რის ფასად დაუჯდა ღმერთს ჩვენი გადარჩენა?`

