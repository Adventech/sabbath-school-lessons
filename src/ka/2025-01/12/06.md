---
title:  "ვინ არის ჩემი მოყვასი?" 
date: 20/03/2025
---

ლუკას სახარებაში, უშუალოდ მას შემდეგ, რაც იესომ გააჟღერა ორი უდიდესი მცნება  - ღმერთისა და მოყვასის შეყვარება - მასთან მისულ რჯულის მცოდნეს თავის გამართლება უნდოდა და უთხრა იესოს: “ვინ არის ჩემი მოყვასი?” (ლუკ. 10:29). ამის საპასუხოდ იესო ყვება ჩვენთვის კარგად ნაცნობ, მაგრამ იმ დროისთვის მსმენელთათვის შოკისმომგვრელ იგავს კეთილი სამარიელის შესახებ. 

`წაიკითხეთ იგავი კეთილი სამარიელის შესახებ ლუკ. 10:25-37-ში. ვინ გახდა ყაჩაღების მიერ ნაცემი მოგზაურის "მოყვასი"? `

ვინ არის თქვენთვის ახლობელი ის ადამიანი, რომლის მიმართაც შეგიძლიათ შეასრულოთ მცნება "შეიყვარე მოყვასი შენი"? 

იესო უბრალოდ კი არ საუბრობდა სამართლიანობის შესახებ, არამედ მის დასამკვიდრებლად მოვიდა დედამიწაზე. იგი იყო და იქნება წინასწარმეტყველური მოწოდებისა და სამართლიანობის აღმასრულებელი (იხ. ლუკ. 4:16-21, ეს. 61:1,2-ის ჭრილში). იგი არის დიდი სურვილი ყველა ერისა, განსაკუთრებით მათი, ვინც აცნობიერებს განთავისუფლების საჭიროებას. 

მტრისგან განსხვავებით, რომელიც ძალაუფლებას ეჭიდებოდა და ღმერთის ტახტის მითვისებას ცდილობდა, იესომ პირიქით, თავი დაიმცირა და გახდა ცოდვის, უსამართლობისა და ჩაგვრის უღელქვეშ მყოფთა მსგავსი (მაგრამ ცოდვილი არ გამხდარა). მან დაამარცხა მტერი, სიყვარულით გასწირა თავი იმისათვის, რომ როგორც მართალს, რომელიც ყველა მორწმუნეს გაამართლებს - დაემყარებინა სამართლიანობა. როგორ შეგვიძლია ვამტკიცოთ, რომ ვიცავთ რჯულს, რომლის განსადიდებლადაც მოკვდა ქრისტე, თუ არ ვაქცევთ ყურადღებას იმას, რასაც ქრისტე რჯულში ყველაზე უფრო მთავარს უწოდებს?

ფსალმ. 9:9,10-ში ნათქვამია: "და ის სიმართლით განსჯის მსოფლიოს, გაასამართლებს ხალხებს სისწორით. უფალი იქნება ჩაგრულის შემწე და დასაყრდენი გაჭირვების ჟამს". ანალოგიურად, ფსალმ. 145:7-9-ში ნათქვამია, რომ ღმერთი "იქმს სამართალს ჩაგრულთათვის" და "აძლევს პურს დამშეულებს". "უფალი ათავისუფლებს ბორკილგაყრილებს. უფალი თვალს უხელს ბრმებს, უფალი მართავს წელმოდრეკილებს, უფალს უყვარს მართალნი. უფალი იცავს შემოხიზნულებს; ქვრივ-ობლებს გაამხნევებს, და ბორორტთა მრუდე გზებით ატარებს".

`მეტად როგორღა შეიძლებოდა გამოხატულიყო ღმერთის სიტყვის ჭეშმარიტება იმაზე, თუ როგორ ვემსახუროთ ჩვენს გარშემომყოფებს, რომლებსაც ვჭირდებით და რომლებიც იტანჯებიან?`

`რა შეგვიძლია ვისწავლოთ იესოს ცხოვრებისა და მსახურების მაგალითზე სხვების დახმარებასთან დაკავშირებით? მიუხედავად იმისა, რომ არ შეგვწევს იესოს მსგავსად სასწაულების მოხდენის ძალა, როგორ შეიძლება ჩვენ მიერ გაწეული დახმარება "სასწაულებრივი" ჩანდეს ტანჯვაში მყოფი მრავალი ადამიანისთვის?`2025-01