---
title:  სიყვარული და სამართლიანობა - ორი უდიდესი მცნება 
date: 15/03/2025
---

### გამოსაკვლევად შემოთავაზებული ბიბლიური მუხლები:
ფსალმ. 81; მიქ. 6:8; ზაქ. 7:9-12; მათ. 22:34-40; მათ. 23:23-30; ლუკ. 10:25-37.

> <p>სამახსოვრო მუხლი:</p>
> "თუ ვინმე ამბობს, ღმერთი მიყვარსო, თავისი ძმა კი ეჯავრება, იგი ცრუა, ვინაიდან ვისაც არ უყვარს თავისი ძმა, რომელსაც ხედავს, როგორღა ეყვარება ღმერთი, რომელსაც ვერ ხედავს?" (1იოან. 4:20).

უსამართლობისა და ბოროტების მიუხედავად, რომლებსაც ღმერთი ჯერჯერობით არ ანადგურებს (მიმდინარე დიადი ბრძოლის გამო), ჩვენ ყველაფერი უნდა გავაკეთოთ, რაც ჩვენზეა დამოკიდებული იმისათვის, რომ შევამსუბუქოთ ნებისმიერი ტანჯვა და ბოროტება, რომლებსაც ვაწყდებით ცხოვრებაში. 

ჩვენ აქამდე უკვე ვისაუბრეთ იმაზე, რომ ღმერთის სიყვარული და სამართლიანობა განუყოფელია ერთმანეთისაგან. ღმერთს უყვარს სამართლიანობა. შესაბამისად, თუ ღმერთი გვიყვარს, მაშინ ჩვენც გვეყვარება სამართლიანობა. 

ანალოგიურად, თუ ღმერთი გვიყვარს, მაშინ ადამიანებიც გვეყვარება. ხოლო ადამიანებისადმი სიყვარული მათ კეთილდღეობაზე ზრუნვით გამოიხატება. როდესაც სხვა ადამიანები სიღარიბეს, შევიწროვებას ან რაიმე სახის უსამართლობას აწყდებიან, ჩვენ არ უნდა დავხუჭოთ ამაზე თვალი. ამის ნაცვლად ჩვენ უნდა ვკითხოთ საკუთარ თავს, თუ რისი გაკეთება შეგვიძლია მათთვის პირადად ჩვენ, ან მორწმუნეთა საზოგადოებას, რომ ვაჩვენოთ ღმერთის სიყვარული და მისი სამართლიანობა და ამ დაცემულ სამყაროში ჩვენი სიტყვებითა და ქმედებებით ავირეკლოთ ჩვენი უფლის სრულყოფილი ხასიათი - სიმართლისა და სიყვარულის ხასიათი.2025-01