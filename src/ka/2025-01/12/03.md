---
title:  ორი უდიდესი ცოდვა 
date: 17/03/2025
---




თვით იესოს სიტყვების თანახმად, ორი უდიდესი მცნებაა "გიყვარდეს ღმერთი" და "გიყვარდეს მოყვასი". ამ მცნებების დაცვა მოიაზრებს მსხვერპლს, რომელიც ამ სიყვარულის გამოსავლენად არის საჭირო - და სწორედ ეს ნიშნავს სინამდვილეში იესოს კვლადაკვალ სიარულს.

მაშ ასე, თუ ორი უდიდესი მცნება ღმერთისა და ადამიანისადმი სიყვარულია, მაშინ რა არის ორი უდიდესი ცოდვა? 

`წაიკითხეთ ფსალმ. 134:13-19. ღმერთის წინააღმდეგ რომელი ცოდვაა აქ აღწერილი?`

ძველი აღთქმა ხაზს უსვამს ღმერთისადმი სიყვარულის მნიშვნელობას, რომელიც ყველაფერზე მაღლა უნდა იდგეს (იხ. რჯლ. 6:5). ეს მჭიდროდ არის დაკავშირებული კერპთაყვანისმცემლობის უდიდეს ცოდვასთან, რომელიც ღმერთის სიყვარულის საპირისპიროა.

`წაიკითხეთ ზაქ. 7:9-12. როგორ შეიძლება ვლინდებოდეს არასწორი (ცოდვილი) დამოკიდებულება მოყვასისადმი?`

ღმერთი სიყვარულით გამოწვეული რისხვით პასუხობს არა მხოლოდ კერპთაყვანისმცემლობას, არამედ სასტიკესაც მისი ხალხის, როგორც ცალკეული პიროვნებების, ისე მთლიანობაში ერის მისამართით. ღმერთს განარისხებს უსამართლობა, იმიტომ, რომ ღმერთი სიყვარულია.

ორი უდიდესი ცოდვა, ორი უდიდესი მცნების საპირისპიროა. შესაბამისად, ისინი სიყვარულის ნაკლებობით გამოიხატება. სხვა სიტყვებით, თქვენ არ იცავთ მცნებებს, თუ არ გიყვართ ღმერთი და ადამიანები. როგორც ნათქვამია: "თუ ვინმე ამბობს, ღმერთი მიყვარსო, თავისი ძმა კი ეჯავრება, იგი ცრუა, ვინაიდან ვისაც არ უყვარს თავისი ძმა, რომელსაც ხედავს, როგორღა ეყვარება ღმერთი, რომელსაც ვერ ხედავს?  და ასეთი მცნება გვაქვს მისგან, რომ ღვთის მოყვარულს თავისი ძმაც უნდა უყვარდეს" (1იოან. 4:20,21). 

`თქვენ როგორ განმარტავდით იმას, რომ ღმერთისადმი სიყვარული ადამიანისადმი სიყვარულისაგან განუყოფელია? როგორ გესმით ეს განუყოფელი კავშირი?` 

