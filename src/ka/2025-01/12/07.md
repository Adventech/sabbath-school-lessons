---
title:  შემდგომი გამოკვლევისათვის 
date: 21/03/2025
---

წაიკითხეთ თავი "შაბათი" ელენ უაითის წიგნიდან "ქრისტე - წუთისოფლის იმედი" (გვ. 281-289).

"ხალხის თანდასწრებით ფარისეველმა დესპანებმა ვერ გაბედეს პასუხის გაცმა, რადგან შეეშინდათ, გამოუვალ მდგომარეობაში არ ჩავარდნილიყვნენ. იცოდნენ, რომ იესო სიმართლეს ამბობდა. თავიანთი ტრადიციების აღსრულებისათვის იუდეველთ შეეძლოთ მოყვასის მწუხარებაში მიტოვება, პირუტყვს კი მიეხმარებოდნენ და გაათავისუფლებდნენ, რათა წაგება არ ენახათ. ამგვარად, ისინი უენო პირუტყვზე უფრო ზრუნავდნენ, ვიდრე ღვთის ხატად და მსგავსად შექმნილ ადამიანზე. ეს ყველა ცრუ რელიგიისათვი არის დამახასიათებელი. მათში ჩაქსოვილია ადამიანის ღმერთზე მაღლა განდიდების სურვილი, მაგრამ ხდება პირიქით: ადამიანის პირუტყვზე დაბლა დაცემას იწვევს. ყოველგვარი რელიგია, რომელიც ღმერთის უზენაესობას აღიარებს, ართმევს ადამიანს იმ დიდებას, რომელიც მიეცა მისი შექმნისას და რომელიც ქრისტეში უნდა დაუბრუნდეს მას. ნებისმიერი ცრუ რელიგია გულგრილს ხდის მის ამღიარებლებს ადამიანის გაჭირვების, ტანჯვისა და უფლებების მიმართ. სახარება კი ამაღლებს ქრისტეს სისხლით გამოსყიდულ ადამიანებს და ასწავლის ადამიანის მწუხარების მიმართ თანაგრძნობის გამოხატვას. უფალი ამბობს: "დავაფასებ კაცს ხალას ოქროზე მეტად და ადამიანს - ოფირის ზოდზე მეტად" (ეს. 13:12).

როდესაც იესომ ფარისევლებს მიმართა კითხვით: "შაბათ დღეს კეთილის კეთება შეიძლება თუ ბოროტისა? სულის ხსნა შეიძლება თუ დაღუპვა?" - მან ამით მათი საკუთარი ცოდვილი ზრახვები ამხილა. სასტიკი სიძულვილით აღვსილნი, ისინი მის მოკვლას ცდილობდნენ მაშინ, როდესაც მაცხოვარი სიცოცხლეს და ბედნიერებას ჩუქნიდა უამრავ ადამიანს. ნუთუ ადამიანის მოკვლა ჯობია სნეულთა განკურნებას შაბათ დღეს, რასაც იესო აკეთებდა? ნუთუ მკვლელობის გეგმის გულით ტარება ამ წმიდა დღეს უკეთესია, ვიდრე სიყვარულისა და მოწყალების გამოვლენა კეთილი საქმეებით?" (ქრისტე - წუთისოფლის იმედი, გვ. 286,287).

**კითხვები მსჯელობისთვის:**

`1.რამდენად ჭეშმარიტია მტკიცება: "ნებისმიერი ცრუ რელიგია გულგრილს ხდის მის ამღიარებლებს ადამიანის გაჭირვების, ტანჯვისა და უფლებების მიმართ"? როგორ შეგვიძლია მიზანმიმართულად ვიმოქმედოთ ისე, რომ ავირიდოთ თავიდან ასეთი გულგრილობა ჩვენს ეკლესიებში და მათ ფარგლებს გარეთ?`

`2.ვინ არის ჩემი მოყვასი? ვინ არის შენი მოყვასი? როგორ შეუძლია ქრისტეს მიმდევრობას, რომ უფრო მეტად დაგვამსგავსოს კეთილ სამარიელს, რომელმაც სიყვარულის გამოსავლენად გადალახა იმ დროში არსებული ყველა წინაღობა?`

`3.თუ ღმერთს უყვარს სამართლიანობა და წყალობა, მაშინ როგორ უნდა ვიქცეოდეთ ჩვენ იმასთან შესაბამისობაში, რაც მისთვის "უფრო მეტად მნიშვნელოვანია" რჯულში?`

`4.სამსჯავროზე ფიქრისა და საუბრის დროს, რამდენად ხშირად ვუსვამთ ხაზს იმას, რომ იესო სამსჯავროს შესახებ, პირველ რიგში, ჩვენ მიერ სხვების, განსაკუთრებით კი ჩაგრულთა და დამცირებულთა მიმართ გამოვლენილი სიყვარულის და იმის გათვალისწინებით საუბრობს, თუ რამდენად ხშირად ვაკეთებთ ამას? იფიქრეთ ამაზე მათ. 25:31-46-ის კონტექსტში.`2025-01