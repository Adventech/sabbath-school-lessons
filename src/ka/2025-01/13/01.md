---
title:  სიყვარული რჯულის შესრულებაა 
date: 22/03/2025
---

### გამოსაკვლევად შემოთავაზებული ბიბლიური მუხლები:
გამ. 20:1-17; იერ. 31:31-34; მათ. 23:23,24; რომ. 6:1-3; 7:7-12; იაკ. 2:1-9.

> <p>სამახსოვრო მუხლი:</p>
> "არავისი არაფერი დაგედოთ ვალად, გარდა ერთიმეორის სიყვარულისა, ვინაიდან სხვისი მოყვარული ასრულებს რჯულს" (რომ. 13:8).

როდესაც ეკლესიის საბჭოზე ერთ-ერთი პრობლემური წევრის საკითხი წყდებოდა, საბჭოს წევრმა უთხრა პასტორს: "ჩვენ არ შეგვიძლია მივიღოთ თანაგრძნობაზე დაფუძნებული გადაწყვეტილება". არ შეგვიძლია? პასტორს დააინტერესა თუ როგორ ესმოდა ამ ადამიანს ღმერთის და მისი რჯულის. თანაგრძნობას ცალსახად ცენტრალური ადგილი უნდა ეჭიროს ჩვენს ადამიანებისადმი დამოკიდებულებაში - ეს სიყვარულის განუყოფელი ნაწილია, და როგორც რომ.13:8 გვეუბნება, მოყვასისადმი სიყვარული რჯულის შესრულებაა.

თუ სიყვარული ნამდვილად რჯულის შესრულებაა, მაშინ სიფრთხილე გვმართებს, რომ არ ვიფიქროთ რჯულზე სიყვარულისაგან განცალკევებით, ან სიყვარულზე რჯულისაგან განცალკევებით. წმიდა წერილში სიყვარული და რჯული ერთმანეთისგან განუყოფელია. კანონმდებელი ღმერთი – სიყვარულია, და შესაბამისად, ღმერთის რჯული - სიყვარულის რჯულია. რჯული, როგორც ელენ უაითი ამბობს, ღმერთის ხასიათის ანარეკლია (იხ. ქრისტეს იგავები, გვ. 305).

ღმერთის რჯული არ არის აბსტრაქტული პრინციპების კრებული, არამედ ეს დარიგებები და შეგონებებია, რომლებიც ჩვენს კეთილდღეობაზეა მიმართული. ღმერთის რჯული ისე გამოხატავს სიყვარულს, როგორც ამას თვით ღმერთი აკეთებს. 