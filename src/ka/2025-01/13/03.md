---
title:  რჯული წმიდა, მართალი და კეთილია 
date: 24/03/2025
---




სიყვარული - ღმერთის რჯულის საფუძველია. როდესაც ღმერთი რჯულს ადიდებს, ის ადიდებს სიყვარულსაც. აი რატომ მოკვდა იესო ცოდვილთა დასახსნელად, რათა განედიდებინა რჯული და ამავდროულად მადლი მოენიჭებინა ჩვენთვის. ამიტომ მას შეეძლო ყოფილიყო მართალიც და მორწმუნეთა გამმართლებელიც (რომ. 3:25,26). სიყვარულის რამხელა გამოვლინებაა! შესაბამისად, გამოსყიდვა არ აუქმებს რჯულს, არამედ პირიქით, განამტკიცებს მას.

`წაიკითხეთ რომ. 7:7-12 და მიაქციეთ განსაკუთრებული ყურადღება მე-12 მუხლს. რაში ვლინდება რჯულის სიმართლე, სიკეთე და სიწმიდე?`

მაშინ, როდესაც ბევრს მიაჩნია, რომ მადლი და გამოსყიდვა რჯულს აბათილებს, პალვე ნათლად აცხადებს, რომ არ უნდა დავრჩეთ ცოდვაში, რათა მადლი მომრავლდეს. პირიქით, ისინი, ვინც ქრისტეში არიან რწმენით, "მის სიკვდილში მოინათლნენ" და ამიტომ თავი ცოდვისთვის მკვდრებად და ქრისტესთვის ცოცხლებად უნდა მიიჩნიონ.

ცოდვა არ გამომდინარეობს რჯულიდან, მაგრამ ყველაფერ სხვასთან ერთად, რჯული თვალსაჩინოს ხდის ცოდვას და ჩვენს ცოდვილობას. აი, რატომ არის რჯული წმიდა, და "მცნებაც წმიდაა, მართალი და კეთილი" (რომ. 7:12). რჯული სხვა ყველაფერზე მეტად ცხადჰყოფს ჩვენს საჭიროებას გადარჩენასა და გამოსყიდვაში, რომლებიც მხოლოდ ქრისტეს მეშვეობით გვეძლევა. შესაბამისად, ჩვენ არ "ვაბათილებთ რჯულს რწმენით". პირიქით, "განვამტკიცებთ რჯულს" (რომ. 3:31).

ქრისტე რჯულის გასაუქმებლად კი არ მოსულა, არამედ არამედ ყველაფერ იმის შესასრუელებლად, რაც რჯულსა და წინასწარმეტყველებში იყო აღთქმული. ამით იგი ხაზს უსვამს, რომ "ვიდრე ცა და მიწა არ გადაივლის, არც ერთი იოტა ანდა არც ერთი წერტილი არ გადაივლის რჯულისა, ვიდრე ყოველივე არ აღსრულდება" (მათ. 5:18).

ღვთის რჯული თავისთავად წარმოადგენს ღმერთის სიწმიდეს - მის სრულყოფილ ხასიათს სიყვარულის, სიკეთისა და ჭეშმარიტების (ლევ. 19:2; ფსალმ. 18:8,9; ფსალმ. 118:142, 172). ამ თვალსაზრისით მნიშვნელოვანია, რომ გამ. 31:18-ის თანახმად ღმერთმა თავად დაწერა ათი მცნება ფიქალებზე. ქვაზე ამოტვიფრული ეს მცნებები ღმერთის ხასიათის უცვლელობისა და სიყვარულზე დაფუძნებული მისი ზნეობრივი მმართველობის მოწმობაა - ეს დიადი ბრძოლის ცენტრალური თემაა. 

`როგორ გვეხმარება ეს კავშირი რჯულსა და სიყვარულს შორის, რომ უკეთ გავიგოთ იესოს სიტყვები: "თუ მე გიყვარვართ, ჩემი მცნებანი დაიცავით" (იოან. 14:15)?`

