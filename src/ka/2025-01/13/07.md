---
title:  შემდგომი გამოკვლევისათვის 
date: 28/03/2025
---




წაიკითხეთ თავი "ერთს ამ ჩემს მცირე ძმათაგანს" ელენ უაითის წიგნიდან "ქრისტე - წუთისოფლის იმედი" (გვ. 637 – 641).

"სხვათა მსახურს თვით მწყემსთა მწყემსი მოემსახურება. ეს ადამიანები სიცოცხლის წყალს დალევენ და წყურვილს მოიკლავენ. ისინი არ აჰყვებიან ემოციებს და არ დაიწყებენ რაღაც არაჩვეულებრივის ძებნას, არამედ პირველ რიგში დაღუპულ სულთა გადარჩენაზე იზრუნებენ. ადამიანებთან მათი ურთიერთობა დიდ სარგებლობას მოიტანს. მაცხოვრის სიყვარული ადამიანებს ერთმანეთთან დააახლოებს.

როცა მივხვდებით, რომ ჩვენი უფლის მსახურნი ვართ, მაშინ ვერ დავრჩებით გულგრილნი მისი დაპირებების მიმართ. ისინი ცეცხლად დაინთება ჩვენს გულებში და ჩვენც მგზნებარედ ვაუწყებთ მას ხალხს. როდესაც უფალმა დაავალა მოსეს უვიცი, ჯიუტი და მოუთოკავი ხალხის სამსახურში ჩამდგარიყო, აღუთქვა: "მე თავად წაგიძღვები და დაგავანებ". და კიდევ უთხრა უფალმა: "მე ვიქნები შენთან" (გამ. 33:14; 3:12). ეს აღთქმა ეკუთვნის ყველას, ვინც ქრისტეს სახელით გაჭირვებულთ ემსახურება" (ქრისტე - წუთისოფლის იმედი, გვ. 641). 

**კითხვები მსჯელობისთვის:**

`1.წაიკითხეთ 1კორ. 13:4-8. როგორ ჰფენს ეს მუხლები ნათელს იმას, თუ როგორი ადამიანები უნდა ვიყოთ?`

`2.რა განასხვავებს ცხვრებს თხებისაგან მათ. 25:31-46-ში? როგორ გავიგოთ იესოს სიტყვები ისე, რომ ისინი საქმეებით გადარჩენის მნიშვნელობით არ განვმარტოთ?`

`3.რას ნიშნავს თქვენთვის ფრაზა: "როდესაც ჩვენც ისე გვიყვარს წუთისოფელი, როგორც მას უყვარდა, მაშინ მის აღთქმას ვასრულებთ. ჩვენ მზადა ვართ ზეციური სასუფევლისათვის, ვინაიდან ზეცა ჩვენს გულებშია" (იხ. ხუთშაბათის მასალა)? რას გვეუბნება ეს ღმერთის ბუნებასა და თვით ზეცის ბუნებაზე? როგორ შეგვიძლია, რომ აქ ზეცის მოქალაქეებივით ვიცხოვროთ და გავავრცელოთ ღმერთის სიყვარული ისე, რომ სინათლის და სამართლიანობის მომტანი ვიყოთ ჩაგრულთათვის?`

`4.რა პრაქტიკული ნაბიჯების გადადგმაა საჭირო თქვენს ეკლესიაში იმისათვის, რომ გარშემო მყოფ ადამიანებს აჩვენოთ, თუ როგორ ზრუნავს ღმერთი სიყვარულსა და სამართლიანობაზე? რას აკეთებთ ამისთვის უკვე კარგად? რისი გაუმჯობესება გჭირდებათ და რაზე გაამახვილებდით ყურადღებას უფრო მეტად? რა პრაქტიკული ნაბიჯების გადადგმა შეგიძლიათ პირადად, ან ერთობლივად, იმისათვის, რომ თქვენი ქმედებები შეესაბამებოდეს ყველაფერს, რაც გავიგეთ ღმერთის სიყვარულისა და სამართლიანობის შესახებ?`

