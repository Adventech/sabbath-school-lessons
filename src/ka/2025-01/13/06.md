---
title:  ყველაფერზე მეტად ერთმანეთი გიყვარდეთ 
date: 27/03/2025
---




თუ სიყვარული რჯულის აღსრულებაა, მაშინ ღმერთის რჯულის დაცვა არ შეიძლება სრული მნიშვნელობით მხოლოდ ცუდი საქციელებისგან თავის შეკავებით. თვით სიყვარულის კანონი (რომელსაც მთელი წმიდა წერილი გამოხატავს) უბრალოდ ბოროტებისგან თავის არიდებას კი არ გვიბრძანებს, არამედ გვიბიძგებს ისეთი საქციელებისკენ, რომლებიც ღმერთის სიყვარულს აჩვენებს სხვებს - არა მხოლოდ ეკლესიის წევრებს, არამედ მთელ მსოფლიოს, რომელსაც ასე ძლიერ სჭირდება ჭეშმარიტი ქრისტიანული მოწმობა. 

`წაიკიხეთ იაკ. 2:1-9. რა მნიშვნელოვან გზავნილს შეიცავს ჩვენთვის ეს მუხლები?`

აქ იაკობი მკაცრად გმობს უსამართლობას საზოგადოებაში, განსაკუთრებულად კი გამოყოფს უპატივცემულობას ღატაკთა მიმართ და მათ შევიწროებას მდიდრების მხრიდან. შემდეგ იგი ყურადღებას ამახვილებს მოყვასისადმი სიყვარულის რჯულზე და აღნიშნავს, რომ თუ ასრულებთ ამ რჯულს, "კარგს შვრებით" (იაკ. 2:8).

ელენ უაითმა ასე გადმოსცა ეს მოსაზრება: "ადამიანისადმი სიყვარული - ეს არის ღვთის სიყვარულის გამოვლინება დედამიწის მიმართ. უფალი, დიდების მეფე, მოვიდა და შეგვერწყა ჩვენ, რათა ერთ ოჯახად გავერთიანებულიყავით და თითოეული ჩვენგანი მისი სიყვარულის წყაროდ ქცეულიყო. და როდესაც ხორცს ისხამს მისი გამოსათხოვარი სიტყვები: "გიყვარდეთ ერთმანეთი, როგორც მე შეგიყვარეთ თქვენ" (იაკ. 15:12); როდესაც ჩვენც ისე გვიყვარს წუთისოფელი, როგორც მას უყვარდა, მაშინ მის აღთქმას ვასრულებთ. ჩვენ მზადა ვართ ზეციური სასუფევლისათვის, ვინაიდან ზეცა ჩვენს გულებშია" (ქრისტე - წუთისოფლის იმედი, გვ.641).

როდესაც ისე გვიყვარს წუთისოფელი, როგორც ქრისტეს, მაშინ ვართ მზად ზეცისთვის. რა ნათელი გამოვლინებაა იმისა, თუ რას ნიშნავს იყო იესოს მიმდევარი!

იესო უბრძანებს თავის მიმდევრებს: "გიყვარდეთ ერთმანეთი. როგორც მე შეგიყვარეთ თქვენ" (იოან. 13:34). იესო ასევე აცხადებს: "ჩემი მოწაფეები რომ ხართ, ამით გაიგებენ ყველანი, თუ ერთმანეთის სიყვარული გექნებათ" (იოან. 13:35). სიყვარულს ცენტრალური ადგილი უჭირავს ქრისტიანულ რწმენაში, იმიტომ, რომ ღმერთი სიყვარულია (1იოან. 4:8,16). ხოლო ისინი, ვინც ამტკიცებენ, რომ ღმერთი უყვართ, ერთმანეთიც უნდა უყვარდეთ (შეადარეთ 1იოან. 3:11; 4:20,21).

შესაბამისად, პეტრე მოუწოდებს ქრისტიანებს: "უპირველეს ყოვლისა კი, იქონიეთ გულითადი სიყვარული ერთმანეთისადმი, რადგან ცოდვათა სიმრავლეს სიყვარული ფარავს" (1პეტრ. 4:8; იხ. აგრეთვე ებრ. 10:24 და 1თეს. 3:12). 

იმსჯელეთ, რას ნიშნავს გვიყვარდეს წუთისოფელი ისე, როგორც ის ქრისტემ შეიყვარა. როგორ შეუძლია ამ იდეას დაგვეხმაროს, რომ უკეთ გავიგოთ რაში მდგომარეობს ქრისტიანული სრულყოფილება და როგორ მოვემზადოთ საუკუნო სიცოცხლისთვის? განიხილეთ თქვენი აზრები საშაბათო გაკვეთილზე ჯგუფში.

