---
title:  შემდგომი გამოკვლევისათვის 
date: 10/01/2025
---

წაიკითხეთ თავი "ლოცვის უპირატესობა" ელენ უაითის წიგნიდან "ქრისტესკენ მიმავალი გზა" (გვ. 93-104).

"უამბეთ ღმერთს თქვენი ყველა გაჭირვების, სიხარულისა და დარდის, საზრუნავისა და შიშის შესახებ. ამით თქვენ ვერ დაღლით და ვერ დაამძიმებთ მას. ის, ვისაც თქვენს თავზე თმის ღერებიც კი დათვლილი აქვს, არ იქნება გულგრილი თავისი შვილების გასაჭირის მიმართ. „მრავალმოწყალე და მწყალობელია უფალი“ (იაკობი 5:11). მისი მოსიყვარულე გული შეძრულია ჩვენი მწუხარებით და ჩვენთან ერთად წუხს, როდესაც ჩვენს სიძნელეებზე ვესაუბრებით. წარუდგინეთ მას ყველაფერი, რაც გაღელვებთ. არავითარი ტვირთი არ იქნება მისთვის მძიმე, რადგან მას ხელთ უპყრია სამყაროები და ის მართავს კოსმოსის ყველა საქმეს. მისთვის არაფერია უმნიშვნელო იმასთან დაკავშირებით, რაც ჩვენს შინაგან მშვიდობას ეხება. არ არსებობს ჩვენი ცხოვრებისეული გამოცდილების რაიმე ბნელი მონაკვეთი, მან რომ ვერ წაიკითხოს; არ არსებობს ისეთი გადაუჭრელი სიძნელე, მას რომ არ შეეძლოს მოგვარება. არცერთი უბედურება, რომელიც შეიძლება დაატყდეს უმცირესს მისი შვილებიდან, არცერთი სულის ამაფორიაქებელი მწუხარება, არცერთი სიხარულის ამოძახილი, არცერთი გულწრფელი ლოცვა, წარმოთქმული ჩვენი ბაგიდან არ რჩება შეუმჩნეველი ჩვენს ზეციერ მამას, რომელიც მყისიერად აქცევს ყურადღებას ყველაფერს. „განკურნავს გულგატეხილებს და ჭრილობებს შეუხვევს მათ“ (ფსალმუნები 146:3). ღმერთსა და თითოეულ ადამიანს შორის ურთიერთობა იმდენად განსაკუთრებული და მდიდარია, თითქოს იგი ერთადერთია ქვეყანაზე, რომელზეც ღმერთი ზრუნავს და რომლისთვისაც თავისი საყვარელი ძე გაწირა" (ქრისტესკენ მიმავალი გზა, გვ.127, 128).

**კითხვები მსჯელობისთვის:** 

`1.დაფიქრდით ქვემოთ მოყვანილ წინადადებაზე: "თითოეულ ადამიანსა და ღმერთს შორის ურთიერთობა იმდენად განსაზღვრულია და სრული, თითქოს იგი ერთადერთი არსებაა ქვეყანაზე, რომელზეც ზრუნავს მამა". რა ნუგეშს გაძლევთ ეს და როგორ უნდა იცხოვროთ იმის გააზრებით, თუ რამდენად ახლოსაა ღმერთი და როგორ ზრუნავს თქვენზე? როგორ შეგიძლიათ ისწავლოთ ცხოვრება ამ საოცარი აღთქმის გაცნობიერებით? წარმოიდგინეთ, რა მოხდება, თუ ამას ყოველ დღე ნამდვილად ირწმუნებთ.`

`2.როგორ გესმით ფსალმ. 102:17,18 ამ კვირის კვლევების კონტექსტში? ღმერთის სიყვარული მარადიულია და ჩვენი ურთიერთობა ღმერთთან დამოკიდებულია იმაზე, მივიღებთ თუ არა მის სიყვარულს. რას ფიქრობთ ამის შესახებ?`

`3.რა გავლენას ახდენს ეს ცოდნა თქვენს ურთიერთობაზე ღმერთთან? როგორ მოქმედებს ეს ჩვენს დამოკიდებულებაზე სხვა ადამიანების გასაჭირის მიმართ?`2025-01