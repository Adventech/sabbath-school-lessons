---
title:  შემდგომი გამოკვლევისათვის 
date: 07/03/2025
---

წაიკითხეთ თავი "სატანის ხელმწიფება" ელენ უაითის წიგნიდან "მოწმობანი ეკლესიისთვის", ტ.1 (გვ. 341-347).

"დაცემული ადამიანი - სატანის კანონიერი ტყვეა. ქრისტეს მისია იმაში მდგომარეობდა, რომ დაეხსნა ის ამ საშინელი მეტოქის ბატონობისგან.  ადამიანს თავისი ბუნებით აქვს მიდრეკილება, რომ დაემორჩილოს სატანის შეგონებებს და ის დამოუკიდებლად ვერ გაუმკლავდება ასეთ ცბიერ მტერს, თუ მასში ძლევამოსილი გამარჯვებული, ქრისტე არ დაივანებს და არ უხელმძღვანელებს მის სურვილებს, არ მისცემს ძალას. მხოლოდ ღმერთს შეუძლია შეუზღუდოს ძალაუფლება სატანას, რომელიც დაძრწის დედამიწაზე, დაეხეტება წინ და უკან და არც ერთი წამით არ ადუნებს ყურადღებას, რომ ხელიდან არ გაუშვას თუნდაც კიდევ ერთი სულის დაღუპვის შესაძლებლობა. მნიშვნელოვანია, რომ ღვთის შვილებს ესმოდეთ ეს, რადგან მაშინ ისინი შეძლებენ თავი აარიდონ მის მახეებს. სატანა საგულდაგულოდ ამზადებს თავის ცდუნებებს, რათა ღვთის შვილებმა ვერ მოახერხონ მისი ამოცნობა მაშინ, როდესაც დაიწყება მისი საბოლოო კამპანია ღვთის ხალხის წინააღმდეგ. 2კორ. 11:14-ზე დაყრდნობით: "და არ არის საკვირველი, რადგან თვით სატანაც ხომ ნათლის ანგელოზად გარდაისახება". სანამ მის მიერ მოტყუებულნი ამტკიცებენ, რომ ის არ არსებობს, იგი ატყვევებს მათ და მნიშვნელოვანწილად სწორედ მათი გამოყენებით მოქმედებს. სატანამ ღვთის შვილებზე უკეთ იცის, თუ რამხელა ძალაუფლების მოპოვება შეუძლიათ მათ მასზე, თუკი ქრისტეში მოიკრებენ საკუთარ ძალებს. თუ ისინი მორჩილად შესთხოვენ ძლევამოსილ გამარჯვებულს დახმარებას, მაშინ ყველაზე სუსტი ადამიანიც კი, რომელსაც სწამს ჭეშმარიტების და მტკიცე იმედებს ამყარებს ქრისტეზე, შეძლებს, რომ წარმატებით შეეწინააღმდეგოს სატანას და მის ამალას. სატანა მეტისმეტად ცბიერია იმისათვის, რომ თამამად და ღიად წარმოაჩინოს თავისი ცდუნებები, რადგან ასეთ შემთხვევაში ქრისტიანის მიძინებული ძალები აღდგება და ის თავის ძლევამოსილ მხსნელზე დაამყარებს იმედებს. მაგრამ სატანა შეუმჩნევლად და შენიღბულად მოდის და მოქმედებს წინააღმდეგობის ძეთა მეშვეობით, რომლებიც გარეგნულად ღვთისმოსავობას იცავენ" (მოწმობანი ეკლესიისათვის, ტ.1., გვ. 341).

**კითხვები მსჯელობისთვის:** 

`1. რას ნიშნავს იყო "სატანის კანონიერი ტყვე"? ნიშნავს თუ არა ეს იმას, რომ სატანას შეუძლია გაუკეთოს ადამიანებს ყველაფერი, რაც მოესურვება? თუ არა, რატომ? როგორ შეეფარდება ეს იმას, რასაც "სულიერი ბრძოლის წარმართვის წესებს" ვუწოდებთ დიად ბრძოლაში?`

`2.რატომ მიანიჭა ღმერთმა სატანას თუნდაც დროებითი იურისდიქცია დიად ბრძოლაში? რას გვეუბნება ეს იმის შესახებ, თუ რა პასუხის გაცემას ცდილობს ღმერთი სატანის ბრალდებებზე?`

`3.როგორ პასუხობთ მათ, ვინც ქრისტიანად ყოფნის მიუხედავად უარყოფს სატანის, როგორც რეალური პიროვნების არსებობას? მიუხედავად იმისა, რომ სატანის არსებობას ვერ დავამტკიებთ, რა მტკიცებულებების მოყვანა შეგიძლიათ მათთვის, ვინც მოტყუებულია?`2025-01