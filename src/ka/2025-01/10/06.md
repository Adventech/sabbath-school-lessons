---
title:  შეზღუდვები და წესები 
date: 06/03/2025
---




დიადი ბრძოლა - პირველ რიგში არის დავა ღმერთის ხასიათის შესახებ, რომელიც გამოიწვია ეშმაკის ცილისმწამებლურმა განცხადებებმა ღმერთის სიკეთის, სამართლიანობისა და მმართველობის წინააღმდეგ. ეს ერთგვარი აღთქმის სამსჯავროა სამყაროს მასშტაბებში. 

ასეთი კონფლიქტის გადასაჭრელად მხოლოდ ძალა საკმარისი არ არის, ამის ნაცვლად მას მტკიცებულებები სჭირდება. 

თუ ხელისუფლებაში მყოფი პირის მიმართ სერიოზული ბრალდებები ჟღერდება, მაშინ ამ ბრალდებების გაბათილების საუკეთესო (და ალბათ ერთადერთი) გზა თავისუფალი, სამართლიანი და ღია გამოძიების ჩატარებაა. თუ ბრალდებები მთელ მმართველობას (სიყვარულს) ეხება, მათი მიჩქმალვა არ შეიძლება. 

რა მნიშვნელობა აქვს ამ ყველაფერს დიადი ბრძოლის და ბოროტების არსებობის პრობლემის გაგებისთვის? დაარღვევს თუ არა ღმერთი როდესმე მის მიერ დადებულ აღთქმას? რა თქმა უნდა, არა. რაკი ღმერთი ეთანხმება "სულიერი ბრძოლის წარმართვის წესებს", მისი მომავალი ქმედებები (ზნეობრივად) შეზღუდული იქნება. ამრიგად ბოროტების გარკვეული სახეები შეიძლება სიბნელის სამეფოს მოქმედების დროით არეალში მოექცეს. 

`წაიკითხეთ მარკ. 6:5 და მარკ. 9:29. გამოყავით ამ მუხლებში სამი უმნიშვნელოვანესი ხერხი, რომელსაც ღმერთი ეშმაკისთვის წინააღმდეგობის გასაწევად გვთავაზობს.`

`1.`

`2.`

`3.`

როგორც ჩანს, ორივე ამ ისტორიაში მოქმედებს გარკვეული შეზღუდვები, ან "სულიერი ბრძოლის წარმართვის წესები", რომლებიც აშკარად უკავშირდება რწმენასა და ლოცვას. სხვა ადგილებში ჩვენ ვხედავთ მრავალ მტკიცებულებას იმისა, რომ ლოცვა სამყაროს უკეთესობისკენ ცვლის, შესაძლებელს ხდის ღმერთის ჩარევას, რაც ვერ მოხდებოდა სხვა შემთხვევაში (ზნეობრივი მიზეზებით). მაგრამ არ უნდა შევიდეთ შეცდომაში იმის გაფიქრებით, რომ რწმენა და ლოცვა - ერთადერთი ფაქტორებია. სავარაუდოდ არის ბევრი სხვა ფაქტორიც, რომლის შესახებ შეიძლება არაფერი ვიცოდეთ.`

ეს შეესაბამება იმას, რაც ცოტა ადრე გავიგეთ "სულიერი ბრძოლის წარმართვის წესების" შესახებ. რადგან ღმერთი საკუთარ თავზე იღებს გარკვეულ ვალდებულებას და ეთანხმება "სულიერი ბრძოლის წარმართვის წესებს", მისი მომავალი ქმედებები იქნება (ზნეობრივად) შეზღუდული. ამრიგად ბოროტების გარკვეული სახეები შეიძლება სიბნელის სამეფოს მოქმედების დროით არეალში მოექცეს. 

`წაიკითხეთ რომ. 8:18 და გამოცხ. 21:3,4. როგორ განამტკიცებს ეს მუხლები თქვენში იმის რწმენას, რომ ჩვენი შეზღუდული ცოდნის მიუხედავად შეგვიძლია დარწმუნებული ვიყოთ - ღმერთმა იცის რა არის უკეთესი, მას მხოლოდ საუკეთესო სურს და აუცილებლად მოუღებს ბოლოს ბოროტებას, რათა მოგვანიჭოს მარადიული ნეტარება?`

