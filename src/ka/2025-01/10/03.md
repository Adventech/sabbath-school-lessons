---
title:  გველეშაპი გამოცხადების წიგნიდან 
date: 03/03/2025
---

გამოცხადების წიგნში აღბეჭდილია ზეციურ მმართველთა ზოგადი შეხედულება დიადი ბრძოლის შესახებ. ამ წიგნში ეშმაკი წარმოდგენილია, როგორც "დიდი გველეშაპი", ის, ვინც ეწინააღმდეგება ღმერთს და "აცდუნებს მსოფლიოს" (გამოცხ. 12:9).

`წაიკითხეთ გამოცხ. 13:1-8. რამდენად შორს ვრცელდება "გველეშაპის" ქმედებათა გავლენა?`

გველეშაპი (სატანა) არა მხოლოდ ღმერთისა (გამოცხ. 12:7-9) და მის მსახურთა (მაგალითად, გამოცხ. 12:1-6), წინააღმდეგ იბრძვის, არამედ ის წარმოდგენილია, როგორც მმართველი, რომელიც ამქვეყნიური სამეფოების მთავართა უკან დგას და საუკუნეთა განმავლობაში დევნის ღვთის ერს. 

"მისცა… გველეშაპმა თავისი ძალა, თავისი ტახტი და დიდი ხელმწიფება" მხეცს, რომელიც ზღვიდან ამოდიოდა (გამოცხ. 13:2, შეადარეთ გამოცხ. 13:5; გამოცხ. 17:13,14). ზღვიდან ამომავალ მხეცს მიეცა "პირი, რათა მედიდურად ელაპარაკა და დაეგმო ღმერთი. მიეცა მას ხელმწიფება სამოქმედოდ ორმოცდაორ თვეს" (გამოცხ. 13:5). 

ამრიგად, სატანა (გველეშაპი) აძლევს ძალას და ხელმწიფებას მხეცს (რელიგიურ-პოლიტიკურ ძალას დედამიწაზე). ეს ხელმწიფება გამოიყენება იმისთვის, რომ შეიზღუდოს ღმერთის თაყვანისცემა. მხეცი შეურაცხყოფს ღმერთის სახელს; ამასთან ერთად, ის ებრძვის ღმერთის წმიდებს და ამარცხებს კიდეც მათ, ცოტა ხნით მაინც. ეს მსოფლიო ხელმწიფება და იურისდიქცია მას წუთისოფლის დამპყრობელი მმართველის, გველეშაპის მიერ აქვს მინიჭებული. 

თუმცა, ყველაფრის მიუხედავად, სატანისა და მისი თანამებრძოლებისთვის არსებობს გარკვეული მკაფიო შეზღუდვები, მათ შორის, დროით ასპექტში: "აბა, იმხიარულეთ, ცანო და თქვენ, ვინც მათში მკვიდრობთ! ვაი, მიწასა და ზღვას, ვინაიდან თქვენთან ჩამოვიდა ეშმაკი დიდი მძვინვარებით, რადგან იცის, რომ დრო მცირეღა დარჩა"(გამოცხ. 12:12). 

სატანამ იცის, "რომ დრო მცირეღა დარჩა" (გამოცხ. 12:12), და მოვლენები, რომლებიც გამოცხადების წიგნშია აღწერილი მიმდინარეობს იმ წინასწარმეტყველურ დროით ჩარჩოსთან შესაბამისობაში, რომელიც ამ ხელმწიფების ბატონობის კონკრეტულ საზღვრებზე მიუთითებს (იხ. გამოცხ. 12:14; 13:5).

`როგორი რთულიც არ უნდა იყოს ჩვენთვის ახლა ამის გაცნობიერება, საბოლოო ჯამში სიკეთე გაიმარჯვებს ბოროტებაზე. რატომაა ასეთი მნიშვნელოვანი, რომ არასდროს არ დავივიწყოთ ეს საოცარი აღთქმა?` 2025-01