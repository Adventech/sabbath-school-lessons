---
title:  ამქვეყნიერების დროებითი ხელმწიფე 
date: 05/03/2025
---

წინა გაკვეთილებზე ჩვენ ვიხილეთ, რომ დიადი ბრძოლის ფარგლებში სატანას და მის თანამებრძოლებს ამ სამყაროში დროებით ეძლევათ მნიშვნელოვანი იურისდიქცია, რომელიც შეზღუდულია გარკვეული "სულიერი ბრძოლის წარმართვის წესებით". 

ეს წესები ზღუდავს არა მხოლოდ მტრის - სატანისა და მისი თანამზრახველების, არამედ ღმერთის მოქმედებებსაც იმ ბოროტების განადგურების ან შემცირების გზაზე, რომელიც (დროებით) მტრის იურისდიქციაშია. რადგანაც უფალი არასოდეს დაარღვევს თავის აღთქმებს იმ დოზით, რა დოზითაც ის დათანხმდა ომის წარმართვის წესებს - რითაც გარკვეული შეზღუდული და დროებითი ძალაუფლება მიანიჭა ეშმაკს - ღმერთმა ზნეობრივად შეზღუდა საკუთარი მოქმედების მომავალი კურსი (მაგრამ ამავდროულად არ შეუმცირებია საკუთარი ძალები). 

`წაიკითხეთ იოან. 12:31; იოან. 14:30 და იოან. 16:11. რას გვეუბნება ეს მუხლები სამყაროში მტრის მმართველობის შესახებ?`

ახალი აღთქმა აღწერს ორი სამეფოს - სინათლისა და სიბნელის სამეფოების შებრძოლებას, ამასთან, სიბნელე წარმოშობილია სატანისა და მისი ამბოხების მიერ. ქრისტეს მისიის ნაწილი სატანის მეფობაზე გამარჯვება იყო: "ამისათვის გამოჩნდა ძე ღვთისა, რათა დაერღვია ეშმაკის საქმენი" (1იოან. 3:8). 

მიუხედავად ამისა, არსებობს "წესები", რომლებიც ზღუდავს ღმერთის მოქმედების არეალს, რითაც ის ინარჩუნებს მისი მმართველობის ფუძემდებლური პრინციპებისადმი ერთგულებას. ეს შეზღუდვები შეიცავს სულ მცირე: 1) თავისუფალი ნების მინიჭებას ყველა არსებისთვის და 2) აღთქმასთან დაკავშირებულ მონაწილეობის წესებს, რომლებიც ჩვენ არ ვიცით, ყოველ შემთხვევაში, ჯერჯერობით. მსგავსი წინაღობები და შეზღუდვები ღმერთის მოქმედებაში მნიშვნელოვან გავლენას ახდენს ღმერთის ზნეობრივ შესაძლებლობაზე, რომ შეამციროს და/ან დაუყოვნებლივ გაანადგუროც ბოროტება ამ სამყაროში. ამრიგად, ჩვენ ვხედავთ, რომ ბოროტება და ტანჯვა გრძელდება, რამაც შეიძლება მართლაც ბევრი ადამიანი დააეჭვოს ან ღმერთის არსებობაში, ან მის სიკეთეში. მაგრამ როგორც კი გავიაზრებთ დიადი ბრძოლის ფონს და იმ შეზღუდვებს, რომლებიც ღმერთმა ამ ბძოლაში ბოროტებასთან მის დაპირისპირებას დაუწესა, გარკვეულწილად უფრო უკეთესად გავიგებთ იმას, თუ რატომ ხდება ყველაფერი სწორედ ისე, როგორც ხდება - ყოველ შემთხვევაში, ღმერთის ბოროტებაზე საბოლოო გამარჯვებამდე. 

როგორ გვეხმარება ის ფაქტი, რომ იესო სატანას ამ სოფლის "მთავარს" უწოდებს, რომ ნაწილობრივ მაინც გავიგოთ რატომ არსებობს ახლა სამყაროში ბოროტება? როგორი მანუგეშებელია იმის გააზრება, რომ ეს ყველაფერი დროებითია! 2025-01