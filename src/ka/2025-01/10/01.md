---
title:  სულიერი ბრძოლის წარმართვის წესები 
date: 01/03/2025
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იობ. 1:1-12; 2:1-7; დან. 10:1-14; მარკ. 6:5; 9:29; იოან. 12:31; 14:30; გამოცხ. 13:1-8.

> <p>სამახსოვრო მუხლი:</p>
> "ცოდვის ჩამდენი ეშმაკისგან არის, რადგან თავდაპირველად ეშმაკმა შესცოდა. ამისათვის გამოჩნდა ძე ღვთისა, რათა დაერღვია ეშმაკის საქმენი" (1იოან. 3:8).

დიადი ბრძოლის არსის ამსახველი ძალიან ნათელი მაგალითია ჩაწერილი 3მეფ. 18:19-40-ში, სადაც ღმერთი ელიას მეშვეობით ამხელს "წარმართულ ღმერთებს" ქარმელის მთაზე. თუმცა ამ "ღმერთების" უკან გაცილებით მეტი რამ დგას, ისინი უბრალოდ წარმართული წარმოსახვის ნაყოფები არ არიან. იმ "ღმერთებს" უკან, რომლებსაც ისრაელის გარშემო მყოფი ერების აზრით ისინი ეთაყვანებოდნენ, სინამდვილეში სულ სხვა რამ იდგა. 

ისინი "ეშმაკებს სწირავდნენ მსხვერპლს, და არა თავის ღმერთს, ღმერთებს, რომელთაც არ იცნობდნენ, ახლებს, ახალმოსულთ, ვისიც არ შინებიათ თქვენს მამებს" (რჯლ. 32:17). პავლე ამატებს: "არამედ, რასაც ისინი სწირავენ, ეშმაკს სწირავენ და არა ღმერთს. მე კი არ მინდა, რომ ეშმაკთა ზიარნი იყოთ" (1კორ. 10:20).

ამრიგად სხვა ერების ცრუ "ღმერთების" უკან სინამდვილეში ეშმაკები იდგნენ. ეს ნიშნავს იმას, რომ წმიდა წერილის ყველა მუხლი, რომელიც კერპთაყვანისმცემლობასა და უცხოტომელთა ღმერთებს ეხება, დიად ბრძოლაზე საუბრობს. 

ამ ფონზე დიადი ბრძოლის თემა კიდევ უფრო გასაგები ხდება. და ამ ჭეშმარიტებას ძალიან დიდი მნიშვნელობა აქვს ამ კონფლიქტის არსის უკეთ წვდომასა და იმის გააზრებაში, თუ როგორ ჰფენს ის ნათელს ბოროტების პრობლემას. 

