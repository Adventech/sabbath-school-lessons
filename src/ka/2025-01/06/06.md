---
title:  მტკიცედ იდექით სიყვარულსა და სამართლიანობაში 
date: 06/02/2025
---

წმიდა წერილი თანმიმდევრულად გვასწავლის, რომ "უფალი, შენი ღმერთი, არის ღმერთი, ღმერთი მტკიცე, რომელიც იცავს აღთქმას და წყალობას თავის მოყვარულთათვის და თავის მცნებათა დამცველთათვის ათას თაობამდე" (რჯლ.7:9). მისი ხასიათის - სიკეთისა და სიყვარულის - უმაღლესი გამოვლინება იესოს ჯვარზე სიკვდილი იყო (იხ. რომ.3:25,26; 5:8). ფსალმ. 99:5-ის თანახმად "კარგია უფალი, საუკუნოა წყალობა მისი; და თაობიდან თაობამდე - ჭეშმარიტება მისი" (შეადარეთ ფსალმ. 88:2-ს). ამრიგად, შეგვიძლია ვედნოთ ღმერთს. ის მხოლოდ სიკეთეს ანიჭებს თავის შვილებს (იაკ. 1:17; შეადარეთ ლუკ. 11:11-13). სინამდვილეში ის სიკეთეს ანიჭებს მათაც, ვინც როგორც მტერი ისე ექცევა მას. 

`წაიკითხეთ მათ. 5:43-48. რა არის აქ ნათქვამი ღმერთის საოცარ სიყვარულზე? როგორ უნდა მოვექცეთ სხვებს იესოს ამ სწავლების მიხედვით? `

მათეს მე-5 თავში ღმერთის სიყვარული წარმოდგენილია, როგორც სრულყოფილი სიყვარული. არასრულყოფილი სიყვარული - ეს ისეთი სიყვარულია, რომელიც მხოლოდ მათზე ვრცელდება, ვისაც ვუყვარვართ. მაგრამ ღმერთს თავისი მოძულენიც უყვარს, ისინიც კი, ვინც თავს მის მტრებად თვლიან. მის სიყვარულს ახასიათებს სისავსე, რაც იმას ნიშნავს, რომ ის სრულყოფილია. 

მართალია ღმერთის სიყვარული და წყალობა ბევრად აღემატება ნებისმიერ გონივრულ მოლოდინს, მაგრამ არცერთი მათგანი არასოდეს არ აუქმებს და არ ეწინააღმდეგება სამართლიანობას. პირიქით, წყალობა და სამართლიანობა მუდამ გვერდიგვერდ დადიან (ფსალმ. 84:11). ანალოგიურად, ბიბილია გვაუწყებს: "შენ კი შენი ღვთისკენ მიიქეცი, ერთგულება და სამართალი დაიცავი" (ოს. 12:6), რაც სხვა თარგმანებში ჟღერს: "მტკიცედ იდექი სიყვარულსა და სამართლიანობაში" (ოს.12:6 ინგლისური თარგმანი; შეადარეთ ლუკ. 11:42). 

საბოლოო ჯამში თვით ღმერთი აღადგენს სრულყოფილ სამართლიანობას, როგორც წერია: იქნება "ღვთის რისხვისა და მართლმსაჯულების გამოცხადების დღე" (რომ. 2:5). როგორც იქნა, გამოსყიდულნი შესძახებენ: "დიდია და საკვირველი შენი საქმენი, უფალო, ღმერთო ყოვლისმპყრობელო! წრფელი და ჭეშმარიტია შენი გზები, ხალხთა მეფეო!  ვის არ შეეშინდება, უფალო, და არ ადიდებს შენს სახელს? რადგან მხოლოდ შენა ხარ წმიდა. ყველა ერი მოვა და თაყვანს გცემს შენ, ვინაიდან გამოჩნდნენ შენი სამართალნი" (გამოცხ. 15:3,4, შეადარეთ გამოცხ. 19:1,2-ს). 2025-01