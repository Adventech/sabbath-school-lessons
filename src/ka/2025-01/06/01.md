---
title:  ღმერთის სიყვარული სამართლიანობის ჭრილში 
date: 01/02/2025
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 32:14; რჯლ.32:4; ფსალმ. 32:5; ფსალმ. 84:11; მათ. 5:43-48; იაკ. 1:17; ტიტ. 1:2.

> <p>სამახსოვრო მუხლი:</p>
> "არამედ მაქებელმა იმით შეიქოს თავი, რომ მიხვდა და მიცნობს მე, რადგან მე, უფალი ვიქმ წყალობას, სამართალსა და სიმართლეს ქვეყანაზე, რადგან ეს არის ჩემთვის სასურველი! - სიტყვა უფლისა " (იერ. 9:24). 

უძველესი ახლო აღმოსავლეთის "ღმერთები" არა მხოლოდ წარმავალი, უზნეო და არაპროგნოზირებადი იყვნენ, არამედ ამ ყველაფერთან ერთად ადამიანებისგან ითხოვდნენ ისეთი ბოროტმოქმედებების ჩადენას, როგორიცაა ბავშვების მსხვერპლშეწირვა.  მაგრამ წარმართებს მათი სურვილების შესრულების შემდეგაც კი ვერ ექნებოდათ ღმერთების კეთილგანწყობის იმედი, ამიტომ ვერ ბედავდნენ თავიანთი ტომების "ღმერთების" წინააღმდეგ აჯანყებას. 

რჯლ. 32:17 თანახმად, ასეთი "ღმერთების" უკან ეშმაკები იდგნენ (იხ. ასევე 1კორ. 10:20,21). მათი თაყვანისცემის ფორმები კი ხელს უწყობდა ჩაგვრას, რაც ადამიანებს სრულ სულიერ და მორალურ სიბნელეში ამყოფებდა. 

ბიბლიის ღმერთი ამ დემონური ძალების სრულიად საპირისპირო იყო. იაჰვე სრულყოფილად კეთილია, მისი ხასიათი კი უცვლელი. და მხოლოდ ღმერთის უცვლელი სიკეთის დამსახურებით შეგვიძლია ვიქონიოთ იმედი დღესაც და მარადიულობაში. 

ძველი სამყაროს ცრუ ღმერთებისგან და დღევანდელობის "ღმერთებისგან" განსხვავებით, იაჰვეს ძალიან აღელვებს ბოროტების, ტანჯვის, უსამართლობისა და ჩაგვრის საკითხები - ყველაფერი ის, რასაც ის მუდმივად და ცალსახად განსჯის. და რაც ყველაზე მნიშვნელოვანია, ერთ დღესაც ის ამ ყველაფერს გაანადგურებს. 

