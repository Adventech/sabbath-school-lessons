---
title:  ღმერთი იტანჯება და თანაგვიგრძნობს 
date: 18/01/2025
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 102:13; ეს. 49:15; ოს. 11:1-9; მათ. 23:37; 2კორ.11:2; 1კორ.13:4-8;

> <p>სამახსოვრო მუხლი:</p>
> "განა დაივიწყებს ქალი თავის ძუძუთა ბავშვს და არ შეიბრალებს ძეს თავის მუცლისას? იმათაც რომ დაივიწყონ, მე არ დაგივიწყებ შენ!" (ეს. 49:15). 

ხშირად ემოციებს არასასურველად მიიჩნევენ და ცდილობენ თავი აარიდონ მათ. ზოგიერთ ადამიანს მიაჩნია, რომ ემოციები თავისი არსით ირაციონალურია და "კარგი" ადამიანი "ემოციური" არ უნდა იყოს.  ძველბერძნული ფილოსოფიის ზოგიერთ მიმართულებაში იდეალად ითვლება იდეა "რაციონალური" ადამიანის შესახებ, რომელიც დიდწილად ან უგულებელყოფს ვნებებს, ან მართავს საკუთარ ემოციებს ცივი გონებით. 

დიახ, უკონტროლო ემოციებმა შეიძლება გამოიწვიოს გარკვეული პრობლემები. მაგრამ ღმერთმა ადამიანები ემოციურებად შექმნა და წმიდა წერილში თავადაც წარმოჩენილია როგორც ის, ვინც სიღრმისეულ გრძნობებს განიცდის. თუ ღმერთსაც შეუძლია ემოციების განცდა, მაშინ ისინი ვერ იქნება არსობრივად ცუდი ან ირაციონალური, ბიბლიური ღმერთი ხომ აბსოლუტურად კეთილია და სრულყოფილ სიბრძნეს ფლობს. 

სინამდვილეში არსებობს რიგი შესანიშნავი ჭეშმარიტებებისა, რომლებსაც მივაგნებთ, როცა გავაცნობიერებთ, რომ ღმერთის სიყვარული ჩვენდამი - ღრმად ემოციური სიყვარულია. მაგრამ ყოველთვის საჭიროა სიფრთხილე, რომ ღმერთის სიყვარული, მართალია სრულყოფილია, მაგრამ ის არ უნდა აღვიქვათ ისეთ ემოციად, როგორსაც ადამიანები განიცდიან. 

