---
title:  მტკივნეული სიყვარული 
date: 20/01/2025
---




ღმერთის თანამგრძნობი სიყვარულის ამოუწურავი სიღრმე კაცობრიობის მიმართ კარგად არის ნაჩვენები ოსია წინასწარმეტყველის წიგნში. ღმერთმა უბრძანა ოსია წინასწარმეტყველს: "წადი, მოიყვანე გარყვნილი ქალი და გააჩინე გარყვნილების შვილები, რადგან გაირყვნა ქვეყანა და განადგურდა უფალი" (ოს. 1:2). მოგვიანებით ოს.1-ში აღწერილია ღმერთის ურთიერთობა თავის ერთან, მაგრამ ეს ხდება მოსიყვარულე მამისა და შვილის მეტაფორის გამოყენებით. 

`წაიკითხეთ ოს. 11:1-9. ღმერთის სიყვარულის რა მასშტაბები ჩანს ამ მონაკვეთში? `

ღმერთის სიყვარული თავისი ერისადმი ჰგავს მშობლის სათუთ მიჯაჭვულობას თავის შვილზე. წმიდა წერილი იყენებს სახეებს, რომლებიც პატარა ბავშვისთვის სიარულის სწავლებას უკავშირდება; საყვარელი შვილის ხელით ტარებასთან; ცხოვრებისეული მოთხოვნილებების დაკმაყოფილებასა და სათუთ ზრუნვასთან ყველაფერ დანარჩენში. წმიდა წერილში ასევე ნათქვამია, რომ ღმერთი "ატარებდა" თავის ერს, როგორც "თავის შვილს ატარებს კაცი" (რჯლ. 1:31). "თავისი სიყვარულითა და თავისი მოწყალებით გამოისყიდა ისინი და აიყვანა და ატარებდა მათ ძველ დღეებში" (ეს.63:9).

ღმერთის ურყევი ერთგულებისგან განსხვავებით, მისი ერი განუწყვეტლივ ღალატობდა მას, საბოლოოდ კი ხელს ჰკრავდა მას და თავს იტეხდა მის სამსჯავროს, რითაც ძლიერ ამწუხრებდა მას. ღმერთი შემწყნარებელია, მაგრამ არასოდეს უგულებელყოფს სამართლიანობას. (როგორც მომდევნო გაკვეთილში ვიხილავთ, სიყვარული და სამართლიანობა ერთმანეთის გვერდიგვერდ არსებობენ). 

ყოფილხართ თუ არა როდესმე მუცელში ტკივილის შეგრძნებამდე რამით განაწყენებული? სწორედ ასეთი სახე გამოიყენება საკუთარი ერისადმი ღმერთის ემოციების სიღრმის აღსაწერად. გულის გადატრიალებისა და მხურვალე შემწყნარებლობის სახე - ღრმა ემოციების აღმწერი იდიომატური ენაა, რომელიც გამოიყენება როგორც ღმერთთან, ისე ადამიანებთან მიმართებით. 

სიბრალულისაგან აღელვებული გულ-ღვიძლის (ებრ. კამარ, სიტყვასიტყვით "დამწვარი") სახე გამოიყენება იმ შემთხვევის აღწერაში, სადაც სოლომონ მეფესთან მისული ორი ქალი ერთსა და იმავე ბავშვს საკუთარ შვილად მოიხსენიებდა. სოლომონმა ბავშვის ორად გაკვეთის ბრძანება გასცა (სინამდვილეში მისთვის ზიანის მიყენება არ ჰქონია განზრახული), რათა დაენახა ნამდვილი დედის ემოციური მღელვარება (3 მეფ. 3:26; შეადარეთ დაბ. 43:30). 

`ნებისმიერი, ვისაც შვილი ჰყავს, იცის, თუ რაზეა საუბარი ამ გაკვეთილში. სხვა ვერცერთი სიყვარული დედამიწაზე ვერ შეედრება მშობლის სიყვარულს. როგორ გვეხმარება ოსია წინასწარმეტყველის წიგნში გამოყენებული სახე ღმერთის სიყვარულის ქმედითობის გააზრებაში და რა ნუგეშის პოვნა შეგვიძლია მასში?`

