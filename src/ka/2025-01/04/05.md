---
title:  შურისმგებელი ღმერთი 
date: 22/01/2025
---

ბიბლიის ღმერთი - "მოწყალე ღმერთია". ებრაულად ეს ფრაზა ჟღერს, როგორც ელ რახუმ (რჯლ. 4:31, შეადარეთ არაბულს, ბისმი ლლიახი რახმანი რახიმი  - "მოწყალე და გულმოწყალე ალაჰის სახელით"). სიტყვა ელ ნიშნავს "ღმერთს", ხოლო რახუმ  სხვა ფორმაა ფესვისა, რომელიც თანაგრძნობას აღნიშნავს (რახამ). თუმცა ღმერთს არა მხოლოდ თანამგრძნობს, არამედ შურისმგებელ ღმერთსაც უწოდებენ - ელ კანნა. როგორც ნათქვამია: "რადგან უფალი, თქვენი ღმერთი, მშთანთქმელი ცეცხლია. შურისმგებელი ღმერთია იგი" (იხ. რჯლ. 4:24; 6:15; იესო 24:19; ნაუმ. 1:2). 

`რას ნიშნავს ღმერთის ეს თვისება - "შურისმგებელი ღმერთი"? არის თუ არა განსხვავება ღმერთისა და ადამიანის შურისგებას შორის?` 

`წაიკითხეთ 2 კორ. 11:2 და დაფიქრდით იმაზე, თუ როგორ ღალატობდა ღმერთს მისი ერი მთელი ისტორიის განმავლობაში (იხ. მაგალითად ფსალმ. 77:58). რა ნათელს ჰფენს ეს ნაწყვეტები ღვთაებრივი "შურიგების" ცნებას? `

ღმერთის "შურისგება" ხშირად არასწორად ესმით. შურისმგებელი რომ ადამიანურ ურთიერთობაში ცოლს ან ქმარს ვუწოდოთ, კომპლიმენტად ნამდვილად არ აღიქმება. ამ სიტყვას ბევრ ენაში ნეგატიური ელფერი აქვს. თუმცა წმიდა წერილში ღმერთის შურისგებას არ აქვს ნეგატიური გაგება - ეს სამართლიანი გრძნობაა მოსიყვარულე ქმრისა, რომელიც ცოლთან ელის განსაკუთრებულ ურთიერთობას. 

მართალია არსებობს სიყვარულთან შეუთავსებელი შურიც (1 კორ. 13:4, სადაც სიტყვა "შურს" შეიძლება ითარგმნოს, როგორც "ეჭვიანობს"), 2 კორ. 11:2-ის თანახმად არსებობს კეთილი და მართალი "შურიც". პავლე ამას "საღვთო შურს" უწოდებს. ღმერთის შურისგება ყოველთვის სამართლიანია და მასზე მიზანშეწონილია ვისაუბროთ, როგორც ღმერთის მხურვალე სიყვარულზე თავისი ერისადმი. 

ღმერთის მოშურნე დამოკიდებულება (კანნა) თავისი ერისადმი მომდინარეობს მისი ღრმა სიყვარულიდან ხალხისადმი. ღმერთს სურს, რომ ერთადერთი იყოს თავის შვილებთან ურთიერთობაში. მხოლოდ ის უნდა იყოს მათი ღმერთი. მაგრამ ღმერთი ხშირად არის წარმოდგენილი უარყოფილად, და მისი სიყვარული - ცალმხრივად (იხ. ოს. 1-3; იერ. 2:2; 3:1-12). ამრიგად, ღმერთის "შურისმგებლობა" ან "მოშურნეობა" უმიზეზო არასდროს არაა, არამედ ყოველთვის მოსდევს პასუხად ადამიანების ღალატსა და ბოროტებას. ღმერთის შურისმგებლობა (ან "მოშურნე სიყვარული") მოკლებულია ადამიანური ეჭვიანობის ნეგატიურ ელფერს. ის არასოდეს არ წარმოაგდენს შურს, მაგრამ ყოველთვის მართებული და სწორი მოშურნეობაა, რომელიც მოითხოვს ღმერთის შეუცვლელობას მის ურთიერთობაში ხალხთან და კეთილისმსურველია ღვთის ხალხისადმი. 

`როგორ შეგვიძლია ვისწავლოთ ისეთივე საღვთო "შურის" გამომჟღავნება სხვების მიმართ, როგორსაც ღმერთი იჩენს ჩვენ მიმართ?`2025-01