---
title:  შემდგომი გამოკვლევისათვის 
date: 24/01/2025
---

წაიკითხეთ თავი "ნეტარების მცნებები" ელენ უაითის წიგნიდან "ქრისტეს ქადაგება მთაზე" (გვ. 6-44).

"ყველას, ვინც ხედავს თავის ღრმა სულიერი სიღარიბეს და გრძნობს, რომ სიკეთე არ გააჩნია, სიმართლისა და ძალის მოპოვება იესოზე მზერის მიპყრობით შეუძლია. იგი მოგვიწოდებს: "მოდით ჩემთან, ყოველნო მაშვრალნო და ტვირთმძიმენო" (ქრისტეს ქადაგება მთაზე, გვ. 8, 9). ის გთავაზობთ, რომ თქვენი სიღატაკე მისი მადლის სიმდიდრეზე გადაცვალოთ. ჩვენ არ ვართ მისი სიყვარულის ღირსნი, მაგრამ ქრისტე, ჩვენი თავდები, იმსახურებს მას, და შეუძლია იხსნას ნებისმიერი მასთან მიმსვლელი. როგორიც არ უნდა იყოს თქვენი წარსული, რაოდენ მძიმეც არ უნდა იყოს თქვენი ამჟამინდელი მდგომარეობა, თუ მიხვალთ ქრისტესთან ისეთი, როგორიც ხართ - სუსტი, უძლური და სასოწარკვეთილი, ჩვენი შემწყნარებელი მხსნელი გამოვა თქვენს შესახვედრად, სიყვარულით ჩაგიკრავთ გულში და საკუთარი სიმართლით შეგმოსავთ. მამის წინაშე ის თავისი ხასიათის თეთრ სამოსში შემოსილს წარგვადგენს. იგი შესთხოვს ღმერთს ჩვენთვის და ამბობს: "ამ ცოდვილის ადგილი მე დავიკავე; ნუ უყურებ ამ თავნება შვილს, არამედ შემომხედე მე". როგორ ხმამაღლაც არ უნდა სდებდეს სატანა ჩვენს სულებს ბრალს ცოდვაში და როგორ პრეტენზიასაც არ უნდა აცხადებდეს ჩვენზე, როგორც საკუთარ მსხვერპლზე, - ქრისტეს სისხლი დიადი ძალით შუამდგომლობს" (ქრისტეს ქადაგება მთაზე, გვ. 8, 9). 

**კითხვები მსჯელობისთვის:** 

`1.დააკვირდით, რა არის ნათქვამი ზემოთ მოყვანილ ნაწყვეტში - თუ იესოს დამსახურებით როგორ წარვდგებით მამის წინაშე: "მამის წინაშე ის თავისი ხასიათის თეთრ სამოსში შემოსილს წარგვადგენს". იმისგან დამოუკიდებლად, თუ რამდენად ხშირად ვვარდებით მწუხარებაში საკუთარი შეცდომების და ნაკლოვანებების გამო, ან არ გამოვხატავთ ისეთ სიყვარულს სხვების მიმართ, როგორსაც ღმერთი გვანიჭებს, რატომ უნდა ვიხსენებდეთ მუდმივად საოცარ უწყებას იმის შესახებ, რომ მამა მზადაა მიგვიღოს, იმის გამო, რომ იესო "მამის წინაშე ის თავისი ხასიათის თეთრ სამოსში შემოსილს წარგვადგენს"?`

`2.წარმოიდგინეთ რა უნდა ეგრძნო ნამდვილ დედას, როდესაც ბავშვთან და სხვა ქალთან ერთად მივიდა სოლომონთან (3მეფ. 3:26). როგორ აღწერს ეს ისტორია ღმერთის ემოციებს თავის ერის მიმართ ოს. 11:8-ში?`

`3.სახარებებში ჩვენ ვხედავთ, რომ იესო ხშირად ზრუნავდა ადამიანთა საჭიროებებზე. ის პასუხობდა მათ სურვილებს. რა პრაქტიკული დახმარება შეგიძლიათ გაუწიოთ თქვენ, ან თქვენმა ჯგუფმა მათ, ვინც ნუგეშს საჭიროებს?`2025-01