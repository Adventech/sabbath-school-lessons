---
title:  ცოცხალი ქვები 
date: 15/01/2025
---

`როგორ შეგვიძლია ჩვენ, დაცემულ არსებებს, რომ წმიდა ღმერთის თვალში მოსაწონი ვიყოთ?`

`წაიკითხეთ რომ. 8:1 და რომ. 5:8. რა არის მიზეზი და საფუძველი იმისა, რომ ღმერთი არ განიკითხავს ადამიანს?`

ღმერთი ადამიანებს ჯერ კიდევ მაშინ ანიჭებს მადლს, სანამ მათგან რაიმე სახის გამოხმაურებას მიიღებს. სანამ რამეს ვიტყვით ან მოვიმოქმედებთ ღმერთი მოგვმართავს და გვაძლევს შესაძლებლობას, რომ მივიღოთ ან უარვყოთ მისი სიყვარული. როგორც ნათქვამია: "ღმერთი თავის სიყვარულს ჩვენდამი ამტკიცებს იმით, რომ ქრისტე მოკვდა ჩვენთვის, როცა ჯერ კიდევ ცოდვილნი ვიყავით" (რომ. 5:8; შეადარეთ იერ. 31:3). ჩვენ შეგვიძლია ღმერთთან შერიგება და მის თვალში მოსაწონად ყოფნაც ჩვენი რწმენისამებრ, ჩვენი გამომსყიდველის ღვაწლის დამსახურებით. 

`წაიკითხეთ 1პეტრ. 2:4,5. ჩამოთვალეთ, ღმერთისთვის მისაღები რა სულიერი მსხვერპლი შეგვიძლია რომ მას შევწიროთ.`

ღმერთის ჩარევის გარეშე დაცემული ადამიანები მას ვერაფერ ღირებულს ვერ შესთავაზებენ. და მაინც, ღმერთმა თავისი მადლითა და წყალობით გაკვალა გზა, ქრისტეს ღვაწლის მეშვეობით. კერძოდ, ჩვენ შეგვიძლია შევწიროთ "ღვთის მოსაწონი სულიერი მსხვერპლები იესო ქრისტეს მეშვეობით" (1პეტრ. 2:5). თუმცა "რწმენის გარეშე შეუძლებელია ღვთისთვის მოსაწონად ყოფნა" (ებრ. 11:6), ქრისტეს შუამდგომლური მსახურების მეშვეობით ღმერთს შეუძლია "სრულგყოთ ყოველ კეთილ საქმეში მისი ნების შესასრულებლად, თქვენში მისი მოსაწონის საქმნელად იესო ქრისტეს მიერ. მას დიდება უკუნითი უკუნისამდე. ამინ." (ებრ. 13:21). ისინი, ვინც ღმერთს რწმენით პასუხობენ მართლებად ითვლებიან მხოლოდ ქრისტეს შუამდგომლობის მეშვეობით, მხოლოდ მის სიმართლეს მიიღებს ღმერთი. და ისინიც, ვინც გამოეხმაურება ღმერთის სიყვარულსა და მოწოდებას ღირსეულად ითვლებიან მხოლოდ ქრისტეს შუამდგომლობის დამსახურებით (ლუკ. 20:35), და ის გარდაქმნის მათ თავის მსგავსებად (1კორ. 15:51-57; 1იოან. 3:2). ღმერთის გამომსყიდველი საქმის შესრულება ხდება არა მხოლოდ ჩვენთვის, არამედ ჩვენშიც. 

`რატომ გვამხნევებს და შთაგვაგონებს ასე ძალიან ფიქრი იმის შესახებ, რომ ქრისტე შუამდგომლობს ჩვენთვის ზეცაში? `2025-01