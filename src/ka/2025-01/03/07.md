---
title:  შემდგომი გამოკვლევისათვის 
date: 17/01/2025
---

წაიკითხეთ თავი "ნუ შეკრთება თქვენი გული" ელენ უაითის წიგნიდან "ქრისტე - წუთისოფლის იმედი" (გვ. 662-680).

"უფალს გული სტკივა იმის გამო, რომ მისი მიმდევრები სათანადოდ არ აფასებენ საკუთარ თავს. მას სურს, რომ მის მორწმუნეთა ფასი შეესაბამებოდეს მის მიერ გაღებულ საზღაურს. ადამიანები სჭირდება ღმერთს. წინააღმდეგ შემთხვევაში იგი არ გამოგზავნიდა თავის ძეს, რათა თავისი სიცოცხლის ფასად გამოესყიდა ისინი. უფალს ყოველი მათგანისთვის აქვს საქმე და მას დიდად უხარია, როდესაც ისინი ბევრს ითხოვენ უზენაესის სახელის განსადიდებლად. და ბევრი მიეცემა მათ, ვისაც სჯერა უფლის აღთქმისა. 

ქრისტეს სახელით ლოცვა ნიშნავს ყველაფერში მივბაძოთ ქრისტეს, ვიცხოვროთ მის მსგავსად და ვაკეთოთ მისი საქმეები. ქრისტემ მოგვცა აღთქმა მხოლოდ ერთი პირობით "თუ გიყვარვართ, ჩემი მცნებები დაიცავით". იგი იხსნის ადამიანებს არა ცოდვაში, არამედ ცოდვისაგან. და უფლის მოყვარულნი თავიანთ სიყვარულს მისი მცნებებისადმი მორჩილებით გამოავლენენ.

ჭეშმარიტი მორჩილება გულიდან მოდის. იგი ადამიანის სულში ქრისტეს ზეგავლენით იდგამს ფესვს. და თუკი მას არ ვეწინააღმდეგებით, ქრისტე იმდენად ღრმად შემოვა ჩვენს გულებში, გონებასა და ზრახვებში, იმდენად დაუმორჩილებს მთელს ჩვენს არსებას თავის ნებას, რომ ჩვენ საკუთარ სურვილად მივიღებთ და აღვასრულებთ მას. და მაშინ ჩვენი განწმედილი და განათებული გონება სიხარულით შეუდგება ქრისტეს საქმეების კეთებას და სიცოცხლე მუდმივი ღვთისმორჩილების მაგალითი გახდება. ქრისტეს სწორი შემეცნებისა და ღმერთთან ურთიერთობის წყალობით, შეგვძულდება ცოდვა" (ქრისტე - წუთისოფლის იმედი, გვ. 668).

**კითხვები მსჯელობისთვის:** 

`1.რას ნიშნავს გამოთქმა "უანგაროდ მიღება"? როგორ ფიქრობთ, როგორ მოხდება ზეცასა და ახალ დედამიწაზე მიღება და გაცემა?`

`2.ზეციერი მაცნეები დანიელ წინასწარმეტყველს ჰამუდოტს, ანუ "საყვარელს, სასურველს, ძვირფასს" უწოდებდნენ. და მათ ეს სამგზის გააკეთეს. დან. 9:23-ში გაბრიელი ამბობს კი ჰამუდოტ ატტა, "რადგან შენ სასურველი კაცი ხარ". დან. 10:11-ში ზეციერი არსება (შესაძლოა კვლავ გაბრიელი) უწოდებს მას იშ ჰამუდოტ, "სასურველო კაცო", იგივე სიტყვები დანიელს კიდევ გაუმეორეს (დან. 10:19). დაფიქრდით, რას გვეუბნება ეს ღმერთისა და იმის შესახებ, თუ რამდენად ახლოსაა ის ჩვენთან. რა იმედი შეგიძლიათ მოიპოვოთ ამ საოცარი ჭეშმარიტების დამსახურებით?`

`3.როგორ ეხება ებრ. 11-ში აღწერილი რწმენის გმირების მაგალითები ამ გაკვეთილის შინაარსს? რას გვაუწყებს ასეთი მაგალითები იმის შესახებ, თუ როგორ შეგვიძლია ვიყოთ "ღმერთის მოსაწონი" რწმენის მეშვეობით? რას გვასწავლის რწმენისა და ერთგულების ეს მაგალითები და როგორ გამოვიყენოთ ისინი ჩვენს ყოველდღიურ ცხოვრებაში?`2025-01