---
title:  სიხარული და ზეიმი 
date: 13/01/2025
---




ჩვენთვის რთულია ამის გაგება, მაგრამ ღმერთი თითოეულ ადამიანს ფასდაუდებლად მიიჩნევს, ამიტომაც უხარია თუნდაც ერთი ადამიანის გადარჩენა. 

`წაიკითხეთ სოფ. 3:17. თქვენი აზრით, რატომ უხარია და ზეიმობს ღმერთი?`

სოფ. 3:17 მჭევრმეტყველურად არის ნაჩვენები ღმერთის სიხარული მისი ერის გადარჩენის გამო. ეს მუხლი, რომელიც ღმერთის სიხარულს ასახავს დახსნილი ერისთვის, შეიცავს თითქმის ყველა სიტყვას, რომელიც ივრითზე სიხარულსა და აღტაცებას გამოხატავს. როგორც ჩანს, არცერთი ეს სიტყვა არ არის საკმარისი იმისათვის, რომ აღწეროს ღმერთის სიხარულის სიდიადე ამ დღეს. 

მიაქციეთ ასევე ყურადღება, თუ სად იმყოფება ღმერთი, ამ მუხლის თანახმად - თავისი ერის "წიაღში". შერიგება, რომელიც სიყვარულის ურთიერთობების შედეგად წარმოიშობა, ღმერთის უშუალო თანდასწრებით ხდება. სწორედ ისე, როგორც მამა გაიქცა შვილის შესახვედრად როდესაც შორიდან დაინახა ის, ღმერთიც თავისი ერის გვერდით იმყოფება. 

ეს. 62:4-ში მსგავსი სახეები შერწყმულია ქორწინების თემასთან დაკავშირებულ სახეებთან. ეს. 62:4-ის თანახმად, ღვთის ერს უწოდებენ "ჩემი სასურველი", ხოლო ქვეყანას - "დაწინდული". რატომ? იმიტომ, რომ მუხლში ნათქვამია: "მოგისურვა უფალმა და შენს ქვეყანას "დამწინდავი" გაუჩნდება. ღმერთის ყველაზე დიდებული სიხარული გველის აღდგენის დღეს, როდესაც ის მიიღებს თავის ერს და გაიხარებს ჩვენ გამო, როგორც მამამ გაიხარა მისი დაბრუნებული ძის გამო. 

`წაიკითხეთ ეფეს. 5:25-28. ამ მუხლების თანახმად, როგორც ეპყრობა იესო ქრისტე თავის ეკლესიას?`

ეს მონაკვეთი მოუწოდებს მამაკაცებს, რომ უყვარდეთ თავიანთი ცოლები, "ისევე, როგორც ქრისტემ შეიყვარა ეკლესია და თავი გასწირა მისთვის", და უყვარდეთ ცოლები, "როგორც საკუთარი სხეულები" (ეფეს. 5:25,28). ეს მუხლები არა მხოლო ხაზს უსვამს ქმრის უანგარო და თავგანწირულ სიყვარულს ცოლის მიმართ, არამედ ასევე აჩვენებს, რომ თავად ქრისტეს უყვარს თავისი ხალხი (ეკლესია - მისი სხეულია) როგორც საკუთარი თავის ნაწილი.

