---
title:  იმაზე ძვირფასი, ვიდრე წარმოგვიდგენია 
date: 12/01/2025
---

წინა გაკვეთილში არაერთხელ ითქვა, რომ ღმერთს უყვარს თითოეული ადამიანი, გამორჩეულად ცოდვილებიც კი. რადგანაც ღმერთისთვის ადამიანი იმაზე მეტად  ძვირფასია, ვიდრე წარმოგვიდგენია, ის ვერ იტანს ცოდვას, იმიტომ რომ ვუყვარვართ და იცის, თუ რას გვიკეთებს ცოდვა. 

`წაიკითხეთ ლუკ. 15:11-32. რას გვეუბნება შეცთომილი იგავი ღმერთის თანაგრძნობისა და სიყვარულის შესახებ? რა გაფრთხილებას შეიცავს ეს ისტორია მათთვის, ვინც უფროს ძეს ჰგავს? `

ამ იგავში ძემ მამას თავისი წილი მემკვიდრეობა მოსთხოვა და ფაქტობრივად უარყო ის და მთელი ოჯახი. უძღები შვილი მიდის სახლიდან. ის ფლანგავს მთელ მემკვიდრეობას და საკუთარ თავს სიღატაკისა და შიმშილისთვის სწირავს, ბოლოს კი შურს ღორებისაც, რომლებიც გეჯიდან იკვებებიან. იგი აცნობიერებს, რომ მამამისის მოჯამაგირეებს საკმარისზე მეტად აქვთ საკვები და იღებს გადაწყვეტილებას, რომ დაბრუნდეს სახლში და გახდეს ერთ-ერთი მათგანი. 

ამის შემდეგ წარმოუდგენელი რამ ხდება. ზოგიერთი მამა უარს იტყოდა ასეთ შვილზე და დაბრუნებულს ეტყოდა: "შენ მიიღე შენი წილი მემკვიდრეობა და წახვედი სახლიდან. ეს ადგილი შენი სახლი აღარ არის". ლოგიკური და გონივრულიც კი იქნებოდა, ასე არ არის? ზოგიერთი მშიბლის აზრით უძღებ შვილს ზედმეტი მოუვიდა საიმისოდ, რომ უკან ოჯახში მიეღოთ. 

მაგრამ ამ იგავში მამა (რომელიც თვით ღმერთს განასახიერებს) სხვაგვარად იქცევა: "ჯერ კიდევ შორს იყო, მამამ დაინახა და შეებრალა. გაიქცა, ყელზე მოეხვია და აკოცა" (ლუკ. 15:20). მიუხედავად იმისა, რომ აღმოსავლურ კულტურაში სტუმრების დასახვედრად სახლიდან გამოსვლა უღირს საქციელად ითვლებოდა, მამა მისი უდიდესი თანაგრძნობით გაიქცა შვილთან შესახვედრად. მან მიიღო თავისი ძე და მის საპატივცემულოდ ნადიმი მოაწყო, რაც მეტყველებს ღმერთის დიად თანაგრძნობაზე ყველა შეცდომილის მიმართ და იმ სიხარულზე, რომელსაც ის განიცდის თუნდაც ერთი ადამიანის სახლში დაბრუნების გამო. რა საოცარია ჩვენი ღმერთი! 

საინტერესოა, თუ როგორი რეაქცია ჰქონდა უფროს ვაჟს. რატომ იყო მისი დამოკიდებულება ესოდენ ჩვეულებრივი და ნაწილობრივ სამართლიანი? მაგრამ ისტორიის ეს ნაწილი მოგვითხრობს ადამიანურ წარმოდგენებზე სამართლიანობის შესახებ, რომლებიც არ ასახავენ სახარებისა და ღმერთის ჩვენდამი სიყვარულის სიღრმეს. იმსჯელეთ ასეთ გაგებაზე. 2025-01