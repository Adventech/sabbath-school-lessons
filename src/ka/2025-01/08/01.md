---
title:  თავისუფალი ნება, სიყვარული და ღვთაებრივი განგება 
date: 15/02/2025
---

### გამოსაკვლევად შემოთავაზებული ბიბლიური მუხლები:
რჯლ. 6:4; იერ. 32:17-20; ლუკ. 13:34; იოან. 16:33; ეფეს. 1:9-11; ებრ. 1:3.

> <p>სამახსოვრო მუხლი:</p>
> "ეს იმიტომ გითხარით, რომ მშვიდობა გქონდეთ ჩემში. სოფელში გასაჭირი გექნებათ, მაგრამ გამაგრდით, მე ვძლიე სოფელს" (იოან. 16:33). 

განგება - ეს არის ცნება, რომელიც სამყაროში ღმერთის ქმედებათა აღსაწერად გამოიყენება. ღმერთის განგების ჩვენეულ გაგებაზეა დამოკიდებული ის, თუ როგორი დამოკიდებულება გვაქვს ღმერთთან, როგორ ვეპყრობით სხვებს და როგორ განვმარტავთ ბოროტების პრობლემას. 

ქრისტიანებს სხვადასხვანაირად ესმით ღვთაებრივი განგება. ზოგი თვლის, რომ ღმერთი თავის ძალაუფლებას ისე იყენებს, რომ მიმდინარე მოვლენები სწორედ ისე ხდებოდეს, როგორც ხდება. ის ირჩევს ვინ დაიღუპოს და ვინ გადარჩეს! ამ თვალსაზრისით ადამიანებს არ აქვთ უფლება აირჩიონ რაიმე სხვა, გარდა იმისა, რაც ღმერთით არის განსაზღვრული. სინამდვილეში, ის ადამიანები, ვისაც ასეთი შეხედულებები აქვთ, ამტკიცებენ, რომ ადამიანურ სურვილებსაც კი ღმერთი განაგებს.

მაგრამ დამაჯერებელი ბიბლიური არგუმენტები გვაჩვენებს, რომ ღმერთი არ განსაზღვრავს ყველაფერს, რაც ხდება. ამის ნაცვლად ის ანიჭებს ადამიანებს არჩევანის თავისუფლებას და თანაც იმ დონეზე, რომ მათ (და ანგელოზებსაც) შეუძლიათ იმოქმედონ პირდაპირ მისი ნების საწინააღმდეგოდ. დაცემის, ცოდვისა და ბოროტების ისტორია ღმერთის მიერ ნაბოძები თავისუფალი ნების ბოროტად გამოყენების დრამატული და ტრაგიკული გამოხატულებაა. ხსნის გეგმა იმისთვის შემუშავდა, რომ ამ ბოროტად გამოყენების ტრაგედია გამოსწორდეს. 2025-01