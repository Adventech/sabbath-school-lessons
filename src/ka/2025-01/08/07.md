---
title:  შემდგომი გამოკვლევისათვის 
date: 21/02/2025
---

წაიკითხეთ თავი "ჩვენთან არს ღმერთი" ელენ უაითის წიგნიდან "ქრისტე - წუთისოფლის იმედი" (გვ. 19-26).

"ჩვენი გადარჩენის გეგმა ადამის დაცემამდე დიდი ხნით ადრე მომწიფდა. იგი იყო იმ საიდუმლოს გამოცხადება, "რომელიც უკუნითიდან მიდუმებული იყო" (რომ. 14:24). მასში იშლებოდა პრინციპები, რომლებიც ოდითგანვე ღვთის ტახტის საფუძველი იყო. დასაბამიდანვე იცოდნენ მამამ და ქრისტემ სატანის განდგომილების და ადამიანის დაცემის შესახებ, რომელიც მაცდურის ძალამ მოიმოქმედა. ღმერთს დასაბამიდანვე არ განუზრახავს ცოდვის არსი, მაგრამ მან წინასწარ განჭვრიტა მისი აღმოცენება და შეადგინა ამ საშინელი კატასტროფისაგან თავის დაღწევის გეგმა. მისი სიყვარული წუთისოფლის მიმართ იმდენად დიდი იყო, რომ მან გადაწყვიტა მიეცა მისთვის თავისი ერთადერთი ძე, "რათა ყოველი მისი მორწმუნე არ დაიღუპოს, არამედ ჰქონდეს საუკუნო სიცოცხლე" (იოან. 3:16)." (ქრისტე - წუთისოფლის იმედი, გვ. 22). 

**კითხვები მსჯელობისთვის:** 

`1.თუ ღმერთი ყოველთვის ვერ აღწევს იმას, რაც მას სურს, მაშინ რა გავლენას ახდენს ეს იმაზე, თუ რას ფიქრობთ სამყაროში მიმდინარე მოვლენებზე? რა პრაქტიკული შედეგები მოჰყვება იმას, რომ ღმერთს აქვს შეუსრულებელი სურვილები?`

`2.ხუთშაბათის მასალაში აღწერილ ტორტის მაგალითს რომ დავუბრუნდეთ, შეგვიძლია გავიგოთ, თუ რატომ გადაწყვიტა ღმერთმა და ქრისტემ, რომ მაინც მოვევლინეთ ამ სამყაროში მიუხედავად იმისა, რომ იცოდნენ სატანის მომავალი განდგომილების შესახებ. ამ "რეცეპტში" სიყვარული აუცილებელი ინგრედიენტი იყო, სიყვარული კი გულისხმობს თავისუფლებას. სიყვარულის უუნარო არსებებად ჩვენი შექმნის ნაცვლად ღმერთმა შეგვქმნა ისე, რომ შეგვიძლია გვიყვარდეს და მან იცოდა, რომ საბოლოო ჯამში ეს იესოს ჯვარცმამდე მიიყვანდა. რა უნდა გვითხრას ამან იმის შესახებ, თუ რაოდენ წმიდა და ფუძემდებლურია სიყვარული ღმერთის მმართველობისთვის, თუ ქრისტეს ჩვენი თავისუფლების შეზღუდვას, რომლის გარეშეც სიყვარული შეუძლებელია,  ერჩივნა ჯვარზე დატანჯულიყო?`

`3.ჩვენ ხშირად ვწუწუნებთ სამყაროში ბოროტებისა და ტანჯვის არსებობის გამო, მაგრამ რამდენად ხშირად ვუფიქრდებით იმას, რომ თვით ღმერთი გლოვობს და წუხს ტანჯვისა და ბოროტების გამო? თუ აღიარებთ, რომ ღმერთიც იტანჯება ბოროტების გამო, მაშინ როგორ მოქმედებს ეს აღიარება ბოროტებისა და ტანჯვის არსებობის თქვენეულ გააზრებაზე?`

`4.როგორ გეხმარებათ ჭეშმარიტება იმის, შესახებ, რომ სამყაროში ბევრი რამ ხდება ღმერთის სურვილის საწინააღმდეგოდ, თქვენი პირადი განსაცდელების გადალახვაში, განსაკუთრებით მაშინ, როდესაც ისინი აზრს მოკლებულია და გგონიათ, არ არის არანაირი სიკეთის მომტანი?`2025-01