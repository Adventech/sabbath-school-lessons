---
title:  ჩვენი უფალი ღმერთია 
date: 16/02/2025
---




"ღმერთი - ჩვენი უფალია, - ასწავლიდა პასტორი საშუალო სკოლის მოსწავლეთა ჯგუფს. - ეს ნიშნავს, რომ ყველაფერი მისი ნებისამებრ ხდება". ერთმა დაბნეულმა მოსწავლემ ჰკითხა: "ესე იგი, ჩემი ძაღლი ღმერთის ნებით მოკვდა? რატომ მოკლა ღმერთმა ჩემი ძაღლი?" 

პასტორი შეეცადა ეპასუხა ამ კითხვაზე და უთხრა: "ეს რთული საკითხია. ზოგჯერ ღმერთი გვაძლევს საშუალებას გადავიტანოთ რთული მოვლენები, რათა მზად ვიყოთ უფრო დიდი სირთულეებისთვის მომავალში. მახსოვს რა რთული იყო ჩემთვის, როდესაც ჩემი ძაღლი მოკვდა. მაგრამ მომავალში ეს დამეხმარა უფრო მძიმე მოვლენის გადატანაში, როდესაც ბებიაჩემი დაიღუპა. როგორ ფიქრობ, ეს ლოგიკურია?" 

ხანგრძლივი დუმილის შემდეგ მოსწავლემ იკითხა: "ესე იგი ღმერთმა მოკლა ჩემი ძაღლი, რომ მოვემზადებინე ბებიაჩემის სიკვდილისთვის მისი ნებისამებრ?" (Mარც ჩორტეზ, ქუოტედ ინ ჟოჰნ ჩ. Pეცკჰამ, Dივინე Aტტრიბუტეს: Kნოწინგ ტჰე ჩოვენანტალ Gოდ ოფ შცრიპტურე, პ. 141). 

ზოგჯერ ადამიანებს ჰგონიათ, რომ ყველაფერი რაც ხდება, ზუსტად ისე ხდება, როგორც ეს ღმერთს უნდა. ბოლოს და ბოლოს, ღმერთი ყოვლისშემძლეა. აბა როგორ შეიძლება მოხდეს ის, რაც ღმერთს არ უნდა? შესაბამისად, რაც არ უნდა მოხდეს, როგორი საზარელიც არ უნდა იყოს ესა თუ ის მოვლენა, ყველაფერზე იყო ღმერთის ნება. ყოველ შემთხვევაში, ეს ღვთისმეტყველება ასე ასწავლის. 

`წაიკითხეთ ლუკ. 13:34. რას გვეუბნება ეს მუხლი იმის შესახებ, ყოველთვის სრულდება თუ არა ღმერთის ნება?`

`რა გახდა იმის მიზეზი, რომ ღმერთის ჩანაფიქრი იერუსალიმთან დაკავშირებით არ აღსრულდა?`

მაშინ, როდესაც ბევრ ადამიანს სწამს, რომ ღმერთი ყოველთვის ახორციელებს იმას, რაც თავად სურს, ბიბლია სულ სხვაგვარ მოსაზრებას წარმოაჩენს. წმიდა წერილი არაერთხელ აჩვენებს ისეთ შემთხვევებს, სადაც ღმერთის სურვილები არ სრულდება. ის რაც ხდება ხშირად ეწინააღმდეგება მის სურვილს. რიგ შემთხვევებში ღმერთი პირდაპირ აცხადებს, რომ რაც ხდება მისი ნების საწინააღმდეგოა. მას ერთი სურდა თავისი ერისთვის, ხალხმა კი აირჩია მეორე. თავად ღმერთი ღაღადებს: " არ ისმინა ჩემმა ერმა ხმა ჩემი, და ისრაელი არ დამემორჩილა… ჩემს ერს რომ ჩემი ესმინა და ისრაელს ჩემს გზაზე ევლო, მოკლე ხანში მოვდრეკდი მათს მტრებს და მათს მჩაგვრელებზე ხელს აღვმართავდი" (ფსალმ. 80: 11, 14,15). 

`დაფიქრდით ისეთი ღვთისმეტყველების შედეგებზე, რომელიც ყველაფერს, რაც ხდება ღმერთის უშუალო ნებას უკავშირებს. ბოროტების არსებობის კონტექსტში რა სერიოზული პრობლემები შეიძლება წარმოშვას ასეთმა ღვთისმეტყველებამ?` 

