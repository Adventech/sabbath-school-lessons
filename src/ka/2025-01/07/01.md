---
title:  რა ვუყოთ ბოროტებას? 
date: 08/02/2025
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 2:16; იობ. 30:26; 38:1-12; ფსალმ. 72; მათ. 27:46; გამოცხ. 21:3,4. 

> <p>სამახსოვრო მუხლი:</p>
> "მოსწმედს ყველა ცრემლს მათი თვალებიდან და აღარ იქნება სიკვდილი. გლოვა, გოდება და ტკივილიც აღარ იქნება, რადგან წინანდელნი გადავიდნენ" (გამოცხ. 21:4). 

ალბათ ყველაზე დიდი პრობლემა, რომელსაც ქრისტიანობა აწყდება - ეს არის ბოროტების პრობლემა. კერძოდ კი - როგორ შევუთავსოთ ის ფაქტი, რომ ღმერთი სიყვარულია და კეთილია - სამყაროში ბოროტების არსებობას. სხვა სიტყვებით რომ ვთქვათ, თუ ღმერთი კეთილი და ყოვლისშემძლეა, მაშინ რატომ არსებობს ბოროტება, თანაც ასეთ მასშტაბებში?

ეს არ არის უბრალოდ ქრისტიანული ღვთისმეტყველების პრობლემა, ეს ისაა, რაც ძალიან ბევრ ადამიანს აღელვებს და ხელს უშლის ღმერთის შეცნობასა და შეყვარებაში. 

"ცოდვის წარმოშობა და მისი არსებობის მიზეზები ბევრისათვის ამოუხსნელ ამოცანად რჩება. ბოროტების დამანგრეველი მოქმედების დანახვისას, რასაც მოაქვს მწუხარება და სიცარიელე, ადამიანებს ძალაუნებურად ებადებათ კითხვა: როგორ შეუძლია ამის დაშვება მას, ვისი სიბრძნე, ძალაუფლება და სიყვარული ასე უსაზღვროა? მათთვის შეუძლებელია ამ საიდუმლოებაში ჩახედვა და მასში შეღწევა" (უაითი ე. დიადი ბრძოლა, გვ. 492). 

ათეისტებს ბოროტების არსებობა მიაჩნიათ მიზეზად იმისა, რომ ათეისტები არიან. მაგრამ როგორც ვიხილავთ წინამდებარე კვლევის პროცესში, ბიბლიის ღმერთი სრულყოფილად კეთილია და ჩვენ შეგვიძლია ვენდოთ მას სამყაროში ბოროტების არსებობის მიუხედავად. 

