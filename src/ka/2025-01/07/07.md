---
title:  შემდგომი გამოკვლევისათვის 
date: 14/02/2025
---

`წაიკითხეთ თავი "რატომ დაიშვა ცოდვა" ელენ უაითის წიგნიდან "პატრიარქები და წინასწარმეტყველები" (გვ. 33-43). `

"ზეციდან გაძევების შემდეგაც კი უსასრულო სიბრძნემ - უზენაესმა ღმერთმა - არ გაანადგურა იგი. ვინაიდან უფალს მხოლოდ სიყვარულზე დაფუძნებული მსახურების მიღება სურს, მის მიერ შექმნილ არსებათა ერთგულება ღვთიური სამართლიანობისა და სიყვარულის რწმენას უნდა ეყრდნობოდეს. უფალს რომ მაშინვე მოესპო სატანა, ზეცისა და სხვა სამყაროების მცხოვრებნი ვერ ჩასწვდებოდნენ უფლის სამართლიანობას ცოდვისა და მისი შედეგების ჭეშმარიტი არსის არცოდნის გამო. ამ შემთხვევაში მათი მსახურება დაფუძნებული იქნებოდა არა სიყვარულზე, არამედ შიშზე. მსგავსი მეთოდებით შეუძლებელი იქნებოდა სატანის გავლენის მოსპობა და ამბოხების სულის ჩაქრობა. უამრავ სამყაროთა საკეთილდღეოდ ღმერთმა საშუალება მისცა სატანას, სრულიად განეხორციელებინა თავისი გეგმები, რათა ღვთიური მმართველობის ფორმის მიმართ მის მიერ წაყენებული ბრალდებები მთელ სამყაროს მოესმინა და აღარასოდეს გაჩენილიყო ეჭვი და უნდობლობა უფლის სამართლიანობის, წყალობისა და მისი სიყვარულის კანონის უცვლელობის მიმართ. 

ზეცაში სატანის ამბოხება გაკვეთილი უნდა ყოფილიყო მთელი სამყაროსათვის მომავალ საუკუნეებში, მარადიული მოწმობა ცოდვის ჭეშმარიტი არსისა და მისი დამღუპველი შედეგებისა. შედეგებს, რომლებიც ადამიანებსა და ანგელოზებზე სატანის გავლენასა და ბატონობას მოჰყვებოდა, ის დამღუპველი ნაყოფი უნდა წარმოეჩინა, რომელსაც ღვთიური ხელმწიფების გაუქმება მოიტანდა. ეს იმის მოწმობა უნდა ყოფილიყო, რომ ყოველი ცოცხალი არსების კეთილდღეობა ღვთიური მმართველობით არის განპირობებული. ამგვარად, ეს საშინელი ამბოხება ზეცაში ყველა წმიდა არსებისათვის უნდა ყოფილიყო გაფრთხილება, რომელიც მათ ცდუნებისაგან, ცოდვის ჩადენისა და მისი საზღაურისაგან დაიცავდა" (პატრიარქები და წინასწარმეტყველები, გვ. 42,43). 

**კითხვები მსჯელობისთვის:** 

`1."თეოდიცეა" - ეს ცნება გულისხმობს ღმერთის გამართლებას ბოროტების არსებობის წინაშე. მაგრამ ეს არ არის თვით ბოროტების გამართლება. წარმოიდგინეთ, რომ ვიღაც ამბობს: "დიახ, იესო, ახლა ვხვდები რატომ შეემთხვა ჩემს ოჯახს უბედურება. ახლა ყველაფერმა შეიძინა აზრი. მადლობა შენ, იესო!", ეს სასაცილოა. როგორ შეგვიძლია მივიდეთ იმის გაცნობიერებამდე, რომ სწორედ ღმერთი და არა ბოროტება გამართლდება საბოლოოდ დიად ბრძოლაში? (უფრო დეტალურად მე-9 გაკვეთილში).`

`2.გამოგიცდიათ თუ არა როდესმე რაიმე იმის მსგავსი, რასაც იობი განიცდიდა? ხომ არ გქონიათ ცდუნება გეფიქრათ, რომ ტანჯვას, რომელსაც თქვენ ან თქვენი ახლობლები განიცდით არ შეიძლება ჰქონდეს გონივრული ახსნა? იობის მიერ საბოლოოდ გაცნობიერება იმისა, რომ ლაპარაკობდა "რაც არ გაეგებოდა" (იობ. 42:3) როგორ ჰფენს ნათელს იმ მდგომარეობას, რომელშიც ვიმყოფებით ჩვენსავე კითხვებთან მიმართებით?`2025-01