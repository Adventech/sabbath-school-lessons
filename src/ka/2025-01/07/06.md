---
title:  სიყვარული თუ ბოროტება? 
date: 13/02/2025
---




ღმერთმა მიანიჭა ადამიანს თავისუფალი ნება, რადგან ის აუცილებელია ისეთი ურთიერთობისთვის, რომელიც სიყვარულზეა დაფუძნებული. თუმცა თავისუფალი ნების ბოროტად გამოყენებას მივყავართ ბოროტების გაჩენამდე. ჩნდება ბევრი სხვადასხვა კითხვა. ღმერთი გარკვეული დროით უშვებს ბოროტების არსებობას, მიუხედავად იმისა, რომ ვერ იტანს მას. ბოროტება რომ არ ყოფილიყო, შეუძლებელი გახდებოდა სიყვარულის გამომჟღავნება. და თუ ბოროტება დროზე ადრე განადგურდებოდა, ეს შეასუსტებდა ნდობას, რომელიც აუცილებელია სიყვარულისთვის. 

"დაიკარგა რა ჭეშმარიტი ცოდნა ღმერთის შესახებ, დედამიწა სულიერ წყვდიადში ჩაიძირა. და ამ სიბნელის გაფანტვისა და ადამიანთა კვლავ ღვთისკენ მოქცევისათვის საჭირო იყო სატანური ცდუნების მოსპობა. მაგრამ ამის ძალისმიერი მეთოდებით გაკეთება შეუძლებელი იყო. ძალდატანება ღვთიური მმართველობის საფუძველს ეწინააღმდეგება. ღმერთს მხოლოდ სიყვარულზე დაფუძნებული მსახურება სურს, სიყვარულის გამოწვევა კი მხოლოდ სიყვარულით შეიძლება. იცნობდე ღმერთს - ნიშნავს გიყვარდეს იგი. სწორედ ამიტომ იყო საჭირო ადამიანებისათვის ღმერთის ხასიათის გამჟღავნება, რომელიც სატანის ხასიათის სრული ანტიპოდია" (უაითი ე. "ქრისტე - წუთისოფლის იმედი", გვ. 22). 

თავისუფალი ნების გარეშე ვერ იარსებებდა სიყვარული, და თუ ღმერთი სიყვარულია, მაშინ, როგორც ჩანს, მისთვის შეუძლებელია სიყვარულის ან თავისუფლების უარყოფა, რაც სიყვარულის არსებობისთვის აუცილებელია. შეგვიძლია ასევე ვივარაუდოთ, თუ დასასრული დასაბამიდანვე გვეცოდინებოდა, ისევე, როგორც ეს იცის ღმერთმა, მაშინ არ გვენდომებოდა, რომ მან თავისუფლების გარეშე დაგვტოვოს. ბოლოსდაბოლოს, ვინ ისურვებდა ისეთ სამყაროში ცხოვრებას, რომელშიც არ არის სიყვარული? 

`წაიკითხეთ გამოცხ. 21:3,4. როგორ გადაჭრის ღმერთი უსამართლობის ყველა პრობლემას სამუდამოდ?`

მაშინაც კი, როდესაც ჩვენ ვერაფერს ვხედავთ წყვდიადს მიღმა, ღმერთი ხედავს დასასრულს დასაბამიდანვე. იგი ხედავს მარადიულ ნეტარებას, რომელიც შეპირებული აქვს ყველას, ვინც იესოს ირწმუნებს. რომ.8:18-ის თანახმად: "ახლანდელი ტანჯვანი არაფერია იმ დიდებასთან, რომელიც გამოცხადდება ჩვენ მიმართ". გვწამს თუ არა ამ საოცარი აღთქმის და გვაქვს თუ არა მისი აღსრულების იმედი? 

გარდა ამისა, სიყვარული იმდენად წმიდა, იმდენად ფუძემდებლური იყო, რომ მისი უარყოფის ნაცვლად იესომ იცოდა, რომ ეს ტანჯვასა და ჯვარცმამდე მიიყვანდა. და მაინც, მან მოგვანიჭა ეს თავისუფლება, და იცოდა, რის ფასად დაუჯდებოდა ეს. რატომ არის ეს აზრი ასეთი მნიშვნელოვანი ჩვენთვის? 

`როგორ გვიცავს იმ ფაქტის გაცნობიერება, რომ ღმერთი გვანიჭებს თავისუფალ ნებას, იმაზე ფიქრისგან, რომ ყველაფერი ის, რაც გარშემო ხდება - სწორედ ესაა ღმერთის ნება?`

