---
title:  "როდემდე, უფალო?" 
date: 09/02/2025
---

ბოროტების პრობლემას ვხვდებით არა მხოლოდ თანამედროვე კონტექსტში, არამედ ეს საკითხი თვით წმიდა წერილშიც არის დასმული. 

`წაიკითხეთ იობ. 30:26; იერ. 12:1. რა სირთულეებზე საუბრობს ეს მუხლები? `

თქვენი აზრით, თქვენ გარშემო არსებულ სამყაროში რა არის ყველაზე უსამართლო? ჩამოთვალეთ რამდენიმე ყველაზე ნათელი მაგალითი.

ეს მუხლები მრავალ ისეთ საკითხს წამოჭრის, რომელიც დღეს ჩვენც გვაღელვებს. რატომ იქმნება შთაბეჭდილება, რომ უწმიდურნი წარმატებული არიან, ხოლო ბოროტმოქმედნი, შეიძლება ყოველთვის არა, მაგრამ საკმაოდ ხშირად იღებენ სარგებელს თავიანთი ბოროტებით? რატომ იტანჯებიან ასე მართლები? სადაა ღმერთი, როდესაც ამდენი ბოროტება ხდება? რატომ გვეჩვენება ზოგჯერ, რომ ღმერთი ძალიან შორსაა ჩვენგან? 

რაც არ უნდა ვილაპარაკოთ ამ საკითხებზე და მთლიანობაში ბოროტების პრობლემაზე, ჩვენ არ უნდა დავაკნინოთ ბოროტების უსაზღვრობა. ბოროტება ბოროტებაა, და ღმერთს ის ჩვენზე მეტადაც სძულს. ამრიგად, ჩვენ შეგვიძლია შევუერთდეთ ღაღადს, რომელიც მთელ წმიდა წერილში ისმის სამყაროში ბოროტებისა და უსამართლობის გამოვლინებებზე საპასუხოდ: "როდემდე, უფალო?" 

`წაიკითხეთ მათ. 27:46. როგორ გესმით იესოს ეს სიტყვები? რას გვეუბნება ისინი იმაზე, თუ როგორ გამაოგნებლად შეეხო ბოროტება ღმერთს? `

ჯვარზე თვით იესომ წარმოთქვა: "ღმერთო ჩემო, ღმერთო ჩემო, რად მიმატოვე?" (მათ. 27:46). ქრისტეს სიტყვები მოწმობს იმას, რომ ბოროტება შეეხო თვით ღმერთს, რაც გამოვლინდა ქრისტეს ტანჯვითა და სიკვდილით ჯვრზე, სადაც მას მთელი სამყაროს ბოროტება დაატყდა თავს. 

მაგრამ ამ საზარელ მოვლენაშიც კი არის იმედი. ქრისტეს სიკვდილი ჯვარზე იქცა გამარჯვებად ბოროტების საწყისზე, სატანაზე, ამიტომ საბოლოო ჯამში ბოროტება სამუდამოდ განადგურდება. იესომ ეს სიტყვები ფსალმ. 21-დან მოიყვანა, მაგრამ თვითონ ეს ფსალმუნი ტრიუმფით მთავრდება. 2025-01