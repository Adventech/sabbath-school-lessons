---
title:  შემდგომი გამოკლვევისათვის 
date: 28/02/2025
---

წაიკითხეთ თავი "ბოროტების წარმოშობა" ელენ უაითის წიგნიდან "დიადი ბრძოლა" (გვ. 492-504).

"წმიდა წერილი სრულიად ნათლად გვასწავლის, რომ ღმერთი არავითარ შემთხვევაში არ აგებს პასუხს ცოდვის წარმოშობაზე, თვითნებურად არ შეუწყვეტია მას ღვთიური მადლი, არც რაიმე ხინჯი ყოფილა მის მმართველობაში, რასაც შეეძლო, ზეცაში აჯანყება გამოეწვია. ცოდვა - დაუპატიჟებელი სტუმარია, რომლის გამოჩენას არავითარი ახსნა არა აქვს. ეს ჩვენთვის მიუწვდომელი საიდუმლოა. ცოდვის გამართლება ნიშნავს მის დაცვას… სატანა მაშინვე რომ განადგურებულიყო, შემდგომში ცის ბინადართა ღვთისმსახურება დაფუძნებული იქნებოდა არა სიყვარულზე, არამედ შიშზე, მზაკვარი ბოლომდე არ დამარცხდებოდა და წინააღმდეგობის სული სრულად ვერ აღმოიფხვრებოდა. ბოროტება უნდა მომწიფებულიყო. მთელი სამყაროს კეთილდღეობისათვის საჭირო იყო, სატანას მისცემოდა თავისი პრინციპების აღსრულების ნება მომავალ უსასრულო საუკუნეებში, რათა ღვთიური მმართველობის მიმართ მისი ბრალდება ჭეშმარიტ ნათელში გამოჩენილიყო ყოველი შექმნილი არსების წინაშე - მაშინ უფლის სიმართლე, მოწყალება და მისი კანონის ურყევობა უეჭველად საუკუნოდ დამტკიცდებოდა" (დიადი ბრძოლა, გვ. 492, 493, 499).

**კითხვები მსჯელობისთვის:**

`1.მრავალ ადამიანს უჩნდება კითხვა, თუ როგორ შეეძლო ლუციფერის მსგავს უმანკო არსებას, რომ შეეცოდა? რატომ არის ცოდვა "მიუწვდომელი საიდუმლო" და "ამოუხსნელი"? როგორ შეგვიძლია განვმარტოთ ეს პირველი ცოდვა ისე, რომ არ გავამართლოთ და არ ჩავთვალოთ საპატიოდ? რატომ არის მისი წარმოშობის განმარტება იგივე - რაც მისი გამართლება?`

`2.რატომ არ გაანადგურა ღმერთმა სატანა მაშინვე? რატომ უნდა "მომწიფებულიყო" ბოროტება? როგორ ემსახურება ეს "მთელი სამყაროს კეთილდღეობას"?`

`3.რატომ არის ძალიან მნიშვნელოვანი იმის გააზრება, რომ ღმერთსა და სატანას შორის ბრძოლა - ეს არის არა უბრალოდ კონფლიქტი ძალაუფლებისთვის, არამედ მას სხვა ხასიათი აქვს?`

`4.როგორ გვეხმარება კონფლიქტის არსის გააზრება იმის გაცნობიერებაში, თუ როგორ შეუძლია თქვენს ცხოვრებას, რომ ბრძოლის ველად იქცეს? როგორ გრძნობთ ახლა ამ ბრძოლის რეალურობას? როგორ უნდა მოვიქცეთ, რომ ვაჩვენოთ, ვის მხარეს ვართ?`2025-01