---
title:  ღმერთი საკუთარი ნებით არ აყენებს ტანჯვას 
date: 29/01/2025
---

მთელი ბიბლიის განმავლობაში ღმერთი არაერთხელ ავლენს თავის სიყვარულს დამცირებულებისა და შევიწროებულების მიმართ, ასევე თავის სამართლიან გულისწყრომას მათ მიმართ, ვინც ამცირებს და ავიწროვებს. ბოროტება რომ არა, ღმერთი არ განრისხდებოდა. მისი რისხვა ყოველთვის მხოლოდ და მხოლოდ მათკენ არის მიმართული, ვინც მის ქმნილებას ზიანს აყენებს. 

იერემიას გოდების წიგნის თანახმად, 3:32,33 ღმერთი საკუთარი ნებით არ სჯის (სიტყვასიტყვით, ღმერთი "გულით" არ სჯის). მას არ სურს ცოდვილებზე სასჯელის აღსრულება, მაგრამ საბოლოო ჯამში, სიყვარული მოითხოვს სამართლიანობას. 

ამ ჭეშმარიტების ნიმუშია ის, თუ რაოდენ დიდხანს პატიობდა ღმერთი თავის ერს და რაოდენ ბევრ შესაძლებლობას ანიჭებდა მონანიებისა და მასთან შერიგებისთვის. ღმერთი კვლავ და კვლავ აწვდიდა ხალხს ხმას წინასწარმეტყველთა მეშვეობით, მაგრამ ისინი უარს ამბობდნენ მოსმენაზე (იხ. იერ. 35:14-17; ფსალმ. 80:11-14). 

`წაიკითხეთ ეზრ. 5:12. რა გახდა ღმერთის თავის ერზე განრისხების მიზეზი? `

როგორ ჰპირდება ღმერთი ბაბილონს სამსჯავროს აღსრულებას? (იხ. იერ. 51:24,25,44). 

ეზრ. 5-ის მიხედვით, მას შემდეგ, რაც ისრაელიანები დაჟინებით და მოუნანიებლად იწვევდნენ ღმერთის რისხვას, მან ბოლოს და ბოლოს მიატოვა ისინი და "ბაბილონის მეფეს ნაბუქოდონოსორს, ქალდეველს ჩაუგდო ისინი ხელში" (ეზრ. 5:12). მაგრამ ღმერთმა ეს გააკეთა მხოლოდ მას შემდეგ, რაც მდგომარეობა "უსაშველო" გახდა (2ნეშტ. 36:16), შემდეგ კი ბაბილონი განსაჯა მეტისმეტი გაცამტვერებისთვის, რომელიც მან იუდეას მიაყენა (იერ. 51:24,25,44; შეადარეთ ზაქ. 1:15-ს). 

მრავალ სხვა სამსჯავროზე, რომელიც, წმიდა წერილის სიტყვებით, ღმერთმა აღასრულა, მოთხრობილია, როგორც შემთხვევებზე, სადაც ღმერთი ერს მტრებს "უგდებს" ხელში (მსაჯ. 2:13,14; ფსალმ. 104:41,42) მათივე გადაწყვეტილების შესაბამისად, რომ მიატოვონ უფალი და ემსახურონ სხვა ერების სხვა "ღმერთებს" (მსაჯ. 10:6-16; რჯლ. 29:24-26). ღვთის რისხვა ბოროტების წინააღმდეგ, რომელიც საბოლოო ჯამში თავის უკიდურეს წერტილს ბოროტების სამუდამოდ განადგურებისას მიაღწევს, მომდინარეობს მთელი ქმნილებისადმი ღმერთის სიყვარულიდან, და სამყაროს საბოლოო კეთილდღეობისკენ მისი მისწრაფებიდან, რომელიც სასწორზე დგას მთელს ამ ცოდვის, აჯანყებისა და ბოროტების საკითხში. 2025-01