---
title:  მოსიყვარულე ღმერთის რისხვა 
date: 25/01/2025
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 77; იონ. 4:1-4; მათ. 10:8; მათ. 21:12,13; იერ. 51:24,25; რომ. 12:17-21.  

> <p>სამახსოვრო მუხლი:</p>
> "და ის - გულმოწყალე - შეუნდობს ცოდვას და არ მოსპობს, მრავალჯერ უკუაგდებს თავის რისხვას და არ აღაგზნებს მთელ თავის გულისწყრომას" (ფსალმ. 77:38). 

მაშინ, როდესაც ღმერთის შემწყნარებლობა სიხარულის მომგვრელია, მისი რისხვის იდეა ბევრს აშინებს. მათ მიაჩნიათ, რომ თუკი ღმერთი სიყვარულია, მან არასდროს არ უნდა გამოიჩინოს რისხვა. მაგრამ ეს მცდარი შეხედულებაა. მისი რისხვა უშუალოდ მისი სიყვარულიდან გამომდინარეობს. 

ზოგი ამტკიცებს, რომ ძველი აღთქმის ღმერთი - რისხვის ღმერთია, ხოლო ახალი აღთქმის ღმერთი - სიყვარულის. მაგრამ ღმერთი ერთია და ის ბიბლიის ორივე ნაწილში ერთი და იმავე ღმერთად გვეცხადება. ღმერთი, რომელიც სიყვარულია, განრისხდება ბოროტებაზე - მაგრამ სწორედ იმიტომ, რომ ის სიყვარულია. თვით იესოსაც ჰქონდა ღრმად გამოხატული რისხვა ცოდვის მიმართ და ახალი აღთქმა არაერთხელ საუბრობს ღმერთის მართალ და დროულ რისხვაზე. 

ღმერთის რისხვა - ყოველთვის არის მისი მართებული და სიყვარულით მართული პასუხი ბოროტებასა და უსამართლობაზე. ღმერთის რისხვა - მართებული ბრაზია, რომელიც სრულყოფილი სიკეთითა და სიყვარულით არის გამოწვეული და მიმართულია მთელი ქმნილების კეთილდღეობაზე. ღმერთის რისხვა - ეს უბრალოდ სიყვარულის სათანადო პასუხია ბოროტებასა და უსამართლობაზე. შესაბამისად, ბოროტება იწვევს ღმერთის რისხვას ბოროტების მსხვერპლთა სასარგებლოდ დამნაშავეთა წინააღმდეგ. ამრიგად, ღმერთის რისხვა - მისი სიყვარულის კიდევ ერთი გამოხატულებაა. 

