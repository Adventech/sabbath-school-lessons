---
title:  შემდგომი გამოკვლევისათვის 
date: 03/01/2025
---




`წაიკითხეთ თავი "ნეფესთან შესახვედრად" ელენ უაითის წიგნიდან "ქრისტეს იგავები" (გვ.405-421).`

"ესაა სიბნელე უფლის შეუცნობელობისა, რომელიც მთელ წუთისოფელს მოიცავს. აღარ ესმით ადამიანებს უფლისა, ვინაიდან მასზე ჭეშმარიტი ცოდნა დაკარგეს. ცრუდ ასახავენ მას. ამიტომ დღეს ხალხს უნდა ეუწყოს სახარება უფლისა, რომელსაც ჭეშმარიტი ნათელი და გადარჩენის ძალა აქვს. უეჭველად უნდა გამოეცხადოს წუთისოფელს უზენაესის ჭეშმარიტი ხასიათი და ბუნება. და ეს უმეცრების ღამის წყვდიადი მისი დიდების, სიკეთის, გულმოწყალებისა და ჭეშმარიტების სხივმა უნდა გაკვეთოს. სწორედ ამას გულისხმობს ესაია წინასწარმეტყველი, როდესაც ამბობს: "მაღალ მთაზე ადი, სიონო, მახარობელო! ძლიერად აიმაღლე ხმა, იერუსალიმო, მახარობელო! აამაღლე. ნუ გეშინია, უთხარი იუდას ქალაქებს: აჰა, თქვენი ღმერთი! აჰა, უფალი, ღმერთი ძლიერებით მოვა, და მისი მკლავი იხელმწიფებს; აჰა, მისი საზღაური მასთანაა და მისი გასამრჯელო მის წინაშეა". 

ნეფის მომლოდინეებმა ადამიანებს უნდა უთხრან: "აჰა, თქვენი ღმერთი!" უფლის მადლისა და მოწყალების უკანასკნელი სხივი, დაღუპული კაცობრიობისთვის გაგზავნილი, - ეს შემოქმედის სიყვარულის ხასიათის გამოვლინებაა. და ეს სიყვარული ღვთის ერთგულმა შვილებმა მსოფლიოს უნდა ამცნონ; საკუთარი ცხოვრებითა და ხასიათის ღირსებებით უნდა უჩვენონ ხალხს ყველაფერი, რაც მათთვის ღვთიურმა მადლმა ქმნა. უფლის სიმართლის მზე უნდა გაბრწყინდეს მათს საქმეებში – ჭეშმარიტების სიტყვებსა და მსახურებაში" (ქრისტეს იგავები, გვ. 415,416).

**კითხვები მსჯელობისთვის:** 

`1.ღმერთის არარსებობაზე უარესი აზრი შეიძლება მხოლოდ ის იყოს, რომ ღმერთს ვძულვართ. როგორი იქნებოდა ჩვენი სამყარო, ეს რომ სიმართლე ყოფილიყო?`

`2.როგორ ფიქრობთ, რატომ არ ესმის თანამედროვე სამყაროს ღმერთის ხასიათი? დაფიქრდით და იმსჯელეთ, როგორ შეგიძლიათ ადამიანების დახმარება ღმერთის მოსიყვარულე ხასიათის დანახვაში?`

`3.რომელი უწყების გაცხადებაა დღეს საჭირო ღმერთის ხასიათის შესახებ? როგორ განუმარტავდით ამ უწყებას მათ, ვინც ჯერ კიდევ არ ეზიარა ღმერთის სიყვარულის არსს? რა მტკიცებულებების მოყვანა შეგიძლიათ ღმერთის ჭეშმარიტი სიყვარულისა და მისი გასაოცარი ხასიათის საჩვენებლად?`

`4.ღმერთის სიყვარულზე საუბარი ერთია – მაგრამ სულ სხვაა ამ სიყვარულის გამოვლენა და არეკვლა საკუთარ ცხოვრებაში. რომელ "ჭეშმარიტების მსახურებას" შეუძლია ღმერთის სიყვარულის გაცხადება ჩვენი გარშემომყოფებისთვის?`

