---
title:  ღმერთის ნებაყოფლობითი სიყვარული 
date: 28/12/2024
---




<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 33:15-22; ოს.14:1-5; გამოცხ. 4:11; იოან. 17:24; მათ. 22:1-14; იოან. 10:17,18.

> <p>სამახსოვრო მუხლი:</p>
> "განვკურნავ მათ განდგომას და ნებისაებრ შევიყვარებ მათ" (ოს. 14:5). 

ამ მუხლის სქოლიო აზუსტებს: (არ განვრისხდები მათზე…  - სიტყვასიტყვით: ჩამოშორდება მათ ჩემი რისხვა; ებრაული სიტყვა შუვ ("ჩამოშორდება") აგრძელებს სიტყვათა თამაშს, რომელიც წარმოშობილია იმავე ფესვიდან შუვ: "მოიქეცით", "მიუბრუნდით" (მუხლი 2,3) და "განდგომა" (მუხლი 5).)

მართალია პეტრემ სამჯერ უარყო იესო, რაც მანამდე თავად იესომაც იწინასწარმეტყველა (მათ. 26:34), მაგრამ ამ უარყოფას არ დაუსრულებია მისი ისტორია. მკვდრეთით აღდგომის შემდეგ იესომ ჰკითხა პეტრეს: "ამათზე მეტად გიყვარვარ?" და პეტრემ უპასუხა "დიახ, უფალო, შენ იცი, რომ მიყვარხარ". იესო ეუბნება მას: "აძოვე ჩემი კრავები". შემდეგ იესომ კვლავ ჰკითხა პეტრეს: "გიყვარვარ?" და პეტრემ უპასუხა: "დიახ, უფალო, შენ იცი, რომ მიყვარხარ". იესო ეუბნება მას: "დამწყსე ჩემი ცხვრები". იესომ მესამედაც ჰკითხა პეტრეს: "გიყვარვარ", "პეტრე დაღონდა, მესამედ რომ უთხრა: "გიყვარვარ?" და ეუბნება მას: "უფალო, შენ ყველაფერი იცი. იცი, რომ მიყვარხარ!". ეუბნება მას იესო: "აძოვე ჩემი ცხვრები"" (იოან. 21:15-17). როგორც პეტრემ უარყო იესო სამჯერ, ასევე სამჯერ აღადგინა იესომ პეტრე თავის მსახურებაში გამომცდელი კითხვით "გიყვარვარ?". 

როგორც არ უნდა განსხვავდებოდეს ჩვენი დღევანდელი მდგომარეობა პეტრეს მდგომარეობისგან, პრინციპი უმეტესწილად იგივე რჩება. კითხვა, რომელიც იესომ პეტრეს დაუსვა, სინამდვილეში ის მთავარი კითხვაა, რომელსაც ღმერთი უსვამს თითოეულ ჩვენგანს: "გიყვარვარ?". 

სხვა ყველაფერი ჩვენს პასუხზეა დამოკიდებული. 

