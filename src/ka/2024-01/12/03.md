---
title:  "უგალობეთ უფალს გალობა ახალი" 
date: 18/03/2024
---

`წაიკითხეთ ფსალმ. 95:1. რა მუსიკალურ ნაწარმოებს ასრულებს ღმერთის ერი?`

ეს მუხლები მოუწოდებენ ხალხს იგალობონ "გალობა ახალი". რას ნიშნავს აქ "გალობა ახალი"? მიზეზი "ახალი გალობისა" - უფლის სიდიადის და მისი უზენაესი ხელმწიფების ხელახლა გაცნობიერება და მადლიერებაა მისი, როგორც შემოქმედისა და მთელი დედამიწი მსაჯულის მიმართ, მისი ზრუნვისა და ხსნისთვის. მტრებისა და სიკვდილისგან დახსნა და ისრაელის მიმართ განსაკუთრებული კეთილგანწყობა - ეს რამდენიმე უფრო კონკრეტული მოტივია "ახალი გალობის" აღსავლენად. მაშინ, როდესაც სხვა საგალობლებიც ადიდებს უფალს მისი წყალობისა და სასწაულებისთვის, "გალობა ახალი" - განსაკუთრებულია, რადგან გამოხატავს აღორძინებულ სიხარულსა და ღმერთისადმი ხელახალი მიძღვნის აღთქმას. ღმერთისმიერი ხსნის ახალი გამოცდილება შთააგონებს ხალხს, რომ აღიარონ უფალი თავიანთ შემოქმედად და მეფედ. საერთო თემები იმ ფსალმუნებისა, რომლებიც "ახალი გალობის" შესახებ გვაუწყებს სხვა ყველაფერთან ერთად, არის ღმერთზე დაიმედება, მისი საოცარი საქმეების განდიდება და ტანჯვისაგან გათავისუფლება.

`წაიკითხეთ ეს. 42:10-12; გამოცხ. 14:3. როგორ ფიქრობთ, რა არის "გალობა ახალი", რომლის შესრულებისკენაც მოგვიწოდებს ბიბლია?`

ღმერთის ერი, ისრაელი, აღწერილია, როგორც "მასთან [ღმერთთან] დაახლოებული" (ფსალმ. 148:14), რაც იმას გულისხმობს, რომ ყველა სხვა ქმნილებას შორის ისრაელს განსაკუთრებული სტატუსი აქვს და შესაბამისად, ყველაზე მეტი ვალდებულება აქვს, მას ასევე გააჩნია ღმერთის განდიდების უპირატესობა. ამრიგად, ბიბლია მოუწოდებს მორწმუნეებს ყველა თაობაში, რომ უგალობონ გალობა ახალი მათ მხსნელს, გალობა, რომელიც შეიცავს მათ უნიკალურ დამოწმებას კრავის სისხლით გადარჩენის შესახებ. "გალობა ახალი" შეიძლება ნიშნავდეს საგალობელს, რომელიც ჯერ არავის მოუსმენია, რომელიც ადამიანის ცხოვრებაში ღმერთის მადლის ნათელ გამოცდილებებს ასახავს. "გალობა ახალი" შეიძლება გამოხატავდეს იმედს და ამ შემთხვევაში მისი სიახლე მდგომარეობს იმაში, რომ რაღაც განუმეორებლის, ღმერთის სიდიადის შესაცნობელი, ჯერ არნახული გამოცდილების წინასწარ განცდას აღძრავს. ჭეშმარიტი თაყვანისცემა სცილდება მსხვერპლისა და შესაწირავების საზღვრებს და ასახავს ღმერთთან ცოცხალ ურთიერთობებს, რომლებიც ვითარდება და მოაქვს სიხარული. გარკვეული თვალსაზრისით შეიძლება ითქვას, რომ "გალობა ახალი" - ყოველდღიური ახალი გამოხატულებაა ჩვენი ღმერთისადმი სიყვარულისა და მადლიერების იმის გულისთვის, რაც ჩვენთვის მოიმოქმედა.

`იმსჯელეთ ღმერთის კურთხევების შესახებ თქვენს ცხოვრებაში. თქვენ რომ გქონდეთ ახალი საგალობელი, რის შესახებ იქნებოდა ის?`