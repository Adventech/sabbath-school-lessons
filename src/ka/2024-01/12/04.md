---
title:  "უფალო! ვინ დაისადგურებს შენს კარავში?" 
date: 19/03/2024
---

`წაიკითხეთ ფსალმ. 14. ვინ არიან ეს ადამიანები, ვინც ღირსია თაყვანი სცეს ღმერთს მის თანდასწრებაში? იპოვეთ და ამოიწერეთ ფსალმუნიდან ასეთი ადამიანების თვისებები`

`ვინც (მუხლი 2)`

`ვინც (მუხლი 3)`

`ვის (მუხლი 4)`

`ვინც (მუხლი 5)`

`შეჯამება:`

`ვინც ასე იქცევა `

ამ ფსალმუნში გაცემული პასუხი მოკლე შინაარსია იმ მოთხოვნებისა, რომლებიც უკვე წაყენებული აქვს ადამიანს ღმერთის რჯულსა და წინასწარმეტყველთა წერილებში: ისინი, ვისი საქციელები ("სიმართლის მოქმედი") და ხასიათი ("თავის გულში") (იხ. რჯლ. 6:5; მიქ. 6:6-8) ღმერთის ანარეკლია. საწმიდარი წმიდა ადგილი იყო და ყველაფერი, რაც მასში იყო, მათ შორის მღვდლებიც, მიძღვნილი იყვნენ ღმერთისადმი. ამრიგად, სიწმიდე აუცილებელი პირობაა ღმერთის თანდასწრებაში შესასვლელად. ისრაელი ყოველმხრივ წმიდა უნდა ყოფილიყო, უნდა შეეთავსებინა ღვთის თაყვანისცემა ეთიკასთან და ეს უნდა გამოემჟღავნებინა ცხოვრების ყველა ასპექტში. რჯული იმისათვის მიეცა ღმერთის ერს, რომ გამოეყენებინა საკუთარი ყველა შესაძლებლობა, ანუ ეცხოვრა, როგორც სამეფო სამღვდელოებას. სამეფო სამღვდელოება გულისხმობს სიწმიდესა და ღმერთის თანდასწრებაში ცხოვრებას და აღთქმის კურთხევების გავრცელებას სხვა ერებში. 

`წაიკითხეთ ფსალმ. 100:1-3. რას ნიშნავს გულის უბიწოება?`

"სრულყოფილი გული" (ინგლისურ თარგმანში) - ეს მორწმუნის უდიდესი თვისებაა ღმერთის წინაშე. ებრაული სიტყვა ტამიმ "სრულყოფილი" გადმოსცემს ცნებებს -  "სისავსე" და "სრულფასოვნება". "სრულყოფილი" (ინგლ. თარგმანი) ვაზი - ეს არის სავსე, დაუზიანებელი და ჯანსაღი ვაზი (ეზეკ. 15:5). ცხოველები, რომლებსაც მსხვერპლად სწირავდნენ, უნდა ყოფილიყვნენ ტამიმ, ანუ უმანკო (ლევ. 22:21-24). "სრულყოფილი" სიტყვები - სრულად მართებული სიტყვებია (იობ. 24:4). "სრულყოფილი" გული - "სპეტაკი გულია" (ფსალმ. 23:4), ან ჭეშმარიტი გული (ფსალმ.14:2). ის ეძიებს ღმერთს (ფსალმ. 23:6) და აღდგენილია მიტევებით (ფსალმ. 50:3-12). უბიწო ცხოვრება გამომდინარეობს ღმერთის მადლისა და მისი სიმართლის გაცნობიერებიდან. ღმერთის მადლი შთააგონებს მის მსახურებს, ანიჭებს მათ ძალას ღვთისმოშიში ცხოვრებისთვის, რაც ღმერთთან დაუბრკოლებელ ურთიერთობას და მისი სიტყვის მორჩილებას გულისხმობს. მოწმობას მიძღვნილი და ღვთისმოსავი ცხოვრების შესახებ ქება მოაქვს ღმერთისთვის, და არა თავად ადამიანისთვის. მიაქციეთ ყურადღება, რომ მე-14 ფსალმუნის მოთხოვნათა უმეტესობა უარყოფის ფორმითაა მოცემული (ფსალმ.14:3-5). აქ საუბარი არ არის იმაზე, რომ დავიმსახუროთ ღმერთის კეთილგანწყობა, არამედ იმაზე, რომ მოვერიდოთ ყველაფერს, რასაც ჩვენი ღმერთისგან განშორება შეუძლია. 

`როგორ გავაკეთოთ შეგნებული არჩევანი იმისა, რომ მოვერიდოთ ყველაფერს, რაც ღმერთს გვაშორებს? რომელი ქმედებები გვაშორებს ღმერთს და როგორ შეგვიძლია მათგან თავის შეკავება?`