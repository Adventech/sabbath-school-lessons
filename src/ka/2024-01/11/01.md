---
title:  ლტოლვა ღმერთისკენ სიონზე 
date: 09/03/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ.45; 83; 86; 121; 124;

დამატებითი მუხლები: მათ. 28:18-20; გალ. 3:28,29; გამოცხ. 21:3.

> <p>სამახსოვრო მუხლი:</p>
> "ნატრობს და ელტვის კიდეც ჩემი სული უფლის ეზოებს; გული ჩემი და სხეული ჩემი უმღერიან ცოცხალ ღმერთს" (ფსალმ. 83:3). 

სიონის საგალობლები - სიხარულის ჰიმნებია, რომლებიც განადიდებენ სიონის სილამაზეს და უფლის ბატონობას, რომელიც მართავს თავისი წმიდა მთიდან. ეს ფსალმუნები ხშირად აქებს უფლის სახლის ღირსებებს და გამოხატავს სიყვარულს საწმიდრის მიმართ, რომელიც სხვა ფსალმუნებშიც შეიძლება შეგვხვდეს. ამ ფსალმუნთა დიდი ნაწილი შექმნილია კორახის ძეთა მიერ, რომლებმაც საკუთარ თავზე გამოსცადეს უფლის სახლში ყოფნის ნეტარება, რადგან ტაძრის მგალობლები (1ნეშტ. 6:31-38) და კარვის ზღურბლის მცველები იყვნენ (1ნეშტ. 9:19).

რა აქცევს სიონს იმედისა და სიხარულის წყაროდ? სიონი განასახიერებდა ღმერთის ცოცხალ თანდასწრებას თავის ხალხში. როგორც ისრაელის ერია ღმერთის რჩეული ერი (რჯლ. 7:6), ისე სიონი - ღმერთის რჩეული მთა (ფსალმ. 77:68; 86:2). ღმერთი მეფობს სიონზე (ფსალმ. 98:1,2) და სიონზევე დააფუძნა თავისი ტაძარი (ფსალმ. 86:2). ამრიგად, სიონი - ღმერთის კურთხევების ადგილი და თავშესაფარია. სიონი ხშირად სახელდება ისეთი დასახელებების პარალელურად, ან მათ ნაცვლად, როგორებიცაა: იერუსალიმი და საწმიდარი, ადგილი, რომელიც ღმერთის მიერ უძველესი სამყაროს გადამრჩენელი სამუშაოს ცენტრი იყო. 

სიონის კურთხევები დედამიწის კიდეებამდე აღწევს, რადგან უფლის პიროვნება და მისი მადლი ნებისმიერი წმიდა ადგილის საზღვრებს სცდება. სიონი – სიხარულია მთელი ქვეყნიერებისა (ფსალმ. 47:3), რაც ადასტურებს იმას, რომ მთელი დედამიწა ღმერთს ეკუთვნის. 