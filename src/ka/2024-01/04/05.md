---
title:  მფარველი და მხსნელი 
date: 24/01/2024
---

`წაიკითხეთ 1კორ. 10:1-4. როგორ აღწერს პავლე გამოსვლის ისტორიას?`

`რა სულიერი გაკვეთილის ჩვენება სურს მას ჩვენთვის?`

`წაიკითხეთ ფსალმ. 113. როგორ არის აქ პოეტურად გადმოცემული ღმერთის მიერ თავისი ერის ეგვიპტიდან დახსნა?` 

`რატომ არის მნიშვნელოვანი გვახსოვდეს წარსულის ის გამოცდილება, სადაც ღმერთი იხსნიდა თავის ერს გასაჭირისა და საფრთხისაგან?` 

როგორ პოეტურადაა აღწერილი ღმერთის მიერ თავისი შვილების ეგვიპტის მონობიდან საოცარი დახსნა 113-ე ფსალმუნში! მთელ ძველ აღთქმაში, და ახალ აღთქმაშიც, ეგვიპტის მონობიდან გათავისუფლება განიხილება, როგორც სიმბოლო ღმერთის ძალისა, რომელსაც შეუძლია ღვთის ხალხის დახსნა. პავლე კორინთელთა მიმართ წერილის ზემოთ მოყვანილ მუხლებშიც სწორედ ამას აკეთებს - გადმოსცემს მთელ რეალურ ისტორიას, როგორც მეტაფორას, იესო ქრისტეში ხსნის სიმბოლოს. 

113-ე ფსალმუნიც გვაჩვენებს, რომ ღმერთისმიერი ხსნა შესაძლებელი გახდა ღმერთის, როგორც შემოქმედის, ბუნების ძალებზე უზენაესი ძალაუფლების შედეგად, მან ხომ სწორედ ასე დაიხსნა თავისი ხალხი ეგვიპტიდან გამოსვლისას მომხდარ მოვლენებში. ზღვა, მდინარე იორდანე, მთები და ბორცვები, პოეტურად გადმოსცემს ბუნებისა და ადამიანურ ძალებს, რომლებიც წინ ეღობებოდა ისრაელს აღთქმული მიწისაკენ მიმავალ გზაზე (რჯლ. 1:44; იესო ნავ. 3:14-17). მაგრამ მათი უზენაესი მმართველი - ღმერთია. 

სინამდვილეში, ღმერთის შვილების დიდი ნაწილისათვის ზეციური იერუსალიმისკენ მიმავალი გზა ყველგან და ყოველთვის იყო დაკავშირებული არაერთ ხიფათთან. ფსალმუნები მოუწოდებს მათ, რომ მზერა მთებზე უფრო მაღლა, ცისა და ქვეყნის შემოქმედს მიაპყრონ (ფსალმ. 120:1). 

113-ე ფსალმუნის სულისკვეთება ანარეკლს ჰპოვებს იმ ისტორიაში, სადაც იესომ ქარიშხალი დაამშვიდა ზღვაზე და განაცხადა, რომ ეკლსიას არაფრის არ უნდა ეშინოდეს, რადგან მან გაიმარჯვა წუთისოფელზე (მათ. 8:23-27; იოან. 16:33).

ადამიანთა კეთილდღებაზე გამიზნულმა უფლის დიადმა საქმეებმა უნდა შთააგონოს მთელ ქვეყნიერებას, რომ ძრწოლვით ხვდებოდეს მის თანდასწრებას (ფსალმ. 113:7). ძრწოლვა უნდა გავიგოთ, როგორც აღიარება და თაყვანისცემა, და არა როგორც შიშის გამოვლინება (ფსალმ. 95:9; 98:1). მორწმუნეებს არაფერი უნდა აშინებდეთ, როდესაც ღმერთი მათ მხარეზეა.

`როგორია ზოგიერთი სულიერი საშიშროება, რომელსაც ვაწყდებით ჩვენ, როგორც მორწმუნეები და როგორ ვისწავლოთ, რომ ვენდოთ ღმერთის ძალას, რომელსაც შეუძლია დაგვიცვას ამ საშიშროებებისგან, რომლებიც ისეთივე რეალურია დღესაც ჩვენთვის, როგორი რეალურიც იყო მეფსალმუნისთვის?`