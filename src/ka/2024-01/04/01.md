---
title:  ღმერთი ისმენს და იხსნის 
date: 20/01/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 16:8; 33:18; 120; 138:1-18.

დამატებითი მუხლები: მათ. 23:37; 1კორ. 10:1-4; ებრ. 4:15,15.

> <p>სამახსოვრო მუხლი:</p>
> "მოუხმობენ და ისმენს უფალი და იხსნის ყველა გასაჭირისაგან" (ფსალმ. 33:18). 

ფსალმუნები ისევ და ისევ ხაზს უსვამს შემდეგ ჭეშმარიტებას - ჩვენი უფალი, რომელმაც შექმნა და ზრუნავს სამყაროზე, საკუთარ თავს ასევე გვიცხადებს პიროვნულ ღმერთად, რომელიც თავად იწყებს და ინარჩუნებს თავის ხალხთან ურთიერთობას. 

ღმერთი ახლოსაა თავის ხალხთან და თავის ქმნილებასთან როგორც ცაში, ისე დედამიწაზე (ფსალმ. 72:23,25). მართალია მან "ცაში დაიდგა ტახტი თავისი" (ფსალმ. 102:19) და უდაბნოებს [ცას] სერავს (ფსალმ. 67:5), მაგრამ ამავე დროს ის "ახლოსაა … ყოველთან, ვინც მას მოუხმობს ჭეშმარიტებით" (ფსალმ. 144:18). ფსალმუნების წიგნი მუდამ გვიმტკიცებს ჭეშმარიტებას იმის შესახებ, რომ უფალი ცოცხალი ღმერთია, რომელიც მოქმედებს მათ სასიკეთოდ, ვინც მოუხმობს მის სახელს (ფსალმ. 54:16-22). ფსალმუნები სწორედ იმიტომაა აზრით აღსავსე, რომ ცოცხალი ღმერთის შთაგონებით დაიწერა და წარმოადგენს მიმართვას მისადმი [ღმერთისადმი], ვინც ისმენს და პასუხობს ლოცვებს. 

უნდა გვახსოვდეს, რომ უფლის სიახლოვეზე ღირსეული პასუხი არის მის მიმართ რწმენით ცხოვრება და მისი მცნებების მორჩილება. სხვა არაფერი იქნება მისთვის მისაღები, რწმენისა და მორჩილების გარდა, როგორც ამას ხშირად აჩვენებდა ისრაელის ისტორია. 