---
title: როგორ წავიკითხოთ ფსალმუნები 
date: 30/12/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფს.24:1-5; 33:1-3; 81:8; 120:71.

დამატებითი მუხლები: ნეშტ.16:7; ნეემ.12:8; ლუკ.24:44,45; რომ.8:26,27.

> <p>სამახსოვრო მუხლი:</p>
> "უთხრა მათ: "ეს არის ჩემი სიტყვები, რომელთაც გეუბნებოდით, ვიდრე თქვენთან ვიყავი: უნდა შესრულდეს ყოველივე, რაც დაწერილია ჩემზე მოსეს რჯულში, წინასწარმეტყველებში და ფსალმუნებში." მაშინ გაუხსნა მათ გონება წერილთა გასაგებად" (ლუკ. 24:44,45). 

საუკუნეთა განმავლობაში ფსალმუნების წიგნი ლოცვებისა და საგალობლების კრებული იყო იუდეველთა და ქრისტიანთათვის.  მართალია, ფსალმუნების წიგნი მეტწილად მეფსალმუნეების ღმერთისდმი მიმართული სიტყვებია, მაგრამ ფსალმუნები არ წარმოქმნილან მოკვდავი ადამიანებისგან, არამედ ღმერთისგან, რომელიც შთააგონებდა მათ ფიქრებს.  

მართლაც, ღმერთი შთააგონებდა მათ დაეწერათ ის, რასაც წერდნენ, ამიტომ მთელი წმიდა წერილის მსგავსად (2 პეტრ. 1:21), ფსალმუნებშიც ღმერთი მოგვმართავს ჩვენ თავისი სულით თავის მსახურთა მეშვეობით. იესო, მოციქულები და ახალი აღთქმის წიგნების ავტორები ხშირად ციტირებდნენ ფსალმუნებს და იხსენიებდნენ მათ, როგორც წმიდა წერილებს (მარკ. 12:10; იოან. 10:34,35; 13:18). ფსალმუნებიც უთუოდ ღმერთის სიტყვაა ისევე, როგორც დაბადების წიგნი და წერილი რომაელთა მიმართ. 

ფსალმუნები დაიწერა როგორც იუდეური პოეზიის თხზულებანი ძველი ისრაელის სხვადასხვა ავტორის მიერ, ამიტომ ფსალმუნების წიგნი მათ დროინდელ განსხვავებულ სამყაროს ასახავს, როგორი უნივერსალურიც არ უნდა იყოს მათი უწყება. ფსალმუნების წიგნის როგორც ღმერთის სიტყვის გააზრება და მათ პოეტურ თავისებურებებზე, ისევე, როგორც მათ ისტორიულ, საღვთისმეტყველო და ლიტურგიულ კონტექსტზე   ყურადღების გამახვილება ფუნდამენტური მნიშვნელობისაა მათი უწყებების გასაცნობიერებლად, რომლებიც დღეს საუკუნეების სიღრმეებიდან ჟღერენ ჩვენთვის. 