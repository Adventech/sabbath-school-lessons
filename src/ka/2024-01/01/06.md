---
title:  ფსალმუნების სამყარო 
date: 04/01/2024
---

`წაიკითხეთ ფს. 15:8; 43:9; 45:2; 46:2, 8; 56:3; 61:9; 81:8; 120:7. რა ადგილი უჭირავს ღმერთს მეფსალმუნის ცხოვრებაში?`

ფსალმუნების წიგნის მთელი სამყარო კონცენტრირებულია ღმერთზე; იგი მიისწრაფვის  ღმერთს დაუმორჩილოს ყველა ცხოვრებისეული განცდა მათი ლოცვასა და ხოტბაში გამოხატვისას. ღმერთი – დედამიწაზე ყველა მკვიდრის უზენაესი შემოქმედი, მეფე და მსაჯულია. იგი აძლევს თავის შევილებს ყველაფერს, რაც სჭირდებათ. ამიტომ მას უნდა მივენდოთ ნებისმიერ დროს. როდესაც ღმერთის ხალხი თითქოსდა მარცხს განიცდის, მისი მტრებიც კი სვამენ კითხვას: "სად არის ღმერთი შენი?" (ფსალმ.41:11). ღმერთი ყოველთვის თავის ხალხთანაა და არასოდეს მარცხდება. საბოლოო ჯამში, ფსალმუნები წინასწარმეტყველებენ იმ ჟამს, როდესაც ყველა ერი და ყველა ქმნილება თაყვანს მიაგებს ღმერთს (ფსალმ.46:2; 63:10).

როდესაც ღმერთს ცენტრალურ ადგილს ვანიჭებთ ჩვენს ცხოვრებაში,  თაყვანისცემაც ცხოვრების განუყოფელი და ყველაზე მნიშვნელოვანი ნაწილი ხდება. ფსალმუნების წიგნის ავტორების თაყვანისცემა საგრძნობლად განსხვავდება თაყვანისცემისაგან ჩვენს დღეებში, ვინაიდან ბიბლიურ კულტურაში თაყვანისცემა საზოგადოების მთელი ცხოვრების განუყოფელი ნაწილი იყო. შესაბამისად, ყველაფერი ის, რაც ხდებოდა ღვთის ერის ცხოვრებაში, როგორც კარგი, ისე ცუდი, გარდაუვალად აისახებოდა თაყვანისცემაში. სადაც არ უნდა იყოს მეფსალმუნე, ღმერთს ესმის მისი ხმა და პასუხობს თავისი განგებით სრულყოფილად განსაზღვრულ შესაფერ დროს (ფსალმ.3:4; 17:7; 19:7).

მეფსალმუნემ იცის, რომ ღმერთი ცაშია დავანებული, მაგრამ ამავე დროს ღმერთი იმყოფება სიონის მთაზეც, საწმიდარში, თავის ხალხს შორის. ღმერთი ერთდროულად შორსაც არის და ახლოსაც. ის ყველგანაა და ამავე დროს თავის ტაძარშიც არის (ფსალმ.10:4), დაფარულიცაა (ფს.9:22) და გაცხადებულიც (ფსალმ.40:13). ფსალმუნების წიგნში თავმოყრილია ერთად ღმერთის ეს თითქოსდა ურთიერთგამომრიცხავი თვისებები. ფსალმუნების ავტორებს ესმოდათ, რომ სიახლოვე და სიშორე განუყოფელია ღმერთის ჭეშმარიტ არსში (ფსალმ.23:7-10). ისინი აცნობიერებდნენ ამ ცოცხალ სულიერ დაძაბულობას. ყველაფრის მიუხედავად, რისი გადატანაც უხდებოდათ, ღმერთის სათნოებისა და მათ ცხოვრებაში თანდასწრების გაცნობიერება იყო სწორედ ის, რაც აძლიერებდა მათ იმედს მანამ, სანამ ელოდებოდნენ ღმერთის ჩარევას, რა დროსაც და როგორც არ უნდა ჩარეულიყო ის. 

`როგორ გვეხამრება ფსალმუნების წიგნი იმის გაცნობიერებაში, რომ ჩვენ არ შეგვიძლია შევზღუდოთ ღმერთი ჩვენი არსებობის მხოლოდ გარკვეული სფეროებით? თქვენი ცხოვრების რომელ სფეროებში შეიძლება ცდილობთ უფლისაგან დისტანციის დაცვას?` 