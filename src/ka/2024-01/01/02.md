---
title:  ფსალმუნები ძველი ისრაელის ღვთისმსახურებაში 
date: 31/12/2023
---

`წაიკითხეთ 1 ნეშტ. 16:8; ნეემ. 12:8; ფსალმ.17:2; 29:2; 91:2; 94:2; 104:2. ამ მუხლების თანახმად, რა არის ფსალმუნების ერთ-ერთი მთავარი მიზანი?`

`წაიკითხეთ კოლ. 3:16 და იაკ.5:13. ამ მუხლების თანახმად, რას ანიჭებს მორწმუნე ადამიანს ფსალმუნების გალობა?`

ფსალმუნები იქმნებოდა როგორც პირადი, ისე ღვთისმსახურებაზე მათი საჯაროდ შესრულების მიზნით. საგალობლები სრულდებოდა ტაძარში ღვთისმსახურების დროს, რაც კარგად ჩანს მუსიკალურ განმარტებებში, რომლებშიც მოიხსენიება ინსტრუმენტები (ფსალმ.60:1), მელოდიები (ფსალმ.9:1) და წამყვანი შემსრულებლები (ფსალმ.8:1). 

ბიბლიაში ებრაულ ენაზე ფსალმუნებს ეწოდება – თეჰილიმ (ქების სიმღერები), რაც ასახავს  მათ  ძირითად მიზანს – ღმერთის განდიდებას. ქართულ თარგმანში დასახელება "ფსალმუნები" გაჩნდა ბერძნული სიტყვიდან ფსალმოი, რომელიც გვხვდება სეპტუაგინტაში (II-III ს. ძვ.წ.აღ.-ით), ებრაული ბიბლიის ბერძნულ თარგმანში.

ფსალმუნები ისრაელის ღვთისმსახურების განუყოფელ ნაწილს შეადგენდნენ. მაგალითისათვის, მათ იყენებდნენ ტაძრის მიძღვნის, რელიგიური დღესასწაულების, მსვლელობების და აღთქმის კიდობნის იერუსალიმში შეტანის დროს.

"გალობანი აღსავალთა" (ფს.119-133), რომლებიც ცნობილია ასევე, როგორც მომლოცველთა საგალობლები, ტრადიციულად, სრულდებოდნენ იერუსალიმში სამ ძირითად, ყოველწლიურ დღესასწაულზე მომლოცველობის დროს (გამ.23:14-17). "ეგვიპტური ჰალელი" (ფსალმ.112-117) და "დიდი ჰალელი" (ფს.135) სრულდებოდა სამი ძირითადი, ყოველწლიური დღესასწაულის დროს, აგრეთვე ახალმთვარობისა და ტაძრის მიძღვნის დროს. (ჰალელი – განსაკუთრებულ დღეებში აღსავლენი ლოცვა, რომელიც გამოხატავს ღმერთისადმი ქებასა და მადლიერებას). ეგვიპტური ჰალელი მნიშვნელოვან ადგილს იკავებდა პასექის დღესასწაულის ცერემონიაში. ფსალმუნები 112 და 113 სრულდებოდა საპასექო ტრაპეზის წინ, ხოლო 114-117 – ტრაპეზის დასასრულს (მათ. 26:30). "ყოველდღიური ჰალელი" (ფსალმ.114-150) ჩართული იყო ყოველდღიურ ლოცვებში სინაგოგებში დილის ღვთისმსახურების დროს. 

ფსალმუნები არა მხოლოდ ღმერთის თაყვანისცემის თანმხლები იყვნენ, არამედ ასევე ასწავლიდნენ ადამიანებს, თუ როგორი უნდა ყოფილიყო მათი თაყვანისცემა საწმიდარში. იესო ლოცულობდა 21-ე ფსალმუნის სიტყვებით (მათ. 27:46). ფსალმუნებს წამყვანი მნიშვნელობა ეჭირათ პირველსამოციქულო ეკლესიის ცხოვრებაშიც (კოლ. 3:16; ეფეს. 5:19)

`ჩვენ არ ვეთაყვანებით ღმერთს მიწიერ საწმიდარში. როგორ შეგვიძლია გამოვიყენოთ ფსალმუნები ღმერთისადმი პირად და საჯარო თაყვანისცემაში დღეს?` 