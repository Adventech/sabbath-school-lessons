---
title:  მარად ერთგული თავისი აღთქმისა 
date: 27/02/2024
---

`წაიკითხეთ ფსალმ. 88:28-33; 131:10-12. რა დაპირება მისცა ღმერთმა დავითს და მის შტოს? შეიძლებოდა თუ არა აღთქმის დარღვევა?`

დავითთან დადებული აღთქმა შეიცავს ღმერთის დაპირებას დავითის შტოს მუდმივი მფარველობისა და ღმერთის ხალხის აყვავების შესახებ (1მეფ. 7:5-16; ფსალმ. 88:2-5, 20-38; 132:12-18). აღთქმის მუდმივობა ეფუძნებოდა ღმერთის საზეიმო ფიცსა და მეფის ერთგულებას ღმერთისადმი. თუმცა ღმერთის ერთგული მეფეებიც კი, მაგალითად ისეთი, როგორიც დავითი იყო, ყოველთვის ვერ ინარჩუნებდნენ ამ ერთგულებას. 88-ე ფსალმუნში ჟღერს გოდება სასტიკ რეალობაზე, რომელიც, როგორც ჩანს, მიუთითებს დავითთან დადებული აღთქმის დაპირებების დაკარგვაზე. ნუთუ ისრაელი უიმედოდ მიტოვებულია ღმერთისგან? რა თქმა უნდა, არა!

ეჭვგარეშეა, რომ ღმერთის რისხვა მისი სამსჯავროს გამოხატულებაა (ფსალმ. 37:2; 73:1). თუმცა ის მარადიულად არ გრძელდება, რადგან ღმერთის საუკუნო სიყვარული მიუტევებს მოსანანიებლად მოსულ ხალხს მათ ცოდვებს. მაგრამ ვიდრე რისხვა გრძელდება, ღმერთი სერიოზულ უკმაყოფილებას გამოხატავს თავისი გზააბნეული ხალხის მიმართ. ხალხი გრძნობს ურჩობის მწარე შედეგებს და აცნობიერებს თავისი ცოდვების სიმძიმეს (ფსალმ. 88:39-47). და მაინც, ისინი ღაღადებენ: "როდემდე"?, და მიმართავენ ღმერთის რისხვის წარმავალ ხასიათს (ფსალმ. 88:47). ახალი რწმუნება ღმერთის ერთგულებისა - ის "გაიხსენებს" თავის მადლს - ახალი იმედების მომცემია (ფსალმ. 88:48,51).

მოკლედ რომ ვთქვათ, მიუხედავად იმისა, რომ აღთქმის შემადგენელმა ადამიანურმა კომპონენტმა არ გაამართლა, ხალხს შესაძლებლობა ჰქონდა, რომ დაყრდნობოდა აღთქმას ღმერთის უცვლელი გეგმების შესახებ, რომლებიც მიიღწეოდა მესიის, მთელი სიმართლისა და ისრაელის ხსნის ხორცისშემსხმელის მეშვეობით. ეს ნიშნავს იმას, რომ საბოლოოდ ღმერთი გაიმარჯვებს, მისი მარადიული სამეფო კი საუკუნოდ დამკვიდრდება - მაგრამ მხოლოდ იესოს, და არა ღმერთის ერის მეშვეობით.

იესო ქრისტე - დავითის ძე და მესია (მათ. 1:1; ებრ. 1:8). მას უწოდებენ "პირმშოს ყოველი ქმნილებისა" (კოლ. 1:15), რაც მიგვანიშნებს ფსალმ. 88:28-ზე, სადაც დავითი, რომელიც ტიპოლოგიურად ქრისტეს წარმოადგენს, ასევე პირმშოდ იწოდება. "მეც უფროსობას ვუბოძებ მას, ქვეყნიერების მეფეებზე უმაღლესობას". 

ცხადია, "პირმშოს" ტიტული არ ასახავს პირდაპირი მნიშვნელობით დავითის სტატუსს, რადგან დავითი მერვე შვილი იყო მშობლებისთვის (1მეფ. 16:10,11). იგივეა იესოსთან მიმართებითაც. ეს ტიტული აღნიშნავს მის განსაკუთრებულ პატივს და ავტორიტეტს (კოლ. 1:16, 20-22). იესო მკვდრეთით აღადგენით ღმერთმა იგი მთელი სამყაროს უზენაეს მეფედ აქცია (საქმე. 2:30,31). 

`წაიკითხეთ კოლ. 1:16, 20-22. რას გვასწავლის ეს მუხლები იმასთან დაკავშირებით, თუ ვინ იყო იესო და რა გააკეთა ჩვენთვის? რა დაპირება შეგიძლიათ მიიღოთ ამ გამოთქმიდან თქვენთვის?`