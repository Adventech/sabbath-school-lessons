---
title:  შემდგომი გამოკვლევისათვის 
date: 01/03/2024
---

წაიკითხეთ თავი "ჩვენთან არს ღმერთი" ელენ უაითის წიგნიდან "ქრისტე - წუთისოფლის იმედი" (გვ. 7-13). 

ფსალმუნები, როგორც ქრისტეს ლოცვები და ლოცვები ქრისტეს შესახებ, გვაჩვენებს ქრისტეს პიროვნების უნიკალურ გამოცხადებას და გამომსყიდველ მსახურებას იმისა, ვისაც ეწოდება "ჩვენთან არს ღმერთი" (მათ. 1:23). იესო - ეს არის "ჩვენთან არს ღმერთი" მიტოვებულობისა და ტანჯვის ლოცვებში. იგი არის "ჩვენთან არს ღმერთი" სამართლიანობისა და გადარჩენისთვის გოდებაში. იესოა "ჩვენთან არს ღმერთი", რადგან ის არ გვტოვებს ჩვენს გზააბნეულობასა და სასოწარკვეთილებაში, ის გვაჩვენებს გამარჯვების მომტანი რწმენის გზას. ის გახდა ჩვენთვის საუკუნო მღვდელი და მეფე, რათა გაგვათავისუფლოს ცოდვის მარადიული ხვედრისგან. ქრისტეში, სრულყოფილ მეფეში დავითის შტოდან, აღსრულდება ღმერთის ყველა სადღესასწაულო დაპირება გადარჩენის შესახებ (2კორ. 1:20). 

ელენ უაითი გულშიჩამწვდომად აღწერს ქრისტეს ერთობას კაცობრიობასთან: "თავისი ხორციელი ბუნების მეშვეობით იესო ადამიანებს შეუერთდა. ხოლო თავისი ღვთიური ბუნების მეშვეობით იგი უკავშირდებოდა ღმერთის ტახტს. როგორც კაცის ძე იგი ჩვენთვის მორჩილების მაგალითია, ხოლო როგორც ღვთის ძე იგი გვაძლევს მორჩილების ძალას. სწორედ ქრისტემ უთხრა მოსეს ცეცხლმოდებული ბუჩქიდან ხორების მთაზე: "მე ვარ, რომელიც ვარ (ჭეშმარიტად არსებული)… ასე უპასუხე ისრაელიანებს: ჭეშმარიტმა გამომგზავნა თქვენთან" (გამ. 3:14). ეს იყო აღთქმა ისრაელის გადარჩენის შესახებ. ამიტომ, როდესაც იგი "გამოჩნდა ხორცში" ადამიანის სახით, თავისთავს ჭეშმარიტი უწოდა (მე ვარ). ბეთლემის შვილი, უტყვი და მორჩილი მაცხოვარი არის სწორედ ის ღმერთი, რომელიც "გამოჩნდა ხორცში" (1ტიმ. 3:16). იგი გვეუბნება "მე ვარ მწყემსი კეთილი"; "მე - ცოცხალი პური ვარ"; მე ვარ გზა, ჭეშმარიტება და სიცოცხლე"; "მოცემული მაქვს მე მთელი ხელმწიფება ცაში და დეამიწაზე" (იოან. 10:11; 6:51; 14:6; მათ. 28:18). მე ვარ ყველა დაპირების აღსრულების საწინდარი. "მე ვარ. ნუ გეშინია" (ქრისტე - წუთისოფლის იმედი. გვ. 11). 

*კითხვები მსჯელობისთვის:* 

`1.როგორ აჩვენა ღმერთმა თავისი ურყევი ერთგულება აღთქმის მიმართ, ხალხის ღალატის მიუხედავად? რის რწმენას აძლევს ეს დღეს ღმერთის შვილებს, რომლებიც ბრძოლას გადიან?`

`2.ქრისტეს უნიკალური და ყველაფერზე ზემდგომი მღვდლობა მელქიცედეკის წესით როგორ განამტკიცებს ჩვენს დარწმუნებულობას ღმერთის ერის გადარჩენაში?`

`3.სახარებები გვაჩვენებს, რომ მრავალი მესიანური დაპირება ფსალმუნების წიგნიდან აღსრულდა იესო ქრისტეში. როგორ გვაჩვენებს ეს ღმერთის სიტყვის სისწორეს? რატომ უნდა გავუწიოთ წინააღმდეგობა ნებისმიერ ეჭვს, რომელიც ასუსტებს ჩვენს ნდობას ღმერთის სიტყვისადმი?`

`4.რა დიდი ნუგეში შეგვიძლია ვიპოვოთ ქრისტეს სიტყვებში: "მოცემული მაქვს მე მთელი ხელმწიფება ზეცასა და მიწაზე" (მათ. 28:18)? როგორ ვიყენებთ ამ აღთქმას ჩვენს ცხოვრებაში?`



 