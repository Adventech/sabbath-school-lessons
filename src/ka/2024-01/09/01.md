---
title:  "კურთხეულია უფლის სახელით მომავალი!" 
date: 24/02/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 2; 21; 22; 88:27-32; 117:22,23

დამატებითი მუხლები: იოან. 10:11-15; კოლ. 1:16; ებრ. 7:20-28. 

> <p>სამახსოვრო მუხლი:</p>
> "ქვა, დაწუნებული მშენებლების მიერ, თავკიდური გახდა; უფლისგან მოხდა ეს; საოცარია ეს ჩვენს თვალში" (ფსალმ. 117:22,23)

ფსალმუნების წიგნი ქრისტეს პიროვნებისა და მისი მსახურების შესახებ მოწმობს.

ფსალმუნების წიგნში ჩანს ხსნის გეგმაში მისი [ქრისტეს] საქმიანობის ყველა ასპექტი.  მასში სხვადასხვა გზით, ხშირად გასაოცარი სიზუსტით სიმბოლოებით ასახულია და ნაწინასწარმეტყველებია ქრისტეს ცხოვრება და საქმეები.

ფსალმუნებში წარმოჩენილ საკითხებს შორისაა ქრისტეს ღვთაებრიობა, მისი ძეობა, მისი მორჩილება, მისი მოშურნეობა ღმერთის ტაძართან დაკავშირებით, მისი, როგორც კეთილი მწყემსის ხასიათი, მისი გაცემა, ტანჯვა, წამება, სიკვდილი, აღდგომა, ამაღლება, მღვდელმთავრობა და მეფობა. ფსალმუნების წიგნი შეიცავს ამ ყველაფერს, და ყველა ეს საკითხი ნაწინასწარმეტყველები იყო იესოს ხორციელ მოვლინებამდე მრავალი წლით ადრე. 

რა გასაკვირია, რომ ემაუსისკენ მიმავალ გზაზე მოწაფეებთან საკუთარი მსახურების შესახებ საუბრის დროს, იესო იხსენებდა ფსალმუნების წიგნს (ლუკ. 24:44). მას სურდა, რომ მოწაფეებს ფსალმუნების წიგნში ეპოვათ დადასტურება იმისა, თუ ვინ იყო ის. 

აი, რამდენიმე ფსალმუნი, რომელსაც ტიპოლოგიური აღსრულება აქვს ქრისტეში, - ფსალმ. 23, 44, 71 და 100 (იდეალური მეფე და მსაჯული), 87 და 101 (ღმერთის ტანჯული მსახურის ლოცვები). 

ყველა ფსალმუნში, მეფსალმუნეთა გოდებაში, მადლიერების სიტყვებში, განდიდებაში, სამართლიანობისა და დახსნისთვის ვედრებაში ჩვენ შგვიძლია დავინახოთ ანარეკლი ქრისტეს ლოცვისა ქვეყნიერების გადარჩენისთვის. 