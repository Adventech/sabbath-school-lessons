---
title:  მიენდე უფალს 
date: 23/03/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 26:14; 91; 125; 130.

დამატებითი მუხლები: მათ. 18:3; მარკ. 16:1-8; რომ. 8:18-25; 2პეტრ. 1:19.

> <p>სამახსოვრო მუხლი:</p>
> "მიენდე უფალს, გამხნევდი და გაამაგრე შენი გული და გქონდეს უფლის იმედი" (ფსალმ. 26:14).

ჩვენ მივადექით ამ კვარტლის ბოლო კვირას და ჩვენი შესწავლის საგანი იყო ფსალმუნების წიგნი. ჩვენი სულიერი გზა გადებული იყო დიდებული შემოქმედის, მეფისა და მსაჯულის წინაშე მოწიწებაზე; ღმერთისმიერი ხსნის, მიტევებისა და გადარჩენის სიხარულზე; მორჩილებაზე მწუხარებისა და ტკივილის დროს და ღმერთის საოცარ დაპირებებზე მისი მარადიული თანდასწრებისა და ღმერთის საყოველთაო, მარადიული თაყვანისცემის შესახებ. თუმცა მოგზაურობა გრძელდება, რადგან ჯერ უფლის მოსვლის, იმ ჟამის დადგომის იმედით ვცხოვრობთ, როდესაც ღმერთის წყურვილი საბოლოოდ დაგვიკმაყოფილდება. თუკი არსებობს საბოლოო გაკვეთილი, რომელიც უნდა ავითვისოთ ფსალმუნების წიგნიდან - ეს უფალზე დაიმედებაა. 

უფალზე დაიმედება - ფუჭად და სასოწარკვეთილად გატარებულ დროს არ გულისხმობს. პირიქით, უფალზე მინდობა ქმედითია, სავსეა ნდობითა და რწმენით. ეს არის საქმეში გამოვლენილი ნდობა და რწმენა. უფლის იმედი გარდაქმნის ჩვენს უღიმღამო საღამოებს ნათელი დილის მოლოდინად (ფსალმ. 29:6; 142:8). ის განამტკიცებს ჩვენს გულებს იმედით და მშვიდობით. ის გვიბიძგებს, რომ უფრო გულმოდგინედ ვიშრომოთ და უხვად შევაგროვოთ ძნები უფლის მისიონერული სამკლისა (ფსალმ. 125:6; მათ. 9:36-38). უფალზე დაიმედება არასოდეს შეგვარცხვენს, არამედ უხვად იქნება დაჯილდოებული, რადგან უფალი ერთგულია თავისი დაპირებების (ფსალმ. 36:7-11, 18, 34; 70:1; 118:137,138). 