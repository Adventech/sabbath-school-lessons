---
title:  შემდგომი გამოკვლევისათვის
date: 02/02/2024
---

წაიკითხეთ თავი "სიხარული უფალში" ელენ უაითის წიგნიდან "ქრისტესკენ მიმავალი გზა" (გვ. 145:159). 

მეფსალმუნის მსგავსად, ღმერთის ხალხი ყველა დროში სვამდა კითხვას, თუ როგორ ემღერა ღმერთის სიმღერა "უცხო მიწაზე". ჩვენი რწმენა უფლის უზენაესი მმართველობისა გამოწვევის წინაშეა და ეს გამოწვევა ხშირად ძალიან სასტიკია, ამიტომ ზოგჯერ მართლაც შეიძლება დავფიქრდეთ იმაზე, მართლა არის თუ არა ყველაფერი ღმერთის დაკვირვების ქვეშ და ნამდვილად არის თუ არა ის ისეთი ძლიერი და კეთილი, როგორც მას წმიდა წერილი აღწერს. 

ბიბლიური რწმენა ხშირად თავის თავში ერთდროულად მოიაზრებს როგორც ეჭვებსა და გაურკვევლობას, ისე დარწმუნებულობას და მტკიცებებს. ზოგჯერ ეჭვები და გაურკვევლობა გაუსაძლისი ხდება, მით უმეტეს, ბოროტებისა და ღმერთის მოჩვენებითი არყოფნის ფონზე. ამის მიუხედავად, არასოდეს არ უნდა დავეჭვდეთ ღმერთში, მის მოსიყვარულე და მართალ ხასიათსა და მის ერთგულებაში. მეფსალმუნეები შეიძლება არ იყვნენ დარწმუნებული მომავალში, მაგრამ ხშირად მიმართავდნენ ღმერთის ურყევ სიყვარულსა და ერთგულებას (ფსალმ. 35:6-11; 88:3,9). 

ჩვენ მოწოდებული ვართ, რომ გავყვეთ იმავე მაგალითს. "მოუხმეთ მთელ თქვენს ძალებს, რომ მზერა მიმართოთ ზემოთ და არა ქვემოთ თქვენს სირთულეებზე, მაშინ არასოდეს დასუსტდებით ცხოვრების გზაზე. თქვენ მალე იხილავთ იესოს ღრუბელზე, რომელიც დახმარების ხელს იწვდის თქვენკენ. და ყველაფერი, რაც მოგეთხოვებათ, არის ის, რომ თქვენც რწმენით გაუწოდოთ ხელი და მისცეთ უფლება, რომ გაგიძღვეთ. თუ მიენდობით მას, მაშინ ქრისტეს რწმენის მეშვეობით გაგიჩნდებათ იმედიც" (ე. უაითი, მოწმობანი ეკლესიისთვის. ტ.5, გვ.578,579). 

ის პერიოდი, როდესაც ღმერთი "თავის სახეს ფარავს" არ აკნინებს ლოცვის ქმედით ძალას. პირიქით, ასეთი შემთხვევები აიძულებენ მეფსალმუნეებს, რომ გამოიკვლიონ საკუთარი თავი, გაიხსენონ წარსულში ღმერთის გადამრჩენი საქმეები და მიმართონ ღმერთს აღსარებითა და მოწიწებით (ფსალმ. 77:10-12; 88:47-53). "რწმენა ძლიერდება ეჭვებთან ბრძოლისა და წინაღობების გადალახვის შედეგად. გამოცდილება, რომელსაც ამ განსაცდელისას შევიძენთ, იმაზე ბევრად ღირებულია, ვიდრე ძვირფასი ბრილიანტები" (ე. უაითი, მოწმობანი ეკლესიისთვის. ტ.3, გვ.555). 

**შეკითხვები მსჯელობისთვის:**

`1.რა დაძაბულობას განიცდის მეფსალმუნე ბოროტების არსებობასთან დაკავშირებით? რა მსგავს სირთულეებს შეხვედრიხართ და როგორი იყო მათზე თქვენი პასუხი? როგორ შეინარჩუნეთ რწმენა ამ რთულ პერიდოში?`

`2.სად უნდა მივაპყროთ მზერა პასუხების ძიებისას, როდესაც ჩვენი რწმენა გამოიცდება განსაცდელებისა თუ იმ ადამიანების მხრიდან, რომელთაც თავიანთი სატანჯველი აიძულებს ეჭვი შეიტანონ ღმერთის სიკეთესა და ძალაში?`

`3.როგორ პასუხობთ ყველასათვის საერთო შეკითხვას - რატომ არსებობს ბოროტება სამყაროში, რომელიც შექმნა და რომელსაც მფარველობს სიყვარულის ყოვლისშემძლე ღმერთი? როგორ გვეხმარება დიადი ბრძოლის თემა, რომ ნაწილობრივ მაინც გვაცეთ პასუხი ამ პრობელმას?`  