---
title:  რათა მართალნი არ ჩაცვივდნენ განსაცდელში 
date: 01/02/2024
---

`წაიკითხეთ ფსალმ. 36:1,8; 48:6-8; 93:3-7; 124:3. რა განსაცდელს აწყდება მეფსალმუნე?`

ამ ფსალმუნებში ჟღერს ჩივილი ბოროტთა ამჟამინდელ კეთილდღეობაზე და იგრძნობა გამოწვევაც მართალთათვის. ბოროტნი არა მხოლოდ ილხენენ, არამედ ღიადაც კი გმობენ ღმერთს და ავიწროებენ სხვებს. გაურკვეველი ამ დროს ის არის, რომ სამყაროზე "ბოროტი კვერთხის" ბატონობის ჟამს (ფსალმ. 124:3) მართალთა ხვედრი (ფსალმ. 45:6), როგორც ჩანს, სავალალოა. მაშინ იქნებ დავნებდეთ და ჩვენც, სხვების მსგავსად, ბოროტება ჩავიდინოთ? 

წაიკითხეთ ფსალმ. 72:1-20,27. რა ეხმარება მეფსალმუნეს კრიზისის დაძლევაში? როგორია მათი ბოლო, ვისაც ამაოების იმედი აქვს? (იხ. აგრეთვე 1პეტრ. 1:17).

 72-ე ფსალმუნში მეფსალმუნე მხოლოდ სამყაროს ამჟამინდელ ურჯულოებაზე ამახვილებს ყურადღებას, ის ვერ ხედავს სრულ სურათს ღმერთის თვალთახედვიდან. პრობლემა, რომელსაც მის რწმენას ურჯულოების აყვავება უქმნიდა, გადაუჭრელი რჩებოდა; ის ასევე ვარაუდობდა, რომ მისი არგუმენტები რწმენის ამაოების შესახებ, რეალობას ეფუძნება.

თუმცა, 72-ე ფსალმუნი გვაჩვენებს, რომ "ეს დაცინვაა მათი, ვინც უგულებელყოფს ფსალმუნის პირველ მუხლს, რომელიც მთელი ფსალმუნის მოკლე შინაარსია: "რა კეთილია ღმერთი ისრაელის მიმართ, გულწრფელთა მიმართ!" (Downers 
Grove, IL: InterVarsity, p. 11). 

მეფსალმუნე შედის საწმიდარში, ღმერთის უზენაეს სამმართველოში და ხედავს შეხსენებას, რომ "დღეს" - ეს მხოლოდ ნაწილია სრული სურათისა და საჭიროა "ბოლოზე" დაფიქრება, როდესაც ბოროტები მიიღებენ ღმერთის სამსჯავროს განაჩენს. ის ფაქტი, რომ მეფსალმუნემ გააცნობიერა ეს ჭეშმარიტება საწმიდარში და მოინანია თავისი უწინდელი ფიქრები, გვაჩვენებს, რომ რეალობას მხოლოდ სულიერი მზერით თუ ჩავწვდებით, და არა ადამიანური ლოგიკით. 

`როგორ განუგეშებთ სამყაროსა და მთელ მის ბოროტებაზე ღმერთის სამსჯავროს დაპირება, როდესაც ამდენი ბოროტება ახლა დაუსჯელი რჩება?`