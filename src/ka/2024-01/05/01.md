---
title:  სიმღერა უფლისა უცხო მიწაზე 
date: 27/01/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 21:2; 68:2-4; 72:1-20; 76; 78:5-13; 87:3-12; 136:4

დამატებითი მუხლები: 1პეტრ. 1:17

> <p>სამახსოვრო მუხლი:</p>
> "როგორ უნდა გვემღერა სიმღერა უფლისა უცხო მიწაზე?" (ფსალმ. 136:4)

ფსალმუნების წიგნში განსაკუთრებული ჩაღრმავება არ არის საჭირო იმის აღმოსაჩენად, რომ ისინი იგალობებოდნენ არასრულყოფილ სამყაროში, იქ, სადაც მეფობს ცოდვა, ბოროტება, ტანჯვა და სიკვდილი. ცოდვილ ქმნილებებს, რომლებსაც უზენაესი მმართველი, უფალი და მისი კანონები ხელმძღვანელობენ, გამუდმებით ემუქრებათ საფრთხე. სამყაროში ცოდვის სულ უფრო და უფრო მომრავლებასთან ერთად, დედამიწაც სულ უფრო მეტად იქცევა "უცხო ქვეყნად" ღმერთის ხალხისთვის. ეს რეალობა პრობლემას ქმნის მეფსალმუნისთვის: როგორ იცხოვროს რწმენის ცხოვრებით უცხო მიწაზე?

როგორც უკვე შევნიშნეთ, მეფსალმუნეები აღიარებენ ღმერთის უზენაეს მმართველობასა და ძალას, ასევე მის სამართლიან სამსჯავროს. მათ იციან, რომ ღმერთი - მარადიული და უცვლელი თავშესაფარი და გასაჭირის დროს დახმარებაა. სწორედ ამ მიზეზით ცვივდებიან მეფსალმუნეები საგონებელში (ვინ არ ჩავარდებოდა საგონებელში?), როდესაც ღმერთი თითქოსდა არსად არ ჩანს და ყოვლისშემძლე, კეთილი უფლის თვალწინ კი ბოროტება ყვავის. ფსალმუნების, ღმერთის მიმართ აღვლენილი ამ ლოცვების პარადოქსული ხასიათი ვლინდება მეფსალმუნეების გამოხმაურებაში ღმერთის დუმილზე. სხვა სიტყვებით, მეფსალმუნეები აღნიშნავენ როგორც ღმერთის მოჩვენებით არ ყოფნას, ისე მის თანდასწრებას. 