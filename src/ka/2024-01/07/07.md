---
title:  შემდგომი გამოკვლევისათვის 
date: 16/02/2024
---

წაიკითხეთ თავი "ცოდვილს ესაჭიროება მხსნელი" ელენ უაითის წიგნიდან "ქრისტესკენ მიმავალი გზა" (გვ.17-22). 

ფსალმუნებში ღმერთის ხალხის ხმები ერთმანეთს ერწყმიან და იმეორებენ: "უკუნისამდეა წყალობა მისი", განადიდებენ ღმერთის საუკუნო სიყვარულს (ფსალმ. 105:1; 106:1; 117:1-4, 29; 135). "ღმერთის არ განდიდება იმას უნდა ნიშნავდეს, რომ დავივიწყეთ ყველაფერი, რაც კეთილი გვიყო და არ დავაფასეთ მისი ძღვენი. არ ივიწყებს მხოლოდ ის, ვინც განადიდებს. იფიქრო და ისაუბრო ღმერთის შესახებ - ეს ჯერ კიდევ არ ნიშნავს განდიდებას. განდიდება იწყება, როდესაც ადამიანი აღიარებს ღმერთის სიდიადესა და მის საქმეებს და აღფრთოვანებით პასუხობს მის სიკეთეს, წყალობასა და სიბრძნეს" (Hans K. LaRondelle, Deliverance in the Psalms, p. 178).

ღმერთის მარადიული წყალობის საზეიმოდ აღიარება კიდევ უფრო დიდ მნიშვნელობას იძენს, როდესაც ვიხსენებთ, რომ ღმერთის ხესედ, კერძოდ, აღთქმასთან დაკავშირებული მისი წყალობა და ერთგულება, მტკიცედ და უცვლელად დგას ადამიანური ცოდვისა და ღმერთის წინააღმდეგ აჯანყებებს შორის. 

"ყველამ შევცოდეთ მის წინაშე და არავინაა მისი კურთხევის ღირსი, მაგრამ მოწყალე უფალმა თავად გვასწავლა ლოცვის საოცარი სიტყვები: "ნუ უარგვყოფ შენი სახელის გულისათვის, ნუ შეარცხვენ ტახტს შენი დიდებისა, გაიხსენე და ნუ დაარღვევ შენს აღთქმას ჩვენთან" (იერ. 14:21). როცა მის წინაშე გულწრფელად ვაღიარებთ, რა უღირსი და ცოდვილი ვართ, იგი თავად გვპირდება, რომ აუცილებლად შეისმენს ჩვენს ლოცვებს. თვით მისი ტახტის სიდიადე ჩვენთვის მოცემული მისი სიტყვების სიმტკიცეზეა დაფუძნებული" (ელენ უაითი, ქრისტეს იგავები. გვ. 81). 

შემეცნება იმ გამოცდილებით, რომ ღმერთი მოწყალე იყო მის მიმართ (ფსალმ. 102:2), აიძულებს მეფსალმუნეს, რომ თქვას "სიმართლეს იქმს უფალი და სამართალს ყოფს ყველა ჩაგრულთათვის" (ფსალმ. 102:6). ამრიგად, მეფსალმუნის დამოწმებისა და მის ცხოვრებაში ღმერთის წყალობის განდიდების საბოლოო მიზანი - სხვების ღმერთის სიყვარულსა და სიკეთეში დარწმუნებაა, რათა მათაც გაუხსნან გულები ღმერთს, მიიღონ მისი გადამრჩენელი მადლი და განადიდონ ღმერთი (ფსალმ. 9:12,13; 21:23-28; 65:17). 

**შეკითხვები მსჯელობისთვის:**

`1.რა პრაქტიკული შედეგები აქვს იმ ფაქტს, რომ ღმერთის წყალობა მარადიულია ადამიანთა გადარჩენისთვის? რატომ არ ნიშნავს ღმერთის წყალობის მარადიულობა იმას, რომ ადამიანს შეუძლია განაგრძოს ცოდვების ჩადენა?`

`2.როგორ შევუთავსოთ ერთმანეთს ღმერთის მიერ ჩვენი ცოდვების მიტევება და ღმერთის სამსჯავროს იდეა?` 

`3.რა კავშირშია ერთმანეთთან ახალ აღთქმასა და ფსალმუნებში გამოხატული ღმერთის წყალობა (ეფეს. 2:4,5; 1ტიმ. 1:16; ტიტ. 3:5; ებრ. 4:16)?` 

  