---
title:  "ზეცამდეა შენი წყალობა" 
date: 10/02/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ.50; 56:10,11; 112; 122; 129; 135. 

> <p>სამახსოვრო მუხლი:</p>
> "განგადიდებ ხალხებში, უფალო, გიგალობებ ერებში. რადგან დიდია, ზეცამდეა შენი წყალობა, და ღრუბლებამდე - შენი ჭეშმარიტება" (ფსალმ. 56:10,11). 

მეფსალმუნეები აცნობიერებენ თავიანთ სულიერ სიღატაკეს, რომ მათ არაფერი აქვთ ღმერთისთვის შესათავაზებელი; ანუ მათში არაფერია ისეთი, რასაც შეეძლო,    მათთვის ღმერთის წყალობის უზრუნველყოფა მისი წმიდა ტახტის წინაშე (ფსალმ. 39:18). ისინი იაზრებენ, რომ როგორც თითოეულ ჩვენგანს, მათაც სჭირდებათ ღმერთის მადლი. 

მოკლედ რომ ვთქვათ, მათ სჭირდებათ სახარება.

ფსალმუნები ხაზს უსვამს იმ ფაქტს, რომ ადამიანები სრულად არიან დამოკიდებული ღმერთის წყალობაზე. საბედნიეროდ, ღმერთის წყალობა მარადიულია, რაც ჩანს როგორც სამყაროს შექმნის მაგალითზე, ისე ღვთის ერის ისტორიაშიც (ფსალმ. 135). მარადიული ღმერთის წინაშე ადამიანის სიცოცხლე წარმავალია, ვითარცა ბალახი, მაგრამ ღმერთი შეიბრალებს ადამიანებს და განაახლებს მათ ძალებს (ფსალმ. 102:3,5,15), და სწორედ მასში აქვთ მათ მარადისობის დაპირება. 

ღმერთის ხალხი ნუგეშს ჰპოვებს იმ ფაქტში, რომ უფალი ერთგულია თავისი აღთქმის. ხალხის ვედრება, როგორი დაჟინებულიც არ უნდა იყოს ის, ხშირად აღსავსეა იმედით, ვინაიდან მიმართულია მათი თანამგრძნობი ზეციერი მამისადმი (ფსალმ. 102:13; 67:6; 88:27). ღმერთის მადლისა და სიყვარულის ახალი გამოცდილება განამტკიცებს მათ გადაწყვეტილებას, რომ ეთაყვანონ და ემსახურონ მხოლოდ ღმერთს და არავის და არაფერს სხვას. 