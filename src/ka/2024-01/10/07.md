---
title:  შემდგომი გამოკვლევისათვის 
date: 08/03/2024
---

`წაიკითხეთ საქმე. 7 და ებრ. 11. რას ამბობს ახალი აღთქმა იმასთან დაკავშირებით, თუ რა მიზანი აქვს  ისტორიაში ღმერთის მიერ თავისი ხალხის წინამძღოლობას?` 

ისტორიული ფსალმუნები - ეს ძლიერი დამოწმებაა ღმერთის ერთგულებისა თავისი ხალხის მიმართ. ყველა მოვლენა ღვთის ერის ისტორიაში ღმერთის მიერ წინასწარ დაგეგმილი ნაბიჯი იყო, რომელსაც მიჰყავდა სამყაროს მხსნელის, იესო ნაზარეველის შესახებ ღმერთის აღთქმის აღსრულებამდე. განსაცდელებიც კი, რომლებსაც ხშირად შეჰყავდათ ღვთის ერი ჩიხში და აფიქრებინებდა, რომ ღმერთმა მიატოვა ისინი, ღმერთის სუვერენული კონტროლის ქვეშ იყო და მისი განგების ნაწილს წარმოადგენდა, იმიტომ რომ ღმერთი - ისტორიის უზენაესი მმართველია. მეფსალმუნე გადმოსცემს ჭეშმარიტებას იმის შესახებ, რომ ხალხის ღალატიც კი ვერ შეუშლის ღმერთს ხელს საკუთარი ხალხის რწმენის შენარჩუნებასა და აღთქმების აღსრულებაში. თუმცა ისინი, ვინც არ ინანიებდნენ, განიკვეთებოდნენ კურთხევების აღთქმიდან და მათი ნაძრახი აღსასრული გაფრთხილებაა იმის შესახებ, თუ როგორ ანადგურებს ადამიანებს ღმერთის გარეშე, ან მასთან წინააღმდეგობაში ცხოვრება.

ფსალმუნები უბიძგებს ღმერთის შვილებს ყველა თაობაში, რომ მიენდონ უფალს და დარჩნენ მისი ერთგული.

"მომავლის არ უნდა გვეშინოდეს, თუ არ ვივიწყებთ იმ გზას, რომლითაც უფალს მივყავდით და მის დარიგებებს ჩვენს წარსულ ისტორიაში" (Ellen G. White, Life Sketches of Ellen G. White, p. 196).

ღმერთის ერმა რომ უშიშრად იაროს წინ, სწორედ ამისთვის სჭირდება ფაქტები თავისი ისტორიიდან. ელენ უაითი ურჩევს მორწმუნეებს, რომ იკითხონ 104-ე და 105-ე ფსალმუნები "ყოველკვირეულად მაინც" (მოწმობანი მქადაგებლებისთვის. გვ.98).

ღმერთის ერის ისტორია გვაჩვენებს, რომ არცერთი დაპირება, მოცემული ღმერთის მიერ თავის სიტყვაში, არ დარჩება შეუსრულებელი. აქ იგულისხმება როგორც დაპირებები ღმერთის მზრუნველობის შესახებ აწმყოში, ისე მომავლის დაპირებებიც ქრისტეს მეორედ მოსვლის შესახებ, რომლის შემდეგაც ახალ დედამიწაზე დამკვიდრდება ღმერთის სამართლიანი და მშვიდობიანი სამეფო.

**კითხვები მსჯელობისთვის:**

`1.რომელი კურთხევები გვახსენებს ღმერთის ერთგულ წინამძღოლობას მისი ერის ისტორიაში? რა შედეგები მოჰყვება იმას, რომ ადამიანები ივიწყებენ ან უგულებელყოფენ წარსულის გაკვეთილებს? როგორ შეგვიძლია ამავე პრინციპის გამოყენება ჩვენზე, როგორც ეკლესიაზე, რომელიც იმავესკენ არის მოწოდებული, რისკენაც ისრაელი?`

`2.როგორ გვიბიძგებს ფსალმუნები, რომ ვაღიაროთ ღმერთის განგებიანი ზრუნვა ჩვენს ცხოვრებაზე და გამოვიჩინოთ მოთმინება და ნდობა ღმერთის სუვერენული გზებისადმი მაშინაც კი, როდესაც გვიჭირს გავიაზროთ, რატომ ხდება ყველაფერი ზუსტად ისე, როგორც ხდება?`

`3.როგორ შეგვიძლია ღმერთის ერის ისტორიის შესწავლა უფრო მნიშვნელოვნად ვაქციოთ ჩვენს პირად ურთიერთობებში ღმერთთან და საზოგადოებრივ ღვთისმსახურებებში? როგორ მოვუყვეთ გააზრებულად ჩვენს ბავშვებს ღმერთის ხალხის ამ არც ისე დიდი ხნის წინანდელი ისტორიის შესახებ?`   