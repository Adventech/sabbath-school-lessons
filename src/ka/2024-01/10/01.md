---
title:  წარსულის გაკვეთილები 
date: 02/03/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 77; 79; 104; 105; 134.

დამატებითი მუხლები: გალ. 3:29; რიცხვ. 6:22-27.

> <p>სამახსოვრო მუხლი:</p>
> "რაც მოვისმინეთ და გავიგეთ, და ჩვენმა მამებმა რაც გვიამბეს, არ დავუმალავთ მათ შვილებს, მომავალ თაობას ვუამბობთ უფლის ქება-დიდებას და მის ძლიერებას, და მის სასწაულებს, რაც მოიმოქმედა" (ფსალმ. 77:3,4)

ბევრ ფსალმუნში განდიდება - უფლის დიადი, გადამრჩენი საქმეების ჩამონათვალის სახეს იძენს. ამ ფსალმუნებს ხშირად უწოდებენ "გადარჩენის ისტორიის ფსალმუნებს" ან "ისტორიულ ფსალმუნებს". ზოგიერთი მათგანი მიმართავს ღმერთის ერს იმის საუწყებლად, რომ მიიღონ გაკვეთილები წარსულიდან, განსაკუთრებით, მათი წინაპრების მაგალითებიდან. ზოგიერთი ისტორიული ფსალმუნი შეიცავს საგალობლის ძირითად მოტივს. ეს მოტივი ხაზს უსვამს ღმერთის საოცარ საქმეებს წარსულში, რომლებიც მან თავისი ერისთვის მოიმოქმედა და განამტკიცებს უფლისადმი ნდობას, რომელიც ერთგულია და შესწევს ხალხის ამჟამინდელი სირთულეებიდან დახსნის ძალა.

ისტორიული ფსალმუნების განსაკუთრებული მომხიბვლელობა ის არის, რომ ისინი გვეხმარება საკუთარი ცხოვრების ღმერთის ერის ისტორიის ნაწილად აღქმაში და მათი წარსულის საკუთარ წარსულად განხილვაში. რაკი ღვთის ერის ისტორიულ ოჯახს ქრისტეს მეშვეობით შევუერთდით (რომ. 8:15; 9:24-26; გალ. 4:6,7), უძველესი ისრაელის ეს დანატოვარი სინამდვილეში მონათხრობია ჩვენს სულიერ წინაპართა შესახებ. ამრიგად, ჩვენ შეგვიძლია, და უნდა ვისწავლოთ მათ წარსულზე დაყრდნობით, რომელიც ამავდროულად ჩვენიც არის. 

საბოლოო მიზანი იმის გაცნობიერებაა, რომ ღმერთის ერის თითოეულ თაობას თავისი პატარა, მაგრამ მნიშვნელოვანი წვლილი შეაქვს ღმერთის სუვერენული მიზნების დიდებულ, ისტორიულ განხორციელებაში დიადი ბრძოლის მსვლელობისას. 