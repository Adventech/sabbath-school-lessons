---
title:  იგავი ღმერთის ვაზის შესახებ 
date: 06/03/2024
---

`წაიკითხეთ ფსალმ. 79. როგორ არის ამ ფსალმუნში აღწერილი ღმერთის ხალხი  და რომელი დიდი იმედის შესრულებას ითხოვენ ისინი?`

ისრაელი ნაჩვენებია, როგორც ვაზი, რომელიც ღმერთმა გადარგო ეგვიპტიდან, ჩაგვრის მიწიდან - აღთქმულ, ნაყოფიერ მიწაზე. ვაზის სახე გადმოგვცემს ღმერთის მიერ ისრაელის გამორჩევის, მისი მზრუნველობისა და განგების იდეას (წაიკითხეთ ასევე დაბ. 49:11,12,22; რჯლ. 7:7-11). 

 თუმცა ფსალმ. 79-ში ღმერთის ვაზი მისი რისხვის ქვეშაა (ფსალმ. 79:13). წინასწრმეტყველები ვაზის განადგურების შესახებ ღმერთის რისხვის აღსაწერად საუბრობენ, რადგან ვაზმა ცუდი ნაყოფი გამოიღო (ეს. 5:1-7; იერ. 2:21).  

მაგრამ 79-ე ფსალმუნში არ არის განხილული ღმერთის სამსჯავროს მიზეზები. ღმერთის მადლის სიღრმისეულობის გათვალიწინებით, როდესაც ღმერთი ასე ხანგრძლივად მალავს თავის სახეს ხალხისგან, მეფსალმუნეს ეს საგონებელში აგდებს. დაძაბულობა ღმერთის რისხვასა და სამსჯავროს და მის მადლსა და მიტევებას შორის აფრთხობს მეფსალმუნეს და აფიქრებინებს, რომ ღმერთის რისხვამ შეიძლება გადააჭარბოს და სრულად შთანთქას მთელი ერი (ფსალმ  . 79:17).

`წაიკითხეთ რიცხვ. 6:22-27. როგორ გამოიყენება ეს კურთხევა 79-ე ფსალმუნში?`

ამ ფსალმუნის რეფრენი მოგვაგონებს აარონის აღთქმას ღმერთის მუდმივი კურთხევების შესახებ მისი ერისთვის (რიცხვ. 6:22-27) და ხაზს უსვამს იმედს, რომ ღმერთის მადლი გაიმარჯვებს მისი ერის სატანჯველზე: "ღმერთო! მოგვაქციე ჩვენ; გაბრწყინდეს სახე შენი და დავიხსნებით" (ფსალმ. 79:4; იხ.აგრეთვე ფსალმ. 79:8,20).

ებრაული სიტყვა "მოგვაქციე" აქ მომდინარეობს ზოგადი სიტყვიდან, რომელიც "დაბრუნებას" აღნიშნავს და მაშინ გამოიყენება მთელ ბიბლიაში, როდესაც ღმერთი მოუწოდებს თავის გზააბნეულ ხალხს მასთან დასაბრუნებლად. ეს მჭიდროდ არის დაკავშირებული მონანიების იდეასთან, ცოდვიდან ისევ უკან, ღმერისკენ მობრუნებასთან. "და მე მივცემ მათ გულს ჩემს შესაცნობად, რადგან მე ვარ უფალი, და ისინი იქნებიან ჩემი ერი, და მე ვიქნები მათი ღმერთი და მთელი გულით მოიქცევიან ჩემსკენ" (იერ. 24:7).

`როგორ განიცადეთ საკუთარ თავზე, რომ მონანიება არის ღმერთთან დაბრუნება?` 