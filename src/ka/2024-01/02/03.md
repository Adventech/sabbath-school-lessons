---
title:  ენდობოდე გასაჭირის დროს 
date: 08/01/2024
---

ყველა ქრისტიანისთვის ნაცნობია და გადატანილი აქვს სასოწარკვეთილებისა და ტანჯვის პერიოდები. ასეთ დროს გვიჩნდება კითხვა – რატომ არის ღმერთი უმოქმედოდ ან რატომ დაუშვა, რომ ეს მომხდარიყო? ფსალმუნების ავტორებმაც გამოსცადეს მსგავსი რამ. და ზეციდან შთაგონებით აღწერეს თავისი განცდები. 

`წაიკითხეთ ფსალმ.43. ხალხის ცხოვრების რა გარემოებები არის აღწერილი ამ ფსალმუნში? რა შეკითხვა აწუხებთ ყველაზე მეტად ამ ფსალმუნის ავტორებს?`

გამორჩევითი მიდგომა ღვთისმსახურებაზე საკითხავი ფსალმუნების არჩევის დროს ხშირად ასახავს იმ გუნება-განწყობებისა და სიტყვების განკერძოებულობას, რომლებსაც გამოვხატავთ ჩვენს საჯარო ლოცვებში. ასეთი შეზღუდულობა შეიძლება მიუთითებდეს ჩვენს უუნარობას ან უხერხულობას თვალი გავუსწოროთ ცხოვრების ბნელ გარემოებებს და იმ გრძნობებს, რომლებიც მათ გამო ჩვენში ჩნდება. მიუხედავად იმისა, რომ ტანჯვის დროს ზოგჯერ ვგრძნობთ, რომ ღმერთი უსამართლოდ გვექცევა, ამაზე საუბარი შეუფერებლად მიგვაჩნია როგორც საჯარო, ისე პირად ლოცვებში. 

ასეთმა გაჩუმებამ შეიძლება დაგვაკარგვინოს ღმერთისადმი თაყვანისცემის არსი. იმის გამო, რომ გვეშინია ჩვენი გრძნობები და ფიქრები გულწრფელად და გახსნილად გავუზიაროთ ღმერთს, ჩვენ ხშირად საკუთარი ემოციების ტყვეობაში ვრჩებით. ეს ასევე გვართმევს ღმერთში დარწმუნებულობას და ხელს გვიშლის მასთან ნდობაზე დამყარებული ურთიერთობის ჩამოყალიბებაში. ფსალმუნების სიტყვებით ლოცვა გვანიჭებს დარწმუნებულობას იმაში, რომ ღმერთისადმი ლოცვისა და თაყვანისცემის დროს ჩვენგან არ მოითხოვება ცენზურას დავუქვემდებაროთ ან უარვყოთ ჩვენი გამოცდილება. 

მაგალითისათვის, 43-ე ფსალმუნს შეუძლია დაეხმაროს მორწმუნეებს თავისუფლად გამოხატონ ტანჯა, რომელსაც განიცდიან. ფსალმუნების სიტყვებით ლოცვა გვეხმარება ღმერთისდამი მიმართვის ჩვეული ვარიანტების გამრავალფეროვნებაში. ფსალმუნები შეიცავს სიტყვათა ისეთ კომბინაციებს და ისეთ აზრებს, რომლებსაც თავად ვერ ჩამოვაყალიბებდით. "არ უკუქცეულან ჩვენი გულები, და არც ჩვენს ტერფებს გადაუხვევიათ შენი ბილიკიდან. როცა შენ შეგვმუსრე ტურების ადგილას და გადაგვაფარე სიკვდილის ჩრდილი" (ფს.43:19,20).

თუმცა მიაქციეთ ყურადღება როგორ იწყება 43-ე ფსალმუნი. ავტორი საუბრობს იმის შესახებ, თუ რა დიად საქმეებს აკეთებდა ღმერთი თავისი ერისთვის. ავტორი ასე გამოხატავს ღმერთისადმი ნდობას და საკუთარ "მშვილდზე არაა დანდობილი" (ფს.43:7).

ამის მიუხედავად, ღმერთის ერს მაინც ეწევა განსაცდელი. გრძელი და მწარეა უბედურებისა და მწუხარების სია. მაგრამ ამ ყველაფრის განცდაში მეფსალმუნე შეჰღაღადებს ღმერთს ხსნის შესახებ – "გვიხსენი შენი წყალობის გულისათვის" (ფს.43:27). ესე იგი, უბედურების ჟამსაც კი აცნობიერებს ღმერთისა და მისი სიყვარულის რეალურობას.

`როგორ გეხმარებათ იმ წარსულზე ფიქრი, როდესაც ღმერთის თანდასწრება განსაკუთრებულად იგრძნობოდა, გაუმკლავდეთ იმ შემთხვევებს, როდესაც უბედურება გიბიძგავთ იფიქროთ, რომ ღმერთმა მიგატოვათ?`