---
title: სასოწარკვეთილების ფსალმუნი 
date: 09/01/2024
---

ფსალმუნებით ლოცვა მორწმუნეებს ეხმარება არა მხოლოდ საკუთარი აზრების თავისუფლად გამოხატვაში. ფსალმუნები წარმართავს მათ განცდებს ღვთივსულიერი სტანდარტების შესაბამისად და ეხმარება მათ ატანაში, აძლევენ რა იმედსა და დარწმუნებულობას ღმერთის თანდასწრებაში. 

`წაიკითხეთ ფსალმ.21. ამოიწერეთ ფსალმუნიდან გამონათქვამები, რომლებიც ყველაზე მკაფიოდ აღწერენ იმ ადამიანის მდგომარეობას, რომლის ცხოვრებაც არის აქ აღწერილი.` 

ტანჯულის შეძახილი 21-ე ფსალმუნიდან ეხამრება განსაცდელში მყოფ სხვა ადამიანებს გამოხატონ საკუთარი მწუხარება და მარტოობის განცდა: "ღმერთო ჩემო! ღმერთო ჩემო! რად მიმატოვე? მე შემოგღაღადებ, მაგრამ შორს არის ჩემი შველა". 

ეს კარგად ნაცნობი სიტყვებია ქრისტიანებისთვის, რადგან ისინი იესომ წარმოთქვა ჯვარზე. ეს ფაქტი გვაჩვენებს, თუ რამდენად მნიშვნელოვანი ადგილი ეჭირათ ფსალმუნებს ქრისტეს გამოცდილებაში (იხ.მათ. 27:46). 

`მაინც რა გვანიჭებს ნუგეშს სასოწარკვეთილებაშიც კი (ფსალმ.21:20-32)?` 

განსაცდელისა და ტანჯვის დროსაც კი ჟღერს გამამხნევებელი სიტყვები: "ჩემს ძმებს მოვუთხრობ შენს სახელზე, კრებულთა შორის შეგაქებ შენ" (ფს.21:23).

ეს სიტყვები, შესაძლოა, სულაც არ შეესაბამებოდა ავტორის მდგომარეობას, მაგრამ მეფსალმუნემ მაინც გამოხატა რწმენა ღმერთისადმი და განაცხადა, რომ ყველაფრის მიუხედავად მაინც განადიდებს მას. ამრიგად, ფსალმუნები გვასწავლის, რომ ჩვენი ამჟამინდელი მდგმარეობის ფარგლებს მიღმა გავიხედოთ და ის დრო დავინახოთ, როდესაც ჩვენი სიცოცხლე ღმერთის მადლით იქნება აღდგენილი. 

ფსალმუნებით ლოცვა ამგვარად აფართოვებს თაყვანისმცემლების სულიერ ჰორიზონტს. ფსალმუნები საშუალებას აძლევს მორწმუნეებს, გამოხატონ თავიანთი გრძნობები და თვალსაზრისი, მაგრამ აღარა ღირს, რომ ისინი რჩებოდნენ იმ მდგომარეობაში, რომელშიც ახლა იმყოფებიან. ფსალმუნები უბიძგებს მორწმუნეებს, რომ დატოვონ თავისი ტკივილის, იმედგაცრუების, რისხვისა და სასოწარკვეთილების ტვირთი ღმერთის წინაშე და მიენდონ მას იმისდა მიუხედავად, თუ რა გარემოებებში იმყოფებიან.

ეს გადასვლა გოდებიდან ღმერთის განდიდებაზე, რომელსაც არაერთ ფსალმუნში ვხვდებით, გვაფიქრებნებს სულიერ გარდაქმნაზე, რომელსაც განიცდიან მორწმუნეები, როდესაც ლოცვაში ღმერთის მადლსა და ნუგეშს იღებენ. 

`როგორ შეგვიძლია ვისწავლოთ ჩვენი ამჟამინდელი განსაცდელების მიღმა გახედვა  და ამგვარად ღმერთის სიკეთესადმი ნდობა, რასთანაც არ უნდა მოგვიწიოს გამკლავება?`