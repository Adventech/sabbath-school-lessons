---
title: "გვასწავლე ლოცვა" 
date: 06/01/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ.43; 21; 12; 59:3-7; 104:5. 

დამატებითი მუხლები: ლუკ. 11:11; კოლ. 3:16; იაკ. 5:13.

> <p>სამახსოვრო მუხლი:</p>
> "ერთხელ, როცა იგი ერთ ადგილას ლოცულობდა, და დაასრულა ლოცვა, ერთმა მოწაფეთაგანმა მიმართა: "უფალო, გვასწავლე ლოცვა, როგორც იოანე ასწავლიდა თავის მოწაფეებს" (ლუკ. 11:1). 

ზოგიერთ ქრისტიანს შორის გავრცელებულია მოსაზრება, რომ მხოლოდ სპონტანური ლოცვა, რომელსაც საკუთარი სიტყვებით წარმოვთქვამთ, შეიძლება ჩაითვალოს ნამდვილ ლოცვად. თუმცა, როდესაც მოწაფეებმა სთხოვეს იესოს, რომ ლოცვა ესწავლებინა მათთვის, მან შეუსრულა ეს თხოვნა. ღმერთმა მოათავსა ლოცვათა წიგნი – ფსალმუნები – ბიბლიის შუაგულში არა მხოლოდ იმისთვის, რომ ეჩვენებინა როგორ ლოცულობდა ღვთის ერი ძველ დროს, არამედ იმის სასწავლებლადაც, თუ როგორ შეგვიძლია ვილოცოთ დღეს. 

უძველესი დროიდან მოყოლებული ფსალმუნების წიგნი ღვთის ერისათვის ლოცვის მაგალითებს წარმოადგენდა, მათ შორის, იესოს ლოცვებისთვისაც (1 ნეშტ. 16:7,9; ნეემ. 12:8; მათ. 27:46; ეფეს. 5:19). მიმდინარე კვირის განმავლობაში განვიხილავთ იმას, თუ რა როლს ასრულებდა ფსალმუნების წიგნი ღვთის ერის ცხოვრებაში, როგორ ეხმარებოდა ცხოვრების სარბიელის გავლასა და ღმერთთან ურთიერთობის გაუმჯობესებაში. უნდა გვახსოვდეს, რომ ფსალმუნები – ლოცვებია. ისინი ფასდაუდებელნი არიან არა მხოლოდ როგორც საღვთისმეტყველო აზრის საგანძური, არამედ როგორც ჩვენი პირადი და საჯარო ლოცვების სულიერი არსის გამდიდრებისა და გარდაქმნის წყარო. 

ფსალმუნებზე დაფუძნებული ლოცვები ყველა დროში ეხმარებოდნენ მორწმუნეებს, რომ მოეპოვებინათ და შეენარჩუნებინათ  მუდმივი და ნაყოფიერი სამლოცველო ცხოვრება. 

ამ კვირაში ჩვენ განვიხილავთ ფსალმუნების წიგნს ჩვენი ცხოვრების ისეთი პერიოდების კონტექსტში, როდესაც საქმეები საკმაოდ ცუდად მიდის. 