---
title:  "აღვდგები" 
date: 03/02/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ.11:6; 17:3-18; 40:2-4; 81; 94:6-10; 98:1-4.

დამატებითი მუხლები: რჯლ. 15:7-11; რომ. 8:34.

> <p>სამახსოვრო მუხლი:</p>
> "რადგან ღარიბები ძლიერ კვნესიან და ჩაგრულნი გმინავენ, აღვდგები, - ამბობს უფალი, - აღმოვუჩენ შველას, ვისაც იგი სურს" (ფსალმ. 11:6). 

ჩვენი საუკუნე ერთადერთი არ არის როცა ბოროტება, უსამართლობა და ჩაგვრა მძვინვარებს. მეფსალმუნეებიც ასეთ დროში ცხოვრობდნენ. ასე რომ, ყველაფერთან ერთად, ფსალმუნები – ღმერთის პროტესტიცაა ძალადობისა და ჩაგვრის წინააღმდეგ სამყაროში, როგორც ჩვენს დროში, ისე მეფსალმუნეების ეპოქაშიც. 

თუმცა ღმერთი სულგრძელია და აკავებს თავის რისხვას უსაზღვრო მოთმინებით, რადგან არ სურს, რომ ვინმე დაიღუპოს, არამედ რომ ყველამ მოინანიოს და განეშოროს ბოროტ გზებს (2პეტრ. 3:9-15). მართალია ღმერთის მიერ ჩარევისათვის განსაზღვრული დრო ყოველთვის არ ემთხვევა ადამიანთა მოლოდინებს, მაგრამ ღმერთის სამსჯავროს დღე ახლოვდება (ფსალმ. 95:13; 97:9). ჩვენ მხოლოდ უნდა მივენდოთ მას და მის დაპირებებს მანამ, სანამ ეს დღე არ დადგება. 

მხოლოდ შემოქმედს, რომლის ტახტიც სიმართლესა და სამართლიანობაზე დგას (ფსალმ. 89:14; 96:2), შეუძლია, რომ თავისი უზენაესი სამართლის მეშვეობით სამყაროს მისცეს სტაბილურობა და კეთილდღეობა. ღმერთის სამსჯავროს ორმაგი ასპექტი მოიცავს ჩაგრულთა გათავისუფლებას და ბოროტთა განადგურებას (ფსალმ. 7:6-17). 

ჩვენ გვაქვს ეს დაპირება, რომელიც ერთხელაც აუცილებლად შესრულდება, მაგრამ ღმერთის, და არა ჩვენ მიერ განსაზღვრულ დროს, რასაც განსაკუთრებით აღნიშნავს მეფსალმუნე.