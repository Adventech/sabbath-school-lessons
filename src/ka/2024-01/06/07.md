---
title:  შემდგომი გამოკვლევისთვის
date: 09/02/2024
---

წაიკითხეთ თავი "ნეტარების მცნებანი" ელენ უაითის წიგნიდან "იესო ქრისტეს ქადაგება მთაზე" (გვ. 6-13, 29-35).

ფსალმუნების წიგნი პროტესტს უცხადებს ადამიანის გულგრილობას უსამართლობისადმი; იგი უარყოფს ბოროტებასთან შეგუებას. ფსალმუნები ნაკარნახევია არა შურისძიების, არამედ ღმერთის სახელის განდიდების სურვილით. შესაბამისად, მართლებმა უნდა იხარონ, როდესაც ხედავენ ღმერთის საზღაურს ბოროტებაზე, ვინაიდან სწორედ ასე გამართლდება სამყაროში ღმერთის სახელი და მისი სამართლიანობა (ფსალმ. 57:11,12). ფსალმუნები ავალდებულებს ადამიანებს, რომ აიმაღლონ ხმა ბოროტების წინააღმდეგ და ისწრაფოდნენ ღმერთის სამეფოს სრული სისავსით დამკვიდრებისკენ. ფსალმუნების წიგნი გვანიჭებს დარწმუნებულობას ღმერთის ნუგეშსა და ხსნაში. უფალი აღდგება! 

"..როცა გაგლანძღავენ, გაგდევნიან… იხარეთ და იმხიარულეთ", - გვარიგებს იესო. იგი ურჩევს თავის მიმდევრებს რომ "ტანჯვისა და სულგრძელების მაგალითად" (იაკ. 5:10) აიღონ წინასწარმეტყველები, რომლებსაც დევნიდნენ უფლის სახელით. აბელი პირველი ქრისტიანია ადამის შთამომავლებიდან, რომელიც მოწამეობრივად მოკვდა; ხანოქი "დადიოდა ღმერთის წინაშე", მაგრამ სამყარო არ იცნობდა მას; ნოეს დასცინოდნენ როგორც ფანატიკოსსა და მშიშარას. "ზოგმა დაითმინა გინება და გვემა, ბორკილები და საპყრობილეები" (ებრ. 11:36). "სხვები კი ეწამებოდნენ და გამოხსნაზე უარს ამბობდნენ, რათა უკეთესი აღდგომისათვის მიეღწიათ" (ებრ. 11:35)" (ელენ უაითი. იესო ქრისტეს ქადაგება მთაზე. გვ.33). 

**კითხვები მსჯელობისთვის:**

`1.რადგანაც სამყაროში ბოროტების არსებობის მტკივნეულმა გამოცდილებამ შეიძლება აიძულოს ადამიანს, რომ დასვას კითხვა, ნამდვილად მეფობს თუ არა უფალი, როგორ შეგვიძლია აღვზარდოთ საკუთარ თავში ურყევი რწმენა, რომელიც განსაცდელის დროსაც ძლიერი იქნება? ანუ რაზე უნდა შევაჩეროთ ჩვენი ყურადღება, რომ შევინარჩუნოთ და ღმერთისადმი სიყვარული, სიკეთე და ძალა? რა უნდა გაგვიცხადოს ჯვარცმამ ღმერთსა და მის ხასიათზე?`

`2.რატომ არის მნიშვნელოვანი, რომ არ დავეყრდნოთ ადამიანურ საშუალებებს (ხელმძღვანელებს, დაწესებულებებს და სოციალურ მოძრაობებს), როგორც საბოლოო სიბრძნისა და სამყაროში სამართლიანობის აღდგენის წყაროს, არამედ გვქონდეს მხოლოდ ღმერთის სიტყვისა და სამართლის იმედი?`

`3.რა პრაქტიკული შედეგები აქვს ჭეშმარიტებას იმის შესახებ, რომ საწმიდარი ღმერთის სამსჯავროს ადგილია?`

`4.როგორ უნდა გავიგოთ ზოგიერთი ფსალმუნის მძაფრი გამონათქვამები? როგორ გვეხმარება ფსალმუნების ასეთი ენა იმის გაცნობიერებაში, რომ მათი ავტორები მხოლოდ და მხოლოდ ადამიანები არიან?`