---
title:  ღმერთის სამსჯავრო და საწმიდარი 
date: 08/02/2024
---

`წაიკითხეთ ფსალმ. 95:6-10; 98:1-4; 131:7-9, 13-18. სად მიმდინარეობს ღმერთის სამსჯავრო და რას ნიშნავს ჩვენთვის ამ კითხვაზე პასუხი? როგორ გვეხმარება საწმიდარი იმის გაცნობიერებაში, თუ როგორ მოაგვარებს ღმერთი ბოროტების პრობლემას?` 

ღმერთის სამსჯავრო მჭიდროდ არის დაკავშირებული საწმიდართან. საწმიდარი იყო ის ადგილი, სადაც მეფსალმუნემ სხვა კუთხით შეხედა ბოროტების პრობლემას (ფსალმ. 72:17-20). საწმიდარი განსაზღვრული იყო, როგორც ღმერთის სამსჯავროს აღსრულების ადგილი, რაზეც მიუთითებს ურიმის სამართალი (რიცხვ. 27:21) და განკითხვის სამკერდული მღვდელმთავრის მკერდზე (გამ. 28:15, 28-30). შესაბამისად, არაერთი ფსალმუნი ასახავს, ღმერთს, რომელიც  საწმიდარში თავის ტახტზეა დაბრძანებული და მზად არის განიკითხოს სამყარო მისი ცოდვებისა და ბოროტებისთვის. 

საწმიდარში ცხადდებოდა ღმერთის გამომსყიდველი გეგმა. წარმართობაში ცოდვა აღიქმებოდა გარკვეულ ფიზიკურ ლაქად, რომელიც უნდა ჩამოეშორებინათ მაგიური რიტუალების მეშვეობით. ამისგან განსხვავებით, ბიბლია ცოდვას წარმოაჩენს, როგორც ღმერთის ზნეობრივი კანონის დარღვევას. ღმერთის სიწმიდე ნიშნავს იმას, რომ მას უყვარს სამართლიანობა და უმანკოება. შესაბამისად, ღვთის ხალხი უნდა ისწრაფვოდეს სამართლიანობისა და უმანკოებისკენ და თაყვანს უნდა სცემდეს ღმერთსა და მის სიწმიდეს. ამის გასაკეთებლად, ღმერთის ხალხმა უნდა დაიცვას მისი რჯული, რომელიც მისი სიწმიდის გამოხატულებაა. 

ამრიგად, საწმიდარი - ცოდვების მიტევებისა და სამართლიანობის აღდგენის ადგილია, რაც გამოიხატებოდა ღმერთის ტახტთან მყოფი მადლის ტახტით და "სიმართლის შესაწირავებით" (რჯლ. 33:19; ფსალმ. 4:6)

თუმცა "მიმტევებელი ღმერთი" მიუზღავს თავიანთი უწმიდური საქმეებისამებრ ყველას, ვინც არ მოინანიებს (ფსალმ. 98:8). პრაქტიკული გამოყენება იმისა, რომ საწმიდარი ღმერთის სამსჯავროს აღსრულების ადგილია მჟღავნდება ღმერთის სიწმიდის მუდმივ გაცნობიერებასა და მართალ ცხოვრებაში ღმერთის რჯულის პირობების შესაბამისად. 

სიონიდან აღსრულებულ უფლის სამსჯავროს მივყავართ მართალთა კეთილდღეობასა და ბოროტთა განადგურებამდე (ფსალმ.131:13-18). საწმიდარი სიხარულით ელოდა უფლის, როგორც მსაჯულის მოსვლას, რაც განსაკუთრებით ცხადად გამოსყიდვის დღეს ხდებოდა. სწორედ ასე განამტკიცებენ ფსალმუნები ღვთაებრივი მსაჯულის (ფსალმ. 95:13; 97:9), კერძოდ, იესო ქრისტეს ზეციურ საწმიდარში მოსვლის რწმენას (გამოცხ. 11:15-19). 

`წაიკითხეთ რომ. 8:34. როგორ გვაჩვენებს ეს მუხლი, რომ იესოს საქმეები ზეციურ საწმიდარში კეთილი უწყებაა მისი ხალხისთვის?`