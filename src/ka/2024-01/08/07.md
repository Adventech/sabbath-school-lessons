---
title:  შემდგომი გამოკვლევისათვის 
date: 23/02/2024
---

ჩვენს დროში სიბრძნის მოპოვება იმდენად სასურველად არ ეჩვენებათ, როგორც ბედნიერების მოპოვება. ადამიანებს სიბრძნეზე მეტად ბედნიერება სურთ. მაგრამ განა შეგვიძლია ნამდვილად ბედნიერი ვიყოთ და სრულფასოვანი ცხოვრებით ვიცხოვროთ, თუ ღვთისმოსავი სიბრძნე არ გაგვაჩნია? ფსალმუნების წიგნი გარკვევით გვეუბნება, რომ არ შეგვიძლია. კეთილი უწყება ის არის, რომ ჩვენ არ ვართ მოწოდებული გავაკეთოთ არჩევანი სიბრძნესა და ბედნიერებას შორის. ღმერთის სიბრძნეს მოაქვს ჭეშმარიტი ბედნიერება. 

მარტივ მაგალითს ებრაული ენიდან შეუძლია ამ მაგალითის თვალსაჩინოდ წარმოჩენა.  ებრაულად სიტყვა "ნაბიჯი" მრავლობით რიცხვში (აშურეი) ჟღერადობით ძალიან ჰგავს სიტყვას "ბედნიერება" (აშრეი). მართალია ქართულ ენაში ეს ასოციაცია არ ჩანს, მაგრამ მასში ძლიერი უწყებაა ჩადებული: ღმერთის გზაზე მიმავალ "ნაბიჯებს" მივყავართ "ბედნიერი" ცხოვრებისკენ (ფსალმ. 1:1; 16:5; 36:31; 43:19; 88:16; 118:1). ბიბლიაში სიბრძნეც და ბედნიერებაც არა აბსტრაქტული კონცეფცია, არამედ რეალური გამოცდილებაა. 

ისინი მოიპოვება ღმერთთან ურთიერთობით, რომელიც გულისხმობს მისთვის პატივის მიგებას, მის განდიდებას, ძალის მოპოვებასა და ღმერთისადმი ნდობას. ფსალმ. 24:14 ამბობს: "საიდუმლო უფლისა - მოშიშთა მისთა, და თავის აღთქმას აუწყებს მათ". 

"მადლობა ღმერთს გამოსყიდვის ამსახველი ნათელი სურათებისთვის, რომლებიც მან ჩვენთვის წარადგინა. ერთად მოვუყაროთ თავი მისი დიდი სიყვარულის კურთხეულ დაპირებებს, რათა მუდმივად ვუმზიროთ მათ: ღვთის ძეს, რომელმაც დატოვა მამის ტახტი და თავისი ღვთაებრიობა შემოსა ადამიანის ბუნებით, რათა იხსნას კაცობრიობა სატანის ხელმწიფებისაგან; მის გამარჯვებას ჩვენი გულისათვის, რამაც ზეცა გაუხსნა ადამიანებს, რათა მათ თვალწინ წარდგეს ღვთის სასუფევლის დიდება; ცოდვილ, გაპარტახების უფსკრულიდან ამოყვანილ და კვლავ ღმერთისაკენ მოქცეულ ადამიანებს, რომლებმაც ჩვენი მაცხოვრის რწმენით გაუძლეს განსაცდელს, შეიმოსეს ქრისტეს სიმართლის სამოსელი და ატაცებული იქნენ მის ტახტთან - აი, ეს არის ის სურათები, რომლებზეც ღმერთს სურს რომ ვფიქრობდეთ" (ელენ უაითი, ქრისტესკენ მიმავალი გზა. გვ.149). 

**შეკითხვები მსჯელობისთვის:**

`1.როგორ შეუძლია ღმერთის სიტყვას, რომ იქცეს არა მხოლოდ დარიგების, არამედ სიხარულის წყაროდ? როგორ არის ღმერთის სიტყვით ავსება დაკავშირებული იესო ქრისტეში, ხორცშესხმულ სიტყვაში ყოფნასთან?`

`2.რა ხდება მაშინ, როდესაც ადამიანები გააზრებულად და მუდმივად უარყოფენ ღმერთის სწავლებას (ფსალმ. 80; 94)? როგორ ფიქრობთ, რატომ ხდება ეს?`

`3.რატომ შეიძლება ზოგჯერ ურჯულოთა გზა უფრო მიმზიდველად გვეჩვენებოდეს, ვიდრე მართალთა კრებული (ფსალმ.140)? სხვა სიტყვებით რომ ვთქვათ, როგორ გავიგოთ ის ფაქტი, რომ ურჯულოებს თითქოსდა ყველაფერი ძალიან კარგად აქვთ?` 