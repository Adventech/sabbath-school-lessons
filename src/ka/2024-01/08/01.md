---
title:  სიბრძნე მართალი ცხოვრებისთვის 
date: 17/02/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 89; 94:7-11; 118:1-16; 127; 140.

დამატებითი მუხლები: იოან. 3:16

> <p>სამახსოვრო მუხლი:</p>
> "ჩვენი დღეების დათვლა გვასწავლე, რათა შევიძინოთ ბრძენი გული" (ფსალმ. 89:12).

როგორც ვიხილეთ, ღმერთის მადლი გვთავაზობს ცოდვების მიტევებას და ახალ გულს ქმნის მომნანიებელ ცოდვილში, რომელიც ამიერიდან რწმენით აგრძელებს ცხოვრებას. 

ღმერთის სიტყვა გვაძლევს დარიგებებს მართალი ცხოვრებისთვის (ფსალმ. 118:9-16). ღმერთის რჯულის დაცვა - ეს არავითარ შემთხვევაში არ არის წესების მეკანონეობრივად შესრულება, არამედ ეს ღმერთთან მჭიდრო ურთიერთობა და კურთხევებით სავსე ცხოვრებაა (ფსალმ. 118:1,2; 127).

თუმცა მართალი ადამიანის ცხოვრება ცდუნებების გარეშე არ არსებობს. ზოგჯერ მართალი შეიძლება აცდუნოს ცოდვის ვერაგმა ბუნებამ (ფსალმ. 140:2-4) და ის შეიძლება დანებდეს კიდეც ამ ცდუნებას. ღმერთი უშვებს განსაცდელებს, რომ მკაფიოდ გამოჩნდეს მისი შვილების ერთგულება (ან ღალატი). თუ ღმერთის შვილები შეისმენენ მის დარიგებებსა და შეგონებებს, მათი რწმენა განიწმიდება, ხოლო უფლისადმი ნდობა - გამტკიცდება. მართალი ცხოვრებისათვის სიბრძნის მოპოვება შესაძლებელი ხდება, როდესაც ცდუნებებისა და გამოწვევების სამყაროში ღმერთთან ერთად ვცხოვრობთ და ჩვენი ცხოვრება აქტიურია. ამრიგად, ლოცვა იმის შესახებ, რომ ბრძენი გულის შესაძენად ღმერთმა გვასწავლოს ჩვენი დღეების დათვლა (ფსალმ. 89:12), ასახავს მუდმივ მისწრაფებას უფლის ერთგულად ცხოვრებისკენ. 