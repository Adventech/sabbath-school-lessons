---
title: ახსოვს მარადის აღთქმა თავისი 
date: 17/01/2024
---

`ღმერთის სამსჯავროს თემას მივყავართ შეკითხვამდე: როგორ მოიპოვოს ღვთის ერმა მშვიდობა ღმერთთან და ხსნაში დარწმუნებულობა სამჯსავროს დროს? წაიკითხეთ ფსალმ.93:14; ფსალმ.104:7-10; დან. 7:22`

ღვთის ერი უსაფრთხოდაა, რადგან უფალმა სიონში დაივანა (ფსალმ.75:1,2) და დადო ახალი, მარადიული აღთქმა მასთან, თავის ძვირფას საკუთრებასთან (ფსალმ.93:14; 104:8-10). ღმერთმა არა მხოლოდ იმის პირობა დადო, რომ არ უარყოფდა აღთქმის ერს; ის ასევე გამუდმებით იღწვოდა იმისათვის, რომ მისი ერი მასთან უსაფრთხოდ ყოფილიყო. იგი მათ მიუტევებს ცოდვებს (ფსალმ.102:3); ასწავლის, აკურთხებს და აძლიერებს (ფსალმ.24:8-11; 28:11; 104:24). ღმერთის სასჯელები მიმართულია იმაზე, რომ მოაბრუნოს ხალხი სიმართლისკენ და დაანახოს, რომ ღმერთი ზრუნავს მათზე (ფსალმ.93:8-15).

ფსალმუნი 104 მთლიანობაში წარმოაჩენს უფლის ერთგულებას თავისი აღთქმისადმი ისრაელის ისტორიაში. რაც არ უნდა მომხდარიყო, კარგსა  თუ ცუდ დღეებში, ღმერთი ყოველთვის ისრაელის გვერდით იყო. მისმა წინასწარმა ხედვამ მიიყვანა ეგვიპტეში იოსები,  რომლის მეშვეობითაც იხსნა თავისი ერი და ამ ადგილის მკვიდრი მოსახლეობა ძლიერი შიმშილის დროს (ფსალმ.104:16-24). უფალმა აღადგინა მოსე, რათა გამოეყვანა თავისი ერი ეგვიპტის მონობიდან, რაც მათი გულისთვის მოვლენილი არაერთი სასწაულისა და ნიშნის მეშვეობით გააკეთა (ფსალმ.104:25-38).

უფალმა უბოძა თავის ხალხს აღთქმული მიწა (ფსალმ.104:11,44) და თავისი მუდმივი მფარვველობა (ფსალმ.104:12-15). მან გაამრავლა ისინი (ფსალმ.104:24), გაათავისუფლა (ფსალმ.104:37,38) და ზრუნავდა მათ ყოველდღიურ საჭიროებებზე (ფსალმ.104:39-41). ეჭვგარეშეა, რომ უფალი უზენაესი მპყრობელია ყველაფერში, რაც მის ერს ეხება – ეს არის ის ჭეშმარიტება, რომელიც მეფსალმუნეების სურთ, რომ ღვთის ერს არასოდეს დაავიწყდეს. 

ის, რომ ღმერთს ახსოვს თავისი აღთქმა, ნიშნავს ცნობაზე თუ ხსოვნაზე უფრო მეტს, რადგან ეს ყოველთვის ღმერთის მოქმედებას გულისხმობს (დაბ. 8:1; 1 მეფ. 1:19; ფსალმ.97:3; 104:42-44). ამიტომ, როდესაც ღმერთის სიტყვა მოუწოდებს ღვთის ერს ახსოვდეს ღმერთის სასწაულნი და სამართალნი, ეს ნიშნავს იმას, რომ ხალხმა ისე უნდა იცხოვროს, რომ პატივი მიეგოს ღმერთს.

ამ აღთქმაში ძირითადი, რისკენაც მოწოდებულია ისრაელი, არის ის, რომ დარჩეს აღთქმის ერთგული ღმერთის მცნებების დაცვით (ფსალმ.77:5-7; 104:45). ღვთის ერი აგრეთვე მოწოდებულია აუწყოს სხვა ერებს ღმერთის შესახებ, რადგან უფალს სურს, რომ ყველა ერი შეუერთდეს მის ხალხს, ისრაელს (ფსალმ.104:1,2). ამგვარად სამყარო უსაფრთხოდაა ყოვლისშემძლე და მოწყალე ღმერთის დამცველ აღთქმაში (ფსალმ.88:28-34).

`რა გაგვაჩნია იესოში, რაც გვიჩვენებს, თუ რატომ შეუძლია ძველი ისრაელისთვის მიცემულ ამ დაპირებებს სრულდებოდეს დღეს ჩვენ მიმართ? (იხ. გალ. 3:26-29).`