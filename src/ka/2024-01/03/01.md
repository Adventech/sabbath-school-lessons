---
title: უფალი მეფობს 
date: 13/01/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფს.8; 24:10; 74; 92:1; 96; 99; 104:7-10.

დამატებითი მუხლები: გალ. 3:26-29

> <p>სამახსოვრო მუხლი:</p>
> "უფალი მეფობს სიდიადით შემოსილი; შეიმოსა უფალი, ძლიერება გარს შემოირტყა; სამყაროც მტკიცედ დგას და არ შეირყევა" (ფსალმ.92:1). 

ფსალმუნების წიგნი ურყევად ადასტურებს ღმერთის სუვერენული მმართველობის ფუძემდებლურ რწმენას. უფალმა შექმნა ყველაფერი და ის ინახავს და აცოცხლებს თავის ქმნილებას. ის მთელი სამყაროს უზენაესი მეფეა და სიმართლითა და სამართლიანობით მართავს ქვეყნიერებას. მისი კანონები და დადგენილებები კეთილია და სიცოცხლის მიმნიჭებელია ყველასთვის, ვინც მათ იცავს. ღმერთი სამართლიანი მსაჯულია, რომელიც სამყაროში სამართლიანობას მეთვალყურეობს, რადგან ის აჯილდოვებს მართლებს და სჯის უკეთურებს, მაგრამ ყოველივე ეს ხდება მის მიერ და არა ჩვენ მიერ განსაზღვრულ დროს.

ღმერთის აღთქმა ისრაელთან განსაკუთრებულ როლს თამაშობს ქვეყნიერების უსაფრთხოებაში, ვინაიდან ის გვაუწყებს ღვთისგან მოცემულ ხსნას. უფალმა მიიღო ისრაელი, როგორც თავისი ძვირფასი საგანძური და გამოარჩია სხვა ერებს შორის. უფალი თავისი აღთქმის ერთგულია და განაგრძობს თავის სამწყსოზე ზრუნვას იმ ღალატისა და ღია აჯანყების მიუხედავად, რომელსაც ზოგჯერ მისი ერი აწყობს. 

ღმერთის უზენაესი მმართველობა სამყაროს სიმტკიცისა და უსაფრთხოების გარანტია. მეფსალმუნეებს სურთ, რომ მკითხველმა გაითავისოს ეს ფუძემდებლური ჭეშმრიტება. ასეთი მსოფლმხედველობა როგორც მანათობელი შუქურაა მეფსალმუნეების სწრაფვაში მიაღწიონ წარმატებას და განუყოფელი მიძღვნით ემსახურონ ღმერთს.