---
title:  იესოს დღე ადამიანების მიმართ მსახურებაში 
date: 06/07/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 1:16-45.

**დამატებითი მუხლები**: იოან. 1:29-42; მარკ. 5:41; ლუკ. 6:12; ლევ. 13.

> <p>სამახსოვრო მუხლი:</p>
> "იესომ უთხრა მათ: ‘მომყევით მე და ადამიანთა მებადურებად გაგხდით’" (მარკ. 1:17).

თითოეული სახარება სხვადასხვანაირად წარმოადგენს იესოს მსახურების დასაწყისს.

მათეს სახარებაში ნათქვამია, რომ იესომ მოუწოდა მოწაფეებს. ხოლო შემდეგ წარმოთქვა ქადაგება მთაზე. ლუკას სახარებაში აღწერილია მისი მსახურების დასაწყისში ნაზარეთის სინაგოგაში წარმოთქმული იესოს ქადაგება. იოანეს სახარება მოგვითხრობს ზოგიერთი პირველი მოწაფის მოწოდებისა და ქორწილის შესახებ, რომელიც გაიმართა კანაში, სადაც იესო ახდენს თავის პირველ ნიშანს. მარკოზის სახარება გვიყვება ოთხი მოწაფის მოწოდების შესახებ და აღწერს შაბათს კაპერნაუმში და რაც ამას მოჰყვა. 

"შაბათი დღე იესოსთან", რომელიც ნახსენებია მარკოზის სახარების დასაწყისში მკითხველს წარმოდგენას უქმნის იმის შესახებ, თუ ვინ არის იესო. ამ კვირის გაკვეთილში განვიხილავთ, თუ რას ამბობდა იესო, პირველ თავში ის ძალიან ცოტას საუბრობს: მოკლე მოწოდება მოწაფეობისკენ, ეშმაკებისთვის გაცემული ბრძანება, სხვა ადგილების მოინახულების გადაწყვეტილება და კეთროვანის განკურნება, რომელსაც უბრძანა განწმედისთვის მღვდლს ჩვენებოდა. პირველ თავში ხაზი გაესვა მოქმედებას, განსაკუთრებით ადამიანთა განკურნებას. სახარების ავტორს უყვარს "მყისვე" სიტყვის გამოყენება, რათა გვაჩვენოს იესოს მსახურების სისწრაფე.