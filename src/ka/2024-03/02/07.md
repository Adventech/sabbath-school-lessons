---
title:  შემდგომი გამოკვლევებისათვის 
date: 12/07/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავები "კაპერნაუმში" და "შეგიძლია ჩემი განწმედა" (გვ. 252-266).

როგორ არის წარმოდგენილი იესო მარკ. 1-ში? იესოს გააჩნია ძალაუფლება მოუწოდოს მოწაფეებს და ისინიც პასუხობენ მოწოდებას. იგი წმიდაა უწმიდური სულებისგან განსხვავებით. დიადი ბრძოლა გამართულია სიკეთესა და ბოროტებას შორის და იესოს უფრო დიდი ძალა აქვს, ვიდრე - ეშმაკებს. იესო თანაგრძნობას გამოხატავს ავადმყოფების მიმართ და ეხმარება მათ, ეხება მათ მაშინ, როცა, შესაძლებელია, სხვა არავინ გააკეთებდა ამას. 

"სინაგოგაში იესო საუბრობდა სამეფოს შესახებ, რომლის შესაქმნელადაც იგი მოვიდა. და როდესაც მან ხმამაღლა წარმოთქვა, რომ იგი ასევე მოვიდა სატანის ტყვეობაში მყოფთა გამოსახსნელად, საუბარი საშინელმა ყვირილმა შეაწყვეტინა: არაწმიდა სულით შეპყრობილი კაცი მივარდა მას და შესძახა: "რა გინდა ჩემგან, იესო ნაზარეველო! ჩვენს დასაღუპავად მოხვედი? გიცნობ, ვინცა ხარ, ღვთის წმიდაო!" 

შეძრწუნებული და შეშინებული ხალხის მთელი ყურადღება ეშმაკისეულმა მიიპყრო და უფლის სიტყვებს ყურადღებას აღარავინ აქცევდა. სწორედ ამისათვის მოიყვანა სატანამ თავისი მსხვერპლი სინაგოგაში. მაგრამ იესომ შერისხა ეშმაკი, უთხრა რა: "გაჩუმდი და გადი მაგისგან! ეშმაკმა მათ შუაში დასცა იგი და გამოვიდა მისგან, და არაფერი ავნო მას"...უდაბნოში სატანაზე გამარჯვებული იესო კვლავ პირისპირ შეხვდა თავის მტერს. ეშმაკი მთელი ძალით ცდილობდა მსხვერპლზე ძალაუფლების შენარჩუნებას. მის მხრივ დათმობა იესოს გამარჯვებას ნიშნავდა... მაგრამ, აი, მაცხოვრის მტკიცე ბრძანებით, იგი გათავისუფლდა" (ე. უაითი, ქრისტე - წუთისოფლის იმედი, გვ. 255, 256).

ამ დროს იესო ძალზე დაკავებული იყო მსახურებით, ერთი ადგილიდან მეორეზე გადადიოდა და მრავალ ადამიანს ეხებოდა. როგორ შეძლო მან შეენარჩუნებინა სიმშვიდე და გაწონასწორებული დამოკიდებულება ჰქონოდა მსახურებისა და ადამიანების მიმართ? ეჭვგარეშეა, ეს ხდებოდა მისი ყოველდღიური ლოცვითი გამოცდილების დამსახურებით.

დაფიქრდით, თუ როგორ გამოყოთ დრო ლოცვისა და წმიდა წერილის შესასწავლად, რათა ყოველდღიურად მოიპოვოთ სიმშვიდე სულიწმიდისა და ღვთის სიტყვის ხელმძღვანელობით.

**კითხვები მსჯელობისთვის:**

`1.იმსჯელეთ ჯგუფში ლოცვის საკითზე, თუ რატომ არის ის ასეთი მნიშვნელოვანი ქრისტიანულ ცხოვრებაში. როგორი ადამიანები უფიქრდებიან ლოცვის მიზანსა და ქმედითობას?`

`2.იმსჯელეთ ჯგუფში შემთხვევებზე, როდესაც უკეთესია არ ვისაუბროთ ბევრი ჩვენი რწმენის შესახებ. როდის შეიძლება იყოს ეს გონივრული და ამასთანავე, როგორ შეგვიძლია ეს გავაკეთოთ ჩვენს მოწმობაზე უარის თქმის გარეშე?`

`3.ვინ არის დღეს ჩვენს კულტურაში "კეთროვანი"? როგორ შეუძლია თქვენს ეკლესიას გავიდეს და "შეეხოს" ასეთ ადამიანებს, რათა მიიტანოს მათ გულამდე სახარება?`