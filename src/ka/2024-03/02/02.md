---
title:  "მომყევით მე" 
date: 07/07/2024
---

`წაიკითხეთ მარკ. 1:16-20. ვინ იყვნენ ადამიანები, რომელთაც იესომ მოუწოდა გამხდარიყვნენ მისი მოწაფეები?`

მარკ. 1-ში ჩაწერილია იესოს მცირე რაოდენობის სიტყვა. თავდაპირველად, მიმართვა ორი მეთევზისადმი, სიმონისადმი, რომელსაც შემდგომში დაერქმევა პეტრე და მისი ძმისადმი, ანდრიასადმი (იხ. მარკ. 1:17). ეს ორი ადამიანი გალილეის ზღვის პირას იდგა და ბადეებს ისროდა.

არ არის ნახსენები არც ნავი და არც სხვა სათევზაო აღჭურვილობა, რაც მოწმობს მათი დუხჭირი ფინანსური მდგომარეობის შესახებ. მარკ. 1:19, 20-ში იაკობი და იოანე სხედან ნავში თავიანთ მამასთან და დაქირავებულ მუშებთან ერთად, რაც მეტყველებს იმის შესახებ, რომ მათი ფინანსური მდგომარეობა უკეთესი იყო, ვიდრე პეტრესი და ანდრიასი. თუმცა ლუკა მიგვითითებს, რომ სინამდვილეში პეტრეს ჰყავდა გემი და რომ იაკობი იოანესთან ერთად იყვნენ მისი პარტნიორები (იხ. ლუკ. 5:1-11). მეტად სავარაუდოა, რომ მარკოზის სახარებაში წარმოდგენილია განსხვავება ძმებს შორის, რათა გვიჩვენოს, რომ იესო მოუწოდებს მოწაფეობისკენ მათ, ვისაც ცოტა რესურსი გააჩნია და მათაც, ვისაც მეტი აქვს. 

იესოს მოწოდება ამ ადამიანების მიმართ უბრალო, პირდაპირი და წინასწარმეტყველურია. იგი მოუწოდებს მათ გაჰყვნენ, ანუ გახდნენ მისი მოწაფეები. იგი მიგვითითებს, რომ თუკი ისინი უპასუხებენ მის მოწოდებას, იგი ასწავლის მათ, თუ როგორ დაიჭირონ არა თევზი, არამედ - ადამიანები (იხ. მარკ. 1:17).

`როგორ თვლით, რამ შთააგონა პირველი მოწაფეები უარი ეთქვათ თავიანთ საქმიანობაზე და გაჰყოლოდნენ იესოს?`

იოანეს სახარება უფრო სრულყოფილ სურათს გვიხატავს (იხ. იოან. 1:29-42). ძმები იოანე ნათლისმცემლის მიმდევრები იყვნენ და მოსმენილი ჰქონდათ უწყება, რომ იესო არის "ღვთის კრავი, რომელმაც აიღო სოფლის ცოდვა" (იოან. 1:29). ისინი შეხვდენენ იესოს და მდინარე იორდანესთან მასთან ერთად გაატარეს დრო. შესაბამისად, როდესაც მათ მიიღეს იესოს მოწოდება მსახურებისადმი, ეს არ ყოფილა დაუფიქრებელი გადაწყვეტილება. ეს იყო სერიოზული ნაბიჯი.

მაგრამ რატომ არ გვამცნობს მარკოზი მეტ დეტალებს? შესაძლებელია, ეს იმისთვის კეთდება, რომ ხაზი გაესვას იესოს ძალას. იგი მოუწოდებს და მეთევზეებიც სიხარულით პასუხობენ და მათი ცხოვრება, როგორც თავად ქვეყნიერებაც, აღარასდროს იქნება უწინდელი.

`რის უარსაყოფად იყავით მოწოდებული, რათა გაჰყოლოდით იესოს?`