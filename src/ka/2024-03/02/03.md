---
title:  დაუვიწყარი ღვთისმსახურება 
date: 08/07/2024
---

`წაიკითხეთ მარკ. 1:21-28. რა დაუვიწყარი გამოცდილება გადახდათ თავს კაპერნაუმის სინაგოგაში? რა სულიერი ჭეშმარიტებები შეგვიძლია შევიმეცნოთ ამ ისტორიიდან?`

ქრისტიანთა უმრავლესობას თავს გადახდომია დაუვიწყარი მოვლენები ქრისტიანულ გზაზე - ეს არის გადაწყვეტილების მიღება, რომ გაჰყვე იესოს; განსაკუთრებული ქადაგება, რომლის მოსმენის დროს ისინი შეიგრძნობდნენ ღვთის თანდასწრებას. ზოგიერთი ამ მოვლენათაგან შეიძლება იყოს დაუვიწყარი, მაგრამ ცხოვრების გარდამქმნელიც. 

მსგავსი რამ შეიძლება თავს გადახდომოდა ზოგიერთ ადამიანს შაბათს კაპერნაუმში. "გაოცებულნი იყვნენ მისი მოძღვრებით, რადგან ასწავლიდა მათ, როგორც ხელმწიფების მქონე და არა როგორც მწიგნობარნი" (მარკ. 1:22). როცა იესო ასწავლიდა, ეშმაკით შეპყრობილმა ადამიანმა, რაკი გააოგნა იესოს სწავლების ძალამ, შესძახა: "რა გინდა ჩვენგან, იესო ნაზარეველო? ჩვენს დასაღუპავად მოხვედი? გიცნობ, ვინც ხარ, ღვთის წმიდავ" (მარკ. 1:24), ხოლო იესომ განდევნა ეშმაკი.

დაფიქრდით ეშმაკის ეს სიტყვები რა ზეგავლენას მოახდენდა სინაგოგაში მყოფებზე. 

პირველ რიგში, ეშმაკი აღიარებს, რომ იესო არის "ღვთის წმიდა". იგი აღიარებს, რომ იესო არის ღვთის წმიდა წარმოგზავნილი, რომელიც არ მიეკუთვნება სატანის უწმიდურ მხედრობას. მსახურებაზე ადამიანი ელის წმიდასთან შეხვედრას და არა - უწმიდურთან. ამგვარად, ამ ისტორიაში ჩანს ნათელი დაპირისპირება კეთილ და ბოროტ ძალებს შორის. აქ შეგვიძლია ვიხილოთ დიადი ბრძოლის რეალობა. ადამიანებმა, შესაძლოა, ჯერ კიდევ არ იციან, თუ ვინ არის იესო, მაგრამ ეშმაკმა, ეჭვგარეშეა, იცის და აღიარებს კიდეც ყველას წინაშე.

შემდეგ, ბრძანება გამოვიდეს ადამიანიდან, გასაგებია, მაგრამ რატომ ჟღერს "გაჩუმების" ბრძანება? მარკოზის სახარების ამ ადგილიდან მოყოლებული ჩნდება შემდეგი მოტივი: იესო მოუწოდებს დუმდნენ იმასთან დაკავშირებით, თუ ვინ არის იგი. ღვთისმეტყველები ამას უწოდებენ "მესიანურ საიდუმლოს".

იესოს მოწოდება დუმილისკენ სრულიად გასაგებია პოლიტიკური ქვეტექსტის გამო, რაც დაკავშირებული იყო მის დროს მესიანურ მოლოდინებთან. იესოს რომ საკუთარი თავისთვის მესია ეწოდებინა, მეტად სარისკო იყო. მაგრამ დუმილის მოწოდებებს უერთდება უტყუარი გამოცხადებები იმის შესახებ, თუ ვინ არის იგი. დროთა განმავლობაში გაცხადდება, რომ იესოს პიროვნების დამალვა შეუძლებელია და რომ ჭეშმარიტება იმის შესახებ, თუ ვინ არის იგი, იქცევა კეთილი უწყების ცენტრად. ადამიანებმა არა მხოლოდ უნდა იცოდნენ, თუ ვინ არის იესო, არამედ ამ ცოდნის საფუძველზე გადაწყვეტილება უნდა მიიღონ, თუ რა დამოკიდებულება უნდა გააჩნდეთ მისი მოსვლის ფაქტის მიმართ და თუ რას ნიშნავს ეს მათთვის. 

`როცა ისწრაფვით დაუმოწმოთ სხვებს, რა შემთხვევებში იქნებოდა კეთილგონივრული არ ჩამოუყალიბოთ "აწმყო დროის ყველა ჭეშმარიტება"?`