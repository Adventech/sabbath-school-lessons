---
title:  უარყოფა და მიღება 
date: 31/07/2024
---

`წაიკითხეთ მარკ. 6:1-6. რატომ არ შეუძლია იესოს მოახდინოს რაიმე სასწაული თავის ქალაქში?`

`როგორ თვლით, რატომ უარყვეს იესო თავის სამშობლოში?`

ჩვეულებრივ, როცა პატარა ქალაქის ადამიანი ხდება ცნობილი, ქალაქის მოსახლეობაც სიამოვნებას ღებულობს ყურადღების ცენტრში მოხვედრისგან. მაგრამ არა ნაზარეთის მკვიდრნი. ისინი შეურაცხყოფილი იყვნენ და გაოგნებული იესოს წარმატებით, როგორც მასწავლებლისა და მკურნალის. თითქოს რთული იყო მათთვის იმის მიღება, რომ იესო მასწავლებელი გახდა, როცა ხურო იყო. შესაძლებელია, მტრულადაც იყვნენ განწყობილი იმის გამო, რომ თავისი სასწულების უმრავლესობა კაპერნაუმში მოახდინა (იხ. ლუკ. 4:23). და მას უკვე გაუჩნდა უთანხმოება თავის ოჯახთან (იხ. მარკ. 3:31-35).

`წაიკითხეთ მარკ. 6:7-30. როგორ უპირისპირდება თორმეტი მოციქულის მისია იოანე ნათლისმცემლის სიკვდილის ისტორიას?`

ეს არის მესამე სენდვიჩისებური ისტორია მარკოზის სახარებაში. თორმეტი მოწაფის მისია, რომ გაავრცელოს უწყება იესოს შესახებ, აშკარად უპირისპირდება იოანე ნათლისმცემლის შეპყრობასა და სიკვდილს. მოწაფეებს ებრძანათ იარონ ფეხით და მთლიანად იყვნენ დამოკიდებული სხვა ადამიანების მხრიდან მხარდაჭერაზე. ასეთი მიდგომა მისიონერებს დამოკიდებულს ხდის იმ ადამიანებზე, რომლებსაც ისინი ემსახურებიან, რაც ეხმარება მათ დაუახლოვდნენ იმათ, ვისაც სჭირდება მათი უწყება.

მაგრამ იოანე ნათლისმცემელს არ ჰქონია ჰეროდესთან და მის ოჯახთან ასეთი კავშირი. იოანეს სიკვდილი აღწერილია საოცარი სიზუსტით, რადგან მის წინააღმდეგ ჰეროდიას ჩაფიქრებული ბოროტება გამოიყენება ორმაგი პოზიციით და ჰეროდეს გულისთქმით. ამ აღმაშფოთებელ გეგმას კიდევ ემატება ჰეროდიას ქალიშვილის სათხოვარი, რომ ლანგარზე მოუტანონ იოანე ნათლისმცემლის თავი. 

ნათლისმცემლის მგრგვინავი ხმა წყდება იმავე დროს, როცა თორმეტი მოციქული მოუწოდებს მონანიებისკენ ზუსტად ისევე, როგორც ეს გააკეთა თავად იოანემ. მისი სიკვდილი იყო იესოს სიკვდილის წინასახე. იოანეს სიკვდილით სჯიან, მარხავენ, შემდეგ კი ვრცელდება ხმები, რომ იგი მკვდრეთით აღსდგა (იხ. მარკ. 6:14-16, 29), ზუსტად ასე იქნება იესოს შემთხვევაშიც (იხ. მარკ. 15 და 16). ეს პარალელური ისტორიები მიგვითითებს იესოსა და მისი მიმდევრების მოახლოებული განსაცდელის შესახებ. 

`უარუყვიათ თუ არა თქვენი თავი ოდესმე? რა ისწავლეთ ამ გამოცდილებით? რას შეეძლო თქვენი დახმარება კიდევ ერთი მსგავსი შემთხვევის არსებობის შემთხვევაში?`