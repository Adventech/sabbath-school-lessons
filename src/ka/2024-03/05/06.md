---
title:  სხვა მესია 
date: 01/08/2024
---

`წაიკითხეთ მარკ. 6:34-52. რა პრობლემის წინაშე აღმოჩნდნენ იესო და მისი მოწაფეები? როგორ გადაიჭრა ეს პრობლემა?`

მას შემდეგ, რაც მოწაფეები ბრუნდებიან საკუთარი მისიიდან, ისინი იესოსთან ერთად მიემართებიან გალილეის ზღვის სანაპიროსკენ აღმოსავლეთით მდებარე მოშორებულ რაიონში, რათა შეისვენონ. მაგრამ 5000 ადამიანი მათზე ადრე მიდის იმ ადგილზე. იესო ხედავს, რომ ისინი უმწყემსო ცხვრებივით არიან. იგი ასწავლის მათ მთელი დღის განმავლობაში. 

საღამოს მოწაფეები ურჩევენ იესოს გაუშვას ხალხი, რათა იშოვონ საკვები, მაგრამ იესო უბრძანებს მათ თავად გამოკვებონ ისინი. შემდეგი დიალოგი (იხ. მარკ. 6:35-38) გვიჩვენებს, რომ მოწაფეები ფიქრობენ ადამიანური შესაძლებლობების ჩარჩოში, თუ როგორ მოაგვარონ ეს პრობლემა. თუმცა იესო მიმართავს სასწაულს და დააპურებს ადამიანთა ამხელა როდენობას სულ რაღაც ხუთი პურითა და ორი თევზით.

ამ ისტორიისთვის დამახასიათებელი თვისებები ზუსტად შეესაბამება იესოს დროში არსებულ მესიის კონცეფციას. მოსალოდნელი იყო, რომ მესია გაათავისუფლებს ისრაელს მტრებისგან და დაამკვიდრებს სამართლიანობასა და მშვიდობას. უდაბნოში დიდი რაოდენობის ადამიანები ქვეტექსტია არსებული ძალაუფლების წინააღმდეგ შეთქმულების წარმოქმნის საშიშროებისა. (შეად. იოან. 6:14, 15; საქმე. 21:38). 

ასეთი გაგება განამტკიცებს იმ კავშირს, რომ იესომ დაინახა, ადამიანები "უმწყემსო ცხვრებივით იყვნენ", ეს კი რიცხ. 27-17-ის ნაწილობრივი ციტატაა, სადაც მოსე სთხოვს ღმერთს განუმწესოს ისრაელს ხელმძღვანელი მის შემდეგ. ხალხისთვის მწყემსის შესახებ ეს ფრაზეოლოგიზმი გვხვდება ძველი აღთქმის სხვა ადგილებშიც, როგორც წესი, ისრაელში მეფის ან ხელმძღვანელის არ არსებობის შემთხვევაში (შეად. 3მეფ. 22:17; 2ნეშტ. 18:16; ეზეკ. 34:5, 6).

იესო არ ისწრაფვის შეესაბამებოდეს მათ ცრუ მოლოდინებს. ამის ნაცვლად იგი აგზავნის თავის მოწაფეებს და უშვებს ხალხს. და რას აკეთებს იმის ნაცვლად, რომ უწინამძღვროს რომის წინააღმდეგ შეთქმულებას? იგი განცალკევდება მთაზე სალოცავად - ეს სულაც არ არის ის, რასაც მისგან ხალხი მოელოდა. 

ნაცვლად ცნობილი წარმოდგენისა მესიის შესახებ, რომ იგი მოვა როგორც მეფე და გაათავისუფლებს ისრაელს, იესო მოდის, რომ ადამიანები გაათავისუფლოს ცოდვის მონობისგან. წყალზე მისი სიარული მოწაფეებს უჩვენებს, რომ იგი ნამდვილად უფალია. მაგრამ იგი მოდის არა იმისთვის, რომ მართოს, არამედ "მისცეს თავისი სული მრავალთა გამოსასყიდად" (მარკ. 10:45).

`რას გვასწავლის ეს ისტორია იმასთან დაკავშირებით, რომ წინასწარმეტყველებები სწორად უნდა გავიგოთ? თუკი იესოს პირველ მოსვლასთან დაკავშირებით ცრუ გაგებამ ზოგიერთნი მიიყვანა კრიზისამდე, მაშინ განა მისი მეორედ მოსვლის არასწორმა გაგებამ არ შეიძლება მიიყვანოს ზოგიერთნი იმავე შედეგამდე?`