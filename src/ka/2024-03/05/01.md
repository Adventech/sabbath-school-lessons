---
title:  სასწაულები გალილეის ზღვაზე და მის სანაპიროებზე 
date: 27/07/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 4:35-41; მარკ. 5-6

**დამატებითი მუხლები**: ფსალმ. 103:1-9; რიცხ. 27:17.

> <p>სამახსოვრო მუხლი:</p>
> "ნება არ დართო მას, არამედ უთხრა: ‘წადი შენს სახლში, შენიანებთან, და უთხარი მათ, რა გიყო ღმერთმა და როგორ შეგიწყალა’" (მარკ. 5:19).

იესოს მსახურების უმეტესი ნაწილი გალილეაში მიმდინარეობდა, განსაკუთრებით, გალილეის ზღვის მიმოგარენში (ტიბერიადის ანუ გენესარეთის ტბებთან). ტბის ზომა, დაახლოებით, 23 კმ-ია სიგრძეში და 11 კმ-ია სიგანეში. ეს ყველაზე დიდი წყალსაცავია იმ ტერიტორიაზე და წარმოადგენდა იმ ტერიტორიაზე მცხოვრები ადამიანების სასიცოცხლოდ მნიშვნელოვან ადგილს. 

მარკოზის სახარების მეოთხე თავი იმით სრულდება, რომ იესო და მისი მოწაფეები გადაცურავენ გალილეის ზღვას. ამოვარდება ქარიშხალი, რომელსაც იესო აწყნარებს, რაკი ქარს და ტალღებს უბრძანებს დადუმდნენ. მეექვსე თავი მთავრდება მსგავსი სცენით, მაგრამ ამჯერად იესო ნავში მყოფ მოწაფეებისკენ მიდის წყალზე სიარულით. წყალზე მომხდარ ამ სცენებს შორის აღწერილია იესოს მრავალრიცხოვანი სასწაული, რომლებიც ხმელეთზე მოიმოქმედა, და მისი მოწაფეების პირველი მისიონერული გასვლაც. ამ ისტორიებს შევისწავლით ამ კვირის განმავლობაში.

ეს ორივე ისტორია მოწოდებულია უჩვენოს თავის მკითხველს, თუ ვინ არის იესო. მას შეუძლია დაიმორჩილოს ქარიშხალი, განკურნოს ეშმაკეული, განკურნოს ქალი, რომელიც ეხება მის ტანსაცმელს, მკვდრეთით აღადგინოს გოგონა, იქადაგოს თავის მშობლიურ ქალაქში, გააგზავნოს თავისი მოწაფეები მისიონერულ მსახურებაზე, დააპუროს 5000 ადამიანი რამდენიმე პურითა და თევზით და იაროს წყალზე - ეს ძალის საოცარი გამოვლენაა, რაც აახლოებს მოწაფეებს იმის შეცნობასთან, რომ იგი ღვთის ძეა. 