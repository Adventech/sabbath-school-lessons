---
title:  ქარიშხლის დამორჩილება 
date: 28/07/2024
---

`წაიკითხეთ მარკ. 4:35-41. რა ხდება ამ ისტორიაში და რა შეგვიძლია ვისწავლოთ იმასთან დაკავშირებით, თუ ვინ არის იესო?` 

მარკ. 4-ის დასაწყისში იესო ჯდება ნავში, რათა ასწავლოს ნაპირზე შეკრებილ ხალხს. როგორც ჩანს, მოგვიანებით იგი გადმოდის ნავიდან და ესაუბრება მოწაფეებს განმარტოებით (იხ. მარკ. 4:10-12). ახლა, სწავლების ხანგრძლივი დღის შემდეგ, მოწაფეებს მიჰყავთ იესო, "როგორც იყო ნავში" (ახალი აღთქმა, სტოკჰოლმი 1985),  ძალიან დაღლილი. აქ ის იძინებს. ტბაზე ამოვარდება დიდი ქარიშხალი. მოწაფეებს ეჩვენებათ, რომ ნავი წუთი-წუთზე ჩაიძირება, ამიტომ მას აღვიძებენ. ამის შემდეგ იესო უბრძანებს ქარს და ტალღებს დადუმდნენ. ტბაზე გამეფდება სიმშვიდე. მოწაფეებს ძალიან შეეშინდებათ იესოს ღვთაებრივი ძალის გამოვლენის. 

`წაიკითხეთ ფსალმ. 103:1-9. როგორ შეესაბამება აქ იაჰვეს ხატება ქრისტესას, რომელიც ამშვიდებს ქარიშხალს?` 

მარკ. 4:35-41-ის ისტორია ჩვეულებრივ ჯდება ბიბლიისთვის ტიპურ რეალობაში: ღმერთის ან ერთ-ერთი მისი ანგელოზის გამოცხადება (თეოფანია). ასეთ მოვლენებს ახასიათებს ხუთი საერთო თვისება: (1) ღვთაებრივი ძალის გამოვლენა; (2) შიში, როგორც ადამიანის გამოძახილი; (3) ბრძანება "ნუ გეშინია"; (4) გამოცხადების სიტყვები, რის გამოც მოევლინა ღმერთი ან ანგელოზი; (5) ადამიანის პასუხი გამოცხადებაზე. ამ ისტორიაში მოგვეპოვება ხუთიდან ოთხი: ქარიშხლის დადუმება - ეს არის ღვთიური ძალის გამოვლენა, მოწაფეთა შიში - ეს პასუხია მის გამოვლენაზე. შეკითხვა: "რატომ ხართ ასე მხდალნი?" - ეს არის გამონათქვამ "ნუ გეშინია"-ს სინონიმი. მოწაფეთა შეკითხვა: "ვინ არის ეს?" - ეს არის ადამიანის პასუხი. აკლია მხოლოდ გამოცხადების სიტყვები. ეს ნაკლული დეტალი ასახავს გამოცხადების მოტივს/საიდუმლოს, რომელიც თან სდევს მთელს წიგნს, რომლის დროსაც გაიხსნება ჭეშმარიტება იესოს შესახებ. აქ მოწაფეების კითხვა: "ვინ არის ეს, ქარიცა და ზღვაც რომ მას ემორჩილება?" - მკითხველს უბიძგებს უპასუხოს გამოცხადების ნაკლული სიტყვებით: იგი არის ღვთის ძე, უფალი ღმერთი.

`დაფიქრდით ღვთის ძალის შესახებ. როგორ შეგიძლიათ ისწავლოთ მიენდოთ ამ ძალას და ენდობოდეთ მას ცხოვრების ყველა გარემოებაში?`