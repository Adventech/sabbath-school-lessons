---
title:  შემდგომი გამოკვლევისათვის 
date: 02/08/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავები "დადუმდი, ჩადექ!" და "შეხება რწმენით" (გვ. 333-348).

"ქრისტეს მოწაფეებმა თავიანთი ცხოვრების ნირით უნდა აჩვენონ, რომ არაფერი აქვთ საერთო წუთისოფელთან, მის ტრადიციებთან და საქმეებთან. ყოველი ქრისტიანი თავისი პირადი გამოცდილებით უნდა სცნობდეს ღმერთის ნებას. ყოველმა უნდა შეიცნოს და გულით მიიღოს მისი სიტყვა. როდესაც ირგვლივ ყოველგვარი ხმაური წყდება და როდესაც სულის სიმშვიდეში წარვდგებით უფლის წინაშე, შევძლებთ მისი ხმის გარჩევას, როდესაც გვეტყვის: "შეჩერდით და გაიგეთ, რომ მე ვარ ღმერთი" (ფსალმ. 45:11). მხოლოდ ამ გზით შეგვიძლია ვიპოვოთ ჭეშმარიტი სიმშვიდე. ასე უნდა მოიქცეს ყოველი ღვთისმსახური. მშფოთვარე ბრბოში, ყოველდღიურ დაძაბულ საქმიანობაში, განახლებული სული გარსშემორტყმული იქნება სინათლისა და სიმშვიდის ატმოსფეროთი. თქვენი ცხოვრება გარდიქმნება, რადგან მასში გამოჩნდება ღვთიური ძალა, რომელსაც ძალუძს ადამიანთა გულების გარდაქმნა" (ქრისტე - წუთისოფლის იმედი, გვ. 363).

"დაუკმაყოფილებელი გრძნობით ეკითხებოდნენ ისინი ერთმანეთს: თუკი იესომ ასეთი სასწაულები მოახდინა, რომელთა მოწმეც ისინი იყვნენ, მაშინ რატომ არ აძლევს იგი სიჯანსაღეს, ძალას და სიმდიდრეს თავის ხალხს? რატომ არ იხსნის მას დამპყრობლებისაგან და არ შემოსავს ძალითა და დიდებით. იგი ამტკიცებს, რომ ღვთის მიერ არის მოვლინებული, მაგრამ უარი თქვა ისრაელის ტახტზე - ამ საიდუმლოს ამოხსნა მათ არ შეეძლოთ და მაცხოვრის უარი არასწორად ახსნეს. ბევრმა იფიქრა, რომ იესომ ვერ გაბედა სამეფო ტახტზე თავისი უფლებების გამოცხადება, რადგან ეჭვი ეპარებოდა დედამიწაზე თავისი მისიის ღვთიური არსისა. ასე გაუხსნეს თავიანთი გულები მათ ურწმუნოებას და სატანის მიერ დათესილმა თესლმა შესაბამისი ნაყოფი გამოიღო - გაუგებრობა და განდგომილება" (ქრისტე - წუთისოფლის იმედი, გვ. 385). 

**კითხვები მსჯელობისთვის:**

`1.ვიღაცას რომ ეკითხვა თქვენთვის: "რისგან გაგათავისუფლათ იესომ?", რას უპასუხებდით?` 

`2.იმსჯელეთ, რატომ უშვებს ღმერთი ხანდხან, რომ კარგი ადამიანი აღმოჩნდება ციხეში ან იღუპება და აი, იოანე ნათლისმცემლის მაგალითიც. რა სიმშვიდე ან იმედი შეგვიძლია მოვიპოვოთ, მიუხედავად ამ სირთულეებისა?`

`3.რა გაკვეთილებს შეიცავს ეკლესიისთვის, რომელსაც მცირე რესურსი მოეპოვება, ხუთი ათასი ადამიანის დაპურების ისტორია?`

`4.შეადარეთ დღეისთვის იესოს შესახებ ცნობილი წარმოდგენები მარკ. 5-სა და 6-ში ასახულ იესოს. არიან თუ არა დღეს ადამიანები, რომელთაც სურთ, რომ იესო ეხმარებოდეს მათ სხვებზე ძალაუფლების მიღწევაში?`