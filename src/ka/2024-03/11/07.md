---
title:  შემდგომი გამოკვლევისათვის 
date: 13/09/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავები: "ანასა და კაიაფას სამსჯავროს წინაშე" და "იუდა", გვ. 698-722.

"როგორც კი პეტრემ წარმოთქვა თავისი სამარცხვინო ფიცი და მამალმაც იყივლა, განრისხებულ მსაჯულთა გარემოცვაში მყოფი მაცხოვარი მობრუნდა თავისი საწყალი მოწაფისაკენ და დაჟინებით დააცქერდა მას. იმ წუთშივე პეტრეს თვალები შეხვდა თავისი მოძღვრის თვალებს. და მაცხოვრის სათნო სახეზე მოწაფემ წაიკითხა ღრმა სინანული და მწუხარება, მაგრამ არ იყო რისხვა მასზე.

მაცხოვრის გაფითრებული, გატანჯული სახის, მისი მთრთოლავი ბაგისა და ყოვლისშემცნობი და ყოვლისმიმტევებელი მზერის ხილვამ თითქოს ისარივით განგმირა პეტრეს გული. წარსული ამოტივტივდა მის მეხსიერებაში და შერცხვა. პეტრეს გაახსენდა, თუ როგორ ეფიცებოდა მაცხოვარს სულ რაღაც რამდენიმე საათის წინ, რომ ყველგან გაჰყვებოდა მას: საპყრობილეშიც და სიკვდილშიც. გაახსენდა, თუ როგორ შეწუხდა, როცა მაცხოვარმა ზემოთვალში უთხრა, რომ პეტრე სამჯერ უარყოფდა მას ამ ღამით. მან ხომ სულ ახლახანს განაცხადა ყველას გასაგონად, რომ საერთოდ არ იცნობს იესოს. და მწარედ მიხვდა პეტრე, თუ რა კარგად სცნობია იგი მოძღვარს, თუ რა კარგად სცოდნია მას მისი გულის ყოველი მოძრაობა. მისი ორგულობა თვით პეტრესთვისაც კი უცნობი იყო" (ქრისტე - წუთისოფლის იმედი, გვ. 712, 713).

**კითხვები მსჯელობისთვის:**

`1.როცა უბრალოდ ვკითხულობთ იმას, რაც იესომ იწინასწარმეტყველა მარკ. 14:9-ში, როგორ ვხედავთ იმას, თუ სინამდვილეში როგორ სრულდება იესოს სხვა წინასწარმეტყველება - ნაკლებად დამაჯერებელი წინასწარმეტყველება, თან თუ გავითვალისწინებთ იმ გარემოებებს, რომლებშიც ის წარმოითქვა?`

`2.შეადარეთ და ერთმანეთს დაუპირისპირეთ იუდა და პეტრე. რაში ჰგვანან ერთმანეთს და რით განსხვავდება მათი ქმედებები ქრისტეს ვნებების ისტორიაში?`

`3.იმსჯელეთ უფლის სერობის მნიშვნელობაზე. როგორ შეგვიძლია ჩვენს ეკლესიაში გავხადოთ იგი უფრო შეგნებული და უფრო მეტი ეკლესიის წევრი ჩავრთოთ მის აღნიშვნაში?`

`4.იმსჯელეთ იმ ფაქტზე, რომ ღმერთმა გეთსიმანიაში იესოს ლოცვას უპასუხა "არა". რას ნიშნავს, როცა ღმერთი გვეუბნება "არას"?`

`5.მიუხედავად იმისა, რომ პეტრემ ძლიერ ატკინა გული იესოს თავისი უარყოფებით, იესოს არ უარყვია იგი. რა არის თქვენთვის იმედის მომცემი ამ ისტორიიდან?`