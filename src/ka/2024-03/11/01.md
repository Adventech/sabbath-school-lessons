---
title:  დაპატიმრებული და ტანჯული 
date: 07/09/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 14.

**დამატებითი მუხლები**: იოან. 12:4-6; რომ. 8:28; გამ. 24:8. იერ. 31:31-34; ზაქ. 13:7.

> <p>სამახსოვრო მუხლი:</p>
> "თქვა: ‘აბბა, მამაო, შენთვის ყოველივე შესაძლებელია. ამაცილე ეს სასმისი. მაგრამ არა რაც მე მსურს, არამედ, რაც - შენ’" (მარკ. 14:36).

მარკოზის სახარების მე-14-16 თავები ცნობილია, როგორც "ქრისტეს ვნებანის ისტორია", ვნების სახარება (სიტყვისგან "ვნება" - ტანჯვა), რადგან იგი აღწერს იესოს ტანჯვას, სიკვდილსა და აღდგომას. როგორც აღნიშნულია მე-9 გაკვეთილში, მარკოზის სახარების უკანასკნელი ექვსი თავი მოიცავს, დაახლოებით, ერთ კვირას. მარკ. 14-16-ის მოვლენათა დიდი ნაწილი ხდება ხუთშაბათსა და პარასკევს, ამ ვნების კვირას. იესო აღესრულება პარასკევს, ხოლო აღდგება კვირადღეს. 

ამ კვირის გაკვეთილი ყურადღებას ამახვილებს მარკ. 14-ზე, იწყება მეხუთე სენდვიჩისებური ისტორიით, რომელიც ერთმანეთთან აკავშირებს ორ საპირისპირო მოქმედებას იესოსთან დაკავშირებით. ამის შემდეგ იქნება საიდუმლო სერობა, რასაც მოჰყვება მისი ბრძოლა გეთსიმანიაში. იქ იესოს აპატიმრებენ და რელიგიურ ხელმძღვანელებთან მიჰყავთ სამსჯავროზე. სამსჯავროს სცენა დაკავშირებულია პეტრეს უარყოფასთან და წარმოადგენს მეექვსე და უკანასკნელ სენდვიჩისებურ ისტორიას მარკოზის სახარებაში. და კვლავ ხდება ორი ურთიერთსაპირისპირო მოქმედება, მაგრამ საოცარი სახით ორივე ადასტურებს ერთსა და იმავე ჭეშმარიტებას.

მთელი ისტორიის განმავლობაში ორი პარალელური სიუჟეტი ერთდროულად მიმდინარეობს. მარკოზი თავის მოკლე სტილში მკითხველს წარმოუდგენს ამ ურთიერთსაპირისპირო სიუჟეტს, ამავდროულად გვიცხადებს იესოს გამარჯვებას.