---
title:  დაუვიწყარი 
date: 08/09/2024
---

`წაიკითხეთ მარკ. 14:1-11. გამოყავით ორი ისტორია, რომლებიც იკვეთება ამ ნაწყვეტში. როგორ ავსებს ეს ორი სიუჟეტი ერთმანეთს?`

მარკოზი აღნიშნავს, რომ პასექამდე რჩება ორი დღე. ეს შეხვედრა, სავარაუდოდ, მოხდა სამშაბათს ან ოთხშაბათს საღამოს. რელიგიურ ხელმძღვანელებს აქვთ ჩანაფიქრი და ვადები. მათ მხოლოდ სჭირდებათ საშუალება, რათა მიაღწიონ თავიანთ მიზანს. და იგი გამოჩნდება მოულოდნელი მხრიდან. 

ეს ნაწყვეტი მარკოზის სახარებაში მეხუთე სენდვიჩისებური ისტორიაა. იესოს წინააღმდეგ შეთქმულების ისტორია დაკავშირებულია ისტორიასთან დედაკაცისა, რომელმაც ზეთი სცხო იესოს თავზე უძვირფასესი ნელსაცხებლით. ორი პარალელურად მოქმედი პიროვნება აკეთებს რაღაცა საპირისპიროს, გამოიყენებს რა ირონიას. 

მარკოზი არ გვიყვება, თუ ვინ იყო ეს დედაკაცი. მისი გულუხვი ძღვენი იესოსთვის უპირისპირდება ღალატს იუდასი, რომელმაც გასცა თავისი უფალი. მისი სახელი არ არის ნახსენები; იუდა დასახელებულია ერთ-ერთ თორმეტ მოწაფეთა შორის. დედაკაცის ძღვენის საფასური მითითებულია; საფასური, რომელსაც იუდა იღებს გამცემლობისთვის, ჯერ მხოლოდ დაპირებული თანხაა. 

არ არის მოყვანილი არანაირი კონკრეტული მიზეზი, თუ რატომ აკეთებს დედაკაცი ამას, მაგრამ ვახშამზე დამსწრე სტუმრები გაოგნებული არიან მისი გულუხვობით: იგი იესოს სცხებს კეთილსურნელებას, რომელიც, დაახლოებით, მთელი წლის შემოსავალია. აქ იესო მის მხარეს იჭერს და ამბობს, რომ ყველაფერი, რაც მან გააკეთა, იქადაგება სახარებასთან ერთად მთელ მსოფლიოში მის მოსაგონებლად. ეს არის დაუვიწყარი მოქმედება. მართლაც, ოთხივე სახარება ამა თუ იმ ფორმით მოგვითხობს ამ ისტორიას, სავარაუდოდ, იესოს სიტყვების თანახმად, რომელთა მეშვეობითაც მარადიულ ხსოვნას მიეცა მისი ქმედება.

იუდას გამცემლობაც არ მიეცა დავიწყებას. მარკოზი ვარაუდობს, რომ მისი მოტივი იყო სიხარბე. იოანე კი ამის შესახებ პირდაპირ საუბრობს (იხ. იოან. 12:4-6).

მარკოზის სახარებაში გამოყენებულია სიტყვა "სიკეთე", რათა გვაჩვენოს, რომ ამ ისტორიებში ამოქმედებულია ორი განსხვავებული მოტივი ან სიუჟეტი. იესო დედაკაცის საქციელს უწოდებს "სიკეთეს" მარკ. 14:6-ში. იგი ამბობს, რომ თქვენ ყოველთვის შეგიძლიათ უყოთ "სიკეთე" ღარიბებს (იხ. მარკ. 14:7), ხოლო მარკ. 14:9-ში იესო დედაკაცის საქციელს უწოდებს "სახარების/კეთილი უწყების" ნაწილს. მარკ. 14:11-ში იუდა ეძებს "მარჯვე შემთხვევას" ანუ შესაძლებლობას, რათა გასცეს იესო. სიტყვების ეს თამაში გულისხმობს, რომ მესიის წინააღმდეგ შეთქმულება, სინამდვილეში, იქცევა სახარების ისტორიის ნაწილად, რადგან ეს შეთქმულება გამოიწვევს ღმერთის ნების შესრულებას, ღმერთისა, რომელმაც თავისი ძე დათმო კაცობრიობის გადასარჩენად.

`როგორ გვეხმარება რომ 8:28 ავხსნათ მარკ. 14:1-11?`