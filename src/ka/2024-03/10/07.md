---
title:  შემდგომი გამოკვლევისათვის 
date: 06/09/2024
---

წაიკითხეთ ელენ უაითის წიგნში "ქრისტე - წუთისოფლის იმედი" თავი "ზეთისხილის მთაზე" (გვ. 627-636).

წუთისოფელში ბევრი რამ ხდება ისეთი, რაც იწვევს შფოთს. ხალხი შეშინებულია მომხდარით. როგორ შეგვიძლია ჩვენ, მეშვიდე დღის ქრისტიან ადვენტისტებმა, რომლებსაც გაგვაჩნია მოვლენების მიმართ "შინაგანი ხედვა", გამოვიყენოთ ეს, რომ ხალხს მივუთითოთ იმედზე, რომელიც გაგვაჩნია იესოში, და მისი მოსვლის დაპირებაზე?

"ჩვენ უნდა ვიფხიზლოთ, რადგან არ ვიცით უფლის მოსვლის ზუსტი დრო. "ნეტარ არიან ის მონები, რომლებსაც შინ დაბრუნებული ბატონი ფხიზლებს ნახავს" (ლუკ. 12:37). უფლის ერთგულნი უქმად არ სხედან უფლის მოლოდინში, ვინაიდან ქრისტეს მოსვლის მოლოდინი ნიშნავს ამცნო ადამიანებს: ეშინოდეთ უფლისა და მისი სამსჯავროსი ურჯულოებათა გამო; დაარწმუნო იმაში, რომ უფლის ამ მოწყალების უარყოფა დამღუპველია. უფლის მომლოდინენი იწმიდებიან უფლის სიტყვით და მორჩილებით, სერიოზულად შრომობენ და ფხიზლობენ. იციან რა მათ, რომ "უფალი კარზეა მომდგარი", ისინი დიდი მონდომებით თანამშრომლობენ ზეციურ ანგელოზებთან ადამიანთა გადარჩენის საქმეში. ესენი არიან "ერთგული და გონიერი მონები", რომლებიც ბატონის სახლში მსახურობენ, "რათა დროულად მისცეს მათ ულუფა" (ლუკ. 12:42). ისინი თავისი დროის შესაბამისად ქადაგებენ ჭეშმარიტებას. როგორც ოდესღაც ქადაგებდა ენოქი, ნოე, აბრაამი და მოსე, ასევე დღესაც ქრისტეს მსახურებმა თავიანთ თანამედროვეთ უნდა ამცნონ განსაკუთრებული, მეტად მნიშვნელოვანი გაფრთხილება" (ქრისტე - წუთისოფლის იმედი, გვ. 634).

**კითხვები მსჯელობისთვის:**

`1.შესწირო უფლის საქმეს ეს ერთია. სხვაა, გასცე თავგანწირვით. რაში მდგომარეობს სხვაობა და რატომ არის ეს მნიშვნელოვანი?` 

`2.რატომ არ აღკვეთა ღმერთმა თავისი ხალხის დევნა საუკუნეების განმავლობაში და დღევანდელ მსოფლიოში? როგორ გვეხმარება, თუნდაც ნაწილობრივ, დიადი ბრძოლის მოტივი გავაცნობიეროთ, თუ რატომ არსებობს დევნა?`

`3.თქვენი აზრით, დღევანდელ მსოფლიოში ქრისტეს მოსვლის რომელი ნიშნები გამოიყოფა განსაკუთრებით?`

`4.დაფიქრდით მკვდართა მდგომარეობის შესახებ, იმაზე, რომ მათ სძინავთ ქრისტეს მოსვლამდე. ადამიანები სიკვდილის დროს ხუჭავენ თვალებს, მაგრამ რა ხდება შემდეგ წამს, რომელსაც ისინი გააცნობიერებენ? როგორ გვეხმარება ეს იდეა დავინახოთ, რომ ყოველი ცალკეული ადამიანისთვის ქრისტეს მეორედ მოსვლა ყოველთვის ძალიან ახლოა?`