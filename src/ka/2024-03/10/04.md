---
title:  გატიალების სიბილწე 
date: 03/09/2024
---

`წაიკითხეთ მარკ. 13:14-18. "გატიალების სიბილწის" გაგების რა გასაღებს იძლევა იესო?`

იესო უახლოვდება მარკ. 13:14 იერუსალიმის დანგრევის ცენტრალურ აზრს. იგი ემყარება "გატიალების სიბილწეს". უფალი ამბობს, რომ მკითხველი ამას უნდა აცნობიერებდეს. ამ სიტყვებით იესო თავის მოსწავლეებს აგზავნის დანიელ წინასწარმეტყველის წიგნთან. ეს გამონათქვამი გვხვდება დან. 9:27; 11:31; 12:11-ში, რაც პარალელურია დაბ. 8:13-ის.

წაიკითხეთ დან. 9:26, 27. ვინ არის "ცხებული" და "მომავალი წინამძღვარი"?

დან. 9:26-ში "ცხებული" ნათარგმნია ებრაული სიტყვისგან მაშიახ (მესია). დან. 9:24-27-ის საგულდაგულო შესწავლა გვიცხადებს, რომ ცხებული არის იესო ქრისტე.

მაგრამ ვინ არის "მომავალი წინამძღვარი", რომელიც ქალაქ იერუსალიმს მოუტანს გაპარტახებას? ქალაქი დაანგრია რომის მხედართმთავარმა, ტიტემ. ამგავრად, ლოგიკურად გვეჩვენება, რომ ის არის მომავალი წინამძღვარი, რომელიც ნახსენებია დან. 9:26, 27-ში. ეს ორი პიროვნება დაკავშირებულია, რადგან მესიის სიკვდილი იუწყებოდა ქალაქის სიკვდილს.

მაშ, რას ნიშნავს "გატიალების სიბილწე", რომლის შესახებაც იესო საუბრობს, როცა მიმართავს დანიელს? სამწუხაროდ, ბევრი ღვთისმეტყველი თვლის, რომ ეს განკარგულება მიეკუთვნება ძვ. წ. მე-2 საუკუნეში ანტიოქ ეპიფანის მიერ ტაძრის წაბილწვას. მაგრამ იესო "გატიალების სიბილწეს" აღწერს როგორც რაღაცას, რაც მის შემდეგ მოხდება, ამიტომ ნაკლებად სავარაუდოა, რომ ეს იყოს ის მოვლენა, რომელიც ქრისტეს მიწიერ მსახურებამდე ორი საუკუნით ადრე მოხდა.

მეტად სავარაუდოა, "გატიალების სიბილწე" მიეკუთვნებოდეს რომის წარმართული შტანდარტების (ხის ტარზე წამოცმული რომის არწივების) აღმართვას ისრაელში იერუსალიმის ალყის დროს ახ. წ. 60-იანი წლების ბოლოს. ასე მიეცათ ნიშანი ქრისტიანებს, რომ უნდა გაქცეულიყვნენ, რაც გააკეთეს კიდეც.

`როგორც იესომ იწინასწარმეტყველა, იერუსალიმი დაეცა. როგორ შეგვიძლია ვისწავლოთ ვენდოთ მას და ბიბლიას ყველაფერში, რასაც გვიწინასწარმეტყველებს?`