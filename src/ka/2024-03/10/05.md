---
title:  დიდი გასაჭირი 
date: 04/09/2024
---

`წაიკითხეთ მარკ. 13:19. რომელი "გასაჭირის" შესახებ არის ნათქვამი ამ მუხლში?`

მარკ. მე-13 თავის ცენტრს წარმოადგენს მე-14 მუხლი, აქ ნათქვამია გატიალების სიბილწეზე, ხოლო მე-19 მუხლი არის გარდამსვლელი. მასში ნათქვამია გასაჭირის შესახებ, რომლის მსგავსიც არ ყოფილა დედამიწის შექმნიდან მოყოლებული. ეს სიტყვები გვიწინასწარმეტყველებს უფრო მასშტაბური დევნის შესახებ, ვიდრე იერუსალიმის დანგრევის დროს იყო. ის, ასევე, განეკუთვნება მომავალსაც, მიუთითებს რა მოვლენებზე, რომლებიც იესოს დროის შემდეგ შორეულ პერიოდში იქნება.

როგორც მარკ. 13:14 მიგვითითებს დან. 9-ის წინასწარმეტყველებაზე, გასაჭირიც, რომელიც აღწერილია მარკ. 13:19-23-ში, მიგვითითებს დან. 7-სა და 8-ზე. ამ თავებში მომცრო რქის ძალაუფლება დევნის ღვთის ხალხს "დროის, ორი დროისა და ნახევარი დროის მანძილზე" (დან. 7:25). ეს წინასწარმეტყველური 1260 დღიანი პერიოდი უდრის 1260 წლიან რეალურ წელიწადს (იხ. რიცხ. 14:34; ეზეკ. 4:6). ეს პერიოდი გრძელდებოდა ძვ. წ. 538 წლიდან ახ. წ. 1798 წლამდე. 1798 წელს ნაპოლეონმა გააგზავნა გენერალი ბერთიე დაეტყვევებინა რომის იმპერატორი პიუს VI. ამ პერიოდის განმავლობაში (1260 წელი) მომცრო რქის ძალაუფლება დევნიდა და კლავდა მათ, ვინც მათ არ ეთანხმებოდა.

`წაიკითხეთ მარკ. 13:20-23.  რა იმედს სთავაზობს ღმერთი თავის ხალხს დევნის დროს?`

მარკ. 13:20-ში ნათქვამია, რომ დევნა შემოკლდება ღვთის ხალხის გამო. ისტორიაში ასეც მოხდა. დევნის ალი ნამდვილად შესუსტდა მას შემდეგ, რაც წარმოიშვა პროტესტანტული რეფორმაცია, ამით კი გასაჭირის ჟამი შემცირდა. რაკი მომცრო რქის ძალაუფლება სუსტდებოდა, მით მეტი ადამიანი უერთდებოდა რეფორმაციას. მაგრამ მომცრო რქის ძალაუფლება კვლავ მოიკრებს ძალას, როგორც მითითებულია გამოცხ. 13-ში. 

მარკ. 13:21-23-ში იესო გვაფრთხილებს სხვა საშიშროების შესახებ: გაჩნდებიან ცრუწინასწარმეტყველები და ცრუქრისტეები, რომლებიც აღდგებიან მანამ, სანამ უფალი მოვა. იესო უბრძანებს თავის მიმდევრებს ფრთხილად იყვნენ. 

`როცა იესო იძლეოდა ცრუქრისტეების შესახებ გაფრთხილებას, მისი მოძრაობა ახლად დაწყებული იყო და მაინც, მან იწინასწარმეტყველა ასეთი საოცარი რამ, რაც ახდა (დღესაც კი არიან ადამიანები, რომლებიც თავს ქრისტედ მოიხსენიებენ). როგორ გვასწავლის ეს წინასწარმეტყველება ვენდობოდეთ ღვთის სიტყვას?`