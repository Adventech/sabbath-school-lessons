---
title:  მოწაფეთა დამოძღვრა (ნაწილი 1) 
date: 10/08/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 8:22-38; მარკ. 9:1-50.

**დამატებითი მუხლები**: მათ. 20:29-34; იოან. 12:25; მალ. 4:5, 6; ლუკ. 9:30, 31.

> <p>სამახსოვრო მუხლი:</p>
> "და მოუხმო ხალხს თავის მოწაფეებთან ერთად და უთხრა: თუ ვინმეს სურს მე მომყვეს, უარყოს თავი, აიღოს თავისი ჯვარი და მომდიოს მე" (მარკ. 8:34).

მარკოზის სახარების პირველი ნაწილი ეძღვნება იმას, თუ ვინ არის იესო. მისი სწავლება და სასწაულები მიგვითითებს იმაზე, რომ იგი მესიაა (ქრისტე). ამ ისტორიის გარდამტეხ მომენტში იესო შეეკითხება მოწაფეებს, თუ ვინ არის იგი, მათი აზრით.

პეტრე ნათლად უპასუხებს ამ კითხვას. იესო მაშინვე დაუწყებს განმარტებას იმისა, თუ საით მიემართება მესიის გზა - ჯვრისკენ.

მარკ. 8-ის ბოლო ნაწილში და მარკ. 10-ის ბოლომდე იესო ყურადღებას ამახვილებს იმაზე, რომ მოწაფეებს მოუყვეს თავისი გზის შესახებ. ამ თავებში იგი საუბრობს თავისი ჯვარზე სიკვდილის შესახებ და აძლევს მათ მოწაფეობის ძირითად დარიგებებს. ეს მნიშვნელოვანი გაკვეთილები არსებითია დღესაც. 

სახარების მოცემული ნაწილი აღსანიშნავია ორი ბრმის განკურნებით, პირველისა მარკ. 8-ში და მეორისა მარკ. 10-ის ბოლოში. განკურნების ეს ისტორიები მარკ. 8-10-ის შინაარს სვამს ჩარჩოში, თვალსაჩინოდ გვიჩვენებს, რომ მოწაფეობა გულისხმობს სულიერი თვალის ახელას, თუ ვინ არის იესო და საით მიემართება იგი. როგორც 2000 წლის წინ, როცა იესომ თავისი სწავლებით თორმეტ მოწაფეს მოუხმო, დღესაც მისი სიტყვები მის მიმდევრებს აყენებს მოწაფეობის მაღალი ფასისა და დიდი უპირატესობის ფაქტის წინაშე. 