---
title:  მოწაფეობის ფასი 
date: 12/08/2024
---

`წაიკითხეთ მარკ. 8:31-38. რას გვეუბნება აქ იესო იმ ფასის შესახებ, რასაც ითხოვს ქრისტეს გაყოლა?`

`მოყევით იესოს გაყოლის საკუთარი "ფასის" შესახებ? რისი გაცემა ან დათმენა მოგიწიათ?`

მოწაფეები მიუახლოვდნენ იესოსა და მათ შორის გარდამტეხ მომენტს. ახლა მათ იციან, რომ ის არის მესია. მარკოზის სახარების მკითხველმა ეს თავიდანვე იცოდა (მარკ. 1:1).

როცა იესომ პირველად მოუწოდა მოწაფეებს, მან თქვა, რომ გახდის მათ ადამიანთა მებადურებად (იხ. მარკ. 1:17). არაფერი ითქვა სირთულეების შესახებ. მაგრამ ახლა, როცა მათ ჭეშმარიტად იციან მისი ვინაობა, იგი უხსნის მათ თავისი მისიის მიზანს: მას მოუწევს მრავალის დათმენა, იქნება უარყოფილი და სიკვდილს გადაცემული, ხოლო 3 დღის შემდეგ აღდგება.

ეს შოკისმომგვრელი ამბავია. პეტრეს, რომელიც ახლახან აღიარებს იესოს მესიად, გაჰყვას იგი განზე და შენიშვნას აძლევს მას ასეთი სიტყვების გამო. ეს ყველაფერი ირიბად ითქვა, მაგრამ ახლა სახარების ავტორი გადმოგვცემს იესოს სიტყვებს, რომლებიც, როგორც ჩანს, შეეხო პეტრეს, როცა მოისმინა. იგი პეტრეს უწოდებს სატანას და უბრძანებს მას ჩამოეცალოს გზიდან, რადგან მსგავსი აზრები არ შეესაბამება ღვთის ნებას.

"პეტრეს სიტყვებს არ შეეძლო დაემშვიდებინა ქრისტე და შეემსუბუქებინა მისი ტანჯვა მომავალში. მოციქულის სიტყვები არ ეთანხმებოდა ღვთის განზრახვას დაცემული კაცობრიობის შეწყალების შესახებ, არც იმ თვითგანწირვის გაკვეთილებს შეეფერებოდა, რომლის სასწავლებლადაც მოვიდა იესო" (ე. უაითი, ქრისტე - წუთისოფლის იმედი, გვ. 415).

იესოს მიმდევრები მოწოდებული არიან გაჰყვნენ იმავე მიზანს, რომელსაც მიჰყვებოდა იესო: აიღონ საკუთარი ჯვარი და გაჰყვნენ მას. ჯვარცმა იყო დასჯის ყველაზე სასტიკი, დამამცირებელი და შემაძრწუნებელი ხერხი, რომელიც გააჩნდათ რომაელებს. მაშ, რატომ ისურვებს ვინმე აიღოს თავისი ჯვარი, როგორც იესოს მიმართ თავისი ერთგულების ნიშანი?

იესო განმარტავს არა მხოლოდ მოწაფეობის ფასს, არამედ მის უდიდეს ფასსაც. ქრისტიანული რწმენის პარადოქსში სიცოცხლის დანაკარგი მისი შეძენის საშუალებაა. პირიქით, აზრს არის მოკლებული შეიძინო მთელი სამყარო, მაგრამ დაკარგო საუკუნო სიცოცხლე. როგორ ლამაზად გამოხატა მისიონერმა ჯიმ ელიოტმა თავისი აზრი 1949 წლის 28 ოქტომბერს დღიურის ჩანაწერებში: "არ არის უგუნური ის, ვინც გასცემს იმას, რასაც ვერ შეინარჩუნებს, რათა მოიპოვოს ის, რასაც ვერ დაკარგავს".

`"ვისაც თავისი სული უყვარს, კარგავს მას. ხოლო ვისაც თავისი სული სძულს ამ სოფელში, საუკუნო სიცოცხლისათვის შეინახავს მას" (იოან. 12:25). როგორ გამოსცადეთ საკუთარ თავზე ამ სიტყვების რეალობა?` 