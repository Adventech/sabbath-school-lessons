---
title:  შემდგომი გამოკვლევისათვის 
date: 16/08/2024
---

წაიკითხეთ ე. უაითის წიგნში "ქრისტე - წუთისოფლის იმედი", თავები: "მსახურება" და "ვინ უფრო დიდია?", გვ. 426-446.

"სახელს და დიდებას წინ მორჩილება უძღვის. ადამიანთა წინაშე მაღალი ადგილის დასაკავებლად ზეცა ირჩევს მას, ვინც, იოანე ნათლისმცემლის მსგავსად, თავისი სურვილებით იმდაბლებს თავს ღმერთის წინაშე. ქრისტეს ის მოწაფე, რომელიც ყველაზე მეტად დაემსგავსება ბავშვს, უფრო ნაყოფიერად იშრომებს უფლისათვის. ზეციური ანგელოზები მხოლოდ მათთან ითანამშრომლებენ, ვინც არა საკუთარი თავის განდიდებას, არამედ ადამიანთა გადარჩენას ცდილობს" (ქრისტე - წუთისოფლის იმედი, გვ. 436).

"ნებისმიერი ჩვენი უპირატესობა სხვებთან შედარებით, აღზრდა იქნება ეს თუ ხასიათის კეთილშობილება, ქრისტიანული შემეცნება თუ რელიგიური გამოცდილება, ყოველივე ამით ვალში ვართ მათ წინაშე, ვისაც ასეთი უპირატესობა არ გააჩნია და შესაძლებლობების ფარგლებში უნდა ვემსახუროთ მათ. თუკი ძლიერნი ვართ, სუსტებს უნდა დავეხმაროთ. ზეციური ანგელოზები, რომლებიც უზენაესს ემსახურებიან და ყოველთვის ხედავენ მას, ასეთივე დიდი სიხარულით ემსახურებიან თითოეულ ამ მცირეთაგანს. თავიანთი ნაკლისა და არასწორი ჩვევების გამო დამფრთხალი ეს ადამიანები მათი განსაკუთრებული მზრუნველობის ქვეშ იმყოფებიან. ანგელოზები ყოველთვის არიან იქ, სადაც ყველაზე მეტად არიან საჭირონი. ისინი ეხმარებიან მათ, ვისაც სერიოზული ბრძოლა აქვს გამოცხადებული საკუთარ თავთან და მათაც, ვინც გაჭირვებაში და უბედურებაშია ჩავარდნილი. და ასეთ ჭეშმარიტ მსახურებაში მონაწილეობენ ქრისტეს ჭეშმარიტი მიმდევრები" (ქრისტე - წუთისოფლის იმედი, გვ. 440).

**კითხვები მსჯელობისთვის:**

`1.კიდევ ერთხელ წაიკითხეთ მარკ. 8:27-29. რამდენად ხშირად აღიარებთ სხვების წინაშე რწმენას იესო ქრისტეს მიმართ?`

`2.როგორ არის შესაძლებელი გონივრულად ააწყო ქრისტესთან ურთიერთობა "მთის მწვერვალზე" და ადამიანებს ემსახუროთ "დაბლობზე"?`

`3.იმსჯელეთ ჯგუფში ოთხშაბათი დღის კითხვაზე დიდებულების შესახებ. თქვენი აზრით, რაში მდგომარეობს განსხვავება, თუ როგორ ესმის დიდებულება წუთისოფელს და როგორ ესმის იგი ღმერთს? ვინ არიან ის ადამიანები, რომლებსაც დიდებულებად მიიჩნევს წუთისოფელი, მაგრამ არა ღმერთი? სხვა მხრივ, ვის მიიჩნევს ღმერთი დიდებულად, მაგრამ წუთისოფელი მას უარყოფს ან ამცირებს? რას გვეუბნება ეს განსხვავება დიდებულების აღქმასთან დაკავშირებით, თუ რაოდენ არ ემთხვევა წუთისოფლური იდეალები ღვთის რეალობას?`

`4.როგორ ვისწავლოთ ცოდვას მივუდგეთ იმდენად სერიოზულად, რომ, იესოს სიტყვების თანახმად, გვერჩივნოს გაგვიჩნდეს ფიზიკური ნაკლი, ვიდრე შევცოდოთ?`