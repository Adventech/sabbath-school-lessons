---
title:  "ვინ უფრო დიდია" 
date: 14/08/2024
---

`წაიკითხეთ მარკ. 9:30-41. როგორ თვლით, რატომ არ ესმოდათ მოწაფეებს იესოს აშკარა სიტყვები მისი მოახლოებული ტანჯვისა და სიკვდილის შესახებ (მუხ. 32)?`

`მოწაფეების რომელი სულიერი პრობლემები აშკარავდება ამ შემთხვევაში?`

`იფიქრეთ იმის შესახებ, თუ როგორ შეიძლება იქცეს ჩვენი არასრულყოფილებანი და სულიერი პრობლემები ბიბლიური ჭეშმარიტებებისა და წინასწარმეტყველების გაგებისთვის დაბრკოლებად.`

იესო თავის პირველ წინასწარმეტყველებაში დაემოწმება მათ, ვინც უარყოფს და მოკლავს მას. მეორე წინასწარმეტყველებაში იესო მიგვითითებს ფაქტზე, რომ გასცემენ მას. ამ ჯერზე გამცემი არ არის მითითებული, მაგრამ მკითხველმა უკვე იცის, რადგან უკვე ვიცით რა ითქვა იუდასთან დაკავშირებით (იხ. მარკ. 3:19). და კვლავ ამბობს უფალი, რომ მოკლავენ მას, ხოლო შემდეგ აღდგება სამ დღეში. მაგრამ, როგორც ჩანს, მოწაფეები კიდევ უფრო ნაკლებად არიან დაინტერესებული ამ წინასწარმეტყველების დეტალებით, ვიდრე პირველ შემთხვევაში. არასასურველი ამბები, როგორც წესი, არ განიხილება.

მარკ. 8:27-ში იესო იმყოფება გალილეის ზღვიდან ჩრდილოეთით, ფილიპეს კესარიის მახლობლად. მარკ. 9:30-ში იგი გაივლის გალილეას, ხოლო მარკ. 9:33-ში იგი შედის კაპერნაუმში. ამგვარად, რთული არ არის წარმოვიდგინოთ მისი მოგზაურობა ჩრდილოეთიდან სამხრეთისაკენ. მაგრამ კაპერნაუმში იგი შედის მარტო, ხოლო თორმეტი მოწაფე ჩამორჩება მას. სახლში იგი ეკითხება, თუ რაზე საუბრობდნენ ისინი გზაზე. არავინ პასუხობს, რაც აშკარა ნიშანია იმისა, რომ მათთვის უხერხულია ეს შეკითხვა, თითქოს ბავშვები გამოიჭირეს არასათანადო საქციელში. ისინი საუბრობდნენ იმის შესახებ, თუ ვინ არის უფრო დიდი. მიუხედავად იმისა, რომ ადამიანთა უმრავლესობა არ არის მზად მიიღოს ეს, შეკითხვა, თუ ვინ უფრო დიდია, აწუხებს თითოეულს. მაგრამ ღვთის სამეფოში ყველაფერი განსხვავებულად არის. 

იესო ამ პრობლემას გადაწყვეტს ორ ეტაპად. პირველ რიგში, იგი ამტკიცებს, რომ პირველობისთვის (უფრო დიდობისთვის) უნდა იქცე მსახურად. შემდეგ იესო განმარტავს თავის საქმეებს ქმედებით. ნათელია, შორიახლოს იდგა და ისმენდა ბავშვი. იესო ხელს ჰკიდებს ბავშვს და აყენებს მოწაფეთა შორის. ბავშვს შეეძლო დაემორცხვა. მაგრამ იესო ჰკიდებს მას ხელს და ამსუბუქებს გარემოებას. იგი ასწავლის, რომ თუკი მიიღებთ ბავშვს, მაშინ მიიღებთ მასაც. ხოლო თუ მიიღებთ მას, მაშინ მიიღებთ მამასაც. ამგვარად, ყველაზე უმცირესი ბავშვი დაკავშირებულია თავად ღმერთთან.

იოანე კითხვას სვამს გარეშე პირების შესახებ და იესო მნიშვნელოვან გაკვეთილს წარუდგენს მას, რომ ისინი, ვინც არ არიან ჩვენ წინააღმდეგ, ჩვენი მომხრეები არიან. უფალი ამტკიცებს, რომ ვინც დაეხმარება მას ქრისტიანულ მსახურებაში თუნდაც მცირედით, შეუმჩნეველი არ დარჩება ზეცას.

`როგორია განდიდების ზეციური იდეა და რით განსხვავდება იგი ამ წუთისოფლის წარმოდგენებისგან? რა სახის დიდებულებისაკენ ისწრფვით თქვენ?`