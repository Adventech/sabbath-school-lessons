---
title:  შემდგომი გამოკვლევისათვის
date: 26/07/2024
---

წაიკითხეთ ე. უაითის წიგნში "ქრისტეს იგავები" თავი "გამოვიდა მთესველი დასათესად" (გვ. 33-61).

"ჭეშმარიტი ღვთისმოსაობა იმაში მდგომარეობს, რომ სრულად მიუძღვნა თავი უფლისადმი მსახურებას. ეს ჭეშმარიტი ქრისტიანული ცხოვრების აუცილებელი პირობაა. ქრისტე ელის ნამდვილ ერთგულებას, უმწიკვლო მსახურებას მთელი გულით, გონებით, სულითა და ძალისხმევით. სკუთარი "მე" უნდა მოკვდეს. მას, ვინც მხოლოდ საკუთარი თავისთვის ცხოვრობს, შეუძლებელია, ქრისტიანი ეწოდოს.

ადამიანის ყოველგვარი მოქმედების საფუძველი სიყვარული უნდა იყოს. სიყვარული - ეს არის ღვთიური მმართველობის პრინციპი ზეცაშიც და დედამიწაზეც. სწორედ იგი უნდა იქცეს საძირკვლად, რომელზედაც ქრისტიანის ხასიათი ჩამოყალიბდება. მხოლოდ მას შეუძლია მისი განმტკიცება და გაძლიერება; მხოლოდ სიყვარულს ძალუძს, შემატოს ძალა ქრისტიანს, რათა მან ნებისმიერ ცდუნებასა და განსაცდელს გაუძლოს.

სიყვარული კი თავგანწირვაში ვლინდება. ადამიანის ხსნის გეგმა მაცხოვრის მიერ გაღებულ მსხვერპლში გაცხადდა; მსხვერპლში, რომელიც საოცრად ღრმა, უსასრულო და შეუფასებელია. ქრისტემ ყველაფერი გაიღო ჩვენთვის და ადამიანები, რომელთაც შეიცნეს და მიიღეს იგი, მზად იქნებიან, სიცოცხლე შესწირონ მას. მისი სახელი და დიდება უმაღლესი ავტორიტეტია მათთვის" (ქრისტეს იგავები, გვ. 48, 49).

**კითხვები მსჯელობისთვის:**

`1."ადამიანის ყოველგვარი მოქმედების საფუძველი სიყვარული უნდა იყოს. სიყვარული - ეს არის ღვთიური მმართველობის პრინციპი ზეცაშიც და დედამიწაზეც". როგორ გვიხსნის ამ საოცარ ჭეშმარიტებას ჯვარი? როგორ შეგვიძლია გამოვავლინოთ ჩვენს ცხოვრებაში ასეთი სიყვარული? რატომ უნდა ვაკეთოთ ეს?`

`2.როგორ უპასუხებდით ადამიანს, რომელიც ამტკიცებს, რომ იესო იგავებით იმიტომ საუბრობს, რომ სხვები გაურკვევლობასა და სიბნელეში დატოვოს? რატომ განიზრახავს იესო, რომელიც მოკვდა თითოეული ადამიანისთვის (იხ. 1იოან. 2:2), განზრახ ჰყავდეს ადამიანები სიბნელეში, იგი ხომ მათ გადასარჩენად ჯვარზე მოკვდა?`

`3.სანთელი უნდა იდგეს სასანთლეზე და არა ჭურჭლის ქვეშ (მარკ. 4:21). გამოიყენეთ ეს პრინციპი საზოგადოებრივ ცხოვრებაში თქვენი საკრებულოს მონაწილეობასთან დაკავშირებით. როგორ შეგიძლიათ უფრო ზევით აწიოთ სასანთლე?`

`4.იფიქრეთ აღმოცენებული თესლის იგავის შესახებ (მარკ. 4:26-29). რა როლს თამაშობენ ადამიანები თესლის აღმოცენებაში და რა როლს თამაშობს ღმერთი? როგორ ჩნდება ღმერთზე სრული დამოკიდებულების დარწმუნებულობა?`