---
title:  სასანთლე და საწყაო 
date: 24/07/2024
---

`წაიკითხეთ მარკ. 4:21-23. რას უსვამს ხაზს იესო სასანთლის შესახებ იგავში?`

იესოს დროს სახლები განსხვავდებოდა ზომითა და კონსტრუქციით, ყველაფერი დამოკიდებული იყო განლაგებასა და მფლობელის კეთილდღეობაზე. სახლებს აშენებდნენ ბერძული კონსტრუქციით შიდა ეზოს პერიმეტრის სიგრძეზე სირთულის სხავდასხვა ხარისხის მიხედვით. შესაძლებელია, იესო საუბრობს გლეხთა მცირე ზომის სახლების შესახებ. არ აქვს მნიშვნელობა სახლის ზომას, დიდია ის თუ მცირე, მთავარი შემდეგი პრინციპია: ოდესღაც ჭეშმარიტება იესოს შესახებ გაცხადდება. 

იესო მარკ. 4:21-ში სვამს ორ რიტორიკულ კითხვას. პირველი ვარაუდობს უარყოფით პასუხს: "განა იმისთვის მოაქვთ სანთელი, რომ ჭურჭლის ან საწოლის ქვეშ შედგან?" - "არა". მეორე კითხვაზე პასუხი დადებითია: "განა იმისთვის არა, რომ სასანთლეზე დადგან?" - "დიახ". იესო წარმოგვიდგენს აბსურდულ, თითქმის იუმორისტულ სიტუაციას, რათა გამოხატოს საკუთარი აზრი. სასანთლეები განკუთვნილია გასანათებლად, სხვა მხრივ ისინი კარგავს თავის დანიშნულებას. მარკ. 4:22 განმარტავს იგავს იდეით, რომ საიდუმლოებანი გაცხადდება. ყველამ, ვისთვისაც გაუტეხავთ ელექტრონული საფოსტო ყუთი ან სოციალური ქსელის ანგარიში, იცის, თუ როგორ ცხადდება საიდუმლო. მაგრამ იესო აქ საუბრობს კეთილი უწყების შესახებ.

`წაიკითხეთ მარკ. 4:24, 25. რას გვასწავლის იესო საწყაოს მაგალითით?`

ბევრ ქვეყანაში ახალი პროდუქტი იყიდება ღია ბაზრობებზე. გამყიდველებს, ძირითადად, აქვთ სასწორი, რათა აწონონ გასაყიდი პროდუქტი. გამყიდველთა ჩვეული პრაქტიკაა, რომ გასაყიდ პროდუქტს კიდევ დაუმატონ რამე, რათა მყიდველმა იგრძნოს, რომ მას სამართლიანად ექცევიან. იესო გვიყვება, თუ როგორ ექცევიან კარგი გამყიდველები მყიდველებს, რათა ჭეშმარიტების მიმართ აჩვენოს გახსნილობა. თუკი ადამიანი ღიაა და ჭეშმარიტებას მიჰყვება, მაშინ მას კიდევ მიემატება. მაგრამ თუკი იგი უარყოფს ნათელს, მაშინ წაერთმევა ისიც კი, რაც ადრე ჰქონდა. 

`როგორ შეგვიძლია უკეთ გავითავისოთ პრინციპი, რომლის თანახმადაც მოგვეწყვება იმ ზომით, რა ზომითაც ვწყავთ? გახსოვდეთ ეს სხვა ადამიანებთან ურთიერთობისას.`