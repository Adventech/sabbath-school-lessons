---
title:  იესოს იგავები 
date: 20/07/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 4:1-34.

**დამატებითი მუხლები**: იაკ. 1:21; ეს. 6:1-13; ფსალმ. 103:12; დან. 4:7-9.

> <p>სამახსოვრო მუხლი:</p>
> "უთხრა მათ: ‘დაუკვირდით, რასაც ისმენთ: რომელი საწყაოთიც მიუწყავთ, იმავეთი მოგეწყვებათ და მოგემატებათ. რადგან, ვისაც აქვს, მას მიეცემა, და ვისაც არა აქვს, ისიც წაერთმევა, რაცა აქვს’" (მარკ. 4:24, 25).

ამ კვირის გაკვეთილი ეძღვნება მარკ. მე-4 თავში ჩაწერილ იგავებს. საინტერესოა, რომ მარკოზის სახარებაში ყველაზე ცოტა იგავია ჩაწერილი, ვიდრე რომელიმე სხვა სინოპტიკურ სახარებაში (მათეს და ლუკას სახარებებში). (სინოპტიკურს უწოდებენ პირველ სამ სახარებას, რადგან მასში აღწერილი მოვლენები და საუბარი, მთლიანობაში, ერთმანეთს ემთხვევა, გააჩნია ერთი საერთო სარჩელი, აქედან მოდის სიტყვა "სინოპსის" - "დამთხვეული აზრი" - რედ. შენიშ.)

მრავალი წლის განმავლობაში ღვთისმეტყველები კამათობენ იესოს იგავების არსზე: რა არის მათი მნიშვნელობა? რატომ გამოიყენა იესომ ისინი? რისი სწავლება სურდა იესოს მათი მეშვეობით? როდის არის საჭირო მათი პირდაპირი გაგება და როდის - ალეგორიული და ა. შ.

რა თქმა უნდა, ამ გაკვეთილის ფარგლებში არ ვუპასუხებთ ყველა შეკითხვას, მაგრამ განვხილავთ მარკ. 4-ის იგავებს, რათა, ღვთის წყალობით, გავაცნობიეროთ, თუ რისი თქმა სურდა იესოს ამ იგავებით.

მარკ. 4-ში სულ ხუთი იგავია: მთესველზე, სასანთლეზე, საწყაოზე, აღმოცენებულ თესლზე და მდოგვის მარცვალზე. თავის უმეტესი ნაწილი ეძღვნება იგავს მთესველზე. თავი აგებულია შემდეგნაირად: ჯერ მოცემულია იგავი მთესველზე, შემდეგ მოყვანილია მიზეზი, თუ რატომ მოყვა იესომ ეს იგავი და ბოლოს გვეძლევა მისი განმარტება. ამ სამნაწილიან სტრუქტურას დაეთმობა განსაკუთრებული ყურადღება სამი დღის მასალებში. ხოლო ოთხშაბათს და ხუთშაბათს განვიხილავთ დანარჩენ იგავებს.