---
title:  აღმოცენებული თესლის იგავი 
date: 25/07/2024
---

`წაიკითხეთ მარკ. 4:26-29. პირველ რიგში, რას აქცევს ყურადღებას ეს იგავი?`

მოიყვანეთ მაგალითები, თუ როგორ ვლინდება ამ იგავის იდეა (თქვენი ან სხვა ადამიანის) სულიერ ცხოვრებაში.

მარკოზის სახარების დიდ ნაწილში პარალელები არის გავლებული მათესა და ლუკას სახარებებთან ან ორივე მათგანთან ერთდროულად. მაგრამ ამ იგავთან მიმართებაში საქმე სხვაგვარად არის. იგი გვხვდება მხოლოდ მარკოზთან. ეს იგავი ეხება ზრდას. იესო აღნიშნავს, რომ ზუსტად ასე მოქმედებს ღვთის სამეფო. ადამიანებმა რაღაც უნდა აკეთონ სულიერ ცხოვრებაში, მაგრამ ჭეშმარიტი ზრდა ღვთის საქმეა. ეს არ არის უსასრულო პროცესი. იგავი წყდება მაშინ, როცა მარცვალი მწიფდება. ზუსტად ასე დაასრულებს ქრისტეს მეორედ მოულოდნელი მოსვლა ჩვენი სამყაროს ისტორიას. 

`წაიკითხეთ მარკ. 4:30-32. რა არის მდოგვის მარცვლის იგავის მთავარი იდეა?`

ეს იგავი გვიჩვენებს, თუ როგორ გადაიზრდება რაღაც ძალიან პატარა სოცრად დიდ რამეში. ჩვეულებისამებრ, მდოგვის მარცვალი 1-2 მმ-ია. აქ აღწერილი მცენარე, სავარაუდოდ, შავი მდოგვია (brassica nigra) პაწაწინა მარცვლებით (ერთ გრამში 700 მარცვალზე მეტია). თუმცა ეს არ არის მსოფლიოში ყველაზე პატარა მარცვალი, განსაკუთრებით, თუკი შევადარებთ მცენარეს, რომელიც იზრდება და აღწევს 3 მეტრის სიმაღლეს. იესო აღნიშნავს, რომ ფრინველები ბუდესაც კი იკეთებენ ამ მცენარეთა ტოტებში. ეს იგავი გვაგზავნის ფსალმ. 103:12-თან, ასევე დან. 4:7-9-სთან. ფსალმ. 103-ში საუბარია ღვთის ძალის შესახებ, რომელიც გამოვლინდა სამყაროს შექმნის დროს, ხოლო დან. 4-ში საუბარია ნაბუქოდონოსორის, როგორც ხის, შესახებ, ვისთანაც მთელი სამყარო პოვებდა ჩრდილსა და საკვებს.

აზრი, რომელიც აქ ჩადო იესომ, იმაში მდგომარეობს, რომ ღვთის სასუფეველი, რომელიც მცირედით იწყება, დიდი და შთამბეჭდავი გახდება. შესაძლებელია, იესოს დროინდელი ადამიანები ზემოდან უყურებდნენ გალილეველ დამტვერილ და მოხეტიალე მქადაგებელს თავის მოწაფეთა ჯგუფთან ერთად, მაგრამ დრომ უჩვენა, რომ მისი მადლის სამეფო ფართოვდება მთელ სამყაროში.

`"ექადაგება ეს სახარება სასუფეველზე მთელ მსოფლიოს ყველა ხალხისათვის დასამოწმებლად. აი, მაშინ დადგება აღსასრული" (მათ. 24:14). დაფიქრდით, როგორი იყო "ეკლესია", როცა იესომ წარმოთქვა ეს წინასწარმეტყველება. როგორ განამტკიცებს ეს წინასწარმეტყველება ჩვენს რწმენას?`