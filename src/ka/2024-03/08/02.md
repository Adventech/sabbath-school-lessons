---
title:  ღვთის ჩანაფიქრი ქორწინებასთან დაკავშირებით 
date: 18/08/2024
---

`წაიკითხეთ მარკ. 10:1-12, აგრეთვე დაბ. 2:24. რა მიზნით დაუსვეს ფარისეველებმა კითხვა გაყრის შესახებ?`

`როგორ გვიჩვენებს იესო, თუ რა შეიძლება და რა არ შეიძლება ოჯახურ სფეროში?`

ამ ნაწყვეტში ფარისეველები ეკითხებიან იესოს, შეიძლება თუ არა ცოლთან გაყრა. გაყრა ფარისეველთა შორის ითვლებოდა კანონიერად. საკითხი იმაში მდგომარეობდა, თუ რა იყო ამის მიზეზი. შამაიას სკოლა, ალბათ, ყველაზე მკაცრი იყო ამ საკითხთან მიმართებაში. შამაიას სწავლების თანახმად, გაყრის მიზეზი შეიძლება ყოფილიყო: უშვილობა, მატერიალური მხარდაჭერის ჩამორთმევა, ემოციური უგულებელყოფა და მეუღლეობრივი ღალატი. გილელის სკოლა უფრო შემწყნარებლური იყო და გაყრის უფლებას იძლეოდა, პრაქტიკულად, ნებისმიერი მიზეზით, თუმცა განქორწინების გაცემის პროცესი გაცილებით რთული იყო, რაც ვნებებს აოკებდა.

ფარისეველები, რომლებიც სვამდნენ კითხვას გაყრასთან დაკავშირებით, ცდილობდნენ იესო დაეპირისპირებინათ ჰეროდე ანტიპასთან, რომელიც მართავდა იორდანეს აღმოსავლეთით მდებარე რეგიონს, ზუსტად მის ტერიტორიაზე იმყოფებოდა მოცემულ მომენტში იესო. ანტიპა გაეყარა თავის ცოლს და დაქორწინდა ჰეროდიადაზე, თავისი ძმის ცოლზე. ჰეროდემ თავი მოკვეთა იოანე ნათლისმცემელს იმის გამო, რომ ის ამხელდა მას ამ არაკანონიერ კავშირში (იხ. მათ. 14:1-12).

იესო ფარისეველთა კითხვას პასუხობს საკუთარი კითხვით, თუ რას ამბობდა ამასთან დაკავშირებით მოსე. ფარისეველთ მოჰყავთ რჯლ. 24:1-4 ამონარიდი, სადაც აღწერილია განქორწინების შემდეგ განმეორებითი ქორწინების შემთხვევა. მოსეს დროს ისრაელიანები უკვე მიმართავდნენ განქორწინებას. ამ შემთხვევაში, კანონი, რომელიც აღწერილია რჯლ. 24-ში, იცავდა დედაკაცს. მაგრამ იესოს დღეებში გალილეს სკოლამ ძლიერ დაამახინჯა იგი, რათა ნებისმიერი მიზეზით მიეღოთ განქორწინება. ამგვარად, დედაკაცის დასაცავად კანონი გამოიყენებოდა იმისთვის, რომ ადვილად გათავისუფლებულიყვნენ მისგან.

რჯლ. 24-იდან პრეცედენტულ უფლებაზე მსჯელობის ნაცვლად იესო მიმართავს დაბ. 1 და 2-ს, სადაც აღწერილია ღმერთის პირველყოფილი იდეალური ქორწინება. იგი აღნიშნავს, რომ დასაწყისში ღმერთმა შექმნა მამაკაცი და დედაკაცი (იხ. დაბ. 1:27), ორი ცალკეული პიროვნება. შემდეგ იგი ამ ჭეშმარიტებას აერთიანებს დაბ. 2:24-თან, რომლის თანახმადაც, მამაკაცი მიატოვებს თავის მშობლებს და მიეკრობა თავის ცოლს და ორნი გახდებიან ერთი ხორცი. ერთიანობის ეს კონცეფცია იქცევა იესოს მხარდაჭერის საფუძვლად ქორწინების კავშირისთვის. ის, რაც ღმერთმა შეაერთა, დაე, ადამიანი ნუ დააშორებს.

`რა შეუძლია გააკეთოს თქვენს საკრებულოს, რათა განამტკიცოს ქორწინებები? როგორ დავეხმაროთ მათ, ვისი ქორწინებაც უკვე დაინგრა?`