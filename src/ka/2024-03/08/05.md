---
title:  "განა შეგიძლიათ ის სასმისი შესვათ, რომელსაც მე ვსვამ" 
date: 21/08/2024
---

`წაიკითხეთ მარკ. 10:32-45. რას ნიშნავს იესოს სიტყვები "სასმისი, რომელსაც ის სვამს"?`

`რატომ უთხრეს ასეთი დარწმუნებულობით მოწაფეებმა, რომ მათ შეუძლიათ შესვან იესოს სასმისი?`

იესო სულ უფრო უახლოვდება იერუსალიმს. იგი უხსნის მოწაფეებს, თუ რა მოუვა მას იქ. ეს არ არის ის სცენარი, რომელიც მათ სწამთ და სურთ, რომ გაიგონ. იესო გახსნილად საუბრობს თავისი სიკვდილისა და აღდგომის შესახებ. მაგრამ თუკი თქვენ არ გსურთ მოისმინოთ რაღაც, მაშინ მარტივია თვალი დახუჭოთ ამაზე.

ზუსტად ამას აკეთებენ იაკობი და იოანე, როცა მიდიან იესოსთან პირადი სათხოვრით. იესო აზუსტებს დეტალებს. ისინი პასუხობენ, რომ სურთ მის დიდებაში მის მარჯვნივ და მარცხნივ ისხდნენ. მარტივია მიაწერო მათი სათხოვარი ეგოიზმს. მაგრამ ამ ორმა თავი მიუძღვნა იესოს მსახურებას და მათი სურვილი, სავარაუდოდ, არ იყო ნაკარნახები მხოლოდ ეგოიზმით.

იესო აღრმავებს მათ გაგებას იმასთან დაკავშირებით, რასაც ითხოვენ. იგი ეკითხება მათ, შეუძლიათ თუ არა მათ შესვან მისი სასმისი ან მოინათლონ მისი ნათლისღებით. მისი სასმისი იქნება ტანჯვის ფიალა გეთსიმანიასა და ჯვარზე (იხ. მარკ. 14:36), ხოლო მისი ნათლისღება იქნება მისი სიკვდილი და დაკრძალვა (იხ. მარკ. 15:33-47).

მაგრამ იაკობსა და იოანეს ეს არ ესმით. ისინი პასუხობენ, რომ შეძლებენ. შემდეგ იესო წინასწარმეტყველებს, რომ ისინი ჭეშმარიტად შესვამენ მის სასმისს და მოინათლებიან მისი ნათლისღებით. იაკობი იყო პირველი მოციქულთა შორის, რომელიც მოწამეობრივი სიკვდილით აღესრულა (იხ. საქმე. 12:2). იოანემ იცხოვრა ყველაზე მეტხანს და გადასახლებული იყო კუნძულ პატმოსზე (იხ. გამოცხ. 19). იესო მიგვითითებს, რომ ადგილები ცათა სასუფეველში დამოკიდებულია მამაზე.

როგორ მიიღეს სხვა მოწაფეებმა იესოს პასუხი? ენთუზიაზმის გარეშე. მარკ. 10:41-ში გამოიყენება იგივე ბერძნული სიტყვა აღატაკტეო (განრისხება, აღშფოთება), რაც მარკ. 10:14-ში, როცა იესო განრისხდა იმის გამო, რომ მასთან არ მიუშვეს ბავშვები. 

ამის შემდეგ იესო კრებს მოწაფეებს, რომ ჩამოუყალიბოს თავისი ყველაზე ღრმა სწავლება. იგი მიუთითებს, რომ წარმართი მმართველები ძალაუფლებას გამოიყენებენ პირადი სარგებელისთვის, რათა სხვები აღამაღლონ და აკურთხონ. იესო მაგალითს იძლევა, როგორც ღვთის სამეფოს მეფე. როგორ? იგი საკუთარ სიცოცხლეს სწირავს გამომსყიდველი მსხვერპლის სახით, ეს არ არის ის, რისი მოსმენაც სურდათ მის მოწაფეებს.

`რას ნიშნავს ქრისტიანისთვის იყოს სხვების "მსახური"? როგორ ავლენთ ამ როლს თქვენს ყოველდღიურ ურთიერთდამოკიდებულებაში ადამიანების მიმართ?`