---
title:  შემდგომი გამოკვლევისათვის 
date: 23/08/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავები: "იესო ლოცავს ბავშვებს" და "ერთი რამ გაკლია", გვ. 511-523.

"იესოს ყოველთვის უყვარდა ბავშვები. მას მოსწონდა მათი ბავშვური, გულღია, გულწრფელი დამოკიდებულება და სიყვარული. მათი წმიდა ბაგეთაგან წარმოთქმული ღვთის ქება-დიდება მუსიკის ჰანგებად ესმოდა და ამშვიდებდა მას, დაღლილს მზაკვარ და მლიქვნელ ადამიანებთან ურთიერთობით. სადაც არ უნდა მისულიყო მაცხოვარი, მისი კეთილგანწყობა, თანაგრძნობა და ყურადღება სიყვარულსა და ნდობას იწვევდა ბავშვებში" (ქრისტე - წუთისოფლის იმედი, გვ. 511).

"მას, ვინც მაღალი თანამდებობის პირია და, ამ ჭაბუკის მსგავსად, დიდძალი ქონების პატრონია, შესაძლოა ძალიან დიდ მსხვერპლად მოეჩვენოს ყველაფრის მიტოვება და ქრისტეს გზაზე სიარული. მაგრამ ასე უნდა მოიქცეს ყველა, ვისაც სურს გახდეს ქრისტეს მოწაფე. ღმერთი არაფერს მიიღებს ჩვენგან, თუკი არ ვიქნებით მორჩილნი. ქრისტეს მოძღვრების არსი საკუთარი "მეს"-ს უარყოფაა. თვითაღკვეთისაკენ მოწოდება ხშირად ძალზე კატეგორიულად ჟღერს, მაგრამ არ არსებობს სხვა გზა ადამიანის გადარჩენისა, გარდა იმისა, რომ ადამიანის ხასიათიდან მოიკვეთოს ის, რაც მისთვის დამღუპველია" (ქრისტე - წუთისოფლის იმედი, გვ. 523).

**კითხვები მსჯელობისთვის:**

`1.რა სახით შეგიძლიათ დაეხმაროთ ბავშვებს და ახალგაზრდებს დაკავშირებული იყვნენ ქრისტესთან და ეკლესიასთან? რატომ არის ასეთი მნიშვნელოვანი თქვენი დახმარება ამ საკითხში?`

`2.ხანდახან გვესმის, რომ ადამიანები ამბობენ, თითქოს ისინი გულგრილი არიან ფულის მიმართ. ეს სიცრუეა. ყველას აწუხებს ფულის ამბავი და ამაში არაფერია ცუდი. მაშ, რაში შეიძლება იყოს პრობლემა ფულთან დაკავშირებით და რატომ უნდა იყვნენ ღმერთის ერთგული ქრისტიანები, მდიდრები თუ ღარიბები, ფრთხილად თავიანთ დამოკიდებულებაში ფულის მიმართ?`

`3.იესოს რომ ეკითხა თქვენთვის: "რა გინდა, რომ გაგიკეთო?", რას უპასუხებდით?`

`4.იფიქრეთ მარკ. 10:43-45-ში ჩაწერილ იესოს სიტყვებზე. რას ნიშნავს იცხოვრო ასე? როგორ ვსწავლობთ ვიმსახუროთ და არ ველოდოთ, თუ როდის გვემსახურებიან? რას ნიშნავს ეს სხვა ადამიანებთან ჩვენი ურთიერთობებისთვის?`