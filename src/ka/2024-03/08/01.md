---
title:  მოწაფეთა დამოძღვრა (ნაწილი 2) 
date: 17/08/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 10.

**დამატებითი მუხლები**: დაბ. 1:27; დაბ. 2:24; გალ. 4:1, 2; რომ. 6:1-11; ეს. 11:1-16.

> <p>სამახსოვრო მუხლი:</p>
> "რადგან ძე კაცისა არ მოსულა იმისათვის, რომ მას ემსახურონ, არამედ იმისათვის, რომ თავად ემსახუროს და მისცეს თავისი სული მრავალთა გამოსასყიდად" (მარკ. 10:45).

ამ კვირის გაკვეთილი ეძღვნება მარკ. 10-ს, რომლის შემდეგაც მთავრდება სახარების დიდი ნაწილი, რომელშიც იესო მოძღვრავს თავის მოწაფეებს ჯვარცმის წინ. დაახლოებით ნახევარი თავი მიეძღვნა მოწაფეებს, ხოლო დარჩენილი ნაწილი - მოწაფეობისთვის მნიშვნელოვან საკითხებს, მაგრამ რომლებიც წარმოდგენილი იყო იმ სხვა ადამიანების აღქმის მეშვეობით, რომლებსაც ურთიერთობა აქვთ იესოსთან.

ეს თავი შეიცავს მნიშვნელოვან სწავლებას იმის შესახებ, თუ რას ნიშნავს გაჰყვე იესოს, განსაკუთრებით იმაში, რაც ეხება სიცოცხლეს აქ და ახლა: ქორწინებას, ბავშვებს, იმის შესახებ, თუ რა დამოკიდებულება გვქონდეს სიმდიდრის მიმართ, აგრეთვე რა ჯილდო და ფასი აქვს იესოს გაყოლას. თავი მთავრდება  კიდევ ერთი ბრმის განკურნებით (იხ. მარკ. 10:46-52, შეადარეთ მარკ. 8:22-26). ამ განკურნებით მთავრდება მოცემული ნაწყვეტი (იხ. მარკ. 8:22-10:52). ეს ისტორია აღგვძრავს გავყვეთ იესოს და აღმოვაჩინოთ, რასთან მიგვიყვანს ეს გაყოლა.

ეს გაკვეთილები ამზადებს იესოს მიმდევრებს - იქნება ეს მოწაფეები 2000 წლის წინ თუ მოწაფეები XXI საუკუნეში - განსაცდელებისთვის, რომლებიც მოწაფეობის თანმხლებია.