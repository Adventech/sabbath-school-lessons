---
title:  შემდგომი გამოკვლევისათვის 
date: 09/08/2024
---

წაიკითხეთ ელენ უაითის წიგნიდან "ქრისტე - წუთისოფლის იმედი" თავები "გადმოცემები", "ზღუდე დანგრეულია" და "ჭეშმარიტი ნიშანი", გვ. 395-409.

"როგორც ძველად, ასევე დღესაც ჩვენი უფლის მიმდევართა შორის ფართოდ არის დანერგილი ეს დამღუპველი ცოდვა. რა ხშირად არის გამოწვეული ქრისტესადმი ჩვენი მსახურება და ერთმანეთთან ურთიერთობა საკუთარი თავის განდიდების სურვილით! როგორ ვაქებთ ჩვენს გულებში საკუთარ "მე"-ს და როგორ გვსურს ადამიანთა შექება დავიმსახუროთ! მაგრამ თვითგანდიდება და უფრო ადვილი გზის მოძებნა, ვიდრე უფალმა მოგვინიშნა, იწვევს ღმერთის ღვთიური მცნების შეცვლას ადამიანთა თქმულებებით და ჩვეულებებით. იესომ გააფრთხილა თავისი მოწაფეები: "იფრთხილეთ, მოერიდეთ ფარისეველთა საფუარს".

ქრისტიანული რელიგია წმიდაა. გულმოდგინება ღვთის სამსახურში სულიწმიდის ძღვენია და ეს სურვილი მხოლოდ მისი ზეგავლენით შეიძლება ჩაგვესახოს სულში. მხოლოდ ღვთის ძალას შეუძლია ეგოიზმისა და პირმოთნეობის ჩვენი გულებიდან გამოდევნა. და თუკი ასეთი ცვლილება ხდება, ეს იმას ნიშნავს, ჩვენში ღმერთი მოქმედებს. თუკი რწმენა ჩვენგან თვალთმაქცობასა და ეგოიზმს განდევნის და არა საკუთარი, არამედ ღვთის დიდების ძებნის სურვილს აღძრავს, შეგვიძლია დარწმუნებულნი ვიყოთ: ეს რწმენა ჭეშმარიტია. "მამაო, განადიდე სახელი შენი!" (იოან. 12:28). აი, რა იყო ქრისტეს ცხოვრების ძირითადი პრინციპი და თუკი მას მივიღებთ, ეს სიტყვები ჩვენი ცხოვრების ლეიტმოტივი იქნება. მაცხოვარმა დაგვიბარა, რომ ყოველი მისი მორწმუნე "ისე უნდა მოიქცეს, როგორც ის იქცეოდა". "იმით გავიგებთ, რომ შევიცანით იგი, თუ დავიცავთ მის მცნებებს" (1იოან. 2:6, 3) (ქრისტე - წუთისოფლი იმედი. გვ. 409)".

**კითხვები მსჯელობისთვის:**

`1.ქრისტიანული ცხოვრების რომელი მხარეები გვეხმარება შევინარჩუნოთ გული სიწმიდეში?`

`2.ვინ არიან "უწმიდურნი" ჩვენს საზოგადოებაში? რა შეგიძლიათ გააკეთოთ, რათა დაეხმაროთ მათ მიიღონ სახარება?`

`3.რა შეგიძლიათ გააკეთოთ, რათა თქვენს ახლობლებს გაუზიაროთ სახარება ყველაზე უბრალო, ეკონომიური საშუალებებით? იმსჯელეთ ჯგუფში არსებული იდეების შესახებ.`

`4.წაიკითხეთ მარკ. 8:1-10-ში ოთხი ათასი ადამიანის დაპურების ისტორია. რა მნიშვნელობა აქვს ამ ნაწყვეტის განმარტებისას იმ ფაქტს, რომ ბრბო, სავარაუდოდ, წარმართი ადამიანებისგან შედგებოდა?`

`5.როგორ შეგვიძლია დავიცვათ საკუთარი თავი სურვილისგან, რომ ვინმეზე აღმატებული ვიყოთ?`