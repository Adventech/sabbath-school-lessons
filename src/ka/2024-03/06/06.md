---
title:  "ერიდეთ ფარისეველთა საფუარს" 
date: 08/08/2024
---

`წაიკითხეთ მარკ. 8:11-13. ფარისეველთა რომელმა მიდგომამ დასწყვიტა ღრმად გული იესოს?`

რატომ არ ეჩვენებინა იესოს თავისი ღვთაებრივი ძალა და არ დაერწმუნებინა ეს შარიანი ადამიანები? პრობლემა წარმოიქმნება მარკ. 3-ში, სადაც იესო საუბრობს სულიწმიდის წინააღმდეგ ცოდვის შესახებ. თუკი ადამიანმა დაიცო ყურნი და დახუჭა თვალნი, მაშინ კიდევ ერთი სასწაული ან ნიშანი ციდან ვერ დაარწმუნებს მას. სასწაულებიც კი არ არის საკმარისი, რათა დაარწმუნოს ისინი, ვინც გადაწყვიტა, რომ არ სწამდეს. 

`წაიკითხეთ მარკ. 8:14-21. როგორ ესმით მოწაფეებს იესოს გამონათქვამი "ფარისეველთა საფუარი"? სინამდვილეში რას ნიშნავდა უფლის გაფრთხილება "ერიდეთ ფარისეველთა საფუარს"?`

იესო სარგებლობს შემთხვევით, რომ გააფრთხილოს მოწაფეები ფარისეველთა და ჰეროდეს "საფუარის" შესახებ (იხ. მარკ. 8:15), რაკი მხედველობაში ჰქონდა მათი სწავლება (შეად. მათ. 16:20).

მაგრამ მოწაფეები არასწორად უგებენ მას და ფიქრობენ, რომ იესო საუბრობს იმის შესახებ, რომ მოერიდონ ნამდვილი პურის ყიდვას. როგორც ყოველთვის, როცა მოწაფეებს არასწორად ესმით, იესო მათ ასწავლის. უფალი სვამს რამდენიმე კითხვას, რომელთა შორის პირველებს გააჩნია რიტორიკული ხასიათი და ამით გამოხატავს თავის იმედგაცრუებას, რომ მათ ვერ გაუგეს მის მისიას. მისი სიტყვები გვახსენებს მის მიერ ნათქვამს მარკ. 4:10-12-ში იმ ადამიანთა შესახებ, რომლებიც ახლო წრის მიღმა არიან, რომლებსაც არ ესმით ღვთის სიტყვები. მისი ძლიერი სიტყვები მოწოდებულია, რომ გამოაფხიზლოს მისი მოწაფეები სულიერი ძილისგან.

მარკ. 8:19, 20-ში იესო სვამს მარტივ კითხვებს ფაქტების შესახებ, თუ ნარჩენების რამდენი კალათი შეაგროვეს მათ მას შემდეგ, რაც დააპურა ხუთი ათასი ადამიანი (იხ. მარკ. 6:30-44), აგრეთვე ოთხი ათასი ადამიანი (იხ. მარკ. 8:1-10). ეს კითხვები გვიჩვენებს, რომ ისინი უკვე უნდა აცნობიერებდნენ, რომ მესიისთვის რესურსების არ ქონა ან ნაკლებობა სულ არ წარმოადგენს პრობლემას. მისი უკანასკნელი კითხვა მარკ. 8:21-ში კვლავ რიტორიკულია: "როგორ ვერ მიხვდით?", მათ ხომ ამდენი რამ იხილეს და გადაიტანეს იესოსთან ერთად.

`როგორ დავრჩეთ გახსნილნი ღმერთისა და მისი სიყვარულის მიმართ? დაფიქრდით იმის შესახებ, თუ რამდენი რამ გააკეთა ღმერთმა თქვენთვის. რატომ გვეპარება ხოლმე ზოგჯერ მაინც ეჭვი მის სიყვარულში?`