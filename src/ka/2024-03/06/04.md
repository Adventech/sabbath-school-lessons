---
title:  ნამცეცები ძაღლებისთვის 
date: 06/08/2024
---

`წაიკითხეთ მარკ. 7:24-30. რით მოიპოვა ტვიროსელმა დედაკაცმა იესოს კეთილგანწყობა?`

`რა მნიშვნელოვანი გაკვეთილები შეგვიძლია მივიღოთ ამ ისტორიიდან მახარობლობისა და სხვების მიმართ დამოკიდებულების შესახებ?`

რატომ პასუხობს იესო ასე უხეშად ამ დედაკაცს, როცა მას ძაღლებს ადარებს?

იგი არ განმარტავს ამას ღიად, მაგრამ მის პასუხში ორი მინიშნება გვკარნახობს, თუ რატომ ელაპარაკება ის მას ასე. პირველ რიგში, მარკ. 7:27-ში იესო ამბობს, რომ "ჯერ" შვილებს უნდა აჭამო. თუკი არსებობს "ჯერ", მაშინ ლოგიკურია, რომ შემდეგ კიდევ რაღაც უნდა იყოს. მეორეც, იესო გამოიყენებს სიტყვა "ძაღლის" კნინობით ფორმას, რაც გულისხმობს არა ლეკვს, არამედ ოჯახის ძაღლს, რომელსაც უფლება ეძლევა იყოს სახლში და არ იგულისხმება ქუჩის ძაღლი.

ქალი პასუხობს საკმაოდ უხეშად. იგი ამბობს: "მართალია, უფალო, მაგრამ ძაღლებიც ხომ მაგიდის ქვეშ ჭამენ შვილების ნამცეცებს" (მარკ. 7:28).

როგორ მოიფიქრა ამ ტვიროსელმა დედაკაცმა ასე ეპასუხა იესოსთვის? ეჭვგარეშეა, მას ამოძრავებდა ქალისშვილის მიმართ სიყვარული. მაგრამ იესოც უბიძგებდა მას ამისკენ. იესომ უთხრა მას "ჯერ", აქ კი იგულისხმა, რომ შეიძლება კიდევ იყოს რამე ამის შემდეგ. გარდა ამისა, მან შეადარა იგი მაგიდის ქვეშ მყოფ ძაღლს. ზუსტად ისევე, როგორც სახლში მაგიდის ქვეშ ზის ძაღლი და ელოდება, რომ აჭმევენ, ასევე დედაკაცი იჯდა იესოს ფერხთით და ევედრებოდა თავისი ქალიშვილის გამო. ამგვარად, მან განაცხადა, რომ ძაღლს უფლება აქვს ძირნაყარ საკვებზე.

დედაკაცის პასუხი ავლენს მის რწმენას. ის, რომ მან თავისი ქალიშვილის დისტანციურად განკურნების ძლევამოსილ სასწაულს უწოდა "ნამცეცი", მიუთითებდა იმაზე, რომ იესოს ძალა იყო უსაზღვრო (სულ რაღაც ნამცეცი და ამხელა სასწაული), აგრეთვე იმაზეც, რომ ქალის თხოვნაზე პასუხის გაცემა მისთვის უბრალო საქმე იყო. იესო შეძრული იყო მისი რწმენით და დააკმაყოფილა დედაკაცის სათხოვარი.

"მისდამი თავისი დამოკიდებულებით იესომ აჩვენა: ისრაელისთვის უცხო ქანაანელი ქალი ღვთის შვილია. და როცა იგი უფლის ოჯახის წევრი გახდა, მას მიენიჭა მამის წყალობით სარგებლობის უპირატესობა" (ე. უაითი. ქრისტე - წუთისოფლის იმედი, გვ. 401). 

`რატომ უგულებელყოფს სხვა რასებისა და ეროვნებების წინააღმდეგ ცრურწმენები იესოს სწავლებას? როგორ ავარიდოთ ამას თავი?`