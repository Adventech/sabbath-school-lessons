---
title:  ვინ არის ის? 
date: 03/08/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 7; 8:11-21.

**დამატებითი მუხლები**: ეს. 29: 13; გამ. 20:12.

> <p>სამახსოვრო მუხლი:</p>
> "არაფერია ადამიანის გარეთ ისეთი, რასაც მასში შესვლით შეეძლოს მისი წაბილწვა. არამედ რაც ადამიანისაგან გამოდის, ის ბილწავს ადამიანს" (მარკ. 7:15).

ამ კვირის განმავლობაში ჩვენ შევისწავლით მარკ. 7-ს და მარკ. 8-ის პირველ ნახევარს. მარკ. 7-ის დასაწყისში იესო იწყებს მწიგნობრებთან და ფარისეველებთან კამათს იმის გამო, რომ იგი უარყოფს რელიგიურ ტრადიციებს. მაგრამ ამას აკეთებს ბრძნულად და დამაჯერებლად.

შემდეგ იესო სვამს კითხვებს, რომლებიც კარს უხსნის ჭეშმარიტი რწმენის გაგებას.

ამის შემდეგ იგი მიდის ტვიროსსა და ციდონში და იქ ხვდება დედაკაცს, რომელიც ერთადერთია სახარებებში, რომელიც კამათში იესოს ამარცხებს. მისი შეხვედრა დედაკაცთან უჩვეულოა. ქალმა შეძლო გაეგო ის, რის შესახებაც საუბრობდა იესო, მოწაფეები კი ვერ მიხვდნენ. იესომ დააკმაყოფილა დედაკაცის თხოვნა მისი რწმენის საფუძველზე.

მარკ. 7-ში ყრუ ენაბლუს განკურნება გვიცხადებს მნიშვნელოვან ჭეშმარიტებას იმის შესახებ, რომ რაოდენ შთამბეჭდავიც არ უნდა იყოს სასწაულები, ეს არასაკმარისია ჭეშმარიტებისთვის გულების გადასაშლელად. ბოლოსდაბოლოს, განა სასწაულებმა იმოქმედეს რელიგიური ხელმძღვანელების გადაწყვეტილებაზე, რომ მიეღოთ იესო?

მარკ. 8-ში განიხილება პურის მნიშვნელობა, როგორც სწავლებებისა და ტრადიციების ნიშანი. ეს ისტორიები შეიცავს მნიშვნელოვან გაკვეთილებს რელიგიური ცხოვრების არსისა და პრაქტიკული მხარეების შესახებ.