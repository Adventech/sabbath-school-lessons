---
title:  სენდვიჩისებური თხრობა (ნაწილი 2) 
date: 18/07/2024
---

`წაიკითხეთ მარკ. 3:20, 21. რამ აიძულა იესოს ნათესავები მიეჩნიათ იესო "შეშლილად"?`

ბრალდება ფსიქიკურ არასტაბილურობაში მეტად სერიოზული რამ არის. ჩვეულებრივ ამას ასკვნიან რაიმე სახის შემთხვევის შედეგად, როცა ადამიანი საფრთხეს უქმნის საკუთარ თავს ან სხვებს. იესოს ოჯახმა ასე ჩათვალა, რადგან იგი იმდენად დაკავებული იყო, რომ დროს ვერ ნახულობდა საჭმლისთვის. მათ განიზრახეს საკუთარ თავზე აეღოთ მასზე ზრუნვა და ამით გარე ისტორია წყდება შიდა ისტორიით მწიგნობრების შესახებ, რომლებიც ბრალს სდებდნენ მას ეშმაკთან მოლაპარაკებაში.

მოცემულ გარე და შიდა ისტორიებს შორის არსებობს უცნაური პარალელი. გვეჩვენება, რომ იესოს ოჯახი ფიქრობს მასზე იმავეს, რასაც - მწიგნობრები. ოჯახი ამბობს, რომ იგი შეშლილია. მწიგნობრები ამბობენ, რომ ის მოელაპარაკა ეშმაკს.

`წაიკითხეთ მარკ. 3:31-35. როგორ პასუხობს იესო ოჯახის სურვილს, რომ მას გაესაუბრონ?`

ეს სცენა შეიძლება უცნაურად მოგვეჩვენოს. თუკი დედათქვენი ან ოჯახის რომელიმე სხვა წევრი მოვა თქვენს მოსანახულებლად, განა არ უნდა შეხვდეთ მათ? პრობლემა იმაში მდგომარეობდა, რომ მისი ოჯახი იმ დროს არ ასრულებდა ღვთის ნებას. იესომ ეს აღიარა და ამ ნაწყვეტში გვაძლევს ოჯახის ახალ განმარტებას. ვინც ღვთის ნებას შეასრულებს - აი, მისი და, ძმა და დედა. იგი არის ღვთის ძე და ვინც ღვთის ნებას შეასრულებს, ხდება მისი ოჯახი.

მარკოზის ამ _სენდვიჩისებური თხრობის_ ორი ისტორია შეიცავს ძალიან ღრმა ირონიას. შიდა ისტორიაში იესო ამბობს, რომ სახლი, რომელიც თავის წინააღმდეგ გაიყოფა, ვეღარ გაძლებს. ერთი შეხედვით გვეჩვენება, რომ გარე ისტორიაში იესოს საკუთარი სახლი, მისი ოჯახი, თავის თავში გაიყო! მაგრამ იესო გადაჭრის ამ პრობლემას, როცა ოჯახს ახლებურად განმარტავს. მისი ჭეშმარიტი ოჯახი არის ის, ვინც მასთან ერთად აღასრულებს ღვთის ნებას (იხ. ლუკ. 12:53; 14:26).

ქრისტიანთა ისტორიის განმავლობაში ბევრჯერ აღმოჩენილან ისინი უცხოები თავიანთი ნათესავებისთვის. ეს მძიმე განსაცდელია. ეს ნაწყვეტი გვიჩვენებს, რომ იესომ იგივე გადაიტანა. იგი ხვდება, თუ რა არის ეს და შეუძლია დაამშვიდოს ის, ვინც მსგავს რამეს გრძნობს.