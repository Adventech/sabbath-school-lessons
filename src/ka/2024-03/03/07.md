---
title:  შემდგომი გამოკვლევისათვის 
date: 19/07/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავები "მებაჟე მათე" (გვ. 272-280) და "შაბათი" (გვ. 281-289).

"როდესაც იესოს ჰკითხეს: "შეიძლება თუ არა განკურნება შაბათობით" მან უპასუხა: "რომელიმე თქვენთაგანს ერთი ცხვარი რომ ჰყავდეს და შაბათს ორმოში ჩაუვარდეს, არ ჩაავლებს ხელს და არ ამოიყვანს?" "ადამიანი კი რამდენად უკეთესია ცხვარზე. ამიტომ შეიძლება შაბათს კეთილი საქმის კეთება" (მარკ. 12:10-12).

ხალხის თანდასწრებით ფარისეველთა დესპანებმა ვერ გაბედეს პასუხის გაცემა, რადგან შეეშინდათ, გამოუვალ მდგომარეობაში არ ჩავარდნილიყვნენ. იცოდნენ, რომ იესო სიმართლეს ამბობდა. თავიანთი ტრადიციების აღსრულებისათვის იუდეველთ შეეძლოთ მოყვასის მწუხარებაში მიტოვება, პირუტყვს კი მიეხმარებოდნენ და გაათავისუფლებდნენ, რათა წაგება არ ენახათ. ამგვარად, ისინი უენო პირუტყვზე უფრო ზრუნავდნენ, ვიდრე ღვთის ხატად და მსგავსად შექმნილ ადამიანზე... ეს დამახასიათებელია ყველა ცრუ რელიგიისათვის. ისინი დაფუძნებულია ადამიანის სურვილზე, ამაღლდეს ღმერთზე მაღლა, მაგრამ ეს ადამიანის პირუტყვზე დაბლა დაცემას იწვევს. ყოველგვარი რელიგია, რომელიც ღმერთის უზენაესობას არ აღიარებს, ართმევს ადამიანს იმ დიდებას, რომელიც მიეცა მისი შექმნისას და რომელიც ქრისტეში უნდა დაუბრუნდეს მას. ნებისმიერი ცრუ რელიგია გულგრილს ხდის მის მაღიარებლებს ადამიანის გაჭირვების, ტანჯვისა და უფლებათა მიმართ. სახარება კი ამაღლებს ქრისტეს სისხლით გამოსყიდულ ადამიანებს და ასწავლის ადამიანის მწუხარების მიმართ თანაგრძნობის გამოხატვას. უფალი ამბობს: ‘დავაფასებ კაცს ხალას ოქროზე მეტად და ადამიანს - ოფირის ზოდზე მეტად’ (ეს. 13:12)" (ე. უაითი. ქრისტე - წუთისოფლის იმედი, გვ. 286).

**კითხვები მსჯელობისთვის:**

`1.რა გეხმარებათ თქვენ და თქვენს საკრებულოს თანაუგრძნოთ მათ, ვინც იტანჯება, მაგრამ ამას ხმამაღლა არ ამბობს, მარკ. 2-ში დავრდომილის მსგავსად?`

`2.დაფიქრდით იმის შესახებ, თუ როგორ დააბრმავა იესოს უარმყოფელი მწიგნობრები და ფარისეველები სიძულვილმა, ტრადიციებმა, დოგმამ და საერთოდ, რელიგიამ, რომ მისმა სასწაულებმაც კი, რომელთაც მათი გონება უნდა გაეხსნა ღმერთის მისაღებად, არ შეცვალეს საკუთარი დამოკიდებულება იესოს მიმართ. როგორ შეუძლია ღვთის ხალხს თავი აარიდოს მსგავს რამეს?`

`3.როგორ შეუძლია თქვენს საკრებულოს იქცეს "ოჯახად" მათთვის, ვინც რწმენის გამო საკუთარმა ოჯახმა უარყო?`

`4.უფრო დაწვრილებით განიხილეთ "მიუტევებელი ცოდვის" საკითხი. იმსჯელეთ, რას ნიშნავს ეს და როგორ შეგვიძლია ვიყოთ დარწმუნებულნი, რომ არ ჩავდივართ ამას.`