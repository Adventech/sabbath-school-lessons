---
title:  სენდვიჩისებური თხრობა (ნაწილი 1) 
date: 17/07/2024
---

`წაიკითხეთ მარკ. 3:20-35. ამჯერად რა ბრალდება წარუდგინეს მწიგნობრებმა იესოს (მუხ. 22, 30)?`

`როგორ შეგიძლიათ დაამტკიცოთ, რომ იესოს განკურნებაში არ გამოიყენებოდა მაგია და არც მისტიკური მედიცინის მეთოდები?`

ეს ნაწყვეტი არის მარკოზის სახარებაში პირველი სენდვიჩისებური თხრობა, რომელშიც ერთი (გარე) ისტორია იწყება და წყდება სხვა (შიდა) ისტორიით, ხოლო შემდეგ მთავრდება ის გარე ისტორია. 

გარე ისტორია მოგვითხრობს იესოს ნათესავების შესახებ, რომლებიც გადაწყვეტენ იზრუნონ მასზე, რადგან ფიქრობენ, რომ ის შეიშალა (იხ. მარკ. 3:21). შიდა ისტორია მოგვითხობს იერუსალიმელი მწიგნობრების შესახებ, რომლებიც იესოს ბრალს სდებდნენ ეშმაკთან თანამშრომლობაში (დღევანდელი გამოკვლევა მიზანმიმართულია შიდა ისტორიაზე, რომელიც ჩაწერილია მარკ. 3:22-30-ში).

მარკ. 3:22-ში მწიგნობრები ბრალს სდებენ იესოს იმაში, რომ მისი მკურნალი ძალა მოდის ეშმაკისგან. იესო თავდაპირველად პასუხობს საერთო შეკითხვით: "როგორ შეუძლია სატანას სატანის განდევნა?" (მარკ. 3:23). ეს უგუნურებაა, სატანა არ იმოქმედებს საკუთარი თავის წინააღმდეგ. იესო განაგრძობს სამეფოს, სახლისა და თავად სატანის შიგნით გაყოფის შესახებ საუბარს და ამით აჩვენებს, თუ რაოდენ უგუნური იქნებოდა ასეთი გაყოფა. მაგრამ შემდეგ უფალი აყირავებს მერხებს და სუაბრობს ძლიერის გათოკვაზე სახლის გაძარცვის მიზნით. ამ უკანასკნელ მაგალითში იესო არის ქურდი, რომელიც შედის სატანის სახლში და აიძულებს სიბნელის ბატონს გაათავისუფლოს თავისი მძევლები. 

`წაიკითხეთ მარკ. 3:28-30. იესოს სიტყვების თანახმად, რომელია მიუტევებელი ცოდვა?`

მიუტევებელია ცოდვა სულიწმიდის წინააღმდეგ, როცა მის ქმედებებს მიაწერენ ეშმაკს. ყურადღება მიაქციეთ, რომ მარკ. 3:30-ში მითითებულია მიზეზი, რომლის მიხედვითაც იესო განცხადებას აკეთებს მარკ. 3:28, 29-ში. იგი მდგომარეობს მწიგნობრების აზრში, რომლის თანახმადაც იესოს გააჩნია არაწმიდა სული, როცა, სინამდვილეში, მასში სულიწმიდაა. თუკი სულიწმიდის საქმიანობას უწოდებთ ეშმაკისეულს, მაშინ ყურს არ უგდებთ სულიწმიდას, რადგან საღი გონების მქონე არცერთი ადამიანი არ ისურვებს გაჰყვეს ეშმაკს.

`რატომ ცხადყოფს იმის შიში, რომ შესაძლოა "მიუტევებელი ცოდვა" ჩაიდინეთ, რომ არ ჩაგიდენიათ ეს?`