---
title:  დავრდომილის განკურნება 
date: 13/07/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 2:1-3:6; მარკ. 3:20-35.

**დამატებითი მუხლები**: მიქ. 6:6-8; 1მეფ. 21:1-6; ლუკ. 12:53; ლუკ. 14:26.

> <p>სამახსოვრო მუხლი:</p>
> "უთხრა მათ: ‘შაბათი ადამიანისთვის არის შექმნილი და არა ადამიანი შაბათისთვის. ამრიგად, კაცის ძე შაბათის უფალიც არის’" (მარკ. 2:27, 28).

მარკ. 2:1-3:6-ში მოცემულია ხუთი ისტორია, რომელიც ნათლად გვიჩვენებს იესოს სწავლებასა და რელიგიური ხელმძღვანელების სწავლებას შორის დაპირისპირებას. ისტორიები შედგენილია განსაზღვრული მოდელის მიხედვით, სადაც თითოეული მომდევნო ისტორია დაკავშირებულია წინასთან თემატური პარალელით. ბოლო ისტორია პირველის გარშემო ვითარდება და ისევ მას უბრუნდება.

თითოეული ეს ისტორია გვიჩვენებს, თუ ვინ არის იესო და ამას ვხედავთ მარკ. 2:10, 17, 20, 38-ში. კვირადღის, ორშაბათისა და სამშაბათის მასალები დაგვეხმარება უფრო ღრმად ჩავწვდეთ ამ ისტორიების არსს და მათში არსებულ ქრისტეს მტკიცებულებებს. 

ოთხშაბათისა და ხუთშაბათის მასალებში განიხილება მარკ. 3:20-35.

ის, რასაც ვიხილავთ, არის მაგალითი ლიტერატურული ხერხისა, რომელსაც გამოიყენებს სახარების ავტორი და რომელსაც ეწოდება "სენდვიჩისებური თხრობა" (ერთი მოთხრობის მოთავსება მეორის შიგნით). მარკოზთან ეს ხერხი გვხვდება, სულ ცოტა, ექვსჯერ. თითოეულ შემთხვევაში ყურადღების ცენტრში იმყოფება იესოს ბუნების და მისი მესიანური როლის რომელიმე მნიშვნელოვანი მხარე ან მოწაფეობის ბუნება. 

ამ კვირის განმავლობაში წავიკითხავთ რამდენიმე ისტორიას იესოს შესახებ და დავინახავთ, თუ რა შეგვიძლია ჩვენ მათგან ვისწავლოთ.