---
title:  სახარება იესოსგან 
date: 04/07/2024
---

`წაიკითხეთ მარკ. 1:14, 15. რა არის იესოს მიერ გამოცხადებული კეთილი უწყების სამი შემადგენელი ნაწილი?`

მარკოზს გამოაქვს დასკვნები იესოს უწყებასთან დაკავშირებით. მისი სამი შემადგენელი ნაწილი წარმოდგენილია შემდეგ ცხრილში:

|კატეგორია|შინაარსი|
|---|---|
|დროის წინასწარმეტყველება|აღსრულებული წინასწარმეტყველება|
|აღთქმის დაპირება|მოახლოვდა ღვთის სასუფეველი|
|მოწოდება მოწაფეობისთვის|მოინანიეთ და იწამეთ სახარება|

დროის წინასწარმეტყველება, რომელზეც იესო მიუთითებს, არის დან. 9:24-27-ში 70 შვიდეულის შესახებ. ეს წინასწარმეტყველება აღსრულებას პოულობს იესოს ნათლობაში, რომლის დროსაც ის ცხებულ იქნა სულიწმიდით, რის შემდეგაც იგი იწყებს თავის საზოგადოებრივ მსახურებას (საქმე. 10:38). 

![Daniel diagram](daniel.png)

ამ წინასწარმეტყველებაში ერთი დღე უდრის ერთ წელიწადს (იხ. რიცხ. 14:34; ეზეკ. 4:6). წინასწარმეტყველება იწყება ძვ. წ. 457 წელს, როცა სპარსეთის მეფე ართახშასთამ ბრძანება გასცა, რომ დაესრულებინათ იერუსალიმის აღდგენითი სამუშაოები (იხ. ეზრ. 7).

სამოცდაცხრა წინასწარმეტყველური შვიდეული გაგრძელდება ახ. წ. 27 წლამდე, დრომდე, როცა იესო მოინათლება და ზეთი ეცხება სულიწმიდით თავისი მსახურების დასაწყისში.

სამ-ნახევარ წელიწადში მას ჯვარს აცვამენ. 

და ბოლოს, სამოცდამეათე შვიდეული დასრულდება ქრ. შ-დან 34 წელს, როცა სტეფანეს ქვებით ჩაქოლავენ, ხოლო სახარება ექადაგება როგორც წარმართებს, ასევე იუდეველებს. 

`რა მოწოდება ჟღერს კეთილი უწყების მესამე ნაწილში (მუხ. 15)?`