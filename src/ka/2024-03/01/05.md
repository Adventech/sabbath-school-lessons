---
title:  იესოს ნათლობა 
date: 03/07/2024
---

`წაიკითხეთ მარკ. 1:9-11. რა დასკვნების გამოტანა შეიძლება იესოს ნათლობის აღწერიდან?`

`რისთვის მოინათლა იესო?`

`რა ასაკში მოინათლა იგი?`

`როგორ არის წარმოდგენილი ნათლობის აღწერაში ღმერთის სამივე პიროვნება?`

იოანე ნათლავს იესოს მდინარე იორდანეში. როცა იესო ამოდის წყლიდან, ხედავს გახსნილ ცას და სულიწმიდას, რომელიც გადმოვიდა მასზე მტრედის სახით. მას ესმის ღვთის ხმა ზეციდან: "შენ ხარ ჩემი საყვარელი ძე, რომელიც მოვიწონე მე" (მარკ. 1:11).

ეს მოვლენები მიგვითითებს რაოდენ მნიშვნელოვანია იესოს ნათლობა. მამა, ძე და სულიწმიდა ერთად არიან და მოწმობენ იესოს მსახურების დასაწყისზე. ამ მოვლენის მნიშვნელოვანება ხაზგასმულია მარკ. 15-ში აღწერილ ჯვრის სცენაში. ამ ისტორიის მრავალი ელემენტი გამეორდება იმ სცენაში.

"წაიყვანა იგი სულმა უდაბნოში". სიტყვით "წაიყვანა", ბერძნულიდან "ეკბალო", მარკოზის სახარებაში აღინიშნება სულების განდევნა (იხ. 1:34, 39; 3:15, 22, 23; 6:13; 7:26; 9:18, 28, 38; 16:9). სულიწმიდის თანდასწრება აქ წარმოადგენს სულიწმიდის ძალას იესოს ცხოვრებაში. უფალი უკვე იწყებს თავისი მსახურების გზას და იგი მაშინვე აწყდება სატანას. ბრძოლის არსი ამ სცენაში გადმოცემულია ორმოცდღიანი განსაცდელის ხსენებით, იმ ველური ცხოველებისა და ანგელოზების არსებობით, რომლებიც ემსახურებიან იესოს. 

მარკოზის სახარების შესავალი სცენის უცნაური მახასიათებელია ის, რომ იესო წარმოდგენილია როგორც პიროვნება, რომელიც ერთდროულად ფლობს ღვთაებრივ და ადამიანურ ბუნებას. მისი ღვთაებრივი ბუნება წარმოგვიდგება შემდეგნაირად: იგი არის ქრისტე, მესია (იხ. მარკ. 1:1), უფალი, რომელზეც იუწყებოდა მაცნე (იხ. მარკ. 1:2, 3), იგი უფრო ძლიერია, ვიდრე იოანე (იხ. მარკ. 1:7), საყვარელი ძე, რომელზეც გადმოდის სულიწმიდა (იხ. მარკ. 1:10, 11). მისი ადამიანური ბუნება წარმოგვიდგება ასეთნაირად: იგი იოანესთან ინათლება (და არა პირიქით, მარკ. 1:9), მას ხელმძღვანელობს სული (იხ. მარკ. 1:12), იცდება სატანის მიერ (იხ. მარკ. 1:13), იმყოფება მხეცებთან (იხ. მარკ. 1:13) და მას ემსახურებიან ანგელოზები (იხ. მარკ. 1:13).

ქრისტეს შესახებ ასეთი წარმოდგენა მიგვითითებს მის უნიკალურ ბუნებაზე, ერთი მხრივ, როგორც ჩვენი უფლისა და მხსნელისა, ხოლო მეორე მხრივ, როგორც ადამიანისა, ჩვენი ძმისა და ჩვენი მაგალითისა. როგორ შევათავსოთ სრულად ეს იდეა? ჩვენ არ ძალგვიძს ამის გაკეთება. მაგრამ ვიღებთ ამას რწმენით და აღფრთოვანებულები ვართ იმით, თუ როგორ გვიცხადებს ეს ჭეშმარიტება ღვთის სიყვარულს კაცობრიობის მიმართ.

`რას გვეუბნება ღვთის სიყვარულის შესახებ ის ფაქტი, რომ, იესო იყო ღმერთი, მაგრამ მან მიიღო ჩვენი ადამიანური ბუნება, რათა გადავერჩინეთ?`