---
title:  იესო ქრისტეს სახარების დასაწყისი 
date: 29/06/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 1:1-15.

**დამატებითი მუხლები**: დან. 9:24-27; ეს. 40:3; საქმე. 13:1-5, 13; საქმე. 15:36-39.

> <p>სამახსოვრო მუხლი:</p>
> "მას შემდეგ, რაც იოანე გადაცემულ იქნა, იესო მივიდა გალილეაში და ღვთის სახარებას ქადაგებდა და ამბობდა: ‘აღსრულდა ჟამი და მოახლოვდა ღვთის სასუფეველი. მოინანიეთ და იწამეთ სახარება’" (მარკ. 1:14, 15).

ვინ დაწერა მარკოზის სახარება და რატომ დაიწერა იგი? არცერთ სახარებაში არ არის მითითებული ავტორის სახელი. ავტორის შესახებ მხოლოდ ერთადერთ, ირიბ მითითებას შეიცავს იოანეს სახარება (იხ. იოან. 21:20, 24).

მაგრამ ქრისტიანობის გარიჟრაჟზე თითოეული კანონიკური სახარება მიეკუთვნებოდა ან რომელიმე მოციქულს (მათეს, იოანეს), ან მას, ვინც მათ ახლდათ თან. მაგალითად, ლუკას სახარება დაწერა პავლეს თანამგზავრმა (იხ. კოლ. 4:14; 2ტიმ. 4:11; ფილ. 1:24), მარკოზის სახარება კი შეიცავს პეტრეს მოგონებას (იხ. 1პეტრ. 5:13).

მიუხედავად იმისა, რომ მარკოზის სახარების ავტორი არცერთხელ ახსენებს თავის სახელს ტექსტში, ადრეული ეკლესიური ტრადიცია ამტკიცებს, რომ მისი ავტორი იყო იოანე მარკოზი, რომელიც ოდესღაც მოგზაურობდა პავლესა და ბარნაბასთან ერთად (იხ. საქმე. 13:2, 5), ხოლო მოგვიანებით პეტრეს თანამგზავრი იყო (იხ. 1პეტრ. 5:13).

პირველი, რაც გველოდება ამ კვირაში, არის ის, რომ შევისწავლოთ, თუ რა არის ნათქვამი მარკოზის შესახებ ახალ აღთქმაში. შემდეგ მივმართავთ სახარების შესავალ ნაწილს, განვიხილავთ მის მიმართულებას და ვუპასუხებთ კითხვას, თუ რატომ დაიწყო სახარება ზუსტად ასე მისიონერმა, რომელმაც თავისი მსახურების დასაწყისში წარუმატებლობა იგემა, ხოლო შემდეგ მოშურნე მსახურად იქცა.