---
title:  მისიონერი, რომელმაც წარუმატებლობა იგემა 
date: 30/06/2024
---

`წაიკითხეთ საქმე. 12:12. რა სახის შეხვედრები ეწყობოდა სახლში, სადაც მარკოზი ცხოვრობდა?`

სიმართლეს ჰგავს ის ფაქტი, რომ იოანე მარკოზი იყო ახალგაზრდა, როცა მოხდა საქმე. 12-ში აღწერილი მოვლენები, დაახლოებით, ახ. წ. 40-იანი წლების შუა პერიოდში. მე-12 მუხლში მის შესახებ ნათქვამია, რომ ის მარიამის ვაჟიშვილი იყო. იგი აშკარად შეძლებული ქალბატონი უნდა ყოფილიყო, რომელიც მხარში ედგა ეკლესიას. მის სახლში ტარდებოდა სამლოცველო მსახურება (იხ. საქმე. 12). პეტრეს განთავისუფლება საპყრობილედან და შემდგომი მოვლენების ისტორია, შემდეგ კი ჰეროდეს სიკვდილიც, აღსავსეა გამაოგნებელი, იუმორისტული დაპირისპირებებითაც კი პეტრესა და ამ მეფეს შორის. სინამდვილეში, იოანე მარკოზი არანაირ როლს არ თამაშობს ამ ისტორიაში, მაგრამ მასთან ამ მომენტში გაცნობა გვამზადებს ბარნაბასა და სავლეს ისტორიისთვის, რომელშიც არის იგი ნახსენები. 

`წაიკითხეთ საქმე. 13:1-5, 13. მარკოზის რა თვისებები მჟღავნდება იმაში, რომ იგი შეუერთდა ბარნაბასა და პავლეს, შემდეგ კი მიატოვებს მათ და სახლში ბრუნდება?`

საქმე. 13-ის ისტორია ეძღვნება სავლესა და ბარნაბას პირველ მისიონერულ მოგზაურობას, რომელიც დაიწყო, დაახლოებით, ახ. წ. 46 წელს. იოანე მარკოზი ნახსენებია მხოლოდ მე-5 მუხლში: იგი მათ ან ეხმარებოდა ან ემსახურებოდა. ახალგაზრდა ადამიანის შესახებ არაფერია ნათქვამი მე-13 მუხლამდე, სადაც მოკლედ არის ნახსენები, რომ იგი დაბრუნდა იერუსალიმში.

ჩვენთვის არ არის ცნობილი, თუ რატომ მიატოვა მან მსახურება, რომელიც, ბუნებრივია, აღსავსე იყო დანაკარგებითა და სირთულეებით. ელენ უაითი მიგვითითებს, რომ "მარკოზი, რომელიც შეძრული იყო შიშითა და იმედგაცრუებით, გარკვეული დროის განმავლობაში ყოყმანობდა განზრახვაში, რომ სრულად მიეძღვნა თავისი თავი ღვთის საქმისთვის. იგი არ იყო ჩვეული დანაკარგებს და შეეშინდა წინააღმდეგობების, რომლებიც გზაში გადახდათ" (მოციქულთა საქმეები, გვ. 169). მოკლედ, ეს ყველაფერი მისთვის მეტად რთული აღმოჩნდა და მან ისურვა გაცლა.

`თითოეულ ჩვენგანს დაუხევია უკან რაღაცისგან ან განუცდია სრული წრუმატებლობა რაღაცაში, განსაკუთრებით სულიერ ცხოვრებაში. რა ისწავლეთ ასეთი გამოცდილებიდან? `