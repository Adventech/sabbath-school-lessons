---
title:  ღმერთისგან მიტოვებული 
date: 18/09/2024
---

`წაიკითხეთ მარკ. 15:33-41. რა აზრი დევს მამის მიმართ წარმოთქმულ იესოს ღაღადში? რას ნიშნავს, რომ მამამ "მიატოვა" ძე?`

მარკოზის სახარება გოლგოთას წარმოგვიდგენს პირქუშ ადგილად როგორც ფიზიკურად, ასევე - სულიერად. ზებუნებრივმა სიბნელემ მოიცვა გოლგოთა იმ პარასკევს. "მეექვსე საათზე ბნელმა მოიცვა მთელი ქვეყანა მეცხრე საათამდე" (მარკ. 15:33).

ჯვარზე წარმოთქმულ იესოს სიტყვებს უწოდებენ "უარყოფის ღაღადს", როცა ის ლოცულობს ღმერთის წინაშე და ეკითხება, თუ რატომ მიატოვა მამამ ის. იესო ციტირებს ფსალმ. 21:2-ს. იმავე ფსალმუნზე მითითებები კიდევ გვხვდება მარკ. 15:24სა და 29-ში, რაც მიუთითებს იმაზე, რომ იესოს სიკვდილში აღსრულდება წმიდა წერილი. ადამიანთა ბოროტ ზრახვებშიც კი აღსრულდება ღვთის ნება.

ჯვარზე წარმოთქმული იესოს სიტყვები გადმოცემულია არამეულ ენაზე თავისივე თარგმანთან ერთად. სიტყვა "ღმერთო ჩემო, ღმერთო ჩემო" ამ მუხლში გადმოცემულია ელოი, ელოი სიტყვით (არამეული ელაჰი-ს ტრანსლიტერაცია). რთული იყო გაგეგო, თუ რა თქვა იესომ (ზოგიერთ მოწმეს არ ესმის, თუ რა თქვა იესომ) და ეგონათ, რომ იგი ელიას ეძახდა (ელიაჰუ, რაც ნიშნავდა "ჩემი ღმერთი იაჰვე").

ამ ნაწყვეტში გვაოგნებს პარალელი, რომელიც გადის იესოს ნათლობასთან (მარკ. 1:9-11).

**ნათლობა**: მარკ. 1:9-11

იოანე ნათლავს იესოს

იოანე (წარმოადგენს ელიას; იხ. მარკ. 9:1-13)

გაიხსნა ცა

სული (**pne**uma)

ღვთის ხმა: "ჩემი საყვარელი ძე"

**ჯვარი**: მარკ. 15:34-39

იესოს ნათლობა (შეად. მარკ. 10:38)

მიმართვა ელიას მიმართ

გაიპო ფარდა

იესომ სული განუტევა (eko**pne**o)

ასისთავი ამბობს: "ღვთის ძე"

ეს პარალელები გულისხმობს, რომ რადგან მარკ. 1-ში იესოს ნათლობა მისი მსახურების დასაწყისს წარმოადგენდა, როგორც ნაწინასწარმეტყველებია დან. 9:24-27-ში, მაშინ მარკ. 15-ის მოვლენები წარმოადგენს მისი მსახურების კულმინაციას ან მიზანს, რადგან იგი მრავალთა სახსნელად იღუპება (იხ. მარკ. 10:45). იესოს ჯვარზე სიკვდილი, ასევე წარმოადგენს დან. 9:24-27-ში წინასწარმეტყველების ნაწილს. ტაძარში ფარდის გაპობა (იხ. მარკ. 15:38) მიგვითითებს მსხვერპლშეწირვის სისტემის დასრულებაზე, როცა ხატება ხვდება წინასახეს და იწყება გადარჩენის ისტორიაში ახალი ეტაპი.

`ღვთის მიზნები განხორციელდა ადამიანთა ბოროტი ჩანაფიქრების მიუხედავად. როგორ გვეხმარება ეს აზრი გავაცნობიეროთ, რომ მიუხედავად იმისა, თუ რა ხდება ჩვენ გარშემო, ჩვენ უნდა ვენდობოდეთ ღმერთს და ვიცოდეთ, რომ მისი სიკეთე, საბოლოოდ, გაიმარჯვებს?`