---
title:  "გიხაროდეს, იუდეველთა მეფევ!" 
date: 16/09/2024
---

`წაიკითხეთ მარკ. 15:15-20. როგორ მოექცნენ მეომრები იესოს?`

რომაელები სასტიკად სცემდნენ მათ, ვისაც სიკვდილისთვის ამზადებდნენ. ბრალდებულს აგლეჯდნენ ტანსაცმელს, აბამდნენ ბოძს, შემდეგ კი შოლტავდნენ ტყავის წნელებით, რომელთა ბოლოშიც დამაგრებული იყო ბასრი ძვლები, შუშის ნამსხვრევები, ქვები და ლურსმნები. 

მას შემდეგ, რაც იესო გაშოლტეს, მეომრებმა, რომელთაც ევალათ მისი სიკვდილით დასჯა, განაგრძეს იესოს დამცირება, მოაცვეს მოსასხამი (წითელი მოსაცმელი სქელი ქსოვილისგან), თავზე დაადგეს ეკლის გვირგვინი და დასცინოდნენ მას, როგორც იუდეველთა მეფეს. მეომართა ჯგუფი, რომელიც მოხსენიებულია როგორც "რაზმი", ჩვეულებრივ, წარმოადგენს ლეგიონის მეათე ნაწილს, 600 კაცი, მაგრამ, მოცემულ შემთხვევაში, ეს შეიძლება ყოფილიყო უბრალოდ 200 კაციანი ჯგუფი.

ამ სცენის ირონია ნათელია მკითხველისთვის, იმიტომ, რომ იესო ჭეშმარიტად მეფეა და კარისკაცთა დამცინავი სიტყვები აცხადებენ ამ ჭეშმარიტებას. მეომრები წარმოადგენდნენ პაროდიებს, თუ ჩვეულებრივ როგორ ესალმებოდნენ რომის იმპერატორს სიტყვებით: "იხარე, კეისარო, იმპერატორო"! (ეს ჩვეულებრივი მისალმებაა, რომელიც შეიძლება ითარგმნოს როგორც "მოგესალმებით" ან "გაუმარჯოს") ამგვარად, აქ შეფარვით ადარებენ მას იმპერატორს.

ჯარისკაცები აბუჩად იგდებენ იესოს: თავში ურტყამენ წნელს, აფურთხებენ და მუხლებზე ეცემიან, ვითომ პატივისცემის ნიშნად. ეს სამივე ქმედება ბერძნულად გამოხატულია არასრულყოფილ დროით. მოცემულ კონტექსტში ეს დრო გადმოგვცემს განმეორებითი ქმედების იდეას. ამგვარად, ისინი განაგრძობდნენ მის ცემას, აგრძელებდნენ ფურთხებას და აგრძელებდნენ თაყვანისცემას მის წინაშე პატივისცემით. იესო ამ ყველაფერს უჩუმრად იღებს და არანაირად არ პასუხობს. 

რომაული სიკვდილით დასჯის ცერემონიალში ჩვეულებრივობას წარმოადგენდა, როცა შიშველ ბრალდებულს თავად მიჰქონდა ჯვარი დანიშნულების ადგილამდე. ამ ქმედების არსი იმაში მდგომარეობდა, რომ ბოლომდე დაემცირებინათ და შეერცხვინათ ადამიანი შეკრებილთა წინაშე.

მაგრამ იუდეველები საზოგადოებაში სიშიშვლის მიმართს განიცდიდნენ ზიზღს. მარკ. 15:20-ში აღნიშნულია, რომ მას მოხსნეს მოსასხამი და კვლავ ჩააცვეს თავისი ტანისამოსი. ამგვარად, ეს გამოიყურება, როგორც დათმობა რომაელთა მხრიდან იუდეველთა წინაშე იმ დროსა და იმ ადგილას.

დაფიქრდით ამ ირონიის შესახებ: ისინი თაყვანს სცემენ და გამოხატავენ "პატივისცემას" იესოს წინაშე, როგორც მეფის წინაშე და ეს ყველაფერი აგდებული ტონით, თუმცა იესო ნამდვილად მეფეა და არა მხოლოდ იუდეველთა, არამედ მათი მეფეც. 

`ისინი, ვინც დასცინოდნენ იესოს, ვერ ხვდებოდნენ, თუ რას აკეთებდნენ. რატომ არ გაამართლებს მათ მათი უმეცრება განკითხვის დღეს?`