---
title: დაკრძალვა 
date: 19/09/2024
---

`წაიკითხეთ მარკ. 15:42-47. როგორ შეგიძლიათ აღწეროთ არიმათიელი იოსების საქციელი?`

მარკოზის სახარების ან ნაწყვეტში პირველად და უკანასკნელად ჩნდება არიმათიელი იოსები. იგი იყო სინედრიონის პატივსაცემი წევრი, ე. წ. "ქალაქის ელიტის" ერთ-ერთი წარმომადგენელი. იმის გამო, რომ იგი იყო მდიდარი და პატივცემული ადამიანი, იგი დაახლოებული იყო მმართველთან, ამით აიხსნება ის ფაქტი, თუ როგორ თამამად გაბედა მან პილატესთან მისვლა და იესოს სხეულის გამოთხოვნა. ამაღელვებელი დეტალია, როცა სინედრიონის ერთ-ერთმა წევრმა ამხელა ინტერესი გამოხატა იესო დაკრძალვის მიმართ. დაფიქრდით, სად იყვნენ ამ დროს იესოს მოწაფეები?

ერთი ისტორიული დეტალი გვიდასტურებს იესოს სიკვდილს. მარკ. 15:43-იდან ვიცით, რომ იოსებმა ითხოვა იესოს სხეული. მაგრამ პილატეს გაუკვირდა, როცა გაიგო, რომ იესო უკვე მკვდარი იყო (იხ. მარკ. 15:44). ამიტომ მან მოიხმო ასისთავი, რომელიც პასუხისმგებელი იყო ჯვარცმაზე, რათა დაედასტურებინა იესოს სიკვდილი. ასისთავმა მტკიცედ დაუდასტურა. 

მიზეზი, თუ რატომ არის ეს ასეთი მნიშვნელოვანი, მდგომარეობს ზოგიერთის უფრო გვიანდელ მტკიცებულებაში, რომ იესო არ მომკვდარა ჯვარზე, არამედ დაკარგა გონი. პილატეს წინაშე მიცემული ასისთავის ჩვენება პირდაპირ უგულებელყოფს ამ მტკიცებულებას. ბოლოსდაბოლოს, ვინ-ვინ და რომაელებმა კი იცოდნენ როგორ დაესაჯათ სიკვდილით დამნაშავეები.

იოსებმა მოიტანა თეთრი ტილო, რათა გაეხვია იესო, შემდეგ მისი სხეული მოათავსეს კლდეში გამოკვეთილ სამარხში. ეს სამარხი საკმაოდ დიდი იყო, რათა მასში შესულიყავი (იხ. მარკ. 16:5). იოსების გარდა ავტორი აღნიშნავს კიდევ ორ დედაკაცს, რომლებმაც იხილეს ეს ადგილი: მარიამ მაგდალელს და მარიამს, იესოს დედას. ეს ორი სალომესთან ერთად შორიდან ადევნებდა თვალს ჯვარცმას; სამივე მივა სამარხთან კვირადღეს დილით, რათა, მათი აზრით, დაესრულებინათ იესოს ცხება (იხ. მარკ. 16:1).

რატომ არის ნახსენები ეს სამი დედაკაცი? ისინი მარკ. 16-ში გახდებიან ცარიელი სამარხის მოწმეები ანუ გახდებიან იესოს აღდგომის მნიშვნელოვანი მოწმეები. 

`დაფიქრდით იმის შესახებ, რომ იესოს სიკვდილის შემდეგ მოწაფეები უცნობია სად იმყოფებიან, იმ დროს კი სინედრიონის წევრი, იმავე ორგანოს ნაწილი, რომელმაც გაასამართლა იესო, ორგანიზაციას უწევს მის დაკრძალვას. როგორ შეგვიძლია ვიყოთ დარწმუნებული, რომ გადამწყვეტ მომენტში არ მივატოვებთ იესოს?`