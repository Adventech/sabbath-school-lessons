---
title:  იესოს გამოცხადება მარიამისა და სხვების წინაშე 
date: 25/09/2024
---

`წაიკითხეთ მარკ. 16:9-20. აღმდგარი იესოს რომელი სამი მოვლენის შესახებ გვამცნობს წმიდა წერილის ეს ნაწყვეტი?`

მარკ. 16:9-20-ში თითქმის ყველაფერს მოეპოვება პარალელი ახალი აღთქმის სხვა ნაწყვეტებთან: მარიამ მაგდალელი სამარხთან ხედავს იესოს (იხ. მათ. 28:1, 9, 10; იოან. 20:11-18; შეად. ლუკ. 8:2); ორი ადამიანი ხედავს მას დაბაში (იხ. ლუკ. 24:13-35); თერთმეტი გაიგზავნა დიდებული დანაბარებით (იხ. მათ. 28:16-20; ლუკ. 24:36-49; იოან. 20:19-23).

პირველი ადამიანი, რომელმაც იესო ცოცხალი იხილა, იყო მარიამ მაგდალელი (იოან. 20:11-18). სხვა დედაკაცებმაც იხილეს იგი (მათ. 28:8-10). აღსანიშნავია, რომ პირველნი, ვინც უფალი იხილეს, იყვნენ დედაკაცები. რაკი ძველ სამყაროში დედაკაცს არ გააჩნდა მაღალი სტატუსი, მათ შორის მოწმის სახითაც, ეს ისტორია მოფიქრებული რომ ყოფილიყო, პირველ მოწმეთა სახით, დიდი ალბათობით, წარდგებოდნენ მამაკაცები. მაგრამ ესენი არ არიან მამაკაცები, არა თორმეტი მოწაფე, არამედ - დედაკაცები. იგი მიდის, რომ მოწაფეებს აცნობოს კეთილი უწყება, მაგრამ, რაც არ არის გასაკვირი, მათ არ სწამთ მისი მოწმობის, მეტად სავარაუდოა, რომ იგი ფანტასტიკურად ჟღერდა, აგრეთვე, იმის გამო, რომ მარიამი იყო დედაკაცი.

იესოს აღდგომის ისტორიის დამცველნი გამოიყენებენ იმ ფაქტს, რომ პირველები, ვინც იესო იხილეს, იყვნენ დედაკაცები ამ ისტორიის ჭეშმარიტების დამარწმუნებელი მოწმობის სახით. 

რა თქმა უნდა, მათ რომ გამოეგონათ ეს ისტორია, რისთვის წარადგენდნენ ისინი საკუთარ თავს არაკეთილსასურველად? იესოს მოუწია ესაყვედურა მათთვის "გულქვაობის" გამო. სახარებისეული გადმოცემები მოწაფეებს არასასიამოვნოდ წრმოგვიდგენს დაწყებული იესოს შეპყრობის მომენტიდან და დამთავრებული აღდგომის შემდეგ მისი გამოცხადებით: ისინი გარბიან, უარყოფენ, არ სწამთ და ა. შ. ამას არ ექნებოდა აზრი, თუკი ისტორია იქნებოდა გამოგონილი.

პირიქით, მათი მოგვიანებითი გაბედული და ურყევი უწყება აღმდგარი ქრისტესი და იმედის შესახებ, რომელიც ეძლევა თითოეულს, წარმოადგენს მათი მტკიცებულებების ჭეშმარიტების დამაჯერებელ მოწმობას.

`თქვენი აზრით, რატომ არ სწამს თავდაპირველად არავის, ვისაც მოწმეები აუწყებენ აღმდგარი იესოს და ცოცხალი ქრისტეს შესახებ (მუხ. 11, 13, 14)?`

მოწაფეების მიმართ წარმოთქმული იესოს პირველი სიტყვები ჩაწერილია მარკ. 16:14-ში. იგი უსაყვედურებს მათ ურწმუნოებისა და გულქვაობის გამო. ურწმუნოება მარტო ჩვენი დროისთვის კი არ არის დამახასიათებელი. როგორც უკვე ვიხილეთ, იესოს პირველი მოწაფეები სირთულეებს განიცდიდნენ რწმენასთან დაკავშირებით (იხ. მათ. 28:17; იოან. 20:24-29), არადა ისინი ხომ მის გვერდით იყვნენ და ნანახი ჰქონდათ მისი სასწაულები. 

იესოს ესმოდა მათი და სხვადასხვა საშუალებებით უჩვენა მათ თავისი აღდგომის რეალურობა. მაშინ მათი მოწმობა მტკიცებულებებთან ერთად, რომლებიც ჩამოყალიბებულია ორშაბათი დღის მასალაში, მყარ საფუძველს უქმნის რწმენას.

`როგორ შეგვიძლია დავიცვათ თავი ეჭვისა და ურწმუნოების სულიერი მახისგან? რატომ უნდა გვქონდეს ყოველდღიური კავშირი აღმდგარ ქრისტესთან?`