---
title:  ლოდი გადაგორებულია 
date: 23/09/2024
---

`წაიკითხეთ 1კორ. 15:1-8. რა თანმიმდევრობას აყალიბებს პავლე მოციქული აღდგომის მოვლენებში?`

აღდგომის ისტორია ჩნდება ყველა სახარებაში. სახარების თითოეული ავტორი წარმოადგენს ამ ისტორიას სხვადასხვა პერსპექტივაში, მაგრამ თითოეული მათგანი შეიცავს საერთო ელემენტებს, რომლებიც ასევე ჩნდება 1კორ. 15:1-8-ში.

ოთხი იდეა ჩნდება კვლავ და კვლავ - მოკვდა, დაკრძალეს, აღდგა, იგი იხილეს. მარკ. 15-ში მოკვდა და დაკრძალეს. მარკ. 16-ში აღდგა და იგი იხილეს, მაგრამ თავისი  მახასიათებლებით. მარკ. 16:7-ში ნათქვამია გალილეაში შეხვედრის შესახებ, იქ იხილავენ მას მოწაფეები (იხ. იოან. 21).

`რაზეა დაფუძნებული თქვენი პირადი რწმენა იმისა, რომ ქრისტე აღდგა?`

არიან ადამიანები, რომლებიც სკეპტიკურად არიან განწყობილი იესოს აღდგომის ფაქტის მიმართ. მაგრამ მისი აღდგომის მტკიცებულებანი არსებითია და შეესაბამება გონების დასკვნებს.

დასაწყისისთვის, საკმარისია უბრალოდ, რომ გწამდეთ, ღმერთი არის შემოქმედი (იხ. დაბ. 1 და 2) და მაშინ აღდგომის დღესასწაული შეესაბამება გონებას. ღმერთს, რომელმაც შექმნა სამყარო, შემდეგ კი - სიცოცხლე დედამიწაზე, ეჭვგარეშეა, გააჩნდა ძალა აღედგინა იესო, თუკი ასე გადაწყვიტა. ღმერთის არსებობა არ აქცევს იესოს აღდგომას გარდაუვლად, არამედ მხოლოდ ასაბუთებს გონების გადმოსახედიდან.

შემდეგ სამარხი აშკარად ცარიელი იყო. ისტორიკოსი-ათეისტებიც კი აღიარებენ ამ ფაქტს. ეს რომ ასე არ ყოფილიყო, მისი აღდგომის შესახებ მტკიცებულება შეუმდგარი იქნებოდა თავიდანვე, რადგან სამარხში უფლის სხეულის არსებობა გაანადგურებდა ნებისმიერი სახის განცხადებას, რომ იგი აღდგა.

გარდა ამისა, დაუსაბუთებელია განცხადება, რომ უფალ იესოს სხეული მოწაფეებმა მოიპარეს. მოწაფეები ნამდვილად ვერ აუვლიდნენ გვერდს დაცვას. ეს რომც გაეკეთებინათ და ხელთ ჩაეგდოთ სხეული, მაშინ რატომ არ დააპატიმრეს მოწაფეები ამის გამო? პასუხი იმაში მდგომარეობს, რომ რელიგიურმა ხელმძღვანელებმა იცოდნენ, მოწაფეებს ეს არ გაუკეთებიათ. 

ამასთანავე, მრავალი აცხადებდა, რომ იხილეს აღმდგარი ქრისტე. ბევრმა, მათ შორის მოწაფეებმაც, ვერ დაიჯერა თავდაპირველად ეს. ხოლო ერთ დროს ქრისტიანთა მოსისხლე მტერი, პავლე, არა მხოლოდ ადასტურებს, რომ იხილა აღმდგარი უფალი, არამედ ამბობს, რომ ამ გამოცდილებამ სრულიად შეცვალა მისი ცხოვრება, ამასთანავე, ძალიან სწრაფად. 

დაბოლოს (თუმცა არსებობს სხვა მიზეზებიც), როგორ შეიძლება აიხსნას წარმოქმნა ქრისტიანული ეკლესიისა, დაარსებულისა იმ ადამიანების მიერ, რომლებიც ადასტურებდნენ, რომ იხილეს აღმდგარი უფალი? რატომ იყვნენ მზად ეს ადამიანები მომკვდარიყვნენ იმის გამო, თუკი მათ იცოდნენ, რომ ეს სიცრუე იყო? მათი თანმიმდევრული მოწმობა როგორც იესოს სიკვდილის შემდეგ მაშინათვე (იხ. საქმე. 3:15), ასევე წლების შემდეგაც (იხ. 1პეტრ. 1:3), ქრისტეს აღდგომის დამაჯერებელი მოწმობაა.

`რას უპასუხებდით, თუკი გკითხავდნენ, ქრისტეს აღდგომის რა მტკიცებულება გაგაჩნიათ?`