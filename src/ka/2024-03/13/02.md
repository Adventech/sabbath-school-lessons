---
title:  აღდგომის სიხარული 
date: 22/09/2024
---

`წაიკითხეთ მარკ. 16:1-6. გადმოეცით მოვლენათა ქრონოლოგია, რომელიც იესოს გადახდა თავს იმ სამი დღის განმავლობაში:`

`პარასკევი`

`შაბათი`

`კვირა`

სახარების ყველა ავტორი ერთსულოვანია იმაში, რომ იესო მოკვდა დღეს, რომელსაც ეწოდება "მზადების" დღე (მათ. 27:62; მარკ. 15:42; ლუკ. 23:54; იოან. 19:14, 31, 42). ბიბლიის კომენტატორების უმრავლესობას ეს ესმის, როგორც მითითება დღეზე, რომელიც გრძელდება ხუთშაბათს მზის ჩასვლიდან პარასკევს მზის ჩასვლამდე. იესო მოკვდა პარასკევს გვიან საღამოს, ხოლო მზის ჩასვლამდე სასწრაფოდ დაკრძალეს.

შაბათს უფალი განისვენებდა სამარხში და იესოს ყველა მოწაფეც ისვენებდა. "შაბათს კი მოისვენეს მცნებისამებრ" (ლუკ. 23:56) მეტად უცნაური ქმედებაა, თუკი, სინამდვილეში, იესო დაამცირებდა, ყოველ შემთხვევაში, მათ შეგნებაში, მეოთხე მცნების დაცვის ვალდებულებას.

შაბათს საღამოს დედაკაცებმა იყიდეს სურნელებანი, ხოლო კვირადღეს დილით გაემართნენ სამარხისკენ, რადგან სურდათ დაესრულებინათ ჩვეულებრივი დაკრძალვის პროცესი. რა თქმა უნდა, იესო იქ არ იყო!

უკვე II საუკუნეში ქრისტიანებმა დაინახეს არსი იმ ფაქტში, რომ იესო მკვდრეთით აღდგა კვირის პირველ დღეს, კვირადღეს. ეს იქცა კვირადღის სიწმიდის საფუძვლად. მაგრამ გვასწავლის თუ არა ამის შესახებ ახალი აღთქმა?

`წაიკითხეთ კოლ. 2:10-12. რა არის ქრისტეს აღდგომის ახალაღთქმისეული სიმბოლო (იხ. აგრეთვე, რომ. 6:4)?`

ბიბლიაში ერთი სიტყვაც კი არ მოიძებნება აღდგომის დღის სიწმიდის შესახებ, კვირადღის სამახსოვროდ. ამ სამახსოვროს წარმოადგენს ნათლობა. "ამიტომ დავიმარხეთ მასთან ერთად სიკვდილში ნათლისღებით, რათა, როგორც მამის დიდებით მკვდრეთით აღდგა ქრისტე, ჩვენც ვიაროთ სიცოცხლის განახლებით" (რომ. 6:4).

მიუხედავად აღდგომის დღის თაყვანისცემის ცრუ ღვთისმეტყველებისა, ჩვენ, ადვენტისტებს, უნდა გვიხაროდეს, რომ იესო აღდგა კვირადღეს დილით. იესომ თავისი სიკვდილითა და აღდგომით გაიმარჯვა სიკვდილზე და მის აღდგომაში ჩვენ მოვიპოვებთ ჩვენს დარწმუნებულობას.

"კურთხეულია ღმერთი და მამა ჩვენი უფლის იესო ქრისტესი, რომელმაც თავისი მრავალი წყალობით ხელახლა გვშვა ჩვენ იესო ქრისტეს მკვდრეთით აღდგომით ცოცხალ იმედად" (1პეტრ. 1:3). შეხედეთ პავლესა და პეტრეს დარწმუნებულობას იესოს აღდგომაში. ჩვენ როგორ შეგვიძლია გვქონდეს იგივე დარწმუნებულობა?