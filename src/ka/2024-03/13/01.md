---
title:  ქრისტე აღსდგა! 
date: 21/09/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 15:42-47; მარკ. 16.

**დამატებითი მუხლები**: კოლ. 2:10-12; 1კორ. 15:1-8; დან. 9:24-27; იოან. 20:11-18.

> <p>სამახსოვრო მუხლი:</p>
> "მან უთხრა მათ: ‘ნუ შეშფოთდებით! თქვენ ეძებთ ჯვარცმულ იესო ნაზარეველს. იგი აღდგა, აქ არ არის. აჰა, ადგილი, სადაც ის დაასვენეს" (მარკ. 16:6).

იესოს ჯვარცმამ გაანადგურა მისი მოწაფეების მთელი იმედები და რწმენა. მათთვის ეს იყო ყველაზე ბნელი დღეები, რადგან მათ არა მხოლოდ გადაიტანეს თავიანთი მოძღვარის სიკვდილი, არამედ ეშინოდათ საკუთარი სიცოცხლის გამოც (იოან. 20:19).

მარკ. 16-ში, სახარების უკანასკნელ თავში, შევხედავთ იმას, თუ რა მოხდება მისი სიკვდილის შემდეგ.

უპირველეს ყოვლისა, ჩვენ განვიხილავთ იესოს აღდგომის დროს და თუ რატომ მივიდნენ დედაკაცები სამარხთან იმ კვირადღის დილას. ადვენტისტები არ უთმობენ ამას განსაკუთრებულ ყურადღებას იმის გამო, რომ აღდგომას არასწორად იყენებენ კვირადღის სიწმიდის დასაცავად. ამიტომ ყურადღებას მივაქცევთ იმას, როგორ შეგვიძლია გვიხაროდეს აღდგომა, როცა გამოვიკვლევთ კვირადღის მასალას. 

მეორეც, გაკვეთილში მოცემულია მარკ. 16-ის პირველი მუხლების განმარტება; ისინი დაკავშირებულია თემასთან, რომელიც გასდევს მთელ წიგნს. ამ განმარტებას განვიხილავთ ორშაბათისა და სამშაბათის მასალებში.

მესამეც, კვირის დასასრულს, ოთხშაბათსა და ხუთშაბათს შევისწავლით მარკ. 16-ის დარჩენილ ნაწილს და განვიხილავთ მისიას, რომელსაც ის ჩვენ წინაშე აყენებს. ეს გამოკვლევა მთავრდება მარკოზის სახარების მკითხველების მოწოდებით, რომ მიუტანონ კეთილი უწყება მთელ სამყაროს. 