---
title:  შემდგომი გამოკვლევისათვის 
date: 27/09/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავები: "იგი აღდგა მკვდრეთით" და "წადით და ასწავლეთ ყველა ხალხს", გვ. 818-828.

"მორწმუნისათვის ქრისტე არის აღდგომა და სიცოცხლე. ცოდვის მიზეზით დაკარგული სიცოცხლე აღდგა მაცხოვარში, რადგან მასშია სიცოცხლე, რათა გააცოცხლოს ყველა, ვისაც მოისურვებს. მას აქვს ხელმწიფება უკვდავების მინიჭებისა. იგი კვლავ იბრუნებს სიცოცხლეს, რომელიც კაცობრიობისთვის გაწირა და აძლევს ადამიანებს. "მე იმისთვის მოვედი, რომ სიცოცხლე ჰქონდეთ და უხვად ჰქონდეთ", - თქვა მან. "ვინც დალევს წყლიდან, რომელსაც მე მივცემ მას, საუკუნოდ არ მოსწყურდება; რადგან წყალი, რომელსაც მე მივცემ, მასში გადაიქცევა წყლის წყაროდ, რომელიც საუკუნო სიცოცხლედ იდინებს". "ჩემი ხორცის მჭამელს და ჩემი სისხლის მსმელს საუკუნო სიცოცხლე აქვს და მე მას აღვადგენ უკანასკნელ დღეს" (იოან. 10:10; 4:14; 6:54).

მორწმუნისათვის სიკვდილი არაფერს ნიშნავს. ქრისტე მას ხანმოკლე წამს უწოდებს. "ვინც ჩემს სიტყვას იცავს, იგი არ იხილავს სიკვდილს უკუნისამდე". "არ იგემებს სიკვდილს უკუნისამდე". ქრისტიანისთვის სიკვდილი - ეს ძილია, სიბნელისა და მდუმარების წამი. "თქვენი სიცოცხლე დაფარულია ქრისტესთან ღმერთში". "როცა გამოჩნდება ქრისტე, თქვენი სიცოცხლე, მაშინ თქვენც გამოჩნდებით მასთან ერთად დიდებით" (იოან. 8:51, 52; კოლ. 3:4)" (ქრისტე - წუთისოფლის იმედი, გვ. 787).

ათეისტი ისტორიკოსებიც კი, რომელთაც არ შეუძლიათ მიიღონ აღდგომის რეალობა, აღიარებენ არა მხოლოდ იმას, რომ იესო მოკვდა, არამედ იმასაც, რომ მისი სიკვდილის შემდეგ მრავალი ადამიანი ამტკიცებდა, რომ იხილა აღმდგარი ქრისტე და საბოლოოდ, საწყისი დაუდეს იმას, რაც იქცა ქრისტიანულ ეკლესიად. ზოგიერთი, რომელიც ცდილობს ახსნას, თუ რატომ ამტკიცებდა ამას, ამბობდა, რომ იესოს ჰყავდა ტყუპი ძმა ან პირველ მოწაფეებს დაეწყოთ ჰალუცინაციები და ფიქრობდნენ, რომ იხილეს იესო. სხვები ამბობდნენ, რომ იესო, სინამდვილეში, არასოდეს მომკვდარა, არამედ უბრალოდ გონება დაკარგა და მოგვიანებით გონს მოეგო. ერთი ამტკიცებს, რომ იესოს სხეული წაიღეს გადამთიელებმა. ამ ყველა "მტკიცებულებას" რომ გაეცნოთ და იმას, რომ არცერთი მათგანი არ არის შემდგარი, იხილეთ Clifford Goldstein, Risen: Finding Hope in the Empty Tomb (Pacific Press, 2021).

**კითხვები მსჯელობისთვის:**

`1.ჰქონდათ თუ არა მოწაფეებს ისეთი მოგება, რათა ეცრუათ იესოს აღდგომის შესახებ? თუ იმის მიხედვით ვიმსჯელებთ, რაც ჩვენთვის არის ცნობილი, ისინი თავიანთი რწმენის გამო გადაეყარნენ მხოლოდ სიძულვილს, გარიყვასა და დევნას.`

`2.იესოს აღდგომის რომელი მოწმობანი გეჩვენებათ ყველაზე მეტად დამაჯერებლად? გაუზიარეთ თქვენი დასკვნები ჯგუფს.`

`3.უფრო დაწვრილებით იმსჯელეთ იმედის შესახებ, რომელსაც გვისახავს იესოს აღდგომა. წაიკითხეთ 1კორ. 15. რა მნიშვნელობას ანიჭებს პავლე იესოს აღდგომას?`