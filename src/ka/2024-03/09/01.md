---
title:  დაპირისპირება იერუსალიმში 
date: 24/08/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: მარკ. 11; მარკ. 12:1-34.

**დამატებითი მუხლები**: 3მეფ. 1:32-48; ზაქ. 9:9; ეს. 56:7; იერ. 7:11.

> <p>სამახსოვრო მუხლი:</p>
> "როცა ლოცვად დგახართ, მიუტევეთ, თუ რაიმე გაქვთ ვინმეს წინააღმდეგ, რათა თქვენმა მამამაც ზეცაში მოგიტევოთ თქვენი შეცოდებანი" (მარკ. 11:25).

მარკ. 2 და 3-ში ჩაწერილია ხუთი კამათი იესოსა და რელიგიურ ხელმძღვანელებს შორის. ამ კვირაში განვიხილავთ სამღვდელოების წარმომადგენლებთან გამართულ ექვს კამათს, როცა იესო მიდის იერუსალიმში. კამათის ეს ორი ჯგუფი ჩარჩოში სვამს მის ამქვეყნიურ მსახურებას, მის დასაწყისსა და დასასრულს. კამათის თითოეული ჯგუფი ეძღვნება ქრისტიანული ცხოვრების მნიშვნელოვან საკითხებს. იესოს დარიგებები, მიუხედავად იმისა, რომ მოცემულია პოლემიკურ ჭრილში, ეხმარება მორწმუნეებს გააცნობიერონ როგორც რწმენის საკითხები, ასევე ყოველდღიური ცხოვრების პრაქტიკული საკითხებიც. 

რელიგიური ხელმძღვანელები მოდიან, რომ წინ აღუდგნენ იესოს, ჩიხში მოაქციონ იგი და გაიმარჯვონ მასზე, მაგრამ ამას ვერ ახერხებენ ვერასდროს. ამ კვირის გაკვეთილის ნაწილი გადმოგვცემს შეხედულებას, თუ კონკრეტულად რას მიჰყავს ადამიანები ღმერთთან დაპირისპირებამდე და განვიხილავთ იმას, თუ რა შეუძლიათ ქრისტიანებს გააკეთონ, რათა დაძლიონ ცრურწმენები და მიმართონ მათ გულებს, ვინც ეწინააღმდეგება სულიწმიდის ძახილს. 

მარკ. 11-ში იესო მსახურობს იერუსალიმში პასექზე (მარტი - აპრილი). მარკ. 11-16-ში გადმოცემულია უფრო დიდი პერიოდი, ვიდრე ერთი კვირა. მოყოლის ტემპი თვალსაჩინოდ იკლებს. პირველი 10 თავი მოიცავს, დაახლოებით, სამ-ნახევარ წელიწადს. ეს შენელება მიგვითითებს ამ დასკვნითი სცენების მნიშვნელობაზე.