---
title:  ტრიუმფალური შესვლა 
date: 25/08/2024
---

`წაიკითხეთ მარკ. 11:1-11. რომელი ბიბლიური წინასწარმეტყველება აღსრულდა, როცა იესო იერუსალიმში შევიდა? (იხ. ზაქ. 9:9).`

`თქვენი აზრით, რატომ ხვდება ხალხი იესოს ზეიმით?`

ამ ისტორიის ნახევარი ეძღვნება იმას, რომ იესო გზავნის ორ მოწაფეს უახლოეს სოფელში, რომ წამოიყვანონ ჩოჩორი, რათა შევიდეს იერუსალიმში მასზე ამხედრებული. რატომ იხარჯება ამდენი დრო ამ ისტორიაზე?

პასუხი შედგება ორი ნაწილისაგან. პირველ რიგში, ეს ისტორია გვიჩვენებს იესოს წინასწარმეტყველურ ძალას, რაც ხაზს უსვამს მისი მოსვლის სიდიადეს და აკავშირებს მას ღვთის ნებასთან. მეორე მხრივ, თავად ისტორია არის დაკავშირებული ზაქ. 9:9, 10-თან, სადაც საუბარია მეფეზე, რომელიც სახედარზე ამხედრებული შევა იერუსალიმში. ეს გვაგონებს, თუ როგორ შევიდა სოლომონი ჯორზე ამხედებული იერუსალიმში (იხ. 3მეფ. 1:32-48), როცა ადონია ცდილობდა მიესაკუთრებინა სამეფო ტახტი, ხოლო დავითმა ბრძანა დაუყოვნებლივ გაემეფებინათ სოლომონი.

"ასე წინასწარმეტყველებდა ღვთის მორჩილი ზაქარია ისრაელის მეფის მოსვლას. და აი, დადგა დრო ამ წინასწარმეტყველების აღსრულებისა. ის, ვინც ასე დიდხანს ამბობდა უარს სამეფო დიდებაზე, ამჯერად მოდის იერუსალიმში, როგორც დავითის ტახტის აღთქმული მემკვიდრე" (ე. უაითი. ქრისტე - წუთისოფლის იმედი, გვ. 569).

იერუსალიმი მთაგორიანი დასახლებაა, სატაძრო მთა, დაახლოებით, 740 მეტრის სიმაღლისაა, ხოლო სიონის მთა - 765 მეტრის. იესოს დროს მისი დასახლება წარმოადგენდა, დაახლოებით, 40-50 ათას ადამიანს, მაგრამ პასექზე ადამიანთა რიცხვი იზრდებოდა. ქალაქის ფართობი უდრიდა 0,9 კმ2, სატაძრო მთის ფართობი კი წარმოადგენდა, მთელი ფართობის, დაახლოებით, 150 მ2. მშვენიერი სატაძრო კომპლექსი გადმოჰყურებდა ქალაქს. 

იესო ქალაქში შევიდა აღმოსავლეთიდან, ჩამოვიდა რა ელეონის მთიდან და, მეტად სავარაუდოა, რომ შევიდა სატაძრო მთის ოქროს ჭიშკრიდან (ჭიშკარი, რომელიც ახლა აგურით არის ამოშენებული). მთელი ქალაქი იყო აღელვებული მისი გამოჩენით, ყველა აცნობიერებდა მისი სიმბოლური ქმედების მნიშვნელობას. ბრბო, რომელიც იესოს მიჰყვებოდა, ყვიროდა "ოსანა", რაც თავდაპირველად ნიშნავდა "გადაგვარჩინე ახლა", ახლა კი აღიქმება როგორც ღვთის განსადიდებელი სიტყვა.

მარკოზის სახარების უმეტეს ნაწილში იესო ცდილობს იდგეს ჩრდილში. ახლა კი იგი ღიად შედის იერუსალიმში და მიმართავს მეფის ცნობილ უძველეს სიმბოლურ ქმედებას. იესო შედის ტაძარში, მაგრამ რაკი უკვე მოსაღამოვდა, იგი უბრალოდ ათვალიერებს ტაძარს გარშემო და შემდეგ მის თორმეტ მოწაფესთან ერთად მიდის ბეთანიაში. იმის ნაცვლად, რომ ეს ყველაფერი გადაზრდილიყო აჯანყებასა თუ ბუნტში, იესო იქცევა პირიქით, იგი ჩუმად განერიდება. მაგრამ მომდევნო დღე იქნება განსხვავებული.

`ჩოჩორზე ამხედრებული იესოს შესვლა იერუსალიმში გადმოგვცემს თავმდაბლობის იდეას. რატომ არის ქრისტიანისთვის ეს თვისება ასეთი მნიშვნელოვანი? გვაქვს თუ არა ჩვენ რამე, რითაც შეგვიძლია ვიამაყოთ ჯვრის ნათელში?`