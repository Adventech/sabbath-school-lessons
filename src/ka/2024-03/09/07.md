---
title:  შემდგომი გამოკვლევისათვის 
date: 30/08/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავები "განწირული ხალხი", "ტაძრის ხელმეორედ განწმედა" და "კამათი" გვ. 580-609.

"იესოს მიერ იმ ლეღვის ხის დაწყევლა, რომელიც თვითონვე შექმნა თავისი ძალით, უდიდესი გაფრთხილებაა ყველა ეკლესიისა და ყოველი ქრისტიანისთვის. ვერავინ ჩათვლის, რომ ცხოვრობს ღვთის რჯულის მიხედვით, თუკი სხვებს არ ემსახურება. მაგრამ ადამიანები ხშირად არ ჰგვანან ქრისტეს მოწყალებასა და უანგარო მსახურებაში. ზოგჯერ ადამიანებს, რომლებიც თავს ჭეშმარიტ ქრისტიანებად მიიჩნევენ, საერთოდ არ ესმით, რაში მდგომარეობს ღვთისადმი მსახურება. მათი გეგმები და საზრუნავი საკუთარ კეთილდღეობას ემსახურება. ისინი მხოლოდ საკუთარი თავისთვის ცხოვრობენ. მათთვის ძვირფასია მხოლოდ ის დრო, როდესაც რაიმეს იძენენ თავისთვის. ესაა მათი ცხოვრების მიზანი. ისინი ემსახურებიან თავიანთ თავს და არა სხვებს. უფალმა მისცა მათ ამ წუთისოფელში ცხოვრების შესაძლებლობა სხვებისათვის უანგარო მსახურებისთვის. მან დაგვავალა ვემსახუროთ მოყვასს, რითაც შეგვიძლია, მაგრამ ხშირად საკუთარ "მე"-ს გარდა ადამიანები ვერაფერს ხედავენ. მათ კაცობრიობის ბედი სრულებით არ აწუხებთ. ასეთი ადამიანები იმ ლეღვის ხეს ემსგავსებიან, რომლებიც მხოლოდ ფოთლებით იმოსება, მაგრამ ნაყოფს არ ისხამს. ისინი მხოლოდ გარეგნულად, მონანიებისა და რწმენის გარეშე იცავენ წესებს, სიტყვით აღიარებენ ღვთის კანონს, მაგრამ საქმით არ ემორჩილებიან მას. ისინი ლაპარაკობენ, მაგრამ არ ასრულებენ. და ლეღვის ხესთან წარმოთქმული სიტყვებით ქრისტე გვიჩვენებს, თუ როგორ სძულს მას ასეთი თვალთმაქცობა. ქრისტე ამბობს, რომ ის ცოდვილი, რომელიც არ მალავს თავის დანაშაულს, უფრო ნაკლები დამნაშავეა, ვიდრე ის, ვინც აცხადებს, რომ ღმერთს ემსახურება, მაგრამ უნაყოფოა ეს მსახურება მისი დიდებისათვის" (ქრისტე - წუთისოფლის იმედი, გვ. 584).

**კითხვები მსჯელობისთვის:**

`1.იფიქრეთ ქრისტეს მიერ ტაძრის განწმედის მნიშვნელობაზე. როგორ შეიძლება იგივე მიდგომა გამოვიყენოთ დღევანდელ ეკლესიასთან მიმართებაში? როგორ უნდა ხდებოდეს ასეთი განწმედა?`

`2.ყველა სახარებაში იესო, კვლავ და კვლავ, მიმართავს წმიდა წერილს და იმას, თუ როგორ უნდა აღსრულდეს იგი. რას გვეუბნება ეს ღვთის სიტყვის შესახებ, რომელი ადგილი უნდა ეკავოს მას რწმენით აღსავსე ადამიანის ცხოვრებაში? რატომ უნდა უგულებელვყოთ წმიდა წერილის მნიშვნელობის დაკნინების ნებისმიერი მცდელობა, განსაკუთრებით კი ის იდეა, რომ წმიდა წერილი მხოლოდ ადამიანური წარმოდგენებია ღმერთის შესახებ, თუ როგორ მოქმედებს იგი?`

`3.სად არის ეკლესიასა და სახელმწიფოს შორის ზღვარი? მარკ. 12:13-17-ში იესოს სწავლების თანახმად, როგორ წარმართავს იგი ამ მსჯელობას?`

`4.გადახედეთ მუხლებს, სადაც საუბარია აღდგომის შესახებ. რატომ არის ეს სწავლება ასეთი მნიშვნელოვანი ჩვენი რწმენისთვის, თუკი თან გავითვალისწინებთ ბიბლიურ სწავლებას მკვდართა მდგომარეობის შესახებ?`