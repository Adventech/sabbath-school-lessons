---
title: ახალი აღთქმა (იხ. იერ. 31:31-33)
date: 08/04/2021
---

ძველი აღთქმის წიგნში ამ ნაწყვეტებში პირველად არის მოხსენიებული "ახალი აღთქმა". ეს აღთქმა წარმოდგენილია ისრაელის ტყვეობიდან დაბრუნების კონტექსტში და გვიამბობს კურთხევების შესახებ, რომლებსაც ისინი ღმერთისაგან მიიღებენ. 

კვლავაც, როგორც ყველა დანარჩენ აღთქმებში, ღმერთი - არის ის, ვინც სთავაზობს აღთქმის დადებას, და სწორედ ღმერთი - არის ის, ვინც შეასრულებს მას თავისი მადლით. 

ყურადღება მიაქციეთ აქ გამოყენებულ ენას. ღმერთმა თავის თავს უწოდა ქმარი მათთვის (იხ. იერ. 3:14: შეუღლდა მათთან); მან თქვა, რომ ჩაწერს თავის რჯულს მათ გულებში; და, იყენებს რა აბრაამთან დადებული აღთქმის ენას, იგი ამბობს, რომ იქნება მათი ღმერთი, ისინი კი იქნებიან მისი ხალხი. შესაბამისად, როგორც ადრე, აღთქმა - ეს უბრალოდ რაღაც იურიდიული შეთანხმება როდია, როგორც თანამედროვე სასამართლოებში, არამედ გულისხმობს რაღაც უფრო მეტს.

`წაიკითხეთ იერ. 31:33. შეადარეთ ეს მუხლი გამ. 6:7-ს, რომელშიც დაწვრილებითაა აღწერილი აღთქმის ის ნაწილი, რომელიც ისრაელთან არის დადებული. კვლავ, რომელ ძირითად ელემენტს შეიცავს ეს? რას მოელის ღმერთი თავისი ხალხისგან?`

`წაიკითხეთ იერ. 31:34. შეადარეთ ის, რის შესახებაც აქ არის საუბარი, იოან. 17:3-ს. რა სახის სამუშაოს ასრულებს უფალი, რომლის წყალობითაც შექმნილი იქნება საფუძველი ამ ურთიერთობებისთვის?`

ახალი აღთქმა იერ. 31:31-34-ში, როგორც უფრო ადრინდელ აღთქმებში, შეიცავს მადლსაც და მორჩილებასაც. ღმერთი მიუტევებს ცოდვებს, დაამყარებს ურთიერთობებს, და თავადვე გამოგზავნის თავის მადლს თავისი ხალხის ცხოვრებაში. შედეგად ადამიანები დაემორჩილებიან მას, მაგრამ არა ჩვეულების გამო, ფორმალურად, არამედ სწორედ იმიტომ, რომ ისინი იცნობენ მას, იმიტომ, რომ უყვართ იგი და იმიტომ, რომ სურთ ემსახურონ მას. ყველაფერი ეს ირეკლავს აღთქმის ურთიერთობების არსს, რომლებისკენაც ისწრაფის უფალი.

`როგორ გესმით ჩვენს გულებში ჩაწერილი რჯულის იდეა? ნიშნავს თუ არა ეს იმას, რომ რჯული ხდება სუბიექტური და პირადი, რაღაც ისეთი, რაც უნდა განიმარტოს და გამოყენებულ იქნას ჩვენი პირადი შერჩევით? თუ ეს სხვა რამეს ნიშნავს? თუ დიახ, მაშინ რას?`

