---
title: აბრაამთან დადებული აღთქმა
date: 06/04/2021
---

"და ვაკურთხებ შენს მაკურთხებელს და დავწყევლი შენს მაწყევარს. და შენში იკურთხება მიწის ყოველი ტომი" (დაბ. 12:3).
წაიკითხეთ დაბ. 12:1-3. ჩამოთვალეთ დაპირებები, რომლებიც ღმერთმა მისცა აბრაამს.

`მიაქციეთ ყურადღება, რომ, როცა ამ დაპირებებს აძლევდა, ღმერთი ეუბნება აბრაამს, რომ მასში "...იკურთხება მიწის ყოველი ტომი" (დაბ. 12:3). რას ნიშნავს ეს? როგორ იკურთხა მიწის ყველა ტომი აბრაამში? იხ. გალ. 3:6-9. რა მხრივ შეგვიძლია დავინახოთ ამ დაპირებაში დაპირება მესიის შესახებ? იხ. გალ. 3:29.`

ღმერთი შეჰპირდა აბრაამს დაემყარებინა მასთან ახლო და ხანგრძლივი ურთიერთობები ჯერ კიდევ მანამდე, სანამ გამოიყენებდა რაიმე ენას, რომელიც აღთქმის დადებაზე საუბრობს. პირდაპირი მოხსენიება აღთქმის შესახებ, რომელსაც დაუდებს ღმერთი, ჩნდება მოგვიანებით (იხ. დაბ. 15:4-21; დაბ. 17:1-14). მოცემულ შემთხვევაში ღმერთი სთავაზობს ღვთიურ-ადამიანურ ურთიერთობებს, რომლებიც უაღრესად მნიშვნელოვანია. განმეორებადი "მე [გიჩვენებ... გაქცევ... გაკურთხებ]" დაბ. 12:1-3-ში ღვთის შეთავაზებისა და დაპირების სიღრმისა და სიდიადის შესახებ მოწმობს.

ამასთანავე, აბრაამი იღებს ერთადერთ ბრძანებას, რომელიც მისთვის წარმოადგენდა გამოცდას, - "წადი". იგი დაემორჩილა რწმენით (იხ. ებრ. 11:8), მაგრამ არა იმისთვის, რომ დაპირებული კურთხევები მიეღო. მისი მორჩილება იყო მისი რწმენის პასუხი სიყვარულის ურთიერთობებზე, რომლებიც ღმერთს სურდა დაემყარებინა მასთან. სხვა სიტყვებით რომ ვთქვათ, აბრაამს უკვე სწამდა ღმერთის, უკვე ეყდნობოდა ღმერთს, უკვე ენდობოდა ღვთის დაპირებებს. მას უკვე უნდა ერწმუნა, წინააღმდეგ შემთხვევაში იგი არასოდეს დატოვებდა საკუთარ ოჯახს და წინაპართა მიწას და არ გაემართებოდა უცნობი და სახიფათო ადგილებისკენ. მისმა მორჩილებამ უჩვენა მისი რწმენა ადამიანებსა და ანგელოზებს.

უკვე მაშინ აჩვენა აბრამმა ურთიერთკავშირი რწმენასა და საქმეებს შორის. ჩვენ გადავრჩებით რწმენით, რომლის შედეგიც არის საქმეები. ჯერ დაპირება - შემდეგ საქმეები. მორჩილება - ეს არ არის კურთხევების მიღებისა და ურთიერთობების შენარჩუნების საშუალება, მორჩილება - ეს არის რწმენის პასუხი იმაზე, რაც ღმერთმა უკვე აღასრულა. ასეთი რწმენა აჩვენებს 1იოან. 4:19-ის პრინციპს: "ჩვენ გვიყვარს იმიტომ, რომ პირველად მან შეგვიყვარა".

`წაიკითხეთ დაბ. 15:6. როგორ ამჟღავნებს ეს მუხლი აღთქმის ყველა დაპირების საფუძველს? რატომ არის ეს კურთხევა ყველაზე ძვირფასი?`