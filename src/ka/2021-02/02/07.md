---
title: შემდგომი გამოკვლევისათვის
date: 09/04/2021
---

წაიკითხეთ ე. უაითის წიგნში "პატრიარქები და წინასწარმეტყველები" თავი "აბრაამი ქანაანში" (გვ. 132-138); წიგნში "წინასწარმეტყველები  და მეფეები" - თავი "ღვთის წინასწარმეტყველები, რომლებიც განამტკიცებდნენ მათ" (გვ. 569-571).

"უღელი, რომელიც ქრისტეს თანამსახურს გვხდის, არის მისი კანონი. კანონი უდიდესი სიყვარულისა - ედემში მოცემული, სინას მთაზე გამოცხადებული და ახალი აღთქმით გულებზე დაწერილი, რომელიც უფლის ნების აღსრულებისკენ მოგვიწოდებს. უფალს რომ ჩვენი ნებისა და ხასიათის თვისებების ამარა დავეტოვებინეთ, სატანის ხროვაში მოვხვდებოდით და მის ხასიათს შევიძენდით. ამიტომ უფალს სურს დაუმორჩილოს თავისი ხალხი თავის წმიდა, ამაღლებულ და კეთილ ნებას. მას სურს, რომ ვემსახუროთ მოთმინებით და გონივრულად. ხორციელად მოსულმა ქრისტემ თვითონ დაიდგა მსახურების ეს უღელი. მან თქვა: "შენი სურვილის შესრულება მსურს, ღმერთო და რჯული შენი ჩემს გულშია" (ფსალმ. 39:9). "რადგან ზეციდან ჩემი ნების აღსასრულებლად კი არ ჩამოვედი, არამედ მისი ნებისა, ვინც მე მომავლინა" (იოან. 6:38). ღვთისადმი სიყვარულმა, მისი განდიდების სურვილმა და დაცემული კაცობრიობის მიმართ სიყვარულმა მოიყვანა იესო დედამიწაზე, რათა ეტანჯა და მომკვდარიყო. ეს იყო მისი სიცოცხლის მამოძრავებელი ძალა. და იგი ჩვენც გვთხოვს ამ პრინციპის ცხოვრებაში გატარებას" (ე. უაითი, ქრისტე - წუთისოფლის იმედი, გვ. 329,330).

**კითხვები მსჯელობისათვის:**

`1. იყო თუ არა ღმერთის მიერ ნოესთან, აბრაამთან, მოსესთან და ჩვენთან დადებული აღთქმა გაგრძელება მის მიერ ადამთან დადებული აღთქმისა თუ ეს იყო რაღაც ახალი? შეადარეთ დაბ. 3:15; დაბ. 22:18 და გალ. 3:8,16.`

`2. რატომ არის ესოდენ მნიშვნელოვანი ურთიერთობის არსებობა აღთქმაში? შეიძლება ხელთ გქონდეს იურიდიული შეთანხმება, რომელიც რაღაცას გავალდებულებს, მაგრამ ამაში არ იქნება ურთიერთობები. ასეთი სახის შეთანხმება ის არაა, რაც უფალს სურს. რატომ?`

`3. რა შემთხვევაში ხდება ქორწინება აღთქმის კარგი ანალოგია? რა შემთხვევაში არ შეესაბამება ქორწინების ანალოგია აღთქმის აღწერას?`

**დასკვნა:** ცოდვამ დაარღვია ურთიერთობები, რომლებიც შემოქმედმა დასაბამიდან დაამყარა კაცობრიობასთან ჩვენი წინაპრების მეშვეობით. ამჟამად ღმერთი ცდილობს აღადგინოს იგივე სიყვარულზე დაფუძნებული ურთიერთობები აღთქმის მეშვეობით. ეს აღთქმა მოწმობს როგორც ღრმა (ქორწინების მსგავსს) ურთიერთობებზე ღმერთსა და ჩვენ შორის, ისე შეთანხმების შესახებ გვიხსნას და ჰარმონიული ურთიერთობა გვქონდეს მასთან, ვინც ეს შეთანხმება დაგვიდო. თავად ღმერთი, ჩვენ მიმართ თავისი უდიდესი სიყვარულით ამოძრავებული, ხდება მიზეზი აღთქმის ურთიერთობებისა. თავისი დაპირებებითა და მოწყალებით აღსავსე საქმეებით იგი მუდმივად გვიბიძგებს გავერთიანდეთ მასთან.