---
title: მოსესთან დადებული აღთქმა
date: 07/04/2021
---

წაიკითხეთ გამ. 6:1-8 და უპასუხეთ შემდეგ კითხვებს:

`1. რომელ აღთქმაზე საუბრობდა ღმერთი? იხ. დაბ. 12:1-3.`

`2. გამოსვლა რა მხრივ უნდა გამხდარიყო აღთქმის დაპირების შესრულება ღმერთის მხრიდან?`

`3. რა სახის პარალელის პოვნა შეგიძლიათ ამ ორ ფაქტს შორის: რასაც აქ ღმერთი შეჰპირდა ხალხს და რასაც იგი შეჰპირდა ნოეს წარღვნამდე? გამოსვლის შემდეგ უფალმა აღთქმა დაუდო ისრაელის ძეებს სინას მთაზე. ეს აღთქმა მოცემულ იქნა მონობიდან გამოსყიდვის კონტექსტში (იხ. გამ. 20:2) და შეიცავდა ღვთის დადგენილებებს მსხვერპლშეწირვასთან დაკავშირებით ცოდვის გამოსყიდვისა და მიტევებისთვის. ამიტომ, როგორც ღვთის ყველა სხვა აღთქმა, ეს იყო მადლის აღთქმა, რომელიც მის ხალხზე ვრცელდებოდა.`

ამ აღთქმამ ბევრ რამეში გაიმეორა აბრაამთან დადებული აღთქმის ძირითადი ელემენტები:

1. ღმერთის განსაკუთრებული ურთიერთობა თავის ხალხთან (შეადარეთ დაბ. 17:7,8 და გამ. 19:5,6).

2. ისინი გახდებიან დიდი ერი (შეადარ. დაბ. 12:2 და გამ. 19:6).

3. მორჩილების აუცილებლობა (შეადარ. დაბ. 17:9-14; დაბ. 22:16-18 და გამ. 19:5).

"ყურადღება მიაქციეთ აქ გადმოცემული მოვლენების თანმიმდევრობას: უფალი ჯერ **იხსნის** ისრაელს, შემდეგ კი აძლევს მას თავის რჯულს **შესასრულებლად**. იგივე თანმიმდევრობა ჩანს სახარებაშიც. ქრისტე ჯერ **გვიხსნის** ცოდვებისგან (იხ. იოან. 1:29; 1კორ. 15:3; გალ. 1:4), შემდეგ კი ჩვენში ცოცხლობს, რათა ჩვენ **შეავასრულოთ** მისი რჯული (იხ. გალ. 2:20; რომ. 4:25; 8:1-3; 1პეტრ. 2:24)" (მეშვიდე დღის ქრისტიან-ადვენტისტთა კომენტარები, ტ. 1, გვ. 602).

`წაიკითხეთ გამ. 6:7. რა სახით ხდებიან ისრაელიანები ღვთის ხალხი, ის კი - მათი ღმერთი? ყურადღება მიაქციეთ დინამიკას ამ მუხლში. ისრაელიანები იქნებიან რაღაც ღმერთისთვის, ღმერთი კი იქნება რაღაც მათთვის. ღმერთს მხოლოდ ის კი არ სურს, რომ მათ განსაკუთრებულად მოეპყრას; მას ასევე სურს, რომ ისინი მოეპყრან მას განსაკუთრებულად. განა უფალი არ ცდილობს ასეთივე ურთიერთობის დამყარებას ჩვენთან ამჟამად? ასახავს თუ არა გამ. 6:7-ის მუხლის პირველი ნაწილი თქვენს ურთიერთობას უფალთან, თუ თქვენ ის ადამიანი ხართ, ვისი სახელიც უბრალოდ ჩაწერილია საეკლესიო წიგნში? თუ თქვენი პასუხი შეკითხვის პირველ ნაწილზე არის "დიახ", მიუთითეთ ამის მიზეზები.`