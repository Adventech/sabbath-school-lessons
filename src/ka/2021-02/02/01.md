---
title: აღთქმის ისტორია
date: 03/04/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

დაბ. 9:15; ეს. 54:9; დაბ. 12:1-3; გალ. 3:6-9,29; გამ. 6:1-8; იერ. 31:33,34.

> <p>სამახსოვრო მუხლი:</p>
> "და ახლა, თუ მოუსმენთ ჩემს ხმას და დაიცავთ ჩემს აღთქმას, ამოგარჩევთ ჩემს საკუთრებად ყველა ხალხიდან, რადგან ჩემია მთელი ქვეყანა" (გამ. 19:5).

გასულ კვირაში ჩვენ გამოვიკვლიეთ თემა კაცობრიობის დაცემისა ჩვენს პირველ წინაპართა ცოდვის გამო. ამ კვირის მასალა - ეს არის მთელი კვარტლის თემის მოკლე მიმოხილვა. ჩვენ განვიხილავთ ყველაზე ადრეულ აღთქმებს, რომლებიც ღმერთმა დაუდო მის მიერ არჩეულ ადამიანებს. ეს აღთქმები, თითოეული თავისებურად, იყო გამოვლინება ჭეშმარიტი აღთქმისა, - იმისა, რაც დადასტურებულ იქნა გოლგოთაზე იესოს სისხლით, და იმისა, რომელშიც ჩვენ, ქრისტიანები, ვუერთდებით ჩვენს უფალს.

დავიწყებთ აღთქმიდან, რომელიც ღმერთმა დაუდო ნოეს, რათა ეხსნა ის და მისი ოჯახი წარღვნის წყლებისგან. შემდეგ განვიხილავთ აბრაამთან დადებულ აღთქმას, რომელიც ესოდენ აღსავსე იყო დაპირებებით ყოველი ჩვენგანისთვის; შემდეგ ვიმსჯელებთ სინაის აღთქმაზე და იმის მნიშვნელობაზე, რაც იქ იყო გამოცხადებული; და ბოლოს, გადავხედავთ ახალ აღთქმას - აღთქმას, რომელზეც მიუთითებს ყველა სხვა აღთქმა.

**ძირითადი კითხვები:** რას ნიშნავს სიტყვა "აღთქმა"? რისგან შედგება აღთქმა? რა სახის აღთქმა დადო ღმერთმა ნოესთან? რა სახის იმედს შეიცავდა აბრაამთან დადებული აღთქმა? რა როლს ასრულებს რწმენა და საქმეები ადამიანის მხრიდან? აღთქმა - ეს არის უბრალოდ შეთანხმება თუ  მას გააჩნია ურთიერთდამოკიდებულების ასპექტები? რაში მდგომარეობს ახალი აღთქმის არსი?
