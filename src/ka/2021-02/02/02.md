---
title: აღთქმის საფუძვლები
date: 04/04/2021
---

"და დავდებ ჩემს აღთქმას შენსა და ჩემს შორის, და გაგამრავლებ დიდად" (დაბ. 17:2).

"ებრაული სიტყვა ბერით, თარგმნილი როგორც "აღთქმა", ძველ ათქმაში 287-ჯერ გვხვდება. იგი ასევე შეიძლება ითარგმნოს როგორც "ანდერძი" ან "უკანასკნელი ნება". მისი ეტიმოლოგია გაურკვეველია, მაგრამ ის აღნიშნავს იმას, "რაც ერთმანეთთან აკავშირებს ორ მხარეს". იგი გამოიყენებოდა ურთიერთობის აღსაწერად ადამიანსა და ადამიანს შორის, აგრეთვე ადამიანსა და ღმერთს შორის. იგი ფართოდ გამოიყენებოდა ადამიანებში შეთანხმების შემთხვევაში და რელიგიური მნიშვნელობა ჰქონდა, როცა ღმერთსა და ადამიანს შორის იდებოდა (J. Thompson, «Covenant (OT)», The International Standard Bible Encyclopedia, vol. 1, p. 790).

საქორწინო კონტრაქტის მსგავსად, ბიბლიურ აღთქმაში აღწერილია მხარეები, რომლებიც დებენ აღთქმას, და მათი ურთიერთდამოკიდებულება. ბიბლიურ აღთქმას გააჩნია გარკვეული სტრუქტურა: 

`1. ღმერთმა აღთქმის **დაპირებები** დაადასტურა ფიცით (იხ. გალ. 3:16; ებრ. 6:13,17).`

`2. აღთქმის **პირობა** იყო მორჩილება ღვთის ნებისადმი, რომელიც გამოხატულია ათ მცნებაში (იხ. რჯლ. 4:13).`

`3. **ფორმალური** მხარე, რომლის მეშვეობითაც საბოლოო ჯამში ხდება ღმერთის აღთქმის ვალდებულებების შესრულება - ეს არის ქრისტეს საქმეები და ხსნის ჩანაფიქრი (იხ. ეს. 42:1,6).`

გადახედეთ ზემოთ ჩამოთვლილ სამ დეტალს (ღვთის ფიცი, ჩვენი მორჩილება და ხსნის ჩანაფიქრი). თქვენი აზრით, როგორ მოქმედებს ისინი, როდესაც თქვენი ცხოვრების გზაზე უფალთან ერთად დადიხართ? რამდენიმე წინადადებით აღწერეთ, როგორ ვლინდება ისინი თქვენს ცხოვრებაში ამჟამად.

ძველ აღთქმაში მსხვერპლშეწირვის სისტემა ამჟღავნებდა ხსნის ჩანაფიქრს. მისი სიმბოლოების მეშვეობით პატრიარქები და ისრაელი სწავლობდნენ რწმენის გამოვლენას გამომსყიდველისადმი, რომელიც უნდა მოვიდეს. მისი რიტუალების მეშვეობით მომნანიებელ ცოდვილს შეეძლო მიეღო მიტევება და გათავისუფლებულიყო დანაშაულისგან. აღთქმის კურთხევები ასეთნაირად შენარჩუნდებოდა და სულიერი ზრდა, ღვთის ხატების აღდგენა, ამის შედეგად გაგრძელდებოდა მაშინაც კი, თუ ადამიანი ვერ ახერხებდა ხელშეკრულებით ნაკისრი ვალდებულებების შესრულებას.

მართალია არსებობს აღთქმები, რომლებიც ადამიანებს შორის არის დადებული, ძირითადად სიტყვა "ბერით" ბიბლიის ებრაულ ორიგინალში ეხება ურთიერთდამოკიდებულებას ღმერთსა და კაცობრიობას შორის. თუ მხედველობაში მივიღებთ, ვინ არის ღმერთი და ვინ ვართ ჩვენ მასთან შედარებით, მაშინ რა სახის ურთიერთობები იქნება ასახული ასეთ აღთქმაში?
