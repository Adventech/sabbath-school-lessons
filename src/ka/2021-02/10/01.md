---
title: ახალი აღთქმა
date: 29/05/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იერ. 31:31-34; მათ. 5:17-28; ოს. 2:18-20; ეს. 56:6,7; ებრ. 8:7,8; ებრ. 10:4; მათ. 27:51.
> <p>სამახსოვრო მუხლი:</p>
> „აჰა, მოდის დღეები“,  - სიტყვა უფლისა, - „და დავუდებ მე ისრაელის სახლსა და იუდას სახლს ახალ აღთქმას“ (იერ. 31:31).
რამდენიმე წლის წინათ, ერთ-ერთ ჟურნალში გამოქვეყნებული იყო ილუსტრაცია. მასზე გამოსახული იყო ბიზნესმენ-ხელმძღვანელი სხვა ხელმძღვანელების წინაშე. მას ხელში სარეცხი ფხვნილის კოლოფი ეჭირა და სხვებს უჩვენებდა. იგი ამაყად მიუთითებდა სიტყვაზე „სიახლე“, რომელიც ყუთზე წითელი დიდი ასოებით იყო დაწერილი. შემდეგ ხელმძღვანელმა წარმოთქვა: „ყუთს აწერია „სიახლე“, რადგან იგი ახალია". გამოდის, რომ ახალი გახდა მხოლოდ ყუთი სიტყვით "სიახლე".
გარკვეულწილად შეიძლება ითქვას, რომ ასეთივეა ახალი აღთქმაც. აღთქმის საფუძველი, ის მთავარი იმედი, რომელიც მასში ჩვენთვისაა ჩადებული, მისი ძირითადი პირობები იგივეა, რასაც ძველი აღთქმა შეიცავს. ეს აღთქმა ყოველთვის იყო ღმერთის მადლისა და წყალობის აღთქმა, აღთქმა, რომელიც დაფუძნებულია სიყვარულზე, რომელიც აღემატება ადამიანურ სისუსტეებსა და დამარცხებას. 
ძირითადი კითხვები: რით ჰგავს ერთმანეთს ძველი და ახალი აღთქმა? რა როლს ასრულებს აღთქმაში რჯული? ვისთან იყო დადებული ეს აღთქმები? რას გულისხმობს ებრაელთა მიმართ ეპისტოლეში ჩაწერილი „უმჯობესი აღთქმა" (იხ. ებრ. 8:6). როგორია კავშირი აღთქმასა და ზეციურ საწმიდარს შორის?
