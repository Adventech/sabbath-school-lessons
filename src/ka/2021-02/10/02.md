---
title: აჰა, მოდის დღეები...
date: 30/05/2021
---

`წაიკითხეთ იერ. 31:31-34 და უპასუხეთ შემდეგ კითხვებს?`

`1. ვინ უბიძგებს აღთქმის დადებისკენ?`

`2. რომელ რჯულზეა აქ საუბარი? `

`3. რა არის აქ ნათქვამი იმ ურთიერთობის შესახებ, რომელიც ღმერთს სურს დაამყაროს თავის ხალხთან?`

`4. ღმერთის მიერ თავისი ხალხისთვის განხორციელებული რომელი მოქმედება უდევს საფუძვლად ამ აღთქმის ურთიერთობებს?`

აშკარაა, რომ ახალი აღთქმა დიდად არ განსხვავდება ძველი აღთქმისაგან, რომელიც ისრაელთან სინაის მთაზე იყო დადებული. ფაქტობრივად, ძველი აღთქმის პრობლემა იმაში კი არ მდგომარეობდა, რომ ის ძველია ან დრომოჭმული. პრობლემა მდგომარეობდა იმაში, რომ იგი დარღვეული იყო (იხ. მუხლი 32).

პასუხებს ზემოთ მოყვანილ კითხვებზე შეიცავს ეს ოთხი მუხლი და ისინი ადასტურებს, რომ ძველი აღთქმის მრავალი ასპექტი ახალ აღთქმაშიც რჩება. ახალი აღთქმა, გარკვეულწილად განახლებული აღთქმაა. ეს არის დასრულება, აღსრულება პირველისა.

`ყურადღება მიაქციეთ იერ. 31:34-ის ბოლო ნაწილს, რომელშიც უფალი ამბობს, რომ იგი აპატიებს თავის ხალხს ურჯულოებას და ცოდვებს. მართალია, უფალი აცხადებს, რომ დაწერს რჯულს ჩვენს გულებზე და მას ჩვენში მოათავსებს, იგი მაინც ხაზგასმით აღნიშნავს, რომ გვაპატიებს ცოდვას და ურჯულოებას, რაც ბილწავს ჩვენს გულებზე დაწერილ რჯულს. არსებობს თუ არა რაიმე შეუსაბამობა ან წინააღმდეგობა ამ იდეებს შორის? თუ არა, რატომ? რას ნიშნავს, „რჯულის საქმე გულებში უწერიათ", როგორც ეს გადმოცემულია რომ. 2:15-ში? იხ. მათ 5:17-18.`

დღეს შესწავლილი ბიბლიური მუხლების საფუძველზე როგორ გააბათილებდით არგუმენტს იმის შესახებ, რომ 10 მცნება (ან, კერძოდ, შაბათი) ახალი აღთქმის ნათელში საჭირო აღარ არის? შეიცავს თუ არა ეს მუხლები თუნდაც მცირე მითითებას ამის შესახებ? მეორე მხრივ, როგორ შეიძლება იგივე მუხლების გამოყენება, რათა დავადასტუროთ რჯულის უცვლელობა?