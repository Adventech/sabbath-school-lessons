---
title: შემდგომი გამოკვლევისთვის
date: 04/06/2021
---

„პურისა და სასმისის თავის მოწაფეებთან ერთად მიღებით იესომ საზეიმოდ განაცხადა, რომ  იგი მათი მხსნელია. მან ახალი აღთქმა დაუდო მათ, რომლის თანახმადაც მისი ყოველი მიმღები ღვთის შვილი და ქრისტეს თანამემკვიდრე ხდება. ამ აღთქმის წყალობით ისინი გახდნენ მემკვიდრენი ყველა იმ კურთხევისა, რომელიც  ღმერთმა უბოძა მათ ამქვეყნიურ სიცოცხლეშიც და მომავალშიც. და ეს აღთქმა ქრისტეს სისხლით უნდა დამოწმებულიყო. მას უნდა გაეხსენებინა ქრისტეს მოწაფეთათვის ის უდიდესი მსხვერპლი, რომელიც გაღებულ იქნა ყოველი მათგანისთვის, როგორც დაცემული კაცობრიობის ნაწილისათვის“ (ე. უაითი. „ქრისტე - წუთისოფლის იმედი“, გვ. 518).  
"ყველაზე შთამბეჭდავი თვისება ამ მშვიდობის აღთქმისა - ესაა უსაზღვროდ დიდი მიტევება და წყალობა, გამოვლენილი ცოდვილის მიმართ, თუ იგი ინანიებს და ზურგს აქცევს თავის ცოდვა. სულიწმიდა სახარებას აღწერს როგორც ხსნას ჩვენი ღმერთის უდიდესი წყალობის მეშვეობით. "რადგან შევუნდობ მათ უსამართლობას, - ეუბნება უფალი მომნანიებელ ადამიანს, - და ცოდვებს აღარ გავუხსენებ" (ებრ. 8:12). აქცევს თუ არა ღმერთი ზურგს სამართლიანობას, როდესაც მოწყალებას იჩენს ცოდვილის მიმართ? არა. ღმერთი ვერ შეურაცხყოფს თავის რჯულს იმით, რომ უფლება მისცეს ადამიანებს დაუსჯელად დაარღვიონ იგი. ახალი აღთქმის თანახმად, სიცოცხლის პირობა არის სრულყოფილი მორჩილება. თუ ცოდვილი ინანიებს და აღიარებს თავის ცოდვებს, იგი მიიღებს მიტევებას. ქრისტეს მსხვერპლის წყალობით, რომელიც ჩვენი გულისთვის იქნა გაღებული, მიტევება უზრუნველყოფილია მისთვის. ქრისტემ დააკმაყოფილა რჯულის მოთხოვნები ყოველი მომნანიე, მორწმუნე ცოდვილის გამო" (ე. უაითი. ღვთის საოცარი მადლი, გვ. 138).
კითხვები მსჯელობისათვის:
1. რით არის უკეთესი ის ფაქტი, რომ რჯული დაწერილია არა მხოლოდ ქვის დაფებზე, არამედ თვით გულზე? რომლის დავიწყებაა უფრო ადვილი: ქვის დაფებზე დაწერილი რჯულისა თუ გულზე დაწერილი რჯულისა?
2. კაცობრიობის ცოდვით დაცემის დროიდან მოყოლებული ხსნა მოიპოვება მხოლოდ იესოში, მიუხედავად იმისა, რომ სხვადასხვა ისტორიულ ეპოქაში ეს ჭეშმარიტება სხვადასხვაგვარად იყო გამჟღავნებული. განა აღთქმებთან დაკავშირებითაც იგივე არ ხდება?
3. წაიკითხეთ ზემოთ მოყვანილი ციტატა ელენ უაითის ნაშრომიდან. რა იგულისხმება აღთქმის ურთიერთობებისთვის აუცილებელ "სრულყოფილ მორჩილებაში"? ვინ არის ის ერთადერთი, რომელმაც „სრულყოფილი მორჩილება“ გამოავლინა? მსგავსი მორჩილება როგორ პასუხობს რჯული მოთხოვნებს ჩვენთან დაკავშირებით?
დასკვნა: ახალი აღთქმა - ეს არის უფრო დიდებული, უფრო სრული და უმჯობესი გამოცხადება გამომსყიდველი ჩანაფიქრისა. ჩვენ, მისი მიმღებნი, ვღებულობთ მას რწმენით, რომელიც უნდა გამოვლინდეს ჩვენს გულებზე დაწერილი რჯულისადმი მორჩილებაში.
