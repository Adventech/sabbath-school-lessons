---
title: მუშაობა გულზე
date: 31/05/2021
---

იმ დროს, როდესაც იუდეა (სამხრეთის სამეფო) განადგურების ზღვარზე იმყოფებოდა და ხალხი ბაბილონის ტყვეობაში იყო წაყვანილი, ღმერთმა, თავისი წინასწარმეტყველის, იერემიას მეშვეობით, გამოაცხადა „ახალი აღთქმა“. ბიბლიაში აქ პირველად გვხვდება ეს ცნება. თუმცა, როდესაც ისრაელი (ჩრდილოეთ სამეფო), რომელშიც ისრაელი ერის 10 ტომი შედიოდა, განადგურების ზღვარზე აღმოჩნდა (იერემიამდე დაახლოებით 150 წლით ადრე), აზრი სხვა აღთქმის შესახებ კვლავ არის მოხსენიებული ამჯერად ოსიას მიერ (იხ. ოს. 2:18-20).

`წაიკითხეთ ოს. 2:18-20. ყურადღება მიაქციეთ როგორ ჰგავს ის, რასაც ღმერთი აქ ეუბნება თავის ხალხს, იმას, რაც მან თქვა იერ. 31:31-34-ში. რა საერთო სიმბოლო გამოიყენება აქ? რას ამბობს ეს აღთქმის ძირითად მნიშვნელობასა და მის ბუნებაზე?`

ისტორიის იმ მომენტებში, როდესაც აღთქმის ხალხის დაუმორჩილებლობა და ურწმუნოება ხელს უშლიდა ღმერთის გეგმების განხორციელებას მათთან დაკავშირებით, იგი აგზავნიდა წინასწარმეტყველებს, რათა გამოეცხადებინა, რომ აღთქმის ისტორია ღვთის ერთგულებთან არ დასრულებულა. მიუხედავად მათი განდგომილებისა, ამბოხებისა და დაუმორჩილებლობისა, უფალი კვლავინდებურად აცხადებს, რომ მზად არის აღთქმის ურთიერთობები დაამყაროს ყველასთან, ვისაც სურს მოინანიოს, დაემორჩილოს და იქონიოს უფლება მის დაპირებებზე.

`შეისწავლეთ შემდეგი მუხლები. მართალია, ისინი არ საუბრობს უშუალოდ ახალი აღთქმის შესახებ, მაგრამ ახალი აღთქმისთვის დამახასიათებელი რომელი პრინციპები გვხვდება აქ?`

`ეზეკ. 11:19 `

`ეზეკ. 18:31`

`ეზეკ. 36:26 `

უფალი აძლევს „გულს ჩემს შესაცნობად“ (იერ. 24:7) იგი ამოაცლის „ქვის გულს მათი ხორციდან“ და მისცემს „მათ ხორცის გულს“ (ეზეკ. 11:19) და მისცემს მათ „ახალ გულს“ და „ახალ სულს“ (ეზეკ. 36:26). იგი ასევე ამბობს: „ჩემს სულს ჩავდებ თქვენში“ (ეზეკ. 36:27). ღვთის ასეთი სამუშაო - ახალი აღთქმის საფუძველია.

`რას უპასუხებდით ადამიანს, რომელიც შემდეგი კითხვით მოგმართავთ: „მე მინდა ახალი გული, მინდა, რომ რჯული გულზე მქონდეს დაწერილი, მე მინდა გული, რათა შევიცნო ღმერთი, მაგრამ არ ვიცი, როგორ მივიღო იგი?“`