---
title: აღთქმის ძეები
date: 24/04/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

დაბ. 15:1-3; ეს. 25:8; 1კორ. 2:9; გამოცხ. 22:1-5; 1პეტრ. 2:9; დაბ. 11:4; დაბ. 12:2

> <p>სამახსოვრო მუხლი:</p>
> "აჰა, მე თქვენთანა ვარ დღენიადაგ საუკუნის დასასრულამდე. ამინ" (მათ. 28:20)

«მამა და მისი ათი წლის გოგონა სანაპიროზე ისვენებდნენ. ერთხელ ისინი ოკეანეში გავიდნენ საცურაოდ, და, მიუხედავად იმისა, რომ ორივე კარგი მოცურავე იყო, სანაპიროდან გარკვეულ მანძილზე ისინი ერთმანეთისგან შორს აღმოჩდნენ. მამა მიხვდა, რომ დინებას ისინი ზღვის სიღრმისკენ მიჰყავს და შვილს შესძახა: "მერი, დახმარებისთვის სანაპიროსკენ მივემართები. თუ დაიღლები, ზურგზე გადაბრუნდი. ასე მთელი დღე შეძლებ ცურვას. მე დავბრუნდები შენ გამო".

მალე უამრავი მეძებარი და ნავი იეროდა წყლის ზედაპირზე, რათა ერთი პატარა გოგონა მოეძებნათ. ამ ამბის გამგები ასობით ადამიანი სანაპიროზე აღელვებული ელოდა დასასრულს. ოთხი საათი გავიდა, სანამ იგი იპოვეს ნაპირიდან შორს. გოგონა მშვიდად ცურავდა ზურგზე და სრულებით არ იყო შეშინებული. "ვაშა"-ს ძახილი და სიხარულის ცრემლები შეეგებათ მაშველებს, როდესაც ისინი ხმელეთზე თავისი ძვირფასი ტვირთით დაბრუნდნენ, მაგრამ ბავშვმა ეს ყველაფერი მშვიდად მიიღო. გოგონა, ალბათ, ფიქრობდა, რომ ისინი უცნაურად იქცევიან. მან წარმოთქვა: "მამამ მითხრა, რომ შემიძლია მთელი დღე ზურგზე ვიცურაო და რომ ის დაბრუნდება ჩემ გამო, ამიტომ უბრალოდ ვცურავდი ზურგზე, რადგან ვიცოდი, რომ ის დაბრუნდება"» (H. Richards, «When Jesus Comes Back», Voice of Prophecy News, March 1949, p. 5).

**ძირითადი კითხვები:** რატომ უწოდა უფალმა საკუთარ თავს აბრამის ფარი? როგორ იკურთხება "მიწის ყოველი ტომი" აბრაამის მეშვეობით? აღთქმის ყველა დაპირებიდან რომელს შეიძლება ეწოდოს უდიდესი?