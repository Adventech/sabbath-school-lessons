---
title: "განვადიდებ შენს სახელს"
date: 29/04/2021
---

**"და გაქცევ დიდ ერად, და გაკურთხებ, და განვადიდებ შენს სახელს და იქნები კურთხეული" (დაბ. 12:2).**

`დაბ. 12:2-ში ღმერთი ჰპირდება აბრამის სახელის განდიდებას, ანუ გახადოს იგი ცნობილი. რატომ მოისურვა უფალმა ამის გაკეთება ყოველი ცოდვილისთვის, მიუხედავად იმისა, თუ რამდენად მორჩილი და ერთგულია იგი? ვინ იმსახურებს "განდიდებულ" სახელს? (იხ. რომ. 4:1-5; იაკ. 2:21-24.) ღმერთმა აბრამს დიდებულება უბოძა პირადი სარგებლობის მიზნით თუ ეს რაღაც უფრო მეტი იყო? განმარტეთ.`

`დაბ. 11:4 შეადარეთ დაბ. 12:2-ს. რით განსხვავდება ესოდენ მკვეთრად ეს ორი მუხლი? რა მხრივ წარმოადგენს ერთი "ხსნას საქმეებით", ხოლო მეორე - "ხსნას რწმენით"?`

მიუხედავად იმისა, რომ გამოსყიდვის ჩანაფიქრი მხოლოდ ჩვენი გულისთვის ქრისტეს დამსახურებებსა და მსახურებაზეა დაფუძნებული, ჩვენზე იღვრება ღვთის მადლი და ჩვენც ვხდებით ამის მონაწილეები.

ამასთან დაკავშირებით დიდ მნიშვნელობას იძენს თავისუფალი არჩევანი. საუკუნეთა დრამა - ბრძოლა ქრისტესა და სატანას შორის - გრძელდება ჩვენში და ჩვენი მეშვეობით. კაცობრიობაც და ანგელოზებიც აკვირდებიან, რა გვემართება ამ კონფლიქტში (იხ. 1კორ. 4:9). ამიტომ იმას, თუ რას წარმოვადგენთ, რას ვამბობთ და რას ვაკეთებთ, აქვს თავისი შედეგები, რომლებიც გარკვეულწილად აისახება მთელ სამყაროზე. ჩვენი სიტყვებით, ქმედებებითა და დამოკიდებულებით ჩვენი შეგვიძლია ხელი შევუწყოთ დიდება მივაგოთ უფალს, რომელმაც ესოდენ ბევრი რამ გააკეთა ჩვენთვის, ან შეგვიძლია შევარცხვინოთ უფალი და მისი სახელი. ამიტომ, როდესაც უფალმა აბრაამს უთხრა, რომ განადიდებს მის სახელს, უფალი, უეჭველად, საუბრობდა ამის შესახებ არა ისე, როგორც ქვეყნიერება საუბრობს ვინმე განდიდებულის შესახებ. ის, რაც სახელს განადიდებს ღვთის თვალში, - ეს არის ხასიათი, რწმენა, მორჩილება, თავმდაბლობა და სხვების მიმართ სიყვარული. მსოფლიოში ამ თვისებებს ხშირად აფასებენ ადამიანებშიც, მაგრამ ჩვეულებრივ ისინი არ განსაზღვრავს სიდიადეს.

`შეხედეთ ზოგიერთ კაცს და ქალს, რომლებიც "განდიდებულ" სახელს ფლობენ თანამედროვე მსოფლიოში, იქნებიან ესენი მსახიობები, პოლიტიკოსები, მხატვრები, მდიდრები... რამ გახადა ეს ადამიანები ცნობილები? შეადარეთ ეს აბრაამის სიდიადეს. რას გვეუბნება ეს იმის შესახებ, თუ რამდენად არის დამახინჯებული მსოფლიოში სიდიადის ცნება? რა მხრივ ახდენს გავლენას ჩვენზე მსგავსი საერო აღქმა სიდიადისა.`
