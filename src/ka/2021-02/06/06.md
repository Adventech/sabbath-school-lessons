---
title: სულიერი ისრაელი
date: 06/05/2021
---

ძველი ისრაელის შეცდომებისა და ცოდვების მიუხედავად, უფალს არ შეუწყვეტია ჩანაფიქრის განხორციელება შეექმნა ერთგული ხალხი, რომელიც მას ემსახურებოდა. ფაქტობრივად, ძველი აღთქმა მოუთმენლად ელოდა იმ დროს, როდესაც უფალი შექმნის სულიერ ისრაელს - ეკლესიას - ებრაელებსა და წარმართებს, რომლებიც გააგრძელებენ სახარების ქადაგებას მთელი ქვეყნიერებისთვის.

წაიკითხეთ გალ. 3:26-29.

`1. რომელ დაპირებაზე საუბრობს პავლე 29-ე მუხლში?`

`2. რის საფუძველზე ხდება ადამიანი ამ დაპირების მემკვიდრე? იხ. გალ. 3:26.`

`3. რატომ საუბრობს პავლე, რომ მნიშვნელობა არ აქვს განსხვავებას სქესობრივი, ეროვნული და სოციალური სტატუსის ნიშნით?`

`4. რას ნიშნავს იყო "ერთი ქრისტე იესოში"?`

`5. წაიკითხეთ რომ. 4:16,17. როგორ გვეხმარება ეს მუხლები იმის გაგებაში, რასაც პავლე ამბობს გალ. 3:26-29-ში?`

როგორც აბრაამის ძე, ქრისტე გახდა, განსაკუთრებული მნიშვნელობით, აღთქმის დაპირების მემკვიდრე. ნათლობის მეშვეობით ვიძენთ ნათესაურ კავშირს ქრისტესთან და მისი მეშვეობით მოვიპოვებთ უფლებას აბრაამისთვის მიცემულ დაპირებებზე. ამგვარად, ყველაფერი, რასაც ღმერთი აბრაამს დაჰპირდა, თავმოყრილია ქრისტეში, და ეს დაპირებები ჩვენი ხდება არა ეროვნული, რასობრივი ან სქესობრივი ნიშნით, არამედ მადლით, რომელსაც ღმერთი გვანიჭებს რწმენით.

"აბრაამს და მის თესლს მემკვიდრეობად მიეცა არა მხოლოდ ქანაანი, არამედ მთელი დედამიწა. ასე ამბობს მოციქული: “ვინაიდან აბრაამს და მის თესლს არა რჯულით, არამედ რწმენის სიმართლით მიეცა აღთქმა - ყოფილიყო წუთისოფლის მემკვიდრე” (რომ 4:13). ბიბლია გასაგებად გვამცნობს, რომ აბრაამისათვის მიცემული აღთქმა ქრისტეს მეშვეობით აღსრულდება. ქრისტეს ყოველი მიმდევარი არის... მემკვიდრე... “უხრწნელი, შეუბილწავი და უჭკნობი მემკვიდრეობისა, რომელიც ცაშია შენახული თქვენთვის” - მიწისა, რომელიც განწმედილია ცოდვის წყევლისგან (1პეტრ. 1:4)" (ე. უაითი. პატრიარქები და წინასწარმეტყველები, გვ. 100). ეს დაპირება პირდაპირი მნიშვნელობით შესრულდება მაშინ, როცა წმიდები მარადიულად იცხოვრებენ ახალ მიწაზე ქრისტესთან ერთად (იხ. დან. 7:27).