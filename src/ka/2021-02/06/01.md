---
title: აბრაამის თესლი
date: 01/05/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ეზეკ. 16:8; რჯლ. 28:1,15; იერ. 11:8; დაბ. 6:5; იოან. 10:27,28; გალ. 3:26-29; რომ. 4:16,17. 

> <p>სამახსოვრო მუხლი:</p>
> " თქვენ კი რჩეული მოდგმა ხართ, სამეფო სამღვდელოება, წმიდა ერი, წილხვედრილი ხალხი, რათა გამოაცხადოთ მისი სათნოებანი, ვინც სიბნელიდან თავისი საკვირველი ნათლისკენ გამოგიხმოთ" (1პეტრ. 2:9).

"ერთ ქალაქში იუველირის ვიტრინაში საათი მაშინ გაჩერდა, როცა ცხრას თხუთმეტი წუთი აკლდა. ქალაქის ბევრი მცხოვრები დროს ამ საათის მიხედვით საზღვრავდა. სამსახურში მიმავალმა ქალებმა და მამაკაცებმა აღმოაჩინეს, რომ შეუძლიათ არ იჩქარონ, რადგანაც ჯერ ცხრას თხუთმეტი წუთი აკლია. სკოლაში მიმავალ ბავშვებსაც გაუკვირდათ, რომ მათ ჯერ კიდევ საკმარისი დრო ჰქონდათ, რათა უსაქმურად ეხეტიალათ. იმ დილით ბევრმა დააგვიანა, იმიტომ რომ იუველირის ვიტრინაში ერთი პატარა საათი გაჩერდა (C. Paddock, God’s Minutes, p. 244).

რამდენად ზუსტად ასახავს ეს ისტორია ძველი ისრაელის წარუმატებლობას! უფალმა მოათავსა ისრაელი "ხალხებს შორის" (ეზეკ. 5:5) - სტრატეგიულ ზონაში სამ კონტინეტს (აფრიკას, ევროპასა და აზიას) შორის. ისინი მსოფლიოს სულიერი "საათი" უნდა გამხდარიყვნენ. 

მაგრამ ისრაელი იუველირის ვიტრინაში არსებული საათის მსგავსად გაჩერდა. თუმცა ეს არ იყო სრული წარუმატებლობა, რადგან მაშინ, ისევე როგორც დღეს, ღმერთს ჰყავდა თავისი ნარჩომი. ამ კვირის მასალა ეძღვნება ჭეშმარიტი ისრაელის არსსა და როლს ყველა საუკუნეში, მათ შორის ჩვენს საუკუნეშიც. 

**ძირითადი კითხვები:** რა სახის აღთქმის პირობები მისცა უფალმა ისრაელს? რა პირობების საფუძველზე? რამდენად ერთგული იყო ხალხი ამ პირობების? რა მოხდა, როცა ისრაელი არ დაემორჩილა?