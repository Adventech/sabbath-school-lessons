---
title: შემდგომი გამოკვლევისთვის
date: 07/05/2021
---

წაიკითხეთ ე. უაითის წიგნში "წინასწარმეტყველები და მეფეები" თავები "ღვთის ვენახი" (გვ. 15-22), "იმედი წარმართთათვის" (გვ. 367-378) და "ისრაელის სახლი" (გვ. 703-721). 

"ღმერთი არ ცნობს არანაირ ეროვნულ, რასობრივ და კასტურ განსხვავებებს. იგი მთელი კაცობრიობის შემოქმედია. ყველა ადამიანი შექმნილია როგორც ერთი ოჯახი, რომლის თითოეული წევრიც გამოსყიდულია. ქრისტე მოვიდა, რათა დაანგრიოს ყოველი გამყოფი კედელი, მოაშოროს ყოველგვარი ზღუდე ტაძრის ეზოებში, რათა ყოველ სულს ჰქონდეს თავისუფალი მისადგომი ღმერთთან. ღვთის სიყვარული იმდენად დიდი, ღრმა და სრულია, რომ იგი ყველგან აღწევს. იგი სატანის გავლენისგან ათავისუფლებს იმ ადამიანებს, ვინც მოტყუებული იყო მისი მზაკვრობით და აღამაღლებს მათ აღთქმის ცისარტყელით მოსილ ღვთის ტახტთან. ქრისტეში არ არის არც იუდეველი, არც ბერძენი, არც მონა, არც თავისუფალი" (ე. უაითი. წინასწარმეტყველები და მეფეები, გვ. 369,370). 

წაიკითხეთ 1პეტ. 2:9,10, რათა გაიგოთ, რომელ ოთხ წოდებას იყენებს პეტრე ეკლესიის მიმართ. ამ წოდებებიდან უმეტესი ასახულია ძველი აღთქმის წიგნის შემდეგ მუხლებში, რომლებიც ისრაელს ეხება - გამ. 19:6 და ეს. 43:20. ამ წოდებებიდან თითოეული რას ამბობს ეკლესიის ურთიერთობაზე ღმერთთან (მაგალითად, წოდება "რჩეული მოდგმა" ხაზს უსვამს იმ ფაქტს, რომ ღმერთმა აირჩია ეკლესია და მისთვის გააჩნია განსაკუთრებული ხვედრი)?

**კითხვები მსჯელობისათვის:**

`1. ძველ ისრაელში მღვდლებს მსხვერპლად მოჰქონდათ ცხოველები, რაც მესიაზე მიუთითებდა. ეკლესიის წევრებმა, როგორც "სამეფო სამღვდელოების" წევრებმა, როგორი მსხვერპლები უნდა მოიტანონ? (იხ. 1პეტრ. 2:5).`

`2. ღმერთმა გამოჰყო ისრაელი ქვეყნიერებისგან, რათა იგი გამხდარიყო წმიდა ხალხი. ისრაელიანებს ასევე უნდა გაეზიარებინათ ქვეყნიერებისთვის ხსნის ჭეშმარიტებები. დღეს ეკლესიის შემთხვევაშიც იგივე ითქმის. როგორ არის ეს შესაძლებელი - იყო გამოყოფილი ქვეყნიერებისგან და ამავე დროს ქვეყნიერებას უქადაგებდე სახარებას? როგორ გვეხმარება ისრაელის გამოცდილება და იესოს მაგალითი, პასუხი გავცეთ ამ კითხვას?`

`3. ღმერთი ყოველთვის შეეწეოდა ნარჩომს ძველ ისრაელში. იფიქრეთ ელიასა და ნარჩომის შესახებ, რომელიც მის პერიოდში არსებობდა (იხ. 3მეფ. 19; განსაკუთრებული ყურადღება მიაქციეთ მე-18 მუხლს). რატომაა ხშირად უფრო ადვილი ღმერთის ერთგული იყო წუთისოფლის ადამიანებში, ვიდრე საკუთარი ეკლესიის განდგომილ წევრებს შორის?`

**დასკვნა:** ღვთის ჭეშმარიტი ისრაელი (იქნება ეს მანამდე თუ ჯვრის შემდეგ) - ესენი არიან ადამიანები, რომლებიც ცხოვრობენ სულიერ, აღთქმისეულ ურთიერთობებში ღმერთთან. ასეთი ადამიანები მოქმედებენ როგორც ღვთის წარმომადგენლები და ქვეყნიერებისთვის მიაქვთ მისი გადამრჩენელი მადლის სახარება.