---
title: ნარჩომი
date: 05/05/2021
---


`განმეორებადი ციკლის მიუხედავად: ისრაელის განდგომილება – ღვთის სამსჯავროები – ხალხის მონანიება, რა სახის იმედს შეიცავს ეს მუხლები?`

`ეს. 4:3`

`მიქ. 4:6,7`

`სოფ. 3:12,13`

მართალია თავის დაუმორჩილებლობით ძველმა ისრაელმა ხელი შეუშალა ღვთის ჩანაფიქრის განხორციელებას, მაგრამ ეს ჩანაფიქრი არასოდეს ყოფილა ბოლომდე ჩაშლილი. სარეველებს შორის ჯერ კიდევ იზრდებოდა რამდენიმე ყვავილი. ძველაღთქმისეული წინასწარმეტყველები საუბრობენ ერთგული ნარჩომის შესახებ, რომელსაც ღმერთი შეკრებს როგორც მშვენიერ თაიგულს.

ღმერთის მიზანი ერთგული ნარჩომის შექმნასა და შენარჩუნებაში ისეთივე იყო, როგორიც ეს იყო მთელი ისრაელი ხალხისთვის - გამოიყენოს ისინი ღმერთის მიერ არჩეულ "ჭურჭლებად", რათა აუწყონ ღვთის "დიდება ხალხებში" (ეს. 66:19). ამ საშუალებით, სხვებიც შეუერთდებიან ერთგულებს "ცაბაოთ უფლის თაყვანსაცემად" (ზაქ. 14:16).

ამრიგად, მიუხედავად იმისა, თუ რამდენად გაუარესდა ხალხის სულიერი მდგომარეობა, ღმერთს ყოველთვის ჰყავდა ერთგული ადამიანები, რომლებიც, მიუხედავად უმრავლესობის განდგომილებისა, მტკიცედ იცავდნენ თავიანთ მოწოდებასა და რჩეულობას (იხ. 2პეტრ. 1:10). ერთი სიტყვით, როგორიც არ უნდა ყოფილიყო ხალხის მდგომარეობა მთლიანობაში, რჩებოდნენ ისინი, ვინც ცდილობდა საუკეთესოდ, რამდენადაც შეეძლო, შეესრულებინა აღთქმის თავისი ვალდებულებები (იხ. მაგალითად, 3მეფ. 19:14-18). მართალია ისინი თავის ხალხთან ერთად იტანჯებოდნენ (მაგალითად, ტყვეობა), აღთქმის საბოლოო და გადამწყვეტი დაპირება შესრულდება მათთვის - მარადიული სიცოცხლის დაპირება. 

`წაიკითხეთ იოან. 10:27,28. რის შესახებ საუბრობს იესო? მიუსადაგეთ მისი სიტყვები და ამ სიტყვებში არსებული დაპირებები ძველი ისრაელის განდგომილების სიტუაციას. როგორ გვეხმარება ეს სიტყვები აღვწეროთ ერთგული ნარჩომის არსებობა?`

`რამდენიმე წლის წინ ერთმა ახალგაზრდა ქალმა სრულიად თქვა უარი ქრისტიანულ რწმენაზე, რადგან მას იმედი გაუცრუა ცოდვამ, განდგომილებამ და თვალთქმაცობამ, რაც თავის ადგილობრივ ეკლესიაში იხილა. "ეს ადამიანები არ იყვნენ ნამდვილი ქრისტიანები", - თქვა მან თავისი გადაწყვეტილების გასამართლებლად. დღევანდელი კომენტარების საფუძველზე, უპასუხეთ, რატომ არის მისი გამართლება დაუშვებელი?`

