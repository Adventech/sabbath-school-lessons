---
title: ცისარტყელის ნიშანი
date: 14/04/2021
---

"და თქვა ღმერთმა: “ეს არის ნიშანი აღთქმისა, რომელსაც ვდებ თქვენთან და ყოველ ცოცხალ არსებასთან, აღთქმა სამარადისო იმ თაობებთან, რომლებიც მოვლენ. ჩემი ცისარტყელა ჩავდევი ღრუბელში ჩემსა და მიწას შორის აღთქმის ნიშნად" (დაბ. 9:12,13). 

არც ისე ბევრია ისეთი ლამაზი ბუნებრივი მოვლენა, როგორიცაა ცისარტყელა. ვის არ ახსოვს ის აღტაცება, როდესაც ბავშვობაში პირველად დაინახა, თუ როგორ გადაიჭიმა სინათლის ეს დიდებული კონა ცის კამარაზე, თითქოს ერთგვარი ზღაპრული კამარა ცაში (ან, შეიძლება, უბრალოდ კლოუნის სარტყელი)? ახლაც კი, როდესაც გავიზარდეთ, ზოგჯერ სუნთქვა გვეკვრის ღრუბლებში ამ არაჩვეულებრივი ფერების მქონე ფერადი სარტყლის დანახვაზე. გასაოცარი არაა, რომ დღეს ცისარტყელას ხშირად იყენებენ სიმბოლოს სახით: პოლიტიკური ორგანიზაციებით დაწყებული როკ-ჯგუფებისა და ტურისტული სააგენტოების კულტებით დამთავრებული (მოძებნეთ სიტყვა "ცისარტყელა" ინტერნეტში და თავად დარწმუნდებით. აშკარაა, რომ ეს მრავალფეროვანი ზოლები კვლავ ეხება ჩვენი გულისა და გონების სიმებს. როგორც ჩანს, ღმერთს სწორედ ეს სურდა.

`უფლის სიტყვების თანახმად რატომ გახდა აღთქმის სიმბოლო სწორედ ცისარტყელა? იხ. დაბ. 9:12-17.`

უფალმა თქვა, რომ იგი ცისარტყელას იყენებს თავისი აღთქმის ნიშნად (იხ. დაბ. 9:15). რა საინტერესოა, რომ იგი აქ იყენებს სიტყვას "აღთქმა", რადგან მოცემულ შემთხვევაში აღთქმა განსხვავდება იმისგან, რასაც ის სხვა ადგილებში იყენებს. აბრაამთან ან სინას მთაზე დადებულ აღთქმისგან განსხვავებით, არ არსებობს არანაირი კონკრეტული ვალდებულებები, გამოხატული იმ მხარისთვის, რომელიც სარგებელს მიიღებს აღთქმისგან (ნოესთვისაც კი). ღვთის სიტყვა აქ მიმართულია ყველა ადამიანისკენ, "ყოველი ცოცხალი არსებისა და ხორციელისკენ" (დაბ. 9:15) "სამარადისო იმ თაობებისკენ, რომლებიც მოვლენ" (დაბ. 9:12). ღმერთის სიტყვები უნივერსალური, ყოვლისმომცველია, მიუხედავად იმისა, ვინმეს სურს დაემორჩილოს უფალს თუ არა. მოცემულ შემთხვევაში ცნება აღთქმა არ გამოიყენება ისე, როგორც ის გამოიყენება ბიბლიის სხვა ადგილებში, როცა საუბარია ურთიერთობებზე ღმერთსა და ადამიანებს შორის.

`რა მხრივ ამჟღავნებს ეს აღთქმა ასევე ღვთის მადლს?`

მართალია, აქ მოხსენიებული აღთქმა არ შეიცავს კონკრეტულ ვალდებულებებს ჩვენი მხრიდან (რა თქმა უნდა, ღვთის მოვალეობაა - მეტი აღარასოდეს არ გაანადგუროს ქვეყნიერება წარღვნით), ჩვენი ცოდნა იმის შესახებ, თუ რისი სიმბოლოა ცისარტყელა, როგორ გავლენას ახდენს ჩვენს ცხოვრებასა და უფლისადმი მორჩილებაზე? ერთი სიტყვით, არის თუ არა რაიმე ნაგულისხმევი ვალდებულებები ჩვენი მხრიდან, როდესაც ზეცას შევყურებთ და ცისარტყელას ვხედავთ? დაფიქრდით მთლიანობაში ყველაფერზე იმ კონტექსტში, რომელშიც გაჩნდა ცისარტყელა, და იმ გაკვეთილების შესახებ, რისი შეძენაც შეგვიძლია ამ ისტორიიდან. 