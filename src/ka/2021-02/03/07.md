---
title: შემდგომი გამოკვლევისათვის
date: 16/04/2021
---


წაიკითხეთ ე. უაითის წიგნში "პატრიარქები და წინასწარმეტყველები" თავები "წარღვნა" (გვ. 90-104) და "წარღვნის შემდეგ" (გვ. 105-110). 

"ცისარტყელა, ბუნების ფიზიკური მოვლენა, შესაფერისი სიმბოლო იყო ღვთის დაპირებისა მეტად აღარასოდეს გაენადგურებინა დედამიწა წარღვნით. რადგანაც კლიმატური პირობები დედამიწაზე წარღვნის შემდეგ სრულიად შეიცვალა, ხოლო წვიმებმა დედამიწის უმეტეს ნაწილში ჩაანაცვლა ნიადაგის მოსარწყავი წინანდელი მადლიანი ნამი, საჭირო იყო რაღაც, რათა გაენელებინა ადამიანთა შიში ყოველ ჯერზე, როდესაც წვიმა მოდიოდა. სულიერი გონება ბუნებრივ მოვლენებში ხედავს ღმერთის გამოცხადებას თავის შესახებ (იხ. რომ. 1:20). ამრიგად, ცისარტყელა - ეს არის მოწმობა მორწმუნესთვის, რომ წვიმა მოიტანს კურთხევას, და არა საყოველთაო განადგურებას (მეშვიდე დღის ქრისტიან-ადვენტისტთა ბიბლიური კომენტარები, ტ. 1, გვ. 265).

**კითხვები მსჯელობისათვის:**

`1. "ქვეყანა გაიზარდა, ადამიანები გამრავლდნენ. მიწები გარეული ხარივით ღრიალებენ". ენლილს ესმის ადამიანთა ხმაური, დიდ ღმერთებს ეუბნება სიტყვას: "ადამიანის ხმაური მაწუხებს, შეუძლებელია ასეთ ხმაურში დაძინება!" (იხ. მითი ათრახასისის შესახებ). წარღვნის ეს მიზეზი შეადარეთ ბიბლიაში მოყვანილ მიზეზს.`

`2. ნოემ იმაზე მეტი გააკეთა, ვიდრე უბრალოდ გააფრთხილა თავისი თაობა ღვთის მოახლოებული სამსჯავროს შესახებ. მისი გაფრთხილების მიზანი იმაში მდგომარეობდა, რომ დახმარებოდა ადამიანებს შეეცნოთ ხსნის საჭიროება. რატომ არ არის პოპულარული ხსნის ჭეშმარიტებები? ჩამოთვალეთ და იმსჯელეთ იმ მიზეზებზე, რომლებიც ადამიანებს ხელს უშლით მიიღონ ღვთის ჩანაფიქრი მათი გადარჩენისთვის. იხ. იოან. 3:19; იოან. 7:47,48; იოან. 12:42,43; იაკ. 4:4.`

დასკვნა: აღთქმები, რომლებიც ამ კვირაში განვიხილეთ, აჩვენებს, რომ მოწყალე ღმერთი გულგრილი არაა კაცობრიობის მიმართ, - მას სურს გადამრჩენელი ურთიერთობა დაამყაროს მასთან.  ღმერთმა კვლავ დაადასტურა თავისი აღთქმა ნოესთან, და სწორედ ნოეს ღმერთისადმი ერთგულებამ დაიცვა იგი გამეფებული განდგომილებისგან და საბოლოო ჯამში იხსნა ის და მისი ოჯახი გამანადგურებელი წარღვნისგან.

"ამ ნიშანმა [ცისარტყელამ] უნდა განუმტკიცოს ყველას რწმენა და გაამყაროს მათი ნდობა ღმერთისადმი, ვინაიდან ეს არის ღვთიური წყალობისა და სიკეთის ნიშანი ადამიანისადმი; მართალია ღმერთი იძულებული იყო გაენადგურებინა დედამიწა წარღვნით, მისი წყალობა კვლავინდებურად მოიცავს მას" (ე. უაითი. ხსნის ისტორია, გვ. 71).

