---
title: "აღთქმა სამარადისო"
date: 10/04/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

დაბ. 3:6; დაბ. 6:5,11; დაბ. 6:18; დაბ. 9:12-17; ეს. 4:3; გამოცხ. 12:17.

> <p>სამახსოვრო მუხლი:</p>
> "ხოლო ნოემ ჰპოვა მადლი უფლის თვალში" (დაბ. 6:8).

ბაქტერიები ცოცხალი ორგანიზმებია, რომლებიც იმდენად მცირე ზომისაა, რომ მათი დანახვა მხოლოდ მიკროსკოპით არის შესაძლებელი. ერთი ჩვეულებრივი სფეროსებრი ბაქტერია (კოკი) 1000-ჯერ გადიდების შემდეგაც კი წერტილს არ აღემატება (მისი საშუალო დიამეტრი 0,5-დან 1,25 მიკრომეტრამდეა). ბაქტერიები ზრდისათვის ხელსაყრელ პირობებში (საკმაო რაოდენობის სინათლის, ტენისა და საკვების შემთხვევაში) საოცრად სწრაფი ტემპით მრავლდებიან. მაგალითად, ზოგი ბაქტერია მარტივი დაყოფით მრავლდება: მომწიფებული უჯრედი უბრალოდ ორ შვილობილ უჯრედად იყოფა. ამასთანავე, დაყოფა უწყვეტად მიმდინარეობს, ერთ ბაქტერიას 24 საათში შეუძლია წარმოშვას 16 000 000 ახალი ბაქტერია. 48 საათის შემდეგ ასობით მილიარდი ბაქტერია წარმოიშვება. 

ბუნების სამყაროში ეს მიკროსკოპული ფენომენი ცოდვით დაცემის შემდეგ ბოროტების სწრაფი ზრდის ილუსტრაციაა. ადამიანთა მოდგმამ, რომელსაც გიგანტური ინტელექტი, კარგი ჯანმრთელობა და დღეგრძელობა აქვს მინიჭებული, დატოვა ღმერთი და თავისი შესაძლებლობები ყველანაირი მანკიერების დევნაში გაცვალა. მაშინ, როდესაც ბაქტერიები შეიძლება მზის სინათლემ, ქიმიურმა ნივთიერებებმა და მაღალმა ტემპერატურამ გაანადგუროს, ღმერთმა გადაწყვიტა ეს შეუჩერებელი ამბოხება მსოფლიო წარღვნით შეეჩერებინა.

**ძირითადი კითხვები:** რა უქნა ცოდვამ ღვთის ქმნილებას? რა სახის თვისებებს ფლობდა ნოე? რა სახის ასპექტები იყო შეტანილი ნოესთან დადებულ აღთქმაში? რა მხრივ მჟღავნდება ღვთის მადლი ნოესთან დადებულ აღთქმაში წარღვნამდე? აღთქმა, რომელიც ღმერთმა კაცობრიობას დაუდო წარღვნის შემდეგ, რას გვეუბნება ღმერთის ყოვლისმომცველი სიყვარულის შესახებ ჩვენ მიმართ?
