---
title: ცოდვის პრინციპი (იხ. გაბ. 6:5)
date: 11/04/2021
---

ღმერთმა თავისი ქმნილება შეაფასა ასეთი სიტყვებით: "ძალზე კარგი" (დაბ. 1:31). მაგრამ როდესაც სამყაროში შემოვიდა ცოდვა, ყველაფერი შეიცვალა. უკვე აღარ იყო "ძალზე კარგი". ღვთის სრულყოფილი ქმნილება დამახინჯდა ცოდვით და ყველანაირი საშინელი შედეგით. ამბოხებამ საშინელ მასშტაბებს მიაღწია ნოეს დღეებში. ბოროტებამ შთანთქა ადამიანთა მოდგმა. მართალია ბიბლია დაწვრილებით არ გვამცნობს ამის შესახებ (იხ. ე. უაითი. პატრიარქები და წინასწარმეტყველები, გვ. 90-92), მაგრამ აშკარაა, დანაშაულები და ამბოხება ისეთი იყო, რომ მათი ატანა მომთმენმა, მოსიყვარულე და მიმტევებელმა ღმერთმაც კი ვერ შეძლო. 

როგორ სწრაფად გახდა ყველაფერი ამდენად ცუდი? პასუხის მოძებნა არც ისე რთულია. რამდენმა ადამიანმა იცის თავისი ცოდვების შესახებ და არ აინტერესებთ დღეს: როგორ სწრაფად გახდა ყველაფერი ცუდი?

`წაიკითხეთ ქვემოთ მოცემული მუხლები. ამოიწერეთ მთავარი. ყურადღება მიაქციეთ ცოდვის სწრაფ ზრდას:`

`1. დაბ. 3:6`

`2. დაბ. 3:11-13`

`3. დაბ. 4:5`

`4. დაბ. 4:8`

`5. დაბ. 4:19`

`6. დაბ. 4:23`

`7. დაბ. 6:2`

`8. დაბ. 6:5, 11`

დაბ. 6:5,11-ში აღწერილი მოვლენები თავისთავად არ წამოჭრილა, მათ რაღაც უძღოდა წინ. ცოდვა მატულობს. ის არ ჰგავს ნაკაწრს ან ჭრილობას ერთგვარი თანდაყოლილი ბუნებრივი პროცესით, რომელიც განკურნებას იწვევს. პირიქით, ცოდვა, თუ არ შეაჩერეს, მრავლდება იქამდე, ვიდრე კრახს და სიკვდილს არ გამოიწვევს. სულაც არ არის საჭირო წარმოიდგინოთ წარღვნამდელი ცხოვრება, რათა იხილოთ ცოდვის ბუნება მოქმედებაში. მისი დამღუპველი გამოვლინება დღესაც შეინიშნება ჩვენ გარშემო.

გასაკვირი როდია, რომ ღმერთს სძულს ცოდვა და ადრე თუ გვიან ცოდვა აღმოიძირკვება. სამართლიანი, მოსიყვარულე ღმერთი მას სხვანაირად ვერ მოექცევა. 

ღმერთს სურს გაანადგუროს ცოდვა, მაგრამ ამავე დროს მას სურს იხსნას ცოდვილები - ეს არის კეთილი უწყება, ეს არის აღთქმის მნიშვნელობა.