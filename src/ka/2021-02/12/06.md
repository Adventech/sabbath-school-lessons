---
title: როდესაც ეყრდნობი დაპირებებს
date: 17/06/2021
---

კათოლიკური ეკლესიის უდიდეს ინკვიზიტორზე, ლათინური ვულგატის რედაქტორზე - ცნობილ კარდინალ ბელარმინზე, რომელიც მთელი თავისი ცხოვრება გამოდიოდა შერაცხული სიმართლით გამართლების იდეის წინააღმდეგ, ასეთ ისტორიას ჰყვებიან. როდესაც იგი სიკვდილის პირას იყო, მას მოუტანეს ჯვარცმა და წმიდანთა დამსახურებები სიკვდილის წინ მისი გამხნევების მიზნით. მაგრამ ბელარმინმა წარმოთქვა: "წაიღეთ ისინი. ვფიქრობ უფრო საიმედოა დაეყრდნო ქრისტეს დამსახურებებს".

მრავალი ადამიანი, უახლოვდება რა სიცოცხლი დასასრულს, იხედება უკან და ხედავს, რამდენად ფუჭი, ამაო და უსარგებლოა მათი საქმეები და შრომა იმისათვის, რომ წმიდა ღმერთმა მათ ხსნა უბოძოს და შესაბამისად, რაოდენ ძლიერ სჭირდებათ მათ ქრისტეს სიმართლე.

მაგრამ კეთილი უწყება იმაში მდგომარეობს, რომ არ არის საჭირო ველოდოთ სიკვდილის მოახლოებას, რათა ამჟამად მოვიპოვოთ უსაფრთხოება უფალში. მთელი აღთქმა დაფუძნებულია ღვთის საიმედო დაპირებებზე, რომლებსაც შეუძლია დღეს შეცვალოს უკეთესობისკენ ჩვენი ცხოვრება.

წაიკითხეთ შემდეგი მუხლები და უპასუხეთ შეკითხვებს ღმერთთან თქვენი აღთქმის ურთიერთობების განვითარების, შენარჩუნების და განმტკიცების შესახებ:

`ფსალმ. 35:8 (როგორ შეგიძლიათ განიცადოთ ღმერთის წყალობა?)`

`მათ. 11:30 (რა აღასრულა ქრისტემ, რათა ჩვენი უღელი მსუბუქი გაეხადა?)`

`რომ. 5:1 (როგორ ესადაგება გამართლება ღვთის მშვიდობას?)`

`ფილიპ. 2:7,8 (რა გაიგეთ ქრისტეს ცხოვრების გამოცდილებიდან?)`

`ჰკითხეთ საკუთარ თავს: "რას ვაკეთებ იმისთვის, რომ განვამტკიცო საკუთარი ურთიერთობები ღმერთთან? რა აზიანებს მათ? რისი შეცვლა მჭირდება?"`