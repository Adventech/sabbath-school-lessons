---
title: აღთქმის რწმენა
date: 12/06/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

გალ. 3:14; რომ. 6:23; 1იოან. 5:11,13; რომ. 4:1-7; ლევ. 7:18; ლევ. 17:1-4; რომ. 5:1.

> <p>სამახსოვრო მუხლი:</p>
> "ცხადია, რომ რჯულით ვერავინ გამართლდება ღვთის წინაშე, ვინაიდან მართალი რწმენით იცოცხლებს" (გალ. 3:11).

ქრისტეს დაბადებამდე შვიდი საუკუნით ადრე ჰომეროსმა დაწერა "ოდისეა". ნაწარმოები აღწერს ისტორიას დიადი მეომრისა ოდისევსისა, რომელმაც გაძარცვა ტროა და ათწლიან საზღვაო მოგზაურობაში გაემგზავრა ითაკაში დაბრუნების მიზნით. მოგზაურობა ხანგრძლივი იყო, რადგან ოდისევსი შეეჯახა გემის დაღუპვას, ამბოხს, შტორმებს, ურჩხულებს და სხვა დაბრკოლებებს, რომლებმაც ხელი შეუშალეს მიზნის მიღწევაში. ბოლოსდაბოლოს ღმერთებმა გადაწყვიტეს, რომ ოდისევსი საკმაოდ იტანჯა და დაღლილ მებრძოლს ნება დართეს სახლში ოჯახთან დაბრუნებულიყო. მათ აღიარეს, რომ მისი განსაცდელები საკმარისი იყო მისი შეცდომების გამოსასყიდად.

გარკვეულწილად, ოდისევსის მსგავსად, ჩვენც დიდი ხანია ვიმყოფებით სახლისკენ მიმავალ გზაზე. მაგრამ არსებითი განსხვავება იმაში მდგომარეობს, რომ ჩვენ ვერასოდეს შევძლებთ "საკმარისად ვიტანჯოთ", რათა დავიმსახუროთ დაბრუნების უფლება. მანძილი ზეცასა და მიწას შორის ძალიან დიდია, რათა შევძლოთ საკუთარი შეცდომების გამოსყიდვა. სახლში რომც მოვხვდეთ, ეს მოხდება მხოლოდ ღვთის მადლით.

**ძირითადი კითხვები:** რატომ არის ხსნა საჩუქარი? რატომ შეუძლია ჩვენი გამოსყიდვა მხოლოდ იმას, ვინც ღმერთის თანასწორია? რატომ გახდა აბრაამი რწმენის მაგალითი? რას ნიშნავს ჩვენთვის "შერაცხული" ან "ჩათვლილი" სიმართლე? როგორ შეგვიძლია მივიღოთ ჯვარში არსებული დაპირებები და იმედი, როგორც პირადად ჩვენთვის მოცემული?