---
title: აღთქმა და მსხვერპლი
date: 14/06/2021
---

"რაკი იცით, რომ არა ხრწნადი ვერცხლით ან ოქროთი იქენით გამოსყიდულნი მამებისგან გადმოცემული ამაო გზიდან,  არამედ ქრისტეს ძვირფასი სისხლით, როგორც უბიწო და უმანკო კრავისა" (1პეტრ. 1:18,19). რა აქვს აქ მხედველობაში პეტრეს, როდესაც ამბობს, რომ ჩვენ გამოსყიდული ვართ?

როდესაც პეტრე ჯვარზე ქრისტეს გამომსყიდველ სიკვდილზე საუბრობს, "გამოსყიდვის" ან საფასურის იდეა, რომელსაც იგი იყენებს, გვახსენებს მონის მონობიდან გათავისუფლების ძველ რიტუალს, მას შემდეგ, რაც მისთვის გადახდილ იქნა გარკვეული საფასური (ხშირად ნათესავის მიერ). ქრისტემ, პირიქით, გამოგვისყიდა ცოდვის მონობისგან და მისი საბოლოო შედეგისგან – სიკვდილისგან, მაგრამ მან ეს აღასრულად თავისი "ძვირფასი სისხლით", თავისი ნებაყოფლობითი შენაცვლებითი სიკვდილით გოლგოთაზე. და კვლავ, ასეთია ყველა აღთქმის საფუძველი: მის გარეშე აღთქმა ფუჭი და გამოუსადეგარია, იმიტომ რომ ასეთ შემთხვევაში ღმერთი ვერ შეძლებდა შეთანხმების თავისი ნაწილის შესრულებას, რომელიც არის მარადიული სიცოცხლის საჩუქარი, გამოგზავნილი ყველა მორწმუნისადმი. 

`წაიკითხეთ შემდეგი მუხლები: რომ. 6:23; 1იოან. 5:11,13. რა აერთიანებს მათ? `

ჩვენ გვაქვს მარადიული სიცოცხლის დაპირება, იმიტომ რომ მხოლოდ იესომ შეძლო აღედგინა ის ნაპრალი, რომლის გამოც ჩვენ პირველ რიგში დავკარგეთ  მარადიული სიცოცხლე. რატომ? იმიტომ რომ მხოლოდ სიმართლეს და შემოქმედის ძვირფას სიცოცხლეს შეეძლო ჩამოეწერა ჩვენი ვალი დარღვეული რჯულის წინაშე - აი, რამდენად დიდი იყო ცოდვით გამოწვეული ნაპრალი. ბოლოსდაბოლოს, რისი თქმა შეიძლებოდა ღვთის მარადიული ზნეობრივი რჯულის სერიოზულობის შესახებ, რომ ვიღაც მოკვდავ, არამარადიულ და შექმნილ არსებას შეძლებოდა ეტვირთა სასჯელი მისი დარღვევისთვის? მხოლოდ მას, ვინც თავად ღმერთის თანასწორია, ვისშიც იყო სიცოცხლე დასაბამიდან მასში მყოფი და მარადიული, შეეძლო გადაეხადა გამოსასყიდი, რომელიც აუცილებელი იყო რჯულის წინაშე ვალისგან ჩვენი განთავისუფლებისთვის. აი, როგორ სახით ხდება აღთქმის ყველა დაპირების შესრულება. აი, როგორ გვაქვს ამჟამადაც მარადიული სიცოცხლის დაპირება. აი, ასე გამოგვისყიდეს ცოდვისა და სიკვდილისაგან. 

`წარმოიდგინეთ, ვიღაცის ბავშვი ნახატების გალერეაში მელნით სავსე ბუშტს ესვრის რემბრანტის ნახატს და მთლიანად ანადგურებს მას. ნახატი მილიონები ღირს. მშობლებს რაც აბადია, ყველაფერი რომც გაყიდონ, ისინი მცირე ნაწილსაც ვერ მოაგროვებენ ამ ვალის გადასახდელად. როგორ გვეხმარება ეს ილუსტრაცია მივხვდეთ, რამდენად სერიოზულია ზიანი, რომელსაც ცოდვა გვაყენებს და რამდენად უსუსურები ვართ, რომ გამოვასწოროთ ეს და რატომ შეუძლია ამ ვალის გადახდა მხოლოდ უფალს?`