---
title: შემდგომი გამოკვლევისათვის
date: 18/06/2021
---

"რწმენა - ეს ერთადერთი გზაა, რომლითაც მას [ცოდვილს] შეუძლია სიმართლის მოპოვება. რწმენით შეუძლია მას წარუდგინოს ღმერთს ქრისტეს დამსახურებები, და უფალი ცოდვილს ჩაუთვლის თავისი ძის მორჩილებას. ქრისტეს სიმართლე მიიღება ადამიანის წარუმატებლობის ნაცვლად და ღმერთი ღებულობს, პატიობს და ამართლებს მომნანიებელ, მორწმუნე ადამიანს, ეპყრობას მას როგორც მართალს და უყვარს იგი ისევე, როგორც უყვარს თავისი ძე. აი, როგორ ერაცხება რწმენა სიმართლედ" (ე. უაითი. რჩეული უწყებები, ტ. 1, გვ. 367). 

"როდესაც მონანიებითა და რწმენით ვღებულობთ ქრისტეს როგორც ჩვენს მხსნელს, უფალი გვპატიობს ცოდვებს და ჩამოგვხსნის სასჯელს რჯულის დარღვევისთვის. ახლა ცოდვილი ღმერთის წინაშე წარდგება როგორც უმწიკვლო ადამიანი; მან მოიპოვა ზეცის კეთილგანწყობა და სულიწმიდის მეშვეობით გააჩნია ურთიერთობა მამასთან და ძესთან.

მაგრამ უნდა შესრულდეს კიდევ ერთი სამუშო, რომელსაც ხანგრძლივი ხასიათი აქვს. სული უნდა განიწმინდოს ჭეშმარიტების მეშვეობით. და ესეც რწმენით მიიღწევა, რადგან მხოლოდ ქრისტეს მადლს, რომელსაც რწმენით ვღებულობთ, ძალუძს ადამიანის ხასიათის შეცვლა (ე. უაითი. რჩეული უწყებები, ტ. 3, გვ. 191).

**კითხვები მსჯელობისათვის:**

`1. რა განსხვავებაა ცოცხალ და მკვდარ რწმენას შორის? (იხ. იაკ. 2:17,18.) როგორ აღწერს პავლე ცოცხალ რწმენას? (იხ. რომ. 16:26.) რომელი ძირითადი სიტყვა გვეხმარება მივხვდეთ, რას გულისხმობს რწმენა?`

`2. როგორ პასუხობთ არგუმენტს (რომელიც სავსებით საფუძვლიანია ლოგიკურად), რომ თუ დახსნილი ვართ მხოლოდ ჩათვლილი სიმართლით, და არა ჩვენში არსებული სიმართლით, რა მნიშვნელობა აქვს, თუ რას ვაკეთებთ ან როგორ ვიქცევით?`

`3. "ღმერთი გვღებულობს მხოლოდ თავისი საყვარელი ძის წყალობით, ჩვენი საქმეები კი არის შედეგი მისი სიყვარულის მოქმედებისა, რომელიც გვიტევებს ცოდვას. ეს საქმეები ჩვენ არ გვეთვლება და არ შეგვიძლია მათი წარდგენა საკუთარი დამსახურებების ნიშნად, რომელთაც ხსნა მოაქვს ჩვენი სულებისთვის... მას [მორწმუნეს] არ შეუძლია წარადგინოს თავისი კეთილი საქმეები როგორც არგუმენტი საკუთარი სულის სახსნელად" (ე. უაითი. რჩეული უწყებები, ტ. 3, გვ. 199). ე. უაითის ამ გამონათქვამის გათვალისწინებით უპასუხეთ, მაშინ რატომ არის კეთილი საქმეები ქრისტიანული გამოცდილების ესოდენ მნიშვნელოვანი ნაწილი?`

**დასკვნა:** ძველი აღთქმა და ახალი აღთქმა საუბრობს ერთი რამის შესახებ: იესომ გადაიხადა ვალი რჯულის წინაშე, რათა ჩვენ შევძლოთ წარდგომა სიმართლით შემოსილებმა ღვთის სახის წინაშე.
