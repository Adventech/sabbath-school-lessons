---
title: აბრაამის რწმენა, ნაწილი 2
date: 16/06/2021
---

თუ კიდევ ერთხელ გადავხედავთ დაბ. 15:6, შეგვიძლია დავინახოთ, რომ სხვადასხვა თარგმანში სიტყვა "შეერაცხა" (ებრაულად ჰასაბ) ითარგმნება როგორც "ჩათვალა", "მიაწერა" ან "განიხილა როგორც". იგივე სიტყვა გვხვდება მოსეს ხუთწგნეულის სხვა ტექსტებში. ადამიანს ან საგანს "თვლიდნენ" ან "განიხილავდნენ როგორც" ვიღაცად ან რაღაცად, ვინც ან რაც იგი სინამდვილეში არ იყო. მაგალითად, დაბ. 31:15-ში რახელი და ლეა ამტკიცებენ, რომ მათმა მამამ ისინი "ჩათვალა" (ანუ "განიხილა") უცხოებად, თუმცა ისინი მისი ქალიშვილები იყვნენ. ლევიანთა მეათედი "მიიჩნეოდა" ("განიხილებოდა როგორც" ანუ "ითვლებოდა") როგორც კალოს პური, თუმცა ეს აშკარად არ იყო პური (იხ. რიცხვ. 18:27,30).
შერაცხვის იდეა როგორ არის გამოხატული მსხვერპლშეწირვის კონტექსტში? იხ. ლევ. 7:18; ლევ. 17:1-4.
ებრაული სიტყვის ჰასაბ-ის სათარგმნელად გამოყენებულია სიტყვა "ჩათვლა". თუ განსაკუთრებული მსხვერპლის ("სამშვიდობო მსხვერპლის") ხორცი არ შეიჭმეოდა მესამე დღისათვის, მაშინ იგი კარგავდა თავის ფასს და არ  "ეთვლებოდა" (ლევ. 7:18; ებრაული ჰასაბ) მის მომტანს. ლევ. 7:18-ში აღწერილია სიტუაცია, რომელშიც მსხვერპლი "ეთვლებოდა" სიკეთედ ცოდვილს (შეადარეთ ლევ. 1:1-4), რომელიც შემდგომში ღმერთის წინაშე წარსდგება სიმართლით შემოსილი. ღმერთი განიხილავს ცოდვილს როგორც მართალს, თუმცა სინამდვილეში ადამიანი არ არის მართალი. 
იფიქრეთ ამ საოცარ ჭეშმარიტებაზე, რომ მიუხედავად ჩვენი შეცდომებისა, ღმერთი "განგვიხილავს როგორც" მართლებს, "მოგვაწერს" სიმართლეს. აღწერეთ თქვენი აზრით რას ნიშნავს ეს?
უდიდესი ჭეშმარიტება - იყო გამოცხადებული მართლად არა იმიტომ, რომ ჩვენ შეგვიძლია რაიმე ჩავიდინოთ, არამედ მხოლოდ იმის რწმენით, რაც ქრისტემ გააკეთა ჩვენთვის, - ასეთია გამონათქვამის "სიმართლე რწმენით" არსი. მაგრამ თავად რწმენა კი არ გვხდის მართლებად, უფრო რწმენის წყალობით ვიძენთ სიმართლის ნიჭს. აი, ფაქტობრივად, ქრისტიანობის სილამაზე, საიდუმლო და დიდება. ყველაფერი, რისიც ჩვენ გვწამს როგორც ქრისტიანებს, ქრისტეს მიმდევრებს, დაფარულია ამ საოცარ ჭეშმარიტებაში. რწმენის მეშვეობით მართლებად ვითვლებით ღმერთის თვალში. ყველაფერი დანარჩენი, რაც მას მოსდევს: მორჩილება, განწმედა, სიწმინდე, ხასიათის შეცვლა, სიყვარული უნდა განიხილებოდეს ამ მნიშვნელოვანი ჭეშმარიტების თვალსაზრისით.
როგორ უპასუხებდით მას, ვისაც სურს იყოს ქრისტიანი, მაგრამ ამბობს: "ვერ ვგრძნობ თავს მართლად"?
