---
title: სიხარული
date: 20/06/2021
---

**"ამას გწერთ, რომ სრულყოფილი იყოს თქვენი სიხარული" (1იოან. 1:4).**

შეხედეთ რა დაწერა აქ იოანემ. რამდენიმე მარტივი სიტყვით მან გამოხატა ის, რაც უნდა იყოს ერთ-ერთი იმ უდიდესი უპირატესობებიდან, რომლებსაც ჩვენ როგორც აღთქმის ხალხი ვფლობთ - ეს არის სიხარულის დაპირება. 

როგორც ქრისტიანებს, ხშირად გვეუბნებიან არ ავყვეთ გრძნობებს, რომ რწმენა - ეს არ არის გრძნობები და ჩვენ უნდა ვიდგეთ ემოციებზე მაღლა. ეს ყველაფერი მართალია. მაგრამ ამავე დროს ჩვენ არ ვიქნებოდით ადამიანები, რომ ჩვენ, შექმნილ არსებებს, არ გვქონდეს გრძნობები, ემოციები და განწყობა. ჩვენ ვერ უგულებელვყოფთ ჩვენს გრძნობებს, უბრალოდ უნდა გავუგოთ მათ, მათ შესაბამისი როლი უნდა მივაკუთვნოთ, და რამდენადაც შესაძლებელია, ვაკონტროლოთ ისინი. მათი უარყოფა ნიშნავს უარყოფას იმისა, რომ ჩვენ ადამიანები ვართ (ჩვენ ასეთივე წარმატებით შეგვიძლია ვუთხრათ წრეს, რომ ის არ უნდა იყოს მრგვალი). ჭეშმარიტად, როგორც ეს მუხლი ამბობს, ჩვენ არა მარტო გრძნობები (მოცემულ შემთხვევაში სიხარული) უნდა გვქონდეს, არამედ ისინი უნდა იყოს სრულყოფილი. ეს სულაც არ ჟღერს როგორც მოწოდება გრძნობების უგულებელყოფისკენ, ხომ ასეა?

`წაიკითხეთ ზემოთ მოყვანილი მუხლი ამ პირველი თავის დასაწყისის კონტექსტში. ქრისტიანებისადმი იოანეს მიმართვის თანახმად, რა გახდის მათ სიხარულს სრულყოფილს? რატომ უნდა გამოიწვიოს ამან მათი სიხარული?`

იოანე იყო ერთ-ერთი პირველი თორმეტი მოციქულიდან. იგი იესოს გაჰყვა თითქმის მისი მსახურების დასაწყისიდანვე, რომელიც სამნახევარი წელი გრძელდებოდა. იგი იყო ქრისტეს ცხოვრების ყველაზე გასაოცარი მოვლენების მოწმე (იოანე ასევე იყო ჯვართან, გეთსიმანიაში და ფერიცვალების დროს). ამგვარად, მას, როგორც თვითმხილველს, უდავოდ, ყველანაირი უფლება ჰქონდა ელაპარაკა ამის შესახებ.

მაგრამ, ყურადღება მიაქციეთ, რომ აქცენტს საკუთარ თავზე კი არ აკეთებს, არამედ იმაზე, რაც იესომ გააკეთა მოწაფეებისთვის, რათა მათ ურთიერთობა ჰქონოდათ არა მარტო ერთმანეთთან, არამედ თვით ღმერთთანაც. იესომ გაგვიხსნა გზა, რათა ჩვენ შევძლოთ მჭიდრო ურთიერთობა გვქონდეს უფალთან, და ამ ახლო ურთიერთობის ერთ-ერთი შედეგი არის სიხარული. იოანეს სურს მათ იცოდნენ, რომ ყველაფერი, რაც მოისმინეს იესოს შესახებ - სიმართლეა (იგი ხედავდა, ეხებოდა, გრძნობდა და უსმენდა მას), და ამიტომ მათაც შეეძლოთ დაემყარებინათ სიხარულით აღსავსე ურთიერთობები თავის ზეციერ მამასთან, რომელსაც უყვარს ისინი და თავის ძეში საკუთარი თავი გასწირა მათთვის. 

`გარკვეულწილად, იოანე საუბრობს თავის პირად გამოცდილებაზე. რას დაამოწმებდით იესოსთან თქვენი ურთიერთობის შესახებ? რას იტყოდით ისეთს, რაც დაეხმარებოდა ვინმეს გაემრავლებინა სიხარული უფალში, როგორც ამას აკეთებდა იოანე?`