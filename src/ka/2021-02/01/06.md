---
title: გაწყვეტილი ურთიერთობები
date: 01/04/2021
---

`ჩვენ მიდრეკილება გვაქვს ვენდოთ იმ ადამიანებს, რომლებსაც ვიცნობთ, და ინსტიქტურად არ ვენდოთ მათ, ვისაც არ ვიცნობთ. ევა, ბუნებრივია, არ ენდობოდა სატანას. უფრო მეტიც, ნებისმიერი პირდაპირი გამოხდომა ღმერთის წინააღმდეგ დააეჭვებდა მას. რა გააკეთა სატანამ, რათა მოედუნებინა ევას სიფხიზლე? იხ. დაბ. 3:1-6.`

"ადამიანთა მოდგმა ევას ცოდვას არ ჩაუთრევია სასჯელში მისი დანაშაულის გამო. სწორედ ადამის შეგნებული არჩევანის გამო, რომელსაც სრულად ჰქონდა გაცნობიერებული ცხადად გამოხატული ღმერთის ბრძანება, და არა ევას არჩევანის გამო გახადა ცოდვა და სიკვდილი კაცობრიობის გარდაუვალი ხვედრი. ევა მოატყუეს, მაგრამ ადამი - არა" (მეშვიდე დღის ქრისტიან-ადვენტისტთა ბიბლიური კომენტარები, ტ. 1, გვ. 231).

ამ აღმაშფოთებელი ცოდვისა და ღვთის ბრძანების უგულებელყოფის შედეგად ურთიერთობები ღმერთსა და კაცობრიობას შორის ამჟამად დარღვეულია. ისინი შეიცვალა: ღმერთთან ღია ურთიერთობა შეცვალა შიშმა და ადამიანი გაურბის ღმერთს (იხ. დაბ. 3:8-10). ურთიერთობა და ახლო დამოკიდებულობა შეცვალა გაუცხოებამ და გაყოფამ. გაჩნდა ცოდვა და ამ ყველაფერს საშინელი შედეგები მოჰყვა. სანამ არ იქნა მიღებული საჭირო ზომები, კაცობრიობა მარადიული დაღუპვისკენ მიემართებოდა. 

`რა სახის დამაიმედებელი სიტყვები წარმოთქვა ღმერთმა და რა სახის დაპირებები მისცა ამ ტრაგედიის დროს? იხ. დაბ. 3:15.`

ღვთის წინასწარმეტყველური სიტყვა იმედის შესახებ საუბრობს მტრობის შესახებ გველსა და დედაკაცს შორის, გველის შთამომავლებსა და დედაკაცის შთამომავლებს შორის. ეს წინასწარმეტყველური სიტყვა უმაღლეს წერტილს აღწევს დედაკაცის ძალაუფლების მქონე შთამომავლის (მესიის) გამარჯვებულ გამოჩენაში, რომელიც სატანას სასიკვდილო დარტყმას აყენებს თავში, იმ დროს როდესაც სატანას შეუძლია მას მხოლოდ ქუსლი დაუგესლოს.

სრულიად უმწეო ადამსა და ევას იმედი უნდა ეპოვათ ამ მესიანურ დაპირებაში - იმედი, რომელიც გარდაქმნიდა მათ ცხოვრებას, რადგან ეს იმედი მოცემული და განხორციელებულ იქნა ღმერთის მიერ. დაპირებამ მესიის დაბადებისა და მისი მაცდურზე გამარჯვების შესახებ, თუმცა კი იმ დროს ბუნდოვნად ნათქვამმა, გაფანტა წყვდიადი, რომელშიც ისინი ცოდვამ მოაქცია. 

`წაიკითხეთ დაბ. 3:9. ღმერთი ადამსა და ევას ეკითხება: "სადა ხარ?" ღმერთმა, რა თქმა უნდა, იცოდა, სად არიან ისინი. მის სიტყვებში არ იყო განკითხვა. იგი იცნობდა თავის შვილებს, რომლებიც დანაშაულის გრძნობას მოეცვა, რათა დაერწმუნებინა თავის სიყვარულში. დაცემულ კაცობრიობას ღმერთის პირველმა სიტყვებმა მოუტანა მისი მადლისა და წყალობის იმედი. როგორ აღმოვაჩენთ საკუთარ ცხოვრებაში ღმერთის სურვილს მიგვიზიდოს თავისი წყალობისა და მადლისკენ?`
