---
title: ღმერთი და კაცობრიობა ერთად (იხ. დაბ. 1:28,29)
date: 30/03/2021
---

ყურადღება მიაქციეთ ღმერთის პირველ საუბარს ადამიანთან, რომელიც ბიბლიაშია ჩაწერილი. ღმერთი ამცნობს მათ, რომ ისინი შეძლებენ შვან შთამომავლობა. იგი მათ უბრძანებს აავსონ დედამიწა, დაეუფლონ მას და იბატონონ მიწაზე. იგი აგრეთვე მიუთითებს მათ მცენარეებზე, რომელთა ჭამაც შეუძლიათ. როგორც ვხედავთ, ღმერთის პირველი სიტყვები, რომლითაც მან კაცსა და ქალს მიმართა, ეხება მათ დამოკიდებულებას გარემომცველი სამყაროს მიმართ. 

`რას გვეუბნება დაბ. 1:28,29 იმის შესახებ, თუ როგორ ეპყრობა ღმერთი ამ მატერიალურ სამყაროს? გულისხმობს თუ არა ეს იმას, რომ რაიმე ცუდია მატერიალურ ნივთებში და იმაში, რომ ისინი სიამოვნებას გვანიჭებს? როგორ უნდა მოვეპყრათ ღმერთის მიერ შექმნილ სამყაროს ადამიანთან ღმერთის პირველი საუბრის საფუძველზე?`

უფრო მეტიც, ამ სიტყვებით ღმერთი პირველ ნაბიჯებს დგამს ადამიანებთან ურთიერთობის დამყარებისკენ. იგი ელაპარაკება მათ, აძლევს მათ ბრძანებებს, ეუბნება მათ, რა გააკეთონ. ამ სიტყვებში ადამიანების პასუხისმგებლობაც შეინიშნება. ღმერთი თხოვს მათ იბატონონ საოცარ სამყაროზე, რომელიც მან შექმნა. 

`დაბ. 1:28-ში ნათქვამია, რომ ღმერთმა აკურთხა ადამი და ევა. რას ნიშნავს ეს? რა სახის ურთიერთობას გულისხმობს ეს მათ შორის და მათსა და ღმერთს შორის?`
