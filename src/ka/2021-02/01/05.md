---
title: ხესთან
date: 31/03/2021
---

`«და უთხრა უფალმა ღმერთმა ადამს: "ბაღის ყოველი ხისაგან შეგიძლია ჭამო, მაგრამ კეთილისა და ბოროტის შეცნობის ხიდან არ ჭამო, რადგან რა დღესაც შეჭამ ამ ხის ნაყოფს, სიკვდილით მოკვდები"» (დაბ. 2:16,17).`

ეს გამოცდა ადამსა და ევას შესაძლებლობას აძლევდა გამოევლინათ თავისუფალი ნება და დაემტკიცებინათ თავისი ერთგულება შემოქმედისადმი. ეს ასევე აჩვენებს, რომ ღმერთმა ისინი შექმნა თავისუფალ, ზნეობრივ არსებებად. ბოლოსდაბოლოს, მათ რომ არ ჰქონოდათ დაუმორჩილებლობის შესაძლებლობა, მაშინ რატომ გააფრთხილა უფალმა ისინი დაუმორჩილებლობის შედეგების შესახებ?

«ყველაფერმა, რაც ამ თავშია, ნიადაგი მოამზადა ამ უმაღლესი მომენტისთვის (იხ. დაბ. 2:16,17). ადამიანთა მოდგმის მომავალი მხოლოდ ერთი აკრძალვით განისაზღვრება. ადამი და ევა არ უნდა შეეშფოთებინა მრავალ ბრძანებებს. მათ უნდა ხსომებოდათ მხოლოდ ერთი ღვთიური დადგენილება. როდესაც აკრძალვის ერთადერთი ბრძანებით შემოიფარგლება, ამით იაჰვე არწმუნებს თავის წყალობაში. და, რათა მიუთითოს, რომ ეს ერთადერთი ბრძანება მოცემულია არა იმისთვის, რომ ისინი დაემწუხრებინა და ზედმეტად დაეტვირთა, უფალი აცხადებს მას და მიუთითებს გულუხვ ნებართვაზე: "ბაღის ყოველი ხისგან შეგიძლია ჭამო"» (C. Leupold, Exposition of Genesis, vol. 1, p. 127).

როდესაც ადამსა და ევას მოუწოდა დამორჩილებოდნენ მის ნებას, ღმერთმა თითქოს თქვა: "მე ვარ თქვენი შემქმნელი, მე შეგქმენით ჩემს ხატად, მე გინარჩუნებთ სიცოცხლეს, ვინაიდან ჩემში ცოცხლობთ, იძვრით და არსებობთ. მე მოგეცით ყველაფერი თქვენი კეთილდღეობისთვის და ბედნიერებისთვის. მე გაგხადეთ ამ სამყაროს მმართველები ჩემი ძალაუფლებით. თუ თქვენ გსურთ დაადასტუროთ ასეთი ურთიერთობები ჩემთან, რადგან გიყვარვართ მე, მაშინ მე ვიქნები თქვენი ღმერთი და თქვენ იქნებით ჩემი შვილები. თქვენ შეგიძლიათ დაადასტუროთ ეს ურთიერთობები და ნდობა, რასაც ისინი გულისხმობს, უბრალოდ დაემორჩილეთ ამ კონკრეტულ ბრძანებას".

ბოლოსდაბოლოს, ჩვენი ურთიერთობები ღმერთთან შეიძლება იყოს შედეგიანი და ხანგრძლივი, მხოლოდ მაშინ, თუ ნებაყოფლობით გადავწყვეტთ მივიღოთ მისი ნება. უარი თქვა მის ნებაზე, სინამდვილეში, ეს ნიშნავს მოითხოვო მისგან დამოუკიდებლობა. ეს უარის თქმა მიანიშნებს იმაზე, რომ გვწამს, თითქოს არ გვჭირდება ღმერთი. ეს არის არჩევანი, რომელსაც მივყავართ ბოროტების შეცნობასთან, ბოროტებას კი მივყავართ გაუცხოებასთან, მარტოობასთან, იმედგაცრუებასა და სიკვდილთან. 

`ადამისა და ევას გამოცდა, რომელიც ღმერთმა დაუშვა, იყო გამოცდა ერთგულებისა და რწმენისა. იქნებიან თუ არა ისინი ერთგული თავისი შემქმნელისა, რომელმაც მათ ყველაფერი მისცა, რაც სჭირდებოდათ, თუ ისინი თავისი გზით წავლენ მისი ნებისგან დამოუკიდებლად? ექნებათ თუ არა მათ საკმარისი რწმენა მის მიმართ, რომ ენდონ მას სიტყვაზე? მათი ერთგულება და რწმენა გამოიცადა კეთილისა და ბოროტის შეცნობის ხის მეშვეობით. სად ვაწყდებით მსგავს გამოცდას ჩვენს ცხოვრებაში? რჯულის რომელი მცნებების დანახვა შეგვიძლია ბრძანებაში დაბ. 2:16,17-დან?`