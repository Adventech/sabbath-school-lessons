---
title: შემდგომი გამოკვლევისათვის
date: 02/04/2021
---

ბიბლიაში ჩაწერილია ბევრი მოწოდება ცოდვილებისადმი და განდგომილებისადმი. იხ. ფსალმ. 94:7,8; ეს. 55:1,2,6,7; ლუკ. 15:3-7; ლუკ. 19:10. კიდევ რომელი მსგავსი მუხლის მოყვანა შეგიძლიათ?
წაიკითხეთ ე. უაითის წიგნში "პატრიარქები და წინასწარმეტყველები" თავები "სამყაროს შექმნა" (გვ. 15-20), "ცდუნება და დაცემა" (გვ. 21-28) და "გამოსყიდვის გეგმა" (გვ. 29-34). 
"სახარების ქადაგება იყო ამ ორ ღვთიურ სიტყვაში, როდესაც ამ ორმა სიტყვამ გაარღვა ეკალბარდები და აკანკალებულ გაქცეულთა ყურებს მიაღწია: "სად ხარ?". შენს ღმერთს არ სურს შენი დაკარგვა; იგი მოვიდა, რათა გიპოვოს, ზუსტად ისევე, როგორც მალე მოვა თავისი ძის სახით არა მხოლოდ იმისთვის, რომ იპოვოს, არამედ რომ იხსნას კიდეც ის, რაც ამჟამად დაკარგულია" (ჩჰარლეს შპურგეონ, თჰე თრეასურყ ოფ ტჰე Bიბლე, Oლდ თესტამენტ, ვოლ. 1, პ. 11).
კითხვები მსჯელობისთვის:
1. რადგანაც კეთილი და მზრუნველი ღმერთი არის ის, ვინც ეძებს ადამიანს, როგორ შეგვიძლია გამოვეხმაუროთ მისი სიყვარულის ასეთ გამოვლინებას? რა სახის პასუხს ელის ჩვენგან უფალი?
2. შეადარეთ ერთმანეთს ბიბლიური აღწერა კაცობრიობისა, როგორც ღვთის ქმნილებაში ამაღლებული ადგილიდან დაცემულისა და, ადამიანის შექმნის შესახებ ევოლუციური შეხედულების მქონე კაცობრიობისა, რომელსაც სჭირდება გამოსყიდვა? რომელი სურათია უფრო დამაიმედებელი და რატომ?
3. რამდენად საჭიროა ახლო ურთიერთობები ადამიანის ბედნიერებისთვის? რატომ არის საჭირო ასეთი ურთიერთობებისთვის კავშირი ღმერთთან? განიხილეთ ჯანსაღი ადამიანური ურთიერთობების გავლენა ადამიანებზე შემდეგ წყვილებში: მშობელი-ბავშვი, მეგობარი-მეგობარი, ქმარი-ცოლი, დამსაქმებელი-მომუშავე და ა.შ.
დასკვნა: ღმერთმა შეგვქმნა "თავის ხატად და მსგავსად", რათა მას და ჩვენ შორის არსებობდეს ახლო, სიყვარულზე დაფუძნებული ურთიერთობები. ცოდვამ დაარღვია ეს ურთიერთობები, მაგრამ ღმერთი ცდილობს აღადგინოს ისინი თავისი გადამრჩენელი ჩანაფიქრით. ჩვენ დამოკიდებული ვართ ღმერთზე, ამიტომ ჩვენი ცხოვრება ჭეშმარიტ მნიშვნელობას და სისრულეს იძენს მხოლოდ ჩვენს შემოქმედთან ურთიერთობაში.
