---
title: შემქმნელის ხატად
date: 29/03/2021
---

ბიბლია ამტკიცებს, რომ ღმერთმა შექმნა კაცობრიობა - კაცები და ქალები - "თავის ხატად" (დაბ. 1:27). აქედან გამომდინარე, უპასუხეთ შემდეგ კითხვებს:

`1.რას ნიშნავს, რომ ღმერთმა შეგვქმნა "თავის ხატად"? რა მხრივ ვართ მისი "ხატი"? `

`2.ჩვენი შექმნა მის ხატად რას ამბობს ადამიანის განსაკუთრებულ მდგომარეობაზე შექმნილ სამყაროში? რა შეიძლება დავასკვნათ ამის საფუძველზე?`

`3.კიდევ რა განასხვავებს ადამიანთა მოდგმას დანარჩენი შექმნილი სამყაროსგან? იხ. დაბ. 2:7, 18-25.`

მართალია ღმერთის შესახებ ვსაუბრობთ ჩვენთვის გასაგებ ენაზე, მაგრამ არ უნდა დაგვავიწყდეს, რომ იგი არის სულიერი არსება (იხ. იოან. 4:24) მისთვის დამახასიათებელი ღვთაებრივი თვისებებით. ამიტომ ჩვენ მხოლოდ გარკვეულწილად ავირეკლავთ ჩვენს შემქმნელს, მაგრამ ბევრი რამ მის შესახებ კვლავინდებურად საიდუმლოა ჩვენთვის. ამავე დროს ბიბლია აღნიშნავს უშუალოდ ადამიანისათვის დამახასიათებელ გონების სულიერ და ინტელექტუალურ თვისებებს, რომლებიც ღმერთთან განსაკუთრებული ურთიერთობების საშუალებას იძლევა - რისი მოპოვებაც არ ძალუძთ ღვთის დანარჩენ ქმნილებებს დედამიწაზე.

ყურადღება მიაქციეთ აგრეთვე ისტორიას იმის შესახებ, თუ როგორ შექმნა ღმერთმა ქალი. კაციც და ქალიც თანაბრად ფლობენ წარმოუდგენელ პატივს იყონ შექმნილები ღვთის ხატად. მათ შექმნაში მინიშნებაც კი არაა ერთის უფრო დაბალ მდგომარეობაზე მეორესთან შედარებით. ღმერთმა თავიდანვე შექმნა ისინი თანასწორი და ჩააბა თავისთან განსაკუთრებულ ურთიერთობაში. მათ ჰქონდათ ერთნაირი შესაძლებლობები განევითარებინათ ღმერთის მიერ მიცემული თავისი უნარები ისე, რომ განედიდებინათ იგი. 

"თავად ღმერთმა უბოძა ადამს ცხოვრების მეგობარი. "მისი შესაფერი", მისი მეგობრობის, სიყვარულისა და პატივისცემის ღირსი შემწე. ევა ადამის ნეკნიდან შექმნა უფალმა, რაც იმას ნიშნავდა, რომ ევა ვერ იბატონებდა მასზე, ვერც ადამი დაამცირებდა მას, არამედ როგორც თანასწორს, ექნებოდა მისი სიყვარულისა და დაცვის უფლება" (ე. უაითი. პატრიარქები და წინასწარმეტყველები, გვ. 46).