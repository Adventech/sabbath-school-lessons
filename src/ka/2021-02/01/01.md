---
title: რა მოხდა?
date: 27/03/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ფსალმ. 99:3; საქმე. 17:26; დაბ. 2:7,18-25; დაბ. 1:28,29; დაბ. 3:15.

> <p>სამახსოვრო მუხლი:</p>
> "და თქვა ღმერთმა: შევქმნათ ადამიანი ჩვენს ხატად და ჩვენს მსგავსად... და შექმნა ღმერთმა ადამიანი თავის ხატად - ღვთის ხატად შექმნა იგი. და შექმნა ისინი მამაკაცად და დედაკაცად" (დაბ. 1:26,27).

ბიბლიური ისტორია კაცობრიობის შექმნის შესახებ - ესაა ისტორია სრულყოფილი სამყაროს შესახებ, რომელიც სავსეა ბედნიერებითა და იმედით. შექმნის ყოველი დღე მთავრდებოდა ღვთიური სიტყვებით - "კარგია". რა თქმა უნდა, ეს არ გულისხმობდა ქარიშხლებს, მიწისძვრებს, შიმშილს და ავადმყოფობებს. შექმნის მეექვსე დღე დასრულდა ღვთიური სიტყვებით: "ძალზე კარგია". რატომ? იმიტომ რომ ამ დღეს უფალმა შექმნა ცოცხალი არსება თავის ხატად და მსგავსად - ადამიანი, და ეს მას არ გაუკეთებია არცერთ სხვასთან. ადამი და ევა სრულყოფილი იყვნენ ყოველ მხრივ, ისინი ხომ ღვთის ხატად და მსგავსად იყვნენ შექმნილი, და სწორედ ასეთი იყო შემოქმედის ჩანაფიქრი. 

ამ მიზეზით მათ შორის ვერ იქნებოდნენ მატყუარები, ქურდები და მკვლელები. მაგრამ რა მოხდა? 

ამ კვირაში გამოვიკვლევთ იმას, რასაც ბიბლია ამბობს ქმნილების შესახებ ცოდვით დაცემამდე, და ის, თუ რა დაემართა ქმნილებას ცოდვით დაცემის შემდეგ. ჩვენ აგრეთვე შევეხებით ამ კვარტლის თემას, კერძოდ კი - რას აკეთებს ღმერთი, რათა ყველაფერი გამოასწოროს.

**ძირითადი კითხვები:** რას ამბობს ბიბლია წარმოშობის შესახებ? როგორი ურთიერთობა სურს ღმერთს კაცობრიობასთან? რა დანიშნულება ჰქონდა კეთილისა და ბოროტის შეცნობის ხეს? რა სახის იმედი მიეცათ ადამსა და ევას, მაშინათვე მას შემდეგ, რაც შესცოდეს?