---
title: ღვთის რჯულის უცვლელობა
date: 19/05/2021
---


რა სახის ჭეშმარიტებას გვასწავლის ღმერთისა და მისი ხასიათის შესახებ ღვთის რჯულის არსებობა აღთქმის ურთიერთობებში ? იხ. მალ. 3:6; იაკ. 1:17.

ღვთის რჯული - ეს არის მისი ნების ზეპირი ან წერილობითი გამოხატვა (შეადარ. ფსალმ. 39:8). რადგანაც რჯული - ეს არის ღვთის ხასიათის ასახვა, მისი არსებობა აღთქმაში გვაიმედებს ღმერთის მუდმივობასა და სანდოობაში. მიუხედავად იმისა, რომ ყოველთვის არ შეგვიძლია ღვთის განგებულების ხილული გამოვლინების გამოცნობა, ვიცით, რომ შეგვიძლია მას [ღმერთს] ვენდოთ. მისი სამყარო ემორჩილება უცვლელ მორალურ და ფიზიკურ კანონებს. სწორედ ეს ფაქტი გვაძლევს ნამდვილ თავისუფლებას და უსაფრთხოებას. 

"დარწმუნებულობა ღმერთის საიმედობაში, იმაში, რომ მას შეიძლება მივენდოთ, დაფუძნებულია ჭეშმარიტებაზე იმის შესახებ, რომ იგი არის რჯულის ღმერთი. მისი ნება და მისი რჯული ერთია. ღმერთი ამბობს, რომ მართალი არის მართალი, იმიტომ რომ ის აღწერს საუკეთესო შესაძლო ურთიერთობებს. ამიტომაც ღმერთის რჯული არასოდეს ყოფილა თვითნებური, იგი არ ექვემდებარებოდა ახირებასა და ჟინს. ესაა ყველაზე უცვლელი რამ სამყაროში" (Walter Beach, Dimensions in Salvation, p. 143).

თუ ღვთის რჯულს არ შეუძლია ადამიანის ხსნა ცოდვისგან, მაშინ რატომ აქცია ღმერთმა იგი აღთქმის ნაწილად? იხ. ამოს. 3:3. 

ურთიერთობა მოითხოვს თანხმობასა და ჰარმონიას. რამდენადაც ღმერთი არა მარტო შემქმნელია ამ სამყაროსი, არამედ სულიერი მმართველიც, რჯული აუცილებელია მისი შექმნილი გონიერი არსებების ბედნიერებისთვის, მათი ჰარმონიული არსებობისთვის ღმერთთან. ამრიგად, მისი რჯული, მისი ნების გამოხატულება, მისი მმართველობის ძირითადი პრინციპია. ბუნებრივია, ესაა აღთქმის შეთანხმების და ურთიერთობის ნორმა და ვალდებულება. რჯულის დანიშნულებაა - არა ჩვენი ხსნა, არამედ განსაზღვრა ჩვენი მოვალეობებისა ღმერთის წინაშე (მცნებები პირველიდან მეოთხემდე) და ჩვენი მოვალეობებისა ჩვენი მოყვასის წინაშე (მცნებები მეხუთედან მეათემდე). სხვა სიტყვებით, მასში გადმოცემულია ცხოვრების ის სტილი, რომლითაც უნდა ცხოვრობდნენ მისი აღთქმის ძეები მათივე ბედნიერებისთვის და კეთილდღეობისთვის. რჯული იცავდა ისრაელს იმისგან, რომ ცხოვრების წესად აერჩია რომელიმე სხვა ფილოსოფია. აღთქმის ურთიერთობების მიზანი იყო და რჩება ღვთის გარდამქმნელი მადლის წყალობით მოიყვანოს მორწმუნე ჰარმონიაში ღვთის ნებასთან და მის ხასიათთან.

მიმოიხედეთ ირგვლივ. განა ვერ ხედავთ ურჯულოების დამანგრეველ შედეგებს? ნუთუ თუნდაც საკუთარ ცხოვრებაში ვერ ხედავთ ღვთის რჯულის დარღვევით მიყენებულ ზიანს? მსგავსი რეალობა როგორ გვეხმარება დავადასტუროთ ღვთის რჯულის სიკეთე და რატომ უნდა იყოს რჯული ღმერთთან ჩვენი ურთიერთობის მნიშვნელოვანი ნაწილი?

