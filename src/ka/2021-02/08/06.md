---
title: თუ...
date: 20/05/2021
---


`წაიკითხეთ შემდეგი მუხლები. რა აერთიანებს მათ და რას გვეუბნება ეს აღთქმის ბუნების შესახებ?`

`დაბ. 18:19`

`დაბ. 26:4,5`

`გამ. 19:5`

`ლევ. 26:3`

ღმერთი ღიად აღიარებს აბრაამის ერთგულ მორჩილებას მისი ბრძანებებისადმი, მისი წესებისადმი და მისი რჯულდებებისადმი (იხ. დაბ. 26:5). როგორც ჩანს, ღმერთი მოელოდა ცხოვრების ასეთ წესს თავისი აღთქმის მონაწილისგან - ადამიანისგან. ბიბლიური აღთქმის სრული გადმოცემა სინაის მთაზე ნათლად აჩვენებს, რომ მორჩილების პირობა არის აღთქმის ერთ-ერთი ძირითადი ასპექტი. 

გამ. 19:5-ში ამის შესახებ გარკვევით არის დაწერილი: "თუ მოუსმენთ ჩემს ხმას...". უდავოა ის, რომ აღთქმა იდება პირობაზე. მიუხედავად იმისა, რომ აღთქმის დაპირებები ბოძებულ იქნა მადლით, მიუხედავად იმისა, რომ ისინი დაუმსახურებლად მიეცა მათ, ეს დაპირებები არ იყო უპირობო. ადამიანებს შეეძლოთ არ მიეღოთ ძღვენი, ზურგი ექციათ მადლისთვის და უარი ეთქვათ დაპირებებზე. აღთქმა, როგორც ხსნის შემთხვევაში, არასოდეს უარყოფს თავისუფალ ნებას. უფალი არ აიძულებს ადამიანებს გადამრჩენელ ურთიერთობაში შევიდნენ მასთან. იგი თავს არ ახვევს მათ აღთქმას. იგი უსასყიდლოდ სთავაზობს ამ აღთქმას ყოველ ადამიანს. ყოველს მოუწოდებს მიიღოს ეს აღთქმა. როდესაც ადამიანი ამას აკეთებს, ჩნდება ვალდებულებები - არა როგორც აღთქმის კურთხევის მიღების საშუალება, არამედ როგორც გარეგნული გამოვლინება იმისა, რომ აღთქმის კურთხევები მიღებულია. ისრაელი უნდა დამორჩილებოდა არა იმიტომ, რომ დაემსახურებინა ეს დაპირებები, არამედ იმისთვის, რომ ეს დაპირებები შესრულებულიყო მასში. მისი მორჩილება იყო გამოხატულება იმისა, თუ რას ნიშნავს იყო კურთხეული უფლისგან. მორჩილება არ იმსახურებს კურთხევებს, წინააღმდეგ შემთხვევაში ღმერთი ვალდებულია მოგვცეს ისინი. ამას გარდა, მორჩილება ქმნის გარემოს, რომელშიც შეიძლება გამოვლინდეს რწმენის კურთხევა. 

`"იარეთ ყველა გზით, რომელიც გამცნოთ თქვენმა ღმერთმა, რათა იცოცხლოთ და კარგად იყოთ, და დღეგრძელნი იყოთ ქვეყანაში, რომელსაც დაიმკვიდრებთ" (რჯლ. 5:33). ეუბნება თუ არა აქ უფალი ისრაელიანებს, რომ თუ ისინი დაემორჩილებიან, მაშინ მიიღებენ ამ კურთხევებს, რომ ეს კურთხევები არის ის, რაც დამსახურებად ეთვლება ხალხს? თუ იგი ამბობს: თუ დამემორჩილებით, შედეგად მიიღებთ კურთხევებს, რადგან მორჩილება მიხსნის გზას, რომ გამოგიგზავნოთ კურთხევები? რა განსხვავებაა ამ ორ იდეას შორის?`