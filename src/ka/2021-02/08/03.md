---
title: შემაერთებელი კავშირი
date: 17/05/2021
---


"და გამოგიცხადათ მან თავისი აღთქმა, ათი მცნება, რომელიც გიბრძანათ თქვენ შესასრულებლად, და დაწერა ორ ქვის დაფაზე" (რჯლ. 4:13).

რამდენჯერაც არ უნდა აღვნიშნოთ, რომ აღთქმა - ეს არის ყოველთვის მადლის აღთქმა, რომ ის არის მხოლოდ ღმერთის მიერ ბოძებული დაუმსახურებელი წყალობის შედეგი იმ ადამიანებისთვის, ვინც გადამრჩენელ ურთიერთობაში შედის ღმერთთან, მადლი - ეს არ არის დაუმორჩილებლობის ნებართვა. პირიქით, აღთქმა და რჯული განუყოფელია. 

`წაიკითხეთ ზემოთ მოყვანილი მუხლი. რამდენად მჭიდროდაა მასში დაკავშირებული აღთქმა და რჯული? როგორ გვიჩვენებს იგი, რამდენად არსებითია აღთქმისთვის რჯული?`

როდესაც მსჯელობთ იმის შესახებ, თუ რა არის აღთქმა, რჯულის, როგორც მისი განუყოფელი ნაწილის, ცნება ყველაფერს განმარტავს. თუ აღთქმა ჩვენ კიდევ გვესმის როგორც ურთიერთობა, მაშინ საჭიროა გარკვეული წესებისა და საზღვრების დადგენა. რამდენად დიდხანს გაგრძელდება ქორწინება, მეგობრობა ან საქმიანი ურთიერთობა, რომ არ არსებობდეს კონკრეტულად გამოხატული ან უსიტყვოდ მიღებული საზღვრები ან წესები? ქმარი წყვეტს მოიყვანოს კიდევ ერთი ცოლი, ან მეგობარი საკუთარ თავს ეხმარება, როცა მეგობრის საფულედან იღებს ფულს, ან ერთი ბიზნეს პარტნიორი, ისე რომ არ აცნობებს მეორეს, იწვევს კიდევ ერთ ბიზნეს პარტნიორს შეუერთდეს მათ საწარმოს. ასეთი ქმედებები იქნება წესების, კანონებისა და პრინციპების დარღვევა. რამდენად დიდხანს გასტანს ასეთი ურთიერთობები? აი, რატომ უნდა იქნას დადებული საზღვარი და დადგენილი წესები. მხოლოდ ამის მეშვეობით შეიძლება ურთიერთობების შენარჩუნება.

ფაქტობრივად, სხვადასხვა გამოთქმა, როგორიცაა რჯული (იხ. ეს. 24:5; ოს. 8:1), კანონები (იხ. ფსალმ. 49:16), მცნება (იხ. ფსალმ. 24:10), მცნებანი (იხ. ფსალმ. 102:18) და უფლის ნათქვამი (იხ. რჯლ. 33:9), გვხვდება სიტყვა აღთქმ-ის პარალელურად ან მჭიდრო კავშირში (თუ მათ საერთოდ ასეთივე მნიშვნელობა არ გააჩნიათ). აშკარაა, "ამ აღთქმის სიტყვები" (იხ. იერ. 11:3,6,8) - ეს არის ღვთის რჯულის, კანონების, გამოცხადების და მცნებების სიტყვები.

ღმერთის მიერ თავის ხალხთან დადებული აღთქმა შეიცავდა სხვადასხვა მოთხოვნას, რომლებსაც გადამწყვეტი მნიშვნელობა ჰქონდა განსაკუთრებული ურთიერთობების შესანარჩუნებლად, რომლისკენაც უფალი ისწრაფოდა, რომ დაემყარებინა თავის ხალხთან. განა რამე შეიცვალა დღეს?

დაფიქრდით იმის შესახებ, ვისთან გაქვთ ახლო ურთიერთობა. ახლა კი წარმოიდგინეთ, რა დაემართებოდა ამ ურთიერთობებს, თქვენ რომ არ გრძნობდეთ თავს შეზღუდულად რაიმე წესებით, ნორმებით ან კანონებით და თვლიდეთ, რომ სრული თავისუფლება გაქვთ აკეთოთ ყველაფერი, რაც მოგესურვებათ. თუნდაც ამბობდეთ, რომ გიყვართ ეს ადამიანი და მხოლოდ ეს სიყვარული წყვეტს, როგორ მოეპყრობით მას, რატომ არის მაინც საჭირო წესები? იმსჯელეთ.

