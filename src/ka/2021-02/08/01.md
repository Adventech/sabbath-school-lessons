---
title: აღთქმის რჯული
date: 15/05/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
გამ. 19:6; ეს. 56:7; ებრ. 2:9; რჯლ. 4:13; რჯლ. 10:13; ამოს. 3:3; დაბ. 18:19.
> <p>სამახსოვრო მუხლი:</p>
> "იცოდე, რომ უფალი, შენი ღმერთი, არის ღმერთი, ღმერთი მტკიცე, რომელიც იცავს აღთქმას და წყალობას თავის მოყვარულთათვის და თავის მცნებათა დამცველთათვის ათას თაობამდე" (რჯლ. 7:9).
ფსალმ. 22-ის ერთ-ერთი მნიშვნელოვანი ფრაზა გვიჩვენებს, საით სურს ღმერთს ჩვენი წარმართვა. დავითი აცხადებს: "...სიმართლის კვალზე დამაყენებს თავისი სახელის გულისთვის" (ფსალმ. 22:3; ავტორის კურსივი). თავისი ზნეობრივი პატიოსნების გამო ღმერთი არასოდეს შეგვიყვანს შეცდომაში. იგი შემოგვთავაზებს უსაფრთხო გზებს ცხოვრების განმავლობაში სულიერი სვლის დროს.
რა სახის უსაფრთხო "სიმართლის კვალია" ეს? სხვა ფსალმუნის ავტორი ამ შეკითხვას პასუხობს ლოცვაში: "დამაყენე შენთა მცნებათა კვალზე, რადგანაც მწადია იგი" (ფსალმ. 118:35; ავტორის კურსივი). "რადგან ყველა შენი მცნება სიმართლეა" (ფსალმ. 118:172). ღვთის რჯული – ესაა ადამიანის არსებობის სახიფათო ჭაობზე გამავალი უსაფრთხო და მყარი გზა.
ამ კვირაში განვიხილავთ ღვთის რჯულს და მის ადგილს სინაის აღთქმაში.
ძირითადი კითხვები: რას ნიშნავდა ისრაელის არჩევა? ისრაელის არჩევა რა მხრივ ასახავს არჩევის ჩვენეულ გამოცდილებას? რამდენად მნიშვნელოვანი იყო აღთქმაში რჯული? შეიძლება რომ აღთქმა იყოს პირობის გარეშე? რატომ არის მორჩილება აღთქმის ურთიერთობების განუყოფელი ნაწილი?
