---
title: შემდგომი გამოკვლევისთვის
date: 21/05/2021
---

წაიკითხეთ ე. უაითის წიგნში "ქრისტე - წუთისოფლის იმედი" თავი "კამათი" (გვ. 473); წიგნში "პატრიარქები და წინასწარმეტყველები" - თავი "რჯულდებები და აღთქმები" (გვ. 221-228).

როგორ გვეხმარება მათ. 22:34-40 უკეთესად გავიგოთ: 1) ღვთის რჯულის ადგილი და დანიშნულება მის აღთქმაში და 2) კონცეფცია იმისა, რომ აღთქმა გაიგივებულია ურთიერთობასთან?

"პირველ რიგში საჭიროა ადამიანს სიყვარული ჰქონდეს გულში და მხოლოდ ამის შემდეგ შეძლებს იგი ქრისტეს ძალისა და წყალობის მეშვეობით დაიწყოს ღვთის რჯულის მცნებების შესრულება (შეად. რომ. 8:3,4). მორჩილება სიყვარულის გარეშე ისევე შეუძლებელია, რამდენადაც უსარგებლო. თუ არსებობს სიყვარული, მაშინ ადამიანი ავტომატურად შეუდგება შეუსაბამოს თავისი ცხოვრება ღვთის ნებას, რომელიც მის მცნებებშია გადმოცემული" (მეშვიდე დღის ქრისტიან-ადვენტისტთა ბიბლიური კომენტარები, ტ. 5, გვ. 484).

"ღმერთმა თავისი წმიდა რჯულის მცნებებში მოგვცა ცხოვრების სრულყოფილი წესი და თქვა, რომ ეს რჯული ერთი იოტითაც არ შეიცვლება და სავალდებულო დარჩება ბოლო დრომდე. ქრისტე მოვიდა, რომ განედიდებინა რჯული და გაეხადა იგი პატივდებული. მან დაამტკიცა, რომ რჯულს საფუძვლად უდევს ღრმა სიყვარული ღმერთისადმი და ადამიანებისადმი და რომ მისი მცნებები მოიცავს ადამიანის ცხოვრებისა და მოღვაწეობის ყველა სფეროს. ქრისტემ საკუთარი ცხოვრებით მოგვცა ღვთის რჯულის მორჩილების მაგალითი, მთაზე წარმოთქმულ ქადაგებაში კი გვიჩვენა, რომ რჯულის მოთხოვნები სცილდება ქმედებებს და ვრცელდება აზრებსა და გულის ზრახვებზე" (ე. უაითი, მოციქულთა საქმეები, გვ. 505).

**კითხვები მსჯელობისთვის:**

`1. რატომ არის სიყვარულის ძაფი უფრო ძლიერი, ვიდრე შიშის ბაგირი, რომ მიიზიდოს ადამიანები ღმერთისკენ?`

`2. რატომ არის მცნება "შეიყვარე უფალი, ღმერთი შენი, მთელი შენი გულით, მთელი შენი სულით და მთელი შენი გონებით" (მათ. 22:37) - პირველი და უდიდესი მცნება?`

`3. ფრანგმა ქალმა - სიმონა ვეილმა, რომელიც რელიგიური მოაზროვნე და ფილოსოფოსი იყო, ერთხელ დაწერა: "წესრიგი - ეს ყველა ადამიანის პირველი მოთხოვნილებაა" (Russell Kirk, The Roots of American Order, p. 3). როგორ გესმით მისი სიტყვები ამ კვირის მასალის კონტექსტში, განსაკუთრებით რჯულის ცნებასთან დაკავშირებით?`

**დასკვნა**: ღვთის რჯული აღთქმის განუყოფელი ნაწილი იყო. მიუხედავად ამისა, ეს აღთქმა იყო ჭეშმარიტად მადლის აღთქმა. მადლი არასოდეს არ აუქმებს რჯულის საჭიროებას. პირიქით, რჯული - ესაა საშუალება, რომლის მეშვეობითაც მადლი ვლინდება და გამოიხატება იმ ადამიანთა ცხოვრებაში, ვინც მას ღებულობს. 
