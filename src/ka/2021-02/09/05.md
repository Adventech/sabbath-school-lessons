---
title: განწმედის ნიშანი
date: 26/05/2021
---

**"უთხარი ისრაელის ძეთ ასე: ‘ჩემი შაბათები დაიცავით კარგად, იგი ნიშანია ჩემსა და თქვენს შორის თქვენს თაობებში, რათა იცოდეთ, რომ მე ვარ უფალი, თქვენი განმწმედელი" (გამ. 31:13).**

ბევრ რამეს გვამცნობს შაბათის შესახებ გამ. 31:12, რომელიც მოჰყვება უფლის ბრძანებას საწმიდრის აგებისა და მასში მსახურების დადგენის შესახებ (იხ. გამ. 25:1 - გამ. 31:11). 

შაბათის როგორც ნიშნის კონცეფცია - ხილული, გარეგნული და საუკუნო ნიშნისა ღმერთსა და მის ხალხს შორის - პირველად არის აქ გამოხატული ასეთნაირად. თავად მუხლი შეიცავს რამდენიმე საინტერესო იდეას, რომლებიც ღირს რომ გამოვიკვლიოთ. ამ მუხლში გაერთიანებულია ორი ახალი იდეა:

1. შაბათი როგორც **ცოდნის ნიშანი**.

2. შაბათი როგორც **განწმედის ნიშანი**.

განვიხილოთ შაბათი როგორც ცოდნის ნიშანი. ებრაული გაგებით ცოდნა შეიცავს ინტელექტუალურ, სოციალურ და ემოციურ ასპექტებს. "ცოდნა" ნიშნავდა არა უბრალოდ რაიმე ფაქტის ცოდნას, განსაკუთებით როცა შემეცნების პროცესში ჩაბმული იყო ადამიანი. ეს ასევე ნიშნავდა მნიშვნელოვანი ურთიერთობების არსებობას ვინმესთან, ვისაც იცნობდნენ. ამრიგად, ცოდნა **უფლისა** ნიშნავდა მასთან სწორ ურთიერთობებს: მისადმი მსახურებას (იხ. 1ნეშტ. 28:9), მის მიმართ მოშიშებას (იხ. ეს. 11:3), მისდამი რწმენას (იხ. ეს. 43:10), მის ნდობას, მის ძიებას (იხ. ფსალმ. 9:11) და მისი სახელის მოხმობას (იხ. იერ. 10:25).

`მოძებნეთ ყველა მუხლი, რომლებიც მოხსენიებულია ზედა აბზაცში. როგორ გვეხმარება ეს მუხლები იმის გაგებაში, თუ რას ნიშნავს "იცნობდე" უფალს?`

გარდა ამისა, შაბათს აქვს განწმედის მნიშვნელობა. ეს ნიშნავს, რომ უფალი "განწმედს" თავის ხალხს (იხ. ლევ. 20:8) და აქცევს მას "წმიდად" (იხ. რჯლ. 7:6).

განწმედის პროცესი - ეს არის ღვთის გამომსყიდველი სიყვარულის ისეთივე საქმე, როგორც ღვთის შრომა ხსნასთან და გამოსყიდვასთან დაკავშირებით. სიმართლე (გამართლება) და განწმედა - ეს ღმერთის საქმეებია: "მე ვარ უფალი, განმწმედელი თქვენი" (ლევ. 20:8). ამრიგად, შაბათი - ესაა ნიშანი, რომელიც გადმოგვცემს ცოდნას ღმერთის, როგორც განმწმედელი ღმერთის შესახებ. "შაბათი, რომელიც ქვეყნიერების წინაშე მოწმობს ღმერთზე როგორც შემოქმედზე, ასევე მოწმობს ღმერთის, როგორც ჩვენი განმწმენდელის შესახებ" (ე. უაითი. მოწმობანი ეკლესიისთვის, ტ. 6, გვ. 350).

`იმსჯელეთ შაბათი დღის შესახებ და განწმედის პროცესზე, ანუ სიწმიდის მოპოვებაზე. რა როლს ასრულებს ამაში შაბათის დაცვა? როგორ შეუძლია უფალს გამოიყენოს შაბათის დაცვის ჩვენი გამოცდილება ჩვენი განწმედის საქმეში?`