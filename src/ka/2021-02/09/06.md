---
title: გახსოვდეს შაბათი დღე
date: 27/05/2021
---

**"დაიცავი [სხვა თარგმანში – გახსოვდეს] შაბათის დღე, რათა წმიდაჰყო იგი" (გამ. 20:8).**

შაბათი იყო (და არის) ნიშანი ადამიანისათვის, რათა მას "ახსოვდეს". სიტყვა "გახსოვდეს" გამოყენება შეიძლება ასრულებდეს სხვადასხვა ფუნქციას. პირველ რიგში **გახსოვდეს** რაიმე გულისხმობს მზერას უკან, **წარსულში**. მოცემულ შემთხვევაში შაბათი მიგვითითებს შექმნაზე, რომლის კულმინაციაც იყო შაბათის, როგორც ყოველკვირეული სიმშვიდისა და ღმერთთან განსაკუთრებული ურთიერთობის დღის, დადგენა.

მითითება "გახსოვდეს" აქვს მნიშვნელობა **აწმყოსთვისაც**. ჩვენ არა მარტო უნდა "გვახსოვდეს" შაბათი (იხ. გამ. 20:8), არამედ ჩვენ უნდა "დავიცვათ" და "შევინახოთ" იგი (იხ. რჯლ. 5:12). ამრიგად, შაბათს დიდი მნიშვნელობა აქვს ჩვენთვის დღეს, ამჟამად.

დაბოლოს, შაბათის გახსენება ასევე მიმართავს ჩვენს მზერას **მომავლისკენ**. ადამიანს, რომელსაც ახსოვს და რომელიც იცავს შაბათს, გააჩნია დიდი იმედების მომცემი, მდიდარი და შინაარსიანი მომავალი შაბათის უფალთან. ადამიანი რჩება აღთქმის ურთიერთობებში, ამიტომ ის რჩება უფალში. და ისევ, როდესაც სიტყვა "აღთქმა" გვესმის როგორც ურთიერთობა ღმერთსა და ადამიანებს შორის, შაბათი, რომელსაც ბევრი რამის გაკეთება შეუძლია ამ ურთიერთობების განმტკიცებისთვის, განსაკუთრებულ მნიშვნელობას იძენს.

ჭეშმარიტად, ქმნილებისა და მისი შემოქმედის გახსენებისას ღვთის ხალხს ასევე ახსოვს ხსნასთან დაკავშირებული ღვთის მოწყალების საქმეები (იხ. რჯლ. 5:14, სადაც შაბათი განხილულია მოცემულ კონტექსტში როგორც ეგვიპტის მონობიდან გამოხსნის ნიშანი, როგორც სიმბოლო ღმერთში მოპოვებული საბოლოო ხსნისა). შექმნა და ხელახლა შექმნა მჭიდროდ არის დაკავშირებული ერთმანეთთან. პირველი შესაძლებელს ხდის მეორეს. შაბათი - ეს არის ნიშანი, რომელიც მეტყველებს იმაზე, რომ ღმერთი არის სამყაროს შემოქმედიც და ჩვენი ხსნის შემოქმედიც.

`"შაბათის სიწმიდის შენახვით, შეგვიძლია ვაჩვენოთ, რომ ღვთის ხალხი ვართ. ღვთის სიტყვა ამბობს, რომ შაბათი არის განმასხვავებელი ნიშანი ხალხისა, რომელიც იცავს მცნებებს… ღვთის რჯულის დამცველები გაერთიანდებიან მასთან ერთად დიად ბრძოლაში, რომელიც ზეცაში დაიწყო სატანასა და ღმერთს შორის" (ე. უაითი. რჩეული უწყებები, ტ. 2, გვ. 160). კიდევ ერთხელ წაიკითხეთ ე. უაითის გამონათქვამი. რა არის განსაკუთრებული შაბათში, რომლის წყალობითაც იგი ხდება რაღაც ისეთი, რაც განგვასხვავებს ჩვენ როგორც "ხალხს, რომელიც იცავს მცნებებს", ძლიერად, ვიდრე, შესაძლოა, ნებისმიერი სხვა მცნება?`