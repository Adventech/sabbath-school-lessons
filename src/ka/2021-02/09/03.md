---
title: შაბათი სინაიმდე
date: 24/05/2021
---

"და უთხრა მათ: “აჰა, რა თქვა უფალმა: ხვალ უქმეა, უფლის წმიდა შაბათია. რასაც გამოაცხობთ, გამოაცხვეთ, და რასაც მოხარშავთ, მოხარშეთ. და ყოველი ნამეტი გადადეთ თქვენთვის დილამდე შესანახად" (გამ. 16:23).

გადაიკითხეთ გამ. 16. ამ თავში მოთხრობილია მანანას შესახებ, რომელიც ისრაელს უდაბნოში მიეცა სინაიმდე. ყურადღება მიაქციეთ იმას, თუ რას ამჟღავნებს ეს ისტორია:

1. ყველდღიურად შეიძლებოდა ერთი პორცია მანანის გამოყენება, მაგრამ მეექვსე დღეს საჭირო იყო ორჯერ მეტი პორციის შეგროვება.

2. შაბათს მანანა არ ცვიოდა.

3. შაბათისთვის განკუთვნილი დამატებითი პორცია პარასკევიდან გაუფუჭებლად ინახებოდა, რაც სხვა დღეებში არ ხდებოდა. 

რას გვამცნობს ეს ისტორია შაბათის სიწმიდის შესახებ იქამდე, სანამ მოცემულ იქნა რჯული სინაიზე? იხ. გამ. 16:23-28.

"შაბათის გატოლება მეშვიდე დღესთან, მტკიცება იმის შესახებ, რომ უფალმა მისცა ისრაელიანებს შაბათი და ჩანაწერი იმის შესახებ, რომ ხალხი ღვთის ბრძანებისამებრ ისვენებდა მეშვიდე დღეს, - ყველაფერი ეს უშეცდომოდ მიუთითებს იმაზე, რომ შაბათი დაწესდა შექმნის დროიდან" (G. Waterman, The Zondervan Pictorial Encyclopedia of the Bible, vol. 5, p. 184).

გამ. 16-ში შაბათის შესახებ გაცილებით მეტია ნათქვამი, ვიდრე ერთი შეხედვით ჩანს. შეხედეთ რის შესახებ გვამცნობს ეს თავი:

1. რომელ დღეს ეწოდება შაბათისთვის მზადების დღე?

2. კვირეულის მერამდენე დღეა შაბათი?

3. საიდან გაჩნდა შაბათი?

4. როგორი დღე უნდა იყოს შაბათი?

5. არის თუ არა შაბათი მარხვის დღე?

6. არის თუ არა შაბათი ტესტი ღვთის ერთგულებზე?

როგორ შეესაბამება შაბათის თქვენეული თანამედროვე გაგება იმას, რაც შაბათის შესახებ არის ნათქვამი გამ. 16-ში? 