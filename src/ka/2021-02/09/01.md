---
title: აღთქმის ნიშანი
date: 22/05/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

დაბ. 2:2,3; გამ. 20:11; გამ. 16; ებრ. 4:1-4; გამ. 31:12-17; რჯლ. 5:14.

> <p>სამახსოვრო მუხლი:</p>
> "და დაიცვან ისრაელის ძეთ შაბათი, რათა იზეიმონ შაბათი მათ თაობებში საუკუნო აღთქმად" (გამ. 31:16). 

მეშვიდე დღე შაბათი ყოველკვირეულად უცვლელი მუდმივობით გვაბრუნებს იმის კვლავ გააზრებისკენ, თუ ვინ ვართ და ვინ შეიძლება ვყოფილიყავით. ჩვენ ისე ვართ დაკავებული ცხოვრებით, ვერც კი ვასწრებთ ცხოვრებას. ჩვენ ვფუსფუსებთ, დავრბივართ აქეთი იქით, ვშოულობთ ფულს, ვხარჯავთ ფულს... შემდეგ კი მოდის შაბათი და კვლავ გვაბრუნებს დასაწყისთან - შექმნასთან. შექმნა - ეს არის ათვლის წერტილი, რომელიც განსაზღვრავს მთელ ჩვენს ცხოვრებას, რადგან ჩვენ ღმერთმა შეგვქმნა და ეს სამყარო ჩვენთვისაა.

უცვლელი მუდმივობით და ყოველგვარი გამონაკლისის გარეშე შაბათი ჩუმად შემოდის და განწმედს ჩვენი ცხოვრების ყოველ კუნჭულს. იგი შეგვახსენებს, რომ მთელი ჩვენი ცხოვრება ეკუთვნის შემქმნელს, მას, ვინც ჩვენ მოგვათავსა აქ, მას, ვინც "დასაწყისში" შექმნა ცა და მიწა, შეგვახსენებს ქმედებას, რომელიც მთელი ქრისტიანული რწმენის უტყუარი საფუძველია, და მის ნიშანს - მეშვიდე დღეს, შაბათს. 

ამ კვირაში აღთქმის კონტექსტში განვიხილავთ ამ ნიშანს - შაბათს.

**ძირითადი კითხვები:** როგორ წარმოიშვა შაბათი? რა მტკიცებულებები არსებობს იმისა, რომ შაბათი არსებობდა სინაიმდე? რა აქცევს შაბათს აღთქმის ნიშნად?