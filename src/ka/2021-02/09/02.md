---
title: წარმოშობა
date: 23/05/2021
---

ხშირად გვესმის ფრაზა "ებრაული შაბათი". თუმცა წმიდა წერილი ნათლად აჩვენებს, რომ შაბათი არსებობდა ჯერ კიდევ დიდი ხნით ადრე, ვიდრე ებრაელი ერი გაჩნდებოდა. შაბათის წარმოშობა სათავეს იღებს უშუალოდ შესაქმის კვირაში.
წაიკითხეთ დაბ. 2:2,3 და გამ. 20:11. რომელ კონტექსტში ანთავსებს ეს მუხლები ნათლად და არაორაზროვნად შაბათის წარმოშობას?

მართალია დაბ. 2:2,3 არ განსაზღვრავს "მეშვიდე დღეს" როგორც შაბათს (ასეთი განსაზღვრება პირველად გვხვდება გამ. 16:26,29-ში, მაგრამ ეს აშკარად იგულისხმება ფრაზაში "დაისვენა მეშვიდე დღეს" (დაბ. 2:2). ზმნა "დაისვენა" (ებრ. შაბათ) დაკავშირებულია არსებით სახელთან "შაბათი" (ებრ. შაბბათ). «სიტყვა "შაბათი" არ არის გამოყენებული [დაბ. 2:2,3-ში], მაგრამ, უეჭველია, ავტორს სურდა განეცხადებინა, რომ ღმერთმა აკურთხა და განწმიდა მეშვიდე დღე როგორც შაბათი» (G. Waterman, The Zondervan Pictorial Encyclopedia of the Bible, vol. 5, p. 183).. აშკარაა, რომ დაბ. 2:2,3 საუბრობს იმის შესახებ, რომ შაბათი ღვთიური წარმოშობისაა და დადგენილია, როგორც კურთხევის დღე მთელი კაცობრიობისთვის. 

წაიკითხეთ მარკ. 2:27. იესო ამბობს, რომ შაბათი შექმნილია (სწორედ) ადამიანისთვის და იგულისხმება მთელი კაცობრიობა, და არა მხოლოდ ებრაელები.

რატომ დაისვენა ღმერთმა მეშვიდე დღეს? მას სჭირდებოდა ეს? კიდევ რა მიზანი შეიძლება ჰქონოდა მის დასვენებას?

მიუხედავად იმისა, რომ ზოგიერთმა კომენტატორმა გამოთქვა მოსაზრება, რომ ღმერთი საჭიროებდა ფიზიკურ დასვენებას შექმნის შემდეგ, ჭეშმარიტი მიზანი ღვთის დასვენებისა მდგომარეობდა იმაში, რომ ეჩვენებინა კაცობრიობისათვის ღვთიური მაგალითი. ადამიანებმაც ასევე უნდა იმუშაონ ექვსი დღე, მეშვიდე დღეს - შაბათს კი დაისვენონ. ღვთისმეტყველ კარლ ბარტის აზრით ღვთის დასვენება შექმნის დასრულებისას იყო ნაწილი "მადლის აღთქმისა", რომელშიც ადამიანებს ეპატიჟებიან "დაისვენონ მასთან [ღმერთთან] ერთად... გახდნენ [ღვთის] სიმშვიდის თანაზიარნი (Church Dogmatics, vol. 3, part 1, p. 98). ღმერთმა მამაკაცსა და დედაკაცს მათი შექმნის მომდევნო დღეს თავისი სიყვარულით მოუწოდა სიმშვიდეში ურთიერთობისკენ, რათა მათ ახლო ურთიერთობა ჰქონოდათ მასთან, ვის ხატადაც იყვნენ შექმნილი. ასეთი ურთიერთობა და ერთობა მარადიულად უნდა გაგრძელებულიყო. კაცობრიობის დაცემის შემდეგ შაბათი გახდა და რჩება საუკეთესო დროდ ადამიანის მაცხოვართან ურთიერთობისა.

ვინმეს რომ ეკითხა თქვენთვის:  "შაბათის დაცვა როგორ გავლენას ახდენს თქვენს ურთიერთობაზე უფალთან?", რას უპასუხებდით? 


