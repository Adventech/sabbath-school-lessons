---
title: აღთქმის ნიშანი
date: 25/05/2021
---

"და დაიცვან ისრაელის ძეთ შაბათი, რათა იზეიმონ შაბათი მათ თაობებში საუკუნო აღთქმად. და ჩემს შორის და ისრაელის ძეთა შორის ნიშანია იგი საუკუნოდ, რადგან ექვს დღეში შექმნა უფალმა ცა და მიწა, და მეშვიდე დღეს იუქმა და დაისვენა" (გამ. 31:16,17).
წმიდა წერილში შაბათი ოთხჯერ არის აღნიშნული როგორც "ნიშანი" (იხ. გამ. 31:13,17; ეზეკ. 20:12,20). ნიშანი - ეს არ არის სიმბოლო რაიმე გაგებით, რაც ბუნებრივად წარმოადგენს ან გახსენებს კიდევ რაიმეს, რადგან ორივე ფლობს მსგავს თვისებებს (მაგალითად, მუშტის სიმბოლო ხშირად აღნიშნავს ძალას და ძლიერებას). ბიბლიაში შაბათი ფუნქციონირებდა როგორც გარეგნული ნიშანი, ობიექტი ან პირობა, განკუთვნილი განმასხვავებელი უწყების გადასაცემად. შაბათი თავისთავად არ აკავშირებდა ადამიანს აღთქმასთან. შაბათი იყო აღთქმის ნიშანი ("ჩემსა და თქვენს შორის თქვენს თაობებში", გამ. 31:13) მხოლოდ იმიტომ, რომ ასე თქვა ღმერთმა.
რატომ გამოიყენა უფალმა შაბათი როგორც აღთქმის ნიშანი? გაითვალისწინეთ, რომ აღთქმის მნიშვნელოვანი ასპექტი - ეს არის მადლით ხსნა, და უპასუხეთ, რა არის ასეთი განსაკუთრებული შაბათში, რაც მას ღმერთთან დამხსნელი ურთიერთობების ესოდენ შესაფერის სიმბოლოდ აქცევს? იხ. დაბ. 2:3; ებრ. 4:1-4.
გასაოცარი შაბათთან, როგორც აღთქმის ნიშანთან დაკავშირებით, არის ის, რომ საუკუნეების განმავლობაში ებრაელებს შაბათი ესმოდათ როგორც მესიანური გამოსყიდვის ნიშანი. ისინი შაბათში ხედავდნენ ხსნის მოლოდინს, რომელსაც განახორციელებს მესია. რადგანაც გამოსყიდვა ხდება მხოლოდ მადლით და აღთქმაც - ეს არის მადლის აღთქმა, კავშირი შაბათს, გამოსყიდვასა და აღთქმას შორის ცხადი ხდება (იხ. რჯლ. 5:13-15). ამრიგად, გავრცელებული შეხედულების საპირისპიროდ შაბათი - ეს არის ღმერთისგან მონიჭებული გადამრჩენელი მადლის ნიშანი, და არა საქმეებით ხსნის ნიშანი. 
როგორ გესმით, რას ნიშნავს "დაისვენო" შაბათს? როგორ "ისვენებთ" შაბათს? რას აკეთებთ განსხვავებულად ამ დღეს, რაც მას ხდის "ნიშნად"? შეუძლია თუ არა ვინმეს, ვინც თქვენ გიცნობთ, შეხედოს თქვენს ცხოვრებას და დაინახოს, რომ შაბათი ნამდვილად განსაკუთრებული დღეა თქვენთვის?
