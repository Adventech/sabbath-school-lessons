---
title: შემდგომი გამოკვლევისათვის
date: 28/05/2021
---

წაიკითხეთ კომენტარები ე. უაითის წიგნში "მეშვიდე დღის ქრისტიან-ადვენტისტთა ეკლესიის ბიბლიური კომენტარები", ტ. 7 (გვ. 967-970); ე. უაითის წიგნში "მოწმობანი ეკლესიისთვის", ტ. 6, თავი "შაბათის დაცვა" (გვ. 349-351). წიგნში "პატრიარქები და წინასწარმეტყველები" თავი "მეწამული ზღვიდან სინაის მთისკენ" (გვ. 177-179).

ათი მცნება ყოვლისმომცველია. ისინი განსაზღვრავს ურთიერთობებს ღმერთსა და ადამიანს შორის, აგრეთვე ურთიერთობებს ადამიანებს შორის. ათი მცნების ცენტრში არის მცნება შაბათის შესახებ. შაბათი განსაკუთრებულად მიუთითებს შაბათის უფალზე და მოწმობს მისი ძალაუფლებისა და საკუთრების სფეროს შესახებ. მიაქციეთ ყურადღება ორ ასპექტს: 1. ღვთაების პიროვნება: იაჰვე (უფალი), რომელიც არის შემოქმედი (იხ. გამ. 20:11; გამ. 31:17) და რომელიც ამიტომ იკავებს უნიკალურ ადგილს; 2. მისი საკუთრებისა და ძალაუფლების სფერო - "ცა და მიწა, ზღვა და ყველაფერი, რაც მასშია" (იხ. გამ. 20:11; შეადარ. გამ. 31:17). ამ ორ ასპექტში შაბათის შესახებ მცნებას გააჩნია ნიშნები, რომლებიც ასახულია ახლო აღმოსავლეთის ძველ სახელშეკრულებო საბუთების ბეჭდებზე. ეს ბეჭდები, როგორც წესი, სახელშეკრულებო საბუთების ცენტრში იყო ხოლმე და შეიცავდა: 1. ღვთაების პიროვნებას (ჩვეულებრივ წარმართულ ღმერთს) და 2. საკუთრებისა და ძალაუფლების სფეროს (ჩვეულებრივ განსაზღვრულ გეოგრაფიულ ზონას).

"სულის მიერ წმიდად ყოფა ასხვავებს მათ, ვისაც აქვს ღმერთის ბეჭედი და მათ, ვინც იცავს დასვენების ცრუ დღეს. როდესაც თავს დაგვატყდება განსაცდელები, კარგად გამოჩნდება, რა მხეცის ნიშანია ეს. ეს არის კვირადღის დაცვა… ღმერთმა მეშვიდე დღე თავის შაბათად გამოაცხადა [გამ. 31:13, 17, 16).

ამრიგად, ივლება ზღვარი ერთგულებსა და არაერთგულებს შორის. მათ, ვისაც სურს ჰქონდეს ღვთის ბეჭედი თავის შუბლზე, უნდა დაიცვან მეოთხე მცნება - შაბათი" (ე. უაითი. მეშვიდე დღის ქრისტიან-ადვენტისტთა ეკლესიის ბიბლიური კომენტარები", ტ. 7, გვ. 980, 981).

**კითხვები მსჯელობისთვის:**

`1. წაიკითხეთ ლევ. 19:30. ყურადღება მიაქციეთ, როგორ აკავშირებს ეს მუხლი საწმიდარს და შაბათს. იმის გათვალისწინებით, რაც იმის შესახებ გავიგეთ, თუ რისი ნიშანია შაბათი, რატომ აქვს ამ კავშირს ესოდენ ღრმა აზრი?`

`2. საკუთარ თავს ჰკითხეთ: "მეხმარება თუ არა შაბათის დაცვა უფალთან ჩემი ურთიერთობების განმტკიცებაში?" თუ არა, რისი შეცვლა შეგიძლიათ და გსურთ?`

**დასკვნა:** შაბათი - ეს არის აღთქმის ნიშანი, რომელიც ვრცელდება წინ იმ დრომდე, როცა გამოსყიდვის ჩანაფიქრი აღსრულდება. იგი შეგვახსენებს შექმნის შესახებ და როგორც მადლის აღთქმის ნიშანი მიგვითითებს ხელახლა შექმნაზე: როდესაც ღმერთი ცოდვის განადგურების შემდეგ ხელახლა შექმნის სამყაროს.