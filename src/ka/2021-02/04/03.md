---
title: ელ-შადაი
date: 19/04/2021
---

**«და იყო აბრამი ოთხმოცდაცხრამეტი წლისა, როცა გამოეცხადა მას უფალი და უთხრა: “მე ვარ ღმერთი ყოვლადძლიერი. იარე ჩემს წინ და იყავი უმწიკვლო”» (დაბ. 17:1).**

აქამდე **იაჰვე** რამდენჯერმე გამოეცხადა აბრამს (იხ. დაბ. 12:1,7; დაბ. 13:14; დაბ. 15:1,7,18). ახლა, ზემოთ მოყვანილ მუხლში, **იაჰვე** კვლავ ეცხადება აბრამს ("გამოეცხადა მას უფალი"), და უმჟღავნებს საკუთარ თავს როგორც "ყოვლადძლიერი ღმერთი" - სახელი, რომელიც გამოიყენება, ორი გამონაკლისის გარდა, მხოლოდ დაბადების და იობის წიგნებში. სახელი ყოვლადძლიერი ღმერთი შედგება პირველ რიგში სიტყვისაგან **ელ**, რომელიც სემიტურ ენებში ნიშნავს "ღმერთი". მართალია ზუსტი მნიშვნელობა სიტყვისა შადაი მთლად გასაგები არაა, იგი შეიძლება ითარგმნოს როგორც "მაგარი" და "ძლიერი", თარგმანი "ყოვლადძლიერი" უნდა უმადლოდეს ამ სიტყვის ბერძნულ თარგმანს როგორც **პანტოკრატოროს**, მაგალითად, იობ. 5:17-ში (შეადარ. ეს. 13:6 და იოელ. 1:15). ამ სიტყვის გამოყენების ძირითადი იდეა, როგორც ჩანს, მდგომარეობს იმაში, რომ აჩვენოს მკვეთრად გამოხატული სხვაობა ღმერთის ძლიერებასა და ადამიანის უძლურებას შორის.

`წაიკითხეთ დაბ. 17:1-6. რატომ სურდა უფალს ამ დროს აბრამის ყურადღება გაემახვილებინა თავის ძლიერებაზე? რას ამბობდა ღმერთი, რამ უბიძგა აბრამს დაეჯერებინა მისი ძლიერება? განსაკუთრებული ყურადღება მიაქციეთ მე-6 მუხლს.`

დაბ. 17:1-6-ის ზუსტი თარგმანი იქნება ასეთი: «როცა აბრამი იყო ოთხმოცდაცხრამეტი წლის, გამოეცხადა მას იაჰვე და უთხრა: "მე ვარ-ელ-შადაი (ებრ. **ღმერთი ძლიერი**). იარე ჩემ თანდასწრებით და იყავი უმწიკვლო, რათა მე დავადგინო კავშირი ჩემ და შენ შორის - მე გაგამრავლებ დიდად... ჩემი მხრიდან, რადგანაც ჩემი კავშირი შენთანაა, მე გაქცევ მრავალი ხალხის მამად. შენი სახელი აღარ იქნება აბრამი, რადგან მრავალი ხალხის მამად გაქცევ. მე გაგხდი უჩვეულოდ ნაყოფიერს"». სახელი **აბრამი** ნიშნავს "ამაღლებული მამა", ხოლო **აბრა(ჰ)ამი**, ამ თავის მუხლის თანახმად, - "მრავალთა მამა". იგივე სახელი გვხვდება დაბ. 28:3-შიც, სადაც ისააკი ამბობს, რომ **ელ-შადაი** აკურთხებს იაკობს, "ნაყოფიერს გახდის და გაამრავლებს" მას. 

მსგავსი აღთქმა, რომელსაც იძლევა **ელ-შადაი**, შეგვიძლია ვიპოვოთ დაბ. 35:11-ში, დაბ. 43:14-სა და დაბ. 49:25-ში. ამ მუხლებში საუბარია ღმერთის მიერ გამოვლენილი გულუხვობის შესახებ: ელ - ღმერთი ყოვლისშემძლე და ყოვლადძლიერი, და შადაი - ღმერთი, რომელიც ფლობს დაუშრეტელ სიმდიდრეს, რაც სურს უბოძოს მათ, ვინც ეძებს მას რწმენით და მორჩილებით. 

`"რას ნიშნავს სახელი?  «ვარდს რომ ვარდი აღარ უწოდო, ტკბილსურნელება იმგვარივე იქნება მაინც» (უ. შექსპირი. რომეო და ჯულიეტა). აქ ნათქვამია, რომ სახელს არ აქვს მნიშვნელობა. მაგრამ რამდენად გექნებოდათ ნდობა და იმედი, უფალს რომ ერქვას უძლური ღმერთი ან უღონო ღმერთი? წაიკითხეთ ზემოთ მოყვანილი მუხლი. "ღმერთი ყოვლადძლიერი" შეცვალეთ ამ სახელებით. უფალს თავისი თავი მსგავსი სახით რომ გაეცხადებინა, როგორ იმოქმედებდა ეს თქვენს რწმენაზე და მისადმი ნდობაზე? ამავე დროს, როგორ განგამტკიცებთ სახელი ელ-შადაი?`

