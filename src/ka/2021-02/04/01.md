---
title: მარადიული აღთქმა
date: 17/04/2021
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>

გამ. 3:14; დაბ. 17:1-6; დაბ. 41:45; დან. 1:7; დაბ. 15:7-18; დაბ. 17:1-14; გამოცხ. 14:6,7.

> <p>სამახსოვრო მუხლი:</p>
> "და დავამყარებ ჩემს აღთქმას ჩემსა და შენს, და შენს შემდგომ, შენს შთამომავლობას შორის, მათ მოდგმაში, საუკუნო აღთქმად, რათა ვიყო შენი და, შენს შემდგომ, შენი შთამომავლობის ღმერთი" (დაბ. 17:7).

გახსოვთ თუ არა სენი, რომლითაც ბავშვობაში ავადმყოფობდით და რომელსაც შეეძლო გამოეწვია გართულებები და უფრო სერიოზული შედეგები? გრძელ, შფოთიან ღამეებში თქვენ იღვიძებდით და ხედავდით დაღლილ დედიკოს ან მამიკოს თქვენს საწოლთან ღამის ლამპის მკრთალ სინათლეზე.

მსგავსად ღმერთიც იჯდა ცოდვით ავადმყოფი სამყაროს საწოლთან, როცა წარღვნიდან გარკვეული ხნის შემდეგ კვლავ დაიწყო ჩამოწოლა მორალურმა წყვდიადმა. სწორედ ამის გამო მოუწოდა ღმერთმა აბრამს. თავისი ერთგული მსახურის მეშვეობით მან ჩაიფიქრა აერჩია ხალხი, რომელსაც მიანდობდა შემეცნებას თავის შესახებ და ხსნას უბოძებდა ქვეყნიერებას. 

აბრამთან და მის შთამომავლებთან ამიტომ დადო ღმერთმა აღთქმა, რომელმაც გააფართოა შემეცნება ღვთის ჩანაფიქრისა იხსნას კაცობრიობა ცოდვის შედეგებისგან. უფალს არ განუზრახავს უმეთვალყუროდ მიტოვება ქვეყნიერებისა, რომელსაც ესოდენ სჭირდებოდა იგი. ამ კვირის მასალის გამოკვლევისას დავინახავთ, როგორ მჟღავნდება აღთქმის ახალი დაპირებები.

**ძირითადი კითხვები:** რა არის ღმერთის სახელი? რას ნიშნავს იგი? რომელ სახელებს იყენებდა ღმერთი, რათა საკუთარი თავი გაეცხადებინა აბრამისთვის, და რა არის მათი მნიშვნელობა? რატომ შეცვალა ღმერთმა სახელი აბრამი აბრაამით? რატომ არის სახელები მნიშვნელოვანი? რა სახის პირობები და ვალდებულებები ერთვოდა თან აღთქმას?

