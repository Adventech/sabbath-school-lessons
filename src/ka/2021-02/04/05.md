---
title: აღთქმის სამი ეტაპი (იხ. დაბ. 12:1,2). 
date: 21/04/2021
---

ამ ორ მუხლში მჟღავნდება ღმერთის მიერ აბრამისთვის მიცემული აღთქმის დაპირების პირველი ეტაპი. ღმერთი გამოეცხადა აბრამს, მისცა ბრძანება, შემდეგ კი მისცა მას დაპირება. ასეთი თანმიმდევრობა აჩვენებს, რომ ღმერთი მოწყალედ ირჩევს აბრამს, როგორც მისი მადლის განსაკუთრებული აღთქმის ძირითად ფიგურას. ბრძანება მოიცავს ღმერთისადმი სრული ნდობის გამოცდას (იხ. ებრ. 11:8). დაპირება (იხ. დაბ. 12:1-3,7), მართალია კონკრეტულად აბრამის შთამომავლებს მიეცა, საბოლოო ჯამში მოიცავს დაპირებას მთელი კაცობრიობისათვის (იხ. დაბ. 12:3; გალ. 3:6-9).

ღმერთის მიერ აბრამისადმი მიცემული აღთქმის მეორე ეტაპი აღწერილია დაბ. 15:7-18-ში. რომელ მუხლებში ვპოულობთ იმავე ნაბიჯებს, რაც პირველ ეტაპში გაჩნდა? ამოწერეთ ეს მუხლები.

ღმერთი ეცხადება ადამიანს.

ღმერთი მოუწოდებს ადამიანს მორჩილებისკენ.

ღმერთი აძლევს დაპირებას.

მეორე ეტაპზე უფალი გამოეცხადა აბრამს სადღესასწაულო რიტუალში და გაიარა სწორად დაწყობილ ცხოველის ნაწილებს შორის. სამი ცხოველიდან თითოეული დაიკლა და შუა-შუა გაიჭრა. ორი ნაწილი მოთავსებულ იქნა ერთიმეორის პირდაპირ გარკვეულ მანძილზე. ფრინველები მოკლეს, მაგრამ არ დაუჭრიათ შუაზე. აღთქმაში შემსვლელებს უნდა გაევლოთ დაჭრილ ნაწილებს შორის, რითაც მარადიული მორჩილების პირობას დებდნენ მსგავსი სახით საზეიმოდ შეთანხმებული დებულებებისადმი.

აღწერეთ, რა ხდებოდა აბრაამთან დადებული ღვთიური აღთქმის მესამე ეტაპზე. იხ. დაბ. 17:1-14.

სახელ აბრაამის მნიშვნელობა ხაზს უსვამს ღმერთის სურვილსა და ჩანაფიქრს იხსნას ყველა ხალხი. "მრავალი ხალხი" მოიცავს როგორც ებრაელებს, ისე წარმართებს. ახალი აღთქმის წიგნი სავსებით ნათლად გვაგებინებს, რომ აბრაამის ჭეშმარიტი შთამომავლები - ეს ისინი არიან, ვისაც გააჩნია აბრაამის რწმენა და იმედს ამყარებს აღთქმული მესიის დამსახურებებზე. (იხ. გალ. 3:7, 29.) ამრიგად, ჯერ კიდევ აბრაამის დროს ჰქონდა უფალს განზრახული გადაერჩინა რაც შეიძლება მეტი ადამიანი, რომელ ქვეყანაშიც არ უნდა ეცხოვრათ მათ. უეჭველია, დღესაც არაფერი შეცვლილა.

წაიკითხეთ პირველი ანგელოზის უწყება გამოცხ. 14:6,7-ში. რა სახის პარალელები შეგიძლიათ იპოვოთ ანგელოზის სიტყვებსა და აბრაამთან დადებულ აღთქმას შორის? რასთან დაკავშირებით რჩება იგივე საკითხები?