---
title: შემდგომი გამოკვლევისთვის
date: 14/05/2021
---

წაიკითხეთ ე. უაითის წიგნში "პატრიარქები და წინასწარმეტყველები" თავები "გამოსვლა" (გვ. 169-174); "მეწამული ზღვიდან სინაის მთისკენ" (გვ. 175-182); "ისრაელისათვის მიცემული რჯული" (გვ. 183-190).

"მონობის სულს წარმოშობს მისწრაფება ვიცხოვროთ მეკანონე რელიგიის თანახმად, როდესაც ვცდილობთ შევასრულოთ რჯულის მოთხოვნები ჩვენი საკუთარი ძალებით. ჩვენ იმედი გვესახება მხოლოდ მაშინ, როდესაც ისეთივე აღთქმას ვდებთ, როგორიც დადო აბრაამმა, - მადლის აღთქმა იესო ქრისტეში რწმენით. აბრაამისადმი ნაქადაგები სახარება, რომელმაც იმედი ჩაუსახა მას, ეს იგივე "სახარება იყო, რომელიც დღეს ჩვენ გვექადაგება და რომლის მეშვეობითაც იმედი გვესახება ჩვენ. აბრაამი უმზერდა იესოს - ჩვენი რწმენის ავტორსა და სრულმყოფელს" (მეშვიდე დღის ქრისტიან-ადვენტისტთა ბიბლიური კომენტარები, ტ. 6, გვ. 1077).

"მონობის წლებში მრავალმა ისრაელიანმა, არსებითად, დაკარგა ცოდნა ღმერთის რჯულის შესახებ; წარმართულ წესებსა და ტრადიციებში აღრია მისი პრინციპები. ამიტომ მიიყვანა უფალმა ისინი მთასთან და თავად გამოუცხადა თავისი რჯული" (ე. უაითი. პატრიარქები და წინასწარმეტყველები, გვ. 203).

**კითხვები მსჯელობისათვის:**

`1. აღთქმის ურთიერთობები რა მხრივ უწყობდა ხელს ისრაელის ფიზიკური და სულიერი თავისუფლების შენარჩუნებას? (იხ. ლევ. 26:3-13; შეადარ. რჯლ. 28:1-15.)`

`2. კიდევ ერთხელ წაიკითხეთ გამ. 19:5,6. ყურადღება მიაქციეთ უფლის განცხადებას: "ჩემია მთელი ქვეყანა". რატომ თქვა მან ეს, უშუალოდ, მოცემულ კონტექსტში, როდესაც ამ ადამიანებთან აღთქმის დადება სურდა? როგორ ერწყმის ამ ყველაფერს შაბათის ჩვენეული გაგება და რას ნიშნავს ეს?`

`3. ჩვენ გვესმის, რომ ცოდვები გვეტევება მხოლოდ ღვთის მადლით. როგორ გვესმის ღვთის მადლის როლი: უზუნველყოს ჩვენთვის რწმენითა და მორჩილებით ცხოვრების შესაძლებლობა?`

**დასკვნა:** ღმერთის მიერ სინას მთაზე ისრაელთან დადებული აღთქმა იყო მადლის აღთქმა. მისცა რა მათ მრავალი მტკიცებულება თავისი სიყვარულისა და მზრუნველობისა, როდესაც საოცარი გზით იხსნა ისინი ეგვიპტის მონობიდან, ღმერთმა მოუწოდა ხალხს მასთან დაედოთ აღთქმა, რომელიც დაიცავდა და განავითარებდა მათ თავისუფლებას. მიუხედავად იმისა, რომ ისრაელმა დადებითი პასუხი გასცა, მას არ ჰყოფნიდა სიყვარულით ამოძრავებული ჭეშმარიტი რწმენა. ისრაელი ხალხის გაცილებით გვიანდელი ისტორია აჩვენებს, რომ ისინი, უმეტესწილად, ვერ მიხვდნენ ამ აღთქმის ჭეშმარიტ ბუნებას და იგი საქმეებით ხსნის სისტემად გადააქციეს. ჩვენ არ უნდა გავიმეოროთ ისრაელის შეცდომები და არ უნდა უგულებელვყოთ დიდებული მადლი, რომელიც ცოდვილებს ებოძათ.

