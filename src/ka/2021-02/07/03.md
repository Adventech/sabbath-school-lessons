---
title: ხსნის მაგალითი
date: 10/05/2021
---


**"ამიტომ უთხარი ისრაელის ძეთ: ‘მე ვარ უფალი და მე გამოგიყვანთ თქვენ ეგვიპტელთა უღლიდან, და გადაგარჩენთ მათი მსახურებისაგან, და გიხსნით გამოწვდილი მკლავით და დიდი სასჯელებით. აგიყვანთ ჩემს ხალხად და მე ვიქნები თქვენთვის ღმერთი, და გაიგებთ, რომ მე ვარ უფალი, თქვენი ღმერთი, თქვენი გამომყვანი ეგვიპტის უღლიდან" (გამ. 6:6,7).**

`რა პრინციპია გადმოცემული ამ მუხლებში, რომელიც ეხება ღმერთის როლს კაცობრიობის მიმართ აღთქმის ურთიერთობებში (ყურადღება მიაქციეთ ტექსტში "მე" ნაცვალსახელის რაოდენობას)?`

ისრაელის გამოხსნა ეგვპიტის მონობიდან და ნოეს და მისი ოჯახის გადარჩენა წარღვნისგან - ეს არის ხსნის ორი დიდებული მოვლენა ხუთწიგნეულში. ორივე მათგანი საშუალებას იძლევა უფრო კარგად გავიგოთ ხსნის ჩანაფიქრი. მაგრამ ძირითადი მაგალითი არის სწორედ გამოსვლა.

როდესაც ღმერთი ისრაელს ეუბნება (მოსეს მეშვეობით): "გიხსნით" (გამ. 6:6), იგი სიტყვასიტყვით ეუბნება: "მე ვიმოქმედებ, როგორც ნათესავი-გამომსყიდველი", ანუ "გოელ". 

სიტყვა "გიხსნით" გამ. 6:6-ში ეხება ოჯახის წევრს, რომელიც გამოისყიდის ოჯახის სხვა წევრს, როცა ის მონობაში იმყოფებოდა ვალების გამო ან აპირებდა საკუთარი თავის გაყიდვას მონად. როგორც ჩანს, ისრაელს არ ჰყავდა მიწიერი ნათესავები, რომლებიც შეძლებდნენ მის გამოსყიდვას, მაგრამ ახლა ღმერთი გახდა მისი ნათესავი-გამომსყიდველი" (Bernard Ramm, His Way Out, p. 50).

`როგორ გესმით ღმერთის იდეა, რომელიც "გამოისყიდის" თავის ხალხს მონობიდან? რისი გადახდა მოუწია მას? რას გვეუბნება ეს ჩვენი ფასეულობის შესახებ? იხ. მარკ. 10:45; 1ტიმ. 2:6; გამოცხ. 5:9.`

`გამ. 3:8-ში ღმერთი ამბობს, რომ იგი "ჩამოვიდა", რათა იხსნას ისრაელი. ეს ებრაული ზმნა აღნიშნავს ღმერთისა და კაცობრიობის ურთიერთდამოკიდებულებას. ღმერთი ზეცაშია, ჩვენ კი - დედამიწაზე. და მხოლოდ მაშინ, როცა ღმერთი ,,ჩამოდის" დედამიწაზე, მას შეუძლია გამოგვისყიდოს. ჩვენ გამოსყიდვა მოვიპოვეთ, როცა იესო დაიბადა, ცხოვრობდა, იტანჯა, მოკვდა და აღდგა ჩვენი გულისთვის. "სიტყვა ხორცი იქმნა და დაემკვიდრა ჩვენს შორის" (იოან. 1:14) - სხვანაირად რომ ვთქვათ, ღმერთი ჩამოვიდა ჩვენს სახსნელად. `
