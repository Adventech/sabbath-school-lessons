---
title: დაპირებები, დაპირებები... (იხ. გამ. 19:8)
date: 13/05/2021
---

ერთი შეხედვით ყველაფერი კარგად გამოიყურება. უფალი იხსნის თავის ხალხს, სთავაზობს მათ აღთქმის დაპირებებს, ისინიც ეთანხმებიან: გააკეთებენ ყველაფერს, რის გაკეთებასაც მათ უფალი სთხოვს. ეს არის კავშირი, "ქორწინება დადგენილი ზეცაში", ხომ ასეა?

`წაიკითხეთ შემდეგი ტექსტები. რას ვგებულობთ ამ ტექსტებიდან აღთქმისადმი ისრაელის გამოხმაურებასთან დაკავშირებით?`

`რომ. 9:31,32`

`რომ. 10:3`

`ებრ. 4:1,2`

რისი გაკეთებაც არ უნდა გვთხოვოს ღმერთმა, ჩვენი ურთიერთობა მასთან დამყარებული უნდა იყოს რწმენაზე. რწმენა - ესაა საძირკველი, მას მოჰყვება საქმეები. თავისთავად საქმეები, რაოდენ წმიდა მოტივებითაც არ უნდა სრულდებოდეს, რაოდენ გულწრფელიც არ უნდა იყოს და რა რაოდენობისაც არ უნდა იყოს, ვერ გაგვხდის მისაღებს წმიდა ღმერთისთვის. საქმეებს არ ძალუძდა ეს ისრაელის დროს და არც ჩვენს დროში შეუძლია.

`თუ ბიბლია კვლავ და კვლავ მიმართავს ჩვენს ყურადღებას საქმეებზე, მაშინ  რატომ არ ძალუძს საქმეებს მისაღები გაგვხადოს ღმერთის თვალში? იხ. ეს. 53:6; ეს. 64:6; რომ. 3:23.`

სამწუხაროდ, ებრაელი ხალხი თვლიდა, რომ მათი მორჩილება გახდა საშუალება და არა შედეგი ხსნისა. ისინი სიმართლეს ეძიებდნენ რჯულისადმი თავის მორჩილებაში, და არა ღვთის სიმართლეში, რომელიც რწმენის მეშვეობით მოდის. სინაის აღთქმა, მიუხედავად იმისა, რომ მას ახლდა გაცილებით დაწვრილებითი ჩამონათვალი დადგენილებებისა და კანონებისა, იყო მადლის აღთქმა, ისევე როგორც ყველა სხვა წინა აღთქმა. სწორედ უსასყიდლოდ მოცემული მადლი იწვევს გულის ცვლილებას, რასაც ადამიანი მორჩილებისკენ მიჰყავს. პრობლემა მდგომარეობს არა მათ მცდელობაში დაემორჩილონ (აღთქმა მოითხოვდა მათი მხრიდან მორჩილებას), პრობლემა იყო იმაში, თუ როგორი იყო არსობრივად მათი "მორჩილება", რომელიც სინამდვილეში სულაც არ იყო მორჩილება, როგორც ეს ამ ხალხის ისტორიამ აჩვენა. 

`ყურადღებით წაიკითხეთ რომ. 10:3, განსაკუთრებით მუხლის ბოლო ნაწილი. რისი თქმა სურს ამით პავლეს? რა ემართებათ იმ ადამიანებს, რომლებიც ცდილობენ დაამყარონ თავიანთი საკუთარი სიმართლე? რატომ მიჰყავს ამ მცდელობას უცილობლად ცოდვისკენ, უსამართლობისა და ამბოხებისკენ? შევხედოთ საკუთარ ცხოვრებას. ხომ არ გვემუქრება იგივეს ჩადენის საფრთხე?`