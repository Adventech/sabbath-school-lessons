---
title: აღთქმა სინაის მთაზე
date: 08/05/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 1:29-31; ოს. 11:1; გამოცხ. 5:9; რჯლ. 29:10-13; გამ. 19:5,6; რომ. 6:1,2; გამოცხ. 14:12; რომ. 10:3.
> <p>სამახსოვრო მუხლი:</p>
> "თქვენ დაინახეთ, რა დავმართე ეგვიპტელებს, როცა აგწიეთ არწივების ფრთებზე და მოგიყვანეთ ჩემთან" (გამ. 19:4).
"პატარა ბიჭუნა, რომელიც მრავალშვილიან ოჯახში შვიდი ბავშვიდან ერთ-ერთი იყო, უბედური შემთხვევის შედეგად საავადმყოფოში მიიყვანეს. მის ოჯახს ყოველთვის რაღაც აკლდა. მას არასოდეს შეხვედრია ნახევარ ჭიქა რძეზე მეტი. თუ ჭიქა სავსე იყო, მას ორ ბავშვს უყოფდნენ და ის, ვინც პირველი იწყებდა დალევას, ფრთხილად უნდა ყოფილიყო, რომ ზედმეტი არ დაელია. როდესაც პატარა ბიჭუნა საავადმყოფოში მოათავსეს, მედდამ მას დიდი ჭიქით რძე მოუტანა. ბიჭუნა რამდენიმე წამი ნაღვლიანად შესცქეროდა მას, შემდეგ კი, გაახსენდა რა გაჭირვება, რომელიც სახლში სუფევდა, იკითხა: "რამდენი შემიძლია დავლიო?" მედდას თავლები აუცრემლდა და თითქოს ყელში ბურთი გაეჩხირაო, უპასუხა: "სულ დალიე პატარავ, სულ დალიე!"  (H. Richards, «Free Grace», Voice of Prophecy News, June 1950, p. 4).
ამ ბიჭუნას მსგავსად, ძველ ისრაელს, ისევე როგორც ჩვენ, უპირატესობა  ჰქონდა
- უხვად შეესვა ხსნის ჭიდან. ისრაელის დახსნა მრავალსაუკუნოვანი მონობიდან და ჩაგვრიდან იყო საოცარი გამოვლინება ღვთის მადლისა. ღვთის მადლი მსგავსად მოქმედებს ჩვენს საკუთარ გათავისუფლებაში ცოდვისგან.
ძირითადი კითხვები: რა სიმბოლოებს იყენებდა უფალი, რათა აღწეროს თავისი ურთიერთობა ისრაელთან? რა სახის პარალელები არსებობს გამოსვლისა და სინაის ისტორიასა და ჩვენს პირად ხსნას შორის? რა როლი ჰქონდა რჯულს სინაის აღთქმაში?
