---
title: არწივის ფრთებზე
date: 09/05/2021
---

ისრაელი, როგორც ხალხი, ეგვიპტეში წარმართობის დამღუპველი ზეგავლენის ქვეშ იმყოფებოდა მრავალი, რთული საუკუნის განმავლობაში. მსგავსმა გამოცდილებამ ებრაელებს, ეჭვგარეშეა, დააკარგვინა ღმერთის, მისი ნებისა და მისი მადლის შემეცნება.

`როგორ შეეძლო ღმერთს მათი დაბრუნება?`

პირველ რიგში, მან გამოავლინა თავისი გულწრფელი სიყვარული ისრაელიანთა მიმართ, როცა გაათავისუფლა ისინი თავისი ძლევამოსილი დამხსნელი ქმედებების მეშვეობით. თავისი ზრუნვით იგი უბიძგებდა ხალხს სიყვარულით ეპასუხათ მისი აღთქმის შემოთავაზებაზე. ღმერთმა სინაის მთასთან ხალხს ჯერ შეახსენა ის, რაც თავის გულმოწყალებით მოიმოქმედა მათთვის.

`ქვემოთ მოყვანილ მუხლებში რა სახის სიმბოლოებით არის წარმოდგენილი ის ხერხი, რითაც უფალმა ისრაელი ეგვიპტიდან სინაიმდე მიიყვანა? `

`გამ. 19:4; რჯლ. 32:10-12`

`რჯლ. 1:29-31; ოს. 11:1`

`როგორ უმჟღავნებს ეს სიმბოლოები ისრაელს (და ჩვენ) ღვთის ურთიერთობის ბუნებას თავისი ხალხისადმი?`

მოცემული სიმბოლოები აჩვენებს, რომ ჩვენს ღმერთს ძალიან კარგად ესმის ჩვენი უსუსურობა. წაიკითხეთ ფსალმ. 102:13,14. არწივისა და მშობლის სიმბოლოში, რომელიც თავის ბავშვს დაატარებს, ვგრძნობთ როგორ ზრუნავს ღმერთი ჩვენს კეთილდღეობაზე. მოსიყვარულეს, მხარშიმდგომს, დამცველს, მხნეობის მომცემს, მას სურს მიგვიყვანოს სრულ მოწიფულობამდე.

«არწივი ცნობილი იყო საოცარი ერთგულებით თავისი ბარტყების მიმართ. ისიც მთების მწვერვალებზე ცხოვრობდა. როცა ბარტყებს ფრენას ასწავლიდა, ზურგით აჰყავდა ისინი იმ დიდებული მწვერვალებისკენ, რომლებიც სინაის დაბლობს გადაჰყურებდა, შემდეგ კი მათ ქვევით უფსკრულში აგდებდა. თუ ბარტყი ჯერ კიდევ ძალიან პატარა იყო და ვერ ფრენდა, არწივი ქვასავით ეშვებოდა ქვევით, იჭერდა მას თავის ძლიერ ფრთებზე და კვლავ ადიოდა ბარტყთან ერთად ბუდისკენ მაღლა კლდეებზე. ამის შესახებ საუბრობს უფალი - "ეგვიპტიდან მოვუხმე ჩემს ძეს"» (George Knight, Theology of Narration, p. 128).

შეადარეთ ერთმანეთს ღმერთის დაინტერესებულობა ჩვენით და ჩვენი დაინტერესებულობა ერთმანეთით. როგორ გავლენას ახდენს მისი ჩვენ მიმართ გამოვლენილი მზრუნველობა ჩვენ მიერ სხვებისადმი გამოვლენილ მზრუნველობაზე?

რა სახის სიმბოლოებით გამოხატავდით ღმერთის უსაზღვრო ინტერესს ჩვენ მიმართ? მოიგონეთ რამდენიმე სიმბოლო, საკუთარი გამოცდილების საფუძველზე, თქვენი კულტურის გათვალისწინებით. გაუზიარეთ ისინი ჯგუფს.