---
title: ახალი აღთქმის მღვდელმთავარი
date: 09/06/2021
---

მსახურება მიწიერ საწმიდარში, სადაც ღმერთი ხვდებოდა თავის ხალხს, გამახვილებული იყო ცხოველთა მსხვერპლშეწირვაზე. მაგრამ მსახურება არ მთავრდებოდა მათი სიკვდილით. მას შემდეგ, რაც იკვლებოდა მსხვერპლი, მღვდელი სისხლით შედიოდა საწმიდარში ცოდვილის სახელით. 

ეს მსახურება იყო მხოლოდ სიმბოლო იმისა, რაც ქრისტეს უნდა გაეკეთებინა წუთისოფლისათვის. ამგვარად, მსგავსად იმისა, როგორც სიმბოლური მსახურება საწმიდარში არ მთავრდებოდა ცხოველის სიკვდილით, ასევე ქრისტეს მსახურება არ დამთავრდა მისი ჯვარზე სიკვდილით. 

`შეისწავლეთ ებრ. 8:1-6. იფიქრეთ მასზე ლოცვაში. სთხოვეთ უფალს დაგეხმაროთ იმის გაგებაში, რის შესახებაც აქ არის ნათქვამი და რატომ არის ჩვენთვის მნიშვნელოვანი ამის ცოდნა. მას შემდეგ, რაც დაასრულებთ ლოცვას, საკუთარი სიტყვებით აღწერეთ, რა სახის უფლის უწყებას შეიცავს ეს მუხლები. ასევე ჰკითხეთ საკუთარ თავს: როგორ გვეხმარება ეს მუხლები ახალი აღთქმის გააზრებაში?`

მსგავსად იმისა, როგორც არსებობს საწმიდარი დედამიწაზე, სამღვდელოება და ძველი აღთქმის მსახურება, არსებობს ზეციური სამღვდელოებაც და ზეციური ახალი აღთქმის მსახურება. მაგრამ ის, რაც ძველ აღთქმაში იყო მხოლოდ სიმბოლოები, სახეები და ჩრდილი (იხ. ებრ. 8:5), რეალობად იქცა ახალში.

ასევე, ცხოველის ნაცვლად შენაცვლებითი მსხვერპლის სახით გამოდის უცოდველი იესო, ცხოველის სისხლის ნაცვლად - ქრისტეს სისხლი; ადამიანის მიერ აშენებული საწმიდრის ნაცვლად - ჭეშმარიტი კარავი, "რომელიც უფალმა ააშენა და არა ადამიანმა" (ებრ. 8:2); ნაცვლად ცოდვილი ადამიანისა - მღვდლისა, ჩვენი მღვდელმთავარი, რომელიც მსახურებას ასრულებს ჩვენთვის, არის იესო. ამის გათვალისწინებით დაფიქრდით პავლეს სიტყვებზე: "მაშ, როგორ გადავრჩებით უგულებელმყოფელნი ეგზომი ხსნისა?" (ებრ. 2:3).

`იმისათვის, რომ თქვენ ცოდვის საშინელი შედეგებისგან ეხსენით, იესომ განვლო უცოდველი ცხოვრება, მოკვდა თქვენ გამო, თქვენ გამო ასრულებს დღეს მსახურებას ზეციურ საწმიდარში. მოუთხრეთ თქვენს ნაცნობებსა და მეგობრებს ამ საოცარი უწყების შესახებ. დღევანდელი გაკვეთილის მასალაზე დაყრდნობით წინასწარ დაფიქრდით იმაზე, თუ რას იტყვით.`