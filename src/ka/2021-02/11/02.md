---
title: ურთიერთობები
date: 06/06/2021
---

**"და აღვმართავ ჩემს სავანეს თქვენში, და არ შეგიძულებთ თქვენ ჩემი სული. და ვივლი მე თქვენს შორის და ვიქნები თქვენს ღმერთად, და თქვენ იქნებით ჩემს ხალხად" (ლევ. 26:11,12).**

ამჟამად ეჭვს არ იწვევს ერთი ფაქტი: როგორც ძველ ისე ახალ აღთქმაში უფალი ცდილობს ახლო, სიყვარულზე დაფუძნებული ურთიერთობა ჰქონდეს თავის ხალხთან. ფაქტობრივად, ეს აღთქმები თავის საფუძველში ხელს უწყობს მსგავსი ურთიერთობების "წესების" განსაზღვრას. 

ურთიერთობები მნიშვნელოვანია აღთქმისათვის ნებისმიერ დროს და ნებისმიერ სიტუაციაში. მაგრამ ურთიერთობები რომ არსებობდეს, საჭიროა ურთიერთქმედება, საუბარი და კავშირი, განსაკუთრებით ცოდვილი, შემცდარი და ეჭვებში მყოფი ადამიანებისთვის. უფალმა, რა თქმა უნდა იცოდა ეს და თავის თავზე აიღო ამ საქმის შესრულება. მას სურდა დარწმუნებული ყოფილიყო იმაში, რომ გამოგვიცხადა თავისი თავი ისეთნაირად, რომ ჩვენ, როგორც დაცემულმა ადამიანებმა, შევძლოთ გააზრებულად დავამყაროთ მასთან ეს ურთიერთობა.

`წაიკითხეთ გამ. 25:8, სადაც უფალი ისრაელს საწმიდრის აგების ბრძანებას აძლევს. რატომ იქცევა იგი ასე?`

ამასთან დაკავშირებით იბადება სხვა კითხვა: რატომ სურს უფალს იყოს თავის ხალხს შორის?

პასუხის პოვნა, როგორც ჩანს, შეიძლება დღეისთვის შემოთავაზებულ ორ ზემოთ მოყვანილ მუხლში. ყურადღება მიაქციეთ, უფალი "აღმართავს სავანეს" (ანუ "იცხოვრებს") მათ შორის. შემდეგ იგი ამბობს, რომ არ "შეიძულებს" მათ. შემდეგ იგი ამბობს, რომ "ივლის" მათ შორის და იქნება მათი ღმერთი, ისინი კი იქნებიან მისი ხალხი (იხ. ლევ. 26:11,12). დააკვირდით ამ მუხლებში არსებულ ელემენტებს. და კვლავ აქ ნათლად ვლინდება ურთიერთობის ასპექტი.

`რამდენიმე წუთი დაუთმეთ ლევ. 26:11,12-სა და გამ. 25:8-ის გაანალიზებას. ჩაიწერეთ, ეს სხვადასხვა კომპონენტი როგორ ეთანხმება იდეას უფლის სურვილის შესახებ ურთიერთობა ჰქონდეს თავის ხალხთან.`

`განსაკუთრებული ყურადღება მიაქციეთ სიტყვებს: "არ შეგიძულებთ თქვენ ჩემი სული". კერძოდ რა არის გათვალისწინებული საწმიდარში, რისი მეშვეობითაც დაცემული, ცოდვილი ადამიანები შეიძლება მიღებულ იქნან უფლის მიერ, და რატომ არის ეს ასე მნიშვნელოვანი?`
