---
title: ჩანაცვლება 
date: 08/06/2021
---

**"რომელმაც თავისი თავი გადასცა ჩვენი ცოდვებისათვის, რათა ვეხსენით ახლანდელი ბოროტი საუკუნისაგან ჩვენი მამა ღვთის ნებით" (იხ. გალ. 1:4).**

ეჭვგარეშეა, ახალი აღთქმის ერთ-ერთი ძირითადი თემა არის ის, რომ იესო ქრისტე მოკვდა, როგორც მსხვერპლი წუთისოფლის ცოდვებისთვის. ეს ჭეშმარიტება მთელი ხსნის გეგმის საფუძველია. ნებისმიერი ღვთისმეტყველება, რომელიც ქრისტეს სისხლით გამოსყიდვას უარყოფს, ამგვარად უარყოფს ქრისტიანობის სულსა და გულს. ჯვარი სისხლის დაუღვრელად არ იხსნის არავის.

`იმსჯელეთ დღევანდელ მუხლზე, შემდეგ კი პასუხი გაეცით ამ კითხვებს: "მოკვდა თუ არა ქრისტე ნებაყოფლობით"? "ვის გამო მოკვდა იგი?", "რის დასრულებად იქცა მისი სიკვდილი"?`

შენაცვლება ხსნის მთელი გეგმის გასაღებია. ჩვენ ვიმსახურებთ სიკვდილს ცოდვის გამო. ქრისტემ ჩვენი სიყვარულის გამო "თავისი თავი გადასცა ჩვენი ცოდვებისათვის" (გალ. 1:4). იგი მოკვდა იმ სიკვდილით, რომელიც ჩვენ დავიმსახურეთ. ქრისტეს სიკვდილი როგორც შენაცვლებითი მსხვერპლი ცოდვილისათვის არის უდიდესი ჭეშმარიტება, რომლიდანაც გამომდინარეობს სხვა დანარჩენი. ჩვენი იმედი აღდგენისა, თავისუფლებისა, პატიებისა, მარადიული სიცოცხლისა ცათა სასუფეველში დაფუძნებულია იმაზე, რაც იესომ აღასრულა. ამის გარეშე ჩვენი რწმენა აზრს დაკარგავდა, ჩვენ თანაბარი წარმატებით შეგვეძლო გვქონოდა თევზის კერპის იმედი და ნდობა. ხსნა აღსრულდება მხოლოდ სისხლით, ქრისტეს სისხლით. 

`რას გვეუბნება ეს ტექსტები სისხლის შესახებ? იხ. მათ. 26:28; ეფეს. 2:13; ებრ. 9:14; 1პეტრ. 1:19. რა როლს ასრულებს სისხლი ხსნის გეგმაში?`

"ღმერთს არ სურს, თქვენ უნდობლობა გამოიჩინოთ და სულს იტანჯავდეთ შიშით, რომ ღმერთი არ მიგიღებთ, რადგან ცოდვილები და უღირსნი ხართ... შეგიძლიათ თქვათ: "მე ვიცი, რომ ცოდვილი ვარ, მაგრამ სწორედ ამ მიზეზით მესაჭიროება მხსნელი... მე არ მაქვს არანაირი დამსახურება ან ღვთისმოსაობა, რომელთა იმედითაც პრეტენზია მექნებოდა გადარჩენაზე; მაგრამ მე ღმერთის წინაშე წარვადგენ ყოვლისშემრიგებელ სისხლს ღვთის უმანკო კრავისა, რომელიც თავის თავზე იღებს წუთისოფლის ცოდვას. ეს არის ჩემი გამართლების ერთადერთი საშუალება" (ე. უაითი. "რწმენა, რომლითაც ვცოცხლობ").

`ჩაუფიქრდით ზემოთ მოყვანილ ციტატას ე. უაითის ნაშრომებიდან. გადმოეცით იგი თქვენი სიტყვებით. მოყევით იგი თქვენი სახელით. ჩადეთ ამ სიტყვებში თქვენი საკუთარი შიში და ტკივილი, შემდეგ ჩაწერეთ, რას გაძლევთ პირადად თქვენ ის დაპირებები, რომლებიც მასშია მოცემული. როგორი იმედი გიჩნდებათ ახალი აღთქმის სისხლის წყალობით?`