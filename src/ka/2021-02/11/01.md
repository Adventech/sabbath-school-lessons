---
title: ახალი აღთქმის საწმიდარი
date: 05/06/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

გამ. 25:8; ეს. 53:4-12; ებრ.10:4; ებრ. 9:14; ებრ. 8:1-6; 1ტიმ. 2:5,6.

> <p>სამახსოვრო მუხლი:</p>
> "ამიტომ ის არის ახალი აღთქმის შუამდგომელი, რათა მისი სიკვდილის შემდეგ, რაც პირველი აღთქმის დანაშაულთა გამოსასყიდად მოხდა, მათ, ვინც მოწოდებულნი არიან საუკუნო მემკვიდრეობისათვის, მიიღონ აღთქმული" (ებრ. 9:15).

უმთვარო ღრუბლიან ცაზე, როდესაც ვარსკვლავები არ ჩანდა, წყვდიადში ფრენკი ქალაქის ცარიელი ქუჩების გავლით შინ ბრუნდებოდა. მას უკნიდან ნაბიჯების ხმა შემოესმა. ვიღაც კვალდაკვალ მოსდევდა. იგი სვლას განაგრძობდა, ნაბიჯები ახლოვდებოდა. მალე ადამიანი მას გაუსწორდა და ჰკითხა: "ფრენკ, თქვენ გამომცემლობაში მუშაობთ?"

\- დიახ, ეს მე ვარ. მაგრამ თქვენ საიდან მიცნობთ?

\- მე თქვენ არ გიცნობთ, - უპასუხა უცნობმა. – მაგრამ კარგად ვიცნობ თქვენს ძმას და სიბნელეშიც კი თქვენი მანერები, თქვენი სიარული, თქვენი ფიგურა - ყველაფერი ძლიერ მაგონებს მას და უბრალოდ მივხვდი, რომ თქვენ მისი ძმა ხართ, რადგან იგი მეუბნებოდა თქვენ შესახებ.

ეს ისტორია გვიმჟღავნებს დიად ჭეშმარიტებას ისრაელის საწმიდარში მსახურების შესახებ. ბიბლია მას უწოდებს ჩრდილს, სიმბოლოს, აწმყო დროის ნიმუშს. მიუხედავად ამისა ჩრდილები და ნიმუშები საკმარისი შემცველობისა იყო, რათა ნათლად ეუწყებინა წინასწარ და გაემჟღავნებინა ის ჭეშმარიტებები, რომლებიც მათ უნდა წარმოედგინა: ქრისტეს სიკვდილი და მისი მღვდელმთავრული მსახურება ზეციურ საწმიდარში.

**ძირითადი კითხვები:** რატომ სურდა ღმერთს, რომ ისრაელიანებს აეგოთ საწმიდარი? რას გვეუბნება საწმიდარი ქრისტეს როგორც ჩვენი შენაცვლებითი მსხვერპლის შესახებ? რას ასრულებს იესო ზეცაში როგორც ჩვენი წარმომადგენელი?