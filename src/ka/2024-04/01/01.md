---
title:  ნიშნები, რომლებიც გზაზე მიუთითებს 
date: 28/09/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 2:1-11; 4:46-54; 5:1-47; 20:30, 31. 

**დამატებითი მუხლები**: მარკ. 3:22, 23; მათ. 12:9-14.

> <p>სამახსოვრო მუხლი:</p>
> "ბევრი სხვა ნიშანიც მოიმოქმედა იესომ მოწაფეების წინაშე, რაც ამ წიგნში არ დაწერილა. ეს კი დაიწერა, რათა ირწმუნოთ, რომ იესო არის ქრისტე, ძე ღვთისა, და, რათა მორწმუნეებს გქონდეთ სიცოცხლე მისი სახელით" (იოან. 20:30, 31).

რატომ დაწერა იოანემ თავისი სახარება? სურდა თუ არა მას ხაზი გაესვა იესოს სასწაულებისთვის? თუ მას სურდა წარმოეჩინა უფლის განსაკუთრებული სწავლება?

სულიწმიდის ზეგავლენითა და მისი ძალით იოანე განმარტავს, თუ რატომ გააკეთა მან ეს. იგი გვამცნობს, რომ იესოს ცხოვრებაზე გაცილებით მეტი რამის დაწერა შეიძლება (იოან. 21:25), მაგრამ ის, რაც მან ჩაწერა ამ წიგნში, "დაიწერა, რათა ირწმუნოთ, რომ იესო არის ქრისტე, ძე ღვთისა, და, რათა მორწმუნეებს გქონდეთ სიცოცხლე მისი სახელით" (იოან. 20:31). 

ამ კვირის განმავლობაში განვიხილავთ იესოს რამდენიმე უპირველეს სასწაულს - საქორწინო ნადიმზე წყლის ღვინოდ გადაქცევიდან ერთი ადამიანის მძიმედ დაავადებული ვაჟის განკურნებამდე და ბეთ-ხაზდას აუზთან სნეულის განკურნებას. 

იოანე ამ სასწაულებს უწოდებს "ნიშნებს" (ბერძნ. სემეიონ - ნიშანი; აღნიშვნა, განსხვავება; საოცარი ნიშანი, სასწაული; გაფრთხილება; იგივე ფესვი აქვს სიტყვას "სემანტიკა"). იგი მათში გულისხმობს ზოგიერთ საოცარ მოვლენას, რომელიც მიუთითებს უფრო ღრმა რეალობაზე, უფრო ზუსტად კი: იესოზე, როგორც მესიაზე (შეად. იოან. 2:11: "ასე დაიწყო იესომ სასწაულების (სემეიონ) მოხდენა" - სხვა შესაძლო თარგმანი: ეს იყო იესოს პირველი ნიშანი). ყველა ამ ისტორიაში ვხვდებით ადამიანებს, რომლებიც გამოეხმაურნენ იესოს სიტყვებსა და საქმეებს და გამოავლინეს რწმენა. ჩვენ მოწოდებულნი ვართ მივყვეთ მათ მაგალითს. 

