---
title: გულის გასასტიკება
date: 02/10/2024
---

ნიშნები და სასწაულები თავისთავად არ ადასტურებს, რომ ისინი ღმერთისგანაა. მაგრამ, სხვა მხრივ, როცა ისინი ჭეშმარიტად ღმერთისგანაა, მათი უარყოფა საშიშია.

`წაიკითხეთ იოან. 5:10-16. რა შეიძლება გვასწავლოს მოშურნე იუდეველი რჯულისმცოდნეთა გულების გასასტიკებამ, რაც მათ გამოავლინეს იესოს და მის მიერ მოხდენილი სასწაულის მიმართ?`

როცა იესო გაეხსნა განკურნებულ მამაკაცს, განკურნებულმა უთხრა რელიგიურ ხელმძღვანელებს, რომ ეს სასწაული მოიმოქმედა იესომ. შეიძლება გვქონოდა მოლოდინი, რომ ახლა ღმერთის მისამართით გაიჟღერებს განდიდება, მაგრამ ამის ნაცვლად მათ "დევნა დაუწყეს იესოს იმის გამო, რომ შაბათს ასეთი რამ გააკეთა" (იოან. 5:16).

შაბათს განკურნება დასაშვები იყო მხოლოდ გადაუდებელ შემთხვევაში. ეს ადამიანი უძლური იყო ოცდათვრამეტი წლის განმავლობაში; ამგვარად, მისი განკურნება სულ არ იყო გადაუდებელი საქმე. ზუსტად ამ მიზეზით მას თან არ უნდა წაეღო საკუთარი სარეცელი. უფრო მეტიც, მას, ვისაც ღმერთისგან მინიჭებული ჰქონდა ასეთი სასწაულის მოხდენისთვის ძალა, ასევე უნდა სცოდნოდა, რომ შაბათ დღეს სარეცელის ტარება დაუშვებელი იყო. ნათელია, რომ იესო ცდილობდა მიეყვანა ისინი უფრო ღრმა ბიბლიურ ჭეშმარიტებებთან, რომელიც სცდებოდა ადამიანის მიერ დაწესებულ წესებსა და დადგენილებებს, რომლებიც სხვა შემთხვევებში ძირს უთხრიდა ჭეშმარიტ რწმენას.

`რას გვეუბნება მოცემული ნაწყვეტი იმის შესახებ, თუ როგორ შეუძლიათ ადამიანებს გასასტიკდნენ სულიერად, მიუხედავად რწმენის სასარგებლოდ არსებული მტკიცებულებებისა? (იოან. 9:1-16; მარკ. 3:22, 23; მათ. 12:9-14).`

როგორ შეიძლებოდა, რომ სასულიერო პირები ასეთი ბრმები აღმოჩენილიყვნენ? მეტად სავარაუდოა, რომ ეს მოხდა მათი გახრწნილი გულების გამო, მათი მცდარი რწმენის გამო მესიის მიმართ, რომელსაც, მათი წარმოდგენებით, ისინი უნდა გაეთავისუფლებინა რომის ძალაუფლებისგან, აგრეთვე ძალაუფლების სიყვარულისა და ღვთის დაუმორჩილებლობის გამო. ეს ყველაფერი ხელს უწყობდა იმას, რომ მათ უარყვეს ის, ვისაც თავად ასე დიდხანს ელოდნენ.

`წაიკითხეთ იოან. 5:38-42. რაში მდგომარეობდა იესოს გაფრთხილება? რა შეგვიძლია ვისწავლოთ ამ სიტყვებიდან გამომდინარე? ანუ რა გვიშლის ხელს, რომ ვერ დავინახოთ ჭეშმარიტება, რომელიც უნდა ვიცოდეთ და გამოვიყენოთ ჩვენს ცხოვრებაში?`
