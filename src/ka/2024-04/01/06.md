---
title: იესოს უფლების განცხადება
date: 03/10/2024
---

ბეთ-ხაზდას აუზთან მომხდარმა სასწაულმა იოანეს მისცა საშუალება ხაზი გაესვა იმისთვის, თუ ვინ იყო იესო. მოციქული ცხრა მუხლს უძღვნის სასწაულის აღწერას და, დაახლოებით, ორმოც მუხლს (იხ. ქვემოთ), რათა აღწეროს ის, ვინც მოახდინა ეს სასწაული.

`წაიკითხეთ იოან. 5:16-18. რატომ დევნიდნენ იესოს მისი ქმედებების გამო შაბათ დღეს?`

იოან. 5:18-ის კითხვისას, შეგვიძლია ვიფიქროთ, რომ იესო არღვევდა შაბათ დღეს. თუმცა იოან. 5:16-18-ზე უფრო დაჟინებული დაკვირვება გვიჩვენებს, რომ იესო ამტკიცებს, მისი "საქმე" შაბათ დღეს შეესაბამება მის დამოკიდებულებას თავის მამასთან. ღმერთი შაბათ დღეს არ წყვეტს სიცოცხლის მხარდაჭერას სამყაროში. აქედან გამომდინარე, იესოს შაბათის ქმედებები წარმოადგენდა ღვთაებრიობაზე მისი უფლების განცხადების ნაწილს. რელიგიური ხელმძღვანელები დევნიდნენ მას შაბათის სავარაუდო დარღვევისა და ღმერთთან თანასწორობის განცხადების საფუძველზე.

`წაიკითხეთ იოან. 5:19-47. რას ამბობს იესო, რათა დაეხმაროს რელიგიურ ხელმძღვანელებს, რომ დაინახონ, თუ ვინ არის იგი სინამდვილეში და როგორ ადასტურებს მის მიერ მოხდენილი სასწაული მის სიტყვებს?`

იესო თავის ქმედებებზე უფლებებს იცავს სამ ეტაპად. თავდაპირველად იგი მიუთითებს მასა და ღმერთს შორის ახლო ურთიერთობებზე (იოან. 5:19-30). იგი ამბობს, რომ მოქმედებს მამასთან სრულ თანხმობაში, იქამდეც კი, რომ გააჩნია ძალაუფლება განიკითხოს და აღადგინოს მკვდრები (იოან. 5:25-30).

მეორე მხრივ, იესო თავის დასაცავად ასახელებს ოთხ "მოწმეს": იოანე ნათლისმცემელს (იოან. 5:31-35), მის მიერ მოხდენილ სასწაულებს (იოან. 5:36), მამას (იოან. 5:37, 38) და წმიდა წერილს (იოან. 5:39). თითოეული მათგანი მოწმობს იესოს სასარგებლოდ.

და ბოლოს, იოან. 5:40-47-ში იესო თავის ბრალმდებლებს მიუთითებს მათ საკუთარ განკითხვაზე და უცხადებს კონტრასტს მის მსახურებასა და მათ ანგარებას შორის. იგი ამბობს, რომ მოსე, რომელზეც ამყარებენ თავიანთ იმედებს, განიკითხავს მათ (იოან. 5:45-47).

`რა უნდა გავაკეთოთ, რათა არ გავებათ სულიერ ხაფანგში - როცა გვწამს ღმერთის, გაგვაჩნია ჭეშმარიტი მრწამსი, მაგრამ სრულად არ ვუძღვნით საკუთარ თავებს ქრისტეს? გაუზიარეთ სხვებს საკუთარი გამოცდილება.`
