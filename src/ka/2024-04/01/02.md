---
title: ქორწილი გალილეის კანაში
date: 29/09/2024
---

`წაიკითხეთ იოან. 2:1-11. რა ნიშანი მოახდინა იესომ კანაში?`

`როგორ დაეხმარათ ეს სასწაული ქრისტეს მოწაფეებს, რომ ერწმუნათ მისი?`

როცა იესოს მოწაფეებმა დაინახეს, თუ როგორ მოიმოქმედა მან სასწაული, როცა წყალი ღვინოდ აქცია, მათ ეს ჩათვალეს მნიშვნელოვან მიზეზად, რომ მას გაჰყოლოდნენ. ეს იყო უდიდესი ნიშანი, რომელიც მიუთითებდა იესოზე, როგორც ადამიანზე, რომელიც ღმერთისგან იყო მოვლენილი (თუმცა მოცემულ ეტაპზე, სავარაუდოდ, ისინი ჯერ კიდევ არ იყვნენ მზად გაეცნობიერებინათ და მიეღოთ ის ფაქტი, რომ იესო არის ღმერთი).

მოსე იყო ისრაელიანთა წინამძღოლი და გამოიყვანა ისრაელი ეგვიპტიდან მრავალი "ნიშნებითა და სასწაულებით" (რჯლ. 6:22; 26:8). ის იყო ადამიანი, რომელსაც ღმერთი იყენებდა, რათა ისრაელი გაეთავისუფლებინა ეგვიპტელებისგან. (გარკვეულწილად, იგი იყო მათი "მხსნელი").

ღმერთმა მოსეს მეშვეობით იწინასწარმეტყველა, რომ მოვა მისი მსგავსი წინასწარმეტყველი. ღმერთმა სთხოვა ისრაელიანებს, რომ დამორჩილებოდნენ უფალს (რჯლ. 18:15; მათ. 17:5; საქმე. 7:37). ეს "წინასწარმეტყველი" იყო იესო და იოან. 2-ში მან აღასრულა თავისი პირველი ნიშანი, რომელიც თავისთავად მიუთითებდა ისრაელიანთა ძეების გათავისუფლებაზე ეგვიპტიდან.

მდინარე ნილოსი ეგვიპტელებისთვის წარმოადგენდა კეთილდღეობის წყაროსა და ღვთაებას. ეგვიპტელების ერთ-ერთი სასჯელი ეხებოდა ამ მდინარეს - მისი წყალი გადაიქცა სისხლად. კანაში იესომ მოიმოქმედა მსგავსი სასწაული, მაგრამ მან წყალი სისხლად კი არ აქცია, არამედ - ღვინოდ.

ეს წყალი იდგა ექვს ჭურჭელში, რომელიც გამოიყენებოდა განწმედის რიტუალის დროს, რაც კიდევ უფრო აახლოებს ამ სასწაულს ბიბლიური გადარჩენის თემებთან. როდესაც წყლის ღვინოდ გადაქცევის შესახებ გვიყვება, ამით იოანეს გადავყავართ გამოსვლის მოვლენებთან და დროში და მიგვითითებს იესოზე, როგორც ჩვენს მხსნელზე.

რა იფიქრა ნადიმის მეპატრონემ იმ "კარგი" (ბერძნ. კალოს - საუკეთესო, უმწიკვლო, ღირსეული) ღვინის შესახებ, რომელიც იესომ უბოძა? იგი ჭეშმარიტად გაოგნებული იყო სასმელის ხარისხით და რაკი არ იცოდა იესოს მიერ მოხდენილი სასწაულის შესახებ, იფიქრა, რომ საუკეთესო გადაინახეს ბოლოსთვის.

ბერძნული სიტყვა ოინოს გამოიყენება როგორც ახალი, ასევე ფერმენტირებული ყურძნის წვენის აღსანიშნავად (იხ. The Seventh-day Adventist Bible Dictionary, p. 1177). ელენ უაითი ამტკიცებს, რომ წვენი, რომელიც სასწაულის შედეგად მიიღეს, არ შეიცავდა ალკოჰოლს (იხ. თავი 15. "საქორწინო წვეულებაზე", გვ. 149). ეჭვგარეშეა, ისინი, ვინც იცოდნენ მომხდარის შესახებ, გაოგნებულნი იყვნენ ამ სასწაულით.

`რა მიზეზის გამო მიჰყვებით იესოს? (ჩვენ ხომ ბევრი რამ გაგვეხსნა)`
