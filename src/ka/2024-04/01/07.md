---
title: შემდგომი გამოკვლევებისათვის
date: 04/10/2024
---

"რწმენას შეუძლია ჩვენი სულიერი განკურნება. ცოდვა გვაშორებს ღმერთს. ჩვენი სულები დამახინჯებული და დაავადებულია. ჩვენი ძალებით არ შეგვიძლია მართალი ცხოვრებით ცხოვრება ისევე, როგორც სნეულს არ შეეძლო სიარული... მიმართონ მზერა ამ იმედდაკარგულმა სულებმა ზეცისაკენ. მაცხოვარი უთანაგრძნობს ყველას, ვისთვისაც სისხლი დაღვარა, და უდიდესი თანაგრძნობითა და სიყვარულით ეკითხება: "გსურს განიკურნო"? იგი გთავაზობთ სიჯანსაღეს და სულიერ სიმშვიდეს. ნუ დაელოდებით გამოჯანმრთელებას. ერწმუნეთ მის სიტყვებს და ისინი ასრულდება. დაემორჩილეთ ქრისტეს ნებას, ემსახურეთ, მოიქეცით მისი სიტყვისამებრ და მოგეცემათ ძალა. როგორიც არ უნდა იყოს თქვენი ნაკლი, თქვენი მისწრაფება, ხორციელი და სულიერი ვნებანი, ქრისტეს ძალუძს და სურს თქვენი გათავისუფლება. იგი გააცოცხლებს ადამიანს "სიკვდილის სხეულისაგან". იგი გაათავისუფლებს ტყვეს უძლურების, უბედურებისა და ცოდვის ბორკილებისაგან" (ე. უაითი. ქრისტე - წუთისოფლის იმედი. გვ. 203).

"იესომ უარყო მის მიმართ ბრალდება ღვთის გმობის შესახებ. ის ძალაუფლება, - თქვა მან, - რომლითაც ყველაფერ ამას ვაკეთებ და რისთვისაც თქვენ მსაყვედურობთ, მე მეკუთვნის, რადგან მე ვარ ღვთის ძე, მე და მამა ერთნი ვართ. ერთია ჩვენი ნება და სურვილი" (იქვე. გვ. 208).

**კითხვები მსჯელობისათვის:**

`1.იმსჯელეთ ამ კვირის გაკვეთილზე. რწმენა წარმოადგენდა იმ გასაღებს, რომლის მეშვეობითაც შესაძლებელი გახდა ეს განკურნებები. რელიგიური ლიდერები კი პირიქით, გვიჩვენებენ ეჭვისა და ურწმუნოების საშიშროებას. რატომ არის მნიშვნელოვანი, რომ ერთმანეთში არ აგვერიოს მნიშვნელოვანი საკითხები (ისინი გააჩნია თითოეულ ჩვენგანს) და ეჭვები? რატომ არის მნიშვნელოვანი, რომ ვაცნობიერებდეთ მათ შორის არსებულ სხვაობას?`

`2.წაიკითხეთ ხუთშაბათი დღის ბოლო შეკითხვა. რატომ უნდა გამოვიჩინოთ ჩვენ, მეშვიდე დღის ადვენტისტებმა, განსაკუთრებული სიფრთხილე ამ საშიშროებასთან დაკავშირებით? რატომ არ გადაგვარჩენს დათანხმება ჭეშმარიტებებთან, როგორიცაა: შაბათი ან მკვდართა მდგომარეობა? რა გვიხსნის ჩვენ სინამდვილეში?`

`3.კიდევ ერთხელ წაიკითხეთ იოან. 5:47. თვლით თუ არა, რომ მსოფლიო წარღვნის ან სამყაროს ექვს დღეში შექმნის უარყოფა ის არის, რაზეც გვაფრთხილებდა იესო? დაასაბუთეთ თქვენი აზრი.`
