---
title: შემდგომი გამოკვლევებისათვის
date: 22/11/2024
---

წაიკითხეთ ელენ უაითის წიგნიდან "ქრისტე - წუთისოფლის იმედი" თავი 73 "ნუ შეკრთება თქვენი გული" (გვ. 662-680).

"სწორედ ებრაელებს მიანდო უფალმა თავისი ჭეშმარიტების ძვირფასი საგანძური. ებრაელთა ცხოვრების წესი, რომელსაც ზეციური ბეჭედი ესვა, ქრისტემ თავად დაუდგინა მათ. იუდეველთათვის დადგენილ პირველსახეებსა და სიმბოლოებში წუთისოფლის გადარჩენის უდიდესი პრინციპები იყო ჩადებული. მაგრამ ბოლოს, როცა მესია მოვიდა, ებრაელებმა ვერ იცნეს ის, ვისზედაც ეს სიმბოლოები მიუთითებდა. მათ ხელთ ჰქონდათ ღვთის სიტყვა, მაგრამ მათ მიერ თაობიდან თაობაში დაკანონებულმა ტრადიციებმა და წმიდა წერილების სულიწმიდის დახმარების გარეშე განმარტებამ დაფარა მათგან ჭეშმარიტება, რომელიც იესო ქრისტეში გაცხადდა, და წმიდა წერილთა სულიერი აზრი მათთვის დაკარგული აღმოჩნდა. ჭეშმარიტი ცოდნის საგანძურის კარი ფართოდ გაეხსნათ, მაგრამ ვერ შეიმეცნეს.

უფალი ღმერთი არ უმალავს ადამიანს თავის ჭეშმარიტებას. მაგრამ ადამიანები საკუთარი მოქმედებებით თავად იქმნიან დაბრკოლებებს მისი შემეცნების გზაზე. საკმაო მტკიცებები მისცა მაცხოვარმა ებრაელ ხალხს იმისა, რომ იგი ჭეშმარიტი მესია იყო, მაგრამ მისი მოძღვრება მათი ცხოვრების წესის მკვეთრ შეცვლას ითხოვდა. და იუდეველები მიხვდნენ, რომ, თუკი ქრისტეს მესიად მიიღებდნენ, უარი უნდა ეთქვათ საკუთარ ეგოიზმზე, მათთვის მისაღებ წესებსა და ტრადიციებზე; თავიანთ უწმიდურ ჩვეულებებზე. მარადიულ ჭეშმარიტებათა მიღება მსხვერპლს ითხოვდა. ამიტომ იუდეველებმა არ მიიღეს ის უაღრესად დამაჯერებელი ღვთიური მოწმობები, რომლებიც ქრისტესადმი რწმენას განუმტკიცებდათ. და, თუმცა აცხადებდნენ, რომ სჯერათ ძველი აღთქმის წერილებისა, უარყვეს მასში მოცემული მოწმობა ქრისტეს ცხოვრებისა და ხასიათის შესახებ. მათ ეშინოდათ, რომ მართლა არ ერწმუნათ და არ მიეღოთ ქრისტე, რადგან ამ შემთხვევაში თავიანთი ძველი მცდარი გზა უნდა მიეტოვებინათ. სახარებისეული საუნჯე - ქრისტე, რომელიც იყო გზა, ჭეშმარიტება და სიცოცხლე, მათ შორის იყო, მაგრამ მათ საბოლოოდ, გულგრილად უარყვეს ზეცის ეს უდიდესი საბოძვარი" (ე. უაითი. ქრისტეს იგავები, გვ. 54).

**კითხვები მსჯელობისათვის:**

`1.როგორ ზრდის ჩვენს რწმენას იესოს ცხოვრებაში აღსრულებული წინასწარმეტყველებები?`

`2.რომელია სამი (ან ოთხი) ძირითადი დაბრკოლება, რომელიც ხელს უშლიდა რელიგიურ ხელმძღვანელებს ეწამათ იესო? როგორ ვლინდება იგივე პრინციპები დღეს?`

`3.დაფიქრდით, საგულდაგულოდ გადახედეთ, რას ეფუძნება თქვენი დარწმუნებულობა დღევანდელ დღეს. თქვენი აზრით, რა ნაბიჯებს შეუძლია თქვენი რწმენის განმტკიცება?`

`4.რას გეუბნებათ თქვენი პასუხი ორშაბათი დღის შეკითხვაზე წმიდა წერილის ავტორიტეტის შესახებ და რატომ ღირს ყველაფრის უარყოფა, რაც ეჭვქვეშ აყენებს წმიდა წერილის საბოლოო ავტორიტეტს?`
