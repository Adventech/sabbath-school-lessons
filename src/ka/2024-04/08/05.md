---
title: ძველაღთქმისეული წინასწარმეტყველებები იესოს შესახებ, ნაწილი 2
date: 20/11/2024
---

იესომ უთხრა რელიგიურ ლიდერებს: "იკვლევთ წერილებს, რადგან გგონიათ, რომ მათში გაქვთ საუკუნო სიცოცხლე. ისინი კი ჩემზე მოწმობენ" (იოან. 5:39). რა მოულოდნელი განცხადება გააკეთა იესომ საკუთარ თავზე!

შეფასებები იყოფა, თუმცა ზოგიერთი ღვთისმეტყველი ამტკიცებს, რომ ნაზარეველმა იესომ აღასრულა ასობით ძველაღთქმისეული წინასწარმეტყველება. რამხელაც არ უნდა იყოს მათი რიცხვი, იმის ალბათობა, რომ ერთი ადამიანი აღასრულებს თუნდაც რამდენიმე მათგანს, რომ არ ვილაპარაკოთ ყველა მათგანზე, საოცრად მცირეა. დროდადრო ვიღაცას მოჰყავს ასეთი მაგალითი: წარმოიდგინეთ, რომ ტეხასის შტატისხელა (696241 კვ2) ფართობის მქონე მოედანს ავსებთ მონეტებით 60 სმ სიმაღლეზე და ერთ მონეტას აფერადებთ ვარდისფრად და შემდეგ ყველას ერთმანეთში ურევთ. შემდეგ თვალახვეულ ადამიანს აძლევთ ერთ შანსს, რომ ამოიღოს ეს მონეტა. რა ალბათობაა იმისა, რომ ის ამოიღებს ვარდისფერ მონეტას?

ეჭვგარეშეა, ქრისტეს დაბადება, ცხოვრება და სიკვდილი ნაწინასწარმეტყველები იყო ძველ აღთქმაში, რაც გამაოგნებელი მოწმობაა იმისა, რომ ის არის მესია, რომელსაც ასე ელოდნენ. იოანე კვლავ და კვლავ მიუთითებს ძველი აღთქმის ამ მუხლებზე, რათა ხაზი გაუსვას, თუ ვინ არის იესო და იმას, თუ რატომ უნდა გვწამდეს მისი და რატომ უნდა მივიღოთ ხსნა, რომელსაც ის გვთავაზობს.

`რას გვეუბნება იოანეს სახარების ყოველი შემდეგი ნაწყვეტი იესოს შესახებ, როგორც მესიანური წინასწარმეტყველებების შესრულებაზე?`

`იოან. 12:13; ფსალმ. 117:26`

`იოან. 12:14, 15; ზაქ. 9:9`

`იოან. 3:18; ფსალმ. 40:10`

`იოან. 19:37; ზაქ. 12:10; ზაქ. 13:6`

`რამდენად მტკიცედ გწამთ? ვიღაცას რომ ეკითხა თქვენთვის, რატომ გწამთ იესოსი, როგორც მესიის, რას უპასუხებდით, რას დაეყრდნობოდით, რათა დაიცვათ თქვენი რწმენა?`
