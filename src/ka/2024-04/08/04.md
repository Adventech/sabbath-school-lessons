---
title: ძველაღთქმისეული წინასწარმეტყველებები იესო შესახებ, ნაწილი 1
date: 19/11/2024
---

რელიგიურ ლიდერებთან დისკუსიაში იმ საკითხთან დაკავშირებით თუ ვინ არის ის, მან დაადასტურა წმიდა წერილის ავტორიტეტი. ერთი შეხედვით, შეიძლება მოგვეჩვენოს, რომ მას არ სჭირდებოდა ამის გაკეთება, რადგან რელიგიურ ხელმძღვანელებს სწამდათ ბიბლიის. მაინც, მათთანაც კი იესო ხაზს უსვამდა წმიდა წერილის ავტორიტეტს და ამას იმისთვის აკეთებდა, რომ მათთვის ეჩვენებინა, თუ ვინ იყო ის, მიუხედავად იმისა, თუ რამდენად გასასტიკებული იყო მათი გულები და რამდენად ძლიერ ცდილობდნენ ებრძოლათ სულიწმიდის დამარწმუნებელ ზეგავლენასთან.

ამავე დროს, იოანეს მოჰყავს ძველი აღთქმიდან მრავალი პირდაპირი ციტატა და ალუზია, რომლებიც მიუთითებს იესოზე, როგორც მესიაზე, ძველაღთქმისეული დანაპირების აღსრულებაზე.

ალუზია არის მინიშნება, დაფარული ციტატა იმის, რასაც აღწერს ავტორი, რამე ცნობილ ცნებასთან თუ მოვლენასთან ან ისტორიულ-ლიტერატურულ გამონათქვამთან აზრობრივი დაკავშირება (რედაქტ. შენიშვ.).

`შეისწავლეთ შემდეგი მუხლები იოანეს სახარებიდან და ძველაღთქმისეული წინასწარმეტყველებები, რომლებიც აღსრულდა:`

`იოან. 1:23; ეს. 40:3`

`იოან. 2:16, 17; ფსალმ. 68:10`

`იოან. 7:38; იერ. 2:13`

`იოან. 19:26; რიცხ. 9:12`

არა მხოლოდ იოანე, არამედ პეტრეც, პავლეც, მათეც, მარკოზიც, ლუკაც და ახალი აღთქმის ყველა ავტორი, რომლებიც სულიწმიდით იყვნენ შთაგონებული, კვლავ და კვლავ უსვამენ ხაზს, რომ ნაზარეველი იესოს ცხოვრება, სიკვდილი, აღდგომა და ამაღლება ღვთის ტახტთან ძველაღთქმისეული წინასწარმეტყველებების აღსრულებაა.

და თუმცა იესო გამუდმებით მიუთითებდა მოწაფეებს წმიდა წერილზე, რომელიც წინასწარმეტყველებდა მის მსახურებას, როდის გააცნობიერეს მოწაფეებმა საბოლოოდ, რომ წმიდა წერილი მიუთითებდა მასზე? ეს გააცნობიერეს მხოლოდ მას შემდეგ, როცა იგი მოკვდა, აღდგა და მათ გამოეცხადა. "როცა ის მკვდრეთით აღდგა, მისმა მოწაფეებმა გაიხსენეს, ამას რომ ამბობდა, და იწამეს წერილი და სიტყვა, რომელიც იესომ თქვა" (იოან. 2:22; იხ., აგრეთვე 20:9).
