---
title: ძველაღთქმისეული წინასწარმეტყველებების აღსრულება
date: 16/11/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 5:36-38, 46, 47; 8:12-30; 13:18; 17:12.

**დამატებითი მუხლები**: იერ. 2:13; ზაქ. 9:9.

> <p>სამახსოვრო მუხლი:</p>
> "მე კი მაქვს უფრო დიდი მოწმობა, ვიდრე იოანესია, რადგან საქმენი, რომელნიც მამამ მომცა აღსასრულებლად, თვით ჩემ მიერ გაკეთებული საქმენი, მოწმობენ ჩემზე, რომ მამამ მომავლინა" (იოან. 5:36).

კვლავ და კვლავ, იოანეს სახარებაში ყველაფერი, რაც თქვა და გააკეთა იესომ, გვიცხადებს, რომ მესია (ებრ. ჰა-მაშიახ), ქრისტე, მოვიდა ისრაელთან. და იგი ნამდვილად მოვიდა როგორც ერთ-ერთი მათგანი, იუდეველი, დაიბადა ბეთლემში, როგორც წინასწარმეტყველებდა წმიდა წერილი.

და მაინც, როგორც დაწერილია სახარებაში: "იყო სოფელში და სოფელი მის მიერ შეიქმნა, და სოფელმა ვერ იცნო იგი" (იოან. 1:10).

ის იყო სოფელში, სოფელი მის მიერ შეიქმნა, მაშ, როგორ ვერ იცნო იგი სოფელმა? ეს გასაკვირი მტკიცებულებაა. და, როგორც იოანეს სახარებაში და სხვა წერილებიდან ვხედავთ, უამრავი ადამიანი არ იცნობდა მას, თუმცა უნდა სცოდნოდათ იგი, განსაკუთრებით იმ ყველაფრის წყალობით, რასაც იესო აკეთებდა და ამბობდა. მითუმეტეს, რომ მასზე მიუთითებდა ძველი აღთქმის წერილები.

ამ კვირის განმავლობაში ჩვენ შევისწავლით სხვა მაგალითებს, რომლითაც იოანემ გაგვიცხადა, რომ იესო არის მესია, აგრეთვე განვიხილავთ, თუ რატომ უარყოფს ზოგიერთი ადამიანი დღემდე მას, მიუხედავად ყველა წონადი არგუმენტისა, რომლებიც ადასტურებს, რომ ის არის ქრისტე.

`რა შეგვიძლია ვისწავლოთ მათ შეცდომებზე?`
