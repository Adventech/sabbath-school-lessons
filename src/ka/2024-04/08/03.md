---
title: წმიდა წერილის ავტორიტეტი
date: 18/11/2024
---

გარდა კონკრეტული ნიშნებისა და მოწმობებისა, რომელთაც იოანე იყენებდა, რათა იესოზე, როგორც მესიაზე მიეთითებინა, ის ასევე ეყრდნობა ძველი აღთქმის ავტორიტეტს და მის წინასწარმეტყველებებს, რომლებიც წინასწარმეტყველებდა ქრისტეს საქმიანობას. ძველი აღთქმა ცენტრალურ ადგილს იკავებს არა მხოლოდ იოანეს სახარებაში, არამედ მთელს ახალ აღთქმაშიც. იესოს დარწმუნებულობა, თუ ვინ არის ის, საიდან მოვიდა, რა გააკეთა და რას გააკეთებს, ემყარება წმიდა წერილს, მოცემულ შემთხვევაში, ძველ აღთქმას.

`წაიკითხეთ შემდეგი მუხლები: იოან. 5:39, 40, 46, 47. ამ მუხლების თანახმად, რა დამოკიდებულება ჰქონდა იესოს წმიდა წერილის ავტორიტეტის მიმართ?`

ყველა სახარების განმავლობაში იესო კვლავ და კვლავ მიუთითებს წმიდა წერილის ავტორიტეტზე, როგორც მთავარ მოწმეზე მის შესახებ. მაგალითად, იესო ხშირად გამოიყენებს ძველი აღთქმის მოვლენებს, რათა მიუთითოს საკუთარ თავზე და იმაზე, რასაც აკეთებს. აი, ერთ-ერთი შემთხვევა, როცა ის იღებს რიცხ. 21:5-9-დან მოვლენას: "როგორც მოსემ აღამაღლა გველი უდაბნოში, ასევე უნდა ამაღლდეს ძე კაცისა" (იოან. 3:14). აქ იესო არა მხოლოდ ეყრდნობა ამ ისტორიას, არამედ გამოიყენებს კიდეც მას, რათა მიუთითოს საკუთარ თავზე. საკუთრივ, იგი გვაძლევს ავტორიტეტულ ინტერპრეტაციას, რაც საფუძვლად უდევს ამ ისტორიას.

მაგრამ არა მხოლოდ იესო გამოიყენებს ძველ აღთქმას, არამედ სხვებიც, რათა მიუთითონ იესოზე. მაგალითად, იოანეს სახარების დასაწყისში ვკითხულობთ ფილიპეს სიტყვებს: "ჩვენ ვნახეთ ის, ვისზეც დაწერეს რჯულში მოსემ და წინასწარმეტყველებმა: იესო, იოსების ძე, ნაზარეთიდან" (იოან. 1:45).

`წაიკითხეთ შემდეგი მუხლები, სადაც ნათქვამია წმიდა წერილის სიტყვების აღსრულების შესახებ: იოან. 13:18; 17:12; 19:24, 28, 36. რომელი გამეორებადი ფრაზა გვხვდება თითოეულ ამ ნაწყვეტში?`

იპოვეთ შესაბამისი წინასწარმეტყველებები ძველ აღთქმაში, რომლებიც აღსრულდა თითოეულ ამ შემთხვევაში:

`იოან. 13:18`

`იოან. 17:12`

`იოან. 19:24`

`იოან. 19:28`

`იოან. 19:36`

`რომელი ძალები ცდილობენ ფარულად თუ ღიად დაასუსტონ ჩვენი რწმენა ბიბლიის ავტორიტეტში? გაუზიარეთ თქვენი პასუხი შაბათს.`
