---
title: შემდგომი გამოკვლევებისათვის
date: 01/11/2024
---

წაიკითხეთ ელენ უაითის წიგნიდან "ქრისტე - წუთისოფლის იმედი" თავი 19 "იაკობის ჭასთან (გვ. 183-195).

"როგორც კი სამარიელი ქალი მიხვდა, რომ იპოვა მესია, სხვებიც მოიყვანა მასთან და იგი უფრო მოქმედი მისიონერი აღმოჩნდა, ვიდრე ქრისტეს მოწაფეები, რომლებსაც სრულიად არ ჰქონდათ სამარიაში ქრისტეს მსახურების წარმატების იმედი. ისინი ფიქრობდნენ იმ საპატიო საქმეებზე, რომლებიც მომავალში უნდა აღესრულებინათ მათ და ვერ ხედავდნენ იქვე, მათ გვერდით, სამკალად გამზადებულ ყანას. მაგრამ იმ ქალის მეშვეობით, რომელიც მათ აბუჩად აიგდეს, მთელი ქალაქი მოვიდა ქრისტეს მოსასმენად. ისმინეს რა ჭეშმარიტება, ისინი მაშინვე გაეშურნენ თავიანთ ახლობლებში მის გასავრცელებლად.

სამარიელი ქალის მაგალითი გვიჩვენებს, თუ როგორ მოქმედებს ადამიანებზე ქრისტესადმი რწმენა. ყოველი მისი ჭეშმარიტი მოწაფე მისიონერი ხდება ღვთის სასუფევლისათვის. ყოველი მსმელი მისი სიცოცხლის წყლისა თვით იქცევა სიცოცხლის წყაროდ. ვინც ღებულობს, შემდგომში სხვებს უწილადებს. ქრისტეს მადლი ადამიანის გულში ჰგავს წყაროს უდაბნოში; რომელიც ამოჩქეფს განწირულ ადამიანთა სულების გამოსაფხიზლებლად და გასანახლებლად და მათში სიცოცხლის წყლის შესმის სურვილის გასაღვიძებლად" (ე. უაითი. ქრისტე - წუთისოფლის იმედი, გვ. 195).

**კითხვები მსჯელობისთვის:**

`1.გაკვეთილზე იმსჯელეთ კვირადღის ბოლო შეკითხვაზე. გულწრფელები იყავით. რა ტაბუდადებული თემები და ცრურწმენები არსებობს თქვენს კულტურაში, რომელთაც ნამდვილად შეუძლიათ ხელი შეგიშალონ სხვებისთვის დასამოწმებლად?`

`2.როგორ ფიქრობთ, რატომ მიიღეს სამარიელებმა ესოდენ თბილად იესო თავისი საკუთარი ხალხისაგან განსხვავებით?`

`3.თქვენი თავი წარმოიდგინეთ სამარიელი დედაკაცის ადგილზე. მოდის სრულიად უცნობი ადამიანი და გაცნობებთ, რომ მისთვის ცნობილია თქვენი ყველაზე ფარული საიდუმლოებები. როგორ შეეძლო ვინმეს, მითუმეტეს უცნობს, სცოდნოდა ეს მომენტები? არ არის გასაკვირი, რომ იესომ ღრმა შთაბეჭდილება მოახდინა იმ დედაკაცზე. რა უნდა გვითხრას ამ ისტორიამ იმაზე, რომ უფალმა ყველაფერი იცის ჩვენზე, ყველაზე ფარული და ბნელი საიდუმლოებები, რომელთა დამალვაც გვსურს? და მაინც, ის, თუ როგორ ექცეოდა იესო დედაკაცს, გვატყობინებს, თუ როგორ სურს მას მოგვექცეს ჩვენ, მიუხედავად იმისა, რომ იცის ჩვენი საიდუმლოებები? რამ შეიძლება დაგამშვიდოთ ამ ჭეშმარიტებიდან გამომდინარე?`

`4.აქამდე შესწავლილი იოანეს სახარების რომელი თემები შეგვიძლია აღმოვაჩინოთ იესოს მსახურებაში ჭასთან მყოფი სამარიელი დედაკაცის მიმართ?`
