---
title: "ბატონო, მომეცი ის წყალი"
date: 29/10/2024
---

"და გასხურებს წმიდა წყალს, და განიწმიდებით მთელი თქვენი სიბილწისაგან და ყველა თქვენი კერპისაგან განგწმედთ თქვენ. და მოგცემთ თქვენ ახალ გულს და ახალ სულს ჩავდებ თქვენში, ამოგარიდებთ ქვის გულს თქვენი ხორციდან და მოგცემთ ხორცის გულს. ჩემს სულს ჩავდებ თქვენში და გავაკეთებ ისე, რომ ჩემი წესებით ივლით და ჩემს სამართალს დაიცავთ და შეასრულებთ" (ეზეკ. 36:25-27).

`როგორ ასახავს ეზეკ. 36:25-27 ჭეშმარიტებებს, რომელთა მიტანასაც ცდილობდა იესო ნიკოდემოსისა და ჭასთან მყოფი დედაკაცის გულებამდე?`

ორივე შემთხვევაში იესო ისწრაფოდა მიეტანა ამ ადამიანებამდე სულიერი ჭეშმარიტებები, მიუხედავად იმისა, რომ მან ბუნების სამყაროდან გამოიყენა სურათები.

თავდაპირველად, ვერცერთი მათგანი ვერ მიხვდა, თუ რა ჰქონდა იესოს მხედველობაში. ნიკოდემოსმა იკითხა, თუ როგორ შეეძლო ადამიანს ხელახლა შობილიყო? ანუ როგორ უნდა დაბრუნებულიყო დედის საშოში? ნიკოდემოსი ნამდვილად ამქვეყნიურად, წუთისოფლურ დონეზე ფიქრობდა, თუმცა იესო მას ნათლად მიუთითებდა სულიერ ჭეშმარიტებებზე. ამ დედაკაცმაც იესოს სიტყვები პირდაპირი გაგებით მიიღო, როცა იესო ნათლად საუბრობდა რაღაც სულიერზე.

აი, ასე უპასუხა დედაკაცმა იესოს ცოცხალი წყლის შეთავაზებაზე: "ბატონო, მომეცი ის წყალი, რომ აღარ მომწყურდეს და აღარც წყლის ამოსაღებად მოვიდე აქ!" (იოან. 4:15). მან იფიქრა, რომ იესოს მიერ შეთავაზებულ წყალს შეუძლია აარიდოს მას ჭასთან სიარული, რაც კიდევ უფრო შეამცირებს სხვა ადამიანებთან შეხვედრის საშუალებას. საოცარია, რომ საუბარი ძალიან მალე გადავიდა იესოს სათხოვრიდან, რომ დაელევინებინა მისთვის წყალი დედაკაცის სათხოვარზე, რომ ქრისტემ მისცეს მას დასალევად წყალი.

`წაიკითხეთ იოან. 4:16. როგორ უპასუხა იესომ დედაკაცის თხოვნას?`

იესო მოულოდნელად ცვლის საუბრის თემას და მოუწოდებს დედაკაცს, რომ წავიდეს, დაუძახოს თავის ქმარს და იესოსთან მიიყვანოს. რატომ გახდა საჭირო თემის ასეთი მოულოდნელი ცვლილება? დედაკაცის ქმედებები მოწმობდა, რომ იგი თავს არიდებდა შეხვედრებს. იესოს შეეძლო მისი გულის ამოკითხვა. ქალმა უნდა აღიაროს თავისი მდგომარეობა, რომ მოიპოვოს განკურნება. "სანამ ეს ქალი მიიღებს მისგან ამ ძღვენს, მან აუცილებლად უნდა შეიცნოს თავისი ცოდვები და საჭიროება მაცხოვარში" (ე. უაითი. ქრისტე - წუთისოფლის იმედი, გვ. 187).
