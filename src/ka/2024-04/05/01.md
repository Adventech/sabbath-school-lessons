---
title: სამარიელთა მოწმობა
date: 26/10/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: იოან. 4:1-42.

**დამატებითი მუხლები**: იერ. 2:13; ზაქ. 14:8; ეზეკ. 36:25-27.

> <p>სამახსოვრო მუხლი:</p>
> "ქალს უთხრეს: ‘უკვე გვწამს არა შენი ნათქვამის გამო, არამედ თვითონ მოვუსმინეთ და ვიცით, რომ ჭეშმარიტად ის არის სოფლის მხსნელი’" (იოან. 4:42).

ასურელებმა ისრაელი დაიპყრეს ძვ. წ. 722 წელს. პოლიტიკური სტაბილურობის შესაქმნელად, ასურელებმა ტყვეები მიმოფანტეს იმპერიის ტერიტორიაზე. ჩრდილოეთ სამეფოს დასასახლებლად ჩამოიყვანეს სხვა ერების ტყვეები და ისინი გახდნენ სამარიელები, რომლებიც აღიარებდნენ იუდაიზმის საკუთარ ფორმას.

თუმცა მათსა და იუდეველებს შორის ურთიერთობა არ იყო სახარბიელო. მაგალითად, სამარიელები ეწინააღმდეგებოდნენ ტაძრის აღდგენას იუდეველების ბაბილონიდან დაბრუნების შემდეგ. ამავდროულად, სამარიელებმა ააშენეს საკუთარი ტაძარი გერიზიმის მთაზე. მაგრამ ეს ტაძარი დაანგრია იუდეველმა მმართველმა - იოანე ჰირკანუსმა ძვ. წ. 128 წელს.

ეს მტრობა გრძელდებოდა ქრისტეს დღეებშიც. იუდეველები ყველანაირად არიდებდნენ თავს სამარიას. სავარაუდოა, რომ მათთან ვაჭრობა ხდებოდა, მაგრამ ურთიერთობა აკრძალული იყო. იუდეველები არაფერს იღებდნენ სამარიელებისგან ან უარს იტყოდნენ მაშინაც კი, როცა სამარიელები შესთავაზებდნენ დახმარებას. ამ მოვლენების ფონზე იოანე მოგვითხრობს, თუ როგორ შეხვდა იესო ჭასთან სამარიელ დედაკაცს და აგრეთვე სამარიის ქალაქის, სიქარის მაცხოვრებლებს.
