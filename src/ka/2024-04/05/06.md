---
title: სამარიელთა მოწმობა
date: 31/10/2024
---

`წაიკითხეთ იოან. 4:28-29. რა მოულოდნელი ქმედებები განახორციელა ამ დედაკაცმა?`

იესოსა და დედაკაცის საუბარი წყდება მოსწავლეთა დაბრუნებით. მათ კი გაუკვირდათ, რომ ის დედაკაცს ესაუბრებოდა, მაგრამ კითხვები არ დაუსვამთ. ნაცვლად ამისა, ისინი არწმუნებდნენ მას, რომ ეჭამა.

ამ დროს კი დედაკაცმა მიატოვა თავისი წყლის ჭურჭელი და გაიქცა ქალაქში, რათა სხვებისთვის გაეზიარებინა ის გამოცდილება, რაც მან ახალახან განიცადა იესოსთან.

`წაიკითხეთ იოან. 4:30-42. შემდეგ რა მოხდა სამარიელთა ქალაქში?`

უცნაურად გვეჩვენება, რომ იესოს მიერ მოთხრობილი სამკალის ისტორია წყვეტს ქალაქის უამრავი მაცხოვრებლის მოქცევის ისტორიას. მაგრამ იოანეს სურს, რომ დაგვანახოს, თუ როგორ იგებდა მომხდარს იესო. მისთვის გაცილებით მნიშვნელოვანი იყო გაეზიარებინა სამარიელი დედაკაცისთვის ხსნის ჩანაფიქრი, ვიდრე ეჭამა. მისი მიზანი იმაში მდგომარეობდა, რომ ადამიანები მიეყვანა გადარჩენასთან და მან გამოიყენა ეს შემთხვევა, რათა ესწავლებინა თავისი მოციქულებისთვის, რომ გადაუდებელი აუცილებლობით გაეზიარებინათ კეთილი უწყება ადამიანებისთვის, მათთვისაც კი, ვინც მათ არ ჰგავს.

`მახარობლობისთვის რა გაკვეთილები ისწავლეთ ქალაქ სიქარიდან სამარიელთა მოქცევის ამ ისტორიის საფუძველზე?`

იოანეს სახარებაში მრავლადაა ნათელი მომენტები. ეჭვგარეშეა, მათ შორის არის იოან. 4:39-42. მრავალმა სამარიელმა ირწმუნა იმ დედაკაცის მოწმობის საფუძველზე, რომელმაც დაამოწმა, "ყველაფერი მითხრა, რაც ჩამიდენიაო" (იოან. 4:39).

სამარიელებმა სთხოვეს იესოს მათთან დარჩენილიყო. ამის შედეგად მრავალმა ირწმუნა იესოს სიტყვის თანახმად. "ქალს უთხრეს: ‘უკვე გვწამს არა შენი ნათქვამის გამო, არამედ თვითონ მოვუსმინეთ და ვიცით, რომ ჭეშმარიტად ის არის სოფლის მხსნელი’" (იოან. 4:42).

`რას გვამცნობს ეს ისტორია იმის შესახებ, თუ რაოდენ ძლიერი შეიძლება იყოს ერთი ადამიანის მოწმობაც კი? რამდენად ძლიერი მოწმე ხართ იმის, რაც იესომ გააკეთა თქვენს ცხოვრებაში? `
