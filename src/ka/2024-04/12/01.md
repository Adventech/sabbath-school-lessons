---
title: "დიდების ჟამი: ჯვარი და აღდგომა"
date: 14/12/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 18:33-20:18.

**დამატებითი მუხლები**: ლუკ. 2:34, 35; 1კორ. 15:12-20.

> <p>სამახსოვრო მუხლი:</p>
> "უთხრა მას პილატემ: ‘მაშ, მეფე ხარ?’ მიუგო იესომ: ‘შენ თავად ამბობ, რომ მეფე ვარ. იმიტომ დავიბადე და იმიტომ მოვედი სოფელში, რომ ჭეშმარიტება დავამოწმო. ყველა, ვინც ჭეშმარიტებისგანაა, ისმენს ჩემს ხმას’" (იოან. 18:37).

იესოს ჯვარცმა და აღდგომა წარმოადგენს იოანეს სახარების კულმინაციას. პირველი ათი თავი იტევს, დაახლოებით, სამწელიწად-ნახევარს; 11-20 თავები კი აღწერენ ერთ-ორ კვირას.

ოთხივე სახარებაში იესოს სიკვდილი განსხვავებულად არის აღწერილი. თუმცა მათი ისტორიები თავსებადია, მაგრამ თითოეული ავტორი ხაზს უსვამს საკვანძო მომენტებს, რომლებიც ეხმიანება მათი სახარების თემებს. მათე ხაზს უსვამს წმიდა წერილის აღსრულებას; მარკოზი - ნათლობასა და ჯვარს შორის არსებულ პარალელს; ხოლო ლუკა ჯვარს ხედავს როგორც ადგილს, სადაც შეგიძლია მოიპოვო განკურნება და ხსნა (ავაზაკის ისტორია ჯვარზე).

მაგრამ იოანე ჯვარს წარმოადგენს როგორც იესოს ტახტზე გამეფებას, რომელიც დაკავშირებულია ჟამის იდეასთან, რომელიც არაერთგზის არის ნახსენები წიგნში (იოან. 7:30; 8:20; 12:27). გამეფების ეს იდეა ტრაგიკული ირონიის სურათია, რომელსაც გამოიყენებდნენ რომაელები. ეს კონტრასტი მიგვითითებს იოანეს ღრმა ირონიულ წარმოდგენებზე: იესო კვდება შერცხვენილი, მაგრამ, ამავდროულად, ეს არის მისი დიდებული გამეფება, როგორც მხსნელისა.
