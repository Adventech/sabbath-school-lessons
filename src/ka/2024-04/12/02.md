---
title: "რა არის ჭეშმარიტება?"
date: 15/12/2024
---

იოან. 18:28-32-ში არ არის დაწვრილებით აღწერილი იესოზე სამსჯავრო. ძირითადი ყურადღება ეთმობა იმას, თუ როგორ წარსდგა იესო პონტოელი პილატეს წინაშე.

`წაიკითხეთ ქრისტესა და პილატეს საუბარი იოან. 18:33-38-ში. რა კითხვა დაუსვა პილატემ ამ საუბრის ბოლოს?`

`თქვენ როგორ უპასუხებდით მსგავს კითხვას დღეს?`

`გაიხსენეთ, თუ როგორ უპასუხა თომამ იესოს ჭეშმარიტი გზის შესახებ კითხვას (იოან. 14:6).`

პროკურორი ეკითხება იესოს, არის თუ არა იგი იუდეველთა მეფე (იოან. 18:33). ეს არის ამ ტიტულის პირველი ხსენება, მაგრამ არა - უკანასკნელი. იესო ეკითხება პილატეს, მას თავად აინტერესებს ეს თუ სხვებმა უთხრეს, რომ ის მეფეა. ამ შეკითხვის წყალობით, ისინი ცვლიან ადგილებს: პროკურორმა უნდა უპასუხოს, ხვდება თუ არა ის, თუ ვის ელაპარაკება. მკითხველმა უკვე იცის, რომ იესო არის მეფე. აღიარებს თუ არა ამას პროკურორი?

პილატე პასუხობს საკუთარი შეკითხვით: "განა მე იუდეველი ვარ? შენმა ერმა და მღვდელმთავრებმა გადმომცეს შენი თავი. რა გაქვს ჩადენილი?" (იოან. 18:35). მან თავი აარიდა იმ გაღიზიანებას, რომელიც გამოწვეული იყო იესოს მიერ დასმული კითხვით. ეს იყო პროკურორის პირველი ნაბიჯი, ჭეშმარიტებას რომ დააშორა იგი და საშუალება მისცა ცრურწმენებს დაებინდათ მისი აღქმა.

იესო პასუხობს, რომ მისი მეფობა არ არის ამ სოფლისა (იოან. 18:36). შემდეგ პილატეს გამოაქვს გამჭრიახი დასკვნა და თავიდან ეკითხება იესოს, მართლა აქვს თუ არა იესოს პრეტენზია მეფობის წოდებაზე (იოან. 18:37). ამას მიჰყავს იესო მნიშვნელოვან განმარტებასთან, რომ ის დაბადებულია, რათა დაამოწმოს ჭეშმარიტების შესახებ და თითოეულს, ვინც "ჭეშმარიტებისგანაა", ემის მისი ხმა (იოან. 18:37).

პილატე ეკითხება: "რა არის ჭეშმარიტება?" (იოან. 18:38). მაგრამ არ ელოდება პასუხს და ამის ნაცვლად გადის ქუჩაში, რათა ეცადოს გადაარჩინოს იესო ბრბოსგან.

ჭეშმარიტება არის იოანეს სახარების თემა. როგორც მარადიული სიტყვა (ლოგოს, იოან. 1:1-5), იესო არის ნათელი და ჭეშმარიტება. ეს ყველაფერი უპირისპირდება ბნელსა და ცდომილებას. იგი აღსავსეა მადლითა და ჭეშმარიტებით (იოან. 1:14). მადლი და ჭეშმარიტება მისი მეშვეობით მოვიდა (იოან. 1:17). იოანე ნათლისმცემელი მოწმობდა ამ ჭეშმარიტების შესახებ (იოან. 5:33). იესომ დაადასტურა, რომ მისი მამა "ჭეშმარიტია" (იოან. 7:28). თავად იესომ ჭეშმარიტება მამისგან მოისმინა (იოან. 8:40). იესო არის "გზა, ჭეშმარიტება და სიცოცხლე (იოან. 14:6). ღვთის სიტყვა არის "ჭეშმარიტება" (იოან. 17:17). მიუხედავად საკუთარი შეკითხვისა, პილატემ ხელიდან გაუშვა საშუალება შეეცნო ჭეშმარიტება თავისი ცრურწმენების გამო, თავისი წინა გადაწყვეტილებების გამო და მასზე არსებული ზეწოლის გამო.

`როგორ გესმით კავშირი იესოსა და ჭეშმარიტებას შორის?`
