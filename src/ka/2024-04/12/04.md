---
title: "აღსრულდა"
date: 17/12/2024
---

როგორც ნაჩვენებია იოან. 19:17-22-ში, პილატემ ჯვარს დააწერა ლათინურად, ბერძნულად და ებრაულად: "იესო ნაზარეველი, იუდეველთა მეფე" (იოან. 19:19). რელიგიურ ლიდერებს სურდათ შეეცვალათ ეს წარწერა. პილატე არ დათანხმდა და წარწერა დარჩა, როგორც უტყვი მოწმობა იესოს ჭეშმარიტების შესახებ და როგორც ერთ-ერთი ნიშანი იმისა, რომ იესო ჯვარზე გამეფდება, როგორც მეფე. აი, ის, იესო, მათი ჭეშმარიტი მეფე, იუდეველთა მეფე, რომელიც ჯვარზეა, როგორც ჩვეულებრივი ავაზაკი.

"ეს წარწერა ჯვარზე, თავს ზემოთ, პილატესა და იუდეველთა ძალაუფლებაზე უფრო მაღალი ხელისუფლების მიერ გაკეთდა. უფლის წინასწარგანჭვრეტით, ამ სიტყვებს უნდა აღეძრა ადამიანებში წმიდა წერილისადმი დიდი ინტერესი" (ე. უაითი. ქრისტე - წუთისოფლის იმედი, გვ. 745)

`წაიკითხეთ იოან. 19:28-30. რა მნიშვნელობა ჰქონდა იესოს წინასასიკვდილო სიტყვას "აღსრულდა"? ზუსტად რა აღსრულდა ჯვარზე?`

ბერძნული ზმნა თელეო (დასრულება, აღსრულება) 28-ე მუხლში ("უკვე დასრულდა ყველაფერი") იგივე ზმნაა, რომელიც გამოიყენება 30-ე მუხლში ("აღსრულდა"). უფრო მეტიც, ნათესაური სიტყვა თელეიო (დასრულება, აღასრულო) 28-ე მუხლში ჩნდება წმიდა წერილის აღსრულებასთან დაკავშირებით ("წერილის აღსასრულებლად"). რაოდენ საშინელიც არ უნდა იყოს სცენა, ყველაფერი ხდებოდა, სრულდებოდა.

როცა იესო ამბობს: "აღსრულდა", იგი ასრულებს (აღასრულებს) საქმეს, რომელიც მას მამამ დაავალა.

`წაიკითხეთ იოან. 19:25-27. იესოს დედასთან დაკავშირებით რა ამაღელვებელი სცენა მოხდა ჯვართან?`

მათ შორის, ვინც ჯვრის ფერხთით იდგა, იყო იოანეც, საყვარელი მოწაფე, მარიამი, იესოს დედა და სხვები. მრავალი წლის წინ სიმონმა ზუსტად ეს მოვლენა იწინასწარმეტყველა, როცა იოსებმა და მარიამმა იესო მიიყვანეს ტაძარში, რათა მიეძღვნათ იგი (შეადარეთ ლუკ. 2:34, 35). ახლა, თავისი სიკვდილის დროს, იესო მიმართავს დედას: "ქალო, აჰა, შენი ძე". იოანეს კი ეუბნება: "აჰა, დედაშენი" (იოან. 19:26, 27).

`როცა იესომ წარმოთქვა "აღსრულდა", რას ნიშნავს ეს თითოეული ჩვენგანისთვის? რა აღსრულდა და ჩვენს ცხოვრებასთან დაკავშირებით როგორ უნდა გამოვიყენოთ ეს?`
