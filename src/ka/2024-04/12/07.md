---
title: შემდგომი გამოკვლევისათვის
date: 20/12/2024
---

წაიკითხეთ ელენ უაითის წიგნში "ქრისტე - წუთისოფლის იმედი" თავი 79 "აღსრულდა!" (გვ. 758-764), თავი 81 "იგი აღდგა მკვდრეთით" (გვ. 779-787), თავი 82 "რატომ სტირი?" (გვ. 788-794). აგრეთვე იხილეთ კლიფორდ გოლდშტეინის "აღმდგარი: ცარიელ სამარხში შეძენილი იმედი" (Risen: Finding Hope in the Empty Tomb, 2020).

"პილატე შეეცადა იესოს გათავისუფლებას, მაგრამ ვერ შეძლო ერთდროულად ამის გაკეთებაც და საპატიო თანამდებობის შენარჩუნებაც. მან სასიკვდილოდ გაწირა ადამიანი, რათა შეენარჩუნებინა ამქვეყნიური ძალაუფლება. რამდენი ადამიანი, პილატეს მსგავსად, უარყოფს სიმართლის პრინციპებს, რათა თავიდან აიცილოს დანაკარგი და უსიამოვნება! სინდისი და მოვალეობის გრძნობა მიუთითებს სიმართლის გზაზე, ანგარება კი - საწინააღმდეგოზე. ცდუნებისა და შეცდომების ტალღა ძლიერია: ყველა, ვინც ბოროტებას არ ებრძვის, მას შთანთქავს ეს ტალღა და ცოდვის შავი, დამღუპველი წყვდიადისაკენ წაიყვანს" (ე. უაითი, "ქრისტე - წუთისოფლის იმედი, გვ. 738).

"ქრისტემ არ დათმო თავისი სიცოცხლე მანამ, სანამ არ აღასრულა საქმე, რომლისთვისაც წუთისოფელში მოვიდა და უკანასკნელი ამოსუნთქვისას არ წარმოთქვა: "აღსრულდა!" (იოან. 19:30). მისმა სიმართლემ და სიწმიდემ ამ ბრძოლაში გამარჯვება მოუტანა. გამარჯვებულმა კი განამტკიცა თავისი ძალაუფლება და სიმართლის დროშა აღმართა მარადიულ სიმაღლეებზე. როგორ გაიხარეს ანგელოზებმა! მთელი ზეცა ზეიმობდა მაცხოვრის გამარჯვებას. დამარცხებულმა სატანამ იცოდა, რომ სამუდამოდ დაკარგა თავისი სამფლობელო.

ანგელოზებისა და მთელი უცოდველი სამყაროსათვის მაცხოვრის უკანასკნელ სიტყვას: "აღსრულდა!" უდიდესი მნიშვნელობა ჰქონდა. მათთვის, ისევე, როგორც ჩვენთვის, იგი ნიშნავდა, რომ დამთავრდა გამოსყიდვის უდიდესი საქმე და შესაძლებელი გახდა ქრისტეს გამარჯვების ნაყოფის მიღება" (იქვე. გვ. 759).

**კითხვები სმჯელობისათვის:**

`1.რომელი გადაწყვეტილების აცილება შეგიძლიათ თავიდან, რომელიც პილატეს შეცდომის მსგავსია?`

`2.რატომ მოუწია იესოს ჩვენ მაგივრად სიკვდილი? რატომ უნდა გამხდარიყო იგი ჩვენი შემცვლელი მსხვერპლი? რატომ იყო მისი სიკვდილი აუცილებელი ჩვენს გადასარჩენად? დაასაბუთეთ თქვენი პასუხი ტექსტებით ბიბლიიდან.`

`3.რა კავშირია წმიდა წერილსა და ისტორიულ მოწმობებს შორის, როცა საუბარი მიდის იესოს აღდგომის შესახებ? ანუ რომელი ისტორიული მოწმობები ადასტურებს იესოს აღდგომას?`

`4.დაფიქრდით 1კორ. 15:12-20-ის შესახებ. თუ "ქრისტეში განსვენებულები" სიკვდილის შემდეგ მაშინვე ხვდებიან ზეცაში, მაშინ როგორ გავიგოთ პავლე მოციქულის სიტყვები იმის შესახებ, რომ ქრისტეს აღდგომის გარეშე "ისინიც დაღუპულან, ვინც ქრისტეში განისვენეს" (1კორ. 15:18)? როგორ ადასტურებს პავლეს სიტყვები ჭეშმარიტებას მკვდართა "ძილის" შესახებ აღდგომამდე, რაც მოხდება ქრისტეს დაბრუნების დროს?`
