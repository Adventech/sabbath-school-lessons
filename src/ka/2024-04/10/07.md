---
title: შემდგომი გამოკვლევებისათვის
date: 06/12/2024
---

წაიკითხეთ ელენ უაითის წიგნში "ქრისტე - წუთისოფლის იმედი" თავი 51 "სიცოცხლის ნათელი" (გვ. 463-475); ე. ედვარდის წიგნში "მეორედ მოსვლის უეჭველობა" თავი "ბიბლიის ავტორიტეტი და მეორედ მოსვლაში დარწმუნებულობა".

"ეს სიტყვები იესომ ტაძრის იმ ეზოში წარმოთქვა, რომელიც სპეციალურად იყო გამოყოფილი მსახურებისთვის კარვობის დღესასწაულის დღეებში. ეზოს შუაში აღმართული იყო ორი მაღალი სვეტი, რომელზედაც ორი დიდი სასანთლე იდგა. საღამოს, მსხვერპლშეწირვის შემდგომ, ყველა ლამპარი ინთებოდა და იერუსალიმს აშუქებდა. ეს რიტუალი სრულდებოდა იმ ცეცხლოვანი სვეტის გასახსენებლად, რომელიც წინ უძღოდა ისრაელს უდაბნოში და რომელიც აგრეთვე ქრისტეს მოსვლაზე მიუთითებდა. საღამო ხანს, როდესაც ყველა ლამპარი აინთებოდა, ტაძრის ეზოში უდიდესი სიხარული ისადგურებდა. ჭაღარა მოხუცები, ტაძრის მღვდელმსახურნი და მთავარნი - ყველა ერთად ასრულებდა სადღესასწაულო ცეკვას ლევიანთა საგალობლებისა და მუსიკის რითმში.

იერუსალიმის საზეიმო განათებით ხალხი გამოხატავდა მესიის მოსვლის იმედს, რომელიც თავის ნათელს მოჰფენდა ისრაელს. მაგრამ იესოსათვის ეს მოვლენა უფრო მეტს ნიშნავდა. ტაძრის განათებული ლამპიონების მსაგვსად, ასე რომ ჰფენდა შუქს ყველა იქ შეკრებილთ, ქრისტე - სულიერი სინათლის წყარო, ჰფანტავს ამ წუთისოფლის წყვდიადს. მაგრამ ეს სიმბოლო არ იყო სრულყოფილი. უდიდესი მნათობი, რომელიც უფალმა თავისი ხელით მოათავსა ცის კამარაზე, უფრო სრულად და ზუსტად გამოხატავდა მაცხოვრის დიდებულ მისიას.

გათენდა. მზე ახლახანს ამოიწვერა ელეონის მთის მიღმა და მისმა თვალისმომჭრელმა სხივებმა გაანათა მარმარილოს სასახლეები და ოქროთი დაფარული ტაძრის კედლები. სწორედ ამაზე მიუთითა იესომ, როცა თქვა "მე ვარ ნათელი ქვეყნისა" (ე. უაითი. ქრისტე - წუთისოფლის იმედი, გვ. 463, 464).

**კითხვები მსჯელობისათვის:**

`1.გაკვეთილზე იმსჯელეთ თქვენს პასუხზე ხუთშაბათი დღის კითხვაზე. რა მნიშვნელოვან პრინციპებს ვერ გავიგებდით, რომლებსაც ბიბლია გვასწავლის, პრინციპში, მეცნიერული წყაროებიდან? მაგალითად, კვირის, აღდგომის, მეორედ მოსვლის შესახებ. რა მნიშვნელოვანი ბიბლიური ჭეშმარიტებები უნდა გაგვეხსნას რწმენით, რომელთა შესახებაც, წინააღმდეგ შემთხვევაში, ვერ გავიგებთ?`

`2.იფიქრეთ ლუციფერის, სრულყოფილი არსების დაცემის შესახებ, მას ხომ ღმერთის ღრმა ინტელექტუალური ცოდნა გააჩნდა და იცოდა, თუ როგორია ღმერთი. და მაინც, მიუხედავად ამ ყველაფრისა, იგი წინ აღუდგა მას. რას გვეუბნება ეს რეალურად თავისუფალი ნების შესახებ, იმავე თავისუფალი ნების, რომელიც ჩვენც გაგვაჩნია და გამუდმებით რატომ უნდა ვიღებდეთ გადაწყვეტილებას, რომ ეს ნება ღმერთს დავუმორჩილოთ?`
