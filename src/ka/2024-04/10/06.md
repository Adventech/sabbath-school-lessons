---
title: წმიდა წერილი და ჭეშმარიტება
date: 05/12/2024
---

მთელი სახარების განმავლობაში წმიდა წერილი თამაშობს მნიშვნელოვან როლს და გვაუწყებს, თუ ვინ არის გზა, ჭეშმარიტება და სიცოცხლე. ყველა სახარებაში, როგორც მთელ ბიბლიაში, ძველ და ახალ აღთქმაში, წმიდა წერილი ასრულებს საკვანძო როლს ჭეშმარიტების გამოცხადებაში. ეს განსაკუთრებულად ჭეშმარიტია, როცა საუბარი მიდის იმაზე, რომ დაგვარიგონ, თუ ვინ არის იესო და რისთვის მოვიდა იგი.

`წაიკითხეთ იოან. 5:38-40. რას ამბობს აქ იესო წმიდა წერილის შესახებ?`

იესო და მისი მოწაფეები კვლავ და კვლავ ეყრდნობოდნენ წმიდა წერილს, რათა დაემტკიცებინათ, რომ ის არის მესია. ქრისტემ თქვა: "რადგან, თქვენ რომ მოსესი გწამდეთ, მეც მიწამებდით, ვინაიდან მან ჩემზე დაწერა. ხოლო, თუ მისი დაწერილისა არ გწამთ, როგორ იწამებთ ჩემს სიტყვებს?" (იოან. 5:46, 47).

`წაიკითხეთ ლუკ. 24:27. რა გააკეთა იესომ, რათა გაემხნევებინა იერუსალიმიდან ემაუსის გზაზე მიმავალი მოწაფეები?`

`რასთან მიიყვანა ამან ისინი? (ლუკ. 24:32)`

რა ზეგავლენის მოხდენა შეუძლია წმიდა წერილის შესწავლას დღეს ეკლესიის წევრებსა და წუთისოფლის ადამიანებზე?

გამოსვლის წიგნის ციტირებისას ქრისტემ თქვა: "...ნუთუ არ წაგიკითხავთ ღვთისაგან თქვენთვის თქმული?" (მათ. 22:31). ზაქარია ეყრდნობოდა ღმერთის დანაპირებს, რომ "[ღმერთი] ელაპარაკებოდა ძველთაგანვე თავის წმიდა წინასწარმეტყველთა პირით" (ლუკ. 1:70). პეტრემ ორმოცდაათობის დღეს წარმოთქმულ თავის ქადაგებაში თქვა: "უნდა აღსრულებულიყო წერილი, რაც წინასწარ თქვა სულიწმიდამ დავითის პირით" (საქმე. 1:16).

ბიბლია არ არის სამეცნიერო ტრაქტატი. მასში არ არის განმარტებული, თუ როგორ დავშალოთ ატომი ან როგორ ჩავატაროთ ოპერაცია თავის ტვინზე. მაგრამ იგი ქმნის რაღაც უფრო მნიშვნელოვანს. იგი გვაძლევს კონტექსტს, რომლის ჩარჩოშიც ჩვენი სამყაროს არსებობა აზრს იძენს. ეს არის გასაღები, რომელიც ხსნის კარს, ნათელი, რომელიც ნებას გვრთავს დავინახოთ. მის გარეშე არაფერი გვეცოდინებოდა ღმერთის, სამყაროში მისი როლის, ჩვენი საკუთარი წარმოშობის, ცხოვრების არსის და მომავლის შესახებ.

`როგორია ზოგიერთი ბიბლიური ჭეშმარიტება, რასაც ვერასოდეს გვასწავლიდა მეცნიერება თეორიულადაც კი?`
