---
title: გზა, ჭეშმარიტება და სიცოცხლე
date: 30/11/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 1:14, 18; 5:38-40; 13:1-20; 14:1-11.

**დამატებითი მუხლები**: კოლ. 1:16, 17; დან. 7:27.

> <p>სამახსოვრო მუხლი:</p>
> "ღმერთი არასოდეს არავის უნახავს. მხოლოდშობილმა ძემ, მამის წიაღში მყოფმა, გააცხადა" (იოან. 1:18).

იოანეს სახარება იყოფა ოთხ ძირითად ნაწილად: პროლოგი (იოან. 1:1-18), ნიშნების წიგნი (იოან. 1:19-12:50), განდიდების წიგნი (იოან. 13:1-20:31) და ეპილოგი (იოან. 21:1-25). აქამდე გამოკვლევა ორიენტირებული იყო, ძირითადად, პროლოგსა და ნიშნების წიგნზე, რომელიც გვიცხადებს, თუ ვინ არის იესო მისი სასწაულების (ნიშნების), საუბრებისა და დარიგებების მეშვეობით. ახლა გაკვეთილები გადადის, ძირითადად, იოანეს სახარების მესამე ნაწილზე, განდიდების წიგნზე.

საინტერესოა, რომ ცნობილი შვიდი მტკიცება "მე ვარ" წარმოქმნის ხიდს ნიშნების წიგნსა და დიდების წიგნს შორის. ესენია: "პური სიცოცხლისა" (იოან. 6:35, 41, 48, 51), "ნათელი სოფლისა" (იოან. 8:12, იოან. 9:5), "კარი" (იოან. 10:7, 9), "მწყემსი კეთილი" (იოან. 10:11, 14), "აღდგომა და სიცოცხლე" (იოან. 11:25), "გზა, ჭეშმარიტება და სიცოცხლე" (იოან. 14:6), "ვაზი ჭეშმარიტი" (იოან. 15:1, 5).

ამ კვირის გაკვეთილი დაიწყება გამოსამშვიდობებელი სიტყვით და საინტერესო ეპიზოდის შესავლით, როცა იესო ფეხს ბანს თავის მოწაფეებს. შემდეგ მიმართავს მე-14 თავში მტკიცებას "მე ვარ" ("მე ვარ გზა, ჭეშმარიტება და სიცოცხლე").
