---
title: "მე ვარ გზა, ჭეშმარიტება და სიცოცხლე"
date: 03/12/2024
---

`წაიკითხეთ იოან. 14:4, 5. რა იკითხა თომამ, როცა იესომ მოუყვა მათ, რომ მიდის ზეციური სავანის მოსამზადებლად?`

`რა უპასუხა იესომ თომას? იოან. 14:6.`

`პირადად თქვენთვის, რას ნიშნავს იესოს ეს სიტყვები? (იოან. 14:6).`

თომას შეკითხვა მეტად ლოგიკურად გამოიყურება. თუკი არ იცით, თუ სად მიდის ვინმე, როგორღა გეცოდინებათ, თუ სად გაჰყვეთ ამ ადამიანს? იესო ატრიალებს კითხვას და მიუთითებს, რომ იგი თავად არის გზა. გზა რისკენ? გზა მამისკენ. პროლოგში (იოან. 1:1-18) ხაზი ესმევა სიტყვას (ლოგოს), იესო ქრისტესა და მამას შორის არსებულ მჭიდრო კავშირს.

იოან 1:18-ში ნათქვამია, რომ მხოლოდშობილი (შეიძლება ითარგმნოს როგორც "უნიკალური") ღმერთი არის ის, ვინც გააცხადა, ცნობილი გახადა მამა. "გააცხადა" ამ ტექსტში გამოყენებულია ბერძნული ზმნა ექსეგეომაი, რაც ნიშნავს "გაცხადებას, ცნობას, ჩამოყალიბებას; გახსნას, მოყოლას". აქედან მომდინარეობს სიტყვა "ეკზეგეზა". იგი ნიშნავს "აზრის გაცხადებას". ამგვარად, იესო ქრისტე წარმოადგენს დამაკავშირებელ რგოლს მამასთან, მას, ვინც მამას უცხადებს დაცემულ წუთისოფელს. აქედან გამომდინარე, იგი წარმოადგენს გზას მამისკენ. მის გარეშე ჩვენ შეზღუდული ვართ ჩვენს გაგებაში.

იესო აერთიანებს სამ სიტყვას: გზას, ჭეშმარიტებას და სიცოცხლეს. სიტყვა "გზა" გამოიყენება მხოლოდ იოან. 1:23-ში, როცა იოანე ნათლისმცემელი გზას უმზადებდა იესოს და გამოიყენება აქ, იოან. 14:4-6, სადაც იგი საკვანძოა ამ ტრიადაში, ამიტომ ქრისტიანთა სწავლებამ მიიღო, როგორც საქმეებშია ნათქვამი, სახელწოდება "გზა". მაგრამ სიტყვები: "ჭეშმარიტება" და "სიცოცხლე" ასევე გამოიყენება სახარებაში. ჩვენს შემდგომ გამოკვლევაში განსაკუთრებული ყურადღება დაეთმობა ჭეშმარიტების კონცეფციას, უმნიშვნელოვანეს თემას, განსაკუთრებით წუთისოფელში, სადაც თავად "ჭეშმარიტების" იდეა ეჭვქვეშ არის დაყენებული.

`წაიკითხეთ იოან. 14:7-11. რა უდიდესი ჭეშმარიტება გაუცხადა იესომ ფილიპეს საკუთარი თავის შესახებ (იოან. 14:9)?`

ფილიპემ სთხოვა, რომ მამა ეხილა, რასაც ვერცერთი ცოდვილი ადამიანი ვერ შეძლებს და თან ცოცხალი გადარჩეს (შეადარეთ გამ. 33:17-34:9; იოან. 1:18). იესო საყვედურობს გაუგებრობის გამო და მიუთითებს, რომ ვინც იგი იხილა, მამაც იხილა (იოან.14:9). აქედან გამომდინარე, ცხადია, რომ იესო არის ღმერთისკენ მიმავალი ჭეშმარიტი გზა და მასში არსებული სიცოცხლე, ამის შესახებ გვამცნობს მუხლი. მის გარეშე გზა ხდება ნისლიანი და განუსაზღვრელი. იგია ნათელი, რომელიც ღმერთისკენ გზას გვინათებს.

`რატომ არის ასეთი სასიამოვნო იმის გაცნობიერება, რომ იესო არის საუკეთესო გამოცხადება იმისა, თუ როგორია მამა ღმერთი, რომლის მიღებაც აქ შეგვიძლია?`
