---
title: ნეტარნი არიან, ვინც ირწმუნეს
date: 09/11/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 8:54-58; 12:1-8; 19:4-22; 20:19-31.

**დამატებითი მუხლები**: დაბ. 12:3; 24:3-42.

> <p>სამახსოვრო მუხლი:</p>
> "ეუბნება მას იესო: ‘შენ მირწმუნე იმიტომ, რომ მიხილე. ნეტარ არიან ისინი, ვისაც არ ვუნახივარ და მირწმუნეს’" (იოან. 20:29).

თავის სახარებაში იოანე აღწერს სხვადასხვა ადამიანს: განსხვავებული წარმომავლობის, რელიგიური მრწამსისა და გამოცდილების ადამიანებს და ყველა მათგანი მოწმობს, თუ ვინ არის იესო.

"აჰა, ღვთის კრავი" (იოან. 1:36). "ჩვენ ვიპოვეთ მესია" (იოან. 1:41). "ჩვენ ვნახეთ ის, ვისზეც დაწერეს რჯულში მოსემ და წინასწარმეტყველებმა" (იოან. 1:45). "რაბი, შენ ხარ ძე ღვთისა, შენ ხარ მეფე ისრაელისა" (იოან. 1:49). "ის ხომ არ არის ქრისტე?" (იოან. 4:29). "თვითონ მოვუსმინეთ და ვიცით, რომ ჭეშმარიტად ის არის სოფლის მხსნელი" (იოან. 4:42). "უფალო, ვისთან უნდა წავიდეთ? საუკუნო სიცოცხლის სიტყვები შენა გაქვს" (იოან. 6:68). "ბრმა ვიყავი და ახლა ვხედავ" (იოან. 9:25). "უფალო, მე მწამს, რომ შენ ქრისტე ხარ, ძე ღვთისა, ამ სოფლად მომავალი" (იოან. 11:27). "მე ვერ ვპოულობ მასში ბრალს" (იოან. 19:6). "აჰა, თქვენი მეფე" (იოან. 19:14). "უფალი ჩემი და ღმერთი ჩემი" (იოან. 20:28).

ვინ იყვნენ ეს ადამიანები და რატომ წარმოთქვეს ასეთი მოწმობა იესოს პიროვნების შესახებ?
