---
title: შემდგომი გამოკვლევებისათვის
date: 15/11/2024
---

წაიკითხეთ ელენ უაითის წიგნში "პატრიარქები და წინასწარმეტყველები" თავი 13 "რწმენის გამოცდა" (გვ. 145-155), წიგნში "ქრისტე - წუთისოფლის იმედი" თავი 77 "პილატეს სამსჯავროზე" (გვ. 723-740).

თომა "იესოს ფერხთით დაეცა და წარმოთქვა: "უფალი ჩემი და ღმერთი ჩემი".

იესომ მიიღო ეს აღიარება, თუმცა მორიდებით ამხილა თომა თავის ურწმუნოებაში: "შენ მირწმუნე, იმიტომ, რომ მიხილე. ნეტარ არიან ისინი, ვისაც არ ვუნახივარ და სწამთ". თომას რწმენა იმ შემთხვევაში მოჰგვრიდა სიხარულს მაცხოვარს, თანამოძმეების სიტყვით რომ ერწმუნა. ქვეყნიერება დღესაც რომ თომას მაგალითს მისდევდეს, არავინ ირწმუნებდა გადარჩენას, ვინაიდან ადამიანებმა სხვათა მოწმობით უნდა მიიღონ ის.

მრავალი დაეჭვებული დღეს გამართლებას ითხოვს: მათაც რომ ისეთი მტკიცება და მოწმობა ჰქონდეთ, როგორც თომას მისი მოძმეებისგან, ისინიც ირწმუნებდნენ. მათ არ ესმით, რომ არა მხოლოდ ასეთი მოწმობა, არამედ უფრო მეტიც აქვთ ხელთ. ბევრი მათგანი, ვინც, თომას მსგავსად, ელის, თუ როდის გაუქარწყლდება ეჭვები, ვერასოდეს მიაღწევს ამას. და თანდათანობით ურწმუნოების უფსკრულისაკენ მიექანება. ისინი, ვინც ცხოვრების მხოლოდ ბნელ მხარეებს უყურებენ, ვინც ხშირად კვნესიან და ჩივიან, ვერ ხვდებიან, რას ჩადიან. ისინი ეჭვის თესლს თესავენ და მისივე ნაყოფს იმკიან: როცა ყველაზე მეტად საჭირო იქნება რწმენა და ნდობა, მათ არ ექნებათ არც ერთი და არც მეორე" (ე. უაითი. ქრისტე - წუთისოფლის იმედი, გვ. 807, 808).

**კითხვები მსჯელობისათვის:**

`1.რაში მდგომარეობდა არსებითი განსხვავება აბრაამისა და თომას რწმენის გამოხატულებაში? რა შეგვიძლია ვისწავლოთ მათ მაგალითზე?`

`2.მსურველებს საშუალება მიეცით დაამოწმონ გაკვეთილზე იესოს შესახებ, როგორც ვხედავთ, რომ ეს კეთდება იოანეს სახარებაში. მიუხედავად ისტორიებს შორის განსხვავებულობისა, რას ამბობენ ადამიანები და როგორ მიაქვთ მოწმობები იმავე უფლის შესახებ?`

`3.პილატემ დასვა ღრმად ფილოსოფიური შეკითხვა: "რა არის ჭეშმარიტება?" უპასუხეთ ამ შეკითხვას იმის ნათელში, რაც შეისწავლეთ იოანეს სახარებიდან.`

`4.შეხედეთ დან. 2 და 7-ის წინასწარმეტყველებებს. მიუხედავად იმისა, რომ იესოს დროს ადამიანებისთვის ხელმისაწვდომი იყო ეს ორი თავი, რა დიდი უპირატესობა გვაქვს დღეს იმ თაობასთან შედარებით? რომელი წინასწარმეტყველებების აღსრულებას ვხედავთ და კიდევ უფრო მეტი მიზეზი გაგვაჩნია, რომ გვწამდეს?`
