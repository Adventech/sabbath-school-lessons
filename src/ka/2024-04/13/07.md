---
title: შემდგომი გამოკვლევებისათვის
date: 27/12/2024
---

ღვთის შეხედულება დიდად განსხვავდება ადამიანურისაგან. ღმერთი თავის შეხედულებას გვიზიარებს თავისი სიტყვის, ბიბლიის მეშვეობით სულიწმიდის ზეგავლენის ქვეშ. ჩვენ უნდა გავაკეთოთ არჩევანი - გვსურს თუ არა სიბნელეში სიარული ან მივიღოთ ნათელი, რომელიც გამოედინება ღვთის სიტყვაში გაცხადებული იესო ქრისტესგან.

ამ არჩევანის განუყოფელი ნაწილია ჩვენი პირადი მორჩილება იესო ქრისტეს, ღვთის ძისა და კაცობრიობის მხსნელისადმი. სულიწმიდის ძალით მამა ღმერთმა გამოგვიცხადა თავისი სიყვარულის სიღრმე იესოს ცხოვრებაში, სიკვდილსა და აღდგომაში. და ვიცით იესოს შესახებ, რადგან მისი ცხოვრების, სიკვდილისა და აღდგომის შესახებ ჩაწერილია ღვთის სიტყვაში.

"ანგელოზთა მარშრუტი - ეს არის გზა დედამიწიდან ზეცამდე და პირიქით. ქრისტე სასწაულებს ჩაგრულთა და ტანჯულთათვის ღვთის ძალითა და ანგელოზთა მსახურების მეშვეობით ახდენდა. ღვთის ყოველი კურთხევა ჩვენამდე ქრისტეს წყალობით და ზეციურ ანგელოზთა დახმარებით მოდის. თავისი განკაცებით მაცხოვარმა გაიზიარა ადამის დაცემულ შვილთა ბედი, ხოლო თავისი ღვთიური ბუნების მეშვეობით იგი უზენაესის ტახტზე ზის მის მარჯვნივ. და ამიტომაც არის ქრისტე შუამდგომელი ადამიანებისა და ღმერთის ურთიერთობებში" (ე. უაითი, ქრისტე - წუთისოფლის იმედი, გვ. 143).

**კითხვები მსჯელობისათვის:**

`1.იოანეს სახარებაში რომელი ისტორია გამცნობთ ყველაზე მეტად ღმერთის სიყვარულისა და ხასიათის შესახებ? გაუზიარეთ თქვენი ჯგუფის წევრებს, თუ რატომ არის ეს ისტორია თქვენთვის ასეთი შთამბეჭდავი.`

`2.პრაქტიკულად როგორ სჯობს, რომ მიუდგეს ადამიანი ჭეშმარიტების ძიებას?`

`3.რატომ არის, ჩვეულებრივ, რთული უარყო საკუთარი "მე", როგორც ჭეშმარიტების საზომი? შევძლებთ კი ოდესმე გავაკეთოთ ეს სრულად თუ ჩვენი ადამიანური ბუნება გარკვეულწილად ძველებურად მიაქცევს ყურადღებას იმას, თუ როგორ აღვიქვამთ წმიდა წერილს? რატომ უნდა ვაღიაროთ ეს ფაქტი და როგორ გვეხმარება მორჩილება უარი განვაცხადოთ ჩვენს ცრურწმენებზე ღვთის სიტყვის სასარგებლოდ?`

`4.დასავლეთ ქრისტიანობის ისტორია აჭრელებულია მაგალითებით, თუ რა ხდება, როცა ღვთის სიტყვა იქცევა პოლიტიკისა თუ ადამიანთა მიკერძოებული დამოკიდებულების საგნად. იცით თუ არა ასეთი მაგალითები და რა შეგვიძლია ვისწავლოთ მათგან დღეს, თუ რამდენად საშიშია, როცა ადამიანური შეხედულებებიდან გამომდინარე ხდება ბიბლიის განმარტება?`

`5.მოკლედ ჩამოაყალიბეთ იოანეს სახარების საერთო სურათი. რა არის მისი მთავარი უწყება ჩვენთვის დღეს?`
