---
title: ნათელი და ბნელი
date: 24/12/2024
---

`წაიკითხეთ იოან. 1:4-10; 3:19-21; 8:12; 12:35. რატომ უყვარდათ იესოს დღეებში და დღესაც უყვართ ადამიანებს უფრო მეტად სიბნელე, ვიდრე სინათლე?`

პირადად თქვენთვის რას ნიშნავს "ნათელში სიარული"?

ქვეყნიერება სიბნელეშია; იგი თავს არიდებს სინათლეს და დამოუკიდებლად ვერ პოულობს გზას ჭეშმარიტი ღმერთისკენ, შემოქმედების, გამოცხადებისა და გამოსყიდვის პიროვნული ღმერთისკენ.

"ვერასოდეს თავისით ვერ შეიცნობს ადამიანი ღვთიურს: ‘იგი ცათა მწვერვალებია, რა გამოგივა? ქვესკნელზე უღრმესია, რას შეიცნობ?’ (იობ. 11:8). მხოლოდ სულით, რომლის მეშვეობითაც ღვთის შვილები ვხდებით, შეგვიძლია უფლის სიღრმეთა შეცნობა. ‘რაც თვალს არ უნახავს, ყურას არ სმენია, კაცს გულში არ გაუვლია’, ‘ჩვენ გაგვიმხილა ღმერთმა თავისი სულით. ვინაიდან სული ჭვრეტს ყოველივეს, ღვთის სიღრმეებსაც’ (1კორ. 2:9, 10)" (ე. უაითი, ქრისტე - წუთისოფლის იმედი, გვ. 412).

მხოლოდ იესო ქრისტემ "გააცხადა" მამა (იოან. 1:18). აქ გამოყენებულია ბერძნული ზმნა ექსეგეომაი, რაც ნიშნავს "მონახულებას, გახსნას". იოანე იესოს წარადგენს, როგორც ზეციურ ელჩს იმისა, ვინც განგვიმარტავს, თუ რას ნიშნავს ღმერთის ცოდნა. მხოლოდ იესოს მეშვეობით შეგვიძლია ჭეშმარიტად შევიცნოთ ღმერთი.

`წაიკითხეთ იოან. 8:42-44. როგორ აღწერს იესო ცრუ საფუძველს, რომელზეც ამყარებდნენ თავიანთ რწმენას ისრაელის რელიგიური ხელმძღვანელები?`

ისინი, ვინც არ დგანან ჭეშმარიტებაში, საუბრობენ საკუთარი წარმოდგენებით. ისინი ტექსტის არსს "უყურებენ" მხოლოდ ადამიანური გადმოსახედიდან. ჩვენ კი, პირიქით, უნდა მივიღოთ, რომ ქრისტე არის სამყაროს სინათლე და გავყვეთ მას მისი სიტყვის გამოკვლევაში. ამის საწინააღმდეგოდ, ეშმაკი ამბობს "გულისთქმითა" და "თავისას" (იოან. 8:44). თუ ჩვენ ფრთხილად არ ვიქნებით და რწმენითა და მორჩილებით არ გადავცემთ ჩვენს თავს ღმერთს, არსებობს რისკი, რომ იგივეს გავაკეთებთ: მუხლს წავიკითხავთ მხოლოდ საკუთარ სურვილებზე, მისწრაფებებსა და პერსპექტივებზე დაყრდნობით, რისი გაკეთებაც გაცილებით ადვილია, ვიდრე ჩვენ გვგონია.

`რა დამოკიდებულება გაქვთ იმ ჭეშმარიტებების მიმართ, რომლებიც მაინცდამაინც, დიდად არ მოგწონთ? განსხვავდება თუ არა ეს იმისგან, თუ როგორ უნდა ვეპყრობოდეთ ამ ჭეშმარიტებებს?`
