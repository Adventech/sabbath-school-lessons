---
title: შეხვედრა გალილეაში
date: 22/12/2024
---

`წაიკითხეთ იოან. 21:6. რა კითხვით მიმართა იესომ მოწაფეებს? რას გვეუბნება ეს კითხვა იესოს შესახებ?`

იოან. 20 მთავრდება ამ წიგნის დაწერის მიზნით და ლოგიკური იქნებოდა მისი ამ აზრზე დასრულება, მაგრამ მასში არის კიდევ ერთი თავი. 21-ე თავი იწყება იმით, რომ ზოგიერთი მოწაფე დაბრუნდა გალილეაში და პეტრემ შესთავაზა მათ ღამე ტბაზე გაეტარებინათ. როგორც ჩანს, ძველი დრო დაბრუნდა და მოწაფეები დაუბრუნდნენ თავიანთ უწინდელ საქმიანობას, მეთევზეობას. მაგრამ იმ ღამით არაფერი დაუჭერიათ.

დილით საიდუმლო უცნობი ნაპირიდან მათ სთავაზობს, რომ ბადე ნავის მარჯვენა მხრიდან ისროლონ. ამის შემდეგ ისინი იმდენ თევზს იჭერენ, რომ ნავში ვერ ამოაქვთ ბადე. ეს ჰგავდა იესოსთან ერთად მსახურების დაწყების დასაწყისს (იხ. ლუკ. 5:1-11). იოანე მაშინვე ცნობს იესოს და ეუბნება პეტრეს, რომელიც დაუყოვნებლივ ხტება წყალში და გაცურავს ნაპირისაკენ.

`წაიკითხეთ იოან. 21:15-17. რომელ სამჯერად კითხვას უსვამს იესო პეტრეს? თქვენ როგორ უპასუხებდით იესოს მსგავს კითხვაზე?`

იესო პეტრეს უსვამს სამ კითხვას, რომლებიც ეხება თავისი მასწავლებლისადმი სიყვარულს. ჯვარცმის წინ პეტრე ამტკიცებდა, რომ სიცოცხლეს დათმობდა იესოს გამო (იოან. 13:37). ზუსტად მაშინ უწინასწარმეტყველა იესომ მისი სამჯერ უარყოფა (იოან. 13:38). გალილეაში ამ შეხვედრის დროს პეტრე აღარ ეყრდნობა თავის დარწმუნებულობას, იგი იესოს უფრო ეყრდნობა: "უფალო, შენ ყველაფერი იცი. იცი, როგორ მიყვარხარ!" (იოან. 21:17).

ზოგიერთი აღნიშნავს, რომ იესო გამოიყენებს ბერძნულ სიტყვას აღაპაო, რაც ნიშნავს "სიყვარულს", როცა ეკითხება პეტრეს (უკანასკნელი კითხვის გარდა) და პეტრეც ყოველთვის პასუხობს ზმნით ფილეო, რაც ნიშნავს "სიყვარულს", მაგრამ მეგობრულს. იგულისხმება, რომ პეტრემ ვერ მიაღწია ნამდვილ სიყვარულს.

სინამდვილეში, პეტრეს პასუხი ყურადღებას ამახვილებს მორჩილებაზე. ითვალისწინებს რა, რომ მან უკვე იწვნია წარუმატებლობა, მეტად სავარაუდოა, რომ იგი მორჩილებით იყენებს სიყვას ფილეო, ვეღარ ბედავს განაცხადოს მეტი თავის თავთან დაკავშირებით. და ზუსტად ეს მორჩილება, რომელსაც ადასტურებს იესოც, გარდამტეხი ხდება პეტრეს აღდგენაში მსახურებისთვის. ეჭვგარეშეა, მორჩილება მსახურებაში ერთ-ერთი უდიდესი თვისებათაგანია, რადგან მაშინ ყურადღების ცენტრში იესო ქრისტეა და არა - ადამიანური "მე".

პეტრეს აღდგენა და მისი როლი ადრეულ ეკლესიაში ერთ-ერთი ყველაზე დამაჯერებელი მოწმობაა იმისა, რომ იესო მკვდრეთით აღდგა. რთული ასახსნელი იქნებოდა პეტრეს ცნობილი მდგომარეობა, იესოს სხვა მოწაფეების წინაშე რომ არ აღედგინა იგი მსახურებისთვის.

`რატომ არის მორჩილება ასეთი მნიშვნელოვანი ყველასთვის, ვინც ისწრაფვის ღმერთის შეცნობას? რითი შეუძლია ნებისმიერ ჩვენგანს იამაყოს ჯვრის ნათელში?`
