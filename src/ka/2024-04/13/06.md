---
title: იესოში ყოფნა
date: 26/12/2024
---

`წაიკითხეთ იოან. 12:32. ამ მუხლის თანახმად, რა არის მთავარი მიზანი იესოსი, რომელიც დღეს ზეცაში იმყოფება?`

როგორც ამ კვარტლის გაკვეთილებში ვიხილეთ, იოანეს სახარება გვიზიდავს იესოსკენ, მაგრამ მხოლოდ იმ შემთხვევაში, თუკი მზად ვართ ღმერთი შევიცნოთ და აღვასრულოთ მისი ნება. მთელი მისი სახარების განმავლობაში ადამიანები, რომლებიც იესოს ხვდებოდნენ, ან იღებენ ნათელს და იზრდებიან ან უარყოფენ მას და ბრმავდებიან. ნიკოდემოსი, ჭასთან მყოფი დედაკაცი, მეფის მოხელე, ბეთ-ხაზდასთან მყოფი დავრდომილი, ხუთი ათასი ადამიანი, რომელიც პურითა და თევზით დანაყრდა, იესოს ძმები, რელიგიური ლიდერები, ბრმადშობილი, მარიამი და მართა, პილატე - ყველანი შეხვდნენ იესოს და გააკეთეს არჩევანი ჭეშმარიტებისა და ნათელთან დაკავშირებით, რაც იესომ მოიტანა.

ღვთისმეტყველება "ქვემოდან" იწყება ადამიანური მტკიცებით, რომელიც მიმართულია იქით, რომ განსაზღვროს და გამოიკვლიოს ღმერთის არსებობა და ბუნება. ადამიანური თვალსაზრისი, მცდარი, დაცემული, მიკერძოებული, მაღლა დგას ღვთაებრივზე, წმიდაზე, სრულყოფილზე, ყოვლისმცოდნეზე. ღვთისმეტყველება "ქვემოდან" ადამიანებს გზიდან აცდენს; ასე ხდებოდა წარსულში და მოხდება მომავალშიც (იხ. გამოცხ. 14:1-12), როცა ადამიანური სიბრძნე, რომელიც ისწრაფვის აღემატებოდეს ღვთისას, ეცდება წუთისოფელს თავს მოახვიოს ცრუ თაყვანისცემა.

`წაიკითხეთ იოან. 15:1-11. რა არის სულიერი ზრდისა და ჯანმრთელი სულიერი ცხოვრების საიდუმლო?`

`რა პრაქტიკული რჩევის მიცემა შეგიძლიათ ადამიანისთვის, რომელსაც სურს იესოში ყოფნა?`

საიდუმლო იმაში მდგომარეობს, რომ კავშირზე ვიყოთ იესოსთან. იგი არის ღვთის სიტყვა, სიცოცხლის პური, წუთისოფლის ნათელი, კარი ცხვართათვის, კეთილი მწყემსი, აღდგომა და სიცოცხლე, გზა, ჭეშმარიტება და სიცოცხლე, ჭეშმარიტი ვაზი.

ღვთაების პიროვნებები და მათი სიტყვა, ბიბლია, მაგნიტის მსგავსია რკინისთვის. თუ არ შევეწინააღმდეგებით, ისინი თავისკენ მიგვიზიდავენ. "ღვთის ხმა გველაპარაკება მისი სიტყვის მეშვეობით. ჩვენ მრავალ ხმას გავიგონებთ; მაგრამ ქრისტემ თქვა, რომ ჩვენ ფრთხილად უნდა ვიყოთ მათთან, ვინც ამბობს: "აი, აქ არის ქრისტე" ან "იქ". როგორ გავიგოთ, რომ მათ არ აქვთ ჭეშმარიტება, თუკი ყველაფერს წმიდა წერილს არ შევადარებთ?" (Ellen G. White, The Advent Review and Sabbath Herald, April 3, 1888). შემდეგ კი ჩვენი პირადი შეხედულებები უნდა დავუმორჩილოთ იმას, რაც წარდგენილია ღვთის სიტყვაში.
