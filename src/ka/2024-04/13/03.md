---
title: უყურო იესოს
date: 23/12/2024
---

`წაიკითხეთ იოან. 21:20-22. პეტრეს რომელმა აზრმა წარმართა იგი არასწორ გზაზე? როგორ გამოასწორებს იესო მას? გაიხსენეთ, თქვენ როდის გაგჩენიათ ცდუნება, პეტრეს მსგავსად, გეყურებინათ სხვა ადამიანებისთვის და არა - ქრისტესთვის. თქვენ რა ისწავლეთ ქრისტესა და პეტრეს ამ საუბრიდან?`

იესომ ახლახან აღადგინა პეტრე მსახურებაში და უთხრა მას: "მომყევი" (იოან. 21:19). შესაძლებელია, მხედველობაში ჰქონდა მას ნაპირზე რეალური გაყოლა, რადგან პეტრე უკან მოიხედავს და ხედავს, რომ იოანეც მიჰყვება იესოს და ის ეკითხება იესოს იოანეს შესახებ: "უფალო, ამას რა?" (იოან. 21:21).

როცა იესომ პეტრე დააბრუნა მსახურებაში, მან იწინასწარმეტყველა, თუ როგორ მოკვდებოდა იგი (იოან. 21:18). როგორც ჩანს, პეტრეს სურდა იოანეს სიკვდილის შესახებაც გაეგო. ამის ნაცვლად, იესო მის ყურადღებას მიმართავს იქით, რომ იგი მას მიჰყვებოდეს და არ განიცდიდეს იმას, თუ რა დაემართება სხვა მოწაფეს.

`წაიკითხეთ იოან. 21:23-25. როგორ არასწორად გაიგეს იესოს მტკიცება? როგორ გამოასწორა იოანე მოციქულმა ეს არასწორი გაგება?`

ადამიანებმა არასწორად გაიგეს, თუ რა ჰქონდა იესოს მხედველობაში, როცა თქვა: "თუ მე მსურს, რომ დარჩეს ჩემს მოსვლამდე, შენ რა? შენ მე მომყევი" (იოან. 21:22). ისინი ფიქრობდნენ, რომ ეს ნიშნავდა, რომ იესო დაბრუნდებოდა მანამ, სანამ მოკვდებოდა იოანე. გადიოდა დრო, იოანე ბერდებოდა და ეს შეარყევდა ზოგიერთის რწმენას, თუკი იოანე მოკვდებოდა იესოს მოსვლამდე (ეს მოხდა ბუნებრივი გზით). იოანე ასწორებს ამ არასწორ წარმოდგენას და მიუთითებს, რომ ეს დამოკიდებულია ღმერთის ნებაზე და სულ არ წარმოადგენს წინასწარმეტყველებას იმის შესახებ, რომ ეს მოხდება.

იესოზე და არა სხვა ადამიანებზე ყურადღების გამახვილების იდეა წარმოადგენს გაკვეთილის ძლიერ დასასრულს. იესო და მხოლოდ იესო არის ჩვენი მხსნელი. ადამიანები უცილობლად გაგიცრუებენ იმედს და, შესაძლებელია, ტკივილსაც მოგაყენებენ.

შემდეგ ჩვენ განვიხილავთ ღვთის სიტყვის შეცნობის ჭეშმარიტებას, რომ შევიცნოთ იესო და გავყვეთ მას, ვინც უნდა იყოს მხოლოდ ჩვენი მასწავლებელი და ხელმძღვანელი, - მიუხედავად დახმარებისა, რჩევისა და დარიგებისა, რომელთა მოცემა შეუძლიათ სხვებს.

`რამდენად ხშირად გაუცრუებიათ იმედები თქვენთვის ადამიანებს, ვისზეც შეგეძლოთ დაყრდნობა? რაოდენ რთულიც არ უნდა ყოფილიყო, რა ისწავლეთ ამ გამოცდილებიდან?`
