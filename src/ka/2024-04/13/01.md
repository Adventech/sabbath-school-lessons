---
title: "ეპილოგი: იესოს შეცნობა და მისი სიტყვები"
date: 21/12/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: იოან. 21; იოან. 5:39.

**დამატებითი მუხლები**: იოან. 8:42-44; იოან. 4:46-54; 2ტიმ. 3:16; იოან. 15:1-11.

> <p>სამახსოვრო მუხლი:</p>
> "იკვლევთ წერილებს, რადგან გგონიათ, რომ მათში გაქვთ საუკუნო სიცოცხლე. ისინი კი ჩემზე მოწმობენ" (იოან. 5:39).

იოანეს სახარება, როგორც მარკოზის სახარება, მთავრდება გალილეაში შეხვედრით. იოანეს სახარებასთან დაკავშირებული ეს უკანასკნელი გაკვეთილი ეხება ამ შეხვედრას, მაგრამ ერთიანდება თემასთან, თუ როგორ შევიცნობთ იესოს და ღვთის სიტყვას - იდეასთან, რომელიც თან სდევს მთელ მეოთხე სახარებას.

მიუხედავად იმისა, რომ მოწაფეები იესოსთან ერთად იყვნენ სამ წელიწადზე მეტ ხანს, მაინც არ იყვნენ სრულყოფილად მზად ჯვარცმისა და აღდგომისთვის, მიუხედავად იმისა, რომ იესო კვლავ და კვლავ ეუბნებოდა მათ, თუ რა მოხდებოდა.

სამწუხაროდ, ისინი არ ერწმუნნენ მას სიტყვაზე.

დღეს ჩვენც შეიძლება აღმოვჩნდეთ იმავე საშიშროების წინაშე: მოვისმინოთ ან წავიკითხოთ კიდეც წმიდა წერილი, მაგრამ ყური არ ვუგდოთ მას, არ ვიყოთ მასში; არც დავემორჩილოთ მას. ანუ არ მივიღოთ იგი, როგორც ნათელი, რომელმაც უნდა მართოს ჩვენი აზრები და ქმედებები. სამწუხაროდ, სწორედ ამ მდგომარეობაში, შესაძლოა უნებურად, ძალიან ბევრი ქრისტიანი იმყოფება.

იოანეს სახარების შესწავლის უკანასკნელ კვირაში განვიხილავთ ამ სახარების ზოგიერთ საკვანძო მომენტს, რომლებიც დაგვეხმარება გავცდეთ იესოს შესახებ ცოდნის ზედაპირულ ჩარჩოებს, უკეთ გავიცნოთ იგი, რათა ვიყოთ მასში და მის სიტყვაში.
