---
title: ქრისტე-მესიის მოწმეები
date: 19/10/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი ნაწყვეტი**: იოან. 1:19-51.

**დამატებითი მუხლები**: ეს. 40:1-5; რომ. 5:6; იოან. 3:1-21.

> <p>სამახსოვრო მუხლი:</p>
> "მიუგო იესომ და უთხრა მას: ‘ჭეშმარიტად, ჭეშმარიტად გეუბნები შენ: ვინც ხელახლად არ იშვება, ვერ იხილავს ღვთის სასუფეველს’" (იოან. 3:3).

ეჭვგარეშეა, იესო წმიდა წერილიდან ადამიანებს წარუდგენდა ძლიერ მტკიცებულებებს იმის შესახებ, რასაც იგი აკეთებდა საკუთარი თავის შესახებ, მათ შორის: "ჭეშმარიტად, ჭეშმარიტად გეუბნებით თქვენ: ვისაც ჩემი სწამს, მას საუკუნო სიცოცხლე აქვს" (იოან. 6:47).

მაგრამ არა მხოლოდ. წყლის ღვინოდ გადაქცევა; ათასობით ადამიანის დაპურება რამდენიმე პურით; დიდებულის ვაჟიშვილის განკურნება; ბეთ-ხაზდას საბანელთან დავრდომილის განკურნება; ბრმადშობილის განკურნება; ლაზარეს მკვდრეთით აღდგომა. მახარობელი მოწმედ იყენებს სხვადასხვა მოვლენასა და ადამიანებს: იუდეველებს, წარმართებს, მდიდრებს, ღარიბებს, მამაკაცებს, დედაკაცებს, მმართველებს, გლეხკაცებს, განათლებულებსა და გაუნათლებლებს, რათა მათ დაადასტურონ, თუ ვინ არის იესო.

იოანე მიუთითებს თავად მამისა და წმიდა წერილის მოწმობაზე, ეს ყველაფერი კი მოწმობს მის პიროვნებაზე.

ამ კვირის გამოკვლევა იწყება იოანე ნათლისმცემლის ძლიერი მოწმობით. სცენაზე გამოდიან სხვა მოწმეებიც: ანდრია და სიმონ პეტრე, ფილიპე და ნათანაელი, აგრეთვე ყველაზე მოულოდნელი მოწმე - ფარისეველი ნიკოდემოსი. მაგრამ ჩრდილში დგას სხვა მოწმეც (ის სხვა მოწაფე, რომელიც ანდრიასთან ერთად იყო იოან. 1:35, 40) - თავად იოანე.
