---
title: ღვთის კრავი
date: 21/10/2024
---

იუდეველები ელოდნენ მესიას, რომელიც გაათავისუფლებდა მათ რომის ძალაუფლებისგან. იოანეს სახარების მიზანი მდგომარეობდა იმაში, რომ შეეცვალა მათი წარმოდგენები მესიის შესახებ ისე, რომ იესოში ამოეცნოთ მომავალი მეფის შესახებ წინასწარმეტყველების აღსრულება. მესია არ იქნება ამქვეყნიური მმართველი. იგი მოვიდა, რათა აღასრულოს ყველა ძველაღთქმისეული დაპირება ქვეყნიერებისთვის მისი ნებაყოფლობითი მსხვერპლისა და ღმერთსა და მის ხალხს შორის განახლებული ურთიერთობების შესახებ.

`წაიკითხეთ იოან. 1:29-37. რას უწოდებს იოანე ნათლისმცემელი იესოს?`

`რას ნიშნავს გამონათქვამი "ღვთის კრავი"?`

იოანე ნათლისმცემლის მტკიცება იესოს, როგორც ღვთის კრავის შესახებ, შეესაბამება იოანეს სახარების მიზანს, რომელიც არის განახლებული გაგება მესიის მსახურებისა და ბუნების შესახებ. იესო ნამდვილად იქნება მსხვერპლშეწირვის სისტემის დაპირების შესრულება, რაც უბრუნდება გამომსყიდველის დაპირებას, რომელიც პირველად იყო მოცემული დაბ. 3:15-ში.

"როცა ნათლობის დროს იოანემ მიუთითა იესოზე, როგორც ღვთის კრავზე, მესიის მსახურება ახალ ნათელში გამოჩნდა. წინასწარმეტყველმა ესაიას სიტყვები გაიხსენა: ‘კრავივით დასაკლავად მიიყვანეს’ (ეს. 53:7)" (ე. უაითი. ქრისტე - წუთისოფლის იმედი, გვ. 136).

`წაიკითხეთ მარკ. 10:45; რომ. 5:6; 1პეტრ. 2:24. როგორ გვეხმარება ეს მუხლები გავაცნობიეროთ იესოს, როგორც "ღვთის კრავის" როლი?`

რაოდენ ცოტაც არ უნდა სცოდნოდა იოანე ნათლისმცემელს იესოს მსახურების შესახებ, იგი დარწმუნებული იყო, რომ იესო იყო აღთქმული მესია, ის, ვინც მოვიდა წინასწარმეტყველებების აღსასრულებლად.

`იფიქრეთ იესოს ამ ტიტულის შესახებ: "ღვთის კრავი". რა წარმოგიდგებათ გონებაში და როგორ გეხმარებათ მისი კავშირი ძველაღთქმისეულ მსხვერპლშეწირვის სისტემასთან განიცადოთ მადლიერება ჩვენი ხსნის სიდიადის გამო?`
