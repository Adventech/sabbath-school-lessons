---
title: შემდგომი გამოკვლევებისათვის
date: 25/10/2024
---

წაიკითხეთ ელენ უაითის წიგნში "ქრისტე - წუთისოფლის იმედი" თავი 17 "ნიკოდემოსი" (გვ. 167-177).

ნიკოდემოსმა "სრულიად ახლებურად დაიწყო წერილის კითხვა, - არა ზოგადი მსჯელობებისათვის, არამედ ახალი ცხოვრების შეძენისათვის. როგორც კი იგი დაემორჩილა სულიწმიდის ხელმძღვანელობას, მაშინვე განჭვრიტა ზეციური სასუფეველი...

რწმენით გვეძლევა ღვთის მადლი, მაგრამ მხოლოდ რწმენა ვერ გადაგვარჩენს. თავისთავად იგი არაფერს ნიშნავს. რწმენა არის მხოლოდ ხელი, რომლითაც ვეხებით უფალს და ჩაჭიდებული ვართ მასთან, და რითაც ვღებულობთ მის მსახურებას. ეს არის ცოდვისაგან განკურნების საშუალება... მონანიებაც და მიტევებაც ქრისტესგან მოდის.

და მაინც, როგორღა უნდა გადავრჩეთ? "როგორც მოსემ აღმართა გველი უდაბნოში", ასევე ამაღლებულ იქნა კაცის ძე. და ყოველს, გველისაგან დაკბენილს თუ მოტყუებულს, შეუძლია შეხედოს მას და იცოცხლოს. "აჰა, ღვთის კრავი, რომელიც იღებს წუთისოფლის ცოდვას" (იოან. 1:29). ქრისტეს ჯვრით გამოსახული ნათელი უფლის სიყვარულს უცხადებს კაცობრიობას. ეს სიყვარული კი მისკენ გვიზიდავს. და თუკი ამ ძალას დავემორჩილებით, იგი მიგვიყვანს ქრისტეს ჯვართან იმ ცოდვათა მონანიებით, რისთვისაც ჯვარს ეცვა ჩვენი უფალი. და მაშინ ღვთის სული ჩვენივე რწმენით მოგვცემს ახალ სიცოცხლეს, და ყოველი ზრახვა და სურვილი ჩვენში ქრისტეს ნებისამებრ წარმოიქმნება. გული და გონება დაემსგავსება მას, ვინც ცხოვრობს ჩვენში და ვისაც ჩვენი მორჩილება სურს. და როდესაც ღვთის რჯული დაიწერება ჩვენს გულებში და გონებაში, ქრისტესთან ერთად შეგვიძლია ვთქვათ: "შენი სურვილის შესრულება მინდა, ღმერთო, და რჯული შენი ჩემს გულშია" (ფსალმ. 39:9)" (ე. უაითი. ქრისტე - წუთისოფლის იმედი, გვ. 175, 176).

**კითხვები მსჯელობისათვის:**

`1.იოანე ნათლისმცემელი მოვიდა, რათა გზა მოემზადებინა იესოსთვის. თქვენი აზრით, რამდენად წარმატებული იყო მისი მსახურება, ადამიანური გადმოსახედიდან? როცა იფიქრებთ თქვენს პასუხზე, განიხილეთ აგრეთვე ასეთი მნიშვნელოვანი საკითხი: როგორ განსაზღვრავთ "წარმატებას" სულიერ საკითხებში?`

`2.მოგვიანებით იოანე ნათლისმცემელმა გამოხატა გარკვეული გულწრფელი ეჭვები (მათ. 1:2, 3; ლუკ. 7:19). რამ გამოიწვია მისი შეკითხვები და რა შეგვიძლია ვისწავლოთ მათი მეშვეობით რწმენის სიმტკიცესთან დაკავშირებით?`

`3.ჯგუფში იმსჯელეთ საკითხზე, თუ როგორ შეიძლება ჭეშმარიტ ეკლესიაში ნიკოდემოსის მსგავსი ხელმძღვანელი, რომელსაც დიდი ცოდნა გააჩნია, სულიერად მაინც უვიცი იყოს, რასაც მართლაც გააჩნია მნიშვნელობა. რა გაკვეთილები შეგვიძლია შევიმეცნოთ ამ საუბრიდან?`
