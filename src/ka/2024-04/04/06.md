---
title: ნიკოდემოსის მოწმობა
date: 24/10/2024
---

`წაიკითხეთ იოან. 3:2. რა მოწმობას იძლევა ნიკოდემოსი იესოს შესახებ?`

ნიკოდემოსი ისრაელში იყო პატივცემული მასწავლებელი და სინედრიონის შეძლებული წევრი. მისი მოწმობა იოანეს სახარებაში მნიშვნელოვან როლს თამაშობს რამდენიმე მიზეზით. მან იესოს უწოდა "მასწავლებელი" და მიუთითა ნიშნებზე, რომელთაც აღასრულებდა იესო, როგორც მის ღვთაებრივ მისიაზე. აქედან გამომდინარე, მანამ, სანამ ნიკოდემოსი გააცნობიერებს, რომ იგი ამას აკეთებს, იგი მოწმობდა იესოს მესიანობის სასარგებლოდ.

ნიკოდემოსი თავად ნიშნებს აღიქვამდა იესოს ღვთაებრივი მოწოდების მოწმობად, მაგრამ არ თვლიდა, რომ ისინი მიუთითებს იესოზე როგორც მასზე, ვინც აღასრულებს ძველაღთქმისეულ წინასწარმეტყველებებს მესიის შესახებ. ამგვარად, ნიკოდემოსი მივიდა გარკვეული ეჭვით, ამ მომენტში მას ჯერ კიდევ არ ჰყავდა აღიარებული იესო ქრისტედ.

`წაიკითხეთ იოან. 3:3. რა უთხრა იესომ ნიკოდემოსს, რათა ეჩვენებინა თავისი ყოვლადმჭვრეტელობა?`

იესო იცნობს თითოეული ადამიანის გულს. მისი პასუხი ნიკოდემოსის მიმართ შეიძლება მოულოდნელი მოგვეჩვენოს, მაგრამ იგი გადადის უშუალოდ პრობლემის არსზე. მიუხედავად იმისა, რომ ებრაელებს სჯეროდათ, რომ წარმართებს სჭირდებოდათ მოქცევა, ბევრს არ ესმოდა, რომ მათ, რჩეულ ხალხს, ასევე სჭირდებოდათ მოქცევის გამოცდილება. არავინ იბადება გადარჩენილად, მიუხედავად მისი ეროვნული კუთვნილებისა ან გარემოსი, რომელშიც აღიზარდა.

იუდეველთა არაჩვეულებრივი მემკვიდრეობა, რომლის ფესვებიც მომდინარეობს აბრაამიდან, ეჭვგარეშეა, ანიჭებდა მათ მრავალ აშკარა უპირატესობას (იხ. რომ. 3:1, 2). მაგრამ ეს არ იყო საკმარისი. იესომ ნიკოდემოსს უთხრა წარმოუდგენელი რამ, რომ ის, ისრაელის მასწავლებელი და ხელმძღვანელი, ხელახლა უნდა შობილიყო!

შემდეგ იესომ ამხილა ნიკოდემოსი საკუთარ სულიერ უმეცრებაში: "შენ ისრაელის მოძღვარი ხარ და განა ეს არ იცი?" (იოან. 3:10). როგორ შეგეძლო შენ, წარჩინებულ მასწავლებელს ეს არ გცოდნოდა? ეს უნდა ყოფილიყო გამაოგნებელი საყვედური.

`წაიკითხეთ იოან. 3:19-21. ყურადღება მიაქციეთ, რომ იესო ესაუბრება ნათლის შესახებ ადამიანს (ნიკოდემოსს), რომელიც იესოსთან შესახვედრად ირჩევს ღამეს. რა უწყებას მოიცავდა ნიკოდემოსისთვის ეს სიტყვები?`

მიუხედავად ყველა შეკითხვისა, რომელიც იმ დროისთვის გააჩნდა ნიკოდემოსს იესოსთან დაკავშირებით, მოგვიანებით ნიკოდემოსი დადგა მის მხარეს და გახდა იესოს მიმდევარი (იხ. იოან. 19:39).

`რას ნიშნავს "ხელახლა შობა" და რატომ გაუსვა იესომ ამას ხაზი?`
