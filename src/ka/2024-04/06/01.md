---
title: სხვა მოწმობანი იესოს შესახებ
date: 02/11/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 3:25-36; 1:32-36; 5:36-38; 6:51-57; 7:37-53; 12:32.

**დამატებითი მუხლები**: მათ. 3:17; 17:5.

> <p>სამახსოვრო მუხლი:</p>
> "და როცა ავმაღლდები მიწიდან, ყველას ჩემთან მივიზიდავ" (იოან. 12:32).

იესო არა მხოლოდ საოცარ რამეებს საუბრობდა თავის თავზე, თუ ვინ არის იგი და ვინ გამოაგზავნა ის ან საიდან მოვიდა. მან აგრეთვე აჩვენა, თუ ვინ არის იგი, სასწაულებითა და ნიშნებით, რომლებიც აღასრულა. როგორც ზოგიერთი გაცხადებულად მოწმობდა იესოს შესახებ: "როცა ქრისტე მოვა, განა იგი იმაზე მეტ სასწაულებს მოახდენს, რაც ამან მოახდინა?" (იოან. 7:31).

მან თავისი სიტყვები განამტკიცა საქმეებით, რომლებმაც დაადასტურეს მისი სიტყვების ჭეშმარიტება.

მაგრამ, მიუხედავად იმისა, თუ როგორ განვითარდება დრამა შემდგომში, ადამიანებს შორის იწყება დაყოფა. ბეთ-ხაზდას საბანელთან დავრდომილის განკურნება მრისხანებას იწვევს გარკვეულ ხელმძღვანელებში. ხუთი ათასი ადამიანის დაპურების შემდეგ კაპერნაუმში კამათმა გამოიწვია ის, რომ ათასობით ადამიანმა უარყო იესო. ლაზარეს მკვდრეთით აღდგომა ზოგიერთში აჩენს რწმენას, ხოლო სხვებში იწვევს მტრობას, რაც გამოიწვევს იესოს გასამართლებას და სიკვდილით დასჯას.

ამ გაკვეთილზე ჩვენ განვიხილავთ ზოგიერთ მათგანს, ვინც იხილა იესო და დაამოწმა მის შესახებ. თითოეულ ამ ინციდენტში ვლინდება ზოგიერთი ასპექტი იმისა, თუ ვინ არის სინამდვილეში იესო და ისინი ერთად ქმნის უფრო ღრმა ხედვას იესოს, როგორც მესიის შესახებ.
