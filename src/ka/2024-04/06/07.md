---
title: შემდგომი გამოკვლევებისათვის
date: 08/11/2024
---

წაიკითხეთ ელენ უაითის წიგნში "ქრისტე - წუთისოფლის იმედი" თავი 41 "გადამწყვეტი მომენტი გალილეაში" (გვ. 383-394) და თავი 68 "ტაძრის გარე ეზოში" (გვ. 621-626).

"’ვისთან წავიდეთ’. ისრაელის რაბინები ფორმალიზმის მონები იყვნენ. ფარისეველნი და სადუკეველნი მუდამ ერთმანეთს ეკამათებოდნენ. იესოს დატოვება - ტრადიციებისა და ცერემონიების აღმსრულებელთა, პატივმოყვარე და დიდების მძებნელ ადამიანთა შორის ყოფნას უქადიდა. ქრისტესთან მოსვლის შემდგომ მოწაფეებმა სულის ისეთი სიმშვიდე და სიხარული ჰპოვეს, როგორიც არასოდეს ჰქონიათ წარსულში. როგორ შესძლებდნენ ისინი ცოდვილთა მეგობრის მტრებთან და მდევნელებთან დაბრუნებას? ისინი ხომ დიდხანს ეძებდნენ მესიას; ახლა კი იგი მათ შორის იდგა და მოწაფეთ არ შეეძლოთ მათთან წასვლა, ვისაც მაცხოვრის მოკვლა ჰქონდა ჩაფიქრებული და ვინც მათ სდევნიდა, როგორც ქრისტეს მიმდევრებს.

"ვისთან წავიდეთ?" დატოვონ ქრისტეს მოძღვრება, მისი სიყვარულისა და მოწყალების გაკვეთილები და დაუბრუნდნენ ამ წუთისოფლის წყვდიადსა და ურწმუნოებას? როდესაც მრავალმა ქრისტეს სასწაულის მხილველმა მიატოვა მაცხოვარი, პეტრემ ასე გამოხატა მოციქულთა რწმენა: "შენ ხარ ქრისტე". ამ სულის საყრდენის დაკარგვაზე ფიქრიც კი მას შიშსა და ტკივილს ჰგვრიდა. მაცხოვრის გარეშე ცხოვრება ზღვის გამძვინვარებული სტიქიის პირისპირ დარჩენას ნიშნავდა" (ე. უაითი. ქრისტე - წუთისოფლის იმედი, გვ. 393).

**კითხვები მსჯელობისათვის:**

`1.იმსჯელეთ თქვენი ჯგუფის წევრებთან ერთად რთულ კითხვაზე: რატომ ხდება, რომ ზოგიერთი ადამიანი, როცა მათ უჩვენებენ მტკიცებულებებს იესოს, როგორც მესიისა და ქრისტიანობის ჭეშმარიტების სასარგებლოდ, სიხარულით იღებს მას, სხვები კი იმავე მტკიცებულებების შემთხვევაში, უარყოფენ მას?`

`2.რა არის იმაზე მნიშვნელოვანი ჭეშმარიტება, რომ იესო ქრისტე მოკვდა ჩვენი ცოდვების გამო? მაგრამ ჩვენ როგორ გავიგეთ ეს ყველაზე მნიშვნელოვანი ჭეშმარიტება? მეცნიერების, ბუნებრივი კანონების, ბუნებრივი ღვთისმეტყველების, ლოგიკის, გონების დახმარებით? მიუხედავად იმისა, რომ ამ ყველაფერს სინამდვილეში შეეძლო მივეყვანეთ ღმერთი-შემოქმედის, პირველმიზეზის, უმოძრაო მოძრავის და ნებისმიერი რამის რწმენასთან - ცოდნის ვერცერთი ეს სფერო ვერც ცალ-ცალკე და ვერც ერთად აღებული ვერ გვასწავლიდა ყველაზე მნიშვნელოვან ჭეშმარიტებას, რომელიც უნდა ვიცოდეთ: ქრისტე მოკვდა ჩვენი ცოდვების გამო. რა უნდა გვასწავლოს იმ ფაქტმა, რომ ცოდნის ვერცერთი დარგი ვერ მოგვცემს იმ ერთადერთ ცოდნას, რომელიც ნამდვილად გვჭირდება? (ეს გვიბიძგებს დავფიქრდეთ ბიბლიის, როგორც ჩვენი საბოლოო და ურყევი ავტორიტეტის მნიშვნელობაზე რწმენის საკითხებში).`

`3.რატომ შეიძლება აღმოჩნდეს ჩვენი პირადი რწმენისთვის ესოდენ მნიშვნელოვანი ის, რომ მოვყვეთ ყველაფერი, რაც ღმერთმა აღასრულა ჩვენს ცხოვრებაში?`
