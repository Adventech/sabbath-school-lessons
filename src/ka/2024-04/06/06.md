---
title: გარშემომყოფების მოწმობა
date: 07/11/2024
---

`წაიკითხეთ იოან. 7:37, 38. რა მოწოდებით მიმართა იესომ ხალხს?`

"დღესასწაულის უკანასკნელ დიდ დღეს ადგა იესო, შესძახა და თქვა: ‘თუ ვინმეს სწყურია, ჩემთან მოვიდეს და შესვას. ვისაც ჩემი სწამს, როგორც წერილი ამბობს, მისი წიაღიდან იდინებენ ცოცხალი წყლის მდინარეები’" (იოან. 7:37, 38).

იოანემ ბევრჯერ ჩაწერა იესოს თამამი განცხადებები საკუთარი თავის შესახებ, თუ ვინ იყო ის და რისთვის მოვიდა.

იოან. 7:37, 38-დან ზემოთ მოყვანილი სტრიქონები კიდევ ერთი მაგალითია იმისა, რომ იესო ამტკიცებდა საკუთარი თავისა და იმის შესახებ, თუ რას გააკეთებს იგი მათთვის, ვინც მასთან მივა. ეს ასევე საოცარი განცხადებები იყო.

`როცა იესომ მიმართა იუდეველებს, რომლებიც ესწრებოდნენ კარვობის დღესასწაულს, რა წარმოდგენები შეექმნა მის შესახებ სხვადასხვა ადამიანს? იხ. იოან. 7:40-53.`

- ხალხიდან ბევრმა (მუხ. 40)

- სხვებმა (მუხ. 41)

- მღვდელმთავრები და ფარისეველები (მუხ. 45, 48)

- ნიკოდემოსი (მუხ. 51)

`თქვენთვის ვინ არის იესო?`

ზოგიერთი ამბობდა, რომ ის არის წინასწარმეტყველი, რომელზეც მოსემ იწინასწარმეტყველა ძველ დროს (იხ. რჯლ. 18:15-19). სხვები ფიქრობდნენ, რომ იესო არის ქრისტე. მაგრამ აქვე გაიხსენეს, რომ მესია არ მოვა გალილეიდან, რომ ის უნდა იყოს დავითის შთამომავალი და უნდა დაიბადოს ბეთლემში - ეს ყველაფერი ჭეშმარიტი იყო იესოსთან დაკავშირებით (შეად. მათ. 1-2), თუმცა, ბევრმა ეს თითქოს არც იცოდა!

მის შესაპყრობად შეკრებილი ჯარიკაცებიც კი დაიბნენ, როცა დაინახეს იგი და მოისმინეს მისი მჭევრმეტყველება. ფარისეველებმა მეომრებს სხვა კითხვა დაუსვეს: "ნუთუ მთავართაგან ან ფარისეველთაგან ვინმემ იწამა იგი?" (იოან. 7:48). ფარისეველთა ამ კითხვამ იოანეს კვლავ მისცა საშუალება ეხსენებინა ნიკოდემოსი, რომელიც იესოსთან შეხვედრის შემდეგ ისწრაფოდა დაეცვა იესო მზაკვრობისგან. "განა განიკითხავს ჩვენი რჯული ადამიანს, თუ წინასწარ არ მოუსმინა და არ გაიგო, რაც მან ჩაიდინა?" (იოან. 7:51).

მიიღო თუ არა ნიკოდემოსმა იესო როგორც მესია? მართალია, ეს სიტყვები თავისთავად არაფერს ამტკიცებს, მაგრამ მაინც ისინი და ის ყველაფერი, რაც მან იესოს სიკვდილის შემდეგ გააკეთა (იხ. იოან. 19:39, 40), შეიძლება მოწმობად გამოვიყენოთ, რომ ნიკოდემოსმა ჭეშმარიტად იწამა მისი.

ამგვარად, მათ კითხვაზე პასუხი იყო: დიახ, სინამდვილეში ერთ-ერთმა ფარისეველმა მაინც ირწმუნა მისი.

`წაიკითხეთ იოან. 7:49. რას ამბობდნენ წინამძღოლები, როცა თავიანთ სიძულვილს გამოხატავდნენ იმ ადამიანების მიმართ, ვინც მიჰყვებოდა იესოს? ჩვენთვის რა გაკვეთილი დევს ამაში?`
