---
title: იესო და მამა
date: 09/12/2024
---

ღვთაებამ შეგვქმნა მასთან პირადი ურთიერთობისთვი (დაბ. 1:26, 27). მაგრამ ცოდვით დაცემის გამო ეს ურთიერთობები სრულად დაინგრა. ჩვენ შეგვიძლია ვიხილოთ ამ დარღვევების უშუალო შედეგები ისტორიაში, თუ რა მოხდა ედემის ბაღში.

`წაიკითხეთ დაბ. 3:7-9. ცოდვით დაცემამ მიგვიყვანა ღმერთისა და ადამიანის განხეთქილებამდე. პირველმა ვინ გადაწყვიტა თავიდან აერიდებინა ეს განხეთქილება?`

ღვთაების ჩანაფიქრი იყო, რომ მთელი კაცობრიობისთვის შეეთავაზებინა ცოდვით გამოწვეული ამ დარღვევის გაქარწყლება, თუნდაც მთელ კაცობრიობას უარი განეცხადებინა მის მიერ შემოთავაზებულზე.

ამ ურთიერთობის აღდგენის მიზნით, ღვთაების ერთ-ერთი პიროვნება გახდა ადამიანი. ასე იქცა სიტყვა ხორცად და დაემკვიდრა ჩვენ შორის და გვიცხადებდა ღვთის დიდებას (იოან. 1:14-18). საბოლოოდ, კაცობრიობამ მიიღო მისი სისრულე და მადლი. ეს არის ის, რის გასაზიარებლადაც მოვიდა იესო, ეხარებინა ღვთის დიდება, რათა აღმდგარიყო ცოდვით განადგურებული ურთიერთობები, ყოველ შემთხვევაში, ყველასთვის, ვინც მზად იყო რწმენით მიეღო ის, რაც მიეცა იესო ქრისტეში.

`რა საოცარი იმედი ჩანს ჩვენთვის ამ მუხლებში? იხ. იოან. 1:1, 2; 5:16-18; 6:69; 10:10, 30; 20:28.`

"ქრისტეში იყო სიცოცხლე - დასაბამიდან მასში მყოფი და ჭეშმარიტი" (ე. უაითი. ქრისტე - წუთისოფლის იმედი, გვ. 530). თუმცა, როგორც ხორცშესხმულ ძეს, რომელმაც "წარმოიცარიელა თავი" (ფილიპ. 2:7), უარი განაცხადა თავის უპირატესობაზე, ქრისტეს, როცა საუბრობდა თავისი არსებობის შესახებ დედამიწაზე როგორც ადამიანისა ადამიანებს შორის, შეეძლო ეთქვა, რომ მისი სიცოცხლე არის ღვთის ძღვენი. "ქრისტეს ღვთიურობა საუკუნო სიცოცხლის გარანტიაა ყოველი მორწმუნისათვის" (იქვე).

კაცობრიობა არ აღიარებდა ღმერთს (იოან. 17:25). ამგვარად, მან გამოგზავნა თავისი მხოლოდშობილი ძე (იოან. 9:4; 16:5), რათა ის, მამა, შეეცნოთ.

`კოსმოსზე საუბრისას ვიღაც ათეისტმა დაწერა: "ჩვენს გაურკვევლობაში, მთელს ამ უკიდეგანობაში მითითებაც კი არ შეიძლება იყოს, რომ სადღაც გარედან მოვა დახმარება, რათა გვიხსნას საკუთარი თავებისაგან". რით ამტკიცებს ბიბლია, რომ ეს ადამიანი ცდებოდა?`
