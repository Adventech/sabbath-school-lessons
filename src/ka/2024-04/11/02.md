---
title:  ზეციერი მამა 
date: 08/12/2024
---


იოანეს სახარება დაწერილია ბიბლიური მონათხრობის გადმოსახედიდან მთლიანობაში, იწყება რა ჩვენი წარმოშობიდან. "დასაწყისში შექმნა ღმერთმა ცა და მიწა" (დაბ. 1:1) ან: დასაწყისში მამამ, ძემ და სულიწმიდამ შექმნეს ცა და მიწა. ისინი წარმოადგენენ ყოველი ცოცხალი არსების წყაროს. მათ შექმნეს სამყარო, მათ შორის მასზე მცხოვრები არსებები. ჩვენს პლანეტაზე იყო სიცოცხლის განსაკუთრებული შექმნა და ყველაზე განსაკუთრებული ამ ქმნილებაში იყო კაცობრიობა. ხოლო კაცობრიობის შექმნაში ღმერთის მიზანს წარმოადგენდა ჩვენი სიცოცხლე სიყვარულსა და ჰარმონიაში მასა და ერთამანეთს შორის.

სამწუხაროდ, ლუციფერმა ამ სამყაროში შემოიტანა ცოდვა. ცოდვა, გარდა სხვა ყოველივესი, წარმოადგენს ჩვენი და ღმერთის ურთიერთობების დარღვევას. იგი ამახინჯებს წარმოდგენას იმისა, თუ ვინ არის ღმერთი. აქედან გამომდინარე, იესომ საკუთარ თავზე აიღო ჩვენი ადამიანური ბუნება, რათა აღედგინა ცოდნა ღმერთის შესახებ და კაცობრიობისთვის მოეტანა ხსნა.

დედამიწაზე ყოფნისას იესომ თავისი სიცოცხლე დაუმორჩილა მამას და ცხოვრობდა მისი ხელმძღვანელობით. მან თქვა: "მე და მამა ერთი ვართ" (იოან. 10:30). "ჩემშია მამა და მე მამაში ვარ" (იოან. 10:38). "თუ ჩემი მამის საქმეებს არ ვაკეთებ, ნუ მერწმუნებით" (იოან. 10:37).

`როგორ არის აღწერილი მამა ღმერთის ქმედებები შემდეგ მუხლებში?`

`იოან. 3:16, 17`

`იოან. 6:57`

`იოან. 5:22, 30`

`იოან. 6:32; 14:10, 24`

`იოან. 6:45`

`იოან. 15:16; 16:23`

`ეს ტექსტები წარმოადგენს იესო ქრისტესთან, მის ძესთან დაკავშირებულ მამას. მამას მჭიდრო კავშირი აქვს ჩვენს სამყაროსთან და ღრმად არის დაინტერესებული ჩვენს გადარჩენაში. რას გვეუბნება ეს ჭეშმარიტება ღვთაებრივი სიყვარულის შესახებ?`

