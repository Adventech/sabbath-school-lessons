---
title: შემდგომი გამოკვლევებისათვის
date: 13/12/2024
---

წაიკითხეთ ე. უაითის წიგნში "ქრისტე - წუთისოფლის იმედი" თავი 73 "ნუ შეკრთება თქვენი გული" (გვ. 662-680); "დამატებითი შენიშვნები [იოანეს] პირველ თავთან დაკავშირებით" მეშვიდე დღის ადვენტისტების ბიბლიურ კომენტარებში, ტ. 5, გვ. 911-919.

იესოს მტრები, როცა აფასებდნენ მას, თუ ვინ არის იგი, ისინი ადამიანური საზომით აკეთებდნენ ამას, "ხორცის მიხედვით" (იოან. 8:15). ეს ალბათ უარესია, ვიდრე "განკითხვა გარეგნობით" (იოან. 7:24). აქ ისინი მივიდნენ ხორციელ კრიტერიუმებთან, დაცემულ სამყაროში დაცემული კაცობრიობის საზომთან და არ განიცდიდნენ სულიწმიდის დაუძლეველ ხელმძღვანელობას (იხ. იოან, 3:3-7). ისინი ხედავდნენ მის "ხორცს" ისე, როგორიც იყო, მაგრამ არასდროს დაფიქრებულან იმ შესაძლებლობის შესახებ, რომ იგი შეიძლება აღმოჩენილიყო სიტყვა, რომელიც იქცა ხორცად (იოან. 1:14). გაზომო ქრისტე ასეთი შეზღუდული სტანდარტებით ეს ნიშნავს იმას, რომ შეაფასო იგი ამქვეყნიური თვალსაზრისით (2კორ. 5:16).

"ნუგეშისმცემელს უფალი "ჭეშმარიტების სულს" უწოდებს. მისი მიზანია ჭეშმარიტების განსაზღვრა და მისი დაცვა. თავიდან იგი შედის ადამიანში, როგორც ჭეშმარიტების სული და ამიტომ ნუგეშისმცემელი ხდება. ჭეშმარიტებაში არის ნუგეში და მშვიდობა, რაც არ არსებობს სიცრუეში. სატანა იპყრობს ცრუ თეორიებით და თქმულებებით ადამიანის გონებას, რითაც ცრუ იდეალებისაკენ უბიძგებს და ამახინჯებს მას. წმიდა წერილით მოქმედებს სულიწმიდა ადამიანის გონებაზე და ჭეშმარიტებას ასწავლის მას. იგი ამხელს სიცრუეს და დევნის მას ადამიანის გულიდან. ამრიგად, ქრისტე თავისკენ იზიდავს თავის რჩეულ შვილებს ჭეშმარიტების სულის მეშვეობით, რომელიც თავის მხრივ, ადამიანებზე ზეგავლენას ღვთის სიტყვით ახდენს" (ე. უაითი. ქრისტე - წუთისოფლის იმედი", გვ. 671).

**კითხვები მსჯელობისათვის:**

`1.მარადიული სიცოცხლე იმაში მდგომარეობს, რომ ვიცნობდეთ ღმერთს (იოან. 17:3). რას ნიშნავს იცნობდე ღმერთს, რომელიც განსხვავდება მის შესახებ არსებული ფაქტების უბრალო ცოდნისგან, რომ იგი არის ძლევამოსილი, სიყვარულით აღსავსე ან სამართლიანობის ღმერთი? ვინმეს რომ ეკითხა თქვენთვის: "იცნობთ თუ არა ღმერთს?", რას უპასუხებდით? რა ადგილი უკავია იესოს თქვენს პასუხში?`

`2.რას ნიშნავს იესოს სიტყვები "შენი სიტყვა ჭეშმარიტებაა" პრაქტიკული, ყოველდღიური გაგებით? (იოან. 17:17).`

`3.იესო ლოცულობდა: "არ გევედრები, რომ სოფლიდან წაიყვანო ისინი, არამედ დაიცვა ბოროტისაგან" (იოან. 17:15). როგორ მოქმედებს ჩვენი პირადი არჩევანი იმაზე, თუ რამდენად სრულად შეგვიძლია მივიღოთ პასუხი ამ ლოცვაზე ჩვენს ცხოვრებაში?`
