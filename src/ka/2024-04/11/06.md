---
title: იესოს ლოცვა
date: 12/12/2024
---

იოან. 17-ს ხანდახან უწოდებენ იესოს მღვდელმთავრულ ლოცვას. ამ ლოცვით მთავრდება გამოსამშვიდობებელი სიტყვა. იესო მოვიდა ამ დედამიწაზე, რათა კაცობრიობას, საბოლოოდ, შესძლებოდა აღედგინა თავისი თავდაპირველი პირადი ურთიერთობები ღმერთთან. მან ჭეშმარიტად გამოავლინა ნიშნები, რომლებიც ღმერთმა დაავალა, რომ გამოევლინა. სიტყვებით და საქმეებით მიჰყავდა მას ადამიანებამდე ღმერთი.

იესოს მალე უნდა მიეტოვებინა დედამიწა. მან ისურვა კიდევ ერთხელ გაეზიარებინა თავისი სიყვარული მოწაფეებისთვის. მას სურდა, რომ მათ გაეცნობიერებინათ ის მჭიდრო კავშირი, რომელიც იყო მას, მამასა და სულიწმიდას შორის. და მას სურდა ისინიც მიეყვანა ისეთივე პირად ურთიერთობამდე მამა ღმერთთან და სულიწმიდასთან, როგორიც მას თავად ჰქონდა.

`წაიკითხეთ იოან. 17:1-26. რა მთავარი სათხოვრებით მიმართავს იესო მამას ამ ლოცვაში?`

ბევრი იოან. 17-ის კითხვისას ფიქრობს, რომ ერთადერთი, რასაც მნიშვნელობა აქვს არის ერთიანობა და სიყვარული. ეჭვგარეშეა, ღმერთის მიზანი იმაში მდგომარეობს, რომ აღგვადგინოს მასთან და ყველა ადამიანთან პირადი ურთიერთობებისთვის. მაგრამ უფრო ყურადღებით წაკითხვა ვარაუდობს უფრო მნიშვნელოვან კავშირს სიყვარულსა და ჭეშმარიტებას შორის.

"ესაა საუკუნო სიცოცხლე, რომ გიცნობდნენ შენ, ერთ ჭეშმარიტ ღმერთს" (იოან. 17:3) და არა ღმერთს, რომლის შესახებაც ჩვენ გაგვაჩნია ჩვენი აზრი. "შენი სახელი გამოვუცხადე ადამიანებს და... შენი სიტყვა დაიცვეს მათ... მიიღეს მათ და ცნეს ჭეშმარიტად, რომ მე შენგან წამოვედი, და ირწმუნეს, რომ შენ მომავლინე" (იოან. 17:6, 8). "განწმიდე ისინი ჭეშმარიტებით. შენი სიტყვა ჭეშმარიტებაა" (იოან. 17:17).

ქრისტე მოვიდა, რათა მამა გაეცხადებინა. ეს გამოცხადება მნიშვნელოვანი იყო ღმერთის შესახებ მრავალი არასწორი წარმოდგენების გამო. იოანეს სახარება გვიჩვენებს, თუ რამდენად სერიოზულად უდგებოდა იესო ამ მისიას. იგი ჭეშმარიტად წარადგენდა ღმერთის სიტყვასა და საქმეს. თუკი ჭეშმარიტებას არ გააჩნია მნიშვნელობა, მაშინ რა საჭიროა ასეთი ნაბიჯის გადადგმა?

იესომ განვლო სირთულით აღსავსე ცხოვრება, რათა, საბოლოოდ, რელიგიურ ხელმძღვანელობას უარი განეცხადებინა მასზე. იგი იტანჯებოდა ადამიანთა გულცივობის გამო და თავისი საკუთარი მოწაფეებისაც. ერთ-ერთმა მისმა მოწაფემ გასცა იგი, მეორემ სამჯერ უარყო იგი. მან გადაიტანა ცდუნებები და დამცირებები და ჯვარზე მოკვდა იმ ადამიანთა ხელით, ვის გადასარჩენადაც მოვიდა.

`როგორ შეგიძლიათ თქვენს ცხოვრებაში საუკეთესო სახით აირეკლოთ ღვთის სიყვარული, რომელიც არსებობს იესოსა და მამას შორის?`
