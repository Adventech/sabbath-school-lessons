---
title: მამა, ძე და სულიწმიდა
date: 07/12/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 16:7-11, 27, 28; 17:1-26; 1410, 24, 26.

**დამატებითი მუხლები**: დაბ. 3:7-9.

> <p>სამახსოვრო მუხლი:</p>
> "ხოლო ნუგეშისმცემელი კი, სულიწმიდა, რომელსაც ჩემი სახელით მოავლინებს მამა, ყველაფერს გასწავლით და ყველაფერს გაგახსენებთ, რაც თქვენთვის მითქვამს" (მათ. 14:26).

იოანეს სახარება წარმოადგენს საოცარი თემების შესაბამისობას. იოანე მიმართავს ნიშნებს (სასწაულებს), რათა გვიჩვენოს, რომ იესო არის წინასწარმეტყველთა მიერ ნაწინასწარმეტყველები მესია. იოანე მოუწოდებს მოწმეთა სიმრავლეს, რათა გვაუწყოს, რომ იესო არის ქრისტე. იგი აგრეთვე იყენებს მტკიცებას "მე ვარ", რათა მიუთითოს მის ღვთაებრიობაზე.

იოან. 1-ში (მუხლები: 1-4, 14, 18, 32-34) ნახსენებია ღვთაების სამივე პიროვნება. საუკუნეების განმავლობაში ადამიანები ცდილობდნენ სრულად ჩასწვდომოდნენ ღვთაების ბუნებას, მაგრამ, რადგან ამ მდგომარეობაში ამას ვერ ახერხებდნენ, უარყოფდნენ ამ იდეას. თუმცა არაგონივრულია რაიმეს უარყოფა მხოლოდ იმიტომ, რომ შეუძლებელია მისი სრულად გაგება ან იმიტომ, რომ ის არ ჯდება ადამიანის მსჯელობის ვიწრო საზღვრებში.

იოანე ამბობს, რომ თუკი გსურთ გაიგოთ ღმერთის, უნდა შეხედოთ იესოს და იმას, თუ რა არის გაცხადებული სიტყვაში. ეს მიდგომა გვიხსნის ურთიერთობის სრულიად ახალ სამყაროს ღვთებრიობის სამივე პიროვნებას შორის, ღვთაებრიობის პიროვნებებსა და ადამიანებს შორის და თავად ადამიანებს შორის. ამ გაკვეთილში განვიხილავთ, თუ როგორ არიან წარმოდგენილი მამა, ძე და სულიწმიდა, მაგრამ ახლა ეს მოხდება გამოსამშვიდობებელი საუბრის კონტექსტში (იოან. 13-17).
