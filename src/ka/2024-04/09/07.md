---
title: შემდგომი გამოკვლევებისათვის
date: 29/11/2024
---

წაიკითხეთ ელენ უაითის წიგნიდან "ქრისტე - წუთისოფლის იმედი" თავი 1 "ჩვენთან არს ღმერთი" (გვ. 19-26) და თავი 66 "კამათი" (გვ. 601-609).

"დაიმდაბლა რა თავი, ქრისტე მოვიდა ადამიანის სახით დედამიწაზე და გვიჩვენა სატანის საპირისპირო ხასიათი. მაგრამ მისი განკაცება ჯერ კიდევ არ იყო მისი დამდაბლების ზღვარი. "შესახედაობით კაცს დაემსგავსა, დაიმდაბლა თავი და მორჩილი გახდა თვით სიკვდილამდე, და ჯვარცმით სიკვდილამდე" (ფილიპ. 2:8). ისევე, როგორც მღვდელმთავარი იხდის თავის დიდებულ სამოსელს და იცვამს რიგითი მღვდლის ტილოს თეთრ სამოსს, ქრისტემაც მიიღო უბრალო მსახურის სახე და მსხვერპლად შესწირა თავი, იყო რა ერთდროულად მღვდელიც და მსხვერპლიც. "ის ჩვენი ცოდვებისთვის იყო დაჭრილი, ჩვენი უკეთურობებისთვის დალეწილი; მასზე იყო სასჯელი ჩვენი წუთისოფლისა (ეს. 53:5).

ქრისტეს მიეცა ჩვენთვის განკუთვნილი სასჯელი, რათა ჩვენც ისე მოგვექცნენ, როგორც იგი იმსახურებს. დასჯილი ჩვენი ცოდვებისათვის, რომელშიც მას წილი არ ჰქონია, ქრისტე იტანჯა, რათა გავმართლებულიყავით მისი სიმართლით, რომელშიც ჩვენ წილი არ მოგვიძღვის. იგი მოკვდა ჩვენთვის, რათა ჩვენ მისი სიცოცხლე მიგვეღო. ‘მისი წყლულებით ჩვენ განვიკურნეთ’" (ე. უაითი. ქრისტე - წუთისოფლის იმედი, გვ. 25).

**კითხვები მსჯელობისათვის:**

`1.იესომ საოცრად ბევრი დათმო ქვეყნიერების ხსნისთვის. თქვენი აზრით, როგორ დავეხმაროთ სხვებს დაინახონ ეს საოცარი ჭეშმარიტება და მიმართონ უფალს რწმენით?`

`2.რით განსხვავდება გადაწყვეტილების მიღება ადამიანურ, ამქვეყნიურ დონეზე და ღვთაებრივი გამოცხადების საფუძველზე?`

`3.ლოგიკა და გონება როგორ ეთავსება ღვთის სიტყვის გაგებას? შეგვიძლია თუ არა ლოგიკურად და რაციონალურად დავასაბუთოთ რწმენის აუცილებლობა? განა წინასწარმეტყველების აღსრულება, შექმნილი სამყაროს გასაოცარი სილამაზე და სირთულე არ მიგვითითებს ღმერთის არსებობაზე და გადამრჩენი ჩანაფიქრის ჭეშმარიტებაზე?`

`4.იმსჯელეთ თქვენს პასუხებზე სამშაბათი დღის ბოლოს დასმულ კითხვაზე. რას ემყარება თქვენი რწმენა? ვინმეს რომ ეკითხა თქვენთვის, თუ რატომ გწამთ იესოსი და სახარებაში ჩაწერილის, რას უპასუხებდით?`
