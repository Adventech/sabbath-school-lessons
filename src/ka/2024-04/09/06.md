---
title: განკითხვა
date: 28/11/2024
---

"ვისავ ის სწამს, არ განიკითხება, ხოლო ვისაც არ სწამს, უკვე განკითხულია, რადგან არ ირწმუნა სახელი ღვთის მხოლოდშობილი ძისა... ვინაიდან ყველას, ვინც ბოროტებას სჩადის, სძულს ნათელი და არ მიდის ნათლისკენ, რათა არ იქნეს მხილებული მისი საქმეები. ხოლო ჭეშმარიტების მოქმედი ნათლისკენ მიდის, რათა ცხადი გახდეს მისი საქმეები, რადგან ღმერთშია ქმნილი" (იოან. 3:18-21, შეადარეთ იოან. 1:10).

`რა ელით მათ, ვინც არ ირწმუნებს იესო ქრისტეს? იხ. იოან. 3:18, 36; 5:24, 38; 8:24; 12:47.`

იესო ქრისტეს, ქვეყნის ნათელის უარყოფა გახსნილებს გვტოვებს ეჭვებისა და ეშმაკის განსაცდელისთვის. ეს ნიშნავს სინათლიდან სიბნელისკენ მიქცევას.

ევას მიეცა ნათელი იმისა, თუ როგორ მოპყრობოდა ბაღის შუაგულში მყოფ ხეს. სატანა ცდიდა მას, რომ ეჭვქვეშ დაეყენებინა ეს ნათელი. მან შეამოწმა ღვთის სიტყვა და იფიქრა, რომ მოსიყვარულე ღმერთი არ გაანადგურებს ქმნილებას, რომელიც თავად შექმნა. იგი აგრეთვე ემყარებოდა იმას, რასაც გრძნობის ორგანოები ეუბნებოდა. "გველმა შეჭამა ნაყოფი და მოიპოვა მეტყველების უნარი. იქნებ, გველი მართალია. თუ გავსინჯავ ნაყოფს, ალბათ, გავხდები ღმერთის მსგავსი!" ცდუნებულმა ზურგი აქცია სინათლეს. მისმა ქმარმაც იგივე გზა აირჩია.

`წაიკითხეთ მათ. 4:1-4. რა მაგალითი დაგვიტოვა იესო ქრისტემ, რათა წინ აღდგომოდა სატანის ცდუნებებს?`

ქრისტეს შეეძლო მიემართა იმავე ქმედებებისთვის, რასაც მიმართეს ადამმა და ევამ, წარღვნამდელმა ადამიანებმა და კადეშ-ბარნეაში მყოფმა იუდეველებმა, რასაც მიმართავს თანამედროვე ადამიანი ჰუმანისტურ საზოგადოებაში. მას შეეძლო გასჩენოდა კითხვა, თუ რატომ მიატოვა სიყვარულის ღმერთმა თავისი ძე უდაბნოში ორმოცი დღითა და ღამით საჭმლისა და დაცვის გარეშე. მას შეეძლო მიეღო გადაწყვეტილება, რომ დაემტკიცებინა თავისი ძეობა და ქვები პურად გადაექცია! ნაცვლად ამისა, მან ღვთის სიტყვით უპასუხა. იგი მოქმედებდა ზეციურის დონეზე და არა ამქვეყნიური აზროვნების დონეზე. რა მარტივად შეეძლო მას გაემართლებინა თავისი გზა არასწორი გადაწყვეტილებისკენ, რასაც ხშირად აკეთებს მრავალი ადამიანი და თვით მორწმუნე ადამიანიც კი.
