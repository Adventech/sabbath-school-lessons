---
title: სიცოცხლის წყაროს უარყოფა
date: 27/11/2024
---

იოანეს სახარებაში მოგვეპოვება რამდენიმე ყველაზე ტრაგიკული ისტორია მთელ წმიდა წერილში. "ნათელი ბნელში ანათებს და ბნელმა ვერ მოიცვა იგი... იყო სოფელში და სოფელი მის მიერ შეიქმნა, და სოფელმა ვერ იცნო იგი. თავისიანებთან მოვიდა და თავისიანებმა არ მიიღეს იგი" (იოან. 1:5, 10, 11). "მე ვარ" ბევრმა უარყო მისი ხალხიდან.

არც არის გასაკვირი, რომ პავლე გვაფრთხილებს: "მაშ, ნუ მიატოვებთ თქვენს გაბედულებას" (ებრ. 10:35). როგორც უკვე ბევრჯერ ვიხილეთ, ქრისტე უარყვეს, რადგან ადამიანებმა არ მიიღეს მისი სიტყვა.

"თანამედროვე ჰუმანისტური აზროვნება იწყება ეჭვით. ადამიანები ყველაფერს ეჭვქვეშ აყენებენ, რათა განსაზღვრონ, თუ რა არის ჭეშმარიტება. იმას, რაც გადაურჩება ჯვარედინი გამოკვლევის ცეცხლს, ისინი იღებენ, როგორც მყარ ცოდნას, რასაც შეიძლება დაეყრდნო. ზოგიერთი მიმართავს იმავე მიდგომას ბიბლიასთან დაკავშირებით და მასში ჩაწერილს ყველაფერს ეჭვქვეშ აყენებს მეცნიერული, ისტორიული, ფსიქოლოგიური, ფილოსოფიური, არქეოლოგიური ან გეოლოგიური თვალსაზრისით, რათა განსაზღვრონ, თუ რა არის ბიბლიაში ჭეშმარიტება. თავად მიდგომა იწყება წმიდა წერილის საიმედოობის ეჭვქვეშ დაყენებით და ამაზე იგება. ქრისტემ იკითხა: "როცა ძე კაცისა მოვა, ნეტა ჰპოვებს ამქვეყნად რწმენას?" (ლუკ. 18:8)" (E. Edward Zinke and Roland Hegstad, The Certainty of the Second Coming, p. 96 [qristes meored mosvlis ueWveloba]).

`წაიკითხეთ რიცხ. 13:23-33. რით განსხვავდებოდა ქანაანის მიწის შესახებ მზვერავების ორი უწყება?`

კადეშ-ბარნეაში მყოფი იუდეველების ცოდვა იმაში მდგომარეობდა, რომ მათ ეჭვი შეეპარათ ღვთის სიტყვაში. ღმერთმა სთხოვა მათ წასულიყვნენ და დაეპყროთ მიწა. თორმეტი მზვერავი წავიდა ქანაანში, რათა დაეთვალიერებინათ მიწა. ისინი დაბრუნდნენ ორნაირი ინფორმაციით. მათმა უმრავლესობამ უარყოფითად შეაფასა მდგომარეობა. იმ მიწაზე ცხოვრობენ გიგანტები, არის ციხე-ქალაქები, იარაღი, რომელიც არასოდეს გვინახავს უწინ და კარგად განსწავლული ჯარი. ჩვენ კი, პირიქით, ეგვიპტეში მონები ვიყავით და ბრძოლის მცირე გამოცდილება გაგვაჩნია. ათმა მზვერავმა უარი განაცხადა, რადგან ემყარებოდნენ მოწმობებს, რომლებიც, ადამიანური თვალსაზრისით, დაუძლეველია. ორმა მზვერავმა კი თანხმობა განაცხადა ღვთის ძლევამოსილი სიტყვისადმი რწმენის საფუძველზე.

`როგორ ავარიდოთ თავი იმავე შეცდომას, რაც აქ მოხდა? ჩვენ როგორ ავარიდოთ თავი თვითდაჯერებულობას, როცა ვაკეთებთ რაღაც უგუნურს და თავს ვამართლებთ იმით, რომ გვწამს იმის, რომ ვასრულებთ ღვთის ნებას და, შესაბამისად, წარუმატებლობას არ განვიცდით?`
