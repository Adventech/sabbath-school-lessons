---
title: რწმენა და ახალი დაბადება
date: 26/11/2024
---

`წაიკითხეთ იოან. 1:12, 13. რა ნაბიჯებია აქ აღწერილი ქრისტიანად გახდომის გზაზე?`

იოანემ დაწერა თავისი სახარება, რათა ჩვენ გვერწმუნა იესოსი და რათა რწმენისას გვქონდეს საუკუნო სიცოცხლე უფლის სახელით (იოან. 20:31). იოან. 1:12, 13-ში ეს პროცესი აღწერილია ორ ეტაპად. პირველ რიგში, ჩვენ ვიღებთ უფალს ანუ ვიწამებთ მას. მეორე მხრივ, ის გვაძლევს ძალაუფლებას ან ძალას, უფლებას, გავხდეთ ღვთის შვილები, რომლებიც, როგორც მე-13 მუხლში არის აღწერილი, ღვთისაგან იშვნენ. ამგვარად, ქრისტიანად გახდომაში არის ადამიანური და ღვთიური ასპექტები. უნდა რწმენით ვიმოქმედოთ, მივიღოთ უფალი, გახსნილი ვიყოთ ნათლისთვის, მაგრამ ის არის ღმერთი, რომელიც აგვაღორძინებს შიგნიდან.

სინამდვილეში, თავად რწმენა არის ღვთის ძღვენი, იგი წარმოიქმნება უფლის სიტყვის გაგონების შედეგად (რომ. 10:17). "ქრისტეში ცოცხალი, ჭეშმარიტი რწმენის მოსაპოვებლად უნდა ვიცნობდეთ უფალს, თუ როგორ არის იგი გაცხადებული თავის სიტყვაში" (Ellen G. White, Fundamentals of Christian Education, p. 433 [ქრისტიანული განათლების საფუძვლები]). "სული, რომელიც მოქმედებს ადამიანის გონებაზე და განწმედს მას, ბადებს ღმერთისადმი რწმენას" (Ellen G. White Comments, The Seventh-day Adventist Bible Commentary, vol. 7, p. 940).

ისინი, ვისაც სწამთ ან იღებენ ძეს, როგორც მესიას, იძენენ მარადიულ სიცოცხლეს. იოანე აგრეთვე ხაზს უსვამს იესოს მიერ ნათქვამი სიტყვის რწმენით მიღების მნიშვნელობას (იოან. 5:24, 38, 47). სულიწმიდის როლი იმაში მდგომარეობს, რომ დაარწმუნოს ადამიანი (იოან. 16:7, 8; შეადარეთ რომ. 8:16).

`პირადად თქვენთვის რას ნიშნავს იყოთ ღვთის შვილი?`

ბიბლიური რწმენა, რომელიც ემყარება სულიწმიდის მუშაობას ჩვენს გულებში, წარმოადგენს ჩვენი რწმენის საფუძველს. "რწმენა... დიდებული კურთხევაა; იგი ჰგავს თვალს, რომელიც ხედავს და ყურს, რომელსაც ესმის" (ე. უაითი. ზეციურ სამკვიდროში, გვ. 104). რწმენისადმი ჰუმანისტური მიდგომა ცხადყოფს, რომ უნდა ვიპოვოთ საფუძველი, რწმენის კრიტერიუმები, შემდეგ კი უკვე გვწამდეს. ბიბლიური მიდგომა კი, პირიქით, ამტკიცებს, რომ რწმენა თავად არის საფუძველი, ღვთის ძღვენი (ეფეს. 2:8; 1კორ. 1:17-24; 1კორ. 2:1-6). ჩვენ ვიწყებთ რწმენის საფუძვლით, შემდეგ კი, აქედან გამომდინარე, ვიზრდებით გაგებასა და მადლში.

`ვინმეს რომ ეკითხა თქვენთვის, თუ რას ემყარება თქვენი რწმენა, რას უპასუხებდით?`
