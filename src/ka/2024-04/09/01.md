---
title: სიცოცხლის წყარო
date: 23/11/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 1:4; 10:10; 1:12, 13; 6:61-68.

**დამატებითი მუხლები**: რიცხ. 13:23-33; მათ. 4:1-4.

> <p>სამახსოვრო მუხლი:</p>
> "მე ვარ გზა, ჭეშმარიტება და სიცოცხლე. მამასთან ვერავინ მივა, თუ არა ჩემით" (იოან. 14:6).

როცა იოანეს სახარებაში იესოს ჰკითხეს, თუ ვინ არის იგი, მან უპასუხა სიტყვებით, რომლებიც აღნიშნავდნენ ღვთაებას. "მე ვარ" იყო უტყუარი მითითება თავად უფალზე, რომელიც გამოეცხადა მოსეს ალმოდებულ ბუჩქში. "მე ვარ, რომელიც ვარ" - უთხრა მან მოსეს (გამ. 3:14). ამჯერად იგივე ღმერთი, "მე ვარ" "ხორცი იქმნა და დაემკვიდრა ჩვენს შორის, მადლითა და ჭეშმარიტებით აღსავსე. და ჩვენ ვიხილეთ მისი დიდება, როგორც დიდება მამისაგან მხოლოდშობილისა" (იოან. 1:14).

"მე ვარ" თემა წითელ ზოლად გასდევს მთელ იოანეს სახარებას. ამ კვირის სამახსოვრო მუხლი ასახავს ამ თემას: "მე ვარ გზა, ჭეშმარიტება და სიცოცხლე" (იოან. 14:6). "მე ვარ" - არის კიდევ სოფლის ნათელი, სიცოცხლის პური, კარი ცხვართათვის, კეთილი მწყემსი, ჭეშმარიტი ვაზი.

ეს კვირა გრძელდება იოანეს სახარებაში მოცემული ღმერთის გამოცხადებით. უფრო სრულად გამოვიკვლევთ საკითხის ბნელ მხარეს, როცა მიუხედავად დამაჯერებელი მოწმობებისა, რომ იესო მესიაა, ზოგიერთებმა უარყვეს იგი. ეს გვჭირდება ორი მიზეზით: თავი ავარიდოთ იმავე შეცდომას და დავფიქრდეთ, თუ როგორ შევეხოთ მათ გულებს, ვინც შეიძლება დაუშვას მსგავსი შეცდომა.
