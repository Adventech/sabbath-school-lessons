---
title: ბრმადშობილის განკურნება, ნაწილი 2
date: 09/10/2024
---

`წაიკითხეთ იოან. 9:35-38. როგორ წარუდგენს იესო საკუთარ თავს განკურნებულს?`

იოან. 9-ში ბრმადშობილის განკურნება წარმოადგენს იოანეს სახარების ერთადერთ ნაწილს, სადაც იესო არ არის მთავარი მოქმედი პირი, მიუხედავად იმისა, რომ მას უსიტყვოდ განიკითხავენ. ისტორია იწყება ცოდვის შესახებ საკითხით (იოან. 9:2), შემდეგ ფარისეველები თვლიან, რომ იესო არის ცოდვილი, რადგან შაბათს კურნავს (იოან. 9:16, 24), შემდეგ კი განკურნებულს ბრალს სდებენ, რომ ის "მთლად ცოდვებში დაიბადა" (იოან. 9:34).

ხდება საინტერესო მეტამორფოზა. უსინათლოს თვალები ეხილება, ამავდროულად სულიერადაც, იმისდა მიხედვით, თუ როგორ მრავლდება მასში მადლიერება იესოსადმი და იზრდება მის მიმართ რწმენა. ფარისეველები, პირიქით, სულიერად "ბრმავდებიან", თავიდან როცა ორად იყოფა მათი აზრები იესოს შესახებ (იოან. 9:16), შემდეგ კი საკითხში "საიდანაა იგი" (იოან. 9:29).

როცა იოანე გვიყვება ამ სასწაულის შესახებ, ამით გვიამბობს იგი, თუ ვინ არის იესო. იოან. 9-ში ნიშნების თემა გადაიკვეთება სახარების სხვა ზოგიერთ თემასთან. იოანე გვიდასტურებს, რომ იესო არის "სოფლის ნათელი" (იოან. 9:5; შეადარეთ იოან. 8:12). ამ ისტორიაში, აგრეთვე, ნათქვამია იესოს საიდუმლო წარმოშობის შესახებ. ვინ არის, საიდან არის და როგორია მისი მისია? (იოან. 9:12, 29; შეადარეთ იოან. 1:14). ამ თავში, როგორც წინამდებარე სასწაულების ისტორიებში, კვლავ არის ნახსენები მოსე (იოან. 9:28, 29; შეადარეთ იოან. 5:45, 46 და 6:32). და ბოლოს, იოან. 9-ში საუბარია ბრბოს აზრის შესახებ. ზოგიერთებს სიბნელე მეტად უყვართ, ვიდრე სინათლე, იმ დროს, როცა სხვები რწმენით პასუხობენ (იოან. 9:16-18, 35-41; შეადარეთ იოან. 1:9-16; 3:16-21; 6:60-71).

`წაიკითხეთ იოან. 9:17-34. თქვენი აზრით, რატომ ვერ აღიარეს იუდეველმა ლიდერებმა იესო მესიად და ღვთის ძედ?`

საშინელი გასაცნობიერებელია, თუ რამდენად ბრმანი იყვნენ იუდეველი ხელმძღვანელები! ოდესღაც ბრმა გაჭირვებული აღმოთქვამს: "საუკუნითგან არ გაგონილა, რომ ვინმეს ბრმად დაბადებულისთვის თვალები აეხილოს. ეს რომ ღვთისაგან არ ყოფილიყო, ვერაფერს გახდებოდა" (იოან. 9:32, 33). ამავდროულად, რელიგიური ხელმძღვანელები, ხალხის სულიერი დამრიგებლები, ისინი, რომელთაც პირველებს უნდა ამოეცნოთ იესო და მიეღოთ იგი როგორც მესია, მიუხედავად ყველა დამაჯერებელი მოწმობისა, ვერ ხედავენ ამას ან არ სურთ ამის დანახვა. რა სერიოზული გაფრთხილებაა იმის შესახებ, თუ როგორ შეგვიძლია მოვტყუვდეთ!

`წაიკითხეთ 1კორ. 1:26-29. როგორ შეესაბამება პავლეს სიტყვები იმას, რაც მოხდა ამ ისტორიაში და როგორ არის იგივე მიდგომა მისაღები დღესდღეობით?`
