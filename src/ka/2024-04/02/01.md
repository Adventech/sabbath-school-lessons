---
title: ღვთაებრიობის ნიშნები
date: 05/10/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

**ძირითადი მუხლები**: იოან. 6:1-15; 6:26-36; 9:1-41; 11.

**დამატებითი მუხლები**: 1კორ. 1:26-29; 1კორ. 5:7.

> <p>სამახსოვრო მუხლი:</p>
> "უთხრა მას იესომ: ‘მე ვარ აღდგომა და სიცოცხლე, ვინც მე მიწამებს, კიდეც რომ მოკვდეს, იცოცხლებს. ყველა, ვინც ცოცხალია და ჩემი მორწმუნეა, არ მოკვდება უკუნისამდე. გწამს ეს?’" (იოან. 11:25, 26).

ბიბლია გასაგებად გვამცნობს, რომ იესო ქრისტე არის მარადიული ძე, მამასთან ერთიანი, რომელსაც თავის თავში გააჩნია სიცოცხლე და არ არის შექმნილი. იესო არის ის, რომელმაც შექმნა ყველაფერი, რაც კი შეიქმნა (იოან. 1:1-3). ამგვარად, იესო ყოველთვის არსებობდა. არ იყო ისეთი დრო, როცა ის არ არსებობდა. მიუხედავად იმისა, რომ იესო მოვიდა დედამიწაზე და მიიღო ჩვენი ადამიანური ბუნება, იგი ყოველთვის ინარჩუნებდა თავის ღვთაებრივ ბუნებას და, გარკვეულ მომენტებში, მისი სიტყვები და ქმედებები ნათელს ჰფენდა მას.

ეს ჭეშმარიტება მნიშვნელოვანი იყო იოანესთვის, ამიტომ იესოს ზოგიერთი სასწაულის მოყოლისას მოციქული გამოიყენებდა მათ, რათა მიეთითებინა ქრისტეს ღვთაებრიობაზე. იესო არა მხოლოდ საუბრობდა იმაზე, რაც გვიხსნიდა მის ღვთაებრიობას, არამედ თავის სიტყვებს განამტკიცებდა საქმით, რომლებიც ააშკარავებდნენ მის ღვთაებრიობას.

ამ კვირის გაკვეთილში განვიხილავთ სამ უდიდეს ნიშანს, რომელიც მიუთითებს მის ღვთაებრიობაზე. საოცარია, რომ თითოეულ შემთხვევაში იმყოფებოდნენ ადამიანები, რომელთაც არ სწამდათ სასწაულის ან ვერ ხვდებოდნენ მის მნიშვნელობას. ვიღაცისთვის ეს მოვლენები იქცა მიზეზად, რომ მიეტოვებინა იესო, სხვებისთვის მათ გააღრმავეს მათი სულიერი სიბრმავე, მესამე ჯგუფისთვის კი ისინი იქცა იესოს სიკვდილზე დაფიქრების მიზეზად, ზოგიერთებმა კი მათი წყალობით იწამეს, რომ იესო არის მესია.
