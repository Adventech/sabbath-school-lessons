---
title: შემდგომი გამოკვლევებისათვის
date: 11/10/2024
---

წაიკითხეთ ელენ უაითის წიგნიდან "ქრისტე - წუთისოფლის იმედი" თავი 41 "გადამწყვეტი მომენტი გალილეაში" (გვ. 383-394), თავი 58 "ლაზარე, გამოდი!" (გვ. 524-536), თავი 59 "რაბინთა შეთქმულება" (გვ. 537-542).

"ქრისტეს სიცოცხლე, რომელიც წუთისოფელს მიუძღვნა, მის სიტყვებშია ჩაქსოვილი. თავისი სიტყვით ქრისტე კურნავდა სნეულთ და დევნიდა ეშმაკებს. თავისი სიტყვით დააცხრო ზღვა და აღადგინა მკვდრეთით მიცვალებულნი. და ხალხიც მოწმობდა, რომ მისი სიტყვა უფლებამოსილი იყო. იგი ისე ამბობდა ღვთის სიტყვას, როგორც ამას ძველი აღთქმის წინასწარმეტყველთა მეშვეობით აკეთებდა. მთელი ბიბლია - ქრისტეს გამოცხადებაა, მაცხოვარს თავის მიმდევართა რწმენის დაფუძნება ღვთის სიტყვაზე სურდა. როდესაც იგი ფიზიკურად აღარ იქნება წუთისოფელში, მაცხოვრის ძალის წყაროდ მისი სიტყვა უნდა იქცეს. თავიანთი უფლის მსგავსად მათ უნდა იცოცხლონ ‘ღვთის პირიდან გამომავალი ყოველი სიტყვით’ (მათ. 4:4).

როგორც ჩვენი ფიზიკური არსებობისათვის აუცილებელ საჭიროებას წარმოადგენს საკვები, ასევე ღვთის სიტყვა კვებავს ჩვენს სულიერ ცხოვრებას. ყველამ უნდა მიიღოს ღვთის სიტყვა და ამით სულიერება შემატოს თავის ცხოვრებას. როგორც ფიზიკური სიცოცხლის შესანარჩუნებლად ვღებულობთ ფიზიკურ საკვებს, ასევე ვღებულობთ სიტყვას სულიერი ცხოვრებისათვის. მაგრამ სხვა ადამიანებისაგან არ უნდა მივიღოთ იგი, არამედ თვითონ ყურადღებით უნდა გამოვიკვლიოთ ბიბლია, ვთხოვოთ ღმერთს სულიწმიდის ძალა ღვთის სიტყვის შემეცნებისათვის" (ე. უაითი. ქრისტე - წუთისოფლის იმედი, გვ. 390).

**კითხვები მსჯელობისათვის:**

`1.ამ კვირის განმავლობაში განვიხილეთ, თუ როგორ დააპურა იესომ ხუთი ათასი ადამიანი, განკურნა ბრმადშობილი და მკვდრეთით აღადგინა ლაზარე. თითოეულ შემთხვევაში იესომ წარადგინა თავისი ღვთაებრიობის დამარწმუნებელი მოწმობანი. მიუხედავად ამისა, ამ სასწაულებმა, როგორი საოცარიც არ უნდა ყოფილიყო ისინი, მიიყვანა ადამიანები გაყოფამდე. ზოგიერთებმა მას რწმენით უპასუხეს, სხვებმა კი - ეჭვით. რას გვეუბნება ეს იმის შესახებ, რომ დამაჯერებელი მოწმობების პირისპირაც კი ადამიანებს შეუძლიათ მაინც უარყონ ღმერთი?`

`2.ყველა ეს ისტორია მიუთითებს ქრისტეზე, როგორც ღვთის ღვთაებრივ ძეზე. რატომ არის მისი ღვთაებრივი ბუნება ამდენად მნიშვნელოვანი, რომ გვწამდეს მისი, როგორც მხსნელის?`

`3.წაიკითხეთ 1კორ. 1:26-29. როგორ ვხედავთ XXI საუკუნეში ამავე პრინციპის მოქმედებას? რა "უმეცრების" სწამთ ქრისტიანებს, რას დასცინიან "ხორციელად ბრძენნი" და რას უარყოფენ? რისი გვწამს, რაც აგრეთვე "შეარცხვენს ძლიერებს"?`
