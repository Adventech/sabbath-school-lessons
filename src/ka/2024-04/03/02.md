---
title: ღვთაებრივი ლოგოს-ი დასაწყისში
date: 13/10/2024
---

`წაიკითხეთ იოან. 1:1-5. იპოვეთ და ჩამოთვალეთ იესო ქრისტეს შესახებ ათი იდეა, რომლებსაც მოიცავს ეს ნაწყვეტი? იმსჯელეთ თითოეულ მათგანზე.`

1. "დასაწყისში იყო სიტყვა"

2. ` `

3. ` `

4. ` `

5. ` `

6. ` `

7. "მასში იყო სიცოცხლე"

8. ` `

9. ` `

10. ` `

იოანეს სახარება იწყება საოცარი აზრით: "დასაწყისში იყო სიტყვა და სიტყვა იყო ღმერთთან, და სიტყვა იყო ღმერთი". ეს მტკიცება გვაოგნებს სიღრმით, რომელსაც ძლივს თუ ჩავწვდებით.

პირველ რიგში, მახარობელი ეყრდნობა სამყაროს შექმნის ისტორიას: "დასაწყისში" (დაბ. 1:1). "სიტყვა" უკვე არსებობდა სამყაროს შექმნამდე. ამგვარად, იოანე ადასტურებს იესოს მარადიულ არსებობას.

მეორე მხრივ, იოანე აღნიშნავს, რომ "სიტყვა იყო ღმერთთან", ხოლო იოან. 1:18-ში იგი მიუთითებს, რომ იესო "მამის წიაღში" იყო. როგორც არ უნდა ვეცადოთ წარმოვიდგინოთ, თუ რას ნიშნავს ეს, ერთი რამ ეჭვგარეშეა: იესო და მამა ძალიან ახლო არიან ერთმანეთთან.

და მესამე მხრივ, იგი ამბობს: "სიტყვა იყო ღმერთი". მაგრამ როგორ შეიძლება სიტყვა იყოს ღმერთთან და ამავდროულად იყოს ღმერთი? ჩვენ პასუხს ვპოულობთ ძველბერძნული ენის განსაკუთრებულობაში. ბერძნულ ენაში არსებობს განსაზღვრული არტიკლი, რომელიც ინგლისური the არტიკლის ანალოგია, მაგრამ არ გააჩნია განუსაზღვრელი არტიკლი, a/an-ის მსგავსი. ამგვარად, ჩვენთვის მნიშვნელოვანია ის, რომ ბერძნული განსაზღვრული არტიკლი მიგვითითებს განსაკუთრებულობაზე, რაღაც განსაზღვრულ ობიექტზე ან ადამიანზე.

ფრაზაში "სიტყვა იყო ღმერთთან" სიტყვას "ღმერთი" გააჩნია ბერძნული არტიკლი ტონ, ამგვარად იგი მიგვითითებს სრულიად განსაზღვრულ პიროვნებაზე, მამაზე, სხვა სიტყვებით: "და სიტყვა იყო მამასთან". ფრაზაში "სიტყვა იყო ღმერთი" სიტყვის "ღმერთი" წინ დგას განუსაზღვრელი (ჰო) არტიკლი, რაც მოცემულ კონტექსტში მიუთითებს ღვთაებრიობაზე, როგორც დახასიათებას. იესო არის ღმერთი, იგი არ არის მამა, არამედ ღვთის ძე, რომელსაც გააჩნია ღვთაებრივი ბუნება, იგი ღვთაების მეორე პიროვნებაა.

`შეადარეთ იოან. 1:1 და დაბ. 1:1 მუხლები. რა შესაბამისობებია მათ შორის? რას გვეუბნება ეს შედარება იესო ქრისტეს შესახებ?`

გამონათქვამით "დასაწყისში" მახარობელი ემყარება შექმნის ისტორიას (იხ. დაბ. 1:1) და გვაჩვენებს, რომ სიტყვა უკვე არსებობდა სამყაროს შექმნამდე. ამგვარად, იოანე ადასტურებს იესოს მარადიულ არსებობას.

მოციქული ხაზს უსვამს ამ გაგებას, რადგან იოან. 1:3, 4-ში ნათქვამია, რომ იესო ყველაფრის შემოქმედია. ყველაფერი, რაც ოდესმე არ არსებობდა, გაჩნდა მხოლოდ იესოს, ღმერთი-შემოქმედის წყალობით.

"დასაბამიდანვე იესო ქრისტე და მამა ერთნი არიან. იესო "ღვთის ხატებაა", უზენაესის ძლიერებისა და დიდების გამოცხადება და მისი დიდების ნათელია" (ე. უაითი. ქრისტე - წუთისოფლის იმედი, გვ. 19).

`რატომ არის ასეთი მნიშვნელოვანი ჩვენი ღვთისმეტყველებისთვის სწავლება ქრისტეს ღვთაებრიობის შესახებ? როგორ შეიცვლებოდა ჩვენი სულიერი ცხოვრება, იესო უბრალოდ შექმნილი არსება რომ ყოფილიყო? გაუზიარეთ თქვენი პასუხი ჯგუფს და იმსჯელეთ, თუ რატომ არის ასეთი მნიშვნელოვანი ჩვენი რწმენისთვის ქრისტეს ღვთაებრიობა?`
