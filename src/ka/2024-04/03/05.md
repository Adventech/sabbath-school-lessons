---
title: გამეორებული თემა - რწმენა-ურწმუნოება
date: 16/10/2024
---

`წაიკითხეთ იოან. 3:16-21; 9:35-41 და 12:36-46. როგორ იმეორებს ეს მუხლები პროლოგში აღნიშნულ რწმენა-ურწმუნოების თემას?`

იოანეს სახარებაში კაცობრიობა იყოფა ორ ძირითად ჯგუფად: ისინი, ვისაც სწამთ იესო და იღებენ მას როგორც მესიას და ისინი, ვისაც აქვთ საშუალება რ`ომ ირწმუნონ, მაგრამ არ აკეთებენ ამას.

პირველ ჯგუფს მიეკუთვნებიან მოწაფეები, ნიკოდემოსი (რომელიც რწმენასთან ნელ-ნელა მოდის), ჭასთან მყოფი დედაკაცი და ბრმადშობილი. მეორე ჯგუფს მიეკუთვნებიან ფარისეველები და მღვდელმთავრები, ადამიანები, რომლებიც ესწრებოდნენ ხუთი ათასი კაცის დაპურებას და იუდა.

საინტერესოა, რომ სიტყვა "რწმენა" (ბერძნ. პისტის) არცერთხელ არ არის ნახსენები იოანეს სახარებაში. თუმცა, ზმნა "გწამდეს" (პისტეო) ნახსენებია 98-ჯერ, თუკი გავითვალისწინებთ, რომ მთლიან ახალ აღთქმაში იგი გამოყენებულია 241-ჯერ. რწმენა მნიშვნელოვანი თემაა იოანესთან. ზმნის გამოყენება არსებითი სახელის ნაცვლად მიგვითითებს, რომ ქრისტიანად ყოფნა ნიშნავს გარკვეული აქტივობის გამოხატვას. იესოში რწმენა არის ის, რასაც ვაკეთებთ, სხვა სიტყვებით, რწმენა გამოიხატება ჩვენს ცხოვრებაში და არა მხოლოდ იმაში, რომ ვიღებთ წმიდა წერილის ჭეშმარიტებებს. როგორც ვიცით, ეშმაკებსაც სწამთ იესოსი (იხ. იაკ. 2:19).

იოანესთან მთავარი განსხვავება ამ ორ ჯგუფს შორის მდგომარეობს იმაში, თუ რა დამოკიდებულება აქვთ მათ იესოსადმი. მორწმუნეები ან ისინი, ვინც რწმენასთან მოდიან, გახსნილნი არიან მისთვის მაშინაც კი, როცა ის მათ უპირისპირდება ან საყვედურობს. ისინი მიდიან იესოსთან და არ ტოვებენ მას. მათთვის ის არის ნათელი. მის მიმართ რწმენით ისინი იქცევიან ღვთის შვილებად.

ურწმუნოები კი ჩვეულებრივად მიდიან იესოსთან და მასთან შედიან კონფლიქტში. მათ უყვართ ბნელი და არა - ნათელი. მათთვის რთულია მიიღონ მისი სიტყვა, განსაკუთრებით, როცა ხედავენ, თუ როგორ ანგრევს იგი მათ ძველ ტრადიციებს და არ ამართლებს მათ მოლოდინებს. ისინი განიკითხავენ მას ნაცვლად იმისა, რომ ნება დართონ მის ნათელს განიკითხოს ისინი. ასეთი გამეორებადი ქმედებები შეინიშნება რელიგიურ ხელმძღვანელებში, რომლებსაც, როგორც ხალხის სულიერ მოძღვრებს, პირველებს უნდა მიეღოთ იესო.

`რით განსხვავდება იესოს მიმართ ცოცხალი რწმენა უბრალო ინტელექტუალური თანხმობისგან, რომ იგი არის მესია? რატომ არის მნიშვნელოვანი ვაცნობიერებდეთ ამ სხვაობას? (იხ. მათ. 7:21-23).`
