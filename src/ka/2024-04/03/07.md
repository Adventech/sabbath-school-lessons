---
title: შემდგომი გამოკვლევებისათვის
date: 18/10/2024
---

წაიკითხეთ ელენ უაითის წიგნში "ქრისტე - წუთისოფლის იმედი" თავი 1 "ჩვენთან არს ღმერთი" (გვ. 19-26).

"უფალი იესო ქრისტე, ღვთაებრივი ძე ღვთისა, არსებობდა მარადისობიდან, როგორც ცალკე პიროვნება და მაინც, მიუხედავად ამისა, იყო ერთი მამასთან" (Ellen G. White Comments, The Seventh-day Adventist Bible Commentary, vol. 5, p. 1126).

"იესომ თქვა: „როცა ავმაღლდები მიწიდან, ყველას ჩემთან მივიზიდავ“ (იოანე 12:32). ცოდვილმა ქრისტეში უნდა დაინახოს მხსნელი, რომელიც წუთისოფლის ცოდვებისათვის მოკვდა. როდესაც ვუმზერთ ღვთის კრავს, გოლგოთას ჯვარზე გაკრულს, უკეთესად გვესმის გამოსყიდვის საიდუმლო და ღვთის სახიერებას მონანიებისკენ მივყავართ. ცოდვილთა გადარჩენისთვის სიკვდილით ქრისტემ გამოავლინა სიყვარული, რომელიც აღემატება ცოდნას. როდესაც ცოდვილი ჭვრეტს ამ სიყვარულს, ის არბილებს ადამიანის გულს, ატყვევებს გონებას და სულში მონანიების სურვილს აღძრავს… მაგრამ ყოველი მათი მცდელობა - გახდნენ უკეთესნი, ყოველი მათი გულწრფელი სურვილი - იცხოვრონ პატიოსნად, არის ქრისტეს ძალის გამოვლინება, რომელიც თავისკენ იზიდავს ცოდვილს. გავლენა, რომელსაც ისინი არ აცნობიერებენ, ისე ზემოქმედებს სულზე, რომ სინდისი იღვიძებს და ადამიანის ცხოვრება შესამჩნევად იცვლება. და როდესაც ქრისტე აღძრავს მათ შეხედონ მის ჯვარს, რათა უმზირონ იმას, ვინც მათმა ცოდვებმა განგმირა, მაშინ მათთვის გასაგები ხდება მისი მცნება. თვალი ეხილებათ თავის არასწორ ცხოვრებაზე. და ხედავენ, თუ რა ღრმად აქვს გადგმული ფესვები მათ სულში ცოდვას" (ე. უაითი. ქრისტესკენ მიმავალი გზა, გვ. 32).

**კითხვები მსჯელობისათვის:**

`1.რატომ დაიწყო იოანემ საუბარი იესოზე, როგორც შემოქმედზე? რას გვეუბნება ეს შექმნის მნიშვნელოვნების შესახებ მთელს ღვთისმეტყველებაში? რატომ არის მნიშვნელოვანი შექმნის ჭეშმარიტი გაგება, როგორც არის მასზე ნათქვამი წმიდა წერილში?`

`2.უფრო დაწვრილებით შევჩერდეთ კვირადღის ბოლო შეკითხვაზე. რა მოხდებოდა, თუკი ჯვარზე მარადიული ღმერთის ნაცვლად მოკვდებოდა შექმნილი არსება? რას დავკარგავდით, თუკი იესო იქნებოდა ვინმე სხვა და არა მარადიული ღმერთი?`
