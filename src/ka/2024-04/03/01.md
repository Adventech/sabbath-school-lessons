---
title: "წინარეისტორია: პროლოგი"
date: 12/10/2024
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>

ძირითადი ნაწყვეტი: იოან. 1:1-14;

**დამატებითი მუხლები**: დაბ. 1:1; მათ. 7:21-23; იოან. 3:16-21; 9:35-41; 17:1-5.

> <p>სამახსოვრო მუხლი:</p>
> "დასაწყისში იყო სიტყვა და სიტყვა იყო ღმერთთან, და სიტყვა იყო ღმერთი" (იოან. 1:1).

პირველი კვირის განმავლობაში ჩვენ შევისწავლიდით იოანეს სახარების დასასრულს, რომელშიც ახსნილია, თუ რატომ დაწერა იოანემ თავისი სახარება. ამ გაკვეთილზე ჩვენ დავუბრუნდებით სახარების დასაწყისს, სადაც იოანე გვაძლევს მიმართულებას და სულიწმიდის დახმარებით უნდა გაუძღვეს მკითხველებს. ახალი აღთქმის წიგნების ავტორები პირველივე სიტყვებში ცდილობენ ჩამოაყალიბონ თემები, რომელთა ხორცშესხმასაც განიზრახავენ. ასე იქცევა იოანეც, რომლის თემებიც წარმოჩენილია როგორც მსოფლიო მიმოხილვის გრანდიოზულ ნაწილად, აღწერს იესო ქრისტეს შესახებ უმნიშვნელოვანეს ჭეშმარიტებებს - რომლებიც მიემართება ქვეყნიერების შექმნამდე პერიოდისკენ.

წიგნის ეს მიმოხილვა მკითხველს, რომელმაც უკვე იცის, რომ იესო არის მესია, აძლევს უპირატესობას, რომელიც არ გააჩნდათ თავად წიგნის გმირებს. მკითხველს ნათლად შეუძლია დაინახოს დიდებული თემები, რომლებსაც უბრუნდება მახარობელი, როცა ყვება იესოს ისტორიას. ეს დიდებული თემები განეკუთვნება იესოს დედამიწაზე ცხოვრების ისტორიულ პერიოდს.

ამ კვირის გაკვეთილი დაიწყება პროლოგით (იოან. 1:1-18). მასში მოკლედ არის ჩამოყალიბებული სახარების ძირითადი თემები. შემდგომ ეს თემები განიხილება ამ მონაყოლის სხვა ნაწილებშიც.
