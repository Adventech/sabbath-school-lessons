---
title: შექმნა: დაბადების წიგნი როგორც საფუძველი, ნაწილი 1
date: 16/05/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
იოან. 1:1-3; დაბ. 1:3-5; გამ. 20:8-11; გამოცხ. 14:7; მათ. 19:3-6; რომ. 5:12.
  
> <p>სამახსოვრო მუხლი:</p>  
> "დასაწყისში იყო სიტყვა და სიტყვა იყო ღმერთთან, და სიტყვა იყო ღმერთი. ის იყო დასაწყისში ღმერთთან. ყოველივე მის მიერ შეიქმნა და უიმისოდ არაფერი შექმნილა, რაც კი შექმნილა. მასში იყო სიცოცხლე და სიცოცხლე იყო ადამიანთა ნათელი" (იოან. 1:1-4).

დაბადების წიგნის პირველი თავები მთელი წმიდა წერილის საფუძველია. ბიბლიის ძირითადი სწავლება და დოქტრინები საწყისს ამ თავებიდან იღებს. აქ ვხვდებით ღვთაების ბუნების აღწერას, როცა მამა, ძე (იხ. იოან. 1:1-3; ებრ. 1:1,2) და სულიწმიდა (იხ. დაბ. 1:2) ჰარმონიულად მუშაობდნენ სამყაროსა და მასში არსებული ყველაფრის შექმნის პროექტზე და მათი შრომა ადამიანის შექმნით დაგვირგვინდა (იხ. დაბ. 1:26-28). დაბადების წიგნი ასევე წარმოგვიდგენს შემდეგ მნიშვნელოვან ჭეშმარიტებებს: შაბათი (დაბ. 2:1-3), ბოროტების წარმოშობა (დაბ. 3), მესია და ხსნის გეგმა (დაბ. 3:15), მსოფლიო წარღვნა (დაბ. 6-9), ღვთის აღთქმა ადამიანთან (დაბ. 1:28; 2:2,3,15-17; 9:9-17;15), ენათა აღრევა და ადამიანთა გაფანტვა დედამიწის ზურგზე (დაბ. 10; 11), საგვარტომო ნუსხა სამყაროს შექმნიდან აბრაამამდე (დაბ. 5 და 11). და ბოლოს, დაბადება გვიხსნის ღვთის მიერ წარმოთქმული სიტყვის ძალას (დაბ. 1:3; 2ტიმ. 3:16; იოან. 17:17), ადამიანის ბუნებას (დაბ. 1:26-28), ღვთის ხასიათს (მათ. 10:29,30), ქორწინებას მამაკაცსა და დედაკაცს შორის (დაბ. 1:27,28; 2:18,21-25), მიწითა და მისი რესურსებით მართვას (დაბ. 1:26; 2:15,19) და ახალი ქმნილების შესახებ აღთქმულ იმედს (ეს. 65:17; 66:22; გამოცხ. 21:1) - ყველა ეს სწავლება ემყარება დაბადების წიგნის პირველ თავებს, რომლებსაც ამ და შემდეგ კვირაში შევისწავლით.