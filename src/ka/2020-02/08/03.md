---
title: შექმნის დღეები
date: 18/05/2020
---

ბოლო წლებში სულ უფრო მეტი მომხრე უჩნდება შექმნის ექვსი დღის შეხედულებას, რომელიც შექმნის დღეებს განიხილავს როგორც მეტაფორას ან მითს და არა როგორც პირდაპირი მნიშვნელობით დღეებს. ასეთი შეხედულება წარმოიქმნა ევოლუციის თეორიის საფუძველზე, რომელიც თვლის, რომ პლანეტა დედამიწაზე სიცოცხლე ათასობით წლის განმავლობაში ვითარდებოდა. 

`რას გვასწავლის ბიბლია ამ საკითხთან დაკავშირებით? რატომ უნდა ჩავთვალოთ დაბ. 1-ში შექმნის დღეები რეალურ და არა სიმბოლურ დღეებად?`

`წაიკითხეთ დაბ. 1:3-5 და გამ. 20:8-11. როგორ გამოიყენება მოცემულ კონტექსტებში სიტყვა "დღე"?`

ებრაული სიტყვა "იომ" (დღე), რომელიც ხშირად გამოიყენება შექმნის ისტორიაში, მიგვითითებს რეალურ დღეზე. არ მოგვეპოვება არც ერთი მინიშნება იმისა, რომ ეს არ იყო პირდაპირი მნიშვნელობით დღეები. ამიტომ იმ ღვთისმეტყველებმა, რომელთაც არ სწამთ შექმნის რეალური დღეებისა, მაინც უნდა აღიარონ, რომ ავტორის განზრახვა იყო ზუსტად ასე აღეწერა ისინი.

საინტერესოა, რომ თავად ღმერთი ანიჭებს სახელწოდებას დროის ამ პირველ მონაკვეთს (იხ. დაბ. 1:5). იომ (დღე) განისაზღვრება ფრაზით (და იყო საღამო და იყო დილა) (დაბ. 1:5,8 და ა. შ.). ეს სიტყვა აქ გამოიყენება მხოლობით და არა მრავლობით რიცხვში, რომელიც აღნიშნავს ერთ ცალკეულ დღეს.

ამგვარად, შექმნის შვიდი დღე უნდა გავიგოთ როგორც დროის რეალური მონაკვეთი, რომელიც წარდგენილია რაოდენობრივ რიცხვში ეხად (ერთი), რომელსაც სდევს რიგობითი რიცხვები (მეორე, მესამე, მეოთხე და ა. შ.). ასეთი აღწერა მიუთითებს დღეთა თანმიმდევრულ შეთანხმებაზე და კულმინაცია კეთდება მეშვიდე დღეზე. ტექსტში არ არის რაიმე მინიშნება იმასთან დაკავშირებით, რომ ამ დღეებს შორის უნდა იყოს კიდევ რაიმე დროითი შუალედი. შექმნის შვიდი დღე არის შვიდი რეალური დღე, როგორც ეს გვესმის დღეს.

ასევე დღეთა რეალური ბუნება იმ ფაქტით დასტურდება, რომ ღმერთმა თავისი თითით დაწერა მეოთხე მცნება, რომელიც, მიუთითებს მეშვიდე დღეს - შაბათს დასვენების საფუძველს შექმნის პირდაპირი მნიშვნელობით შვიდდღიანი კვირეულის თანახმად.

`დაბადების წიგნში აღწერილი შექმნა ბიბლიაში არ წარმოადგენს შექმნის ერთადერთ აქტს. მასში ასევე აღწერილია ხელახალი შექმნა მეორედ მოსვლის დროს, როცა ღმერთი ხრწნადს გადააქცევს უხრწნელად "ერთ წამში, თვალის დაამხამებაზე, უკანასკნელ საყვირზე" (1კორ. 15:52). თუკი ღმერთს მეორედ მოსვლის დროს თვალის დახამხამებაში შეუძლია შექმნას ახალი, რისთვის დასჭირდა მას მილიარდობით წლები სამყაროს შესაქმნელად, როგორც ევოლუციის თეისტური თეორია გვასწავლის?`
