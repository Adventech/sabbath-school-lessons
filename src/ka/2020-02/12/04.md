---
title: რთული ტექსტების შესწავლა თავმდაბლობით
date: 16/06/2020
---

`წაიკითხეთ იაკ. 4:6-10; 2ნეშტ. 7:14 და სოფ. 3:12. რატომ არის თავმდაბლობა ასეთი მნიშვნელოვანი წმიდა წერილის რთული ნაწყვეტების შესწავლის დროს?`

ბევრმა ადამიანმა საოცრად გააცნობიერა და თავმდაბლად გაიაზრა, რომ დამოკიდებულია ვინმეზე ან რამეზე საკუთარი თავისგან დამოუკიდებლად. ისინი მიხვდნენ, რომ არ წარმოადგენენ მათ გარშემო არსებული ყველაფრის საზომს. ეს ადამიანები ჭეშმარიტებას უფრო აფასებენ, ვიდრე თავიანთ ეგოისტურ მოთხოვნილებას - იყონ ყველაფერში მართლები; აცნობიერებენ, რომ ჭეშმარიტება არ არის მათი პირადი დასკვნები, არამედ ის, რასაც აწყდებიან. შესაძლებელია, უდიდესი ჭეშმარიტება, რომელსაც ეს ადამიანები მიხვდნენ, მდგომარეობს იმაში, თუ რაოდენ ცოტა იციან სინამდვილეში ჭეშმარიტების შესახებ. მათ იციან, როგორც წერდა პავლე, რომ ახლა "ჩვენ ვხედავთ სარკით, ბუნდოვნად" (1კორ. 13:12).

ასეთ მოკრძალებულ აზროვნებას გააჩნია ბევრი უპირატესობა. თავმდაბალი კვლევის ჩვევა არის ნებისმიერი შეცნობის საფუძველი, რადგან იგი ბადებს თავისუფლებას, რომელსაც ბუნებრივად მიჰყვას ახალის შეცნობის სურვილთან. ეს არ ნიშნავს იმას, რომ თავმდაბალი ადამიანები ხშირად არ არიან მართლები ან ყოველთვის იცვლიან საკუთარ შეხედულებას და არ გააჩნიათ მტკიცე დარწმუნებულობა. ეს ნიშნავს მხოლოდ იმას, რომ მზად არიან დაემორჩილონ ბიბლიურ ჭეშმარიტებას. ისინი აცნობიერებენ თავიანთი ცოდნის შეზღუდულობას და, ამგვარად, შეუძლიათ გააღრმავონ თავიანთი ცოდნა და ღვთის სიტყვის შეცნობა ისე, როგორც არ შეუძლია ამის გაკეთება ჭკვიან, მაგრამ ქედმაღალ  და ამაყ ადამიანს.

"ყველა, ვინც თავმდაბალი გახსნილი გონებით მიმართავს ღვთის სიტყვას ხელმძღვანელობისთვის, სრული გადაწყვეტილებით ჩაწვდეს ხსნის პირობებს, მიხვდება, თუ რის შესახებ საუბრობს წმიდა წერილი. მაგრამ ისინი, ვისაც ღვთის სიტყვის შესწავლაში შემოაქვს სული, რომელსაც ბიბლია არ იწონებს, ამ სწავლებიდან გამოიღებენ სულს, რომელსაც წმიდა წერილი არ ავრცელებს. უფალი არ მიმართავს გულგრილ გონებას. იგი არ ახარჯავს თავის დარიგებებს მას, ვინც თავისი ნებით არის არადაინტერესებული ან უწმიდური. მაცდური კი თავისი მხრივ, ცდილობს დაარიგოს გონება, რომელიც მზად არის ყური უგდოს მის ჩურჩულს; მას უნდა, რომ გაანადგუროს ღვთის წმიდა რჯულის ზეგავლენა.

უნდა მოვდრიკოთ ჩვენი გულები და გულწრფელობითა და მოწიწებით ვეძებოთ სიცოცხლის სიტყვა, რადგან მხოლოდ თავმდაბალ და მომნანიე გონებას შეუძლია დაინახოს სინათლე" (The Advent Review and Sabbath Herald, August 22, 1907).


როგორ შევინარჩუნოთ ბალანსი მორჩილებასა და მტკიცე დარწმუნებულობას შორის? მაგალითად, როგორ უპასუხებდით შეკითხვას, თუ რატომ ვართ ჩვენ, მეშვიდე დღის ადვენტისტები, ასე დარწმუნებულნი საკუთარ სიმართლეში შაბათის ჭეშმარიტებასთან დაკავშირებით მაშინ, როცა თითქმის ყველა ცდება?





