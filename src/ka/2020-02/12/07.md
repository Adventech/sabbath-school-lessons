---
title: შემდგომი გამოკვლევებისათვის
date: 19/06/2020
---

`წაიკითხეთ ელენ უაითის წიგნიდან "ქრისტესკენ მიმავალი გზა" თავი "რა მოვუხერხოთ ეჭვებს?" (გვ. 105-113).`

ბიბლიაში მრავალი საიდუმლოა, გასაგებად რთული და ძალიან სიღრმისეული, რომ ბოლომდე განვმარტოთ. აი, რატომ გვჭირდება მორჩილი გონება და ლოცვა, როცა წმიდა წერილის შესწავლას ვიწყებთ. ღვთის სიტყვის მიმართ ჩვენი ერთგულება დაგვეხმარება, გავიგოთ ბიბლიური ტექსტის ჭეშმარიტი მნიშვნელობა, თუნდაც სხვა ნაწყვეტებს რაიმეთი ეწინააღმდეგებოდეს. ბიბლიის მიმართ ნდობა დაგვეხმარება პატივისცემა გამოვხატოთ ტექსტის მიმართ და არ ვეცადოთ შევცვალოთ იგი (როგორც ზოგიერთი იქცევა) ან დავამახინჯოთ მისი ჭეშმარიტი მნიშვნელობა.

"ზოგი ბიბლიას სრულიად უშედეგოდ კითხულობს და ხანდახან თავის საზიანოდაც კი. რადგან, როცა ბიბლიის შესწავლა ხდება ლოცვისა და მოწიწების გარეშე, როცა ფიქრები და გრძნობები არაა ღმერთისკენ მიმართული და მის ნებასთან შეთანხმებული, შედეგად იბადება ეჭვები და თავად ბიბლიის შესწავლა გააძლიერებს სკეპტიციზმს. ამ დროს ადამიანის აზრებს ბოროტი ეპატრონება და მას წმიდა წერილის შინაარსს არასწორად წარმოუდგენს. როდესაც ადამიანები სიტყვითა და საქმით ჰარმონიაში არ არიან ღმერთთან, რანაირი განათლებულებიც არ უნდა იყვნენ, არსებობს საშიშროება, რომ არასწორად გაიგონ წმიდა წერილი, და სახიფათოა ვენდოთ მათ განმარტებებს. ის, ვინც წმიდა წერილში ეძებს წინააღმდეგობებს, არ ფლობს სულიერ გამჭრიახობას და ამ თავისი დამახინჯებული ხედვის გამო ბევრ მიზეზს გამონახავს ეჭვებისა და ურწმუნოებისათვის იქ, სადაც ყველაფერი გასაგები და ნათელია" (ე. უაითი. ქრისტესკენ მიმავალი გზა, გვ. 141, 2019 წელი).

**კითხვები მსჯელობისათვის:**

`1.	რატომ არის ბიბლიის მიმართ განსაკუთრებული დამოკიდებულება, რაზეც ამ კვირის განმავლობაში ვიმსჯელეთ, ასეთი მნიშვნელოვანი წმიდა წერილის სწორი გაგებისთვის? გაკვეთილში ჩამოთვლილის გარდა, კიდევ რა არის ბიბლიასთან დაკავშირებით მნიშვნელოვანი და გვეხმარება მის სწორად გაგებაში?`


`2.	რატომ არ უნდა გვიკვირდეს, როცა ბიბლიაში ვხვდებით ნაწყვეტებს, რომელთა ახსნაც და გაგებაც რთულია? ბოლოს და ბოლოს, ამ სამყაროს კიდევ რამდენ ბუნებრივ მოვლენას გააჩნია თავისი საიდუმლო? მაგალითად, დღესდღეობით წყალიც კი არ არის ჯერ ბოლომდე შესწავლილი.`


`3.	როგორც ადვენტისტებმა, როგორ შეგვიძლია ვუპასუხოთ შეკითხვას ლუკ. 23:43 ტექსტის განმარტებასთან დაკავშირებით, სადაც (თარგმანთა უმრავლესობის მიხედვით), იესო ეუბნება ავაზაკს, რომ იმავე დღეს იქნება იგი იესოსთან ერთად ზეცაში? როგორ ვუპასუხოთ ამ შეკითხვას სწორად და გულწრფელად? როგორ შეუძლია სხვა ტექსტებს, მაგალითად: იოან. 20:17; ეკლ. 9:5 და 1კორ. 15:16-20, დაგვეხმაროს ნათელი მოვფინოთ ამ თემას?`