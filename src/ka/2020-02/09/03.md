---
title: შექმნა ძველ ლიტერატურაში
date: 25/05/2020
---

`ძველი ეგვიპტისა და ახლო აღმოსავლეთის ტერიტორიაზე არქეოლოგებმა აღმოაჩინეს ტექსტები, რომლებიც შეიცავს შექმნისა და წარღვნის წარმართულ აღწერას. ამასთან დაკავშირებით, ზოგიერთ მკვლევარს გაუჩნდა სურვილი გაეგო, ხომ არ იყო ნასესხები დაბადების წიგნის ისტორია ამ კულტურებიდან ან, შესაძლებელია, მათზე იყო დამოკიდებული რაიმე სახით. იყო თუ არა ასე სინამდვილეში?`

`წაიკითხეთ დაბ. 1:2-4, შემდეგ კი ამონარიდი ბაბილონის ეპოსიდან ატრახასისის შესახებ: "როცა ღმერთები, ადამიანთა მსგავსად, ატარებდნენ ტვირთს, ატარებდნენ კალათებს, ღმერთების კალათები ძალზე დიდი იყო, მძიმე იყო მათი შრომა, დიდი უბედურება… დაე, შექმნას შთამომავლობის წინაპარმა, ღმერთების კალათები ატაროს ადამიანმა! - "ო, წინაპარო, ადამიანის შემოქმედო! შექმენი ადამიანი, დაე, მან ზიდოს ტვირთი!.." დაე, აღრიოს ნინტუმ თიხა! ჭეშმარიტად ღვთისა და ადამიანისა შეერთდება, აღირევა თიხაში!" (როცა ანუმ შექმნა ცა, ძველი მესოპოტამიის ლიტერატურა, ალეტეია, 2000, გვ. 16,20). რით განსხვავდება ეს ისტორიები?`

თუმცა ამ ისტორიებში არის რაღაც საერთო (მაგალითად, ის, რომ პირველი ადამიანები შეიქმნენ თიხისგან), განსხვავება გაცილებით მეტია.

1.	ატრახასისის შესახებ ეპოსში ადამიანი მუშაობდა ღმერთის მაგივრად, რათა ღმერთებს დაესვენათ. დაბადების წიგნში ღმერთი ქმნის მიწას და ყველაფერს, რაც მასზეა, ადამიანისთვის - ქმნილების გვირგვინისთვის, და შემდეგ მასთან ერთად ისვენებს. დაბადების წიგნში ღმერთმა ადამიანებს საცხოვრებლად მისცა ბაღი და შესთავაზა ურთიერთობა და თავის ქმნილებაზე ზრუნვა - ცნება, რომელიც არ არის ეპოსში.

2.	ბაბილონის ეპოსში ნაკლებად მნიშვნელოვანი ღმერთი მოკლულ იქნა, მისი სისხლი შეურიეს თიხას, რათა ჩამოეყალიბებინათ შვიდი მამაკაცი და დედაკაცი. დაბადების წიგნში ადამი "შექმნა" (ჩამოაყალიბა) უშუალოდ ღმერთმა, რომელმაც შთაბერა სიცოცხლე, ხოლო ქალი "შეიქმნა" მოგვიანებით, რათა ყოფილიყო მისი "შემწე". ღმერთს არ შეუქმნია ადამი და ევა მოკლული ღმერთის სისხლისგან.

3.	დაბადების წიგნის ისტორიაში არ არის არანაირი კონფლიქტი ან ძალადობა, რომელიც მოგვეპოვება ატრახასისის შესახებ ეპოსში.

ამაღლებული ბიბლიური ისტორია აღწერს ყოვლადძლიერ ღმერთს, რომელიც კაცობრიობას აძლევს ღირსეულ მიზანს სრულყოფილ სამყაროში. მოცემულმა რადიკალურმა განსხვავებებმა მეცნიერები მიიყვანა იმ დასკვნამე, რომ ეს არის შექმნის შესახებ სხვადასხვა ისტორიები. 

`ზოგიერთი ამტკიცებს, რომ შექმნისა და წარღვნის შესახებ ისტორიები გადაეცემოდა თაობიდან თაობას საუკუნეების განმავლობაში და დაახლოებით ემყარებოდა რელურ მოვლენებს (აქედანაა ზოგიერთი მსგავსება), მაგრამ დროთა განმავლობაში დამახინჯდა. თუმცა სულიწმიდის ზეგავლენის ქვეშ მყოფმა მოსემ გაამჟღავნა ის, რაც სინამდვილეში მოხდა. რატომ განმარტავს ასეთი გაგება უკეთესად ზოგიერთი მსგავსების არსებობას, ვიდრე ვარაუდი, რომ მოსემ ისესხა იდეები ამ წარმართული ისტორიებიდან?`