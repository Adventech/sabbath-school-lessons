---
title: შექმნა: დაბადების წიგნი როგორც საფუძველი, ნაწილი 2
date: 23/05/2020
---

<h3 class="ka_geo"> გამოსაკვლევად შემოთავაზებული ბიბლიური მუხლები:</h3>  
 იობ. 26:7-10; დაბ. 1,2,5,11; 1ნეშტ. 1:18-27; მათ. 19:4,5; იოან. 1:1-3.
  
> <p>სამახსოვრო მუხლი:</p>  
> "ცანი ღაღადებენ ღმერთის დიდებას, და მისთა ხელთა ნამოქმედარს გვამცნობს სამყარო" (ფსალმ. 18:2).

მრავალი დიდებული გონება წმიდა წერილის მიერ იყო შთაგონებული შეესწავლა ღვთის მიერ შექმნილი სამყარო და ასე წარმოიქმნა თანამედროვე მეცნიერება. იოჰან კეპლერი, ისააკ ნიუტონი, ჯონ რეი, რობერტ ბოილი და წარსულის სხვა მეცნიერებს სწამდათ, რომ მათი დიდებული ნაშრომები კიდევ უფრო ხსნიან ღვთის ქმნილების დიდებულებას.

თუმცა ფრანგული რევოლუციის შემდეგ მეცხრამეტე საუკუნის მეცნიერებამ მოძრაობა დაიწყო თეისტური მსოფლმხედველობიდან იმ მსოფლმხედველობისკენ, რომელიც ემყარებოდა ნატურალიზმსა და მატერიალიზმს და ხშირად ადგილსაც კი არ უტოვებდა ზებუნებრივს. ეს ფილოსოფიური შეხედულებები პოპულარული გახადა ჩარლზ დარვინის ნაშრომმა "სახეობათა წარმოშობა" (1859). იმ დროიდან მოყოლებული, მეცნიერება სულ უფრო მეტად შორდებოდა თავის ბიბლიურ საფუძველს, რამაც, საბოლოოდ, დაბადების წიგნის განმარტების რადიკალურ ცვილებებამდე მიგვიყვანა.

გვასწავლის თუ არა ბიბლია მოძველებულ, არამეცნიერულ შეხედულებას კოსმოლოგიის შესახებ? იყო თუ არა ბიბლიური ისტორია უბრალოდ ნასესხები გარშემომყოფი წარმართი ხალხებისგან? იყო თუ არა ბიბლია განსაზღვრული მხოლოდ იმ ადგილისა და დროის კულტურით ან იქნებ მისი შთაგონებული ბუნება წარმართავს ჩვენს ხედვას შექმნის ჭეშმარიტი წყაროებისკენ?

აი, ზოგიერთი საკითხი, რომლებსაც შევეხებით ამ კვირის განმავლობაში. 
