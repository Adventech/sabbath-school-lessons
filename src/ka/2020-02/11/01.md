---
title: ბიბლია და წინასწარმეტყველება
date: 06/06/2020
---



<h3 class="ka_geo">გამოსაკვლევად შემოთავაზებული ბიბლიური ტექსტები: </h3>
დან. 2:27-45; იოან. 14:29; რიცხ. 14:34; დან. 7:1-25; 8:14; 1კორ. 10:1-13.

> <p>სამახსოვრო მუხლი:</p>  
> "მითხრა: ‘ორიათას სამას საღამოსა და დილას გასტანს და ამის შემდეგ აღდგება საწმიდარი’" (დან. 8:14).

ბიბლიური წინასწარმეტყველება მეტად მნიშვნელოვანია ჩვენი ეკლესიის იდენტიფიცირებისა და მისიისთვის.

წინასწარმეტყველება არის თავისებური სახის შინაგანი და გარეგანი ინდიკატორი, რომელიც ადასტურებს ღვთის სიტყვის სიზუსტეს. იესომ თქვა: "ახლა გითხარით ეს, სანამ ახდებოდეს, რათა ირწმუნოთ, როცა ახდება" (იოან. 14:29; იხ. აგრეთვე, იოან. 13:19). რჩება მნიშვნელოვანი შეკითხვა: სწორად როგორ განვმარტოთ წინასწარმეტყველება, რათა ვიცოდეთ, თუ როდის ახდება წინასწარმეტყველება?

რეფორმაციის დროს რეფორმატორები მიმართავდნენ წინასწარმეტყველების განმარტების ისტორიულ მეთოდს. მათ თვითონ არ მოუგონიათ იგი, არამედ ესესხნენ დანიელსა და იოანეს, რომლებიც გამოიყენებდნენ მას საკუთარი განმარტების გასაღებად. ისტორიული მეთოდი წინასწარმეტყველებას განიხილავს როგორც ისტორიის პროგრესულ და თანმიმდევრულ აღსრულებას, რაც დაიწყო წარსულში და დასრულდება ღვთის მარადიული სამეფოთი.

ამ კვირის განმავლობაში შევისწავლით ისტორიული მიდგომის სვეტებს წინასწარმეტყველებათა განმარტებისთვის. "უნდა ვხედავდეთ წინასწარმეტყველებათა აღსრულებას ისტორიაში, შევისწავლოთ განგების საქმე დიდებულ რეფორმაციულ მოძრაობაში და გვესმოდეს მოვლენათა განვითარება ხალხთა მსვლელობისა დიადი ბრძოლის დასკვნითი შებრძოლებისკენ" (ე. უაითი. მოწმობანი ეკლესიისთვის, ტ. 8, გვ. 307).