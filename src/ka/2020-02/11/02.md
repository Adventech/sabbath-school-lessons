---
title: ისტორიზმი და წინასწარმეტყველება
date: 07/06/2020
---

ფუნდამენტურ მეთოდს, რომელსაც მეშვიდე დღის ადვენტისტები იღებენ წინასწარმეტყველებათა შესასწავლად, ეწოდება ისტორიზმი. მას საფუძვლად უდევს იდეა, რომელიც მდგომარეობს იმაში, რომ ბიბლიურ წინასწარმეტყველებათა უმრავლესობა სრულდება ისტორიის ურღვევი განვითარების ჩარჩოებში წარსულიდან აწმყოსკენ და შემდეგ აწმყოდან მომავლისკენ. ეს ჰგავს სკოლაში ისტორიის თანმიმდევრულ შესწავლას. ამ მეთოდს იმიტომ გამოვიყენებთ, რომ თავად ბიბლიაც ასეთი სახით განგვიმარტავს წინასწარმეტყველებებს.

`წაიკითხეთ დან. 2:27-45. ამ სიზმრის რომელი ასპექტები მიგვითითებს მთელი ისტორიის განმავლობაში ძალაუფლების თანმიმდევრულ, უწყვეტ მონაცვლეობაზე? თავად ბიბლიაც რა სახით მიგვითითებს, თუ როგორ უნდა განვმარტოთ აპოკალიფსური (ბოლო დროსთან დაკავშირებული) წინასწარმეტყველებები?`


ყურადღება მიაქციეთ, რომ ნაბუქოდონოსორის სამეფოს ეწოდა ოქროს თავი. ამგვარად, დანიელმა განსაზღვრა, რომ ბაბილონი წარმოადგენს პირველ სამეფოს (იხ. დან. 2:38). შემდეგ დანიელი ამბობს: "შენს შემდეგ სხვა სამეფო აღდგება, შენსაზე უდარესი; შემდეგ მესამე სამეფო იქნება" (დან. 2:39) და მეოთხეც" (დან. 2:40). ის, რომ ეს სამეფოები ერთიმეორეს მოსდევს, გულისხმობს თავად კერპის აგებულება, რადგან ამ სამეფოებიდან თითოეული წარმოდგენილია უზარმაზარი სხეულის ნაწილად, განლაგებული თავიდან ფეხის თითებამდე. ისინი ისევე არის შეერთებული, როგორც არის შეერთებული დრო და ისტორია.


დან. 7 და 8-ში აღწერილია მსოფლიო იმპერიების იგივე თანმიმდევრულობა, მაგრამ კერპის ნაცვლად გამოყენებულია ცხოველთა სიმბოლოები. ნაჩვენებია ქვეყნიერების ოთხი სამეფოს უწყვეტი თანმიმდევრულობა (სამი დან. 8-ში). ეს თანმიმდევრულობა თავის საწყისს იღებს ანტიკურობის პერიოდიდან და შენარჩუნებულია მთელი ისტორიის განმავლობაში თანამედროვეობამდე და შემდეგ მომავალ დრომდე, როცა დაბრუნდება ქრისტე და დაადგენს უფალი თავის მარადიულ სამეფოს.


ამგვარად, დან. 2-დან კერპმა და დან. 7 და 8-დან ხილვებმა საფუძველი ჩაუყარეს წინასწარმეტყველებათა განმარტების პროტესტანტულ ისტორიულ მეთოდს, რომელსაც დღესაც იზიარებენ მეშვიდე დღის ადვენტისტები.


`წაიკითხეთ იოან. 14:29. როგორ გვეხმარება იესოს სიტყვები გავიგოთ წინასწარმეტყველებათა მოქმედების პრინციპი?`


`რაშია ჩვენი, იმ დროში მაცხოვრებელთა, უპირატესობა, როცა მრავალი წინასწარმეტყველება უკვე აღსრულებულია, ვიდრე იმ ადამიანებისა, რომლებიც ცხოვრობდნენ ბაბილონის სამეფოში?`





