---
title: მარადიული აღთქმა
date: 09/10/2021
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 12:1-3; რომ. 4:1-5; გამ. 2:24; რჯლ. 5:1-21; რჯლ. 6:16-19; რჯლ. 8:5; მათ. 28:10.

> <p>სამახსოვრო მუხლი:</p>
> "და დავამყარებ ჩემს აღთქმას ჩემსა და შენს, და შენს შემდგომ, შენს შთამომავლობას შორის, მათ მოდგმაში, საუკუნო აღთქმად, რათა ვიყო შენი და, შენს შემდგომ, შენი შთამომავლობის ღმერთი" (დაბ. 17:7).

"ვიხილე სხვა ანგელოზი, რომელიც ზეცის შუა დაფრინავდა. მას ჰქონდა მარადიული სახარება, მიწის მკვიდრთათვის - ყოველი ერის და ტომის, ენისა და ხალხისათვის სახარებლად" (გამოცხ. 14:6).

ყურადღება მიაქციეთ, სახარება - მარადიულია, ანუ ის არსებობს ყოველთვის, შესაბამისად, იგი შეპირებულია ჩვენთვის იესო ქრისტეში "უწინარეს საუკუნეთა" (ტიტ. 1:2).

გასაკვირი არ არის, რომ სხვა შემთხვევებში ბიბლია საუბრობს "მარადიული აღთქმის" შესახებ (იხ. დაბ. 17:7 ეს. 24:5; ეზეკ. 16:60; ებრ. 13:20), იმიტომ რომ სახარების არსი არის აღთქმა, ხოლო აღთქმის არსი არის სახარება. რა არის სახარება? ღმერთი თავისი გადამრჩენელი მადლით და სიყვარულით გთავაზობთ ხსნას, რომელსაც თქვენ არ იმსახურებთ და რომელსაც ვერანაირად ვერ დაიმსახურებთ, თქვენ კი საპასუხოდ გიყვართ იგი "მთელი შენი გულით, მთელი შენი სულით, მთელი შენი გონებით, მთელი შენი შეძლებით" (მარკ. 12:30), სიყვარულით, რომელიც ვლინდება მისი რჯულისადმი მორჩილებაში: "ვინაიდან ღვთის სიყვარული ისაა, რომ ვიცავდეთ მის მცნებებს" (1იოან. 5:3).

ამ კვირაში განვიხილავთ აღთქმის იდეას, გამოხატულს მეორე რჯულის წიგნში და ყველაფერს, რასაც აღთქმა ითვალისწინებს.

