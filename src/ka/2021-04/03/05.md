---
title: ღმერთის განსაკუთრებული ხალხი
date: 13/10/2021
---


დღეს ჩვენთვის რთული გასაგებია, როგორი იყო ძველი ქვეყნიერება იმ დროს, როცა ისრაელიანები უდაბნოში დაეხეტებოდნენ. თუ მთელი იმპერიები ჩნდებოდა და ქრებოდა, რჩებოდა რა მხოლოდ ნანგრევები (თუკი ისინიც რჩებოდა), რა შეგვიძლია ვიცოდეთ მრავალი მცირე წარმართული ხალხის შესახებ, რომლებიც ცხოვრობდნენ იმავე მხარეში, სადაც ისრაელიანები?

არც ისე ბევრი, მაგრამ ჩვენ ვიცით ერთი: ეს ადამიანები იყვნენ წარმართები, მათ სწამდათ მრავალღმერთიანობა და ასრულებდნენ ველურ რიტუალებს, რომლებიც მოიცავდა ბავშვების მსხვერპლშეწირვას. მძიმე წარმოსადგენია, რამდენად სასტიკი იყო ამ ადამიანთა რელიგია და ჩვეულებები!

სწორედ ამიტომ, ძველი ისრაელის მთელი ისტორიის განმავლობაში უფალი კვლავ და კვლავ აფრთხილებდა თავის ხალხს არ დაეცვათ მათ გარშემო მყოფ ხალხთა ადათ-წესები. "როცა მიხვალ იმ ქვეყანაში, რომელსაც უფალი, შენი ღმერთი, გაძლევს, არ ისწავლო იმ ხალხთა მსგავსად ძეგლთა კეთება" (რჯლ. 18:9).  

და ეს იმიტომ, რომ ღმერთმა ისრაელს მოუწოდა განსაკუთრებული მიზნისთვის. როდესაც აღთქმა დაუდეს ღმერთს, ისრაელიანები უნდა გამხდარიყვნენ განსაკუთრებული ხალხი, რომლებიც დაუმოწმებდნენ ქვეყნიერებას ერთიანი და ცოცხალი ღმერთის შესახებ, ცისა და მიწის შემქმნელზე.

`წაიკითხეთ რჯლ. 26:16-19. ჩამოთვალეთ ღმერთისა და ხალხის რომელ ურთიერთ დაპირებებს შეიცავს ეს მუხლები?`

`რა შეგვიძლია აქედან ვისწავლოთ ჩვენც?`

გასაოცარია, რომ მოსე ამ ოთხ მუხლს იწყებს სიტყვებით "ამ დღეს", ანუ პირდაპირ ახლა, ღმერთი კვლავ გვიბრძანებს შევასრულოთ დადგენილებები და კანონები (მოსე ამ აზრს იმეორებს მუხლ. 17-ში). მათ კვლავ უნდა იკისრონ მოვალეობა იყონ ერთგული, წმიდა და განსაკუთრებული ხალხი - ამაშია როგორც აღთქმის ხალხის არსებობის მთავარი მიზეზი. ისინი ერთადერთი ხალხი იყვნენ, ვინც იცნობდა ჭეშმარიტ ღმერთს, იცოდა ჭეშმარიტება ამ ღმერთის შესახებ და იმის შესახებ, თუ, მისი სურვილის თანახმად, როგორ უნდა ეცხოვრა ამ ხალხს. პირდაპირი გაგებით, მათ არა მარტო გააჩნდათ "ჭეშმარიტება აწმყო დროისთვის", არამედ უნდა ეცხოვრათ ამ ჭეშმარიტების თანახმად მანამ, სანამ არ მოვა იესო, რომელიც არის კიდეც "ჭეშმარიტება" (იხ. იოან. 14:6).

`რატომ არის ღმერთისადმი მიძღვნის იდეა და მისი აღთქმის მოთხოვნების მორჩილება "ამ დღეს" აქტუალური ჩვენთვის?`

