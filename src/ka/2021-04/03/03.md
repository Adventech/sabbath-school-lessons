---
title: აღთქმა და ისრაელი
date: 11/10/2021
---


აღთქმული ქვეყნის მოპოვება ისრაელისათვის უდიდეს ჯილდოდ იქცა უფლისგან. წაიკითხეთ მუხლები რჯლ. 9:5 და რჯლ. 7:7-8 და იპოვეთ მასში პასუხები შემდეგ შეკითხვაზე. რატომ აირჩია ღმერთმა ისრაელი და უბოძა მათ ქანაანის ქვეყანა?

აქ ასევე წარმოდგენილია მადლის აღთქმა: ღმერთი შრომობდა მათი გულისთვის, მიუხედავად მათი მუდმივი შეცდომებისა (ასევე მოქმედებს სახარება დღესაც). და სწორედ მამებისთვის მიცემული აღთქმის წყალობით, ღვთის მადლი მათ მომავალ თაობებს ებოძა. 

როდესაც მოსეს ხალხთან ჰქონდა ურთიერთობა, იგი ხშირად იშველიებდა პატრიარქებისთვის მიცემული აღთქმის დაპირებებს.

წაიკითხეთ გამ. 2:24; 6:8 და ლევ. 26:42. ამ მუხლებში საუბარია იმის შესახებ, რომ ღმერთს ახსოვს თავისი დაპირებები წლებისა და ასწლეულების შემდეგაც კი. გაიხსენეთ სიტუაციები, როცა სიძნელეები გქონდათ ცხოვრებაში. რომელი ბიბლიური დაპირებები გეხმარებოდათ ასეთ პერიოდებში, რომ არ დაგეკარგათ რწმენა ღმერთისადმი და მისი გადამრჩენელი წყალობისადმი?

ეგვიპტიდან გამოსვლა - უდიდესი სიმბოლო ღვთის გადამრჩენელი მადლისა - ასევე დაფუძნებული იყო აღთქმაზე, რომელიც უფალმა დაუდო მათ მამებს. ანუ ჯერ კიდევ მანამდე, სანამ დაიბადებოდნენ აღთქმის მონაწილეები, დაპირებები მოცემულ იქნა მათი სახელი. ამრიგად, მათ მიიღეს დაპირებული ხსნა, რომელიც ღმერთმა აღასრულა გამოსვლის სასწაულებითა და მოვლენებით და არა მათი საკუთარი დამსახურებების წყალობით.

ისინი ეგვიპტიდან სინაისკენ გაემართნენ, სადაც მათთან "ოფიციალურად" დაიდო აღთქმა (იხ. გამ. 20). და ცენტრალური ადგილი ამ აღთქმაში ეკავა სახარებას და რჯულს, ათ მცნებას, რომლებიც მათ უნდა დაეცვათ, რაც იყო გამოვლინება მათი გადამრჩენელი ურთიერთობისა უფალთან, რომელმაც უკვე გამოისყიდა ისინი (სახარება). რჯულის მეორე წიგნში ამიტომ ისმის ასე ხშირად მოწოდება დაიცვან ეს რჯული, როგორც თავისი პირობა აღთქმისა, რომელიც ძალაში შევიდა სინაიზე.

რა როლს უნდა ასრულებდეს ამჟამად ღვთის რჯული ჩვენს ცხოვრებაში, მადლით გადარჩენილთა ცხოვრებაში, და რატომ არის ეს რჯული ასე მნიშვნელოვანი ჩვენი ღმერთთან გამოცდილებისთვის?

