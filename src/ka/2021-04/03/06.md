---
title: სხვა სახეები
date: 14/10/2021
---

ღვთისმეტყველებმა დიდი ხანია აღიარეს მსგავსება ღმერთთან ისრაელის შეთანხმებასა და სამეფოებს შორის სხვა სახელშეკრულებო შეთანხმებებს შორის, რომლებიც იმ პერიოდში არსებობდა. ამან ჩვენ არ უნდა გაგვაკვირვოს. უფალი უბრალოდ ურთიერთობდა თავის ხალხთან ისეთი ფორმით, რომელიც გასაგები იქნებოდა მათთვის. 

ამავე დროს აღთქმის იდეა, როგორც სამართლებრივი შეთანხმება ორ მხარეს შორის, წესებით, დებულებებით და რეგულაციებით, შეიძლება საკმაოდ ცივი და ზედმეტად ფორმალური ჩანდეს. თუმცა ეს ელემენტი უნდა არსებობდეს კიდეც (ღმერთი რჯულმდებელია), მაგრამ აღთქმა ასეთ ფორმატში არ მოიცავს მთელ სიღრმეს და სიგანეს იმ ურთიერთობებისა, როგორის დამყარებაც ღმერთს სურდა თავის ხალხთან. შესაბამისად, მეორე რჯულის წიგნში გამოყენებულია სხვა სახეები, რომლებიც აღთქმის იდეას დამატებით ასპექტებს სძენს.

`წაიკითხეთ რჯლ. 8:5; 14:1 და 32:6, 18-20. რომელი სახეებია გამოყენებული ამ მუხლებში? როგორ გვეხმარება ეს სახეები იმ ურთიერთობების გაგებაში, როგორიც ღმერთს სურდა ჰქონდა თავის ხალხთან?`

ორივე მუხლში ასახულია ოჯახის იდეა, რომელიც იდეალში უნდა იყოს ყველაზე ახლო, მჭიდრო და მოსიყვარულე კავშირი. ღმერთს ყოველთვის სურდა ასეთი ურთიერთობები თავის ხალხთან. მაშინაც კი, როცა მოწაფეებმა მარტო დატოვეს იესო გეთსიმანიის ბაღში და გოლგოთაზე, მას შემდეგ, რაც აღდგა, მან ორ მარიამს უთხრა: "წადით და აუწყეთ ჩემს ძმებს, რომ წავიდნენ გალილეას და იქ მნახავენ" (მათ. 28:10). მან მოწაფეებს უწოდა "ჩემი ძმები", რაც იყო სიყვარულისა და მადლის მაგალითი, გამომდინარე სიყვარულიდან იმ ადამიანების მიმართ, ვინც ნამდვილად არ დაიმსახურა იგი. ფაქტობრივად, ურთიერთობა ღმერთსა და კაცობრიობას შორის ყოველთვის იყო ასეთი: მადლი და სიყვარული, ბოძებული უღირსთა მიმართ.

`როგორია თქვენი ურთიერთობა ღმერთთან? როგორ შეგიძლიათ გააღრმავოთ ეს ურთიერთობები და ისწავლოთ გიყვარდეთ იგი, ამავე დროს კი გესმოდეთ აღთქმის საკუთარი ვალდებულება დაიცვათ მისი რჯული? რატომ არის რომ ეს ორი იდეა კი არ ეწინააღმდეგება, არამედ შეავსებს ერთმანეთს?`