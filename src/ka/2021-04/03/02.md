---
title: აღთქმა და სახარება
date: 10/10/2021
---

მთელ ბიბლიაში აღთქმა და სახარება ჩნდება ერთად. თუმცა აღთქმის იდეა და მისი დაპირებები არსებობდა ისრაელი ხალხის წარმოშობამდეც (მაგალითად, ნოესთან დადებული აღთქმა), მაგრამ იგი აშკარად იყო გამოხატული ღმერთის თავის ხალხთან ურთიერთობის მეშვეობით, დაწყებული მათი მამებიდან, პატრიარქებიდან.

თავიდანვე აღთქმის ძირითადი ჭეშმარიტება იყო სახარება - ხსნა რწმენით.

`წაიკითხეთ დაბ. 12:1-3; 15:5-18 და რომ. 4:1-5. ამ ნაწყვეტებში იპოვეთ და ჩამოთვალეთ დაპირებები, რომლებსაც ღმერთი აძლევს აბრაამს, როდესაც სთავაზობს აღთქმის დადებას (7 დაპირება პირველ ნაწყვეტში და 5 დაპირება მეორე ნაწყვეტში).`

`მოძებნეთ და კომენტარი გაუკეთეთ სახარებას თითოეულ ამ დაპირებაში.`

აბრაამი ერწმუნა ღმერთს და ღვთის დაპირებისამებრ გამართლდა კიდეც ღმერთის წინაშე. ეს არ ყოფილა იაფფასიანი მადლი, აბრაამი ცდილობდა შეესრულებინა აღთქმის თავისი ვალდებულებები მორჩილების მეშვეობით, როგორც ეს ჩანს დაბ. 22-ში - მორიას მთაზე. და ის ამას აკეთებდა მიუხედავად იმისა, რომ მას რწმენა ჩაეთვალა სიმართლედ (იხ. რომ. 4:5). აი, რატომ გამოიყენებს პავლე აბრაამს ასწლეულების შემდეგ იმის მაგალითად, თუ რას ნიშნავს იცხოვრო იმ აღთქმის დაპირებების თანახმად, რომლებიც ღმერთმა მისცა თავის ხალხს.

ეს თემა მოიცავს მთელ ბიბლიას. პავლემ წამოჭრა იგი აგრეთვე გალ. 3:6-ში, სადაც იგი კვლავ ციტირებს დაბ. 15:6-ს და მიუთითებს აბრამისთვის პირველად მიცემულ დაპირებას იმის შესახებ, რომ მის თესლში იკურთხება ყველა ერი (იხ. გალ. 3:8,9). აღთქმის დაპირებები მიეცა ყველას - ებრაელებს და წარმართებს, რომლებიც არიან "რწმენისაგან" (გალ. 3:7) და, ასეთნაირად, მართლდებიან რწმენით რჯულის საქმეების გარეშე, მიუხედავად აღთქმისეული ვალდებულებებისა დაემორჩილონ ღვთის რჯულს.

მაშინაც კი, როდესაც იერემია საუბრობს ახალი აღთქმის შესახებ, იგი ამას აკეთებ ღვთის რჯულის კონტექსტში: «“რადგან ეს არის აღთქმა, რომელსაც დავუდებ ისრაელის სახლს იმ დღეების შემდეგ,” - სიტყვა უფლისა, - “მივცემ მათ ჩემს რჯულს და მათ გულებზე დავწერ ამას, და მე ვეყოლები მათ ღმერთად და ისინი მეყოლებიან მე ერად» (იერ. 31:33). ეს დაპირება შეესაბამება ლევიანების წიგნის ენას, რომელშიც ნათქვამია: "და ვივლი მე თქვენს შორის და ვიქნები თქვენს ღმერთად, და თქვენ იქნებით ჩემს ხალხად" (ლევ. 26:12).

`იმსჯელეთ იმის შესახებ, თუ როგორ არის გამოხატული რჯულის კონცეფცია და სახარება სამი ანგელოზის უწყებაში გამოცხ. 14-ში?`