---
title: აღთქმის წიგნი
date: 12/10/2021
---

მიუხედავად იმისა, რომ აღთქმის იდეა (ებრ. ბერით), რომელიც აღწერს ღმერთის ურთიერთობას თავის ხალხთან, მთელ ბიბლიაში გვხვდება, ეს სიტყვა იმდენად ხშირად არის მოხსენიებული მეორე რჯულის წიგნში, რომ ამ წიგნს უწოდეს "აღთქმის წიგნი".

`წაიკითხეთ რჯლ. 5:1-21. რა როლს ასრულებს ათი მცნების რჯული ღმერთისა და მისი ხალხის აღთქმაში?`

`როგორ ფიქრობთ, რატომ დაწერა ღმერთმა პირადად ათი მცნების რჯული ქვის დაფებზე, რომლებიც ხალხს გადასცა?`

მალე მას შემდეგ, რაც ღმერთმა გამოისყიდა ისრაელის ძენი ეგვიპტიდან, მან აღთქმა დაუდო მათ სინაის მთასთან, ზუსტად მანამდე, სანამ ისინი უნდა შესულიყვნენ აღთქმულ ქვეყანაში. შემდგომში, ორმოცწლიანი ხეტიალის შემდეგ, უშუალოდ იმის წინ, რაც ისინი კვლავ აპირებდნენ შესვლას აღთქმულ ქვეყანაში, რომელიც აღთქმის დაპირების მთავარი ნაწილი იყო (იხ. დაბ. 12:7 გამ. 12:25), უფალი კვლავ აძლევს მათ ათ მცნებას, რათა უჩვენოს აღთქმის ვალდებულებების განახლების მნიშვნელობა.

დიახ, უფალი აპირებდა მათთვის მიცემული აღთქმის თავისი დაპირებების შესრულებას. თუმცა ამჟამად ისინი იყვნენ ვალდებული შეესრულებინათ აღთქმის პირობები თავისი მხრიდან: "და გამოგიცხადათ მან თავისი აღთქმა, ათი მცნება, რომელიც გიბრძანათ თქვენ შესასრულებლად, და დაწერა ორ ქვის დაფაზე" (რჯლ. 4:13).

მან გააკეთა ეს სინაის მთაზე და ახლა იგი ამას კვლავ აკეთებდა, მოაბში, ზუსტად მანამდე, სანამ მათ უნდა მიეღოთ ქვეყანა, რომელიც მათთვის იყო შეპირებული მამებისთვის ასწლეულების წინ მიცემული დაპირების თანახმად, რაც იყო "მარადიული აღთქმის" გამოვლინება, რომელიც ჯერ კიდევ ამ სამყაროს შექმნამდე გაჩნდა.

"ჯერ კიდევ დედამიწის შექმნამდე მამამ და ძემ დაგეგმეს ადამიანის გამოსყიდვა სატანის მიერ მისი დამარცხების შემთხვევაში. მათ საზეიმო ფიცი დადეს, რომ ქრისტე იქნება ადამიანთა მოდგმის დამცველი და ქომაგი" (ე. უაითი. ქრისტე - წუთისოფლის იმედი, გვ. 657).

`წაიკითხეთ რჯლ. 5:3. როგორ გესმით ეს მუხლი?`

რას ეუბნებოდა მათ მოსე? მამებისთვის მიცემული აღთქმის საოცარი დაპირებები ახლა მათ ეკუთვნით. მოსე არწმუნებდა მათ, რომ არ უნდა გაემეორებინათ ხვედრი თავისი მამებისა, რომლებიც უდაბნოში დაიხოცნენ.