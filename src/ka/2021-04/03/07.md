---
title: შემდგომი გამოკვლევისათვის
date: 15/10/2021
---


"მონობის სული ჩნდება სურვილით იცხოვრო ლეგალიზმის რელიგიის შესაბამისად, როდესაც ვცდილობთ შევასრულოთ რჯულის მოთხოვნები საკუთარი ძალებით. ჩვენ იმედი გვაქვს მხოლოდ მაშინ, როცა აბრაამის მაგალითის მიხედვით აღთქმაში შევდივართ ღმერთთან, რაც არის მადლის აღთქმა იესო ქრისტეს რწმენით. სახარება, ნაქადაგები აბრაამის მიმართ, რომლის მეშვეობითაც მას ჰქონდა იმედი, იყო იგივე სახარება, რომელიც გვექადაგება დღეს ჩვენ, რომლის მეშვეობითაც ჩვენ გვაქვს იმედი. აბრაამი უმზერდა იესოს, რომელიც ასევე არის ავტორი და სრულმყოფელი ჩვენი რწმენისა" (მეშვიდე დღის ადვენტისტთა ბიბლიური კომენტარები, ტ. 6, გვ. 1077).

"ჯერ კიდევ დედამიწის შექმნამდე მამამ და ძემ დაგეგმეს ადამიანი გამოსყიდვა სატანის მიერ მისი დამარცხების შემთხვევაში. მათ საზეიმო ფიცი დადეს, რომ ქრისტე იქნება ადამიანთა მოდგმის დამცველი და ქომაგი. და ეს აღთქმა ქრისტემ შეასრულა, როცა იქ, ჯვარზე აღმოხდა: "აღსრულდა!" ამ სიტყვით მან თავის მამას მიმართა. მან აღასრულა ყოველივე, რაც უნდა გაეკეთებინა და ახლა ეუბნება: "აღსრულდა, მამაო! აღვასრულე შენი ნება, ჩემო ღმერთო". მე დავასრულე გამოსყიდვის გეგმა და, თუკი სამართლიანობა დაკმაყოფილებულია, "მსურს, რომ სადაც მე ვარ, ისინიც ჩემთან იყვნენ, რომელნიც შენ მომეცი"  (იოან. 19:30, 17:24) (ე. უაითი. ქრისტე - წუთისოფლის იმედი, გვ. 657).

**კითხვები მსჯელობისათვის:**

`1. განიხილეთ იდეა, რომლის თანახმადაც ჯერ კიდევ დედამიწის შექმნამდე მამა და ძე "გაერთიანდნენ აღთქმაში", რათა გამოისყიდონ ადამიანთა მოდგმა, თუკი იგი დაეცემა. რატომ უნდა გაგვამხნევოს ამან? რას გვამცნობს ეს ღმერთის სურვილის შესახებ გვიხსნას ჩვენ?`

`2. ჩვენ, როგორც მეშვიდე დღის ქრისტიან-ადვენტისტთა ეკლესიამ როგორ უნდა შევასრულოთ ის როლი, რაც თავის დროზე უნდა შეესრულებინა ძველ ისრაელს? როგორ შეგვიძლია ვისწავლოთ იმ შეცდომების თავიდან არიდება, რომლებსაც ისრაელიანები სჩადიოდნენ?`

`3. რატომ აქვს სახარებას და მის დაპირებებს ძირითადი მნიშვნელობა ახალი აღთქმის იდეისთვის მთლიანობაში? რომელი ნაწყვეტები შეგიძლიათ იპოვოთ ახალი აღთქმის წიგნში, რომლებიც აჩვენებს, რომ რჯული და რჯულისადმი მორჩილება არ გაუქმებულა ახალ აღთქმაში, როგორც ეს ესმით სხვა დენომინაციის ქრისტიანებს? როგორ ფიქრობთ, რატომ თვლის მრავალი ქრისტიანი, რომ სახარება აუქმებს ათი მცნების დაცვას?`

