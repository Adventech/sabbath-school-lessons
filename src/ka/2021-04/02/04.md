---
title: ათასგზის მეტი
date: 05/10/2021
---


უდაბნოში ხანგრძლივი სვლის შემდეგ მოსემ, საუბრობდა რა უფლის სახელით (იგი იყო წინასწარმეტყველი, თუმცა სინამდვილეში წინასწარმეტყველზე მეტი იყო), თქვა: "აჰა, მოგეცით თქვენ ეს ქვეყანა. მიდით და დაიმკვიდრეთ ქვეყანა, რომლის მოცემაც გულით აღუთქვა უფალმა თქვენს მამებს: აბრაამს, ისაკსა და იაკობს, და მათ მოდგმას მათ შემდგომ" (რჯლ. 1:8).

თუმცა ყურადღება მიაქციეთ შემდეგს.

`წაიკითხეთ რჯლ. 1:9-11. რა არის ამ სიტყვების მნიშვნელობა, განსაკუთრებით იმ ფაქტის ფონზე, რომ ისინი ნამდვილად დაისაჯნენ ღმერთის მიერ კადეშ-ბარნეაყში მომხდარი ამბოხების გამო?`

აქ ჩვენ ვხედავთ კიდევ ერთ მაგალითს ღვთის მოწყალებისა. ისინი უდაბნოში ხეტიალის დროსაც კი კურთხეული იყვნენ: "და ორმოც წელიწადს არჩენდი მათ უდაბნოში, - არ აკლდათ არაფერი; სამოსელი არ გასცვეთიათ და ფეხები არ დასიებიათ" (ნეემ. 9:21).

და მოსემ კვლავ გამოავლინა სიყვარული თავისი ხალხის მიმართ და სთხოვა ღმერთს გაემრავლებინა ისინი ათასგზის უფრო მეტად, ვიდრე ღმერთმა უკვე გააკეთა!

`წაიკითხეთ რჯლ. 1:12-17. რა საორგანიზაციო ნაბიჯები გადადგა მოსემ? როგორ ფიქრობთ, ღვთის ხალხს, რომელსაც თავად ღმერთი ხელმძღვანელობდა (ცეცხლისა და ღრუბლის სვეტი), მაინც რატომ სჭირდებოდა ზუსტი ორგანიზაციული სტრუქტურა?`

ამრიგად, მაშინაც კი, როცა უფალი ასე ძლევამოსილად იმყოფებოდა მათ შორის, საჭირო იყო ორგანიზაცია, სტრუქტურა, ანგარიშვალდებულება. ისრაელი იყო "ორგანიზებული კრებული" (ებრ. **კახალ**, იხ. რჯლ. 31:30), ახალ აღთქმისეული "ეკლესიის" წინამორბედი (ბერძნ. **ეკლესია**, იხ. მათ. 16:18). მართალია პავლე განსხვავებულ კონტექსტში მოღვაწეობდა, მას არასოდეს ავიწყდებოდა თავისი ებრაული ფესვების შესახებ. 1კორ. 12-ში ვხედავთ, რომ იგი ნათლად წარმოაჩენს საჭიროებას შესაფერის ადამიანებისა, რომლებიც იტვირთავენ გარკვეულ როლებს სხეულის სათანადო ფუნქციონირებისთვის. ეკლესია დღეს, ისევე როგორც წარსულში **კახალ**, უნდა იყოს ერთიანი სხეული, რომელშიც ადამიანები ასრულებენ სხვადასხვა როლს საკუთარი ნიჭის შესაბამისად.

`თუმცა ჩვენ ხშირად გვესმის, რომ ადამიანები გამოდიან "ორგანიზებული" რელიგიის წინააღმდეგ (თითქოს არსებობდეს "არაორგანიზებული" რელიგია), ღვთის სიტყვა, განსაკუთრებით ახალი აღთქმის წიგნი, არ ცნობს მის არანაირ სხვა ფორმას, გარდა ორგანიზებულისა.`

