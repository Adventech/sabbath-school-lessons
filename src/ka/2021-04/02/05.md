---
title: კადეშ-ბარნეაყი
date: 06/10/2021
---


კადეშ-ბარნეაყის მოვლენები - ეს არის სამწუხარო ისტორია. მან უშუალო ფონი შექმნა მეორე რჯულის წიგნისთვის და ღირს, რომ მას ყურადღებით გადავხედოთ.

წაიკითხეთ რიცხ. 14. როგორი რეაქცია ჰქონდა ხალხს მზვერავების ცნობაზე და რა შედეგები გამოიწვია მათმა რეაქციამ? იხ. აგრეთვე რჯლ. 1:20-46.

ჩვენ შეგვიძლია მრავალი მნიშვნელოვანი გაკვეთილის გამოტანა ამ ისტორიიდან, მაგრამ ერთი მნიშვნელოვანი გაკვეთილი, რომელიც კვლავ გამოჩნდება ამ წიგნში, ასევე შეგვიძლია ვიპოვოთ რიცხ. 14-ში.

წაიკითხეთ რიცხ. 14:11-20. მართალია კვლავ ვხედავთ მოსეს შუამდგომლის როლში, რა არის აღსანიშნავი უფალთან მისი მსჯელობის ჯაჭვში იმასთან დაკავშირებით, თუ რატომ არ უნდა გაანადგუროს უფალმა ისინი?

დაფიქრდით იმის შესახებ, თუ რა უთხრა მოსემ ღმერთს. "თუ შენ ამას გააკეთებ, ნახე, როგორ გამოჩნდები ეგვიპტელთა და სხვა ხალხთა თვალში ამ მხარეში". ეს მომენტი მნიშვნელოვანია, რადგან საბოლოო ჯამში ყველაფერი, რის გაკეთებაც ღმერთს სურდა ისრაელისთვის, იყო არა მხოლოდ ისრაელისთვის, ეს იყო აგრეთვე მთელი კაცობრიობის გულისთვის. ისრაელი ხალხი უნდა გამხდარიყო ნათელი ქვეყნიერებისთვის, მოწმე ძველებისთვის სიყვარულის, ძალისა და ხსნის შესახებ, რომლებსაც მოიპოვებდნენ ჭეშმარიტ ღმერთში, და არა იმ უსარგებლო კერპებში, რომელთაც ეს ხალხები ეთაყვანებოდნენ.

თუმცა, როგორც მოსემ უთხრა, თუ გაანადგურებ ამ ხალხს, მაშინ რა? ერები იტყვიან: "რაკი უფალმა ვერ შეძლო ამ ხალხის მიყვანა იმ ქვეყანაში, რომელიც მან ფიცით აღუთქვა მათ, ამიტომ დაკლა ისინი უდაბნოში" (რიცხ. 14:16).

სხვა სიტყვებით, ის, რასაც ჩვენ აქ ვხედავთ - ესაა თემა, რომელიც მთელ ბიბლიაში გვხვდება: იდეა იმის შესახებ, რომ ღმერთი უნდა განდიდებულიყო თავის ხალხში, რომ ღმერთის დიდება, სიკეთე, სიყვარული და ძალა უნდა გამოვლენილიყო ღმერთის ეკლესიაში იმის მეშვეობით, რასაც ის თავისი ხალხის მეშვეობით აკეთებს. რა თქმა უნდა, მისი [ღმერთის] ხალხი ყოველთვის როდი უადვილებს მას [ღმერთს] ამ საქმეს, მაგრამ საბოლოოდ ღმერთი განდიდდება თავისი საქმეების მეშვეობით დედამიწაზე.

წაიკითხეთ ეფეს. 3:10. რას ამბობს აქ პავლე და როგორ ხდება ეს? როგორ ვლინდება სამყაროში "ღვთის მრავალმხრივი სიბრძნე"? რა როლს ვთამაშობთ ჩვენ როგორც პიროვნებები ამის ხელშესაწყობად?

