---
title: ამორეველთა ურჯულოება
date: 07/10/2021
---


რჯლ. 2 და 3-ში მოსე აგრძელებს ისრაელიანთა ისტორიის მოყოლას და იმას, თუ ღვთის კურთხევით როგორ გაანადგურეს მათ თავისი მტრები; როდესაც ისინი ერთგული იყვნენ, ღმერთი აძლევდა მათ გამარჯვებას "რეფაიმელებზეც" კი (მაღალ ადამიანებზე, ბუმბერაზებზე) (იხ. რჯლ. 2:11,20; რჯლ. 3:13).

რა თქმა უნდა, ამას მივყავართ არც ისე მარტივ თემასთან, რომელსაც უნდა შევეხოთ მაინც, ამ ადამიანების განადგურებასთან. მართალია ისრაელის ძეები ხშირად სთავაზობდნენ თავიდან რომელიმე ხალხს მშვიდობას (იხ. რჯლ. 20:10,11), მაგრამ, თუ ეს ხალხები არ ღებულობდნენ ამ წინადადებას, ზოგჯერ ისრაელიანები მათ ანადგურებდნენ, მათ შორის ქალებსაც და ბავშვებსაც. "და მოგვცა იგი უფალმა, ჩვენმა ღმერთმა. და შევმუსრეთ იგი და მისი ძენი და მთელი მისი ხალხი. და დავიპყარით ყველა მისი ქალაქი იმ დროს, და ერთიანად მუსრი გავავლეთ ყველა ქალაქს, კაცებს, დედაკაცებს და პატარებს, ცოცხალი არავინ გაგვიშვია" (რჯლ. 2:33-34).

ზოგიერთი უბრალოდ ცდილობს არ შეეხოს ამ თემას და ამბობენ, რომ მსგავსი ისტორიები არ შეესაბამება სინამდვილეს. მაგრამ, რადგანაც ჩვენ გვწამს, რომ "მთელი წერილი ღვთივ სულიერია და სასარგებლოა სასწავლებლად, სამხილებლად, გამოსასწორებლად, დასარიგებლად სიმართლეში" (2ტიმ. 3:16), რთული საკითხი რჩება.

წაიკითხეთ დაბ. 15:1-16. დაბ. 15:16-ში აბრაამის მიმართ ნათქვამი ღმერთის სიტყვები რა მხრივ ჰფენს შუქს ამ რთულ თემას (რატომ ამოწყვიტეს ისრაელიანებმა ამორეველები)?

ეჭვგარეშეა, რომ ამ წარმართი ხალხებიდან მრავალი უკიდურესად სასტიკი და უზნეო ადამიანი იყო, რომლებიც შეიძლება სამართლიანად შეჯახებოდნენ ღვთის რისხვას და სასჯელს ამ ამბამდე დიდი ხნით ადრე. მიუხედავად იმისა, რომ ღმერთი მოთმინებით ელოდებოდა, რომ ისინი შეცვლიან თავიანთ ცხოვრების წესს (მაგრამ მათ არ შეიცვალეს), ეს მაინც არ ცვლის მკაცრ რეალობას, რომელიც თითოეული ადამიანის მოკვლას ეხება, მათ შორის ბავშვებისაც. (რა თქმა უნდა, შესაძლოა წარღვნის დროს გაცილებით ბევრი ბავშვი იქნა მოკლული, ვიდრე - ისრაელიანების მიერ).

ამ მოვლენების სრული კონტექსტის შესახებ შეზღუდული ინფორმაციის გათვალისწინებით, რომელიც გაგვაჩნია, უბრალოდ უნდა მივიღოთ ეს მკაცრი რეალობა და გვწამდეს ღვთის სიკეთის, რომელიც როგორღაც გამჟღავნდა იმ დროს. გვწამდეს - ეს არ ნიშნავს უბრალოდ გვიყვარდეს ღმერთი მზიან დღეს, როდესაც ლამაზ ტყეში ვსეირნობთ, რომელიც აღსავსეა საოცარი ხედებით და ხმებით. ეს აგრეთვე ნიშნავს ვენდოთ მას, როცა გვაწუხებს კითხვა, რომელზეც არ გვაქვს ნათელი პასუხი.

წაიკითხეთ 1კორ. 10:1-4 და იოან. 14:9. როგორ გვეხმარება ეს და მრავალი სხვა ამის მსგავსი მუხლი ვისწავლოთ ვენდოთ ღვთის სიყვარულს, სამართლიანობას და სახიერებას მაშინაც კი, როცა ვხედავთ ისეთ რაღაცებს, რაც, როგორც ჩვენ გვგონია, რთულად ეთანხმება ღმერთის ასეთ გაგებას?

