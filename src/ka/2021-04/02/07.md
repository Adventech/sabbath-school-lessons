---
title: შემდგომი გამოკვლევისათვის
date: 08/10/2021
---

აი, როგორ ცდილობს ბიბლიის ერთი მკვლევარი პასუხი გასცეს რთულ შეკითხვას ისრაელიანების მიერ სხვა ხალხების განადგურების შესახებ: "როგორც ყველაფრის და ყველა ადამიანის შემოქმედს და როგორც ყველაფრის მბრძანებელს ღმერთს შეუძლია რაც სურს ის დამართოს ნებისმიერს და მოიქცეს სამართლიანად…

ღვთის გზები - ეს საიდუმლოა. რადგანაც ჩვენ ვერასდროს სრულად ვერ გავუგებთ [მას], საუკეთესო, რის გაკეთებაც შეგვიძლია, ესაა გავანებოთ თავი ამ შეკითხვებზე პასუხის ძიებას (იხ. ეს. 55:8-9).

ბიბლიის თანახმად ქანაანელები უკეთური ხალხი იყო და მათი განადგურება წარმოადგენდა ღვთის სამსჯავროს მათი ცოდვების გამო. ქანაანელთა განადგურება არც პირველი და არც ბოლო შემთხვევა იყო, როცა ღმერთმა ეს გააკეთა. განსხვავება ქანაანელთა ბედსა და კაცობრიობის ბედს შორის (ნოეს ოჯახის გამოკლებით), როგორც ეს დაბ. 6-9-შია აღწერილი, მოიცავს მოქმედების ფარგლებს და თავისუფლებას…

ღმერთს არასოდეს არ სურდა, რომ ისრაელიანებს ჩაეტარებინათ **ხერემ** [მთლიანი განადგურების] პოლიტიკა, როგორც ზოგადი პოლიტიკა უცხოების მიმართ. რჯლ. 7:1 ზუსტად განსაზღვრავს და ამით მიჯნავს ხალხებს, რომლებიც განადგურების ობიექტები არიან. ისრაელიანებს არ უნდა ჰქონოდათ ეს პოლიტიკა არამეელების, ედომელების, ეგვიპტელების მიმართ (შეადარ. რჯლ. 20:10-18)…

ქანაანელებს თავს დაატყდათ ის, რასაც საბოლოო ჯამში შეეჯახება ყველა ცოდვილი, - ღვთის სამსჯავრო…

ღმერთის მიერ ქანაანელთა განადგურება აუცილებელი ნაბიჯი იყო ხსნის ისტორიაში… 

მართალია ქანაანელები მთლიანობაში ღვთის სამსჯავროს ობიექტი იყვნენ, ისინი სულ ცოტა 40 წლით ადრე წინასწარ იყვნენ გაფრთხილებული (იხ. რახაბის აღიარება იესო. 2:8-11-ში)"  (Daniel Block, The NIV Application Commentary: Deuteronomy, pp. 98, 99).

**კითხვები მსჯელობისათვის:**

`1. ათასწლოვანი სამეფოს ჩვენეული გაგებით ათასი წელი გვექნება იმისთვის, რომ მივიღოთ პასუხები ყველა ჩვენს შეკითხვაზე. როგორ დაგვეხმარება ეს გაგება ვისწავლოთ ღმერთისადმი ნდობა, მიუხედავად რთული შეკითხვებისა, რომლებიც ამჟამად გვაქვს?`  

`2. რომელი გზები, რომლითაც ღმერთმა გატარათ წარსულში, დაგეხმარებათ ისწავლოთ ენდოთ ღმერთს მომავალში? რატომ არის მნიშვნელოვანი არ დაგვავიწყდეს, თუ როგორ მოქმედებდა ღმერთი ჩვენს ცხოვრებაში?`

`3. ჯგუფში წაიკითხეთ კვირადღის თემის ბოლოში დასმული შეკითხვა, მოსეს მზადყოფნის შესახებ გაიღოს საკუთარი სიცოცხლე ღვთის ხალხის გულისთვის. სამართლიანია თუ არა ასეთი დამოკიდებულება? რის გულისთვის ღირს სიცოცხლის გაღება?`