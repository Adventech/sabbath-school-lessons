---
title: მოსეს მსახურება
date: 03/10/2021
---


მოსე ერთ-ერთი მნიშვნელოვანი ფიგურაა მთელ ბიბლიაში. მან დაწერა დაბადების წიგნი - ავტორიტეტული და ძირითადი ისტორია იმის შესახებ, თუ ვინ ვართ ჩვენ, როგორ მოვხვდით აქ, რატომ არის ყველაფერი ასე ცუდად და მიუხედავად ამისა, რატომ შეგვიძლია გვქონდეს ბედნიერი დასასრულის იმედი. შექმნა, ცოდვით დაცემა, გამოსყიდვის დაპირება, წარღვნა, აბრაამი, სახარება - მათ ფესვები დაბადების წიგნში აქვთ გადგმული. ძნელია შეაფასო ის წვლილი, რომელიც ერთმა ადამიანმა შეიტანა (რა თქმა უნდა, არა უნაკლო) ღვთის საქმეში, რადგან უყვარდა უფალი და სურდა ემსახურა მისთვის.

`წაიკითხეთ გამ. 32:29-32. ამ ნაწყვეტში ჩაწერილია საუბარი ღმერთსა და მოსეს შორის აღმაშფოთებელი ცოდვის შემდეგ - ოქროს ხბოს თაყვანისცემა. ჩამოთვალეთ მოსეს ხასიათის თვისებები მისი ღმერთთან შეხვედრის მომენტში ალმოდებულ ბუჩქთან? როგორ ფიქრობთ, მიუხედავად ყველა მისი ნაკლისა, რატომ შეძლო უფალმა მოსეს გამოყენება ესოდენ ძლევამოსილი სახით?`

მართალია მოსე არ იყო გარეული ამ ცოდვაში, მაგრამ შუამდგომლობს შემცოდე ხალხს და საკუთარ სიცოცხლეს სთავაზობს მათ ნაცვლად. მოსე სთხოვს ღმერთს: "თუ შეუნდობ მათ ცოდვას, შეუნდე" (გამ. 32:32), აქ ზმნა "შეუნდე" ნიშნავს "ატარე" (ეს არის პირველი მნიშვნელობა მრავალმნიშვნელობიანი ზმნისა). ამრიგად, მოსე, აცნობიერებდა რა ცოდვის სერიოზულობას და იმას, რომ საჭირო იყო მისი გამოსყიდვა, სინამდვილეში ღმერთს სთხოვდა "ეტარებინა" მათი ცოდვა, რადგან მას ესმოდა - ეს იყო ერთადერთი საშუალება, რათა მათი ცოდვა (და ნებისმიერი ცოდვაც) მიტევებული ყოფილიყო.

ამ ისტორიაში ნათლად არის წარმოდგენილი ჩანაცვლების პრინციპი, რომელშიც თავად ღმერთი იესოს სახით საკუთარ თავზე იტვირთავს მთელ სიმძიმეს და სასჯელს ჩვენი ცოდვის გამო, ეს არის ღმერთის მიერ წინასწარ განსაზღვრული ხსნის გზა კაცობრიობისთვის, რომელიც ამასთანავე ღმერთის მმართველობისა და რჯულის პრინციპების ერთგული რჩება. სინამდვილეში, მრავალი საუკუნის შემდეგ პეტრე იესოს შესახებ დაწერს: "რომელმაც ჩვენი ცოდვები თვითონვე აზიდა ძელზე თავისი სხეულით, რათა ცოდვისათვის მკვდრებმა სიმართლისათვის ვიცოცხლოთ; ვისი ჭრილობებითაც თქვენ განიკურნეთ" (1პეტრ. 2:24).

ასევე იმ ისტორიაში მოსე, რომელიც დაცემული, ცოდვილი ადამიანებისთვის შუამდგომლის როლში გამოდის, წინასწარ იუწყება იმას, რასაც იესო ჩვენი გულისთვის გააკეთებს (იხ. ებრ. 7:25).

`მზად არის მოკვდეს (მარადიული სიკვდილით) თავისი ხალხის გულისთვის! დაფიქრდით ამ სიტყვების მნიშვნელობაზე. რა დასკვნა შეგვიძლია გავაკეთოთ ჩვენთვის იმის შესახებ, თუ რას ნიშნავს გიყვარდეს სხვები?`

