---
title: ცანი ცათანი
date: 06/12/2021
---

მეორე რჯულის წიგნი ცალსახად გვეუბნება, რომ ღვთის რჯულსა და ღვთის აღთქმას არა მხოლოდ ისრაელისა და ღმერთის ურთიერთობაში ეკავა ცენტრალური ადგილი, არამედ, ისრაელიანების, როგორც „რჩეული“ ხალხის დანიშნულებაში (იხ. რჯლ. 7:6; 14:2; 18:5).

`წაიკითხეთ რჯლ. 10:12-15, სადაც რჯულის ამ კონცეფციის მნიშვნელოვანი ნაწილი და ისრაელის რჩეულობის სტატუსია ხაზგასმული. რას გულისხმობს ბიბლია ფრაზაში "ცანი ცათანი"? რაზე აქცევს ჩვენს ყურადღებას მოსე ამ ფრაზით?`

რას ნიშნავს გამოთქმა "ცანი ცათანი", ზუსტად ცნობილი არ არის ამ კონტექსტში, მაგრამ მოსე მიგვითითებს ღმერთის დიდებაზე, ძლიერებასა და მშვენიერებაზე. ანუ, ღმერთს არა მხოლოდ ზეცა, არამედ, "ცანი ცათანი" ეკუთვნის, რაც იდიომატური გამოთქმაა, რომელიც ღმერთის სრულ ძალაუფლებაზე მიუთითებს.

**წაიკითხეთ მუხლები, რომლებშიც გვხვდება ფრაზა "ცანი ცათანი". რაზეა საუბარი ამ მუხლებში და რა გავლენა მოახდინა მათზე მეორე რჯულის წიგნმა?**

`3მეფ. 8:27`   

`ნეემია. 9:6`  

`ფსალმ. 148:4`  

ღმერთის, როგორც შემოქმედის თემა და ის, რომ მხოლოდ მას უნდა ვცეთ თაყვანი, განსაკუთრებით აშკარაა ნეემ. 9-ში. ღმერთმა ყველაფერი შექმნა, "ცანი ცათანი, და მთელი მათი ლაშქარი" (ნეემ. 9:6). მე-3 მუხლში, ნეემია გვეუბნება, რომ მან „რჯულის წიგნი წაიკითხა“, როგორც იოშიას დროს მეორე რჯული წაიკითხეს. აქედან გასაგებია, რატომ ამბობდნენ ლევიანები ღვთის დიდებისა და თაყვანისცემისას ფრაზას "ცანი ცათანი", რომელიც მეორე რჯულიდან არის აღებული.

`ღმერთმა არა მხოლოდ დედამიწა, არამედ "ცანი ცათანი" შექმნა. ახლა დავფიქრდეთ: იგივე ღმერთი ჯვარს ეცვა! რატომ არის თაყვანისცემა შესაფერის რეაქცია იმაზე, რაც ღმერთმა გააკეთა ჩვენთვის?`