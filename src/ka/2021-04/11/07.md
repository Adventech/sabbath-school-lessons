---
title: შემდგომი გამოკვლევისათვის
date: 10/12/2021
---


"ეს არის [მიქა 6:1-8] ძველი აღთქმის ერთ-ერთი უდიდესი მონაკვეთი. იგი როგორც ამოს. 5:24 და ოსია. 6:6 განასახიერებს VIII საუკუნის წინასწარმეტყველთა უწყებას. ეს მონაკვეთი იწყება აღთქმის სასამართლო სარჩელის მაგალითით, რომელშიც წინასწარმეტყველი ხალხს მოუწოდებს, მოუსმინონ ბრალდებას, რომელსაც მათ იაჰვე უყენებს. მთები და გორები მოწმეები არიან, რადგან ისინი უკვე დიდი ხანია არსებობენ და ხედავდნენ, როგორ ექცევა ღმერთი ისრაელს. ნაცვლად იმისა, რომ ისრაელი პირდაპირ დაადანაშაულოს აღთქმის დარღვევაში, ღმერთი ისრაელს ეკითხება, აქვს თუ არა მას ღმერთის წინააღმდეგ რაიმე ბრალდება. „ჩემო ერო, რა გაგიკეთე, და რითი დაგაღონე?“ ეტყობა, ზოგიერთი ღატაკი, უსამართლობის გამო, „მოეწყინა სიკეთის კეთება“. ზოგიერთი მიწათმფლობელი შეიძლება დაღონებულიყო, რადგან აღთქმის კანონების დაცვით მალე ვერ გამდიდრდებოდა (Ralph Smith. Word Biblical Commentary, Micah-Malachi, vol. 32, p. 50).

„რეფორმებში, მეფე კერპთაყვანისმცემლობის აღმოფხვრას განსაკუთრებულ ყურადღებას უთმობდა. ისრაელიანები გარშემო მყოფი ერების ჩვეულებებს იმდენ ხანს მიყვებოდნენ - ხისა და ქვის ქანდაკებებს ეთაყვანებოდნენ - რომ ამ ბოროტების აღმოფხვრა შეუძლებელი ჩანდა. მაგრამ იოშიამ მტკიცედ გადაწყვიტა თავის ქვეყნის განწმენდა (ე. უაითი. წინასწარმეტყველები და მეფეები. გვ. 401).

**კითხვები მსჯელობისათვის:**

`1. ჩვენ ვართ მეშვიდე დღის ადვენტისტები. ჩვენ გვებოძა დროული უწყება ჭეშმარიტებისა და იმავე მდგომარეობაში ვართ, როგორც ძველი ისრაელი, რომელსაც ჰქონდა ჭეშმარიტება, რომელიც მათ გარშემო სამყაროს უნდა გაეგო. ეს ჩვენთვის დიდი პრივილეგიაა. რამდენად კარგად ვასრულებთ იმ მოვალეობებს, რომლებიც ასეთ პრივილეგიას ახლავს?`

`2. წარმოიდგინეთ, რომ ხართ დანიელი და ხედავთ, რომ თქვენი ხალხი შეპყრობილი და დამარცხებულია და იცით, რომ ტაძარი - თქვენი რელიგიური შეხედულებების ცენტრი - წარმართმა კერპთაყვანისმცემლებმა დაანგრიეს. მეორე რჯულის რომელი წიგნები გააძლიერებდნენ მის (ან ნებისმიერი სხვა იუდეველის) რწმენას ასეთ დროს? როგორ დაეხმარა ეს წიგნი, რომ გაეგო, რა ხდება და რატომ ხდება? მსგავსად ამისა, როგორ გვეხმარება წერილის გაგება გავუმკლავდეთ განსაცდელებს და მოვლენებს, რომლებიც, წერილის ცოდნა რომ არა, სასოწარკვეთაში ჩაგვაგდებდა? რას გვეუბნება ამ კითხვებზე პასუხი ბიბლიის მნიშვნელობის შესახებ ჩვენი რწმენისათვის?`

`3. ჯგუფში განიხილეთ დან. 9:24-27-ის წინასწარმეტყველება სამოცდაათი შვიდეულის შესახებ. რა როლს თამაშობს ამ წინასწარმეტყველებაში აღთქმა და რატომ არის აღთქმის იდეა მნიშვნელოვანი მისთვის და ჩვენთვის?`

