---
title: მეორე რჯული იერემიას წიგნში
date: 07/12/2021
---


მრავალი წლის წინ, ახალგაზრდა მამაკაცი, აგნოსტიკოსი, ჭეშმარიტებას ეძებდა - როგორიც არ უნდა ყოფილიყო ეს ჭეშმარიტება და სადამდეც არ უნდა მიეყვანა ის ამ ჭეშმარიტებას. დროთა განმავლობაში ის არა მარტო იქამდე მივიდა, რომ ღმერთი იწამა და ქრისტე აღიარა, არამედ მეშვიდე დღის ადვენტისტების ქადაგება მიიღო. ბიბლიაში მისი საყვარელი მუხლი გახდა იერ. 29:13: "მეძიეთ მე და მიპოვნით, როდესაც მეძიებთ მთელი თქვენი გულით". წლების შემდეგ, როდესაც ის ბიბლიას იკვლევდა, მან კვლავ იპოვა ეს მუხლი მეორე რჯულში. ანუ, იერემიამ ეს სიტყვები მოსესგან ისესხა.

წაიკითხეთ რჯლ. 4:23-29. როგორია ისრაელისადმი მიცემული ამ დაპირების კონტექსტი და რა კავშირი აქვს მას ჩვენთან დღეს?

როგორც დავინახეთ, იოშიას მეფობის დროს, მეორე რჯულის წიგნი თავიდან აღმოაჩინეს და იერემია წინასწარმეტყველმა იოშიას დროს დაიწყო მსახურება.  ამიტომ არ არის გასაკვირი, რომ მეორე რჯულის წიგნმა იერემიის წიგნზე მოახდინა გავლენა.

წაიკითხეთ იერ. 7:1-7. რა სახის რეფორმებისკენ მოუწოდებს იერემია ხალხს? 

წინა გაკვეთილებიდან გაიხსენეთ პარალელები იერემიას ქადაგებასა და მეორე რჯულის მსგავს მოწოდებებს შორის?  

მეორე რჯულში მოსე აღნიშნავდა, რომ ებრაელთა ქანაანის ქვეყანაში ყოფნა პირობითი იყო და თუ ისინი არ იქნებიან მორჩილები, ვერ შეინარჩუნებენ იმ ადგილს, რომელიც ღმერთმა მათთვის აირჩია. ნახეთ განსაკუთრებული გაფრთხილება იერ. 7:4-ში, რომელიც გულისხმობს, რომ იქ იყო ღვთის ტაძარი და ისინი რჩეული ხალხია, მაგრამ ამ ყოველივეს მნიშვნელობა არ ჰქონდა, რადგან ისინი ურჩობდნენ.

მორჩილება მოიცავდა იმასაც, თუ როგორ ექცეოდნენ ისინი ხიზნებს, ობლებს, ქვრივებს - ეს კონცეფცია მეორე რჯულიდან და აღთქმის ზოგიერთი დებულებიდან მოდის: "ნუ გაამრუდებ ხიზნისა და ობლის სამართალს, და ნუ აიღებ გირაოდ ქვრივის სამოსელს" (რჯლ. 24:17; იხ. აგრეთვე რჯლ. 24:21; 10:18, 19; 27:19).

წაიკითხეთ, იერ. 4:4 და შეადარეთ ის რჯლ. 30:6-ს. რა უწყება არის აქ ხალხისთვის? როგორ მოქმედებს იგივე პრინციპი ღვთის ერთან დაკავშირებით დღესაც?

