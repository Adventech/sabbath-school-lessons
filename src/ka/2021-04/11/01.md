---
title: მეორე რჯულის წიგნი შემდგომ წერილებში
date: 04/12/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
4მეფ. 22; ნეემ. 9:6; იერ. 7:1-7; ფსალმ. 148:4; იერ. 29:13; მიქ. 6:1-8; დან. 9:1-19.

> <p>სამახსოვრო მუხლი:</p>
> "მხოლოდ შენი მამები შეიტკბო უფალმა და შეიყვარა ისინი, და გამოგარჩიათ თქვენ, მათი შთამომავლობა, მათ შემდეგ ყველა ხალხიდან, როგორც ამ დღეს" (რჯლ. 10:15).

ბიბლიის, განსაკუთრებით კი ძველი აღთქმის, ერთ-ერთი შესანიშნავი თავისებურება იმაშია, რომ ის, ხშირად, თავის თავს ეყრდნობა - ძველი აღთქმის უფრო გვიანდელი ავტორები იხსენიებენ წინა ავტორებს, იყენებენ მათ წერილს, რათა თავისი მოსაზრება გამოხატონ.

მაგალითად, მე-80 ფსალმუნი „გამოსვლის“ წიგნს უბრუნდება, შემდეგ კი, თითქმის სიტყვა სიტყვით, ათი მცნების შესავალ ნაწილს იმეორებს, როდესაც მეფსალმუნე წერს: "მე ვარ უფალი, ღმერთი შენი, შენი გამომყვანი ეგვიპტის ქვეყნიდან; განავრცე პირი შენი და გავავსებ მას" (ფსალმ. 80:11).

ძველ აღთქმაში გვხვდება მითითებები „დაბადების“ წიგნზე, განსაკუთრებით კი შექმნის ისტორიაზე. მაგ.: "ვუყურებ ქვეყანას და აჰა, უსახურია და უდაბური, ცას - და არ არის მისგან ნათელი" (იერ. 4:23; იხ. აგრეთვე დაბ. 1:2).

ძველი აღთქმის უფრო ძველი ავტორები, განსაკუთრებით, წინასწარმეტყველები, მეორე რჯულის წიგნს ახსენებენ, რომელიც ძველი ისრაელის ცხოვრებაში უმნიშვნელოვანეს როლს თამაშობდა. ამ კვირაში, ჩვენ გამოვიკვლევთ, თუ როგორ სარგებლობდნენ ბიბლიის ავტორები მეორე რჯულის წიგნით თავიანთ წერილებში და რამდენად გვეხება ჩვენ ეს დღეს.