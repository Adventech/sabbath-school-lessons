---
title: მთელი შენი გულით
date: 24/11/2021
---


რჯლ. 30:1-10 გვიმჟღავნებს ღმერთის მადლს ცოდვილთათვის, რომელთაც ღმერთისგან განსაკუთრებული კურთხევა მიიღეს: "რადგან რომელი დიდი ერია, რომელთანაც ისე ახლოს იყვნენ (მისი) ღმერთები, როგორც ახლოსაა ჩვენთან უფალი, ჩვენი ღმერთია ჩვენთან როცა კი ვუხმობთ მას? (რჯლ. 4:7). ძნელია გაიგო, რატომ შესცოდეს იმის მერე, რაც ღმერთმა ამდენი სიკეთე გააკეთა მათთვის.

წაიკითხეთ რჯლ. 30:1-10 და იპოვეთ ფრაზები, რომლებიც გვეუბნება, თუ რას გულისხმობდა მათი სინანული და ღმერთისკენ მიქცევა (სიტყვასიტყვით - დაბრუნება) (მუხლი. 2, 8, 10). რა მოეთხოვებოდათ მათ და რას გვეუბნება ეს ჩვენ დღეს: რას მოიცავს ჭეშმარიტი სინანული?

საბოლოო ჯამში, მათ აირჩიეს ღმერთთან დაბრუნება და მთელი გულით მისი მორჩილება. მათი ურჩობის ნამდვილი პრობლემა მათსავე გულებში იყო, რადგან, გულში რომ ღვთის წინაშე მართლები ყოფილიყვნენ, ამას გარკვეული ქმედებები მოყვებოდა - ისინი მორჩილნი იქნებოდნენ. ამიტომაც მიეცათ საოცარი დაპირება, რომ თუ ისინი "დაბრუნდებიან" უფალთან, გულწრფელად მიმართავენ მას, მაშინ იგი იმოქმედებს მათში და "წინადაცვეთს" მათ გულს. ისინი უნდა დაბრუნდნენ ღმერთთან, შემდეგ იგი დაიბრუნებს მათ, შეიყვანს აღთქმულ ქვეყანაში და აკურთხებს მათ. კურთხევის ნაწილად იქცევა მათი გულების შეცვლა, რათა ამ ადამიანებს და მათ შვილებს უყვარდეთ "უფალი, შენი ღმერთი, მთელი შენი გულითა და მთელი შენი სულით, რათა იცოცხლო". საბოლოოდ მათ გულწრფელად უნდა მოენანიებინათ ცოდვები ღმერთის მოწოდებების საპასუხოდ (იხ. საქმე. 5:31). მართალია სხვა კონტექსტში, მაგრამ ელენ უაითი წერდა: "ხალხი იმის გამო წუხდა, რომ თავისი ცოდვილი ცხოვრებით ტანჯვა დაიტეხა თავს და არა იმიტომ, რომ ღვთის რჯულის დარღვევით შეურაცხყვეს უფალი. ჭეშმარიტი მონანიება არ არის მხოლოდ და მხოლოდ ცოდვაზე ურვა, არამედ ეს მტკიცე გადაწყვეტილებაა ბოროტების გზის მიტოვებისა" (პატრიარქები და წინასწარმეტყველები, გვ. 351). და ეს ის ჭეშმარიტებაა, რომელიც შეგვიძლია დავინახოთ რჯლ. 30:1-10-ში.

როგორ გავიგოთ, რა განსხვავებაა ცოდვის შედეგის გამო სინანულსა და თავად ცოდვის გამო სინანულს შორის? რატომ არის ეს განსხვავება მნიშვნელოვანი?

