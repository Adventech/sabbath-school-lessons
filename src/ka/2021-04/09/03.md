---
title: მეძებეთ და მიპოვით
date: 22/11/2021
---

ბიბლიაში ღმერთის ხელმძღვანელობის მტკიცებულებას ვხედავთ. ღმერთმა წინასწარ იცის ყველაფერი, რაც მოხდება: იქნება ეს მსოფლიო იმპერიების აღზევება და დაცემა (იხ. დან. 7) თუ კონკრეტული ადამიანის ქმედებები მანამ, სანამ ის რაიმეს მოიმოქმედებს (იხ. მათ. 26:34). უფალმა იცის დასაწყისიც და დასასრულიც. მაგრამ, მისი წინასწარი ცოდნა ჩვენს არჩევანზე არ მოქმედებს. ამგვარად, სანამ უფალი ისრაელიანებს აღთქმულ ქვეყანაში მიიყვანდა, მანამდე უკვე იცოდა მათ განდგომის შესახებ.

`წაიკითხეთ რჯლ. 4:25-28. რა სულიერი საფრთხე ელოდა ისრაელს აღთქმულ ქვეყანაში შესვლის შემდეგ?`

წინა მუხლებში უფალი უბრძანებს მათ, რომ არ შექმნან კერპები და თაყვანი არ სცენ მათ (იხ. რჯლ. 4:15-20). მომდევნო მუხლებში ვხედავთ, რომ ისრაელიანები ამ დარიგებას არღვევენ. ყურადღება მიაქციეთ: რჯლ. 4:25-ში მოსე ამბობს, რომ ეს არ მოხდება მყისიერად. იმ ყველაფრის მერე, რაც მათ გადაიტანეს, ეგრევე კერპთაყვანისმცემლობაში არ ჩავარდებიან. მაგრამ, გარკვეული დროის (მაგ., ერთი თაობის) მერე, ჩნდება იმის „დავიწყების“ (რჯლ. 4:9) ტენდენცია, რაც უფალმა მათთვის გააკეთა და რასაც აფრთხილებდა, ზუსტად ამ გაფრთხილებების და დარიგებების დარღვევამდე მივიდნენ ისინი.

`წაიკითხეთ რჯლ. 4:29-31. რა გამოსავალს სთავაზობს უფალი ხალხს, თუ ის კერპთაყვანისმცემლობაში ჩავარდება?` 

`თქვენი აზრით, რას ნიშნავს „მოძებნი მას მთელი შენი გულით“ (რჯლ. 4:29)?`  

ღვთის მადლი საოცარია. მიუხედავად იმისა, რომ ხალხი კერპთაყვანისმცემლობაში გადავარდა და თავისი ცოდვებისთვის საკადრის შედეგებიც იწვნია, თუ ისინი ღმერთისკენ მიიქცევიან, ის მათ აპატიებს და აღადგენს. რჯლ. 4:30-ში გამოყენებულია სიტყვა "დაბრუნდება". ანუ, ისინი ისევ უფალს უბრუნდებიან, რომელთანაც უნდა ყოფილიყვნენ. ებრაული სიტყვა „თეშუვა“ იგივე ფუძისგან წარმოდგება, რაც სიტყვა „დაბრუნება“ და „სინანულს“ ნიშნავს. 

`ამგვარად, „დაბრუნება“ არის ღმერთთან დაბრუნება მას მერე, რაც ჩვენი ცოდვების გამო გამოვეყავით მას.`