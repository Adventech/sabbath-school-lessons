---
title: „მი-ითენ“
date: 21/11/2021
---


ებრაულ ენაში (როგორც სხვა მრავალ ენაში) ბევრი იდიომი არსებობს, ანუ გამოთქმა, რომლის სიტყვათა მნიშვნელობა პირდაპირი გაგებით არ უნდა მივიღოთ, არამედ ის რაიმეს გამოსახატავად გამოიყენება. ძველი აღთქმის ერთ-ერთ იდიომია - მი-ითენ. „მი“ არის კითხვა „ვინ?“, ხოლო „ითენ“ ნიშნავს „მისცემს“. ანუ, „მი-ითენ“ სიტყვასიტყვით ნიშნავს, „ვინ მისცემს?“ ძველ აღთქმაში ეს ფრაზა მისწრაფებასა და ძლიერ სურვილს გამოხატავს. მაგალითად, ეგვიპტიდან გამოსვლის მერე, როდესაც ებრაელები გზაში სირთულეებს წააწყდნენ, მათ თქვეს "ნეტა უფლის ხელით გავმწყდარიყავით ეგვიპტის ქვეყანაში" (გამ. 16:3). ფრაზა „ნეტა“ მომდინარეობს ფრაზიდან „მი-ითენ“. ფსალმ. 13:7-ში დავითი ამბობს: „ოჰ (ებრ. მი-ითენ), რომ მოვიდოდეს სიონიდან ხსნა ისრაელზე!“

იობ. 6:8-ში იობი შესძახებს: "ნეტა ახდებოდეს ჩემი ნატვრა".

წაიკითხეთ რჯლ. 5:22-29? მოცემული ნაწყვეტიდან გამოყავით ისრაელიანთა პასუხები, როდესაც მათ ღვთის რჯულის სიტყვები გაიგეს:

როგორ ფიქრობთ, რატომ პასუხობს უფალი ხალხს 29-ე მუხლის სიტყვებით, როდესაც ისინი ღვთის ბრძანებების შესრულების დაპირებას იძლევიან? რატომ საუბრობს აქ ღმერთი ადამიანთა გულების შესახებ?

აქ, უფალი არის შემოქმედი ღმერთი, ანუ ის, რომელმაც შექმნა სივრცე, დრო და მატერია; ის, რომელმაც არსებობა მისცა ჩვენს სამყაროს, რომელმაც ადამს სიცოცხლის სუნთქვა შთაბერა; ის წარმოთქვამს ფრაზას, რომელიც ადამიანის სისუსტეებსა და შეზღუდულობას უკავშირდება. ეს არის თავისუფალი ნების ჭეშმარიტი არსის მაგალითი! აქ ვხედავთ, რომ არსებობს ზღვარი იმისა, რასაც ღმერთი დიადი ბრძოლის დროს აკეთებს. „მი-ითენის“ ამგვარი გამოყენება აჩვენებს, რომ ღმერთიც კი არ არღვევს ნების თავისუფლებას. ჩვენ ყოველთვის გვაქვს არჩევანი: შეგვიძლია ავირჩიოთ უფალი ან ცოდვა; ვიყოთ გახსნილები მისი წინაშე, რომ მან გვიხელმძღვანელოს, მისი სული ჩვენზე მოქმედებდეს, რათა ჩვენი ცოდვები მოვინანიოთ და მას გავყვეთ. არჩევანი ყოველთვის ჩვენზეა.

რა არჩევნის გაკეთება მოგიწევთ უახლოეს საათებში ან დღეებში? როგორ შეიძლება ვისწავლოთ, ჩვენი ნების ღმერთისადმი დამორჩილება, რათა მისი ძალით სწორი არჩევანის გაკეთება შეგვეძლოს?

