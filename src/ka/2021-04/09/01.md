---
title: დაუბრუნდი მთელი გულით 
date: 20/11/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 5:22-29; 4:25-31; 30:1-10; მათ. 3:1-8; მარკ. 1:15; საქმე. 2:37,38.

> <p>სამახსოვრო მუხლი:</p>
> "და როცა დაუწყებ ძებნას იქიდან უფალს, შენს ღმერთს, იპოვი მას, თუ მოძებნი მას მთელი შენი გულითა და მთელი შენი სულით" (რჯლ. 4:29).

ჩვენ ერთი მარტივი ჭეშმარიტების წინაშე ვდგავართ - ცოდვილები ვართ. ზოგჯერ გვესმის, თუ როგორ საყვედურობს ზოგი „ექსპერტი“ ქრისტიანულ იდეას, რომ ყველანი ცოდვილები ვართ. მაგრამ, საკმარისია, ახალ ამბებს ან კაცობრიობის ისტორიას გადავხედოთ და ვნახავთ, რომ ეს ქრისტიანული დოქტრინა სწორია. 

კიდევ უფრო ადვილია სარკეში ჩახედვა. ვინც თავის გულში გულწრფელად და ყურადღებით ჩაიხედება (რაც შეიძლება საშინელიც კი იყოს), რომ. 3:9-23-ს დაეთანხმება: "ვინაიდან ყველამ შესცოდა და მოკლებულნი არიან ღვთის დიდებას" (რომ. 3:23). საბედნიეროდ, მომდევნო მუხლი კეთილ ამბავს გვაუწყებს "და უსასყიდლოდ მართლდებიან მისი მადლით, ქრისტე იესოში გამოსყიდვით" (რომ. 3:24). ამ ამბავში გადამწყვეტი ფაქტორია სინანული - საკუთარი ცოდვის აღიარება, მასზე სინანული, ლოცვა მისი მიტევებისთვის და მასზე უარის თქმა. რადგანაც ცოდვილები ვართ, სინანული ჩვენი ქრისტიანული ცხოვრების განუყოფელ ნაწილად უნდა იქცეს. ამ კვირაში სინანულის იდეას განვიხილავთ ისე, როგორც ის წარმოდგენილია მეორე რჯულის წიგნში.