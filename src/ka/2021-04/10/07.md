---
title: შემდგომი გამოკვლევისათვის
date: 03/12/2021
---


"რა დიდია უფლის მოწყალება და სიყვარული დედამიწის გზააბნეულ შვილთა მიმართ, გაცხადებული მშვენიერ ცისარტყელაში - უფალსა და ადამიანთა შორის აღთქმის სიმბოლოში! უფალი ამბობს, რომ ცისარტყელას ყოველ დანახვაზე გაიხსენებს აღთქმას, რომელიც დედამიწის მკვიდრთ დაუდო. მაგრამ ეს იმას არ ნიშნავს, რომ მას შეიძლება დაავიწყდეს ის. უფალი მიწიერი ენით გვესაუბრება, რათა უკეთესად გავიგოთ მისი ნათქვამი. უფალს სურდა, რომ, როდესაც მომავალი თაობები დაინტერესდებოდნენ ცისარტყელას მნიშვნელობით, მშობლებს მოეთხროთ მათთვის წარღვნის ისტორია და ამბავი იმისა, თუ როგორ მოათავსა უზენაესმა იგი ღრუბლებში იმის ნიშნად, რომ დედამიწას წარღვნით არასოდეს გაანადგურებდა. ამგვარად, თაობიდან თაობამდე აღთქმის ცისარტყელა ადამიანისადმი ღვთიურ სიყვარულზე უნდა მოწმობდეს და გულში უფლისადმი რწმენასა და ნდობას უნდა სახავდეს" (ე. უაითი. პატრიარქები და წინასწარმეტყველები, გვ. 58).

დღეს, მრავალ ქვეყანაში, ეკლესიის წევრები კეთილდღეობაში ცხოვრობენ. ეს მათ სულიერებაზე არცთუ სასიკეთოდ მოქმედებს. რაც მეტი აქვს ადამიანს, რაც მეტად თვითკმაყოფილია ის, მით ნაკლებად ეყრდნობა ღმერთს. სიმდიდრესა და კეთილდღეობაში ცუდი არაფერია, მაგრამ მათ მრავალი სულიერი ხაფანგი ახლავს.

კითხვები მსჯელობისათვის:

1. იმსჯელეთ იმაზე, თუ როგორ მოქმედებს სიმდიდრე სულიერებაზე (სიმდიდრე ფარდობითი ცნებაა: შეიძლება ერთ ქვეყანაში ადამიანი მდიდრად არ მიიჩნეოდეს, მაგრამ იგივე ადამიანი სხვა ქვეყანაში მდიდრად გამოჩნდეს). როგორ შეუძლიათ შეძლებულ ადამიანებს დაიცვან თავი სულიერი საფრთხეებისგან, რომელსაც მათ სიმდიდრე უქმნის?

2. ჯგუფში ისაუბრეთ ქრისტეს ცხოვრების ბოლოს ამბების შესახებ და იმის შესახებ, რას გვეუბნებიან ისინი ჩვენდამი ღმერთის სიყვარულზე და რატომ არ უნდა გვავიწყდებოდეს ამ სიყვარულის რეალობა. თქვენი აზრით, კიდევ რა გვიხსნის ღმერთის სიკეთეს და რატომ უნდა გვახსოვდეს მის შესახებ?

3. ზოგიერთი მეცნიერი ამბობს, რომ მსოფლიო წარღვნა არ ყოფილა, მიუხედავად იმისა, რომ ბიბლია (და ცისარტყელა) საპირისპიროს ამბობს. არიან ისინიც, ვინც ამბობს, რომ ექვსდღიანი შექმნა არ ყოფილა, მიუხედავად იმისა, რომ ბიბლია (და შაბათი) საპირისპიროს ამბობს. რას გვეუბნება ეს იმაზე, თუ რამდენად ძლიერი და ნეგატიური გავლენა შეიძლება მოახდინოს კულტურამ რწმენაზე?

