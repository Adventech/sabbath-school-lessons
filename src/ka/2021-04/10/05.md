---
title: შეჭამთ და დანაყრდებით
date: 01/12/2021
---

ეკლესიის ერთ-ერთმა ყოფილმა ხელმძღვანელმა, რომელიც ოცდაოთხი წელი მუშაობდა მეშვიდე დღის ადვენტისტთა გენერალურ კონფერენციაში, მოყვა ამბავი, თუ როგორ დაკარგეს მან და მისმა მეუღლემ აეროპორტში ბარგის ნაწილი. „იქვე, ბარგის კონვეიერთან, ყველას თვალწინ დავდექით მუხლებზე და უფალს ვთხოვდით, ჩვენი დაკარგული ბარგი დაებრუნებინა“. ბარგი ვიპოვეთ. მრავალი წლის მერე იგივე შემთხვევა მოხდა. ისინი აეროპორტში ჩამოვიდნენ, ბარგი კი ვერ იპოვეს. ამჯერად, ლოცვის ნაცვლად,  მან თავის მეუღლეს უთხრა: „ნუ ნერვიულობ, დაზღვევა აგვინაზღაურებს“.

`წაიკითხეთ რჯლ. 8:7-18. რა გაფრთხილებას აძლევს აქ უფალი თავის ხალხს?`

`თქვენი აზრით, მატერიალური კეთილდღეობის გაუმჯობესება გვაშორებს თუ არა ღმერთს? რას ურჩევდით ადამიანს, რომ მან უფალთან კავშირი არ დაკარგოს, როდესაც მისი მატერიალური მდგომარეობა უმჯობესდება?`

რას მოუტანდა მათ უფლისადმი ერთგულება. ისინი არა მხოლოდ დაუფლებოდნენ საოცარ და მდიდარ ქვეყანას, "სადაც არა სიგლახაკით შეჭამ პურს, არ დაგაკლდება იქ არაფერი" (რჯლ. 8:9), არამედ ამ მიწაზე ისინი უხვად მიიღებდნენ მადლს: წვრილფეხა და მსხვილფეხა საქონელს, ოქროს, ვერცხლს და ლამაზ სახლებს. ანუ, მათ ამ ცხოვრების ყველა მატერიალური სიკეთე ექნებოდათ.

და მერე? ისინი აღმოჩნდებოდნენ საფრთხეში, რომელიც ყოველთვის ახლავს სიმდიდრეს: დავიწყებოდათ ის, რომ მხოლოდ უფალი "გაძლევს შენ ძალას ქონების შესაძენად" (რჯლ. 8:18).

შეიძლება უცებ არა, მაგრამ მრავალი წლის მერე, როდესაც მატერიალური სიკეთე ექნებათ, წარსულს დაივიწყებენ; დაივიწყებენ, როგორ მიუძღვებოდა მათ უფალი, რათა გაევლოთ "ეს დიდი და საშინელი უდაბნო" (რჯლ. 1:19) და მიიჩნევენ, რომ თავიანთი სიბრძნითა და უნარებით მიაღწიეს წარმატებას. ამის თაობაზე აფრთხილებდა მათ უფალი. გვიანი ეპოქის წინასწარმეტყველთა წიგნებიდან ვიგებთ, რომ ზუსტად ეს დაემართათ მათ.

ამგვარად, მოსე აფრთხილებთ, რომ კეთილდღეობისას არ დაავიწყდეთ ის, რომ ყველაფერი, რასაც ახლა ფლობენ, ღმერთის მოცემულია. მრავალი ასწლეულის შემდეგ მთესველის შესახებ იგავში იესო გვაფრთხილებდა "სიმდიდრის საცდურის" შესახებ (მარკ. 4:19).

`ჩვენ, ხორციელი ადამიანები, მიწას დავუბრუნდებით. ჩვენ თან ვერაფერს წავიღებთ, რა სიმდიდრეც არ უნდა გაგვაჩნდეს. როგორ გვეხმარება ეს ფაქტი იმაში, რომ თავიდან ავირიდოთ ის საფრთხე, რომელიც სიმდიდრიდან გამომდინარეობს?`