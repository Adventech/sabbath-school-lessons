---
title: გახსოვდეს, არ დაივიწყო
date: 27/11/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 4:1-13; რჯლ. 4:9,23; 34:7; 34:1-18; დაბ. 9; გამოცხ. 14:1; ეფეს. 2:13-13.

> <p>სამახსოვრო მუხლი:</p>
> "გახსოვდეს, ნუ დაივიწყებ, თუ როგორ არისხებდი უფალს, შენს ღმერთს, უდაბნოში - იმ დღიდან, როდესაც გამოხვედი ეგვიპტის ქვეყნიდან, ვიდრე მოაღწევდი ამ ადგილამდე, უფალს ეურჩებოდი" (რჯლ. 9:7).

 ბიბლიაში გვხვდება ორი საპირისპირო მნიშვნელობის ზმნა: „გახსოვდეს“ და „დავიწყება“. „გახსოვდეს“ ნიშნავს, არ დაივიწყო, ხოლო „დაივიწყო“ ნიშნავს, არ გახსოვდეს.

ღმერთი თავის ხალხს ხშირად უბრძანებს, ახსოვდეთ ყოველივე, რაც მან გააკეთა, ახსოვდეთ მისი წყალობა და სიკეთე. ძველი აღთქმის მნიშვნელოვანი ნაწილი შედგება წინასწარმეტყველთა მოწოდებისგან, რომ ხალხს არ დაავიწყდეს ის, რაც მათთვის უფალმა გააკეთა. არანაკლებ მნიშვნელოვანია ისიც, რომ მათ არ დავიწყებოდათ თავისი მოწოდება და ის, თუ როგორი ადამიანები უნდა ყოფილიყვნენ ისინი ამ მოწოდების შესაბამისად. "ჩავუკვირდები ყველა შენს ნამოქმედარს და შენს საქმეებზე ვისაუბრებ" (ფსალმ. 76:12).

ჩვენ, ქრისტიანებს (როგორც ცალკეულს, ისე ეკლესიას), გვავიწყდება ხოლმე, რაც ღმერთმა გააკეთა ჩვენთვის, ამიტომ, მოწოდება „გვახსოვდეს“ და „არ დავივიწყოთ“, ჩვენთვისაც აქტუალურია.

ამ კვირაში ვანახავთ, როგორ წარმოგვიდგენს მეორე რჯულის წიგნი პრინციპს, რომ ჩვენს ცხოვრებაში ღმერთის მონაწილეობა „გვახსოვდეს“ და „არ დავივიწყოთ“. 