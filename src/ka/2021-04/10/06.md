---
title: გახსოვდეს, რომ მონა იყავი
date: 02/12/2021
---

`წაიკითხეთ  რჯლ. 5:15;  რჯლ. 6:12; რჯლ. 15:15; 16:3, 12; და 24:18, 22. ისრაელიანთა წარსულიდან კიდევ რომელი ფაქტის არდავიწყება ბრძანა უფალმა?`

`როგორ შეუნარჩუნებდა ეს ხსოვნა ხალხს სულიერ ჯანმრთელობას?`

როგორც ვხედავთ, ძველ აღთქმაში, უფალი ხალხის ყურადღებას გამოსვლისკენ, ეგვიპტიდან სასწაულებრივი დახსნისკენ მიაპყრობდა. მართლმორწმუნე იუდეველები დღემდე აღნიშნავენ პასექს იმის სამახსოვროდ, რაც უფალმა გააკეთა მათთვის. «და როცა მიხვალთ ქვეყანაში, რომელსაც მოგცემთ თქვენ უფალი, როგორც მან ილაპარაკა, დაიცავით თქვენ ეს მსახურება. და იქნება, რომ გეტყვიან თქვენი შვილები: ‘ეს რა მსახურება გაქვთ?’ და ეტყვით თქვენ: ‘ეს არის პასექის მსხვერპლი უფლისათვის, რომელმაც გვერდი აუარა ისრაელის ძეთა სახლებს ეგვიპტეში, როცა შემუსრა მან ეგვიპტე და ჩვენი სახლები კი გადაარჩინა.’» (გამ. 12:25-27).

ქრისტიანებისთვის პასექი იქცა ხსნის სიმბოლოდ, რომელიც ქრისტეში მოგვეცა: "ვინაიდან ჩვენი პასექი, ქრისტე, ჩვენ გამო შეეწირა" (1კორ. 5:7).

`წაიკითხეთ ეფეს. 2:11-13. რა უნდა ახსოვდეთ წარმართობიდან მოქცეულ მორწმუნეებს? წაკითხულიდან გამომდინარე, ჩამოაყალიბეთ თქვენთვის წესი:`

`მე არასოდეს არ უნდა დავივიწყო...`  

`რა შეგიძლიათ გააკეთოთ თქვენ და თქვენმა ეკლესიამ იმისათვის, რომ არასოდეს დაივიწყოთ ის, რის ხსოვნაც ღმერთმა გიბრძანათ?`   

პავლეს სურდა, რომ ხალხს ხსომებოდა, რა გააკეთა მათთვის ღმერთმა ქრისტეში, რისგან იხსნა ისინი და რა გააჩნიათ ახლა მათ ღვთის მადლით. ისევე, როგორც ისრაელის ძეთა შემთხვევაში, მათაც ღვთის თვალში ღირსეული არაფერი გააჩნდათ. მხოლოდ უფლის მადლმა, მონიჭებულმა იმის მიუხედავად, რომ ისინი „აღთქმის მცნებათაგან უცხონი“, აქცია ისინი იმად, რაც არიან იესო ქრისტეში.

უდაბნოში მყოფმა იუდეველებმა, ეფესოს ქრისტიანებმა თუ მეშვიდე დღის ადვენტისტებმა არ უნდა დაივიწყონ ის, რაც ღმერთმა ჩვენთვის გააკეთა ქრისტეში. ამიტომ არ არის გასაკვირი, რომ ელენ უაითმა ასეთი სიტყვები დაწერა: "ყველა ჩვენგანისთვის მეტად სასარგებლო იქნებოდა ყოველდღე ერთი საათი მაინც დაგვეთმო მსჯელობისთვის ქრისტეს ცხოვრების შესახებ. ჩვენ დეტალურად უნდა შევისწავლოთ იგი და წარმოვიდგინოთ მისი ყოველი ეპიზოდი, განსაკუთრებით კი ბოლო მოვლენები და თუკი ჩვენს ყურადღებას შევაჩერებთ ჩვენთვის გაღებულ უდიდეს მსხვერპლზე, მაშინ გაგვიჩნდება მის მიმართ მუდმივი ნდობა, ცოცხალი სიყვარული და მისი სული ღრმად შემოიჭრება ჩვენში" (ქრისტე - წუთისოფლის იმედი, გვ. 52).