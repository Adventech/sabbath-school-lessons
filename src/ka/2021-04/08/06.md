---
title: თაყვანისცემის საკითხი
date: 18/11/2021
---

უფალსა და ისრაელს შორის ურთიერთობის ცენტრალური ელემენტი აღთქმაში იყო თაყვანისცემა.

ისრაელიანები განსხვავდებოდნენ მათ გარშემო მყოფი ხალხებიდან იმით, რომ ისინი თაყვანს სცემდნენ ჭეშმარიტ ღმერთს, წარმართული სამყაროს ცრუ ღმერთებისა და ღვთაებების საწინააღმდეგოდ, რომლებიც სინამდვილეში იყო უბრალოდ კერპები. "იხილეთ ახლა, რომ მე, მე ვარ ის, და არ არის სხვა ღმერთი, ჩემ გარდა!" (რჯლ. 32:39).

`წაიკითხეთ რჯლ. 4:19, 8:19, 11:16 და 30:17. რომელ განმეორებად გაფრთხილებებს შეიცავს ეს მუხლები? რატომ იყო ეს გაფრთხილება ესოდენ მნიშნველოვანი ისრაელი ხალხისთვის?`

ათასობით წლის წინათ, როგორც ამჟამად, ღვთის ხალხი არსებობდა კულტურაში, რომლის სტანდარტები, ტრადიციები და გაგებები ეწინააღმდეგებოდა მის რწმენას. ამიტომ უნდა ყოფილიყო ღვთის ხალხი ყოველთვის ფხიზლად, რათა ამ ქვეყნის კერპები და "ღმერთები" არ გამხდარიყო მათი თაყვანისცემის ობიექტები.

ჩვენი ღმერთი - "შურისმგებელი ღმერთია" (იხ. რჯლ. 4:24; 5:9; 6:15), და მხოლოდ ის, როგორც ჩვენი შემოქმედი და გამომსყიდველი, არის ღირსი ჩვენი თაყვანისცემისა. აქ ასევე არ არსებობს ოქროს შუალედი: ჩვენ ან ვეთაყვანებით უფალს, რომელიც გვაძლევს სიცოცხლეს, სიკეთეს და კურთხევებს, ან ვეთაყვანებით კერპს, რომელსაც მოაქვს ბოროტება, წყევლა და სიკვდილი.

`წაიკითხეთ გამოცხ. 14:6-12. ჭეშმარიტი თაყვანისცემის შესახებ რომელი განსაკუთრებული უწყება მოგვცა ღმერთმა უკანასკნელი ჟამისთვის? (გამოყავით ფრაზები თაყვანისცემის შესახებ და კომენტარი გაუკეთეთ მათ).`  

გამოცხადების წიგნიც და მეორე რჯულის წიგნიც ერთ მთავარ კითხვას წამოჭრის - ადამიანები თაყვანს სცემენ ჭეშმარიტ ღმერთს და მოიპოვებენ სიცოცხლეს თუ მოექცევინ ღია ან ფარული ზეწოლის ქვეშ, ან ერთისაც და მეორისაც, რათა უარი თქვან ღმერთის მიმართ ერთგულებაზე და შეხვდნენ სიკვდილს? ამ შეკითხვას ყოველმა ადამიანმა პირადად უნდა გასცეს პასუხი. ღმერთი არ აიძულებდა ძველ ისრაელს გაჰყოლოდა მას, არც ჩვენ გვაიძულებს. როგორც გამოცხ. 13-ში ვხედავთ, იძულება ძალით — ეს არის ის, რასაც გამოიყენებს მხეცი და მისი ხატება. ღმერთი კი სიყვარულით გვიზიდავს თავისკენ.

`არსებობს თუ არა ჩვენს ცხოვრებაში სხვა ღმერთი (ან ღმერთები), რომლის გამოც ჩვენ ნაბიჯ-ნაბიჯ, შეუმჩნევლად ვკარგავთ ჩვენს ერთგულებას იესოს მიმართ?`