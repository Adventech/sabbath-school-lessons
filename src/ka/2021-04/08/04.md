---
title: სიცოცხლე და სიკეთე, სიკვდილი და ბოროტება, კურთხევა და წყევლა
date: 16/11/2021
---


მეორე რჯულის წიგნის დასასრულისკენ, ხანგრძლივი საუბრის შემდეგ იმის შესახებ, თუ რა დაემართება ხალხს, თუკი არ დაემორჩილება უფალს და დაარღვევს აღთქმის დადებისას მოცემულ დაპირებებს, რჯლ. 30 იწყება დაპირებით, რომ მაშინაც კი, თუ ისრაელიანები დაუმორჩილებლობას გამოიჩენენ და დაისჯებიან განდევნით, ღმერთი მაინც დააბრუნებს მათ თავის ქვეყანაში. ანუ თუ ისინი მოინანიებენ და მიატოვებენ თავიანთ ბოროტ გზებს.

`წაიკითხეთ რჯლ. 30:15-20. განიხილეთ ამ მუხლებში ჩაწერილი ორი არჩევანი, რომლებიც ღმერთმა ისრაელს შესთავაზა და თითოეული არჩევანის შედეგები?`

`არჩევანი 1:`   



`შედეგები:`  



`არჩევანი 2:`   



`შედეგები:`  



 უფალი საკმაოდ ნათლად საუბრობს. მან, იაჰვემ, შესთავაზა მათ ორი ვარიანტიდან ერთი, რაც, სინამდვილეში, იგივე იყო, რაც ღმერთმა ადამს და ევას გაუკეთა ედემში. ფაქტობრივად, ებრაული სიტყვა "თოვ" (სიკეთე) და "რა" (ბოროტება) რჯლ. 30:15-ში — ეს იგივე სიტყვებია, რაც დაბადების წიგნშია გამოყენებული "სიკეთის" (თოვ) და "ბოროტის" (რა) შეცნობის ხის აღსანიშნად (დაბ. 2:9,17). აქ, როგორც მთელი ბიბლიის განმავლობაში, არ არსებობს ოქროს შუალედი ან ნეიტრალური პოზიცია. ისინი ან ემსახურებიან უფალს და იცოცხლებენ, ან აირჩევენ სიკვდილს. ეს მართებულია ჩვენთან მიმართებაშიც

ღმერთი მათ სთავაზობს სიცოცხლეს, სიკეთეს, კურთხევას, სიკვდილისგან, ბოროტებისგან და წყევლისგან განსხვავებით. მაგრამ, თუ ისინი ზურგს აქცევენ მას, ყველაფერი ცუდი იქნება ბუნებრივი შედეგი მათი არჩევანისა, რადგან ისინი აღარ იქნებიან მისი მფარველობის ქვეშ.

ასეთი არჩევანის შეთავაზებით, ღმერთი აჩვენებს მათი თავისუფალი ნების რეალურობას. უფალი თითქოს ეუბნება: "ისარგებლეთ თავისუფალი ნებით, რომელიც მე გიბოძეთ და აირჩიეთ სიცოცხლე, კურთხევა და სიკეთე, და არა სიკვდილი, ბოროტება და წყევლა".

ჩვენთვის აშკარაა, როგორი უნდა იყოს არჩევანი? მაგრამ ვიცით, რა მოხდა. დიადი ბრძოლა მაშინ ისეთივე რეალური იყო, როგორც ახლა, და უნდა ვისწავლოთ ისრაელის მაგალითიდან - ვისწავლოთ ის, თუ რა შეიძლება მოხდეს, თუკი სრულად არ მივუძღვნით თავს უფალს და არ ავირჩევთ სიცოცხლეს და ყველაფერ იმას, რაც ამ არჩევანს მოჰყვება.

`წაიკითხეთ რჯლ. 30:20. ყურადღება მიაქციეთ კავშირს სიყვარულსა და მორჩილებას შორის. რა უნდა გააკეთოს ისრაელმა, რათა დარჩეს უფლის ერთგული? რა უნდა გააკეთო ამჟამად შენ, რათა გამოავლინო ერთგულება ღმერთის მიმართ?`