---
title: ამოირჩიე სიცოცხლე
date: 13/11/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 30:1-20; რჯლ. 4:19; დაბ. 2:8-9; რომ. 6:23; 1იოან. 5:12; რომ. 10:6-10; გამოცხ.14:6-12.

> <p>სამახსოვრო მუხლი:</p>
> "მოწმედ მოვუწოდებ დღეს თქვენს წინაშე ცასა და მიწას: სიცოცხლე და სიკვდილი, კურთხევა და წყევლა დაგიდევი წინაშე. ამოირჩიე სიცოცხლე, რათა იცოცხლო შენ და შენმა შთამომავლობამ" (რჯლ. 30:19).

 სენდის, ოცდაორი წლის ახალგაზრდა ქალს, თავის ტვინის სიმსივნე აღმოუჩინეს. თანამედროვე მედიცინის ყველა სასწაულის მიუხედავად მისი გამოჯანმრთელების არანაირი იმედი არ იყო. მაგრამ მას არ სურდა სიკვდილი. მას ჰქონდა გეგმა. სიკვდილის შემდეგ მისი თავი უნდა მოეთავსებინათ ღრმა გაყინვაში, თხევადაზოტიან ჭურჭელში, მისი ტვინის უჯრედების შენარჩუნების იმედით. და იქ "იგი" დაელოდება ორმოცდაათი, ასი, ათასი წელი, სანამ ოდესმე მომავალში არ გაჩნდება ტექნოლოგიები, რომელთა საშუალებითაც მისი ტვინი, რომელიც ნეირონთა კავშირებისგან შედგება, ჩაიტვირთება კომპიუტერში და ასეთნაირად სენდი გაცოცხლდება და იცოცხლებს მარადიულად.

სამწუხარო ისტორიაა, და არა მარტო იმიტომ, რომ სენდი უნდა მომკვდარიყო, არამედ იმიტომაც, რომ იგი თავის იმედს ამყარებდა სიცოცხლის სურვილზე და მოიგონა გეგმა, რომელიც სავარაუდოდ, არასოდეს არ შესრულდება.

ამ კვირაში გავაგრძელებთ მეორე რჯულის წიგნის კითხვას და განვიხილავთ არჩევანს, რომელსაც მოწყალედ გვთავაზობს ღმერთი - სიცოცხლის არჩევას.