---
title: შემდგომი გამოკვლევისათვის
date: 19/11/2021
---

მაშინ, როგორც ახლა, ყველას მოგვეცა არჩევანი. ჩვენ წინასწარ როდი ვართ განსაზღვრული სიცოცხლისთვის ან სიკვდილისთვის, როგორც ზოგიერთი ქრისტიან თვლის. წმიდა წერილი გვასწავლის, რომ ჩვენი საკუთარი თავისუფალი არჩევანი სიცოცხლისა თუ სიკვდილისა, კურთხევისა თუ წყევლისა, სიკეთისა თუ ბოროტებისა განსაზღვრავს, რომელ ტრიადას (სიცოცხლეს, სიკეთეს, კურთხევას თუ სიკვდილს, ბოროტებას და წყევლას) შევეჯახებით საბოლოოდ.

«"ვინაიდან ცოდვის საზღაური სიკვდილია, ხოლო ღვთის მადლი - მარადიული სიცოცხლე ჩვენს უფალში, ქრისტე იესოში" (რომ. 6:23). იმ დროს, როცა სიცოცხლე მართალთა მემკვიდრეობაა, სიკვდილი  უწმიდურთა ხვედრია. მოსემ ასე მიმართა ისრაელს: "აჰა, დღეს გადმოვეცი შენს წინაშე სიცოცხლე და სიკეთე, სიკვდილი და ბოროტება" (რჯლ. 30:15). სიკვდილი, რომლის შესახებაც აქაა საუბარი, არ არის ის სიკვდილი, რომელიც ადამს მიეცა, რადგან მთელი კაცობრიობა დაისაჯა მისი ურჯულოებისათვის. აქ ლაპარაკია "მეორე სიკვდილზე", რომელიც მარადიული სიცოცხლის საპირისპიროა» (ე. უაითი. დიადი ბრძოლა, გვ. 544).

**კითხვები მსჯელობისათვის:**

`1. განიხილეთ ჯგუფში სასჯელის თემა, რომელიც სამშაბათის თემაშია, კერძოდ კი: ღმერთი გვსჯის დაუმორჩილებლობის გამო აქ და ამჟამად, თუ სასჯელი - ეს კანონზომიერი შედეგია დაუმორჩილებლობისა? შეიძლება თუ არა, რომ სასჯელი იყოს ერთიც და მეორეც? ან იქნებ შეიძლება იყოს ცალკეული შემთხვევები ერთისაც და მეორისაც? თქვენ როგორ გესმით ეს თემა?`

`2. რას გვეუბნება ელენ უაითის ციტატაში მითითებული ბიბლიური მუხლები ღვთის ძალის შესახებ, რომელიც ხელმისაწვდომია ჩვენთვის ცოდვაზე გასამარჯვებლად?`

`3. წაიკითხეთ რომ. 10:1-10, სადაც პავლე ციტირებს რჯლ. 30:11-14-ს, და განმარტავს, რომ ხსნა გვეძლევა იესოს რწმენით, და არა მცდელობით, რომ ხსნა და გამართლება მოვიპოვოთ რჯულის მეშვეობით. როგორ ფიქრობთ, რატომ გამოიყენა მან ეს მუხლები მეორე რჯულის წიგნიდან? განსაკუთრებული ყურადღება მიაქციეთ რომ. 10:10-ს: "ვინაიდან გულით სწამთ სიმართლე, ხოლო ბაგით აღიარებენ გადასარჩენად". რას აღნიშნავს აქ პავლე?`

თუ ფრთხილად არ იქნებით, როგორ შეიძლება იმ საზოგადოების, კულტურის და ხალხის შეხედულებებმა, რომელშიც თქვენ ცხოვრობთ, მიგიყვანოთ ცრუ თაყვანისცემასთან?