---
title: სიცოცხლის ხე
date: 14/11/2021
---

ჩვენ ამქვეყნად საკუთარი ნებით არ გავჩენილვართ. ჩვენ არ აგვირჩევია მშობლები და დაბადების ადგილი. ასევე ადამი და ევაც, როგორც ქვა, ხე ან მთა იქნა შექმნილი ღმერთის მიერ, და არ გაჩენილა პირადი არჩევანის შედეგად. ჩვენ, როგორც ადამიანებს, მოგვეცა შესაძლებლობა არა მხოლოდ არსებობისა (ქვა არსებობს) და არა მხოლოდ სიცოცხლისა (ამება ცოცხლობს), არამედ ჩვენ მოგვენიჭა უპირატესობა ვიცხოვროთ როგორც გონიერმა და თავისუფალმა არსებებმა, შექმნილებმა ღვთის ხატად.

ღმერთი გვთავაზობს გავაკეთოთ არჩევანი - გვქონდეს სიცოცხლე, მარადიული სიცოცხლე მასში, რომელსაც ვიძენთ იესოს და მისი ჯვარზე სიკვდილის წყალობით.

`წაიკითხეთ დაბ. 2:8-9. რომელი ორი განსაკუთრებული ხე დარგო ღმერთმა ედემში?`

დაბ. 2:15-7-სა და დაბ. 3:22-23-ის თანახმად, რომელი ორი ვარიანტი შესთავაზა ღმერთმა ადამს მის არსებობასთან დაკავშირებით? რა შედეგები ელოდა ადამიანს ადამისა და ევას არჩევანიდან გამოდინარე?  

"ედემის ბაღში იდგა სიცოცხლის ხე, რომლის ნაყოფი უკვდავებას ანიჭებდა. ადამი რომ უფლის ერთგული დარჩენილიყო, მას შემდგომშიც ექნებოდა უფლება სიცოცხლის ხესთან თავისუფლად მისვლისა და მარადიული სიცოცხლისა. მაგრამ რაკი შესცოდა, მას ჩამოერთვა ეს უფლება და გახდა მოკვდავი. უფლის განაჩენი: "მტვერი იყავ და მტვრადვე მიიქცევი" - მიგვითითებს სიცოცხლის სრულად შეწყვეტაზე" (ე. უაითი. დიადი ბრძოლა, გვ. 532, 533).

ამრიგად, ბიბლია თავიდანვე გვთავაზობს მხოლოდ ერთს ორი ვარიანტიდან: მარადიული სიცოცხლე, რომელიც თავიდანვე უნდა გვქონოდა და მარადიული სიკვდილი - არარსებობაში დაბრუნება, საიდანაც ჩვენ პირველად მოვედით.

საინტერესოა, რომ "სიცოცხლის ხე", რომელიც უკვდავებას იძლეოდა და რომელიც პირველად ჩნდება ბიბლიის პირველ წიგნში, კვლავ ჩნდება ბოლო წიგნში (იხ. გამოცხ. 2:7; გამოცხ. 22:2,14). ცოდვის გამო ადამიანებმა დაკარგეს სიცოცხლის ხესთან მისასვლელი, მაგრამ იესოს და გადამრჩენელი ჩანაფიქრის წყალობით გამოსყიდულებს - მათ, ვინც სიცოცხლე აირჩია, კვლავ ექნებათ წვდომა სიცოცხლის ხეზე, რომელიც თავიდანვე უნდა ჰქონოდათ.

`ჩვენ ყოველდღიურად ვაკეთებთ არჩევანს. ჩვენი არჩევანი - ეს არის არჩევანი სასიცოცხლო ან სასიკვდილო?`