---
title: მოსეს აღდგომა
date: 18/12/2021
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რიცხ. 20:1-13; რჯლ. 31:2; 34:4; 34:1-12; იუდ. 9; 1კორ. 15:13-22.

> <p>სამახსოვრო მუხლი:</p>
> "მიქაელ მთავარანგელოზმა ეშმაკთან პაექრობისას, როცა ედავებოდა მას მოსეს სხეულისთვის, ვერ გაბედა გმობის მსჯავრი წარმოეთქვა, არამედ თქვა: "შეგრისხოს უფალმა!" (იუდ. 9).

 როგორც მთელი კვარტალის განმავლობაში ვნახეთ, მოსე მეორე რჯული წიგნის ცენტრალური ფიგურაა. ეს წიგნი განმსჭვალულია მისი ცხოვრებით, ხასიათით და ამბებით. მეორე რჯული ღმერთსა და ისრაელისადმი მის სიყვარულზე მოგვითხრობს. ღმერთი ხშირად მოსეს მიერ ავლენს ამ სიყვარულს და მოსეს მიერ ესაუბრება ხალხს. ჩვენ ამ კვარტლის ბოლო გაკვეთილს მოვუახლოვდით და მეორე რჯულის წიგნის კვლევას ვასრულებთ და ასევე, მოსეს ცხოვრების ისტორიის დასასრულსაც მივუახლოვდით.

ელენ უაითმა ეს შემდეგნაირად გამოხატა: "იცოდა მოსემ, რომ სიკვდილის წუთებში სულ მარტო იქნებოდა, რადგან მის მიწიერ მეგობართაგან სიცოცხლის ბოლო წუთებში მასთან ყოფნის ნება არავის მიეცა. მომავალი გაურკვეველი და მრისხანე ეჩვენებოდა და საშინლად ზარავდა ფიქრი იმაზე, რაც უნდა მომხდარიყო. ყველაზე მეტად იმ ხალხთან განშორება ეძნელებოდა, რომელზედაც ასე ზრუნავდა და რომელიც ძლიერ უყვარდა; ხალხთან, რომელთანაც ასე ხანგრძლივად, განუშორებლად ცხოვრობდა და ბევრი ჰქონდა საერთო; რომელთანაც მთელი თავისი სიცოცხლით იყო დაკავშირებული. მაგრამ ისწავლა ღვთისადმი სრული ნდობა და ურყევი რწმენით მიანდო უზენაესის მოსიყვარულე და მოწყალე ხელს საკუთარი თავიც და თავისი ხალხიც" (პატრიარქები და წინასწარმეტყველები, გვ. 295).

მოსეს ცხოვრებისა და მსახურების მსგავსად მისი სიკვდილი და აღდგომაც ბევრს გვეუბნება ღმერთის ხასიათზე.

