---
title: შემდგომი კვლევისათვის
date: 24/12/2021
---

"რისხვით წარმოთქმული სიტყვებით: “ამ კლდიდან ხომ არ ამოგიჩქეფოთ წყალი?”, მათ მიითვისეს ღმერთის ძალა, თითქოსდა მათ სუსტ, ხრწნად სხეულში მართლაც ყოფილიყოს იგი. ხალხის მუდმივი საყვედურებითა და უმადურობით დაღლილმა მოსემ თვალთახედვის არიდან დაკარგა ყოვლისშემძლე ღმერთი და ღვთის ძალისგან მიტოვებულმა, ადამიანური სისუსტის გამოვლენით საკუთარი ღირსება შელახა. ადამიანი, რომელსაც ბოლომდე შეეძლო, შეენარჩუნებინა სიწმიდე, სიმტკიცე და გულწრფელობა, თავისი მსახურების დასასრულს დამარცხებული აღმოჩნდა. განდიდებისა და აღზევების ნაცვლად ხალხის თვალში უფალი შეურაცხყოფილი დარჩა" (ე. უაითი. პატრიარქები და წინასწარმეტყველები, გვ. 258,259).

"ფერიცვალების მთაზე მოსე სხვა წინასწარმეტყველთან - ელიასთან ერთად იყო. სინათლისა და ზეციური დიდების მაცნეებად გამოუგზავნა უფალმა ისინი თავის ძეს. მოსეს მიერ მრავალი საუკუნის წინ აღვლენილი ლოცვა ამგვარად განხორციელდა. იდგა იგი თავისი ხალხის სამკვიდრებელში, მშვენიერ მთაზე მასთან ერთად, ვისშიც უნდა აღსრულებულიყო ისრაელისადმი მიცემული ყოველი აღთქმა. ასეთია უკანასკნელი სურათი, რომელიც მოკვდავთა თვალს გადაეშალა იმ ადამიანთან დაკავშირებით, ზეცის მიერ ასე დიდად რომ იქნა აღზევებული" (ე. უაითი. პატრიარქები და წინასწარმეტყველები, გვ. 300).

**კითხვები მსჯელობისათვის:**

`1. სიკვდილის შემდეგ მოსე აღდგა და ზეცად იქნა აყვანილი. მაგრამ, როგორც ჩანს, ზეცაში მოსე სრულ სიხარულს ვერ განიცდის, რადგან დედამიწაზე საშინელ ქაოსს ხედავს. რა ბედნიერებაა, რომ ჩვენი უმეტესობა მას მერე აღდგება, რაც დედამიწაზე მეორედ მოსვლის წინ ბრძოლა დასრულდება. მიგაჩნიათ თუ არა ეს უფრო დიდ კურთხევად, ვიდრე მოსეს ჰქონდა?`

`2. რანაირად გვიჩვენებს მოსეს სიკვდილის და მისი აღდგომის ისტორია, რომ ახალ აღთქმაში უფრო სრული გამოცხადება გვეძლევა, ვიდრე ძველ აღთქმაში და რომ ახალი აღთქმა მოსეს ამბავს ბევრად უფრო ნათელს და გასაგებს ხდის?`

`3. როგორ გვევლინება მოსეს ცხოვრების ისტორია და მის მიერ კლდეზე კვერთხის დარტყმა რწმენით ცხოვრებისა და რწმენის მიერ დახსნის მაგალითად, რჯულის საქმეთა მიუხედავად?`

`4. განიხილეთ ჯგუფში ბოლო ჟამს აღდგომის დაპირება. რატომ უკავია მას ესოდენ დიდი ადგილი ჩვენს იმედებში? თუკი ღმერთს ჩვენს აღდგომაში ვენდობით, განა სხვა ყველაფერშიც არ უნდა ვენდოთ? თუკი შეუძლია, რომ ჩვენთვის ასეთი რამ გააკეთოს, განა არსებობს მისთვის რაიმე შეუძლებელი?`