---
title: მოსეს აღდგომა
date: 22/12/2021
---

"და მოკვდა იქ მოსე, უფლის მსახური, მოაბის ქვეყანაში, უფლის სიტყვისამებრ. და დამარხეს იგი ველზე, მოაბის ქვეყანაში, ბეთ-ფეღორის პირდაპირ, და დღემდე არავინ იცის მისი საფლავი" (რჯლ. 34:5,6).

მოსე მოკვდა. ხალხმა იგი დაკრძალა და დაიტირა. ამით ყველაფერი დასრულდა. აქ გამოდგება პრინციპი, რომელიც გამოცხადების წიგნშია: "ნეტარ არიან მკვდარნი, რომელნიც ამიერიდან უფალში იხოცებიან. დიახ, ამბობს სული, რათა განისვენონ თავიანთ შრომათაგან. მათი საქმეები თან წაჰყვება მათ" (გამოცხ. 14:13).

თუმცა, მოსეს სიკვდილი არ იყო მისი ცხოვრების ბოლო თავი.

`წაიკითხეთ  იუდ. 9. რომელი საინტერესო დავა არის აქ აღწერილი? როგორ ფიქრობთ, რაშია დავის საგანი? როგორ გვეხმარება ეს ასპექტი იმის განმარტებაში, თუ რატომ ჩნდება მოსე მოგვიანებით ახალ აღთქმაში? (იხ. მათე. 17:3).`

ერთ დაუჯერებელ სცენას უნდა შევხედოთ (თუმცა, აქ ამ საკითხს არ ჩავუღრმავდებით). მიქაელი, თავად ქრისტე, სატანას მოსეს სხეულის გამო ედავებოდა? სხეულის შესახებ დავა? რა თქმა უნდა, მოსე ცოდვილი იყო. მისი ბოლო ცოდვა - ღმერთის კუთვნილი დიდების მითვისება, იგივე სახის ცოდვაა, რაც ლუციფერის ცოდვა, რომლის გამოც ეს უკანასკნელი ზეციდან გამოაძევეს. (იხ. ესაია. 14:14). მოსეს სხეულის გამო დავა, როგორც ჩანს, იმიტომ მოხდა, ქრისტე მოსეს აღდგომის დაპირებას აცხადებდა.

როგორ შეეძლო ქრისტეს გაეკეთებინა ასეთი რამ ცოდვილისთვის, რომელიც მის კანონს არღვევდა? პასუხი მხოლოდ ჯვარშია. ცხოველთა მსხვერპლად შეწირვა ქრისტეს სამომავლო სიკვდილზე მიუთითებდა. ცხადია, ახლა, როდესაც უფალი მომავალს ხედავდა და ჯვარს, ის ითხოვდა მოსეს სხეული აღდგენას. "ცოდვის ჩადენამ სატანის ტყვედ აქცია მოსე. დამსახურებული სასჯელისამებრ, სიკვდილის კანონიერ ტყვედ იქცა იგი, მაგრამ მკვდრეთით აღდგა საუკუნო სიცოცხლისათვის, გამომსყიდველის ნებისამებრ. განდიდებული ამოვიდა მოსე სამარხიდან და თავის მხსნელთან ერთად ზეციურ ქალაქს მიაშურა" (ე. უაითი. პატიარქები და წინასწარმეტყველები, გვ. 479).

`როგორ გვეხმარება მოსეს ისტორია, გავიგოთ ხსნის ჩანაფიქრის მთელი სიღრმე, რომლის მიხედვითაც, მოსე ჯერ კიდევ ჯვრამდე აღდგა უკვდავებისთვის?`