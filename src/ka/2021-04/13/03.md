---
title: 'მოსეს ცოდვა: ნაწილი 2'
date: 20/12/2021
---

`კიდევ ერთხელ წაიკითხეთ რიცხ. 20:12,13. რა კონკრეტული მიზეზი უთხრა უფალმა მოსეს, რის გამოც ის აღთქმულ ქვეყანაში ვერ შევიდოდა? იხ. რჯლ. 34:4 და რჯლ. 32:48-52`

`რა აზრს შეიცავს გამოთქმა „არ მომეპყარით, როგორც წმიდას ისრაელის ძეთა შორის“ იხ. რჯლ.  32:51.`

`დაფიქრდით იმაზე, თუ სად და როგორ გაუშვით ხელიდან შესაძლებლობა, მოვპყრობდით უფალს, როგორც წმიდას?`

ამ ფრაგმენტის თანახმად, მოსეს ცოდვა უფრო მეტი იყო, ვიდრე ღმერთის ადგილის დაკავების მცდელობა. მან რწმენის ნაკლებობაც გამოავლინა, რაც მოსესნაირ კაცს არ ეპატიებოდა. ეს ხომ ის ადამიანია, რომელსაც ალმოდებული ბუჩქიდან (გამ. 3:2-16) დაწყებული და შემდგომშიც,  ბევრი ადამიანისგან განსხვავებით, ღმერთთან ურთიერთობის გამოცდილება ჰქონდა და მაინც „არ ერწმუნა მას“, ანუ მოსე ღმერთის ნათქვამს არ ენდო და შედეგად, „ვერ მოეპყრა მას, როგორც წმიდას“ ისრაელის ძეთა წინაში. მოსეს რომ სიმშვიდე შეენარჩუნებინა და სხვაგვარად მოქცეულიყო, ეჩვენებინა ღმერთისადმი ნდობა და რწმენა მათი განდგომილების ფონზე, ის ამით ღმერთს განადიდებდა ხალხის წინაშე და ისევ გახდებოდა მათთვის ჭეშმარიტი რწმენისა და მორჩილების მაგალითი. იმასაც მიაქციეთ ყურადღება, რომ მოსე ღვთის ბრძანებას არ დაემორჩილა.

`წაიკითხეთ რიცხ. 20:8. რა როლს თამაშობდა ამ ამბავში მოსეს კვერთხი?`

მეცხრე მუხლში, მოსემ აიღო კვერთხი, „როგორც უფალმა უბრძანა“. აქ ყველაფერი რიგზეა. მაგრამ, მე-10 მუხლში, იმის ნაცვლად, რომ მიემართა კლდისთვის, რომლიდანაც ღვთის ძალის ნიშნად წყალი გამოედინებოდა, მოსემ კლდეს ერთხელ კი არა, ორჯერ დაჰკრა კვერთხი. კლდეზე დარტყმა და მისგან წყლის გამოყვანა სასწაული იყო, მაგრამ არა ისეთი, როგორიც იქნებოდა, რომ ეთქვა კლდისთვის და ენახა, რომ იგივე მოხდებოდა.

რა თქმა უნდა, ერთი შეხედვით შეიძლება მოგვეჩვენოს, რომ ღვთის მსჯავრი მოსეს მიმართ ნამეტანი მკაცრი იყო: იმ ყველაფრის მერე, რაც მოსემ გამოიარა, ის მაინც ვერ შევიდა აღთქმულ ქვეყანაში. ამ ამბის მოსმენისას ადამიანებს უჩნდება კითხვა: ერთი შეცდომის გამო რატომ ეთქვა მოსეს უარი იმაზე, რასაც ასე დიდხანს ელოდა?

`როგორ ფიქრობთ, რა უნდა ესწავლათ ისრაელის ძეებს მოსეს ამბიდან?`