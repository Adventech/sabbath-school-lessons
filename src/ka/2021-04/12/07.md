---
title: შემდგომი გამოკვლევისათვის
date: 17/12/2021
---

ძველი აღთქმა თავისი თავის ციტირებას ახდენს (წინასწარმეტყველები მოსეს რჯულის ციტირებას ახდენდნენ ან უთითებდნენ მოსეს რჯულზე). ასევე, ახალი აღთქმაც სავსეა ძველი აღთქმის ამონარიდებით, მითითებებითა და ალუზიებით. ყველაზე ხშირად ამონარიდები გვხვდება ფსალმუნებიდან, ესაია წინასწარმეტყველისა და მეორე რჯულის წიგნიდან. ახალი აღთქმის ავტორებსაც ხშირად მოჰყავთ ამონარიდები წმიდა წერილიდან, რომელსაც სეპტუაგინტა (LXX), ანუ „ბერძნული ძველი აღთქმა“ ეწოდება - ეს ბიბლიის ყველაზე ადრეული თარგმანია, რომელიც ალექსანდრიის სამეფო ბიბლიოთეკაში შესრულდა. ბიბლიის პირველი ხუთი წიგნი, რომელსაც თორა (ხუთწიგნეული) ეწოდება, ითარგმნა ძვ. წ. III საუკუნეში, ძველი აღთქმის დანარჩენი ნაწილი კი - ძვ. წ. II საუკუნეში.

ბიბლიის ინტერპრეტაცია იმის მიხედვითაც შეიძლება, თუ როგორ იყენებდნენ ძველი აღთქმის წერილს სულიწმიდით შთაგონებული ახალი აღთქმის ავტორები. ერთ-ერთი პირველი გაკვეთილი ჩვენთვის ის არის, რომ თანამედროვე ბიბლიის მკვლევარებისგან განსხვავებით, ახალი აღთქმის ავტორები ძველი აღთქმის წიგნების სინამდვილისა და ავტორიტეტის საკითხს არ წამოჭრიდნენ. მათ წერილებში არ ჩანს, რომ ისინი ძველი აღთქმის თხრობის ისტორიულ სინამდვილეში ეჭვდებოდნენ - ადამისა და ევას არსებობით, ცოდვით დაცემით, წარღვნით დაწყებული და აბრაამის მოწოდებით დამთავრებული და ა.შ. მეცნიერება, რომელიც ამას ეჭვქვეშ აყენებს, მხოლოდ ადამიანური სკეპტიციზმის ნაყოფია, რის ადგილიც მეშვიდე დღის ადვენტისტთა გულებში არ უნდა იყოს.

**კითხვები მსჯელობისათვის:**

`1. იმ სინათლის გათვალისწინებით, რაც მეშვიდე დღის ადვენტისტებს მოგვეცა, ჩვენ დიდი პასუხისმგებლობა გვაკისრია: ჩვენ ჭეშმარიტების წინაშე გახსნილი და მისი ერთგული უნდა ვიყოთ.`

`2. კიდევ ერთხელ წაიკითხეთ რჯლ. 18:9-14. რა თანამედროვე გამოვლინებები არსებობს დღეს „უფლის წინაშე სისაძაგლეებისა“ და როგორ მოვერიდოთ მათ?`

`3. რატომ არ უნდა „წევდნენ სახეებს“ ქრისტიანები, რომლებსაც, სხვა ადამიანებისგან განსხვავებით, ქრისტეს ჯვარზე სიკვდილის სამყაროსეული მნიშვნელობა ესმით (იხ. ორშაბათის მასალა)? როგორ ამოვიცნოთ ჩვენს თავში ასეთ ქცევებისადმი მიდრეკილება? როგორ შეუძლია განგვკურნოს ჯვარმა და მუდმივად ჯვრისკენ მიმართულმა აზრებმა არასწორი დამოკიდებულებისგან?`