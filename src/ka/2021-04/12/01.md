---
title: მეორე რჯულის წიგნი ახალ აღთქმაში
date: 11/12/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მათ. 4:1-11; რჯლ. 8:3; საქმე. 10:34; გალ. 3:1-14; საქმე. 7:37; ებრ. 10:28-31.

> <p>სამახსოვრო მუხლი:</p>
> "დაწერილია, რომ ‘არა მხოლოდ პურით ცოცხლობს კაცი, არამედ ღვთის პირიდან გამომავალი ყოველი სიტყვით" (მათ. 4:4). 

ძველი აღთქმა ხშირად ახსენებს მეორე რჯულის წიგნს; ახალი აღთქმის ავტორები ძველი აღთქმის ავტორებს, როგორც ავტორიტეტულ წყაროს, ახსენებენ. თავად იესომ თქვა: "დაწერილია" (მათ. 4:4), რაშიც გულისხმობდა: „ძველ აღთქმაში წერია“; მანვე თქვა: "დაე, აღსრულდეს წერილები" (მარკ. 14:49), რაშიც ძველი აღთქმის წერილებს გულისხმობდა. როდესაც იესო ემაუსში მიმავალ ორ მოწაფეს შეხვდა, იმის ნაცვლად, რომ სასწაული მოემოქმედა და გაეცხადებინა მათთვის თავი, მან "და დაიწყო მოსედან და ყველა წინასწარმეტყველიდან და განუმარტავდა მათ ყოველ წერილში მასზე ნათქვამს" (ლუკ. 24:27).

იმისდა მიუხედავად, მოჰყავდათ მათ პირდაპირი ამონარიდები ძველი აღთქმიდან თუ ალუზიები ან თხრობასა თუ წინასწარმეტყველებაზე უთითებდნენ, ახალი აღთქმის ავტორები ხშირად სარგებლობდნენ ძველი აღთქმით, რათა თავისი მტკიცებულებები გაემყარებინათ ან დაესაბუთებინათ. 

ხშირად მოხსენიებულ წიგნებს შორის იყო მეორე რჯულის წიგნი (ფსალმუნებთან და ესაია წინასწარმეტყველის წიგნთან ერთად). მათეს, მარკოზის, ლუკას, იოანეს სახარება, წმიდა მოციქულთა საქმეების წიგნი, იაკობის ეპისტოლე, ეპისტოლეები რომაელთა, გალატელთა, პირველი და მეორე კორინთელთა, ებრაელთა მიმართ, ეპისტოლე ტიმოთეს მიმართ და გამოცხადების წიგნი - ყველა მეორე რჯულთან გვაბრუნებს. მეორე რჯულიდან პირდაპირი ამონარიდების გარდა (რომლებიც დაფუძნებულია ებრაულ ტექსტზე და არა ბერძნულ თარგმანზე, LXX) ამ წიგნიდან გვხვდება ალუზიები და მოტივები.

ამ კვირაში რამდენიმე ასეთ მაგალითს გამოვიკვლევთ და განვიხილავთ, თუ რა სახის ჭეშმარიტება შეგვიძლია ვისწავლოთ მათგან აწმყო დროისთვის.