---
title: ავიხედოთ ზემოთ
date: 13/12/2021
---

რჯლ. 10-ში, მოსე კვლავ იმეორებს ისრაელის ისტორიას და უბრუნდება ამ ამბებს, რათა ხალხს ერთგულება ასწავლოს. ამ დარიგების ფონზე მან კიდევ ერთი რამ თქვა.

წაიკითხეთ რჯლ. 10:17-19. რა მნიშვნელოვან უწყებას შეიცავს ის ხალხისთვის? რატომ არის ეს უწყება დღემდე აქტუალური ღვთის ეკლესიისთვის?

ფრაზა „მიკერძოებას არ იჩენს“ ებრაულ ენაზე პირდაპირი მნიშვნელობით ნიშნავს, რომ ის არ „წევს“ (აწევინებს) სახეებს. მიიჩნევა, რომ ეს გამოთქმა წამოვიდა სასამართლო პრაქტიკიდან: მსაჯულები ადამიანის სახეს უყურებდნენ და ამ ადამიანის სტატუსიდან გამომდინარე (მნიშვნელოვანი თუ უბრალო პიროვნებაა), მეფეს ან მსაჯულს სასჯელი გამოჰქონდა. მეორე რჯულში იგულისხმება, რომ უფალი, მისი ძლიერებისა და ძალაუფლების მიუხედავად, ადამიანებს ამგვარად არ ექცევა. უფალი ყველასთან სამართლიანია, მათი სტატუსის მიუხედავად. იესოს ცხოვრებაში ეს ჭეშმარიტება იმაშიც გამოიხატებოდა, თუ როგორ ექცეოდა ის მათ, ვინც საზოგადოებაში ყველაზე დიდი ზიზღის ობიექტი იყო.

წაიკითხეთ საქმე. 10:34; რომ. 2:11; გალ. 2:6; ეფეს. 6:9; კოლ. 3:25 და 1პეტრ. 01:17. როგორ გამოიყენება ამ მუხლებში  რჯლ. 10:17?

მოიყვანეთ დღევანდელი ცხოვრებიდან რამდენიმე მაგალითი, როდესაც მნიშვნელოვანია ის, რომ ღმერთი არ უყურებს ადამიანის სახეს:   

რა განსხვავებული გარემოებებიც არ უნდა იყოს ყველა ზემოხსენებულ მუხლებში (ეფესელთა მიმართ ეპისტოლეში პავლე ბატონებს მოუწოდებს, რომ მონებს გაუფრთხილდნენ; რომაელთა მიმართ ეპისტოლეში პავლე ამბობს, რომ როდესაც საქმე ეხება ხსნას და განკითხვას, არ არის განსხვავება იუდეველებსა და წარმართებს შორის), ყველა მეორე რჯულთან და იმ იდეასთან გვაბრუნებს, რომ ღმერთი „არ წევს სახეებს“. და თუ "ღმერთთა ღმერთი და მეუფეთა მეუფე" არ მოიქცეოდა ასე, ესე იგი, არც ჩვენ უნდა მოვიქცეთ ასე. 

პავლეს შემთხვევაში (როგორ იყენებს ამ მომენტს რომაელთა მიმართ ეპისტოლეში) ჩანს სახარებისეული გამოცხადება: ჩვენ ყველანი ერთ დონეზე ვიმყოფებით, სოციალური სტატუსის მიუხედავად. ყველანი დაცემული არსებები ვართ და ღმერთის გადამრჩენელი მადლი გვჭირდება. სახარება იმაში მდგომარეობს, რომ ჩვენი სტატუსის მიუხედავად, ყველას გვეძლევა ხსნა იესო ქრისტეში.

`რამდენად ხშირად (ისე, რომ თვითონაც ვერ ამჩნევთ), „განარჩევთ სახეებს“ და რატომ გვიჩვენებს იესოს ჯვარი იმას, თუ რამდენად ცოდვილია ასეთი დამოკიდებულება?`