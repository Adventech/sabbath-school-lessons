---
title: შენნაირი წინასწარმეტყველი
date: 15/12/2021
---


კვლავ და კვლავ აფრთხილებდა უფალი ისრაელს, არ გაყოლოდნენ გარშემო მყოფი ხალხების ჩვეულებებს. პირიქით, ისინი ამ ხალხებისთვის მოწმეები უნდა ყოფილიყვნენ  (იხ. რჯლ. 4:6-8). მეორე რჯულში (18:9-14-ში), მოსე კვლავ იმეორებს არის ისრაელის ისტორიას და აფრთხილებს მათ ისეთი ადათ-წესების შესახებ, რომლებიც უფლისთვის "სისაძაგლეა". (იხ. რჯლ. 18:12). შემდეგ, ამავე კონტექსტში გვეუბნება, რომ ისინი უბიწონი უნდა იყვნენ "უნაკლო იყავ უფალთან, შენს ღმერთთან" (რჯლ. 18:13).

წაიკითხეთ რჯლ. 18:15-19. რა წინასწარმეტყველებას ამბობს აქ მოსე? შემდეგ, შეადარეთ ეს საქმე. 3:22-სა და 7:37-ს. როგორ აღსრულდა რჯლ. 18:18-ის წინასწარმეტყველება?

თქვენი აზრით, რატომ ეწოდება რჯლ. 18:18-ში მომავალ მესიას მოსეს მსგავსი წინასწარმეტყველი?  

უთითებს რა სინაის მთასთან დადებულ აღთქმაზე, მოსე ამბობს, რომ ისრაელის ძეებს ღვთის რჯულის გამოცხადების დროს უნდოდათ (იხ. გამ. 20:18-21), რომ მოსეს, ემოქმედა როგორც შუამავალს მათსა და ღმერთს შორის. მაშინ, მოსე ორჯერ დაპირდა მათ (იხ. რჯლ. 18:15,18), რომ უფალი მათ მოსეს მსგავს წინასწარმეტყველს აღუდგენთ. კონტექსტიდან გამომდინარე, ეს წინასწარმეტყველი, მოსეს მსგავსად, იქნება შუამავალი ხალხსა და უფალსა შორის.

მრავალი საუკუნის შემდეგ, პეტრე და სტეფანე ამ მუხლს ახსენებენ, როდესაც იესოზე საუბრობენ. პეტრესთვის იესო იყო იმის აღსრულება, რაც ღვთის "წმიდა წინასწარმეტყველთა პირით" ითქვა (საქმე. 3:21) და რომ ხალხის მეთაურები უნდა დამორჩილებოდნენ მას და მის მიერ ნათქვამს. იესოზე საუბრისას პეტრემ იმიტომ ახსენა ეს იუდეველებისთვის ნაცნობი მუხლი, რომ მათ მოენანიებინათ ის, რაც იესოს დამართეს (საქმე. 3:19).

საქმე. 7:37-ში, როდესაც სტეფანე (პეტრესგან განსხვავებულ კონტექსტში) იესოს შესახებ იუწყებოდა, ასევე ამ საყოველთაოდ ცნობილ დაპირებას იყენებდა და ასევე ამტკიცებდა, რომ ეს იესოზე მიუთითებდა. ის ამბობდა, რომ მოსე, თავისი როლით ისტორიაში, იყო რა იუდეველთა ბელადი, იესოს წინასახე იყო. პეტრეს მსგავსად, სტეფანე ცდილობდა ხალხისთვის ეჩვენებინა, რომ იესო არის წინასწარმეტყველების აღსრულება და მას უნდა მოუსმინონ. როდესაც სტეფანეს აბრალებდნენ, რომ ის "მოსეს და ღვთის საგმობ სიტყვებს" ამბობდა (საქმე. 6:11), მან იესო მესიად აღიარა და თქვა, რომ მასში აღსრულდა ყველაფერი, რასაც ღმერთი მოსეს მიერ ჰპირდებოდა ხალხს.

როგორ ჩანს ამ მუხლებიდან, რომ იესო ბიბლიაში ცენტრალურ ადგილს იკავებს და რატომ უნდა ეკავოს ქრისტეს ცენტრალური ადგილი ჩვენ მიერ ბიბლიის გაგებაში?

