---
title: "და განა არის სხვა დიდი ერი?..."
date: 03/11/2021
---

რჯლ. 4:4-ის შემდეგ რამდენიმე მუხლი არის ერთ-ერთი ყველაზე ღრმა და ლამაზი ტექსტი მთელ წმიდა წერილში (ეს განსაკუთრებით ჩანს ებრაულ ენაში. აქ ის დადებულია!). ვიღაცამ შეიძლება თქვას, რომ, ფაქტობრივად, პირდაპირ აქ არის კიდეც მეორე რჯულის წიგნის უწყება, ხოლო ყველაფერი დანარჩენი არის კომენტარი. ამ მუხლების წაკითხვისას დაფიქრდით სხვადასხვა საშუალების შესახებ, რომლებითაც აქ გადმოცემული პრინციპი შეიძლება მოგვესადაგოს ამჟამად ჩვენ.

`წაიკითხეთ ორი ნაწყვეტი მე-4 თავიდან და გამოყავით ტექსტში, კერძოდ რამ გახადა ისრაელი ხალხი დიდ ერად:`

`1) რჯლ. 4:5-9 `

`2) რჯლ. 4:32-35 `

უფალს სურს ხალხმა შეიგნოს, რომ ისინი მოწოდებული და არჩეული იყვნენ განსაკუთრებული მიზეზის გამო. ისინი "დიდი" ხალხია, როგორც ღმერთმა უთხრა აბრამს უშუალოდ პირველი მოწოდების შემდეგ გამოსულიყო ქალდეველთა ქვეყნიდან: "და გაქცევ დიდ ერად (დაბ. 12:2; 18:18).

მაგრამ მათი დიდ ერად შექმნის მიზანი მდგომარეობდა იმაში, რომ ისინი ყოფილიყვნენ "კურთხევა" (დაბ. 12:2) "მიწის ყოველი ტომისთვის" (დაბ.12:3). მართალია, უმაღლესი კურთხევა იქნება ის, რომ იესო, მესია მოვა მათი შთამომავლების მეშვეობით, იმ დრომდე ისინი უნდა ყოფილიყვნენ ნათელი წუთისოფლისთვის. "მე გაგხდი შენ ხალხების სინათლედ, რათა ჩემი ხსნა დედამიწის კიდემდე იყოს" (ეს. 49:6). ის კი არა, რომ მათში იყო ხსნა, არამედ ის, რომ მათი მეშვეობით უნდა გამჟღავნებულიყო ჭეშმარიტი ღმერთი, ვისაც ერთადერთს შეუძლია ხსნა.

ისრაელი თაყვანს სცემდა და ემსახურებოდა ღმერთს, სამყაროს შემქმნელს, ცისა და მიწის უფალს; წარმართები თაყვანს სცემდნენ მთებს, ქვებს, ხეს, მაგრამ ფაქტობრივად დემონებს. (რჯლ. 32:17; ფსალმ. 105:37).

რა უზარმაზარი განსხვავებაა!

ამ მუხლებში მოსემ მიუთითა ორ რამეზე, რაც ისრაელს ხდიდა განსაკუთრებულს. პირველ რიგში, უფალი ახლოს იყო მათთან, მათ შორის იმყოფებოდა საწმიდარში, მეორეც, "სამართლიანი წესები და სამართალნი, როგორც მთელი ეს რჯულია" (რჯლ. 4:8) - აი, ამის წყალობით. 

რა განსაკუთრებული მიზანი ჰქონდა  უფალს, რჯლ. 4:6-ის თანახმად, რომ მან ისრაელი აირჩია  ყოფილიყო განსაკუთრებული ხალხი? 

`ეჭვგარეშეა, ისრაელს საკმაოდ ბევრი მიეცა. როგორი იყო მათი პასუხი? დაფიქრდით და იმსჯელეთ ადვენტისტური ეკლესიის, როგორც ღმერთის მიერ არჩეული ბოლო ჟამის ხალხის, განსაკუთრებული როლის შესახებ.`