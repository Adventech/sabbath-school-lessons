---
title: არ დაამატოთ მას არაფერი და არც მოაკლოთ
date: 31/10/2021
---


`წაიკითხეთ რჯლ. 4:1,2. რა სახის კონკრეტული გაფრთხილება მისცა უფალმა მათ თავის "წესებთან და სამართალთან" დაკავშირებით? როგორ ფიქრობთ, რატომ იყო საჭირო მათი გაფრთხილება სწორედ ამის შესახებ მაშინათვე? იხ. აგრეთვე რჯლ. 12:32.`

უფალი უბრძანებს მათ შეასრულონ „წესები და სამართალნი“, და არც დაამატონ მას არაფერი და არაც მოაკლონ. რა საჭიროა ამის თქმა? ბოლოსდაბოლოს, ვის უნდა სურდეს ღვთის რჯულის შეცვლა?

რა თქმა უნდა, ჩვენ ვიცით პასუხი.

„სატანა დაჟინებით და დაუცხრომლად ცდილობდა გაეგრძელებინა ზეცაში დაწყებული საქმე, ანუ ღვთის რჯულის შეცვლა. მან მოახერხა ქვეყნიერებისთვის მოეხვია თავისი შეხედულება, კერძოდ კი ის რომ ღვთის რჯული მცდარია და უნდა გადაიხედოს. აღმსარებლობით ქრისტიანთა მნიშვნელოვანი ნაწილი, სიტყვით თუ არა, თავისი დამოკიდებულებით აჩვენებს, რომ იზიარებს ამ ცრუ შეხედულებას“ (ე. უაითი. რჩეული უწყებანი, ტ. 2, გვ. 107).

როდესაც ძველი ისრაელის ისტორიის შესახებ ვმსჯელობთ, ვხედავთ,  რომ მრავალ შემთხვევაში ისრაელიანები  გასაჭირში ვარდებოდნენ არა მხოლოდ  იმიტომ, რომ უგულებელყოფდნენ რჯულის წესებს, რაც ყველა პრაქტიკულ შემთხვევაში იყო მოკლება რჯულისგან, არამედ უმატებდნენ კიდეც მას ისეთი პრაქტიკის შემოღებით, რომლებიც არ იყო განსაზღვრული და რომლებმაც, ფაქტობრივად, საბოლოოდ გამოიწვია მათი დარღვევა.

`მოიყვანეთ მაგალითები ისტორიიდან და თანამედროვე ცხოვრებიდან, როცა ადამიანები უმატებდნენ რაიმეს ღვთის რჯულს ან აკლებდნენ მას:`

`1) პრინციპის „არ დაამატოთ მას არაფერი, რასაც მე გამცნებთ თქვენ“  დარღვევის მაგალითები:`

`2) პრინციპის „არაც მოაკლოთ“ იმას, რაც უფალმა ბრძანა, დარღვევის მაგალითები:`

`მოიყვანეთ სხვა მაგალითები ბიბლიიდან, სადაც ღმერთი მკაცრ გაფრთხილებას იძლეოდა, არ შეეცვალათ წმინდა წერილის მთლიანობა.`

როდესაც ებრაელებმა ბოლოსდაბოლოს მიიღეს მათთვის დაპირებული ქვეყანა, ისინი ხშირად უგულებელყოფდნენ ღმერთის პირდაპირ გაფრთხილებებს, მაგალითად, კერპთაყვანისმცემლობის შესახებ. შედეგად ისინი მრავალ წარმართულ რიტუალს იცავდნენ. იესოს პერიოდისთვის მათ დაუმატეს ყოველგვარი ადამიანური ტრადიციები, რომლებმაც, როგორც თავად იესომ თქვა, „გააუქმა ღვთის მცნება“.

ნებისმიერ შემთხვევაში - რჯულს ემატებოდა რაიმე  თუ აკლდებოდა, რჯული იცვლებოდა, რის შედეგადაც ხალხი სავალალო შედეგებს იმკიდა.

`რა მხრივ უნდა ვიყოთ ფრთხილად, რომ არც დავამატოთ და არც მოვაკლოთ იმას, რის გაკეთებასაც ღმერთი გვიბრძანებს?`