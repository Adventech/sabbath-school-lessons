---
title: შემდგომი გამოკვლევისათვის
date: 05/11/2021
---

«სატანის მიერ ზეცაში დიდი ბრძოლის დაწყების მიზანი უფლის კანონის დამხობა იყო. სწორედ ამ განზრახვით აუჯანყდა იგი შემოქმედს და შემდგომში, ზეციდან გამოძევებულმა, იგივე ბრძოლა დედამიწაზე განაგრძო. მიზანი, რომელსაც იგი შეუპოვრად ახორციელებს, არის ადამიანთა ცდუნება და იძულება, რომ დაარღვიონ ღვთის კანონი. იქნება ეს მთელი კანონის დარღვევა თუ ერთ-ერთი მცნების უარყოფა - საბოლოო ჯამში შედეგი ერთი და იგივეა. ერთი მცნების დამრღვევი მთელ კანონს უგულებელყოფს. თავისი მაგალითით და გავლენით სატანა ხელს უწყობს ურჯულოებას და "იგი ყველაფერში დამნაშავე ხდება" (იაკ. 2:10)» (ე. უაითი. დიადი ბრძოლა, გვ. 582).

ბაყალ-ფეღორასთან დაკავშირებით ელენ უაითი წერდა: "აკრძალულ ტერიტორიაზე ფეხის შედგმა გაბედეს და, რა თქმა უნდა, სატანის მახეში გაებნენ. მუსიკამ და ცეკვებმა, წარმართ ქურუმ ქალთა სილამაზემ გაიტაცა ისინი და უღალატეს თავიანთ ღმერთს. ამ საყოველთაო ლხინითა და წარმართთა ღვინით დამთვრალი ისრაელიანები კონტროლს ვეღარ უწევდნენ საკუთარ თავს. ვნებამ შეიპყრო მთელი მათი არსება, საკუთარი სინდისი ვნებათა ღელვის დაკმაყოფილებით შებღალეს, ცდუნებას ვერ გაუძლეს და ცოცხალი ღმერთი კერპებზე გაცვალეს. მსხვერპლს სწირავდნენ წარმართთა სამსხვერპლოებზე და სხვადასხვა უხამს ცერემონიებში მონაწილეობდნენ" (პატრიარქები და წინასწარმეტყველები, გვ. 283,284).

**კითხვები მსჯელობისათვის:**

`1. ჩვენ, მეშვიდე დღის ადვენტისტებს, განსაკუთრებული დანიშნულება გვაქვს ამ წუთისოფელში, ძველი ისრაელის მსგავსად. დაფიქრდით ყველაფერზე, რაც ჩვენ მოგვეცა, ჩვენ გარშემო არსებული ქვეყნიერებისგან განსხვავებით და სხვა ეკლესიებისგან განსხვავებით. როგორია ჩვენი პასუხი? რამდენად კარგად ვავლენთ ჩვენს "სიბრძნეს და გონიერებას" ქვეყნიერების წინაშე?`

`2. "ხოლო თქვენ, რომელნიც მიელტვით (სხვა თარგმანში "მიეწებეთ") უფალს, თქვენს ღმერთს, ცოცხლები ხართ ყველანი დღემდე". ამასთანავე ზმნა "მიწებებას" სუბიექტი არის ხალხი. უფალი არ მოგვეწებება იმ გაგებით, რომ არ გვაიძულებს ვიყოთ მასთან. პირიქით, წმიდა ძღვენის - თავისუფალი ნების გამოყენებით, ჩვენ უნდა მივიღოთ გადაწყვეტილება მივეკროთ მას. როგორ შეგვიძლია გავაკეთოთ ეს არჩევანი და მივეწებოთ მას?`

`3. უფრო დაწვრილებით განიხილეთ კვირადღის მასალის შეკითხვა. რას ნიშნავს - დაამატო ან მოაკლო ღვთის მცნებებს? შაბათის შეცვლის აშკარა მცდელობის მიუხედავად, როგორ შეიძლება დამახინჯდეს ჭეშმარიტების სიტყვა ისე, რომ ჩვენთვის ძნელი იყოს ამის შემჩნევა?`

 