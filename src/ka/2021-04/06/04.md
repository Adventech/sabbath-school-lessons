---
title: მიეწებეთ უფალს, თქვენს ღმერთს
date: 02/11/2021
---


ათასობით ადამიანი დაიღუპა ბაყალ-ფეღორთან ჩადენილ ცოდვაში. "ყველა კაცი, რომელიც მიჰყვა ბაყალ-ფეღორს", განადგურებულ იქნა. მაგრამ ბევრი არ გაჰყვა განდგომის გზას. ვინ არიან ისინი?

`"ხოლო თქვენ, რომელნიც მიელტვით (სხვა თარგმანში "მიეწებეთ") უფალს, თქვენს ღმერთს, ცოცხლები ხართ ყველანი დღემდე" (რჯლ. 4:4). როგორ ფიქრობთ, რატომ მიეწებნენ ისრაელიანთაგან ზოგიერთი ბაყალ-ფეღორს, მაშინ როდესაც სხვები უფლის ერთგული დარჩნენ?`

ყურადღება მიაქციეთ კონტრასტს სიტყვებს შორის "ყველანი" ამ მუხლიდან და "ყველა" წინა მუხლიდან. "ყველა" [ანუ ყველანი], ვინც ბაყალ-ფეღორს გაჰყვა, განადგურდა; მაგრამ "ყველანი" [ანუ ყველა], ვინც მიეწება უფალს, ცოცხალია. მაშინ არ იყო ოქროს შუალედი, იგი არც დღესაა. ჩვენ ან იესოს მხარეს ვართ, ან მის წინააღმდეგ (იხ. მათ. 12:30).

ებრაული სიტყვა "დავაკ", რომელიც ნიშნავს "მიკრობას", ხშირად მიანიშნებს მტკიცე მიძღვნაზე მიემაგრო რაიმეს საკუთარი თავის გარეთ. ამ ებრაული სიტყვის ფუძე (დვკ) გამოიყენება დაბ. 2:24-ში, როდესაც მამაკაცი ტოვებს თავის ოჯახს და "მიეკრობა" თავის ცოლს. ამავე კონტექსტში გაჩნდა იგი ოთხჯერ მეორე რჯულის წიგნში (რჯლ. 10:20; 11:22; 13:4; 30:20), და ყოველ შემთხვევაში იდეა იგივე იყო: ისინი (ხალხი) უნდა მიწებებოდა (მიკვროდა) თავის ღმერთს. ანუ მათ საკუთარი თავი უნდა გადაეცათ მისთვის და მისგან მიეღოთ ძალა და სიმტკიცე. უნდა გვახსოვდეს, რომ თავად ხალხია მოცემული ზმნის სუბიექტი: მათ უნდა გააკეთონ ეს - მიეწებონ. მათ უნდა მიიღონ გადაწყვეტილება "მიეწებონ" ღმერთს, შემდეგ კი მისი ძალით თავიდან აიცილონ ცოდვით დაცემა.

`რა სახის საფრთხეები აქვთ ქრისტიანებს მიეწებონ ამქვეყნიურს?`

`ბიბლიის რომელი რჩევები გეხმარებოდათ ცხოვრებაში "არ მიწებებოდით" ქვეყნიერებას და მიწებებოდით უფალს?`

ღმერთი ერთგულია. ღმერთს შეუძლია დაგვიცვას დაცემისგან. მაგრამ ჩვენ უნდა გავაკეთოთ შეგნებული არჩევანი, როგორც ეს გააკეთეს ერთგულმა ადამიანებმა ბაყალ-ფეღორთან, - მიეწებნენ ღმერთს. თუ ეს ასეა, მაშინ შეგვიძლია დარწმუნებული ვიყოთ, რომ როგორიც არ უნდა იყოს ცდუნება, ჩვენ შევძლებთ დავრჩეთ ერთგული.

`როგორ გვეხმარება ლოცვა, ბიბლიის შესწავლა, თაყვანისცემა და ერთმორწმუნე ადამიანებთან ურთიერთობა, რომ მივეწებოთ უფალს?`