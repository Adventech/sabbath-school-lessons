---
title: თქვენი სიბრძნე და თქვენი გონიერება
date: 04/11/2021
---


როგორც ვიხილეთ, რჯლ. 4:1 იყო ნათელი გამოხატულება ისრაელი ხალხის არა მხოლოდ განსაკუთრებული სტატუსისა, არამედ მისი მისიონერული მოწოდებისა. ყველა ეს მუხლი განმსჭვალულია იდეით, რომ ისინი უნდა დაემორჩილონ, ანუ გააკეთონ ის, რაც უფალმა მათ უბრძანა.

კიდევ ერთხელ წაიკითხეთ რჯლ. 4:6. კონკრეტულად რას ამბობს უფალი მათი "სიბრძნისა" და "გონიერების" შესახებ ამ ხალხების თვალში?

ერთი შეხედვით შეიძლება მოგეჩვენოს, რომ თავად წესები და სამართალნი შეიცავდა სიბრძნეს და გონიერებას. მაგრამ ეს ის არ არის, რის შესახებაც მოცემული ბიბლიური მუხლი საუბრობს. დიახ, უფალმა ასწავლა მათ წესები და სამართალნი, მაგრამ მათ სიბრძნე და გონიერება გამომდინარეობდა იქიდან, რომ ისინი იცავდნენ და ემორჩილებოდნენ მათ. მათი მორჩილება - აი, რა იყო მათი სიბრძნე და გონიერება.

ისრაელს შეეძლო ჰქონოდა საუკეთესო სისტემა კანონების, სამართალის და წესების, რომელიც კი ოდესმე უნახავს (რაც ასეც იყო) ქვეყნიერებას, მაგრამ რა სარგებელი ექნებოდა ამას, ისრაელს რომ არ დაეცვა ის? მათი სიბრძნე და გონიერება მდგომარეობდა მათ ცხოვრებაში ღვთის კანონების გამოვლენაში, როცა ისინი იცავდნენ მათ "რეალურად". მათ უნდა ეცხოვრათ უფლის მიერ მიცემული ჭეშმარიტებების თანახმად და ამის გაკეთება მათ შეეძლოთ მხოლოდ მათ მიმართ მორჩილებით. მთელი ნათელი და მთელი ჭეშმარიტება სასარგებლო არ იქნება არც მათთვის, არც მათ გარშემო მცხოვრები წარმართებისთვის, თუკი ისრაელი არ იცხოვრებს ამ ჭეშმარიტების სასარგებლოდ. შესაბამისად, მათ კვლავ და კვლავ მოუწოდებენ მორჩილებისკენ, რადგან მათი მორჩილება დადგენილებებისადმი და კანონებისადმი, და არა თავად დადგენილებები და კანონები, იყო ის, რასაც ჰქონდა მნიშვნელობა, ეს მათ უნდა დაემოწმებინა ქვეყნიერებისთვის.

"უფლის რჯულისადმი მორჩილების გამოვლენით ამ ხალხს შეეძლო, უდიდესი განვითარებისა და წარმატებისათვის მიეღწია მთელი სამყაროს წინაშე. მას, ვინც მათ თავდაპირველად ასეთი დიდი სიბრძნე და გამჭრიახობა უბოძა, შეეძლო, შემდგომაც მათ მოძღვრად დარჩენილიყო, რათა უფრო მეტად განედიდებინა და გაენათლებინა ისინი თავისი რჯულის დაცვის მეშვეობით. და მართლაც, მორჩილების შემთხვევაში თავიდან აიცილებდნენ მრავალ სნეულებას, რომელმაც სხვა ხალხებს მუსრი გაავლო. და უფრო მეტ კურთხევას - უდიდეს ინტელექტუალურ ძალას შეიძენდნენ. მათ წარმატებას უფლის დიდება, ძალა და ძლიერება უნდა გამოევლინა. და ეს ხალხი მღვდელთა და მთავართა ერად გადაიქცეოდა. უფალმა ყველაფერი მისცა მას, რათა მთელ დედამიწაზე განდიდებულიყო" (ე. უაითი. ქრისტეს იგავები, გვ. 164,165).

წაიკითხეთ მათ. 5:13-16. რა პარალელები შეინიშნება იესოს ამ სიტყვებისა და რჯლ. 4:6-ს შორის? ჩვენ, როგორც მეშვიდე დღის ადვენტისტებმა, როგორ უნდა გამოვიყენოთ ეს სიტყვები?

