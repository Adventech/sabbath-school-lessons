---
title: რჯული ზეცაში
date: 07/11/2021
---

ღმერთი - სიყვარულის ღმერთია, სიყვარული კი - ეს არის ყოვლისმომცველი პრინციპი მისი ხასიათისა და საფუძველი მისი მმართველობისა. და რადგანაც ღმერთს სურს, რომ ჩვენ გვიყვარდეს იგი მისი სიყვარულის საპასუხოდ, მან შეგვქმნა ზნეობრივ არსებებად ზნეობრივი თავისუფლებით - თავისუფლებით, რომელიც ახასიათებს სიყვარულს. 

ზნეობრივი თავისუფლების იდეის ცენტრალური ელემენტი არის ზნეობრივი რჯული. სუბატომური ნაწილაკები, ოკეანის ტალღები, ცხოველები, მართალია ემორჩილებიან გარკვეულწილად ბუნების კანონებს, მაგრამ არ ემორჩილებიან მორალურ კანონებს და არც სჭირდებათ ისინი. ზნეობრივი კანონები სჭირდებათ მხოლოდ ზნეობრივ არსებებს, ამიტომ ზეცაშიც კი მოქმედებს ეს კანონი ანგელოზებისთვის. 

`წაიკითხეთ ეზეკ. 28:15-16, სადაც საუბარია ზეცაში ლუციფერის დაცემის შესახებ. წმიდა წერილი აქ საუბრობს, რომ მასში გაჩნდა "ურჯულოება" და მან ასევე "შესცოდა". შეეცადეთ ამ მუხლის საფუძველზე დაამტკიცოთ, რომ ზეცაში არსებობს და არსებობდა ზნეობრივი კანონი.`

აქ სიტყვებს "ურჯულოება" და "შესცოდა" წმიდა წერილი იყენებს იმის აღსაწერად, რაც ზეცაში მოხდა, და არა დედამიწაზე. ეს გვიმჟღავნებს იმას, რომ რჯული არსებობდა ზეცაშიც.

"მაშ, რაღას ვიტყვით? ნუთუ რჯული ცოდვაა? არამც და არამც. ოღონდ სხვანაირად არ შემიცვნია ცოდვა, თუ არა რჯულის მეოხებით" (რომ. 7:7). 

`შეუძლია თუ არა ამ იდეას პრინციპში, არსებობა ზეცაში, სადაც ასევე არსებობენ ზნეობრივი არსებები - ანგელოზები? ანუ, შეგვიძლია თუ არა ვივარაუდოთ, რომ ანგელოზს შეუძლია შესცოდოს?`

ელენ უაითი ამას ასე განმარტავს: "ღვთის ნება გამოხატულია თავისი წმიდა რჯულის მცნებებში, ხოლო ამ რჯულის პრინციპები ზეცის პრინციპებია. ზეციურ ანგელოზებსაც კი არ ძალუძთ ჩასწვდნენ იმაზე დიდ ცოდნას, ვიდრე ღვთის ნების ცოდნაა, და მისი ნების შესრულება არის უმაღლესი მსახურება, რომელსაც შეუძლიათ მიუძღვნან მთელი თავისი ძალები" (ქრისტეს მიერ მთაზე წარმოთქმული ქადაგება, გვ. 109).

ზეცა, დედამიწა - ამას არა აქვს მნიშვნელობა. იქ, სადაც ბინადრობენ ზნეობრივი არსებები, მოქმედებს ზნეობრივი კანონი და ამ კანონის დარღვევა იქნება ცოდვა.

`რატომ არის ზნეობრივი კანონის იდეა განუყოფელი ზნეობრივი არსებების იდეისგან? რომ არ ყოფილიყო ეს კანონი, მაშინ როგორ შევძლებდით განგვესაზღვრა რა არის ზნეობრივი და რა არა?`