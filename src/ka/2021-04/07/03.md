---
title: რჯული მეორე რჯულის წიგნში
date: 08/11/2021
---

ისრაელიანები ქანაანის საზღვრებთან არიან. ბოლოსდაბოლოს დადგა ის მომენტი, როდესაც ისინი დაიმკვიდრებენ ღმერთის მიერ დაპირებულ ქვეყანას. და, როგორც უკვე ადრე აღვნიშნეთ, მეორე რჯულის წიგნი - ეს არის მოსეს ბოლო დარიგება ებრაელებისადმი იმის წინ, სანამ ისინი მიიღებენ ამ ქვეყანას. და ამ დარიგებებს შორის იყო ბრძანებები, რომლებიც უნდა შეესრულებინათ.

**წაიკითხეთ შემდეგი მუხლები მეორე რჯულის წიგნიდან. ყოველ მუხლში ხაზი გაუსვით ფრაზას, რომელიც საუბრობს რჯულის შესახებ:**

`რჯლ. 4:44`  

`რჯლ. 17:19`  

`რჯლ. 28:58`  

`რჯლ. 30:10`  

`რჯლ.  31:12`  

`რჯლ.  32:46`  

`რჯლ.  33:2`  

მეორე რჯულის წიგნის ზედაპირულად კითხვის დროსაც კი შეიძლება იმის შემჩნევა, რამდენად მნიშვნელოვანი იყო ისრაელი ხალხისთვის რჯულის დაცვა. ფაქტობრივად, ეს იყო აღთქმის ვალდებულებები, მიცემული ხალხისთვის. ღმერთმა ესოდენ ბევრი რამ გააკეთა მათთვის და აგრძელებდა ესოდენ ბევრის კეთებას იმისა, რის გაკეთებაც მათ არ შეეძლოთ საკუთარი თავისთვის და რასაც არ იმსახურებდნენ თავიდანვე (სწორედ ეს არის მადლი - ღმერთი გვაძლევს იმას, რასაც არ ვიმსახურებთ). ამის საპასუხოდ მან მხოლოდ ერთი რამ გვთხოვა - დავემორჩილოთ მის რჯულს.

იმ დროიდან მოყოლებული არაფერი შეცვლილა. ღვთის მადლი გვიხსნის რჯულის საქმეებისაგან დამოუკიდებლად: "რადგან მიგვაჩნია, რომ რწმენით მართლდება კაცი, რჯულის საქმეთაგან დამოუკიდებლად" (რომ. 3:28). ჩვენი პასუხი მადლის მოქმედებაზე - ეს არის ღვთის რჯულის შესრულება. მაგრამ ჩვენი მორჩილება რჯულისადმი - ეს არ არის ხსნის მოპოვების მცდელობა, "იმიტომ, რომ რჯულის საქმეებით ვერცერთი ხორციელი ვერ გამართლდება მის წინაშე, ვინაიდან რჯულით შეიცნობა ცოდვა" (რომ. 3:20), არამედ ეს არის პასუხი ხსნაზე, რომელიც ჩვენ ესოდენ მოწყალედ გვებოძა. "თუ მე გიყვარვართ, ჩემი მცნებანი დაიცავით" (იოან. 14:15).

მეორე რჯულის წიგნი შეგვიძლია განვიხილოთ როგორც ერთი დიდი თვალსაჩინო გაკვეთილი მადლისა და რჯულის შესახებ. მადლით უფალი გვიხსნის და ჩვენთვის აკეთებს იმას, რის გაკეთებაც ჩვენ საკუთარი თავისთვის არ შეგვეძლო (როგორც ისრაელი, რომელსაც არ შეეძლო ეგვიპტიდან გაქცევა ღმერთის დახმარების გარეშე). ამის პასუხია ჩვენი მორჩილება მის მიმართ და მისი რჯულის მიმართ. ადამის შეცოდებიდან დაწყებული და მწუხრის ჟამამდე, ღმერთის ურთიერთობა თავის ხალხთან დაფუძნებულია რჯულზე და მადლზე (იხ. გამოცხ. 14:12). ღვთის მადლი გვპატიობს ღვთის რჯულის დარღვევას და ღვთის მადლი ასევე გვაძლევს ძალას დავემორჩილოთ მის რჯულს - მორჩილება კი ჩნდება ჩვენს მასთან აღთქმისეულ ურთიერთობებში.

`როგორ დავიცვათ რჯული ისე, რომ არ ჩავვარდეთ ლეგალიზმის ხაფანგში?`