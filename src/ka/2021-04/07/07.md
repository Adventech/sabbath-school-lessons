---
title: შემდგომი გამოკვლევისათვის
date: 12/11/2021
---

"ქრისტეს მტერი, რომელიც ღვთის რჯულს აუმხედრდა ზეცაში, მთელი ძალით შრომობდა, როგორც გამოცდილი, მომზადებული მხედართმთავარი, იყენებდა რა ილეთს ილეთის მიყოლებით, სიცრუით აღვსილს, რათა უმოქმედო გაეხადა ღვთის რჯული - ერთადერთი ჭეშმარიტი საშუალება ცოდვის აღმოსაჩენად, სიმართლის საზომი" (ე. უაითი, რევიუ ენდ ჰერალდი, 18 ნოემბერი, 1890 წელი).  

ორი ტრილიონი გალაქტიკა ამშვენებს კოსმოსს. თითოეული გალაქტიკა ასი მილიარდი ვარსკვლავისგან შედგება. ეს არის 100 და კიდევ 9 ნული. ორი ტრილიონი გალაქტიკა თითოეული 100 მილიარდი ვარსკვლავით - ეს არის უკვე 200 და ოცდაერთი ნული ვარსკვლავი.

მაშასადამე, ასეთია დაბადების პრინციპი: ის, რაც ჩაიფიქრებს და ქმნის რაიმეს, უნდა იყოს მეტი და აღემატებოდეს იმას, რაც ჩაფიქრებულ იქნა და შეიქმნა. პიკასო მეტია, ვიდრე მისი ნამუშევრები. ღმერთი, რომელმაც ჩაიფიქრა და შექმნა ჩვენი კოსმოსი, ასევე მეტია, ვიდრე კოსმოსი და აღემატება მას.

ამის გათვალისწინებით, იმსჯელეთ შემდეგ ნაწყვეტზე:

"დასაწყისში იყო სიტყვა და სიტყვა იყო ღმერთთან, და სიტყვა იყო ღმერთი. ის იყო დასაწყისში ღმერთთან. ყოველივე მის მიერ შეიქმნა და უიმისოდ არაფერი შექმნილა, რაც კი შექმნილა" (იოან. 1:1-3). ანუ ღმერთმა, რომელმაც ყველაფერი შექმნა, რაც კი შეიქმნა, - რა გააკეთა? მან "დაიმცირა თავი", გახდა ყრმა, იცხოვრა უცოდველი ცხოვრებით, შემდეგ მოკვდა ჯვარზე, იტვირთა სასჯელი ჩვენი ცოდვებისა და ბოროტების გამო, რათა ჩვენ გვქონოდა მარადიული სიცოცხლის დაპირება.

ასე გვეხსნება დიადი ჭეშმარიტება: მადლი, მოცემული იესო ქრისტეს მიერ ჯვარზე. და რას მოითხოვს უფალი სანაცვლოდ? "და მოვისმინოთ დასკვნა ყველაფერი ამისა: გვეშინოდეს ღვთისა და ვიცავდეთ მის მცნებებს, რადგან სულ ეს არის ადამიანი" (ეკლ.12:13).

**კითხვები მსჯელობისათვის:**

`1. ჯგუფში უპასუხეთ ორშაბათის თემის ბოლოში დასმულ შეკითხვას იმის შესახებ, თუ როგორ შეუძლიათ იმ ადამიანებს, რომლებიც დარწმუნებული არიან ღვთის რჯულის (მათ შორის მეოთხე მცნების) დაცვის აუცილებლობაში, თავიდან აიცილონ ლეგალიზმის მზაკვრული ხაფანგები. მორჩილება, თუნდაც მკაცრი და ურყევი, რით განსხვავდება ლეგალიზმისგან?`

`2. რა სახის ისტორიები მოგისმენიათ (ან იცით თვითმხილველთაგან) იმის შესახებ, რომ ისინი, ვინც დაარღვია ათი მცნება, იტანჯებოდნენ მათი დარღვევით გამოწვეული საშინელი შედეგებით? რას გვეუბნება ეს იმის შესახებ, თუ როგორ ირეკლავს რჯული ღვთის რეალურ სიყვარულს ჩვენ მიმართ?`

`3. რატომ გვიჩვენებს ჯვარი ამაოებას მცდელობისა გავაგრძელოთ ზეცისკენ მიმავალი გზა საკუთარი ძალისხმევით?`