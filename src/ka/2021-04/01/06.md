---
title: განდგომილება და სასჯელი
date: 30/09/2021
---


"რაც თქვა უფალმა, ყველაფერს აღვასრულებთ" (გამ. 19:8; იხ. აგრეთვე გამ. 24:3,7). სამწუხაროდ, საღმრთო ისტორია აჩვენებს, რომ ისრაელიანთა ქმედებები ეწინააღმდეგებოდა მათ სიტყვებს. დიახ, ისინი იყვნენ რჩეული ხალხი, დიახ, მათ ნებაყოფლობით დაუდეს აღთქმა უფალს, მაგრამ არ შეასრულეს თავიანთი მოვალეობები შეთანხმების მიხედვით, რომლებიც სინამდვილეში გულისხმობდა მხოლოდ ერთს - მორჩილებას.

რა იყო მნიშვნელოვანი ისრაელისთვის აღთქმასთან დაკავშირებით (ფაქტობრივად, აღთქმის შენარჩუნების პირობა)? იხ. გამ. 19:4-5.

მოწოდება დამორჩილებოდი ღმერთს, დაგეცვა მისი რჯული მაშინაც არ წარმოადგენდა უფრო მეტ ლეგალიზმს, ვიდრე დღეს (იხ. მათ. 7:24-27; იოან. 14:15 რომ. 6:11-12), და მაინც ისრაელის ძეები კვლავ და კვლავ ვერ ახერხებდნენ შეესრულებინათ შეთანხმებით გათვალისწინებული თავისი მოვალეობები. (ლეგალიზმი - ადამიანთა ისეთი ქცევა, რომელიც გარეგნულად ეთანხმება ზოგადად მიღებულ ზნეობრივ მოთხოვნებს, მაგრამ არ შეესაბამება ზნეობის ნამდვილ სულს).

გასაკვირია ის, რომ, გახდნენ რა მოწმეები ღმერთის გამოცხადებისა სინაის მთაზე, ისინი განუდგნენ მას (იხ. გამ. 32:1-6). ურწმუნოება მათთვის გახდა ნორმა. ამ მიზეზით ისინი ორმოცი წელი დაეხეტებოდნენ უდაბნოში, სანამ აღთქმულ ქვეყანაში შევიდნენ.

წაიკითხეთ რიცხ. 14:28-35. რა სახის სასჯელი განესაზღვრა ხალხს იმის გამო, რომ მათ უარი თქვეს ერწმუნათ და დამორჩილებოდნენ იმას, რის გაკეთებაც უფალმა უთხრა?

მაშინ, როგორც ახლა, დაუმორჩილებლობა ძალიან ხშირად გამომდინარეობს არა მხოლოდ ღია ამბოხებიდან (თუმცა ასე ნამდვილად ხდება), არამედ ღმერთის სიტყვებისადმი უნდობლობის გამო. ისრაელის განდგომილება კიდევ უფრო ამაზრზენია იმ მიზეზით, რომელზეც თავად ღმერთმა მიუთითა, ყველა ამ ადამიანმა "იხილა ჩემი დიდება და ჩემი სასწაულები, რომელნიც მოვახდინე ეგვიპტეში და უდაბნოში, და ვინც მე ათჯერ გამომცადეს" (რიცხ. 14:22). მიუხედავად ყველაფრისა, რაც მათ იხილეს და განიცადეს, მიუხედავად ღმერთის დაპირებისა, რომ მიაღწევენ წარმატებას, ისინი კვლავინდებურად უარს ამბობდნენ დამორჩილებოდნენ უფალს და მიეღოთ ქვეყანა (იხ. რიცხ. 13,14).

დაუმორჩილებლობას ხშირად იწვევს არასაკმარის ნდობა ღვთის სიტყვისადმი, რომელიც ჩვენკენ არის მომართული. რატომ არის ეს სწორი და როგორ შეგვიძლია ვისწავლოთ უფრო მეტად ვენდოთ ღმერთს?

