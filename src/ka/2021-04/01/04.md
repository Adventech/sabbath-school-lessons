---
title: აბრამის მოწოდება
date: 28/09/2021
---

აბრამი (მოგვიანებით ეწოდა აბრაამი) პირველად ჩნდება დაბ. 11-ის გენეალოგიაში,  რომელიც მაშინათვე მოსდევს ხსენებას ბაბილონიდან მათი გაფანტვის შესახებ.

`წაიკითხეთ დაბ. 12:1-3.  ამ ნაწყვეტში ღმერთი მოუწოდებს აბრამს. ჩვენ ვცხოვრობთ გოლგოთაზე მომხდარი მოვლენების შემდგომ და სახარების ფართოდ გავრცელების პერიოდში. ღმერთის მხრიდან აბრაამისთვის მიცემულ რომელ განსაკუთრებულ  დაპირებებს  გააჩნია კავშირი ყველა საუკუნესთან, მათ რიცხვში დღევანდელი დროსთან?`

მრავალი საუკუნის წინ პავლე მოციქულმა, რომელიც ცდილობდა გამკლავებოდა გალატელთა ერესს, კვლავ მიუთითა აბრაამის მოწოდებაზე, რითაც აჩვენა, რომ ეს იყო ადრეული გამოხატულება ღმერთის უცვლელი განზრახვისა - სახარება ებოძა ყოველ ადამიანს, და არა მხოლოდ რჩეულ ხალხს. "ამიტომ, გაიგეთ, რომ ვინც რწმენისაგან არიან, აბრაამის შვილები არიან. წერილმა, როცა წინასწარ განჭვრიტა, რომ ღმერთი რწმენით გაამართლებს წარმართებს, წინასწარ ახარა აბრაამს: “და იკურთხება შენში ყველა ერი.” ამიტომ ისინი, ვინც რწმენისაგან არიან, მორწმუნე აბრაამთან ერთად იკურთხებიან" (გალ. 3:7-9).

აბრაამის მოწოდება პირველად აღწერილ იქნა დაბ. 12-ში. დაბადების წიგნის დანარჩენი ნაწილის უმეტესი წილი - ესაა ისტორია მისი პირდაპირი მემკვიდრეების შესახებ, რომლებმაც დისფუნქციური ოჯახები შექმნეს, და, მიუხედავად ამისა, მათი მეშვეობით დაპირება ბოლოსდაბოლოს უნდა შესრულებულიყო, ხოლო მოსეს მოწოდება ამ ჯაჭვის ერთ-ერთი რგოლი იყო.

`წაიკითხეთ საქმე. 7:20-36. რა სახის განსაკუთრებული როლი ითამაშა მოსემ ღმერთის მიერ აბრაამისათვის მიცემული დაპირების განხორციელებაში?`

სამყაროში, რომელიც ჩაეფლო უმეცრებაში, სიცრუეში და ჭეშმარიტების ცოდნის საერთო უკმარისობაში (და ბოლო სამი ათასზე მეტი წლის განმავლობაში ცოტა რამ თუ შეიცვალა), უფალმა გამოიყვანა ეგვიპტიდან თავისი ხალხი - აბრაამის თესლი. იგი ცდილობდა მათში შეენარჩუნებინა არა მარტო ჭეშმარიტების ცოდნა - ცოდნა მის - იაჰვეს შესახებ და ხსნის ჩანაფიქრის შესახებ, არამედ გაევრცელებინა ეს ცოდნა მთელ მსოფლიოში.

`ჩვენ, მეშვიდე დღის ადვენტისტები, როგორ ვურთიერთობთ დანარჩენ ქვეყნიერებასთან? რა გვაქვს საერთო ჩვენ და ძველ ისრაელს? რა სახის პასუხისმგებლობა გვაკისრია ჩვენ?`