---
title: შემდგომი გამოკვლევისათვის
date: 01/10/2021
---


დიადი ბრძოლის თემის განხილვისას, მნიშვნელოვანია არ გამოგვრჩეს, რომ "ღმერთი სიყვარულია". 

"ერთი სიტყვით, მე ვამტკიცებ, რომ ღვთის სიყვარული (სწორად გაგებული) კოსმიური კონფლიქტის ცენტრში იმყოფება და ღვთის სიყვარულისადმი მიძღვნა უზრუნველყოფს ზნეობრივი თვალსაზრისით საკმარის მიზეზს, რათა ღმერთის მხრიდან დაშვებულიყო ბოროტება, თავისი სავალალო შედეგებით. ეს საჭირო გახდა ღვთიური განგების გასაგებად, რომელიც მოქმედებს, რასაც მე ვუწოდებ, აღთქმაში მონაწილეობის წესების თანახმად" (ჟოჰნ Pეცკჰამ, თჰეოდიცყ ოფ Lოვე: ჩოსმიც ჩონფლიცტ ანდ ტჰე Pრობლემ ოფ Eვილ, პ. 4).

"ღმერთის გადაწყვეტილებამ იმის შესახებ, რომ ისრაელი ორმოცი წლის განმავლობაში ვერ შევა ქანაანის ქვეყანაში, მწარედ გაუცრუა იმედი მოსეს, აარონს, ქალებსა და იესო ნავეს ძეს. მაგრამ უსიტყვოდ დაემორჩილნენ ღვთის ნებას. ისინი კი, ვინც უკმაყოფილო იყო უფლის მოქმედებით და ეგვიპტეში დაბრუნება გადაწყვიტა, მწარედ ტიროდნენ და წუხდნენ კურთხევის დაკარგვას, რომელიც თავადვე უარყვეს. ადრე სულ არაფრისთვის ბუზღუნებდნენ, ახლა კი, უფლის ნებით, მოთქმისათვის ნამდვილი მიზეზი მიეცათ. მათ რომ გულწრფელად მოენანიებინათ თავისი ცოდვა, როცა ღრმად ჩასწვდნენ მას, უფალი არ გამოუტანდა ასეთ განაჩენს. მაგრამ ისინი წუხდნენ მათ მიმართ გამოტანილ განაჩენზე, ხოლო მათი მწუხარება არ ნიშნავდა მონანიებას და ვერც იხსნიდა განკითხვისაგან" (ე. უაითი. პატრიარქები და წინასწარმეტყველები, გვ. 241).

კითხვები მსჯელობისათვის:

1. განიხილეთ თავისუფალი ნებისა და სიყვარულის საკითხი. რატომ შეიძლება იყოს სიყვარული მხოლოდ ნებაყოფლობითი? თუ გავითვალისწინებთ ამ ქვეყნად არსებულ ყველა ტანჯვას, ზოგიერთებს შეუძლია ამტკიცონ, რომ ასეთი სიყვარული არაგონივრულია. როგორ უპასუხებდით მათ?

2. თუ მორჩილება ცენტრალურ ადგილს იკავებს მთელ ბიბლიაში, მაშინ ხომ არ არის ეს ლეგალიზმი? ერთგულება ღმერთისადმი, მისი სიტყვისა და მცნებებისადმი როგორ შეიძლება გადაიქცეს ლეგალიზმად?

3. ჯგუფში განიხილეთ სამშაბათის თემაში დასმული შეკითხვა იმის შესახებ, თუ რა აქვთ საერთო ძველ ისრაელსა და მეშვიდე დღის ქრისტიან-ადვენტისტთა ეკლესიას. რის შესახებ უნდა დავფიქრდეთ სერიოზულად?

