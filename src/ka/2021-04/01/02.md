---
title: გიყვარდეს და უყვარდე
date: 26/09/2021
---

1იოან. 4:8-ში ნათქვამია: "ღმერთი სიყვარულია". როგორი მარტივიც არ უნდა იყოს ეს ორი სიტყვა, იდეა, რომელიც მათ მიღმა დგას, იმდენად ღრმა, იმდენად ვრცელია, ჩვენ ძლივს ვახერხებთ მათი მნიშვნელობის გაცნობიერებას. ისინი არ ამბობენ, რომ ღმერთს უყვარს, ან რომ ღმერთი ავლენს სიყვარულს, ან რომ ღმერთი არის სიყვარულის გამოვლინება, არამედ რომ ღმერთი სიყვარულია, თითქოსდა სიყვარული არის თავად ღმერთის პიროვნების არსი. როგორც ცოდვილ არსებებს, ჩვენ უბრალოდ არ შეგვიძლია საკუთარი გონებით სრულად გავიაზროთ, რას ნიშნავს ფრაზა "ღმერთი სიყვარულია". მაგრამ ერთი რამ ზუსტად ვიცით - ეს არის კეთილი უწყება. "ღმერთი სიყვარულიას" ნაცვლად ნათქვამი რომ ყოფილიყო "ღმერთი სიძულვილია", "ღმერთი შურისმგებელია" ან "ღმერთი გულგრილია", ასეთი გამოცხადება მის შესახებ შეიძლება გამხდარიყო იმედგაცრუების მიზეზი. ჭეშმარიტება იმის შესახებ, რომ "ღმერთი სიყვარულია", გვეხმარება უკეთ გავიგოთ იდეა ღმერთ-შემოქმედის შესახებ, რომელიც თავის სიყვარულს უცხადებს ქმნილებას. მისი სიყვარულით გამსჭვალულია კოსმოსი. ღმერთს ვუყვარვართ და საპასუხო სიყვარულს ელის (იხ. რჯლ. 6:5; მარკ. 12:30). გიყვარდეს ნამდვილად შესაძლებელია მხოლოდ ნებაყოფლობით. ღმერთს არ შეუძლია გვაიძულოს გვიყვარდეს იგი. შესაბამისად, როდესაც ღმერთი ზეცაში და მიწაზე მოაზროვნე, თავისუფალ და სიყვარულის უნარის მქონე არსებებს ქმნიდა, იგი რისკზე მიდიოდა, რომ ეს არსებები აირჩევენ არ უყვარდეთ იგი. ზოგიერთმა გააკეთა ეს არჩევანი - ასე დაიწყო დიადი ბრძოლა.

`წაიკითხეთ შემდეგი ტექსტები. როგორ ფიქრობთ, რატომ უბოძა ღმერთმა იმხელა თავისუფლება ლუციფერს, რომ მან შეძლო ამ ამბოხების გაჩაღება? იხ. ეს. 14:12-14; ეზეკ. 28:12-17; გამოცხ. 12:7.`

ეზეკ. 28:15-ში ნათქვამია, რომ მართალია ლუციფერი სრულყოფილი არსება იყო, შექმნილი სრულყოფილი ღმერთის მიერ, მასში გაჩნდა ურჯულოება. ეს იმიტომ კი არ მოხდა, რომ ღმერთმა იგი ამ ურჯულოებით შექმნა.

ლუციფერი, შექმნილი სიყვარულის უნარით, ფლობდა ჭეშმარიტ ზნეობრივ თავისუფლებას, და, მიუხედავად ყველაფრისა, რაც მას მიეცა ("ყოველი პატიოსანი ქვა იყო შენი შესამოსელი"), მან მეტი მოისურვა. ერთიმეორის მიყოლებით, სანამ არ შეიქნა "ცაში ომი".

`დღეს თქვენ შეგიძლიათ იყიდოთ ძაღლი-რობოტი. იგი დაემორჩილება თქვენს ბრძანებებს, არასოდეს არ დასვაროს ხალიჩა და არ დაღრღნას ავეჯი. მაგრამ როგორი ურთიერთობა გექნებათ ასეთ "ძაღლთან"? როგორ გეხმარებათ თქვენი პასუხი მიხვდეთ, რატომ შექმნა ღმერთმა არსებები, რომლებიც შეძლებდნენ საპასუხოდ მის სიყვარულს?`