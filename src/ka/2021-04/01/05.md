---
title: სინაის მთაზე მოცემული აღთქმა 
date: 29/09/2021
---

გამოსვლა და ყველაფერი, რაც მასთან იყო დაკავშირებული, - კარის წირთხლზე სისხლის წასმიდან მოყოლებული მეწამულ ზღვაზე გადასვლამდე, ხალხისთვის სერიოზული გამოცდა იყო. ამან ებრაელებზე ღრმა შთაბეჭდილება მოახდინა. უფალმა თქვა: "თქვენ დაინახეთ, რა დავმართე ეგვიპტელებს, როცა აგწიეთ არწივების ფრთებზე და მოგიყვანეთ ჩემთან" (გამ. 19:4).

რატომ გადაწყვიტა ღმერთმა მათი გადარჩენა ასეთი გზით, ფაქტობრივად ერთი ხალხი გამოჰყო სხვა ხალხისგან, ანუ, როგორც მათ თავად მოსემ უთხრა: "თუ უცდია რომელიმე ღმერთს მისულიყო და გამოეყვანა თავისთვის ხალხი სხვა ხალხის წიაღიდან განსაცდელებით, ნიშნებითა და სასწაულებით, და ბრძოლით, და ძლიერი ხელით, და გაწვდილი მკლავით, და დიდი საშინელებებით, როგორც მოიმოქმედა ყოველივე თქვენთვის თქვენმა ღმერთმა ეგვიპტეში თქვენს თვალწინ?" (რჯლ. 4:34)?

`წაიკითხეთ 19:4-8. რატომ მოუწოდა უფალმა ხალხს გამოსულიყო ეგვიპტიდან?`

ღმერთმა მოუწოდა მათ - თესლს, შთამომავლებს მამებისა - აბრაამისა, ისააკისა და იაკობისა. და ამ შთამომავლებთან უფალმა დადო თავისი აღთქმა, რომლის თანახმადაც ისინი იქნებიან "ჩემს საკუთრებად ყველა ხალხიდან, რადგან ჩემია მთელი ქვეყანა" (გამ. 19:5). ამ ურთიერთობებს ცენტრალური ადგილი ეკავა აღთქმაში. 

"წილის" იდეა (ებრ. სეგულა - საკუთრება, ფლობა) ადვილად შეიძლება განიმარტოს არასწორად (და ფაქტობრივად ასეც იყო). ისრაელიანები არ იყვნენ უნიკალური თავისი სიწმიდისა და სიმართლის გამო. ისინი რჩეული გახდნენ მათთვის ბოძებული ღვთის მადლის გამო და იმ ჭეშმარიტებების გამო, რომლებიც მათ უნდა დაეცვათ და როგორც "სამეფო სამღვდელოებას" გაევრცელებინათ მსოფლიოში.

შემდეგ ღმერთმა გააცნო მათ აღთქმის პირობები - ათი მცნება (იხ. გამ. 20), ხოლო ამის შემდეგ აღთქმა შევიდა ძალაში. ასხურა რა მსხვერპლთა სისხლი ახლად აგებულ სამსხვერპლოს, მოსემ "აიღო აღთქმის წიგნი, და წაიკითხა ხალხის გასაგონად, და მათ თქვეს: “ყოველივეს, რაც უფალმა თქვა, გავაკეთებთ და ვიქნებით მორჩილნი” (გამ. 24:7).

`"ვინაიდან მოსემ, როცა წარმოთქვა მთელი ხალხის წინაშე ყველა მცნება რჯულისამებრ, აიღო... სისხლი... და აპკურა როგორც წიგნს, ისე მთელ ხალხს. და თქვა: “ესაა სისხლი აღთქმისა, რომელიც ღმერთმა აღგითქვათ თქვენ” (ებრ. 9:19,20). რას ნიშნავს სისხლი? რატომ არის იგი ასე მნიშვნელოვანი ჩვენთვისაც კი დღეს?`