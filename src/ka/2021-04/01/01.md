---
title: მეორე რჯულის წიგნის შესავალი 
date: 25/09/2021
---

 <h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 14:12-14; ეზეკ. 28:12-17; დაბ. 3:1-7; 12:1-3; საქმე. 7:20-36; გამ. 19:4-8.

> <p>სამახსოვრო მუხლი:</p>
> "ვისაც არ უყვარს, მას არ შეუცვნია ღმერთი, ვინაიდან ღმერთი სიყვარულია" (1იოან. 4:8).

მეორე რჯულის წიგნი ცარიელ ადგილზე არ გაჩენილა. ცხოვრებაში ყველაფერს აქვს თავისი კონტექსტი, ასევე მეორე რჯულის წიგნიც არსებობს თავის კონტექსტში, რომელიც მნიშვნელოვან როლს თამაშობს ამ წიგნის მიზნისა და შინაარსის გაგებაში. მისი კონტექსტი - ეს არის ისტორიული მოვლენები, რომლებიც წინ უსწრებდა მის დაწერას და თავად წიგნის მოვლენებს. 

დამეთანხმეთ, რთულია მიხვდე მინა საწმენდის დანიშნულებას და ფუნქციას "კონტექსტის" -  თავად ავტომობილის - გარეშე, ასევე რთულია მიხვდე მეორე რჯულის წიგნს იმ კონტექსტის გარეშე, რომელშიც ის წარმოიშვა, განსაკუთრებით ჩვენი თემის ფონზე: მეორე რჯულის წიგნი და ჭეშმარიტება აწმყო დროისთვის.

როგორღაც ერთმა ადამიანმა სამ დღეში წაიკითხა ლევ ტოლსტოის წიგნი "ომი და მშვიდობა", ეს კი თითქმის 1400 გვერდია. კითხვაზე, თუ რის შესახებ არის ეს წიგნი, მკითხველმა უპასუხა: "წიგნი რუსეთის შესახებაა".

ერთ გაკვეთილში მოიცვა მეორე რჯულის წიგნის კონტექსტი, რომელიც ათასწლეულები ყალიბდებოდა, ეს ნიშნავს გააკეთო დაახლოებით იგივე. ამიტომ ჩვენ განვიხილავთ მხოლოდ იმ ინფორმაციას, რომელიც დაგვეხმარება უკეთესად გავიგოთ ეს წიგნი და მასში წარმოდგენილი დროული ჭეშმარიტება.