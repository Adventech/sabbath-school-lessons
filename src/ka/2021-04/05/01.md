---
title: ხიზანი შენს კარიბჭეებში
date: 23/10/2021
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 10:1-19; რჯლ. 27:19; მარკ. 12:29-31; ფსალმ. 145:5-10; მათ. 7:12; იაკ. 1:27-2:11.

> <p>სამახსოვრო მუხლი:</p>
> "და გიყვარდეთ ხიზანი, რადგან თქვენც ხიზნები იყავით ეგვიპტის ქვეყანაში" (რჯლ. 10:19).

წინა გაკვეთილში ჩვენ აღვნიშნეთ, რომ როდესაც მწიგნობარმა იესოს ჰკითხა "უპირველესი მცნების" შესახებ (მარკ. 12:28), იესომ უპასუხა დადასტურებით, რომ ღმერთი ერთია, შემდეგ კი თქვა: "შეიყვარე უფალი, ღმერთი შენი მთელი შენი გულით, მთელი შენი სულით, მთელი შენი გონებით, მთელი შენი შეძლებით.’ ეს არის პირველი მცნება" (მარკ. 12:30).

მაგრამ იესოს ამით არ დაუსრულებია. მან მეორე მცნების შესახებაც თქვა, რითაც აჩვენა მისი მნიშვნელობა, თუმცა მწიგნობარს ამის შესახებ არ უკითხავს: «მეორე არის: ‘შეიყვარე მოყვასი შენი, როგორც თავი შენი.’ ამათზე დიდი მცნება არ არსებობს.”» (მარკ. 12:31). იესომ გააერთიანა ღმერთის სიყვარული და მოყვასის სიყვარული როგორც ორი ყველაზე დიდი მცნება.

ეს არ იყო, რაღაც ახალი, რაც იუდეველებმა არ იცოდნენ. მოწოდება გიყვარდეს ღმერთი და იდეა მოყვასის სიყვარულის შესახებ იესომ მეორე რჯულის წიგნიდან აიღო. 

