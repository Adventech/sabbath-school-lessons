---
title: "რადგან თქვენც ხიზნები იყავით ეგვიპტის ქვეყანაში"
date: 26/10/2021
---

`"და გიყვარდეთ ხიზანი, რადგან თქვენც ხიზნები იყავით ეგვიპტის ქვეყანაში" (იხ. რჯლ. 10:19). რა უწყებაა ძველი ისრაელისთვის ამ მუხლში? რა უწყებაა ჩვენთვის ამ მუხლში?`

ასწლეულებით ადრე უფალმა აბრამს უთხრა: "იცოდე, რომ მდგმურებად იქნებიან შენი შთამომავალნი სხვის ქვეყანაში და დაიმონებენ მათ, და დაჩაგრავენ მათ ოთხას წელიწადს" (დაბ. 15:13; იხ. აგრეთვე დაბ. 17:8; საქმე. 13:17). რა თქმა უნდა, რაც ღმერთმა თქვა, ის მოხდა კიდეც. გამოსვლის წიგნის პირველ თავებში მომავალი თაობებისთვის ჩაწერილი იყო დრამატული ისტორია მათი გამოხსნისა (იხ. გამ. 15:13) და ხსნისა (იხ. გამ. 14:13) ეგვიპტიდან. გამოსვლა - ეს არის სიმბოლო, გამოსყიდვის და ხსნის წინასახე, რომლებიც ქრისტე იესოში მოგვეცა.

როდესაც ხიზნებისადმი სიყვარულის შესახებ საუბრობს (იხ. რჯლ. 10:19), უფალს სურს, რომ ისრაელიანებს ახსოვდეთ, სად იყვნენ და რას წარმოადგენდნენ - ხიზნები სხვა ქვეყანაში. "ხიზანი" - ებრაულად **"გერ"** - თანამედრ. მიგრანტების, გადასახლებულთა ანუ უცხო ადამიანთა სოციალური სტატუსი.

უფალი მოგვიწოდებს არ დაგვავიწყდეს იმის შესახებ, რომ თქვენ იყავით საზოგადოების ფარგლებს მიღმა, გარიყულები, მონები,  იმ ადამიანთა ხელმწიფების ქვეშ მყოფნი, ვინც თქვენზე ძლიერი იყო და სასტიკად გექცეოდათ. მართალია ისრაელი იყო კიდეც რჩეული ხალხი, "მღვდელთა სამეფო" (გამ. 19:6), და მიუხედავად იმისა, რომ მათსა და მათ შორის მცხოვრებ ხიზნებს შორის იყო განსხვავება, განსაკუთრებით რელიგიური მსახურების მხრივ, მაგრამ როდესაც საქმე "ადამიანის უფლებებს" ეხებოდა, მაშინ ხიზანს, ქვრივს, ობოლს უნდა მოპყრობოდნენ ისევე მიუკერძოებლად და სამართლიანად, როგორც ებრაელებს.

`გაიხსენეთ იესოს დარიგებები პრაქტიკული ქრისტიანობის შესახებ გაჭირვებული ადამიანების დახმარების მხრივ (იხ. მათ. 25:34-40). ამ მუხლებიდან გამომდინარე, რა მნიშვნელობა აქვს უფლისთვის ჩვენს კეთილ საქმეებს გაჭირვებულთა დასახმარებლად?`

`რის გაკეთება შეუძლია პრაქტიკულად თქვენს ოჯახს ან თქვენს საკრებულოს, რათა შეასრულოს უფლის მოწოდება ახსოვდეს ობოლი, ქვრივი და ხიზანი? დასახეთ ისინი და ილოცეთ, რომ ღმერთი დაგეხმაროთ ამ გეგმების განხორციელებაში.`

ზრუნვა ხიზნებზე, ობლებსა და ქვრივებზე არ იყო ნორმა ძველი სამყაროსთვის, სადაც ასეთ ადამიანებს უკეთეს შემთხვევაში ეპყრობოდნენ როგორც ცხოველებს.

ამიტომ ისრაელი უნდა ყოფილიყო განსხავებული სხვა ხალხებისგან და ნათელი მათთვის. ეს განსხვავებულობა მდგომარეობდა ღმერთში, რომელსაც ისინი ეთაყვანებოდნენ, იმაში, თუ როგორ სცემდნენ თაყვანს და იმ ჭეშმარიტებებში, რომლებიც ღმერთმა მათ უბოძა. ამავე დროს კეთილი დამოკიდებულება გაჭირვებულთა მიმართ შეიძლება ყოფილიყო დამაჯერებელი მოწმობა ქვეყნიერებისთვის მათი ღმერთისა და მათი რწმენის უპირატესობის შესახებ, რაც გარკვეულწილად იყო კიდეც მათ რჩეულობის მიზანი - ქვეყნიერებისთვის ყოფილიყვნენ ერთიანი ღმერთ-შემოქმედის მოწმენი.