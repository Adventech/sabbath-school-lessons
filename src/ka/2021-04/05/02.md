---
title: დაიცვითეთ თქვენი გულები
date: 24/10/2021
---


რჯლ. 10 აგრძელებს რჯლ. 9-ს არის ღვთის მიერ დადასტურება აღთქმისა, რომელიც მან ისრაელთან დადო. სხვათა შორის, მეორე რჯულის წიგნის დიდი ნაწილი არის ერთგვარი განახლება აღთქმისა. შესაბამისად, მიუხედავად ისრაელი ხალხის საშინელი ცოდვისა ხორების მთასთან, როდესაც მოსეს მცირე ხნით მოუწია მათ დატოვება და ისინი კერპთაყვანისმცემლობაში ჩაცვივდნენ, უფალმა არ მიატოვა ისინი.

`წაიკითხეთ რჯლ. 9:24-27, ხოლო შემდეგ რჯლ. 10:1-11. წაკითხულიდან რომელი სიტყვები ადასტურებს, რომ ღმერთმა აპატია თავის ხალხს კერპთაყვანისმცემლობა სინაის მთასთან?`

დარღვეული აღთქმის ნიშნად მოსემ დაამსხვრია ათი მცნების ფიქალები (იხ. რჯლ. 9:17). "ამ საშინელებისადმი უდიდესი აღშფოთებისა და ზიზღის ნიშნად „ხელიდან გააგდო ფიქალები და მიამსხვრია მთის ძირას” მთელი ბანაკის თვალწინ, რაც იმას ნიშნავდა, რომ ადამიანებმა დაარღვიეს უფლის წინაშე დადებული პირობა და ღმერთმაც გააუქმა თავისი აღთქმა" (ე. უაითი. პატრიარქები და წინასწარმეტყველები, გვ. 194).

ამრიგად, ის ფაქტი, რომ ღმერთმა უბრძანა მოსეს გამოეთალა ახალი ქვის დაფები (ფიქალები), "პირველთა მსგავსი", და რომ იგი მათზე დაწერს იმავე სიტყვებს, აჩვენებს იმას, რომ უკვე მაშინ ღმერთმა აპატია ხალხს.

`წაიკითხეთ რჯლ. 10:14-16. განმარტეთ პრაქტიკულად რას ნიშნავდა შემდეგი ფრაზები ისრაელიანებისთვის:`

**"დაიცვითეთ გულის ჩუჩა"**


**"ნუღარ გაჯიუტდებით" (სხვა თარგმანში "ნუღარ იქნებით ქედმაღლები")**


`შეეცადეთ მიუსადაგოთ ეს მოწოდებები საკუთარ თავს და დღევანდელ ქრისტიანებს. რას შეიძლება ნიშნავდეს ეს სიტყვები ამჟამად თქვენთვის და თქვენი ეკლესიისთვის?`

აქ არის სიმბოლოთა ერთობლიობა: ჩუჩა, გული და ქედი (კისერი). მათი არსი ასეთია: წინადაცვეთა იყო აღთქმის ნიშანი, მაგრამ ეს მხოლოდ გარეგნული ნიშანი იყო. ღმერთს სჭირდებოდა მათი გულები, ანუ მათი გონება, მათი გრძნობები, მათი სიყვარული. მოუდრეკელი ქედის სიმბოლო მიუთითებდა მათ სიჯიუტეზე, რომ არ სურდათ დამორჩილებოდნენ უფალს. ამრიგად, უფალი უბრძანებდა მათ მიეტოვებინათ ნახევრად ერთგულება და ემსახურათ მისთვის მთელი თავისი გულით და სულით.

`დაფიქრდით ყველა შემთხვევაზე, როცა უფალმა გაპატიათ თქვენი ცოდვები. რას გეუბნებათ ეს მისი სახიერების შესახებ?`

