---
title: სამართლიანად განსაჯეთ
date: 27/10/2021
---


ჩვენ, როგორც მორწმუნეები, მოწოდებული ვართ ავირეკლოთ ღმერთის ხასიათი. პავლე წერდა: "ჩემო შვილებო, რომელთათვისაც ჯერაც განვიცდი მშობიარობის ტკივილებს, ვიდრე თქვენში გამოისახება ქრისტე" (გალ. 4:19). უფრო მეტიც, ჩვენ დასაბამიდან შექმნილი ვართ "ღვთის ხატად" (დაბ. 1:27), რაც შემდგომში დამახინჯდა ცოდვის შედეგად. როდესაც მოსე ღმერთის ძლიერების შესახებ საუბრობდა (იხ. რჯლ. 10:17), მან აგრეთვე თქვა, რომ ღმერთი არ იღებდა ქრთამს და ზრუნავდა სუსტებზე და გარიყულებზე. ამიტომ, თუ ღმერთი აკეთებს ამას, მაშინ ისინიც ასე უნდა მოიქცნენ.

წაიკითხეთ შემდეგი მუხლები. მოძებნეთ ამ მუხლებში და ამოიწერეთ ღმერთის ბრძანებები სამსჯავროსთან დაკავშირებით:

რჯლ. 1:16

რჯლ. 16:19

რჯლ. 24:17

რჯლ. 27:19

რა სახის პრაქტიკულ რჩევებს ხედავთ ბიბლიის ამ მუხლებში?

რეალობა ასეთია, რომ თითქმის ყოველთვის სუსტები, ღარიბები და საზოგადოების მიერ არაღიარებული ადამიანები სასამართლოებში ვერ აღწევენ ისეთივე "სამართლიანობას", როგორც ისინი, ვისაც აქვს ფული, ძალაუფლება და კავშირები. და მნიშვნელობა არ აქვს არც ქვეყანას, არც ეპოქას, არც კულტურას, არც იმას, რამდენად ამაღლებულია სამართლიანობისა და თანაბარი უფლებების პრინციპები, რომლებიც კონსტიტუციასა და კანონებშია ჩაწერილი.

აღსანიშნავია ის, რომ აქ ამის შესახებ საუბრობს თავად ღმერთი. ის არასამართლიანი დამოკიდებულება, რომელიც არსებობს ყველგან, არ უნდა გამოვლინდეს ღვთის ხალხში. თუ თანამედროვე ტერმინს გამოვიყენებთ, მაშინ უფალს სურდა, რომ ძველ ისრაელში ყოფილიყო "თანაბარი უფლებები კანონის საფუძველზე".

მაგრამ ეს უფრო ბევრად უფრო ღრმაა, ვიდრე უბრალოდ სასამართლო პრაქტიკა. "წმიდა იყავით, რადგან წმიდა ვარ მე, უფალი, ღმერთი თქვენი" (ლევ. 19:2). დიახ, მათ იცოდნენ, ვინ არის ჭეშმარიტი ღმერთი, ისინი თაყვანს სცემდნენ მას სწორი ფორმით და მასთან მართებული მსხვერპლი მოჰქონდა. ეს ყველაფერი მშვენიერია. მაგრამ, ბოლოსდაბოლოს, რა იყო კარგი ამ ყველაფერში, თუკი ისინი ცუდად ექცეოდნენ მათ შორის არსებულ სუსტებსა და ღარიბებს? წინასწარმეტყველურ წიგნებში უფალი კვლავ და კვლავ გამოდის ისრაელში მყოფ ღარიბთა და გაჭირვებულთა მჩაგვრელების წინააღმდეგ. როგორ შეგიძლიათ თქვენ იყოთ "წმიდა" და ამავე დროს ცუდად მოეპყრათ სხვა ადამიანებს, მიუხედავად იმისა, თუ რამდენად მკაცრად ასრულებთ შესაბამის რელიგიურ რიტუალებს?

წაიკითხეთ ამოს. 2:6; 4:1; 5:11; ეს. 3:14,15; 10:1,2; იერ. 2:34. წინასწარმეტყველთა სიტყვების თანახმად, რა ასახავს იმას, რის შესახებაც უფალი აფრთხილებდა ძველ ისრაელს? რას გვეუბნება ეს სიტყვები ამჟამად?

