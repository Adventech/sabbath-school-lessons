---
title: წმიდა ღვთისმოსაობა ღმერთის წინაშე
date: 28/10/2021
---


წაიკითხეთ რჯლ. 24:10-15. აღნიშნეთ მნიშვნელოვანი პრინციპები იმასთან დაკავშირებით, თუ როგორ უნდა მოვეპყრათ იმ ადამიანებს, რომლებიც ჩვენს დაქვემდებარებაში არიან?

მოყვასს (მუხლი 10)

თუ იგი ღარიბი კაცია (მუხლი 12)

გირაო (მუხლი 13)

მოჯამაგირეს (მუხლი 14)

ხიზანთაგანი (მუხლი 14)

გასამრჯელო (მუხლი 15)

რა შედეგები მოჰყვება უფლის ამ დადგენილებების დაცვას ან დარღვევას? თუ შეასრულებ (მუხლი 13)

თუ დაარღვევ (მუხლი 15)

აქ კვლავ ვხედავთ უფლის ზრუნვას იმ ძირითად ადამიანურ პრინციპებზე, რომლებიც დაკავშირებულია ადამიანის ღირსებასთან. დიახ, ვიღაცას თქვენი მართებს, და თქვენ უნდა გამოართვათ, მაგრამ გამოიჩინეთ ამ ადამიანის მიმართ ოდნავი პატივისცემა, ოდნავი ღირსება. ნუ შეუვარდებით მას სახლში და ნუ მოსთხოვთ ნასესხების დაბრუნებას. ამის ნაცვლად დაელოდეთ გარეთ და მიეცით მას საშუალება გამოვიდეს და მოგცეთ ეს. რჯლ. 24:12,13-ში, როგორც ჩანს, საუბარია, რომ თუ ღარიბი საკუთარ სამოსს იძლევა "გირაოდ", მაშინ საჭიროა მისცე მას საშუალება თავის სამოსლით დაიძინოს მთელი ღამე. სხვა მუხლებში საუბარია იმის შესახებ, თუ როგორ უნდა მოეპყრან ღარიბებს, რომლებიც მოჯამაგირედ მუშაობენ და რომ დამქირავებელმა არ უნდა დაჩაგროს ისინი, რადგან ღვთის თვალში ეს მძიმე ცოდვაა. ისრაელიანები, რომლებიც ღმერთმა გამოარჩია დანარჩენი ხალხებისგან, რათა ისინი ყოფილიყვნენ მისი მოწმეები, წმიდა ხალხი, ჭეშმარიტებით მოარული სიცრუეში, კერპთაყვანისმცემლობაში, ბოროტებასა და ცოდვაში ჩაფლულ სამყაროში, უეჭველად, უნდა ყოფილიყვნენ კეთილი მათ შორის ყველაზე სუსტებისა და დაუცველების მიმართ.

წაიკითხეთ იაკ. 1:27-2:11. იაკობის მიერ ნათქვამიდან რა ასახავს იმას, რასაც უფალი ეუბნებოდა თავის ხალხს მეორე რჯულის წიგნში?

თუმცა თავად ათ მცნებაში უშუალოდ არაფერი შეეხება მიკერძოების გამოვლინებას მდიდრების მიმართ ღარიბებთან შედარებით, რჯულის ასოს მკაცრი დაცვა და ამასთანავე ღარიბებისა და გაჭირვებულების მიმართ არასამართლიანი მოპყრობა არის სარწმუნოების დაცინვა და აბათილებს ადამიანის პრეტენზიას, რომ ის იცავს მცნებებს. სიყვარული მოყვასის მიმართ, როგორც საკუთარი თავის მიმართ - ესაა უმაღლესი გამოხატულება ღვთის რჯულისა და ჭეშმარიტება აწმყო დროისთვის, როგორიც ის იყო იაკობის პერიოდშიც და როცა მოსე მიმართავდა ისრაელს წმიდა მიწის საზღვრებზე.

ჩვენ, მეშვიდე დღის ადვენტისტები, ვინც სერიოზულად ვეპყრობით რჯულის დაცვას, რატომ უნდა მოვეპყრათ ასევე სერიოზულად იაკობის სიტყვებს მეორე რჯულის წიგნიდან? თუ გავითვალისწინებთ იმას, რასაც იაკობის ეპისტოლეში ვკითხულობთ, ჩვენმა რწმენამ რჯულის დაცვის მიმართ რატომ უნდა განამტკიცოს ჩვენი მზადყოფნა ჩვენ შორის მყოფ ღარიბთა და გაჭირვებულთა დასახმარებლად?

