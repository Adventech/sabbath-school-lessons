---
title: შემდგომი გამოკვლევისთვის
date: 29/10/2021
---


ძნელი წარმოსადგენია, რომ ისრაელის ოქროს ხანაშიც კი, როცა ღვთის ხალხი დავითისა და სოლომონის მმართველობის ქვეშ იმყოფებოდა და ასე უხვად იყო კურთხეული ღმერთის მიერ, მათ შორის არ იყო აღმოფხვრილი ღარიბთა, დაუცველთა და გარიყულთა ჩაგვრა.

"ამიტომ, რაკი თრგუნავთ ბეჩავ ხალხს და უკანასკნელ ლუკმას აცლით, თლილი ქვებით ააგებთ სახლებს, მაგრამ იქ ვერ იცხოვრებთ; საუცხოო ვენახებს გააშენებთ, მაგრამ ვერ შესვამთ მათ ღვინოს. რადგან ვუწყი უამრავი შენი დანაშაული და მძიმე ცოდვები: მართალს ავიწროებთ, ქრთამს იღებთ და სამსჯავროდან დევნით ღარიბ-ღატაკთ" (ამოს. 5:11,12).

"უფალი სამსჯავროზე მოვა მისი ხალხის უხუცესებთან და მთავრებთან ერთად: “თქვენ ააოხრეთ ვენახი და ღარიბების ნაძარცვი თქვენს სახლებშია" (ეს. 3:14).

**კითხვები მსჯელობისათვის:**

`1. ისრაელიანებს არ უნდა დავიწყებოდათ, რომ ისინი იყვნენ "ხიზნები" ეგვიპტეში, რაც ერთ-ერთი მიზეზი იყო, თუ რატომ უნდა მოპყრობოდნენ უცხოტომელებსა და გარიყულებს ისრაელში ისე, როგორც მათ სურდათ, რომ მოპყრობოდნენ სხვები. როგორ არის ეს ჭეშმარიტება დაკავშირებული სახარებასთან, იმ იდეასთან, რომ იესოს სისხლის მეშვეობით ჩვენ გავთავისუფლდით ცოდვის მონობიდან? რაც იესომ ჩვენთვის გააკეთა, რატომ და როგორ უნდა მოახდინოს გავლენა ჩვენს ურთიერთობაზე სხვებთან, განსაკუთრებით ყველაზე მოწყვლადებთან ჩვენ შორის?`

`2. ჩვენ შეგვიძლია თაყვანისცემა შაბათ დღეს, შეგვიძლია სწორად გვესმოდეს ჭეშმარიტება სიკვდილის, ჯოჯოხეთის, მხეცის ნიშნის შესახებ და ასე შემდეგ. ეს ყველაფერი კარგია. მაგრამ რა მნიშვნელობა აქვს ამ ყველაფერს, თუ უხეშად ვექცევით სხვებს, ვჩაგრავთ იმ ადამიანებს ჩვენ შორის, ვინც სუსტია, ან უსამართლოდ ვექცევით? რატომ უნდა ვიყოთ განსაკუთრებით ფრთხილად იმაში, რომ არ ვიფიქროთ თითქოსდა უბრალოდ ჭეშმარიტების ცოდნა - ეს არის ყველაფერი, რასაც ღმერთი ჩვენგან მოითხოვს? რატომ შეიძლება ეს იქცეს ჩვენთვის მახედ?`

`3. რა როლი უნდა შეასრულოს ჩვენმა რწმენამ "ადამიანის უფლებების" გაგებაში?`

