---
title: "გიყვარდეს უფალი, შენი ღმერთი"
date: 16/10/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 6:4-5; 10:12; ეფეს. 2:1-10; გამოცხ. 14:6-7; რჯლ. 4:37; 11:1; მარკ. 12:28-30.

> <p>სამახსოვრო მუხლი:</p>
> "და შეიყვარე უფალი, ღმერთი შენი, მთელი შენი გულითა და სულით, და მთელი შენი ძალით" (რჯლ. 6:5).

იუდევლურ რელიგიაში ერთ-ერთი მნიშვნელოვანი ლოცვა ჩაწერილია რჯლ. 6-ში. იგი ცნობილია როგორც "შმა", გამომდინარე ამ ლოცვის პირველი ებრაული სიტყვიდან, ფუძიდან შამა, რაც ნიშნავს "მოსმენას" ან "დამორჩილებას" - სიტყვები, რომლებიც კვლავ და კვლავ მეორდება არა მარტო მეორე რჯულის წიგნში, არამედ მთელი ძველი აღთქმის განმავლობაში.

შმას პირველი სტრიქონი იკითხება ასე: შმა ისრაელ ადონაი ელოჰენუ ადონაი ეჰად.

ეს ნიშნავს: "ისმინე, ისრაელ: უფალი, ჩვენი ღმერთი, ერთი უფალია" (რჯლ. 6:4).

როცა ებრაელები ამ სიტყვებს წარმოთქვამენ, ისინი თვალებს ხუჭავენ, რათა არაფერმა არ შეუშალოს მათ ხელი ღმერთზე ფიქრში. ეს პირველი სტრიქონი ითვლება ადონაი ელოჰენუს "უფალი, ჩვენი ღმერთის" მონოთეისტური ბუნებისა და ისრაელის მხრიდან მხოლოდ ამ ღმერთისადმი, და არცერთი სხვა "ღმერთისადმი", ერთგულების მტკიცებულებად. ფაქტობრივად, ეს სტრიქონი შეიძლება ასევე წაიკითხო როგორც "უფალი - ჩვენი ღმერთია".

ეს სტრიქონი არის პირველი სიტყვის ნაწილი, რომელიც მოსემ წარმოთქვა ისრაელის ძეების წინაშე, როცა ისინი აპირებდნენ აღთქმულ ქვეყანაში შესვლას. მას მოჰყვება სიტყვები, რომლებიც გამოხატავს ჭეშმარიტებას და რომელიც ისეთივე მნიშვნელოვანია, როგორიც იყო მაშინ.