---
title: გიყვარდეს ღმერთი
date: 17/10/2021
---

მას შემდეგ, რაც მოსემ ისრაელის ძეებს უამბო მათი ისტორია, მან მისცა მათ მითითებები იმის შესახებ, თუ რა უნდა გაეკეთებინათ, რათა მიეღოთ ქვეყანა და ეცხოვრათ მასში სვებედნიერად. ფაქტობრივად, მეორე რჯულის წიგნის ძირითადი ნაწილი არის ეს: უფალი ელაპარაკებოდა ადამიანებს, რა უნდა გაეკეთებინათ, რათა დაეცვათ თავისი ვალდებულებები აღთქმისა, რომელიც მოწყალედ დაუდო მათ, როდესაც შეასრულა მათი მამებისთვის მიცემული დაპირება. 

მეორე რჯულის წიგნის მე-6 თავი იწყება ასე: "და აჰა, მცნებები, წესები და სამართალნი, რომელნიც გიბრძანათ უფალმა, თქვენმა ღმერთმა, რომ გასწავლოთ თქვენ, რათა შეასრულო იმ ქვეყანაში, რომლის დასამკვიდრებლადაც მიდიხართ. რათა გეშინოდეს უფლისა, შენი ღვთისა, რომ დაიცვა ყველა მისი წესი და მისი მცნება, რომელთაც მე გიბრძანებთ, შენ და შენს ძეს, და შენი ძის ძეს, მთელი შენი სიცოცხლის დღეებში, რათა დღეგრძელი იყო" (რჯლ. 6:1-2).

`წაიკითხეთ რჯლ. 6:4-5. რა განსაკუთრებულ ბრძანებას აძლევს ღმერთი ისრაელის ძეებს მე-5 მუხლში? რას ნიშნავს ეს?`

`თქვენი ცხოვრებისეული და სულიერი გამოცდილების საფუძველზე განმარტეთ, რას ნიშნავს თქვენი აზრით შეიყვარე ღმერთი "მთელი შენი გულითა და სულით, და მთელი შენი ძალით"?`

"შეიყვარე უფალი, ღმერთი შენი, მთელი შენი გულით"? საინტერესოა, რომ მოწოდება შეიყვარე ღმერთი გაისმის კანონებს, გაფრთხილებებს, წესებსა და დადგენილებებს შორის. და უბრალოდ კი არ შეიყვარო იგი, არამედ გააკეთო ეს "მთელი შენი გულითა და სულით, და მთელი შენი ძალით", რაც მიუთითებს ამ სიყვარულის აბსოლუტურ ბუნებაზე. 

შეიყვარე ღმერთი მთელი გულით, სულით და ძალებით ნიშნავს, ჩვენი სიყვარული მის მიმართ უნდა აღემატებოდეს ჩვენს სიყვარულს ყველაფრისადმი და ყველა დანარჩენისადმი, რადგან ის არის ჩვენი სიცოცხლის საფუძველი და მიზეზი. მისადმი სიყვარული უნდა განიხილავდეს ჩვენს სიყვარულს ყველაფერ დანარჩენისადმი შესაბამის პერსპექტივაში. 

ებრაულ ენაზე სიტყვა "შენი" ფრაზაში "ღმერთი შენი", "შენი გული", "შენი ძალა" დგას მხოლობით რიცხვში. დიახ, ღმერთი ელაპარაკებოდა ხალხს, მაგრამ მთლიანი იმდენად ძლიერია, რამდენადაც ძლიერია მისი ნაწილები. უფალს სურს, რომ ყოველი ჩვენგანი, როგორც სხეულის (ეკლესიის) ნაწილი, პირადად იყოს მისი ერთგული, და ამ ერთგულების საფუძველი უნდა იყოს ჩვენი სიყვარული მის მიმართ იმის გამო, თუ ვინ არის იგი, და იმის გამო, თუ რა გააკეთა მან ჩვენთვის.