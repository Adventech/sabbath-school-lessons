---
title: პირველად მან შეგვიყვარა
date: 19/10/2021
---


მეორე რჯულის წიგნში წესებსა და დადგენილებებს შორის და ყველა დარიგებას შორის, რომლებიც აფრთხილებდა იუდეველ ხალხს იმის შესახებ, რომ ადამიანებს უნდა დაეცვათ "მისი წესები, და მისი სამართალნი, და მისი მცნებანი", პირველ რიგში მათ უნდა ჰყვარებოდა ღმერთი მთელი თავისი გულით, სულით და ძალით. რა თქმა უნდა, ასე მოქცევისთვის მათ საკმარის მიზეზები ჰქონდათ.

წაიკითხეთ რჯლ. 4:37; 7:7,8,13; 10:15; 23:5; და 33:3. ამოიწერეთ ფრაზები, რომლებშიც ნათქვამია ღმერთის დამოკიდებულებისა და სიყვარულის შესახებ თავისი ხალხის მიმართ.

რა საპასუხო გრძნობებს იწვევს თქვენში სიტყვები იმის შესახებ, რომ ღმერთმა შეგვიყვარა  ჩვენ და ჩვენი მამები?

კვლავ და კვლავ მეორე რჯულის წიგნში მოსე ადამიანებს ელაპარაკება ღვთის სიყვარულის შესახებ მათი მამების მიმართ და მათ მიმართ. მაგრამ ღმერთმა გამოხატა თავისი სიყვარული არა მხოლოდ სიტყვებით, მან დაამტკიცა იგი თავისი ქმედებებით. მიუხედავად მათი ნაკლოვანებებისა, მათი წარუმატებლობისა, მათი ცოდვებისა, ღვთის სიყვარული ჩვენ მიმართ უცვლელი რჩებოდა - სიყვარული, რომელიც ნათლად გამოვლინდა იმაში, თუ როგორ ეპყრობოდა იგი მათ.

"ჩვენ გვიყვარს იმიტომ, რომ პირველად მან შეგვიყვარა" (1იოან. 4:19). ისტორიიდან ან თქვენი პირადი ცხოვრებიდან რომელი ფაქტებით შეგიძლიათ დაადასტუროთ იოანე მოციქულის სიტყვები, რომ "პირველად მან [ღმერთმა] შეგვიყვარა"? ღვთის სიყვარული ჩვენ მიმართ წინ უძღვოდა ჩვენს არსებობას, რადგან ხსნის გეგმა შეიქმნა დიდი ხნით ადრე "სოფლის შექმნამდე" (ეფეს. 1:4).

ელენ უაითმა ამის შესახებ თქვა ასე: "ჩვენი გადარჩენის გეგმა ადამის დაცემამდე დიდი ხნით ადრე მომწიფდა. იგი იყო იმ საიდუმლოს გამოცხადება, რომელიც "უკუნისიდან მიდუმებული იყო" (რომ. 14:24). მასში იშლებოდა პრინციპები, რომლებიც ოდითგანვე უფლის ტახტის საფუძველი იყო" (ქრისტე - წუთისოფლის იმედი, გვ. 9).

რაოდენ მადლიერი უნდა ვიყო ღმერთისა იმის გამო, რომ იგი არის ღმერთი სიყვარულისა, იმდენად დიდებული სიყვარულისა, რომ ჩვენი გულისთვის ჯვარს ეცვა, თავგანწირული სიყვარულისა, რომ მან "დაიმდაბლა თავი და მორჩილი გახდა თვით სიკვდილამდე, ჯვარცმით სიკვდილამდე" (ფილიპ. 2:8). დღეს ჩვენ გვაქვს გამოცხადება ღვთის სიყვარულის შესახებ ჩვენ მიმართ, რასაც ისრაელის ძენი, ალბათ, ვერც კი წარმოიდგენდნენ.

რა მოხდებოდა, სიყვარულის ნაცვლად ღმერთს რომ ვძულდეთ და გულგრილი იყოს ჩვენ მიმართ? რატომ არის გამოცხადება ღვთის სიყვარულის შესახებ ჩვენ მიმართ ის, რაც უზომოდ უნდა გვახარებდეს?

