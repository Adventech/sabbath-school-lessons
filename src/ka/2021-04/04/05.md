---
title: "თუ მე გიყვარვართ, ჩემი მცნებანი დაიცავით"
date: 20/10/2021
---

ისრაელი ხალხი მოწოდებული იყო ჰყვარებოდა ღმერთი. მაგრამ სიყვარული უნდა გამხდარიყო არა კოლექტიური მოვლენა, არამედ პირადი. თითოეულ ისრაელიანს როგორც ცალკეულ ადამიანს, თავისუფალი ნებით დაჯილდოებულს, უნდა მიეღო გადაწყვეტილება ჰყვარებოდა ღმერთი. სიყვარული კი უნდა გამოვლენილიყო მორჩილების მეშვეობით.

**ქვემოთ მოყვანილი მუხლებიდან ამოიწერეთ ფრაზები, რომლებიც შეიცავს მოწოდებებს და ბრძანებებს მცნებებთან დაკავშირებით.**

`რჯლ. 5:10`

`რჯლ. 7:9`

`რჯლ. 11:1`

`რჯლ. 19:9`

ღვთის სიტყვა ძალიან ნათლად და გარკვევით საუბრობს ღვთის მცნებების დაცვის აუცილებლობის შესახებ. რამდენად ნათელი შეიძლება იყოს ღვთის სიტყვა? მსგავსად იმისა, როგორც ღმერთი არა მხოლოდ ლაპარაკობს, რომ ვუყვარვართ, არამედ გამოავლინა ეს სიყვარული ჩვენ მიმართ იმაში, რაც მან გააკეთა და აგრძელებს კეთებას, ასევე ღვთის ხალხმაც თავისი ქმედებებით უნდა აჩვენოს თავისი სიყვარული ღმერთის მიმართ. და ამ მუხლებში ჩვენ ვხედავთ, რომ ღმერთისადმი სიყვარული მჭიდროდ არის დაკავშირებული მის მიმართ მორჩილებასთან.

აი, რატომ არის, რომ როცა იოანე ამბობს: "ვინაიდან ღვთის სიყვარული ისაა, რომ ვიცავდეთ მის მცნებებს. ხოლო მისი მცნებები მძიმე როდია" (1იოან. 5:3) ან როცა იესო ამბობს: "თუ მე გიყვარვართ, ჩემი მცნებანი დაიცავით" (იოან. 14:15), - ისინი უბრალოდ გამოხატავენ ამ ფუძემდებლურ მოძღვრებას. ღმერთისადმი სიყვარული ყოველთვის უნდა გამოიხატოს მორჩილებაში. ასე იყო ყოველთვის, და ასე იქნება მუდამ. მორჩილება ღმერთისადმი ნიშნავს მორჩილებას მისი რჯულისადმი - ათი მცნებისადმი, რომელიც მეოთხე მცნებასაც მოიცავს - მცნებას შაბათის შესახებ. მეოთხე მცნების დაცვა - არ წარმოადგენს უფრო მეტ ლეგალიზმს, ვიდრე დანარჩენი ცხრა მცნების დაცვა.

თუმცა ნებისმიერი მცნების მორჩილება შეიძლება იყოს ლეგალიზმი, როცა ადამიანი მორჩილია, მაგრამ არა ღმერთისადმი სიყვარულის გამო. როცა ჩვენ გულწრფელად გვიყვარს ღმერთი და ვაცნობიერებთ, რა გააკეთა მან ჩვენთვის იესო ქრისტეში, ჩვენ გვსურს დავემორჩილოთ მას, რადგან ეს არის ის, რის გაკეთებასაც ის გვთხოვს.

მოსე არაერთგზის მოუწოდებდა ისრაელიანებს ჰყვარებოდათ ღმერთი და დამორჩილებოდნენ მას, მაგრამ ის ამას აკეთებდა მას შემდეგ, რაც ისინი გამოსყიდული იქნენ ეგვიპტიდან. ანუ მათი სიყვარული და მორჩილება იყო პასუხი იმ გამოსყიდვაზე, რომელიც მათ ღმერთმა მისცა. ისინი გამოსყიდული იქნენ უფლის მიერ. ახლა მათ საპასუხოდ ერთგულად უნდა დაეცვათ მისი მცნებები. განა იგივე არ უნდა გავაკეთოთ ამჟამად ჩვენც?

`რა მოტივით ემორჩილებით ღმერთს? რატომ უნდა მოხდეს მორჩილება მის მიმართ სიყვარულის გამო?`