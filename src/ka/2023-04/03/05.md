---
title: ადრეული ეკლესია და კომფორტის ზონა
date: 18/10/2023
---

`წაიკითხეთ საქმე. 8:1-4. რა იყო ადრეული ეკლესიის პერიოდში გაფანტვის და კომფორტის ზონიდან მოწაფეთა გამოსვლის მიზეზი?`

ამ დრომდე ადრეული ეკლესია უპირატესად იმყოფებოდა იერუსალიმში (ან იუდეის ტერიტორიაზე იუდეველთა შორის). როცა დაიწყო დევნა, რომელშიც მეტწილად მონაწილეობდა სავლე, ღვთისმოსავი იუდეველი და ფარისეველი, იერუსალიმის ეკლესია მიმოიფანტა მთელს იუდეასა და სამარიაში. იესომ იწინასწარმეტყველა, რომ "იქნებით ჩემი მოწმენი იერუსალიმში, მთელ იუდეასა და სამარიაში და ქვეყნის კიდემდე" (საქმე. 1:8). ეს სიტყვები აღსრულდა: "გაფანტულები მიმოდიოდნენ და ახარებდნენ სიტყვას" (საქმე. 8:4). 

მას შემდეგაც კი, როცა ეკლესიამ დაიწყო იერუსალიმის შემოგარენიდან გასვლა, მოწაფეები მაინც ქადაგებდნენ იუდეის ტერიტორიაზე და ქალაქებში, რომლებშიც მკვიდრობდა იუდეველი ერი. საქმე. 11:19-ში მითითებულია, რომ ეკლესიის წევრები მივიდნენ ფინიკიასა (ლიბანი) და კვიპროსამდე, მაგრამ ამ დროისთვის ისინი არ ქადაგებდნენ მხოლოდ იუდეველებისთვის. იესოს მოწაფეებს უნდოდათ, რომ ღმერთისკენ მოქცეულიყვნენ მხოლოდ იუდეველები და განზრახვაში არ ჰქონიათ წარმართების მოქცევა. მათ ჯერ კიდევ ძალიან ვიწრო ხედვა ჰქონდათ იმის შესახებ, თუ როგორი უნდა იყოს ეკლესიის მისია.

პეტრე, იესოს მოწაფე და ადრეული ეკლესიის კიდევ ერთი ლიდერი, არ იყვნენ განწყობილი სახარება მიეტანათ წარმართებისთვის მას შემდეგაც კი, რაც პავლემ დაიწყო ამის კეთება. პეტრე მიიჩნეოდა წინადაცვეთილთა (ანუ იუდეველთა) მოციქულად, ხოლო პავლე - წარმართთა მოციქულად (იხ. გალ. 2:8). უფრო ადრე პეტრეს არც კი უნდოდა, რომ წარმართებთან ერთად ენახათ იგი (იხ. გალ. 2:11, 12). თუმცა ღმერთმა შთააგონა პეტრე გამოსულიყო კომფორტის ზონიდან და შეცვალა მისი გული. მან დაიწყო იმის გაცნობიერება, თუ რა იგულისხმებოდა, სინამდვილეში, სახარების დავალებაში და რას უნდა ნიშნავდეს იესოს სიკვდილი სამყაროსთვის. 

`წაიკითხეთ საქმე. 10:9-15, 28, 29. როგორი იყო ის უწყება, რომელიც უფალმა მისცა პეტრეს? როგორ უნდა გამოვიყენოთ მისიონერული საქმიანობის ეს პრინციპი ჩვენს დღეებში?`