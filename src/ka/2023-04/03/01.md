---
title: ღმერთი მოგვიწოდებს მისიისკენ
date: 14/10/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 11:1-9; 12:1-3, 10-13:1; დან. 9:24-27; მათ. 1:21; საქმე. 1:8; 8:1-4.

> <p>სამახსოვრო მუხლი:</p>
> "არამედ თქვენ მიიღებთ ძალას, როცა გადმოვა სულიწმიდა თქვენზე და იქნებით ჩემი მოწმენი იერუსალიმში, მთელ იუდეასა და სამარიაში და ქვეყნის კიდემდე (საქმე. 1:8).

ღმერთს ხანდახან შეუძლია გამოგვიყვანოს კომფორტის ზონიდან და გაგვხადოს მისი მოწმეები. ხანდახან ასეთი ცვლილება ხდება, რათა მიღწეულ იქნას მისი მიზნები, როგორც, მაგალითად, ბაბილონის გოდოლის ისტორიაში წარუმატებელი მშენებლობის შემდეგ ადამიანთა მიმოფანტვა ქვეყნის ყველა მხარეს. "ამგვარად, ღვთის განზრახვა აღსრულდა იმავე საშუალებებით, რომელთა მეშვეობითაც ადამიანები განიზრახავდნენ შეწინააღმდეგებოდნენ მის აღსრულებას" (ე. უაითი. პატრიარქები და წინასწარმეტყველები. გვ. 120). გარკვეული დროის შემდეგ აბრაამი თავისი სახლიდან სხვა ქვეყანაში გაემართა როგორც მოწმე (დაბ. 12). იესოს მოწაფეები მხოლოდ საკუთარი ხალხისთვის მსახურებიდან (საქმე. 3) გადავიდნენ წარმართებისთვის მსახურებაზე (საქმე. 8:1-4). საქმე. 1:8-ში იესომ ჩადო ქადაგების პრინციპი: მოწაფეებს უნდა დაეწყოთ მსახურება იერუსალიმსა და იუდეიდან, შემდეგ წასულიყვნენ სამარიაში და ბოლოს - ქვეყნის კიდემდე. 

მაგრამ მაშინაც კი, როცა არ ვტოვებთ ჩვენი ქვეყნის საზღვრებს, ღმერთს მაინც უნდა, რომ ვუქადაგოთ ადამიანებს, ვინც ჩვენ გარშემო ცხოვრობს. როცა იერუსალიმში ეკლესია თვითკმაყოფილი გახდა, მისი წევრები მიმოიფანტნენ მთელ მსოფლიოში. დაიწყო დევნა, მაგრამ ეს ტრაგიკული მოვლენები იქცა დედამიწაზე ღმერთის უწყების გავრცელების საშუალებად.