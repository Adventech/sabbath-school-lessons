---
title: დაიწყე იქიდან, სადაც იმყოფები
date: 19/10/2023
---

წაიკითხეთ საქმე. 1:8. ჩამოთვალეთ გეოგრაფიული თანმიმდევრობა შესრულებული მისიისა, რომელიც წარმოდგენილია ამ მუხლში:

იქნებით ჩემი მოწმენი:

`...` 

`...` 

და `...`

და `...`

ასეთია პრინციპი იესოსი, რომელიც გვმოძღვრავს იმასთან დაკავშირებით, თუ როგორ უნდა მოვიქცეთ, როგორც მისი მოწაფეები, რომლებსაც მიგვაქვს წუთისოფელში მისი კეთილი უწყება. ჭეშმარიტების გაზიარება არ ნიშნავს დაარწმუნო ადამიანები იმაში, თუ რაოდენ უზნეო არიან, არამედ წარადგინო იესო, რომელიც ნაჩვენებია გამოცხ. 14:6-12-ის სამი ანგელოზის უწყებაში.

თუმცა საქმე. 1:8-ში იესოს სიტყვები შეიცავს გარკვეულ პრინციპებს. 

*პირველ რიგში,"იქნებით ჩემი მოწმენი იერუსალიმში".* როგორც უკვე დავინახეთ (მაგრამ ღირს მეორედ გამეორება): უნდა ვიყოთ მისი მოწმენი იმ ადგილას, სადაც ფაქტობრივად ვიმყოფებით. ამაში შეგვიძლია ვიგულისხმოთ ჩვენი ახლობლები, ეკლესია, მეზობლები, გარშემომყოფების საზოგადოება. უნდა ვიყოთ უფლის მოწმეები, უპირველეს ყოვლისა, სადაც ვიმყოფებით, ადგილზე, სადაც ღმერთმა მოგვათავსა თავიდანვე, სახლში ან სამსახურში, რათა დავუმოწმოთ ჩვენს უახლოეს გარემოცვას. ესენი შეიძლება იყვნენ: ოჯახის წევრები, ვისთან ერთადაც ვცხოვრობთ ერთ ჭერქვეშ, ჩვენი ახლობლები, ეკლესიის წევრები, კოლეგები სამსახურში, მეზობლები და ადამიანები, რომლებიც ჩვენთან ერთად ერთ რაიონში ცხოვრობენ.

ხანდახან ადამიანებს სურთ გაემგზავრონ შორეულ ქვეყანაში, შეეხონ განსხვავებულ კულტურას, რათა გახდნენ უფლის მოწმენი. მაგრამ ისინი არ უმოწმებენ მათ, ვინც მათ გარშემო იმყოფება ახლა. დამოწმება უნდა დავიწყოთ იქ, სადაც ვიმყოფებით, ხოლო შემდეგ წავიდეთ იქ, სადაც გაგვაგზავნის უფალი.

*მეორე მხრივ, "მთელ იუდეასა და სამარიასა და ქვეყნის კიდემდე" (საქმე. 1:8)*. იესო ადასტურებს, რომ მოწმობა ნიშნავს გასცდე საკუთარი კულტურის საზღვრებს. როცა ვიწყებთ იმით, სადაც ვიმყოფებით, შეიძლება მივიღოთ მოწვევა წავიდეთ სხვა რეგიონებში, რათა უწყებით მივწვდეთ განსხვავებული სოციალური, ეთნიკური ან რელიგიური ჯგუფების ადამიანებს. თუკი მივეკუთვნები განსაზღვრულ ეთნიკურ ან ენობრივ ჯგუფს, ჩემთვის გაცილებით მარტივი იქნება მათთვის დამოწმება, რადგან ჩვენ გვყოფს ძალიან მცირე კულტურული ბარიერი. სამყაროს ზოგიერთი რეგიონის ეკლესიებში შეიძლება ვიხილოთ მხოლოდ ერთი კლანის ან ტომის წარმომადგენლები. მაგრამ იესოს დიდებული დავალება გვამცნობს, რომ კომფორტის ზონიდან გამოსვლა ჩვენთვის, როგორც მისი მოწმეებისთვის და გაწეული შრომა ადამიანთა მიუწვდომელი ჯგუფებისთვის, კრიტიკულად მნიშვნელოვანია. მათაც სჭირდებათ გაიგონ იესოს უწყება.

**დავალება**: დავინახოთ და გადავლახოთ პირადი "კომფორტის ზონა", რომელიც აკავებს ჩვენს დამოწმებას სხვა ადამიანებისთვის.

**რა გავაკეთოთ**: ჩამოთვალეთ სია იმ ფაქტორებისა, რომლებიც შედის თქვენი "კომფორტის ზონაში". ილოცეთ, რომ ღმერთმა გაჩვენოთ, თუ კომფორტის რომელი ზონა არ გაძლევთ საშუალებას თქვენი პირადი მსახურება უფრო მოქმედი გახადოს, რათა ახალი ადამიანები მოიზიდოს იესოსკენ.