---
title: გახდი კურთხევა მთელი სამყაროსთვის 
date: 16/10/2023
---

`წაიკითხეთ დაბ. 12:1-3. ამ მუხლების თანახმად, რაში მდგომარეობდა აბრაამის მისია "მიწის ყოველი ტომისთვის"?`

`ცხოვრების რომელი "დისკომფორტისთვის" მოუწოდა ღმერთმა აბრაამს ყოველი ტომისთვის განსაკუთრებული მისიის აღსრულების მიზნით?`

ღმერთმა მოუწოდა აბრამს (ვისი სახელიც შემდგომ შეიცვალა აბრაამზე), რომ მიეტოვებინა თავისი ქვეყანა და თავისი ხალხი და წასულიყო სხვა ქვეყანაში. ეს ყველაფერი ღვთის გეგმის ნაწილს წარმოადგენდა - გამოეყენებინა აბრაამი ღვთის მიზნების აღსასრულებლად დედამიწაზე. "და წავიდა აბრამი, როგორც უთხრა მას უფალმა". თუკი ღმერთს თქვენზე აქვს ჩანაფიქრი, ეს შეიძლება იყოს მოწოდება მიატოვოთ საკუთარი ნათესავები და ხალხი და წახვიდეთ ადგილზე, რომელზეც ის მიგითითებთ თქვენ, რათა სხვებისთვის კურთხევად იქცეთ. 

`წაიკითხეთ შემდეგი მუხლები. რას ამბობს თითოეული მუხლი ღვთის აღთქმაზე, მის დაპირებაზე ჩვენთვის?`

`დაბ. 3:15`

`დაბ. 17:19`

`რიცხ. 24:17`

`ეს. 9:6`

`დან. 9:24-27`

`მათ. 1:21`

ზემოთ მოყვანილი მუხლებიდან ნათლად ჩანს, რომ ღმერთი აპირებდა აღესრულებინა თავისი დანაპირები, რომელიც მისცა ედემის ბაღში, რომ ვიღაც უნდა მოსულიყო ცოდვის პრობლემის მოსაგვარებლად. ეს გამოსავალი - იესო ქრისტე, მესია, უნდა წარმოშობილიყო აბრაამისა და ისააკის (სარას მეშვეობით) შთამომავლებისგან. ებრ. 11:9-ში ნათქვამია, რომ ისააკი და იაკობი გახდნენ მემკვიდრეები აღთქმის კურთხევისა, რომელიც ღმერთმა მისცა აბრაამს.

ჩვენ ზუსტად არ ვიცით, თავად აბრაამმა რამდენად იცოდა და ესმოდა ის, თუ როგორ გამოვიდოდა მისგან აღთქმული თესლი, მაგრამ, მიუხედავად ამისა, მან გადადგა რწმენის ნაბიჯი. "რწმენით დაემორჩილა აბრაამი მოწოდებას, წასულიყო ქვეყანაში, რომელიც სამემკვიდროდ უნდა მიეღო, და ისე წავიდა, რომ არ იცოდა, სად მიდიოდა" (ებრ. 11:8).

რა მაგალითია ამაში ჩვენთვის!

`წარმოიდგინეთ, რომ ღმერთმა მოგიწოდათ წასულიყავით "არ იცით, სად". როგორ უპასუხებდით ამ მოწოდებას და რატომ?`