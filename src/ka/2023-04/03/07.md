---
title: შემდგომი გამოკვლევებისთვის
date: 20/10/2023
---

წაიკითხეთ ე. უაითის წიგნიდან "მოციქულთა საქმეები" თავები "დიდებული დავალება" (გვ. 25-34) და "ჭეშმარიტების მაძიებელი" (გვ. 131-142).

"ზეცად ამაღლებამდე ქრისტემ თავის მოწაფეებს დაუტოვა დავალება. მან უბრძანა მათ შეესრულებინათ მისი ანდერძი და ქვეყნიერებისთვის გადაეცათ მარადიული სიცოცხლის განძი. ‘თქვენ ხართ ჩემი მსხვერპლგამღები ცხოვრების მოწმენი ამ სამყაროს ხსნისთვის, უთხრა მან მათ, და თქვენ ხედავდით როგორ ვშრომობდი ისრაელისთვის; ჩემი ხალხი არ მოვიდა ჩემთან, რათა შეიძინოს სიცოცხლე; თუმცა მღვდლებმა და მმართველებმა უარმყვეს, მომექცნენ, როგორც სურდათ, მაგრამ მათ მიეცემათ კიდევ ერთი შესაძლებლობა მიიღონ ღვთის ძე. სიხარულით ვიღებ ყველას, ვინც ჩემთან მოდის და ვინც აღიარებს თავის ცოდვებს. ჩემთან მომსვლელს არ გავაგდებ უკან. თქვენ, ჩემს მოწაფეებს, გაბარებთ მოწყალების ამ უწყებას. დაე, ექადაგოს იგი იუდეველებსაც და წარმართებსაც, ჯერ ისრაელს, შემდეგ კი ყველა ერს, ენას და ტომს. ყველა, ვინც იწამებს, შეიკრიბება ერთ ეკლესიაში’" (ე. უაითი. მოციქულთა საქმეები, გვ. 27, 28).

დიდებული დავალება არაორაზროვნად ჟღერს: "ახლა წადით და მოიმოწაფეთ ყველა ხალხი" (მათ. 28:19). ამგავრად, იგი განსაზღვრულად ვარაუდობს სხვა ადამიანებთან წასვლის აუცილებლობას, განსაკუთრებით, სხვა ერებთან. 

"სახარების ქადაგების დავალება არის ქრისტეს სასუფევლის დიდებული მისიონერული წესდება. მოწაფეები მოშურნედ უნდა შრომობდნენ სულთა სახსნელად, ყველას აუწყონ მოწყალე მოწოდება. მათ არ სჭირდებათ ელოდონ, თუ როდის მივლენ ადამიანები მათთან; ისინი თავად უნდა მივიდნენ თავიანთი უწყებით ადამიანებთან" (იქვე, გვ. 28).

"ჩვენს სამყაროში ბევრი ადამიანია, რომელიც ღვთის სასუფეველთან უფრო ახლოს დგას, ვიდრე ჩვენ ვვარაუდობთ. ცოდვის ამ ბნელ წუთისოფელში, უფალს ჰყავს უამრავი ძვირფასი მარგალიტი, რომლებთანაც მიმართავს თავის მახარობლებს. ყველგან არიან ადამიანები, რომლებიც მზად არიან გადავიდნენ ქრისტეს ბანაკში. მრავალი გაუფრთხილდება ღვთის სიბრძნეს, ვიდრე ამქვეყნიურ კეთილდღეობას და გახდებიან სინათლის ჭეშმარიტი მატარებლები... ასეთი სიტყვების გაგონებისას, ძმები დამშვიდდნენ. დარწმუნებულები, რომ პეტრეს ქმედება იყო ღვთის გეგმების პირდაპირი აღსრულება და რომ მათი ცრურწმენები და გამომრიცხველი გრძნობები სასტიკად ეწინააღმდეგებოდა სახარების სულს, მათ განადიდეს ღმერთი და თქვეს: "აჰა, წარმართებსაც მისცა ღმერთმა მონანიება სასიცოცხლოდ". ამგვარად, ბრძოლისა და კამათის გარეშე გაქარწყლდა ცრურწმენები; ქრისტიანებმა უარყვეს საუკუნოვანი ჩვეულებით დამკვიდრებული ექსკლუზიურობის სული, და გაიხსნა გზა წარმართთა შორის სახარების ქადაგებისთვის" (იქვე, გვ. 140-142).

**კითხვები მსჯელობისათვის:**

`1.როგორ განსაზღვრავდით სიტყვას "მისია" თქვენს ცხოვრებაში?`

`2.როგორ შეგიძლიათ თქვენს ყოველდღიურ ცხოვრებაში ასახოთ თქვენი მისია ადამიანებსა და ქცევასთან დაკავშირებით? როგორ შეგიძლიათ გახდეთ უფრო "მისიონერულები" თქვენს ყოველდღიურ საქმეებში?`

`3.რამდენად მნიშვნელოვანია, რომ გამოვიკვლიოთ ჩვენი გული და ვეძიოთ ძალა ზემოდან, რათა განთავისუფლდეთ ცრურწმენებისგან მათთან დაკავშირებით, ვინც ჩვენი მსგავსი არ არის?`