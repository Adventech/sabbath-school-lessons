---
title: შემდგომი გამოკვლევებისთვის
date: 13/10/2023
---

ყველა ერის დასამოწმებლად. "მხსნელის სიტყვები: ‘თქვენ ხართ წუთისოფლის ნათელი’, მიუთითებს იმ ფაქტზე, რომ მან თავის მიმდევრებს დაავალა მსოფლიო მისია. როგორც მზის სხივები აღწევს დედამიწის ყველაზე შორეულ კუთხეებში, ასევე სურს ღმერთს, რომ სახარების ნათელი გავრცელდეს დედამიწის ყოველ ადამიანზე. ქრისტეს ეკლესიას რომ აღესრულებინა ჩვენი უფლის ჩანაფიქრი, ნათელი მოეფინებოდა ყველას, ვინც იმყოფება ბნელში, ველზეც და სიკვდილის ჩრდილშიც; ნაცვლად იმისა, რომ ერთად შეკრებილიყვნენ და თავი აერიდებინათ პასუხისმგებლობისა და საკუთარი ჯვრისთვის, ეკლესიის წევრები გაფანტული იქნებოდნენ მთელ დედამიწაზე და ნებას დართავდნენ ქრისტეს ნათელს ებრწყინა მათი მეშვეობით, იშრომებდნენ, როგორც ქრისტე, სულთა სახსნელად და ეს სასუფევლის სახარება" სწრაფად გავრცელდებოდა მთელ სამყაროში.

ყველა ქვეყნიდან ისმის მაკედონიის მოწოდება: "მოდით და დაგვეხმარეთ" - ღმერთმა გადაგვიშალა სამუშაო ველი. ზეციერი დესპანები თანამშრომლობენ ადამიანებთან. განგება წინ მიგვიძღვის და ღვთიური ძალა მოქმედებს ადამიანის ძალისხმევასთან ერთად. ჭეშმარიტად, ბრმანი უნდა იყვნენ ისინი, ვინც ვერ ხედავს უფლი საქმეებს და ყრუნი ისინი, ვისაც არ ესმის ჭეშმარიტი მწყემსის ძახილი, რომლითაც მიმართავს თავის სამწყსოს. ზოგიერთმა გაიგონა ღვთის მოწოდება და უპასუხა. დაე, ყოველმა განწმედილმა გულმა უპასუხოს ახლა, ისწრაფოდეს გაავრცელოს მაცოცხლებელი უწყება. თუკი მამაკაცები და დედაკაცები მორჩილებასა და ერთგულებაში ხელს მოჰკიდებენ ღმერთის მიერ ბოძებულ, მათთვის განკუთვნილ საქმეს, ღვთაებრივი ძალა გამოვლინდება ჭეშმარიტებისკენ მრავალთა მოქცევაში. მათი ძალისხმევის შედეგები იქნება უმშვენიერესი" (ე. უაითი, ადვენტ რევიუ ენდ საბბატ ჰერალდ, 14 ნოემბერი, 1912).



**კითხვები მსჯელობისათვის:**

`1.ეკლესიის მნიშვნელობა საზოგადოებაში, მნიშვნელოვანწილად, განისაზღვრება იმით, თუ რამდენად ვავლენთ ჩვენ, ქრისტეს სხეული, ჩვენს პირად ცხოვრებაში ღვთის სიყვარულის მაგალითს მისი მისიის აღსრულებაში. თქვენ როგორ ეხმაურებით ამ მოწოდებას?`

`2.თქვენი აზრით, როგორ აღიქვამენ ადვენტისტურ ეკლესიას თქვენი არაადვენტისტი მეზობლები? საიდან იცით ეს? თუკი ეკლესიის შესახებ შთაბეჭდილებები დადებითია, რა შეგიძლიათ გააკეთოთ, რომ კიდევ უფრო მეტად გაამძაფროთ? თუკი უარყოფითია, რა შეგიძლიათ გააკეთოთ, რომ იგი შეცვალოთ?`

`3.რატომ არის ასეთი მნიშვნელოვანი, რომ "მარადიული სახარება" წუთისოფელში წარმოადგენდეს ჩვენი მისიის ცენტრს? განა ჩვენ შევძლებთ ვინმეს ან სადმე ვუბოძოთ მარადიული იმედი, თუკი იგი არ ემყარება იმ დიად იმედს, რომელიც გაგვაჩნია სახარების, კეთილი უწყების წყალობით, თუ რა გააკეთა იესომ ჩვენ გამო ჯვარზე?`