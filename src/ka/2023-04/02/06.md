---
title: "წუთისოფელი: მისიის ველი"
date: 12/10/2023
---

`წაიკითხეთ გამოცხ. 7:9, 10. რას გვამცნობს ეს მუხლები ღვთის მისიის უდიდესი გეოგრაფიული მასშტაბების შესახებ?`

ამ კვირის გაკვეთილში განვიხილეთ ორ უმნიშვნელოვანესი მისიონერული მუხლი, რომლებიც ხაზს უსვამს დიდებულ დავალებაში მოწაფეთა შეძენისა და მარადიული სახარების ამაღლების ცენტრალურ როლს. საინტერესოა, რომ ორივე მუხლს გააჩნია, ყოველ შემთხვევაში, საერთო დამაკავშირებელი წერტილი: "სად" უნდა განხორციელდეს მისია. ისინი აცხადებენ: "ახლა წადით და მოიმოწაფეთ ყველა ხალხი" (მათ. 28:19), "მიწის მკვიდრთათვის - ყოველი ერის და ტომის, ენისა და ხალხისათვის სახარებლად" (გამოცხ. 14:6).

სხვა სიტყვებით, ქრისტეს სახარებამ უნდა მოიცვას ყველა კლასი, ყველა ერი, ყველა ენა და ტომი. სახარების ზეგავლენა მდგომარეობს იმაში, რომ გადარჩენილები გააერთიანოს ერთ დიად ძმობაში. ჩვენ მხოლოდ ერთი მისაბაძი მაგალითი გვყავს და ეს არის ქრისტე. თუკი ჭეშმარიტებას მივიღებთ ისეთად, როგორიც ის იესოშია, მაშინ ეროვნული ცრურწმენები და შური გაქარწყლდება, ჭეშმარიტების სული კი გააერთიანებს ჩვენს გულებს ერთ მთლიანობაში. 

როცა იესომ თქვა: "და იქნებით ჩემი მოწმენი" (საქმე. 1:8), მას მხედველობაში ჰქონდა სამი განსხვავებული გეოგრაფიული მხარე:

*მხარე 1*: "იქნებით ჩემი მოწმენი იერუსალიმში". იმ დროს მისი მოწაფეები ძალიან ახლოს იმყოფებოდნენ იერუსალიმთან. ამგვარად, ძირითადად, იესომ უთხრა: "დაიწყეთ ღმერთთან ურთიერთობის თქვენი გამოცდილების გაზიარება თქვენთვის ახლობელი ადამიანებისთვის". მისია იწყება ოჯახიდან, მეზობლებისა და მეგობრებისგან.

*მხარე 2*: "მთელ იუდეასა და სამარიაში". ჩვენი მისია ასევე გულისხმობს მათ, ვინც, გარკვეულწილად ახლობელია, მაგრამ, ამავდროულად, ჩვენთვის შორებელია. ამ ჯგუფს მიეკუთვნებიან ადამიანები, რომლებიც შეიძლება საუბრობენ იმავე ენაზე, რომელზეც ჩვენ, გააჩნიათ მსგავსი კულტურა, მაგრამ არ ცხოვრობენ გვერდით და არ იზიარებენ ჩვენს შეხედულებებს. 

*მხარე 3*: "და ქვეყნის კიდემდე". ღვთის მისია მოგვიწოდებს მოვიცვათ ადამიანები ყველა კუთხიდან, ერიდან, ადამიანთა ჯგუებიდან, ენებისა და ეთნიკური ჯგუფებიდან. 

**დავალება**: ილოცეთ იმის შესახებ, რომ ღმერთმა გამოგიგზავნოთ, ყოველ შემთხვევაში, ერთი მოწაფე მაინც ბიბლიური გაკვეთილების შესასწავლად. 

**რა გავაკეთოთ**: შეისწავლეთ თქვენს ტელეფონსა და სოციალურ ქსელში თქვენი საკონტაქტო სია. შეადგინეთ თქვენი არაადვენტისტი ნათესავების სია. ეძიეთ საშუალება შესთავაზოთ რომელიმე მათგანს შეისწავლონ ბიბლიური გაკვეთილები. 