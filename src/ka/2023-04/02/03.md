---
title: "მოწაფეობისთვის მოპატიჟება: მისიის დანიშულება"
date: 09/10/2023
---

`წაიკითხეთ მათ. 28:16-20. რომელ ოთხ განკარგულებას აღმოვაჩენთ ამ დიდებული დავალების სიტყვებში?`

მათ. 28:16-20-ში ცხადდება ბიბლიური დავალებები, რომელთაც, ჩვეულებრივ, უწოდებენ დიდებულ დავალებებს (მათ. 28:18-20), რომლებშიც იესო მოძღვრავს თავის მიმდევრებს წავიდნენ სხვადასხვა მიწებზე და მოუწოდონ ადამიანებს მოწაფეობისკენ, განამტკიცონ რწმენაში და მოუწოდონ ძმური ურთიერთობისკენ (იხ. აგრეთვე მარკ. 16:15,16; ლუკ. 24:44-49; იოან. 20:21-23; საქმე. 1:8).  

მათ. 28:16-20-ში შეგვიძლია გამოვყოთ ოთხი მარტივი ნაწილი: 1) იესო უბრძანებს თავის მოწაფეებს წავიდნენ გალილეაში მასთან შესახვედრად (მათ. 28:16, 17); 2) იესო მიდის მათთან, რათა გამოუცხადოს თავისი ძალაუფლება და გამგებლობა (მათ. 28:18); 3) შემდეგ იესო კონკრეტულ დავალებას აძლევს თავის მოწაფეებს, უფრო ზუსტად კი: მოუწოდონ ყველა ხალხს მოწაფეობისკენ (მათ. 28:19, 20); და, ბოლოს, 4) იესო ჰპირდება თავის მოწაფეებს, რომ იქნება მათთან აღსასრულამდე (მათ. 28:20).

მოწაფეთა შეძენა წარმოადგენს დიადი დავალების მთავარ ფოკუსს და მისიის მთავარ ამოცანას. სიტყვასიტყვით, ორიგინალის ბერძნულ ენაზე ნათქვამია: "ამგვარად, წადით, მოიპატიჟეთ მოწაფეობისთვის [...]". კავშირი "ამგვარად" ნიშნავს, რომ დავალება ეფუძნება ზემოთ ნათქვამს (იხ. მათ. 28:18): იესოს ძალა, მისი ძალაუფლება და ბატონობა - ეს ყველაფერი მომდინარეობს გამარჯვებიდან, რომელიც უფლის აღდგომამ მოგვიტანა. 

მნიშვნელოვანია აღინიშნოს, რომ მოქმედების ზმნა, რომელსაც დიად დავალებაში ბრძანებითი კილო აქვს, "წადით" სიტყვასთან ერთად, არის სიტყვა "მოიმოწაფეთ". **ასწავლო, მონათლო და ახალმონათლულებს ასწავლო სხვები მოიყვანონ იესოსთან - აი, მოწაფეობის თვისებები.** აქ იესო აშკარად მიმართავს თავის მოწაფეებს ერთი მიზნისკენ - მოიწვიონ ადამიანები გახდნენ ქრისტეს მოწაფეები. წმიდა წერილში ეს მართლაც ერთ-ერთი დიდებული ნაწყვეტია მისიის შესახებ. იგი მთავრდება იესოს დაპირებით, რომ დღენიადაგ თავის მიმდევრებთან იქნება. 

ნათელია, რომ დიდებული დავალება არ მიეკუთვნებოდა მხოლოდ პირველ მოწაფეებს, რომლებიც ამ კონკრეტულ გარემოებაში აღმოჩნდნენ. ისინი თავად ვერ წავიდოდნენ "ყველა ხალხთან", რათა აღესრულებინათ ახალი მისია მოწაფეთა შესაძენად. ამგავრად, ეს დავალება უნივერსალურია ყველა განხრით - იესო ქრისტეს ყოველი ჭეშმარიტი მიმდევარი უნდა იძენდეს მოწაფეებს. უფრო მეტიც, უწყება, რომელიც უნდა გავავრცელოთ, იესო ქრისტეს მარადიული სახარება, განკუთვნილია მთელი სამყაროსთვის, რაიმე სახის გეოგრაფიული, სოციალური ან ეთნიკური შეზღუდვების გარეშე.

`მისია იმაში მდგომარეობს, რომ "მოვიპატიჟოთ მოწაფეობისთვის". როგორ მოქმედებს მასწავლებლის ეს დავალება იმაზე, თუ როგორ ცხოვრობთ და ემსახურებით სხვებს? რა შეგიძლიათ გააკეთოთ, რომ პირადად მიიღოთ მონაწილეობა იმაში, რისთვისაც ხართ მოწოდებული?`