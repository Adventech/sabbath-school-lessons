---
title: ღვთის მისია და ჩვენ (ნაწილი 2)
date: 07/10/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
რჯლ. 7:6, 11, 12; მათ. 28:16-20; იოან. 20:21, 22; გამოცხ. 7:9,10; 14:6,7.

> <p>სამახსოვრო მუხლი:</p>
> "ახლა წადით და მოიმოწაფეთ ყველა ხალხი, მონათლეთ ისინი მამისა და ძისა და სულიწმიდის სახელით" (მათ. 28:19).

თემა - ღმერთი არის მისიის ღმერთი - წითელ ზოლად გასდევს მთელ წერილს. ეს არის შემკვრელი კვანძი კაცობრიობის ისტორიაში და იგი ააშკარავებს ღვთის მიზანს თავისი ქმნილებისათვის. უფრო მეტიც, იგი აერთიანებს ღვთაებრივ გამოცხადებას, ავლენს მის მთავარ დანიშნულებას - მის ცოდვით დაცემულ შვილებში ღვთის ხატების აღდგენა (კოლ. 3:9, 10 შეად. 1იოან. 3:2).

უფლის მისია ასევე ემსახურება ფონად, რომელზეც უნდა განვიხილოთ და გავიგოთ ღვთის სიტყვა. როცა ვკითხულობთ ბიბლიას, მასში ვხედავთ ღმერთს, რომელიც გაცნობიერებულად პირადად მოგვმართავს. მიუხედავად ცოდვით გამოწვეული განხეთქილებისა (იხ. ეს. 59:2), ღმერთი თავისი მისიის წყალობით განაგრძობს კაცობრიობასთან დარღვეული ურთიერთობების აღდგენას იმ დიდებულ მომენტამდე, როცა "შექმნის ყოველივე ახალს" (გამოცხ. 21:5).

ამავდროულად, ღმერთმა გადაწყვიტა გამოგვეცხადოს ისეთი სახით, რომ შევძლოთ მისი ბუნებისა და მიზნის გაგება და დავამყაროთ ჭეშმარიტი, ხანგრძლივი ურთიერთობები მასთან. სხვა სიტყვებით, ჩვენ არა მხოლოდ შევიცნობთ მას, არამედ სხვებსაც ვუზიარებთ მასთან ურთიერთობისა და მისი დამხსნელი სიყვარულის გამოცდილებას.

ამგვარად, წმიდა წერილში ღმერთი გვიხსნის ძირითად შემადგენლებს იმისა, თუ რაში მდგომარეობს მისი მისია. 