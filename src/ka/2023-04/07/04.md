---
title: დავიმკვიდროთ საუკუნო სიცოცხლე
date: 14/11/2023
---

`წაიკითხეთ ლუკ. 10:27, 28. რა იყო რჯულის მცოდნის პასუხი საკუთარ კითხვაზე?`

რჯულის მცოდნემ დასვა კითხვა და თავადვე უპასუხა: "შეიყვარე უფალი, ღმერთი შენი, მთელი შენი გულით... და მოყვასი შენი, როგორც თავი შენი" (ლუკ. 10:27).

როგორი იყო იესოს პასუხი? მან უთხრა: "სწორად მიპასუხე". იესომ შესთავაზა ეს საქმეში გამოევლინა: "ეგრე მოიქეცი და იცოცხლებ" (ლუკ. 10:28).

მორწმუნეთა უმრავლესობისთვის საკუთარი რწმენის შესახებ მოყოლა არ წარმოადგენს სირთულეს. ხოლო მოიქცეს საკუთარი რწმენის შესაბამისად, ხანდახან უფრო რთულია. მრავალი მცოდნე იმის გამო დაიღუპება, რომ არ დაემორჩილა იმას, რაც იცოდა. აი, რამდენად სერიოზულია ეს საკითხი. არ არის საკმარისი იცოდე ის, რომ უნდა გიყვარდეს ღმერთი და მოყვასი. ეს პრაქტიკაში უნდა გამოიყენო!

`პირადად თქვენთვის რას ნიშნავს გიყვარდეს ღმერთი და მოყვასი?`

`წაიკითხეთ იაკ. 2:17-22. პრაქტიკულად როგორ შეგიძლიათ გამოხატოთ სიყვარული თქვენი მოყვასის მიმართ?`

თუკი გვიყვარს ღმერთი, მაშინ წავიკითხავთ მის სიტყვას, ვილოცებთ, დავიცავთ მის მცნებებს და მის ხმას მოვისმენთ "მთელი გულით". თუკი ვამბობ, რომ მიყვარს მოყვასი, მაგრამ არ ვზრუნავ მის კეთილდღეობაზე, მაშინ რა სიკეთეა ჩემს რწმენაში? ქრისტიანობა არ არის სწავლება, არამედ ცხოვრების სტილი. 

"თუ ძმა ან და შიშველია და დღიური საზრდო აკლია, რომელიმე თქვენგანი კი ეტყვის მას: ‘მშვიდობით იარე, გათბი და ისაზრდოე’, სხეულისათვის საჭიროს კი არას მისცემთ, რა სარგებელია?" (იაკ. 2:15, 16).

`რამდენად ასრულებთ პავლეს სიტყვებს: "თითოეული მარტო თავის თავზე კი ნუ იზრუნებს, არამედ სხვებზეც" (ფილიპ. 2:4). ღვთის წყალობით, როგორ შეგიძლიათ ისწავლოთ სხვებზე უფრო მეტად ზრუნვა?`