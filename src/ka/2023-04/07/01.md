---
title: მოყვასისკენ მიმართული მისია
date: 11/11/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ლუკ. 10:25-37; 2ტიმ. 3:16; იაკ. 2:17-22; მათ. 22:37-40; გალ. 5:14; მიქ. 6:6-8.

> <p>სამახსოვრო მუხლი:</p>
> "მან მიუგო და უთხრა: ‘შეიყვარე უფალი, ღმერთი შენი, მთელი შენი გულით, მთელი შენი სულით, მთელი შენი ძალითა და მთელი შენი გონებით, და მოყვასი შენი, როგორც თავი შენი" (ლუკ. 10:27).

ყველასთვის ცნობილია მუხლი: "შეიყვარე უფალი, ღმერთი შენი, მთელი შენი გულით, მთელი შენი სულით, მთელი შენი ძალითა და მთელი შენი გონებით" (ლუკ. 10:27). თუმცა ჩვენი ღმერთისადმი სიყვარული შეიძლება გახდეს ზედაპირული, თუკი ვამბობთ, რომ გვიყვარს ღმერთი, მაგრამ არ ვემორჩილებით მას. ჩვენ გვგონია, რომ გვიყვარს ღმერთი, მაგრამ როგორ ვლინდება ეს სიყვარული ჩვენს ყოველდღიურ ცხოვრებაში? ღმერთის მიმართ სიყვარული ითხოვს გულის, სულის, სხეულისა და გონების სრულ მიძღვნას და ეს უნდა ხდებოდეს ყოველდღიურად. თითოეულს შეუძლია თქვას, რომ უყვარს ღმერთი, მაგრამ მაინც, ნამდვილი სიყვარული ითხოვს გაცნობიერებულ ძალისხმევას. 

თუმცა, ღმერთის მიმართ სიყვარული აუცილებელია, მაგრამ ღმერთს ასევე სურს, რომ გვიყვარდეს სხვა ადამიანებიც, რადგან ჩვენი სიყვარული მათ მიმართ წარმოადგენს ჩვენი ღმერთის მიმართ სიყვარულის ანარეკლს, რაც ჩანს კონკრეტული სახით. 1იოან. 4:20-ში ნათქვამია: "თუ ვინმე ამბობს, ღმერთი მიყვარსო, თავისი ძმა კი ეჯავრება, იგი ცრუა, ვინაიდან ვისაც არ უყვარს თავისი ძმა, რომელსაც ხედავს, როგორღა ეყვარება ღმერთი, რომელსაც ვერ ხედავს?". პავლე ასევე ამბობს: "გიყვარდეს მოყვასი შენი, ვითარცა თავი შენი" (გალ. 5:14).

ამ კვირაში გაკვეთილი პრაქტიკულია, ვისწავლით ნასწავლის ცხოვრებაში გამოყენებას. 