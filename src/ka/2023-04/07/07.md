---
title: შემდგომი გამოკვლევისთვის
date: 17/11/2023
---

წაიკითხეთ ელენ უაითის წიგნში "ქრისტე - წუთისოფლის იმედი" თავი "გულმოწყალე სამარიელი" (გვ. 497-505). დღეს წუთისოფელში ბევრია ისეთი ადამიანი, ვინც შიმშილობს, გაჭირვებაშია და უსამართლობას განიცდის. შეგიძლიათ მიიღოთ მონაწილეობა მათ დახმარებაში, როგორი "მცირეც" არ უნდა გეჩვენებოდეთ თქვენი მონაწილეობა. ჩვენ ვერ გადავჭრით ამ სამყაროს ყველა პრობლემას იესოს მოსვლამდე. ამისთვის არც ვართ მოწოდებული. მაგრამ ამ მოვლენამდე თითოეულ ჩვენგანს შეუძლია შეასრულოს მარტივი საქმეები მოყვასის დასახმარებლად: დააპუროს ის, ვისაც არ ჰყოფნის პროდუქტი, მხარში დაუდგეს დას ან ძმას, რომელსაც რთული ცხოვრებისეული პერიოდი აქვს და ა. შ.

"ზეციერი მამის წინაშე სუფთა და უმწიკვლო ღვთისმოსაობა განისაზღვრება შემდეგ სიტყვებში: ‘მიხედო ქვრივ-ობლებს მათ გასაჭირში და შეურყვნელად დაიცვა თავი სოფლისაგან’ (იაკ. 1:27). კეთილი საქმეები არის ის ნაყოფი, რომელსაც ქრისტე ჩვენგან ელის: კეთილი სიტყვები, საქველმოქმედო საქმეები და სათუთი მზრუნველობა ღარიბებზე, გაჭირვებულებსა და ტანჯულთა გამო. როცა გული თანაუგრძნობს სხვათა გულებს, რომლებიც იტანჯებიან იმედგაცრუებისა და მწუხარებისგან, როცა ხელი გაწვდილია გაჭირვებულთა დასახმარებლად, რათა შიშველს ჩააცვას, უსახლკაროს მისცეს თავშესაფარი და გულში გამოუყოფს ადგილს, მაშინ ანგელოზები უახლოვდებიან ასეთ ადამიანს და ზეცაც პასუხობს. თითოეული სამართლიანი, მოწყალე და გულუხვი ქმედება ჟღერს ზეცაში ნაზი მელოდიით. ზეციერი მამა თავისი ტახტიდან უმზერს მათ, ვინც გულმოწყალედ იქცევა და ამ ადამიანებს მიათვლის თავის ყველაზე ძვირფას ქონებას. "ჩემი იქნებიან ისინი, - ამბობს უფალი, - იმ დღისთვის, როცა უნჯად გავამზადებ მათ" (მალ. 3:17). თითოეული გულმოწყალე ქმედება გაჭირვებულთა და ტანჯულთა მიმართ განიხილება ისე, თითქოს ეს გაკეთდა იესოსთვის. როცა ეხმარებით ღატაკთ, თანაუგრძნობთ ტანჯულთ და ჩაგრულთ, ობლის მეგობარი ხდებით, ამით უფრო მჭიდრო კავშირს ამყარებთ იესოსთან" (ე. უაითი. მოწმობანი ეკლესიისთვის. ტ. 2, გვ. 25).

**კითხვები მსჯელობისათვის:**

`1.როგორ შეგვიძლია ვიყოთ დარწმუნებული, რომ გვესმის შემდეგი რამ - ბრძანება შეიყვარე ღმერთი და მოყვასი არ არის ხსნა საქმეებით? როცა ვფიქრობთ, თუ ვინ არის იესო და რა გააკეთა მან ჩვენთვის ჯვარზე (იხ. ფილიპ. 2:5-8), რატომ წარმოადგენს დიდ შეცდომას იდეა, რომ შეგვიძლია რაღაც გავაკეთოთ, რათა მოვიპოვოთ ან დავიმსახუროთ ხსნა? როგორ შეგვიძლია ვისწავლოთ განვასხვავოთ ერთმანეთისგან სწრაფვა ხსნის მოპოვებისკენ, რაც ფატალური შეცდომაა, და ჩვენს ცხოვრებაში გამოვლენილი ხსნა, რომელიც უკვე გვაქვს ქრისტეში?`

`2.როგორ ვისწავლოთ ამოცნობა ჩვენთვის დამახასიათებელი წინასწარ შექმნილი ცუდი აზრისა მათთან დაკავშირებით, ვინც ჩვენგან განსხვავდება?`

`3.ამ კვირაში შესწავლილი ნაწყვეტების გარდა, კიდევ რომელი ბიბლიური ამონარიდები უჭერს მხარს ადამიანების მიმართ სიკეთის გამოვლენის იდეას, მიუხედავად იმისა, თუ ვინ არიან ისინი?`