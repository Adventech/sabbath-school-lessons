---
title: გიყვარდეს სხვები, როგორც საკუთარი თავი
date: 15/11/2023
---

`წაიკითხეთ მათ. 22:37-40. როგორ თვლით, რატომ გააერთიანა იესომ მთელი რჯული ორ მცნებაში? განა ღვთის რჯულში ათი მცნება არ არის?`

მათ. 22:37-40-ის თანახმად, იესომ გასაგებად თქვა, რომ ჭეშმარიტი რწმენის ყოველდღიური გამოვლენა ამ ორ მცნებაზეა დაფუძნებული. ხოლო ლუკ. 10:27, 28-ში ნათლად არის ნათქვამი, რომ თუკი ადამიანი ამ ორი მცნების შესაბამისად იქცევა, მაშინ მოიპოვებს საუკუნო სიცოცხლეს. 

"სიყვარული - ეს არის ღვთიური მმართველობის პრინციპი ზეცაშიც და დედამიწაზეც. სწორდე იგი უნდა იქცეს საძირკვლად, რომელზედაც ქრისტიანის ხასიათი ჩამოყალიბდება. მხოლოდ მას შეუძლია მისი განმტკიცება და გაძლიერება; მხოლოდ სიყვარულს ძალუძს, შემატოს ძალა ქრისტიანს, რათა მან ნებისმიერ ცდუნებასა და განსაცდელს გაუძლოს" (ე. უაითი. ქრისტეს იგავები. გვ. 49).

`წაიკითხეთ გალ. 5:14; მიქ. 6:6-8; 1იოან. 4:20, 21. როგორ ადასტურებს ეს მუხლები იესოს ნათქვამს?`

პავლეს სიტყვების თანახმად, "მთელ რჯულს ეს ერთი მცნება მოიცავს: ‘გიყვარდეს მოყვასი შენი, ვითარცა თავი შენი’" (გალ. 5:14). პავლეს აზრით, ღმერთის მიმართ სიყვარული პრაქტიკულად მაშინ ჩანს, როცა ეს სიყვარული ვლინდება ჩვენს დამოკიდებულებაში ადამიანების მიმართ. მიუხედავად იმისა, რომ იგი ამტკიცებდა "მართალი რწმენით იცოცხლებს" (რომ. 1:17), მაინც ცხოვრება რწმენით არ არის ის, რაც დაფარულია, ხალხისთვის უცნობია ან უხილავი. პავლე, მიქა და იოანე გასაგებად გვამცნობენ, რომ პრაქტიკული საქმეები გვიჩვენებს რეალურობას რწმენისა, რომლის შესახებაც ვაცხადებთ. 

1კორ. 13-ში პავლემ მეტად დამაჯერებლად განაცხადა, რომ თუკი ადამიანი ამბობს, რომ მოეპოვება დიდებული ცოდნა ან მოიმოქმედებს დიად საქმეებს ან მას რწმენის სისავსე აქვს ან სიცოცხლის გასაწირადაც კი მზად არის, მაგრამ არ გააჩნია სიყვარული, მაშინ ეს ადამიანი იქნება "ჟღარუნა რვალი ან ჩხარუნა წინწილა" (1კორ. 13:1).

`კიდევ ერთხელ წაიკითხეთ ელენ უაითის ზემოთ მოყვანილი ციტატა. ყურადღება მიაქციეთ, რომ მხოლოდ სიყვარულის არსებობის შემთხვევაში შეძლებენ ადამიანები დარჩნენ ურყევნი და გაუძლონ განსაცდელს. როგორც გვიჩვენებს ეს იდეა იმას, რომ ბრძანება გვიყვარდეს ეს არ არის საქმეებით გადარჩენა, არამედ პირიქით, იესოში ჩვენი რწმენის გამოხატულებაა?`