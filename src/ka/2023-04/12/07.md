---
title: შედგომი გამოკვლევისთვის
date: 22/12/2023
---

"თითოეულ სახლს, თითოეულ სკოლას, თითოეულ მშობელს, მასწავლებელსა და ბავშვს, რომელსაც გაეცხადა სახარების ნათელი, შეგვიძლია დავუსვათ კითხვა, რომელიც ჯერ კიდევ დედოფალ ესთერს დაესვა ისრაელის ისტორიის კრიტიკულ მომენტში: "ვინ იცის, იქნებ ამ ჟამისათვის ეწიე დედოფლობას?" (ე. უაითი. აღზრდა, გვ. 263).

"ესთერი იყო ლამაზი ებრაელი ქალწული, მორდექაის ბიძაშვილი. მან წაიყვანა იგი თავის სახლში ესთერის მშობლების დაღუპვის შემდეგ და შეიყვარა, როგორც საკუთარი ქალიშვილი. ღმერთმა მისი მეშვეობით ებრაელი ერი სპარსეთში გადაარჩინა განადგურებისგან". (შენიშვნა: ეს მეორე აბზაცი, რომელიც ზემოთ არის წარმოდგენილი, წარმოადგენს შესავალს ესთერის შესახებ წიგნში "უფლის ქალიშვილები" გვ. 45-ზე. იგი არ დაუწერია ელენ უაითს, თუმცა შემდეგი ორი ციტატა, რომელიც ქვემოთ არის მოცემული, მან დაწერა.)

"ძველად უფალი სასწაულებრივად მოქმედებდა მიძღვნილი დედაკაცების მეშვეობით, რომლებიც მან შეარჩია თავის წარმომადგენლებად. ქალების მეშვეობით ღმერთი აღწევდა დიდებულ და გადამწყვეტ გამარჯვებებს. საშიშროების დროს მას არაერთგზის გამოუყვანია ისინი წინ და მათი მეშვეობით გადაურჩენია მრავალთა სიცოცხლე. დედოფალი ესთერის ხელით უფალმა გაათავისუფლა თავისი ხალხი. როცა ისე ჩანდა, თითქოს ვეღარავინ გადაარჩენდა ისრაელიანებს, ესთერმა და ქალებმა, რომლებიც მას მარხვით, ლოცვითა და დროული მოქმედებებით ეხმარებოდნენ, ნახეს გამოსავალი და გადაარჩინეს თავისი ხალხი...

ძველი აღთქმის დროს ღმერთის საქმის განვითარებაში ქალთა წვლილის შესწავლისას, ჩვენთვის ვპოულობთ გაკვეთილებს, რომლებიც გვეხმარება ვიმოქმედოთ კრიტიკულ სიტუაციებში, რომლებიც ჩნდება დღეს ჩვენს მსახურებაში. შესაძლოა, ეს შემთხვევა არ იყოს მეტად საპასუხისმგებლო, როგორიც თავს გადახდა ესთერის დროს ღმერთის ხალხს, მაგრამ ღვთისკენ მოქცეულ ქალბატონებს შეუძლიათ შეასრულონ მნიშვნელოვანი საქმე უფრო თავმდაბალ გარემოებებში. მრავალს ეს შეუსრულებია და მზად არიან კიდევ შეასრულონ" (ე. უაითი. უფლის ქალიშვილები, გვ. 45, 46).

**კითხვები მსჯელობისათვის:**

`1.ესთერის წიგნი გარკვეულ კითხვებს ტოვებს პასუხის გარეშე, კერძოდ კი, ესთერის როლთან დაკავშირებით მეფის სასახლეში, თუმცა იგი დედოფლობამდე აღამაღლეს. როგორ უნდა შევათანხმოთ ეს მის რწმენასთან? და შეგვიძლია თუ არა ამის გაკეთება?`

`2.ესთერის ცნობილი სიტყვები: "და, თუ დავიღუპები, დავიღუპო!" (ესთ. 4:16), ექოდ ჟღერს საუკუნეების განმავლობაში, როგორც ერთგულების მაგალითი სიკვდილის პირისპირაც კი. როგორ ასახავს მისი სიტყვები იმას, რასაც უფლის ხალხი დაუპირისპირდება ბოლო დღეებში, როცა გამოცხადების მე-13 თავში ნათქვამი რეალობად იქცევა?`

`3.ჯგუფში განიხილეთ ორშაბათი დღის კითხვა თქვენი რწმენის დამალვის შესახებ ამა თუ იმ პერიოდში. საერთოდ უნდა მოვიქცეთ თუ არა ასე?`
