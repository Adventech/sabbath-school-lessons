---
title: უცხო მიწის კარიბჭესთან
date: 18/12/2023
---

ბოლოსდაბოლოს, ბაბილონის დაცემისა და მიდია-სპარსეთის აღზევებისას მრავალი იუდეველი დაუბრუნდა წინაპართა მიწებს. მაგრამ ყველა არ დაბრუნებულა. ზოგიერთი დარჩა იქ, სადაც ცხოვრობდა ერთი ან მეტი თაობის განმავლობაში. 

ეს მნიშვნელოვანი კონტექსტია ესთერის ისტორიისთვის. "იმ დღეებში, როდესაც მეფე ახაშვეროში იჯდა თავის სამეფო ტახტზე, რომელიც შუშანში - სატახტო ქალაქში - იყო" (ესთ. 1:2). ბიბლიური ისტორია მიმდინარეობს სპარსეთის იმპერიის ამ მეფის ფონზე.

პირველ თავში ვაშთი დედოფალი კარგავს მეფის კეთილგანწყობას, რასაც იქამდე მიჰყავს მეფე, რომ ეძებს ახალ დედოფალს, რომელიც ჩაანაცვლებდა ახლადგანდევნილ ვაშთის. ზუსტად ამ კონტექსტში პირველად ჩნდებიან ესთერი და ბიძამისი, მორდექაი. 

წაიკითხეთ ესთ. 2:5-11. ამ მუხლებზე დაყრდნობით, რა დასკვნების გაკეთება შეგვიძლია მორდექაისა და ესთერის თანამდებობის შესახებ უცხო ქვეყანაში?

როგორც ჩანს, რომ მორდექაი, როგორც სახელმწიფო მოხელე, იჯდა სასახლის კარიბჭესთან და ცხოვრობდა ქალაქ შუშანში ბიძაშვილ ესთერთან ერთად, რომელიც მას ნაშვილები ჰყავდა. მათი მდგომარეობისა და საცხოვრებელი ადგილის გამო, ისინი ჩაფლულნი იყვნენ სპარსეთის კულტურაში (ამაზე მეტყველებს მათი სახელებიც კი, რომლებიც წარმართი ღმერთების, ასტარტისა და მარდუქის, სახელებს ჰგავდა. მეტად სავარაუდოა, რომ ეს იყო ერთ-ერთი მიზეზი, რის გამოც ესთერი შეარჩიეს მეფისთვის წარსადგენად: "მაშინ ესთერიც წაიყვანეს მეფის სახლში და ჩააბარეს ქალთა მცველს" (ესთ. 2:8). 

`წაიკითხეთ ესთ. 2:10, 20. როგორ თვლით, რატომ მალავდნენ ესთერი და მორდექაი თავიანთ წარმომავლობას?`

მიუხედავად იმისა, რომ მუხლში ზუსტად არ არის ნათქვამი, თუ რატომ, მაგრამ რთული მისახვედრიც არ არის. რაკი მოსულები იყვნენ უცხო კულტურასა და რელიგიაში ეს ადამიანები, რომელთათვისაც, როგორც შემდგომ დავინახავთ, შეეძლოთ ემტროთ, ისინი ბრძნულად მოიქცნენ, რომ არ გააცხადეს საკუთარი ეროვნება.

`თქვენი აზრით, რომელი გარემოებების შემთხვევაში იქნებოდა ბრძნული ღიად არ გვესაუბრა ჩვენი რწმენის შესახებ? თუ არასდროს უნდა მოვიქცეთ ასე? თუკი არასდროს, მაშინ რატომ?`

