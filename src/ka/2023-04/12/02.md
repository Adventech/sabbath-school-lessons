---
title: ტყვეები უცხო ქვეყანაში
date: 17/12/2023
---

ძნელია იყო უცხო კულტურით გარშემორტყმულთა ტყვე. ჩვენთვის რთული გასაცნობიერებელია, თუ რისი გადატანა მოუწიათ იუდეველებს ჯერ ბაბილონელთა, შემდეგ კი სპარსელთა ხელში.

არცერთი ჩვენგანი არ ცხოვრობს ადვენტისტურ ქვეყანაში, სადაც ჩვენი რწმენის პრინციპები, გარკვეულწილად, წარმოადგენს კანონს. მაგრამ იუდეველი ხალხი გადასახლებამდე ცხოვრობდა ასეთ (თავის) ქვეყანაში, სადაც მათი რწმენის პრინციპები წარმოადგენდა მათი ქვეყნის კანონს.

ერთი მხრივ, ასეთ გარემოებაში ადვილი იყო ყოფილიყავი ღმერთის ერთგული. წარმოიდგინეთ, თუ რამდენად მარტივი იქნებოდა შაბათის დაცვა, თუკი მისი დაცვა განმტკიცებული იქნებოდა ქვეყნის იურიდიული კანონით?

მეორე მხრივ, წმიდა ისტორიამ გვიჩვენა, რომ როგორიც არ უნდა იყოს ქვეყნის დადგენილებები, ისინი რწმენისთვის სასურველიც რომ იყოს, ერთგულება უნდა მომდინარეობდეს გულიდან, წინააღმდეგ შემთხვევაში, ამას აუცილებლად მოჰყვება ცოდვა, განდგომილება და დაღუპვა.

"და თქვა უფალმა: ‘იმის გამო, რომ მომიახლოვდა ეს ხალხი თავისი პირით და თავისი ბაგით პატივს მცემს მე, მისი გული კი შორს არის ჩემგან, - მათი მოშიშობა ჩემ წინაშე ადამიანთა ნასწავლ მცნებად იქცა’" (ეს. 29:13).

პირიქით, მათ, ვისაც სურს, რომ იყოს ღმერთის ერთგული, არასასურველი გარემოც კი ვერ შეუშლის ხელს ღმერთის მორჩილებაში.

`წაიკითხეთ დან. 1:1-12; 6:1-9. რა სირთულეებს შეხვდნენ ღვთის ხალხის წარმომადგენლები, როცა უცხო კულტურაში ცხოვრობდნენ?`

მიუხედავად იმისა, თუ ვინ ვართ და სად ვცხოვრობთ, ჩვენ ვართ იმ საზოგაოდების ნაწილი, რომელშიც კანონები ან კულტურა სერიოზულ გამოწვევებს უქმნის ჩვენს რწმენას და ჩვენს მოწმობას. დანიელის წიგნში არსებული ისტორიები გვიჩვენებს, რომ რთულ გარემოებებშიც კი ადამიანებს შეუძლიათ დარჩნენ ღმერთის ერთგული, მიუხედავად შედეგისა (და არ არის თითოეული მათგანი "ბედნიერი დასასრულით").

`თქვენ რა რწმენის განსაცდელებს ხვდებით თქვენს კულტურაში? როგორ პასუხობთ მათ?`

