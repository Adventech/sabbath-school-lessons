---
title: ესთერი და მორდექაი
date: 16/12/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დან. 1:1-12; 6:1-9; ესთ. 2:1-10, 20; 3:1-15; 4:1-14; 9:1-12; ეს. 49:6.

> <p>სამახსოვრო მუხლი:</p>
> "მე გაგხდი შენ ხალხების სინათლედ, რათა ჩემი ხსნა დედამიწის კიდემდე იყოს" (ეს. 49:6).

ესთერის წიგნში შეგვიძლია ვიპოვოთ ბიბლიის ერთ-ერთი ყველაზე შთამაგონებელი ისტორია, რომელიც მოგვითხრობს "ურთიერთკულტურული მსახურების" შესახებ. ათასობით წლების განმავლობაში ამ წიგნის შესახებ ბევრი რამ დაიწერა და დღემდე მრავალი იუდეველი ზეიმობს ფურიმის დღესასწაულს, რომელიც ემყარება ესთ. 9:26-31-ს.

ესთერი და ბიძამისი მორდექაი იყვნენ იუდეველები, რომლებიც ცხოვრობდნენ შუშანში, სპარსეთის იმპერიის დედაქალაქში. გარკვეული მიზეზების გამო, სხვა ებრაელებისგან განსხვავებით, რომლებიც დაბრუნდნენ იუდეაში, ისინი ზოგიერთ თანამემამულესთან ერთად დარჩნენ თავიანთი დამპყრობლების მიწაზე.

შემდეგ, გარკვეული მიზეზების გამო, რაც ღმერთის განჭვრეტით მოხდა, ესთერი ხდება დედოფალი. "და ყველა ქალზე მეტად შეიყვარა მეფემ ესთერი და მან წყალობა და მადლი ჰპოვა მის წინაშე ყველა ქალწულზე მეტად. და დაადგა მან თავზე სამეფო გვირგვინი და გაადედოფლა იგი ვაშთის ნაცვლად" (ესთ. 2:17).

ზუსტად ამ როლში შეძლო ესთერმა, შესაძლოა მოგვეჩვენოს, რომ შენელებულად, მაგრამ ამ ისტორიაში ეთამაშა მნიშვნელოვანი როლი. ეს ბიბლიური ისტორია გვიჩვენებს, თუ რამდენად უნიკალური იყო საშუალება, რომლის მეშვეობითაც უცხო გარემოში არსებულმა ღვთის ერმა შეძლო დაემოწმებინა ჭეშმარიტება.

შეძლებისდაგვარად, წაიკითხეთ ესთერის წიგნი მთლიანად, რათა მოემზადოთ ამ კვირის გაკვეთილისთვის.