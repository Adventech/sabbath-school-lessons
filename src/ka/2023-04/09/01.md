---
title: ამა სოფლის ძლიერთა მიმართ მიმართული მისია
date: 25/11/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
4მეფ. 5:1-19; დან. 4; იოან. 3:1-12; იოან. 7:43-52; მათ. 16:26; 19: 16-22; იოან. 19:38-42.

> <p>სამახსოვრო მუხლი:</p>
> "რა სარგებელი ექნება ადამიანს, თუ მთელ ქვეყანას შეიძენს, თავის სულს კი დაღუპავს? ან რას გაიღებს ადამიანი თავისი სულის სანაცვლოდ?" (მათ. 16:26).

ბიბლია არის ჩვენი წუთისოფლისთვის ღვთის ჭეშმარიტების გამოცხადება. მასში ბევრი რამეა გაცხადებული ადამიანის ბუნებისა და იმის შესახებ, რომ ადამიანები მთლიანობაში ჰგვანან ერთმანეთს, მიუხედავად იმისა, თუ სად ცხოვრობენ - მე-7 საუკუნის იუდეასა თუ 21-ე საუკუნის ბრაზილიაში - ცოდვილებს სჭირდებათ ღვთის მადლი. 

ეს ეხება მდიდრებსაც და გავლენიან ადამიანებსაც. ბიბლიური დროის მდიდარი და ძალაუფლებით დაჯილდოებული ადამიანები არაფრით განსხვავდებოდნენ თანამედროვე მდიდარი და ძალაუფლებიანი ადამიანისგან, განსაკუთრებით სიმდიდრის, დიდებისა და ძალაუფლებისკენ სწრაფვით, რაც ხშირად (ყოველთვის არა) გაჭირვებულთა ხარჯზე ხდება. მაგრამ ღმერთი ზრუნავს მდიდართა და ძალაუფლების მქონე ადამიანთა გადარჩენაზე ისევე, როგორც ზრუნავს სუსტთა და გაჭირვებულთა ხსნაზე. წმიდა წერილში ჩაწერილია ბიბლიურ პერსონაჟთა რამდენიმე შთამაგონებელი მაგალითი, როცა ისინი იყვნენ ძლევამოსილი და მდიდარი, და როგორ იყენებდა მათ ღმერთი, რომ კურთხევა მიეტანა ხალხებისთვის. აბრაამი, ისააკი, იობი, სოლომონი და იოსები - აი, სულ რამდენიმე მაგალითი.

ამ კვირის განმავლობაში ვიმსჯელებთ ღვთის მისიის შესახებ მდიდართა და გავლენიანთა მიმართ. მოდით, ერთად განვიხილოთ, როგორ აღწევდა ღმერთი ამ ადამიანებიდან ზოგიერთ მათგანამდე და როგორ მოუწოდებს და ამზადებს იგი მორწმუნეებს, რომ დაუმოწმონ მათ. 