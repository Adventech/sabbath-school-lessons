---
title: უწყება ამ წუთისოფლის ძლიერთათვის
date: 30/11/2023
---
იესომ იცოდა, თუ როგორ დაუმეგობრდეს მათ, ვისაც გააჩნია ძალაუფლება. აღფრთოვანებული იყვნენ მისით და პატივს სცემდნენ მას ძალაუფლებიანი ადამიანები, მაგრამ ბევრს იგი სძულდა. როცა ძალაუფლების მქონდე ადამიანები მიდიოდნენ იესოსთან დახმარებისთვის, რა თქმა უნდა, მათ იცოდნენ, რომ მას გულწრფელად სურს მათთვის კეთილდღეობა. ასევე ბევრი გავლენიანი ადამიანი მაშინვე ღიად არ გაჰყოლია იესოს, როგორც ეს მოხდა ნიკოდემოსისა და არიმათიელი იოსების შემთხვევაში. 

`წაიკითხეთ მათ. 27:57-60 (იხ., აგრეთვე, მარკ. 15:43-47; ლუკ. 23:50-53 და იოან. 19: 38-42). რას გვამცნობს ეს ისტორია იმის შესახებ, თუ რა გავლენა მოახდინა მამა ღმერთმა მდიდარ ადამიანზე, რომელიც იესოსთან სწავლობდა?`

გარკვეულ დრომდე არაფერი გვსმენია არიმათიელი იოსების შესახებ. ეს მდიდარი ადამიანი მოულოდნელად ჩნდება, თითქოს არსაიდან და ღმერთი მოქმედებს მისი მეშვეობით, რათა აღასრულოს წინასწარმეტყველება. ღმერთი მოქმედებს მდიდრებსა და ძალაუფლებიანებზე და ისინი აღასრულებენ უფლის ნებას. აქედან გამომდინარე, ჩვენ მათთვისაც უნდა შევასრულოთ მისია. 

საიდან დავიწყოთ: ეს შეიძლება იყოს გავლენიან ადამიანებთან მეგობრული ურთიერთობების აგების ერთ-ერთი ურთულესი ეტაპი. მთლიანობაში, ჯობია, რომ თავად კი არ ეძებოთ მათთან შეხვედრა, არამედ მათ მოგმართონ თქვენ. ასე იქცეოდა იესო; ისინი ისმენდნენ მის ქადაგებას, ხდებოდნენ მისი განკურნებისა და ძალის მოწმენი. როცა რწმუნდებოდნენ, რომ ის ჭეშმარიტად ღვთის ძეა, მიმართავდნენ მას, თუმცა ხანდახან შეიძლება დიდი ხნის შემდეგაც კი. 

გავლენიანი ადამიანები ეცდებიან ითანამშრომლონ მათთან, ვინც გულწრფელად ემსახურება სხვებს სხვადასხვა მიზეზის გამო. მათ სურთ იყვნენ ნაწილი რაიმე სიკეთისა, რაც ცვლის ადამიანთა ცხოვრებას. გავლენიან ადამიანთა ასეთი მონაწილეობა არის დელიკატური საშუალება მიიღონ მათთვის აუცილებელი დახმარება საჭიროებების საჯაროდ გამჟღავნების გარეშე. 

შემდეგი ეტაპი არის მდიდრებისა და გავლენიანებისთვის ისეთი მსახურების შესრულება, რომელშიც თავად შეძლებდნენ ემსახურონ ღმერთს. მიუძღვენით დრო იმას, რომ შეაღწიოთ თქვენი საზოგადოების მდიდარი და გავლენიანი ადამიანების ცხოვრებაში.

**დავალება**: თქვენს ყოველდღიურ სამლოცველო სიას დაუმატეთ ვინმე მდიდარი ან გავლენიანი, რომელთანაც შეგიძლიათ ურთიერთობა. 

**რა გავაკეთოთ**: ეძებეთ საშუალება, რომ ვინმე გავლენიან ადამიანს შესთავაზოთ ადვენტისტური წიგნი ან ბიბლია. შესთავაზეთ მათ ბიბლიური გაკვეთილების შესწავლა. 

