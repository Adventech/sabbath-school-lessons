---
title: ნაბუქოდონოსორი
date: 26/11/2023
---

როგორც ქრისტიანებს, გვწამს იმის, რასაც ეწოდება "უსასრულო გამოსყიდვა". ეს ნიშნავს, რომ გვწამს იმის, რომ ქრისტე მოკვდა მთელი კაცობრიობისთვის და არა რომელიმე განსაკუთრებული ჯგუფისთვის, რომელიც ღმერთმა წინასწარ განსაზღვრა გადარჩენისთვის. რაკი ღმერთს "ნებავს, რომ ყველა ადამიანი გადარჩეს და მიაღწიოს ჭეშმარიტების ცოდნას" (1ტიმ. 2:4), იესომ მსხვერპლად გაიღო თავი "ჩვენი და არა მარტო ჩვენი, არამედ მთელი სოფლის ცოდვების" გამო (1იოან. 2:2). ზუსტად იმიტომ, რომ "ამოგვარჩია ჩვენ მასში სოფლის შექმნამდე" (ეფეს. 1:4), მიუხედავად იმისა, რომ ყოველი ადამიანი მას არ ირჩევს. ამიტომ ვპოულობთ ბიბლიაში ისტორიებს სრულიად განსხვავებული ადამიანების შესახებ, რომლებიც ღმერთმა მოაქცია თავისკენ.

`წაიკითხეთ დან. 4. რა დაემართა მეფე ნაბუქოდონოსორს, განსაკუთრებით ამ ისტორიის დასასრულს (4:31, 34)?`

მეფე ნაბუქოდონოსორის შესახებ ისტორია საოცარი მაგალითია იმისა, თუ როგორ ეხება ღმერთი ურწმუნო, ძალაუფლებიან ადამიანს. ღვთის სამსჯავრო დაატყდა მას თავს ისე, როგორც ეს დაემართა რამდენიმე ებრაელ მეფეს (იხ., მაგალითად, 2ნეშტ. 32:25, 26; 3მეფ. 14:21-31; 1მეფ. 28) ბიბლიუირი ისტორია ნაბუქოდონოსორის შესახებ, რომელიც გონს მოეგო და აღიარა შემოქმედი ღმერთი, გვიჩვენებს, რომ ღმერთი ზრუნავს მდიდარ და ძალაუფლებიან ადამიანებზე ისევე, როგორც სუსტ და გაჭირვებულ არსებებზე. ყველაზე ძლევამოსილმა ადამიანმა დედამიწაზე განაცხადა: "ახლა მე, ნაბუქოდონოსორი, ვაქებ, აღვამაღლებ და ვადიდებ ზეციერ მეფეს, რომლის ყოველი საქმე ჭეშმარიტია და გზები - სამართლიანი, რომელსაც ძალუძს დაამდაბლოს ამაყად მავალნი" (დან. 4:37). ო, ნეტავ მოკვდავთა შორის ყველა მდიდარს, ძლევამოსილსა და ქედმაღალს გაეცნობიერებინა ეს ჭეშმარიტება!

`რა სახით მიიღო ნაბუქოდონოსორმა, მსოფლიო იმპერიის მბრძანებელმა, ცოდნა უზენაესი ღმერთის შესახებ?`

რა შეგვიძლია გავიგოთ ამ ისტორიიდან? პირველ რიგში, ღმერთი იყენებს მიძღვნილ მორწმუნეებს, როგორიც იყო დანიელი, ხიდად, რათა მიაღწიოს ძლევამოსილ ურწმუნოებს. მეორე მხრივ, ღმერთს შეუძლია პირდაპირ ჩაერიოს მოწმობის პროცესში, რათა შეეხოს ძლევამოსილ ურწმუნოთა გულებს. ღმერთმა მოდრიკა ნაბუქოდონოსორი, რადგან იგი იყო ამაყი და ქედმაღალი. თუმცა ეს ძალზე დრამატული ისტორიაა, მაგრამ მდიდრებს და ძლევამოსილებს, ასევე დიდებულებს შეუძლიათ დაეშვან დედამიწაზე სრულიად განსხვავებული გზებით. 

`თუკი არც მდიდრები ვართ და, წუთისოფლური საზომით, არც ძალაუფლება გაგვაჩნია, რატომ უნდა ავარიდოთ თავი ქედმაღლობას, რომელიც გამოამჟღავნა ამ მეფემ? რატომ შეიძლება გამომჟღავნდეს ხასიათის ეს თვისება უფრო ადვილად, ვიდრე შეგვიძლია ვივარაუდოთ?`

