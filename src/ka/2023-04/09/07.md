---
title: შემდგომი გამოკვლევისთვის
date: 01/12/2023
---

წაიკითხეთ ელენ უაითის წიგნიდან "განკურნების მსახურება" თავი "როცა ემსახურები მდიდრებს" (გვ. 209-216), დილის საკითხავებში "როცა ირეკლავ ქრისტეს" 19 ნოემბრის საკითხავი "დატყვევებული მსახური ზრუნავს ნაყამანზე".

იესოს ერთნაირად უყვარს ყველა: ღარიბებიც, მდიდრებიც, გავლენიანებიც. იგი მოკვდა როგორც უფლისწულებისთვის, ასევე - გაჭირვებულებისთვის. იესომ იცოდა ყველაზე მოქმედი საშუალება, თუ როგორ ჩასწვდომოდა მათ გულებს. მან გაგვაფრთხილა, რომ "უმალ აქლემი გაძვრება ნემსის ყუნწში, ვიდრე მდიდარი შევა ღვთის სასუფეველში" (მარკ. 10:25). ამ კვირაში ჩვენ წინაშე დგას ამოცანა, რომ იესო ქრისტეს სახარება მივიტანოთ გავლენიან და მდიდარ ადამიანებამდე. მათაც ისევე ძლიერ სჭირდებათ ხსნა, როგორც სხვა დანარჩენ ადამიანებს, თუმცა, სამწუხაროდ, მათ შეიძლება ვერ გააცნობიერონ ეს იმ "თავდაცვის" გამო, რომელსაც, მათი აზრით, აძლევს საკუთარი სიმდიდრე. 

"ბევრია ნათქვამი ჩვენი მოვალეობის შესახებ გაჭირვებულთა მიმართ, რომლებზეც არავინ ზრუნავს და რომლებსაც არავინ აქცევს ყურადღებას, მაგრამ განა არ უნდა დავუთმოთ ისეთივე ყურადღება მდიდრებს, რომლებიც დაუდევრობაში იმყოფებიან? მრავალი ქრისტიანი წარმატებულ კლასს აღიქვამს როგორც უიმედოს... ათასობით მდიდარი ადამიანი ისე ჩავიდა საფლავში, რომ არ მიუღია გაფრთხილება. მაგრამ მდიდრებშიც ბევრია ისეთი, რომელიც გარეგნული გულგრილობის მიუხედავად განიცდის სულიერ ტანჯვას" (ე. უაითი. განკურნების მსახურება, გვ. 210). 

**კითხვები მსჯელობისათვის:**

`1.იესომ მოშალა კასტური და კლასობრივი ბარიერები, როცა ემსახურებოდა მდიდრებს და გაჭირვებულებს თავისი ამქვეყნიური მსახურების დროს. ჩვენ, ქრისტიანები, როგორ ვწყვეტთ მდიდრებსა და ღარიბებს შორის არსებული უფსკრულის პრობლემას, რომელიც ესოდენ დიდია ჩვენს საზოგადოებაში?`

`2.იესომ თქვა: "ხოლო ეკლებში დათესილი ის არის, ვინც სიტყვას ისმენს, მაგრამ სოფლის საზრუნავი და სიმდიდრის საცდური აჩანაგებენ სიტყვას და იგი უნაყოფო შეიქმნება" (მათ. 13:22). როგორ ფიქრობთ, რა ჰქონდა იესოს მხედველობაში, როცა საუბრობდა "სიმდიდრის საცდურზე"? რატომ არ არის საჭირო ვიყოთ მდიდრები, რომ სიმდიდრემ გვაცდუნოს?`

`3.იმსჯელეთ ჯგუფში ხუთშაბათი დღის ბოლო კითხვაზე, რომ ჭეშმარიტების ცოდნა არ უდრის გადარჩენას. თუკი ჭეშმარიტების ცოდნა თავისთავად არ გვიხსნის, მაშინ რაშია ჩვენი ხსნა?`

`4.როგორც ფიქრობთ, რატომ უარყო მდიდარმა ჭაბუკმა იესო, ხოლო ზაქემ კი იგი მიიღო?`

