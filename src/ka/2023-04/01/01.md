---
title: ღვთის მისია და ჩვენ (ნაწილი 1)
date: 30/09/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 3:9-15; 28:15; გამ. 29:43, 45; მათ. 1:18-23; იოან. 1:14-18; 3:16; 14:1-3.

> <p>სამახსოვრო მუხლი:</p>
> "და დაუძახა უფალმა ღმერთმა ადამს და უთხრა მას: ‘სადა ხარ’?" (დაბ. 3:9).

მისია გამომდინარეობს ღმერთისგან და მისი მიზანია თავად ღმერთი. მისია ადამის მოწოდებიდან (დაბ. 12:1-4) ან გამოსვლიდან (გამ. 12:31-42) არ დაწყებულა. იგი არ დაწყებულა იესო ქრისტეს დედამიწაზე მოსვლიდანაც კი (მათ. 1:18-25) ან პავლეს მისიონერული მოგზაურობებიდან (საქმე. 13:4-14:26). მისია დაიწყო თავად ღმერთისგან, როცა მან შექმნა სამყარო, შემდეგ კი - კაცობრიობა (დაბ. 1:26,27). 

წმიდა წერილში ვხედავთ ღმერთს, რომელიც თავად გაცნობიერებულად გვეგებება და სურს თავის შვილებთან ყოფნა. დასაწყისიდანვე იგი ურთიერთობებს აყალიბებს ადამსა და ევასთან. მას შემდეგაც კი, რაც ჩნდება ცოდვა, იგი აგრძელებს თავის მისიას, მაგრამ ახლა იგი მდგომარეობს იმაში, რომ ეს ურთიერთობები აღადგინოს კაცობრიობასთან. ბოლოსდაბოლოს, უფლის მისია აღსრულდება (გამოცხ. 21-22), ამან უნდა გაგვამხნევოს წუთისოფლისთვის მარადიული სახარების ქადაგების დროს (გამოცხ. 14:6, 7). "**მისია** [ლათ. missio < mittere გაგზავნა] - 1) საგანგებო დავალება. 2) წიგნ. უმაღლესი დანიშნულება, საპასუხისმგებლო როლი. უცხო სიტყვათა ლექსიკონი, 1989).

აქედან გამომდინარე, ნებისმიერი მისიონერული წამოწყების საფუძველი დაფუძნებული უნდა იყოს შემოქმედთან ურთიერთობაზე და მისი მისიონერული ბუნებისა და ხასიათის სწორ გაგებაზე. მაგრამ მანამ, სანამ გავიგებთ, თუ რაში მდგომარეობს ღვთის დავალება, მნიშვნელოვანია უკეთ გავუგოთ ღმერთს, რომელმაც ეს დაგვავალა. 