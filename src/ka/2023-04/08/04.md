---
title: დევნილები და იმიგრანტები
date: 21/11/2023
---

დღეს ფართოდ განიხილება იმიგრანტებისა და დევნილთა თემა, რადგან ისინი ბევრნი არიან. მილიონობით ადამიანი ტოვებს თავის სამშობლოს ომის, ბუნებრივი კატაკლიზმების მიზეზით ან უკეთესი ცხოვრების იმედით. ასეთი ადამიანები სასოწარკვეთილი საჭიროებენ დახმარებას. 

მათ. 2:13, 14-ში დევნილი იყო იესო. მის ამქვეყნიურ მშობლებს, იოსებსა და მარიამს, მოუწიათ ღამით ბეთლემიდან გაქცევა და ეგვიპტეში თავშესაფრის ძებნა, რათა თავი დაეღწიათ ჰეროდეს დამსჯელი ხელიდან. ბიბლია არაფერს გვიყვება მათი ეგვიპტეში ყოფნის შესახებ, მაგრამ რთული არ იქნება წარმოვიდგინოთ, რომ მათ იქ გადაიტანეს სირთულეები, სავარაუდოდ, ისეთივე, როგორიც დღეს გადააქვთ დევნილებს. სინამდვილეში, მსგავსად იესოს ოჯახისა, რომელიც უცხო მიწაზე ეძებდა თავშესაფარს, დღესაც ბევრი მუსლიმი, ბუდისტი, ქრისტიანი და ურწმუნო ეძებს თავშესაფარს სხვა ქვეყანაში.

საერთოდ, უფრო მარტივია დაუმეგობრდე ადამიანს, რომელიც მიეკუთვნება თქვენს ენობრივ თუ კულტურულ ჯგუფს, რადგან მათთან ბევრი საერთო გვაქვს. გაცილებით ნაკლები საერთო შეგვიძლია ვიპოვოთ იმიგრანტებთან ან დევნილებთან, რომლებიც განსხვავებულად გამოიყურებიან, არ საუბრობენ ჩვენს ენაზე, არ იზიარებენ ჩვენთან საერთო რელიგიურ შეხედულებებს, არ იკვებებიან ჩვენთვის ჩვეული საკვებით. სახარება მოგვიწოდებს გამოვიდეთ ეთნიკური, ნაციონალური და კულტურული კომფორტის ზონიდან და გაჭირვებულთ გავუწოდოთ დახმარების ხელი მიუხედავად იმისა, თუ რამდენად განსხვავდებიან ისინი ჩვენგან.

`წაიკითხეთ რჯლ. 10:19; ფსალმ. 145:9; რომ. 12:13 და ლევ. 23:22.`

`როგორ ეპყრობით სხვა კულტურის ადამიანს? წაკითხული მუხლებიდან, რა დარიგებებს გვაძლევს ბიბლია ხიზნებთან დაკავშირებით?`

`რა შეგიძლიათ გააკეთოთ თქვენ და თქვენი საშაბათო სკოლის ჯგუფს "ხიზნებისთვის"?`

როგორ შეგვიძლია ვემსახუროთ იმიგრანტებსა და დევნილებს? ეს რთულია, რადგან ზოგიერთ ქვეყანაში იმყოფებოდე ასეთ ადამიანებს შორის და ეხმარებოდე მათ პოლიტიკურად არაკორექტულ ქმედებად ითვლება. მაგრამ ჩვენ უნდა გავაკეთოთ ყოველივე შესაძლებელი, როცა გვეძლევა საშუალება, რათა ვემსახუროთ ამ ადამიანებს, რომლებიც, ეჭვგარეშეა, გადიან რთულ პერიოდს და სჭირდებათ ჩვენი დახმარება. ამიტომ უნდა დავეხმაროთ, რამდენადაც ეს არის შესაძლებელი. 

ილოცეთ. შემდეგ იპოვეთ ინფორმაცია იმიგრანტთა და დევნილთა შესახებ. ბევრ ადგილას არსებობს ორგანიზაციები, რომლებიც მათ ეხმარებიან. შეგიძლიათ ითანამშრომლოთ ერთ-ერთ ასეთ ორგანიზაციასთან ან, შესაძლოა, თქვენმა საშაბათო სკოლის ჯგუფმა დაიწყოს მსახურება იმიგრანტებისა და დევნილებისთვის.

`ეს ზღვაში წვეთიც რომ იყოს, რა შეგიძლიათ გააკეთოთ, რომ დაეხმაროთ იმიგრანტებსა და დევნილებს, რომლებსაც იცნობთ?`