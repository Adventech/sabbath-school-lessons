---
title: მისია გაჭირვებულთა მიმართ
date: 18/11/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ლუკ. 5:17-26; იოან. 5:1-9; რჯლ. 10:19; ლევ. 23:22; მათ. 25:34-40; იოან. 15:13.

> <p>სამახსოვრო მუხლი:</p>
> "მიუგებს მეფე და ეტყვის მათ: ‘ჭეშმარიტად გეუბნებით თქვენ: რაც გაუკეთეთ ერთს ამ ჩემს უმცირეს ძმათაგანს, მე გამიკეთეთ’" (მათ. 25:40). 

ლუკ. 5:17-26-ში მოყვანილია მაგალითი, თუ როგორ ეხმარება ღმერთი გაჭირვებაში მყოფთ. ხანდახან ღმერთი გამოიყენებს სხვა ადამიანებს, რათა დაგვეხმაროს ან პირიქით, გამოგვიყენებს ჩვენ, რათა სხვებს დაეხმაროს. ხანდახან სხვების დახმარება დაკავშირებულია სირთულეებთან, მაგრამ იგი უხვად ჯილდოვდება. როცა სხვებს ვეხმარებით, ამით ვბაძავთ იესო ქრისტეს მაგალითს. ხანდახან ადვილი ამოსაცნობია, თუ ვის სჭირდება დახმარება, სხვა შემთხვევაში კი ეს რთული ამოსაცნობია. მაგრამ როგორც არ უნდა იყოს ეს, მოწოდებული ვართ ვიყოთ ღვთის დამხმარეები და დავეხმაროთ მათ, ვისაც სჭირდება, მიუხედავად იმისა, თუ ვინ არიან ეს ადამიანები. 

ბიბლია შთაგვაგონებს გავიცნოთ ჩვენთვის უცნობი ადამიანები და მათი ნდობის მოპოვების შემდეგ გავიგოთ, თუ რა საუკეთესო გზით შევძლებთ დავეხმაროთ მათ იპოვონ იესო.

ამ კვირის თემა "მისია გაჭირვებულთა მიმართ" გვიჩვენებს, რომ ღმერთს აქვს ჩანაფიქრი, თუ როგორ მიმართოს გაჭირვებულებს სხვადასხვა საშუალებებით. მათი საჭიროება შეიძლება იყოს: ფიზიკური, ემოციური, ფინანსური, მათ შორის, სოციალური ანუ ზოგიერთი შეიძლება იყოს საზოგადოებისგან ან თავისი ოჯახისგან გარიყული. როგორიც არ უნდა იყოს ადამიანთა საჭიროება, ჩვენ მზად უნდა ვიყოთ გავაკეთოთ ყველაფერი, რომ მათ დავეხმაროთ. ეს არის ქრისტიანობის არსი და მისიის განუყოფელი ნაწილი.