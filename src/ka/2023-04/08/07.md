---
title: შემდგომი გამოკვლევისთვის
date: 24/11/2023
---

სახარებების ავტორებმა ჩაწერეს, თუ როგორ აგებდა იესო ხიდებს სხვა კულტურის ადამიანებთან, რათა გადაერჩინა ისინი (იხ. მათ. 8:28-34; მარკ. 5:1-20). მსგავსი სახით ჩვენც უნდა დავუახლოვდეთ სხვა კულტურების წარმომადგენლებს და ვემსახუროთ მათ. ქრისტე მოკვდა თითოეული ადამიანისთვის, მიუხედავად რასისა, ეროვნებისა, კეთილდღეობისა თუ წარმომავლობისა. არასდროს უნდა დაგვავიწყდეს ეს. "ის არის ჩვენი და არა მარტო ჩვენი, არამედ მთელი სოფლის ცოდვების მიმტევებელი" (1იოან. 2:2). 

"მამაკაცები და ქალები არ ასრულებენ ღმერთის ჩანაფიქრს, როცა უბრალოდ გამოხატავენ სიყვარულს თავიანთი ოჯახური წრის მიმართ... უარს ეუბნებიან სიყვარულზე მათ, ვინც შეუძლიათ ანუგეშონ და აკურთხონ მათი საჭიროებების აღვსებით...

როცა უფალი გვიბრძანებს, რომ ჩვენი სახლის მიღმა ადამიანებს სიკეთე გავუკეთოთ, იგი არ გულისხმობს, რომ ჩვენი სიყვარული შინაურების მიმართ უნდა შემცირდეს და რომ ნაკლებად გვეყვარება ჩვენი ახლობლები ან ჩვენი ქვეყანა, რადგან მას სურს, რომ ჩვენი სიყვარულით სხვებსაც გავწვდეთ. მაგრამ ჩვენ არ უნდა შევზღუდოთ ჩვენი სიყვარული და თანაგრძნობა ჩვენი სახლის ოთხი კედლით და ჩვენში შევაკავოთ ღმერთის მიერ მოცემული კურთხევა, არამედ ჩვენთან ერთად ამ ყველაფრით სხვებმაც შეძლონ ტკბობა" (ე. უაითი. ადვენტ რევიუ ენდ საბბატ ჰერალდ, 15 ოქტომბერი 1895 წელი).

ჩვენზე დაკისრებული პასუხისმგებლობა, რომ ვიყოთ კურთხევა სხვებისთვის, ვინც ჩვენი ურთიერთობის წრის მიღმაა, მიუხედავად რასისა, ეროვნებისა და სოციალური მდგომარეობისა - ეს არის პირადად იესო ქრისტეს დავალება (საქმე. 1:8; მარკ. 11:17).

**კითხვები მსჯელობისათვის:**

`1.თქვენთვის რა წარმოადგენს კომფორტის ზონას? რატომ უნდა იყოთ მზად გასცდეთ მის საზღვრებს საჭიროების შემთხვევაში?` 

`2.რა მოხდა მას შემდეგ, რაც იესოს უწოდეს "კაცი, მჭამელი და ღვინის მსმელი, მებაჟეთა და ცოდვილთა მეგობარი" (მათ. 11:19). რას აკეთებდა იესო, რომ ასეთი ბრალდება დაიტეხა თავს და რა უნდა გვასწავლოს ამან ჩვენს მისიასთან დაკავშირებით?`

`3.რამდენად უნდა მონაწილეობდეს ქრისტიანი ურწმუნო ადამიანთა დღესასწაულებში? როგორ შეუძლიათ ქრისტიანებს მიიღონ მათში მონაწილეობა ისე, რომ ბიბლიური პრინციპების ერთგული დარჩნენ?`