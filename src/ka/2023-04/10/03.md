---
title: პავლე არეოპაგში
date: 04/12/2023
---

სადაც არ უნდა ყოფილიყო პავლე, იგი ქადაგებდა სახარებას ღმერთის დავალების თანახმად. ზუსტად ასე მოიქცა ათენშიც.

`წაიკითხეთ საქმე. 17:18-21. როგორ უპასუხეს ბაზრის მოედანზე მყოფმა წარმართებს პავლეს ქადაგებასა და კითხვებს? `

რა თქმა უნდა, პავლემ შთაბეჭდილება მოახდინა ამ ადამიანებზე თავისი "უცხო ღმერთებით" (იხ. საქმე. 17:18), ამიტომ იგი წაიყვანეს არეოპაგში, ქალაქის იმ ნაწილში, სადაც წყდებოდა იურიდიული და რელიგიური საკითხები, თუმცა არ ჩანს ის, რომ პავლეს ემუქრებოდა რაიმე სახის სასამართლო პროცესი. ისე ჩანს, თითქოს ეს მოხდა იმისთვის, რომ მან თქვას ყველაფერი და ამცნოს ყველას საკუთარი რწმენის შესახებ (საქმე. 17:19). რთული იქნებოდა არ გაგვეთვალისწინებინა პავლეს მჭერმეტყველება, მოშურნეობა და გონება, თუკი იგი გაიბრძოლებდა კიდეც იდეისთვის, რომლებიც უცნაურად შეიძლება მოჩვენებოდა ამ ადამიანებს. 

საქმე. 17:21-ში ნათქვამია, რომ ათენელებს ძალიან უყვარდათ ახალი იდეების მოსმენა და მათზე მსჯელობა. ბრალს სდებდა თუ არა მათ ლუკა სიზარმაცეში? სავარაუდოდ, არა. უფრო ალბათ მან მიუთითა იმაზე, რომ ისინი დახელოვნებული მოაზროვნეები იყვნენ და თავად იღებდნენ მონაწილეობას მსჯელობებში. ბოლოსდაბოლოს, საბერძნეთმა შობა ისეთი ფილოსოფოსები, როგორიცაა: სოკრატე, პლატონი და არისტოტელე, რომელთა ზეგავლენა ჩვენს დღეებშიც კი იგრძნობა. ათენი საუკუნეთა განმავლობაში ითვლებოდა ინტელექტუალური და ფილოსოფიური აზროვნების ცენტრად. თუმცა ზოგიერთი ამ მოაზროვნეებიდან არ ყოფილა ათეისტი და არავინ ყოფილა ათეისტი ამ სიტყვის თანამედროვე გაგებით, მაგრამ მათი მრავალი ფილოსოფიური იდეა მკვეთრად განსხვავდებოდა ბიბლიური სწავლებისგან. მაგალითად, აღმდგარი მესია ძლივს თუ მოერგებოდა ეპიკურელთა და სტოიკოსთა ფილოსოფიას.

პავლე ელოდა, რომ ათენში სულიწმიდა გამოიყენებდა მის ცოდნასა და ორატორულ უნარებს, რომლებიც შეიძინა გამალიელის ფერხთით სწავლისას. მაგრამ, სინამდვილეში, სულიწმიდა დაეხმარა პავლეს გამოეყენებინა ცოდნა, რომელიც მან ათენის ქუჩებში შეიძინა. "მის მსმენელთა შორის ყველაზე ბრძენნიც კი გაოგნებული იყვნენ მისი დასკვნებით, რადგან მან გამოამჟღავნა, რომ იცნობდა მათი ხელოვნების ნიმუშებს, ლიტერატურასა და რელიგიას" (ე. უაითი. მოციქულთა საქმეები. გვ. 237).

`პავლემ ათენელი წარმართებისთვის და ფილოსოფოსებისთვის თავისი ქადაგების შემდეგ კორინთელებს მისწერა: "რადგან გადავწყვიტე არაფერი მცოდნოდა თქვენს შორის, გარდა იესო ქრისტესი, და ისიც ჯვარცმულის" (1კორ. 2:2). იმსჯელეთ, ვისაც არ უნდა ვუქადაგებდეთ, როგორ შეიძლება იყოს ქრისტე ჩვენი უწყების ცენტრი.`

