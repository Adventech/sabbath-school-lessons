---
title: შემდგომი გამოკვლევებისთვის
date: 08/12/2023
---

პავლეს არეოპაგში ქადაგების ისტორიიდან ერთ-ერთი ძირითადი დასკვნაა: პრაქტიკული შესწავლა იმისა, თუ როგორ იპოვო მიდგომა ურწმუნოთა მიუწვდომელ ჯგუფთან, რის შედეგადაც ათენში წარმოიქმნა მორწმუნეთა მცირე ჯგუფი.

"პავლეს სიტყვები, მისი ქცევა და გარემოებები, რომელშიც იგი იმყოფებოდა, აღიბეჭდა ღვთივსულიერი კალმით, რათა ყოველ მომდევნო თაობას გაეგო მარტოსული მოციქულის უდრეკი ვაჟკაცობის შესახებ მტრულად განწყობილ გარემოებაში, მისი უდრეკი დარწმუნებულობისა და გამარჯვების შესახებ, რომელიც მან მოიპოვა ქრისტიანობის სახელით წარმართობის გულში.

პავლეს სიტყვები არის ეკლესიისთვის ცოდნის საგანძური. მსგავს გარემოებაში სულ არ იყო რთული გამოსულიყო მხილების სიტყვით, რომელიც განარისხებდა მის ქედმაღალ მსმენელთ, თავად მას კი ურთულეს მდგომარეობაში ჩააყენებდა. თუ შეურაცხყოფდა მათ ღმერთებს და ქალაქის დიდებულ ადამიანებს, მას შეიძლება სოკრატეს ბედი გაეზიარებინა. მაგრამ თავისი ტაქტით, რომელიც ღვთაებრივი სიყვარულიდან მომდინარეობს, მან ფრთხილად გადაიტანა მათი ყურადღება წარმართული ღმერთებიდან ჭეშმარიტ ღმერთზე, რომელიც მათთვის უცნობი იყო" (ე. უაითი. მოციქულთა საქმეები, გვ. 340, 341).

თავისი უშუალო ურთიერთობით ადამიანებთან, მათი კულტურისა და რელიგიის შესწავლით, თავისი პატივისცემით მათი ცხოვრების სულიერი მხარისთვის მიძღვნის გამო პავლემ რაღაც მნიშვნელოვანი რამ მოიმოქმედა ათენში - ის, რაც ეკლესიის ცოდნისთვის საგანძურს წარმოადგენს. მას არ გაუღიზიანებია თავისი მსმენელები. ეს თავისთავად იყო დიდი მიღწევა, რომელიც ღმერთისგან იყო შთაგონებული. ელენ უაითის სიტყვების თანახმად, ეს არის განძი, რომელსაც, როგორც ეკლესიამ, ყურადღება უნდა მივაქციოთ ამ ისტორიაში.

**კითხვები მსჯელობისათვის**:

`1.წყაროს სახით, პავლეს ათენში ყოფნის ისტორია რომ ავიღოთ, მაშინ რა არის ის პირველი ნაბიჯი თითოეული მახარობლისთვის, ვინც იწყებს თავის მსახურებას ახალ ქალაქში?`

`2.რა ქცევა უნდა განახორციელოს ქრისტიანმა, რათა დაამყაროს იმ ადამიანებთან კონტაქტი, რომლებიც არ იცნობენ ღმერთს?`

`3.როდის იწვევენ თანამედროვე კერპები ჩვენში აღშფოთებას, ის, რასაც უნდა ავარიდოთ თავი, განსაკუთრებით კი, ურთიერთობის დასაწყისში?`

`4.პავლეს შეეძლო ათენელებისთვის მოეთხრო მხოლოდ მოსიყვარულე ღმერთის შესახებ და ისინი სრულიად კმაყოფილი იქნებოდნენ. მაგრამ პავლემ უამბო აღდგომის შესახებაც, რის გამოც მსმენელთა უმრავლესობამ მისი იდეები უგუნურებად მიიჩნია. ღირდა თუ არა ამის გაკეთება? რატომ დიახ და რატომ არა.`

