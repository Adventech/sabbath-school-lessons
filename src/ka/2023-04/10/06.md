---
title: მიხვიდე მთავარ სათქმელამდე
date: 07/12/2023
---

`წაიკითხეთ საქმე. 17:24-34. როგორ აგრძელებს პავლე თავის მოწმობას?`

საინტერესოა აღინიშნოს, რომ პავლე ციტირებდა ზოგიერთ ბერძენ ავტორს, რომელთა იდეები ახლოს იყო წმიდა წერილის ჭეშმარიტებებთან. ამან საშუალება მისცა პავლეს კონტაქტი დაემყარებინა აუდიტორიასთან და გაეგრძელებინა საუბარი. ეჭვგარეშეა, როცა ვისწრაფით მივაღწიოთ ადამიანთა გულებს, უნდა გავიცნოთ ის, რისიც მათ სწამთ და ვიპოვოთ შეხების წერტილი, მაშინ უფრო მარტივი იქნება გავუზიაროთ მათ ჩვენი უწყება.

ყურადღება მიაქციეთ იმასაც, რომ პავლე იყენებს თავის ცოდნას, რათა მათ მოუყვეს ის, რაც სურს: იესოს აღდგომა და იმედი, რომელსაც აძლევს უფალი ყველას. ლუკამ აღწერა გამოძახილი პავლეს უკანასკნელ სიტყვებზე აღდგომის შესახებ. ზოგიერთი დასცინოდა ამ იდეას, სხვებს კიდევ სურდათ პავლეს მოსმენა, ზოგიერთებმა კი იწამეს. ამ ისტორიაში საკვანძო მომენტი ჩვენთვის იმაში მდგომარეობს, რომ ყველა მათგანი ნამდვილად ისმენდა. და პავლეს ამის იმედი თავიდანვე ჰქონდა.

ვიცით, რომ ზოგიერთი ადამიანი უარყოფს სახარებას, მაგრამ ჩვენ უნდა გავაკეთოთ ყველაფერი, რომ სანამ ისინი მას უარყოფენ, გაიგონ, კონკრეტულად რას უარყოფენ. პავლემ ათენელთა შორის მუშაობის თავისი მეთოდით მიაღწია იმას, რომ მათ ცრურწმენების გარეშე მოისმინეს იმ ღმერთის არსებობის შესახებ, რომელსაც არ იცნობდნენ, მაგრამ რომელმაც ისინი შექმნა. ამ ღმერთს უყვარს ისინი და სურს, რომ მას იცნობდნენ. იგი მოწყალე იყო მათ მიმართ, მიუხედავად მათი უმეცრებისა. მაგრამ ახლოვდებოდა სამსჯავროს დღე. და თუკი ეს ყველაფერი დაუჯერებლად ჟღერდა, მაშინ ქრისტეს აღდგომა ნათელი მოწმობა იყო ამისა.

ახლა, როცა ადამიანებმა მართლაც მოისმინეს და გაიგეს პავლეს უწყება, მათ უნდა აერჩიათ: უარეყოთ იგი თუ მიეღოთ. და ზოგიერთებმა მიიღეს იგი, განაგრძეს მისი შესწავლა და გახდნენ იესოს მიმდევრები (იხ. საქმე. 17:34). 

**დავალება**: ლოცვაში ითხოვეთ ღვთის განსაკუთრებული ხელმძღვანელობა, რათა მიხვდეთ, თუ როგორ უქადაგოთ საუკეთესო სახით მას, ვისაც იცნობთ.

**რა გავაკეთოთ**: განაგრძეთ ლოცვა თქვენს რეგიონში დასახლებულ პუნქტზე, სადაც არ არიან ადვენტისტები. შესთავაზეთ ადამიანებს წლის წიგნი და ბიბლიური გაკვეთილები.

