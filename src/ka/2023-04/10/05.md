---
title: ახალი ღმერთის გაცნობა
date: 06/12/2023
---

ახლა, როცა პავლემ დაიპყრო ათენელთა ყურადღება, მან თავის მსმენელთა მზერა მიაპყრო ზეციერი ღმერთისკენ. 

`წაიკითხეთ საქმე. 17:24-27. რა მიდგომას მიმართავს აქ პავლე, რომ დაარწმუნოს ეს ადამიანები?`

ადამიანებისთვის, რომლებიც ზრუნავდნენ სულიერ საკითხებზე იმდენად, რომ უცნობ ღმერთს აუგეს სამსხვერპლო, პავლეს სიტყვები მაცდურად ჟღერდა: ღმერთი-შემოქმედი, რომელიც არ ცხოვრობს ტაძარში და ადამიანებისგან არაფერი სჭირდება, მაგრამ, ამავდროულად, აღასრულებს ადამიანთა საჭიროებებს. კულტურისთვის, რომელიც ემყარებოდა ბერძნულ მითოლოგიას, სადაც ღმერთები არიან წინასწარგანუჭვრეტლები, ეგოისტები და სასტიკები, იდეა ისეთი ღმერთის შესახებ, რომელსაც პავლე აღწერდა, საოცრად ცნობისმოყვარედ ჟღერდა. ფაქტი იმაში მდგომარეობს, რომ მათთვის უცნობი ღმერთის შეცნობა შესაძლებელი იყო! სინამდვილეში, უფალს სურს კიდეც, რომ მას გაეცნონ.

შესაძლოა, პავლე არეოპაგში უფრო ვრცლად საუბრობდა, ვიდრე ლუკამ ეს ჩაწერა. ნათელია, რომ ლუკამ მოკლედ ჩამოაყალიბა პავლეს სიტყვა. მოციქულის თითოეული მტკიცებულება, რომელსაც აქამდე გავცნობივართ, სავარაუდოდ, უფრო დაწვრილებით იყო განხილული. აქედან გამომდინარე, პავლეს სიტყვა შეგვიძლია დავყოთ შემდეგ ელემენტებად:

1. პავლემ თავდაპირველად შეაქო მათი სულიერი ცოდნა და გულწრფელობა.

2. შემდეგ მან აჩვენა, რომ იცნობს მათ მრწამსს და აღნიშნა ის მომენტები, რომლებიც პატივისცემის ღირსი იყო. 

3. შემდეგ მან მოუთხრო მათ ერთი კონკრეტული მომენტის შესახებ, რომელიც აღმოაჩინა მათი რელიგიის გამოკვლევის დროს, რომელსაც, მათივე სიტყვების თანახმად, ისინი ვერ იგებენ.

4. ამის შემდეგ მან გაუზიარა მათ ღმერთის შესახებ ცოდნა, რომელიც, მისი აზრით, აუცილებლად უნდა გაეგოთ, კონკრეტულად კი: ღმერთი არსებობს, მას უყვარს ისინი, იგი მათთან ახლოს არის.

5. და ბოლოს, პავლე თავისი სიტყვის დასასრულს, აფრთხილებს მათ და აუწყებს, თუ რას ნიშნავს უარყო ცოდნა იმ ღმერთის შესახებ, რომელსაც ისინი ჯერ კიდევ არ იცნობენ.

`პავლემ დიალოგი დაამყარა ამ ადამიანებთან და ეყრდნობოდა იმას, რისიც სწამდათ. ყურადღება მიაქციეთ იმას, თუ როგორ საუბრობს პავლე შექმნილი სამყაროს შესახებ, რომელშიც ვლინდება ღმერთი შემოქმედი (იხ. აგრეთვე, რომ. 1:18-25). რატომ არის ადამიანთა უმრავლესობისთვის ეს მიდგომა მეტად კარგი, ყოველ შემთხვევაში, საუბრის დასაწყებად? რა მიუთითებს შექმნილ სამყაროში ასე დამაჯერებლად ღმერთზე?`

