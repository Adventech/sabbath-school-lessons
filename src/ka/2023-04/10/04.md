---
title: პავლე და უცნობი ღმერთი
date: 05/12/2023
---

ყურადღება მიაქციეთ, რომ პავლე არ კიცხავს ათენელთა ცრუ რელიგიას ან ღმერთებს. მან აღნიშნა ყველა დადებითი მომენტი, რომელთა პოვნაც შეძლო და მათგან სარგებელი გამოიღო. 

`წაიკითხეთ საქმე. 17:22, 23. ამ მუხლებზე დაყრდნობით, აღწერეთ მეთოდები, რომლებიც პავლემ გამოიყენა, რათა ათენელთათვის ექადაგა იესო ქრისტეს სახარება.`

"კაცნო ათენელნო, ყველაფერში გატყობთ, რომ ძალიან მორწმუნენი ხართ" (საქმე. 17:22). პავლემ ისინი შეაქო! მიუხედავად იმისა, რომ მათი რელიგია მცდარი იყო, მან შეაქო მათი მიძღვნა, რადგან მცდარი რელიგიისადმი მიძღვნაც საქებარია, ვიდრე სულიერების სრული უგულებელყოფა.

პავლემ განაგრძო: "როცა გავიარე და დავათვალიერე თქვენი სათაყვანებელი ადგილები..." (საქმე. 17:23). პავლე თავისი ყურადღების გამოხატვის აღწერისას ათენელთა რელიგიის მიმართ აჩვენებდა ამ ადამიანებს თავის პატივისცემას. იგი არ შეჭრილა მათთან, როგორც თვითაღიარებული ექსპერტი, რომელსაც ამ ადამიანებისთვის საჭირო ყველა პასუხი გააჩნია! ის რომ მათ წინაშე წარმდგარიყო ასეთ როლში, მას არავინ მოუსმენდა. მან კი ისეთი ადამიანის შთაბეჭდილება დატოვა, რომელიც გულწრფელად ზრუნავს მსმენელზე და მისთვის სიკეთე სურს.

როცა პავლე განიხილავდა წარწერას "უცნობ ღმერთს" (საქმე. 17:23), მან გამოიყენა საშუალება იმისა, რაც შეიძლება ჩაგვეთვალა ძიების საერთო საფუძვლად. მრავალ მათგანს სწამდა ღმერთების, რაც ემსახურებოდა სამომავლო საუბრების საფუძველს. პავლეს არ დაუცინია უცხო ღმერთისთვის აგებული სამსხვერპლოსთვის. ამის ნაცვლად, მან დიდად დააფასა ეს ადამიანები და აღაფრთოვანებდა ის, რომ ასე ზრუნავდნენ სულიერ საკითხებზე, რაკი არ დაიშურეს ძალისხმევა და ფული, რომ თაყვანი ეცათ იმისთვის, ვისაც არც იცნობდნენ, ყოველი შემთხვევისთვის.

ცდებოდნენ თუ არა ისინი? რა თქმა უნდა. მაგრამ მათი მიძღვნა კერპების მიმართ საუბრობდა სულიერი წყურვილის შესახებ, რითაც ისინი გახსნილნი იყვნენ სულიწმიდისთვის. პავლემ იპოვა სასაუბრო თემა, რასაც შეეძლო გამოეწვია ცოცხალი ღმერთის მიმართ ინტერესი.

`თქვენი აზრით, შეხების რომელ წერტილებს შეუძლია აღმოაჩინოს უფრო მეტი შესაძლებლობა უფრო ღრმა დიალოგისთვის ადამიანებთან, რომლებსაც იცნობთ?`

