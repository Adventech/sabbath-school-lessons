---
title: ებრაელი ათენში
date: 03/12/2023
---

`წაიკითხეთ საქმე. 17:1-16. როგორ აღმოჩნდა პავლე ათენში? თქვენი აზრით, კონკრეტულად რამ "აღაშფოთა პავლეს სული" ათენში (17:16)?`

ქალაქი ათენი იყო "კერპებით სავსე" (საქმე. 17:16). რადგან პავლემ იცოდა თავისი ერის ისტორია და მათი მიდრეკილება კერპთაყვანისმცემლობისკენ (მიუხედავად უსასრულო გაფრთხილებებისა), იგი მეტად დანაღვლიანდა ათენში ყველა იმ კერპის ხილვით. ეჭვგარეშეა, პავლეს ამოძრავებდა თანაგანცდა ათენელთა მიმართ, რომლებიც დაიღუპებიან თავიანთ ცოდვებში, თუკი არ გაიცნობენ ჭეშმარიტ ღმერთს.

დღეს ჩვენი ქალაქები ჯერ კიდევ სავსეა კერპებით, თუმცა ისინი განსხვავებულად გამოიყურებიან და არ არიან ისეთივე ხილული, როგორც ისინი, რომლებიც პავლემ იხილა. და, სამწუხაროდ, მრავალი ქალაქელი მორწმუნე უმოქმედოა. პავლე კი ყურადღებით ისმენდა სულიწმიდის ხმას, რათა ემოქმედა. იგი არ ფიქრობდა ისე, როგორც მორწმუნეთა უმრავლესობა, რომლებიც ჯერ კიდევ არ იყვნენ დარწმუნებული იმაში, რომ სახარება განკუთვნილია ყველასთვის. პავლემ იცოდა, რომ ღმერთს სურდა ათენელთა გადარჩენა ისევე, როგორც ყველა სხვა ადამიანისა. მას ესმოდა, რომ მსოფლიო უწყების იდეა გულისხმობდა, რომ სახარება უნდა მიიტანო მათთან, ვისაც ის არასდროს გაუგია, მათ შორის კერპებისთვის მოთაყვანე წარმართებთანაც, ასევე ფილოსოფოსებთან, რომლებიც მრავლად იყვნენ ათენის ქუჩებში.

აქედან გამომდინარე, პავლე ხშირად სტუმრობდა ბაზრის მოედანს, სადაც ეს ადამიანები იკრიბებოდნენ. შეგვიძლია ვთქვათ კიდევ, რომ მან ჩამოაყალიბა გლობალური მისიის პირველი სასწავლო ცენტრი, როდესაც გამოიყენა საბაზრო მოედანი, რომ შეესწავლა და დაეტესტა წარმართთა გულებსა და გონებაზე ზემოქმედების მეთოდები.

პავლემ იცოდა, რომ ათენელებთან უნდა ემოქმედა განსხვავებულად, ვიდრე იუდეველებთან ან ღმერთის მოშიშ წარმართებთან მუშაობის დროს. ამ ერისთვის ისრაელის ღმერთი არაფერს წარმოადგენდა. გამოდის, რომ მას სჭირდებოდათ სრულიად განსხვავებული მიდგომა. 

დღეს ხშირად ვცდილობთ მივმართოთ ხალხს, რომლებიც შორს არიან "იუდევლურ-ქრისტიანული" მემკვიდრეობისგან. აქედან გამომდინარე, პავლეს მსგავსად, სხვადასხვა მიდგომები უნდა გამოვიყენოთ მათთან, ვისთანაც გვაქვს ურთიერთობა. მაგალითად, მეთოდი, რომელიც არაჩვეულებრივად მუშაობს ბუენოს-აირესში, სრულიად უსარგებლო შეიძლება აღმოჩნდეს ქალაქ ბანკოგში ან სხვა ადგილას. 

`რა სახის კერპებს სცემენ თაყვანს ადამიანები თქვენი საზოგადოებიდან? როგორ შეგიძლიათ მათ თვალი აუხილოთ?`

