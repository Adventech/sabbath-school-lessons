---
title: ტვიროსსა და სიდონში
date: 12/12/2023
---

ღვთისმეტყველები მიიჩნევენ, რომ მათეს სახარება დაიწერა იუდეველთა აუდიტორიისთვის, ხოლო მარკოზის სახარება კი, პირველ რიგში, - წარმართული აუდიტორიისთვის. სასარგებლოა გვახსოვდეს ეს განსხვავებულობა, როცა შევისწავლით სახარებებს.

`წაიკითხეთ მათ. 15:22-28 და მარკ. 7:24-30. თითოეული ნაწყვეტიდან ამოწერეთ დედაკაცის აღწერა.` 

`მათ. 15:22-28`

`მარკ. 7:24-30`

ყურადღება მიაქციეთ იმას, თუ როგორ აღწერს მათე ამ დედაკაცს, ახსენებს რა მის ეროვნებას, ქანაანელი. სულიწმიდამ კი მარკოზი შთააგონა მის აღსაწერად გამოეყენებინა სრულიად სხვა სიტყვები, "ბერძენი" (ბერძნ. ელენის) და შემდეგ კიდევ მიემატებინა "წარმოშობით სიროფინიკიელი" ან "სირიელი ფინიკიიდან" - ერთადერთი შემთხვევაა, როცა ეს სიტყვა გამოიყენება ბიბლიაში. 

ახლა მოდით განვიხილოთ, თუ როგორ არის აღწერილი ეს ისტორია მათ. 15-ში და როგორ აღიქვამდნენ მას ებრაელები. მათეს მსმენელები ამ დედაკაცს აღიქვამდნენ, როგორც დამცირებულ წარმართს. ეს ემყარება იუდეველთა და ქანაანელთა ურთიერთობის ისტორიულ გამოცდილებას, კერპთაყვანისმცემელთა ის ჯგუფი, რომელთა მანკიერი ცხოვრების სტილი და წეს-ჩვეულებები დიდი ხნის განმავლობაში დაბრკოლებას წარმოადგენდა მათი ხალხისთვის. ქრისტეს მოწაფეებსაც კი არ შეეძლოთ გაეფიქრათ ის, რომ ამ დედაკაცს გააჩნია რწმენა და მასაც შეუძლია ცათა სასუფეველში შესვლა.

მარკოზის მსმენელები, რომლებიც წარმართები იყვნენ, სხვაგვარად აღიაქვამდნენ ამ ისტორიას. ისინი საკუთარ თავს აიგივებდნენ ამ დედაკაცთან, "წარმოშობით სიროფინიკიელ ბერძენთან". იესომ განკურნა ისეთივე, როგორებიც ისინი არიან! წარმართები ამ დედაკაცში ხედავდნენ სამაგალითო დედას, რომელიც განიცდიდა ქალიშვილის ბედს და სურდათ, რომ მოძღვარს იგი განეკურნა, მიუხედავად მისი ეთნიკური თუ ეროვნული კუთვნილებისა.

"ქრისტემ მაშინვე არ გასცა პასუხი ქალის თხოვნას. საძულველ ხალხთა ეს შვილი მან ისე მიიღო, როგორც ნებისმიერი იუდეველი ეპყრობოდა მათ. ამით მოწაფეებს აჩვენა, თუ რა უგულოდ და ცივად ექცეოდნენ იუდეველები ასეთ ხალხს. ხოლო ქალის თხოვნის დაკმაყოფილებით ქრისტემ აჩვენა მოწაფეებს წარმართებთან სწორი დამოკიდებულების მაგალითი" (ე. უაითი, ქრისტე - წუთისოფლის იმედი, გვ. 400).

`წაიკითხეთ 1იოან. 2:2. რას გვამცნობს ეს მუხლი იმის შესახებ, რომ ყველანი თანასწორი ვართ ღმერთის წინაშე?`

