---
title: შემდგომი გამოკვლევისთვის
date: 15/12/2023
---

"წარმართთა შორის იყვნენ ადამიანები, რომელთაც იუდეველ მოძღვრებაზე უკეთესად ესმოდათ ძველი აღთქმის წინასწარმეტყველებანი მესიის მოსვლის შესახებ. ზოგიერთ მათგანს სწამდა, რომ მისი მოსვლა გაათავისუფლებს მათ ცოდვებისაგან. ფილოსოფოსებიც ცდილობდნენ ისრაელის რელიგიის სიღრმეებში ჩაწვდომას. მაგრამ ისრაელიანთა ფანატიზმი გზას უღობავდა ჭეშმარიტების ნათელის გავრცელებას" (ე. უაითი, ქრისტე - წუთისოფლის იმედი, გვ. 33). 

"უფალი იესო, ჩვენი ძლევამოსილი მხსნელი, მოკვდა ამ სულების გამო. მას შეუძლია გამოაფხიზლოს ისინი მათი გულგრილობისგან, მას შეუძლია გამოაფხიზლოს მათი თანაგრძნობა, მას შეუძლია მოალბოს მათი გულები, მას შეუძლია მათ სულებს გაუხსნას ჭეშმარიტების სილამაზე და ძალა. ამაში მთავარი მუშაკი თავად ღმერთია და არა მოკვდავი ადამიანი; და მაინც მოუწოდებს იგი ადამიანებს გახდნენ შუამავლები, რომელთა საშუალებითაც იგი შეძლებს სინათლე მიუტანოს მათ, ვინც სიბნელეში იმყოფება. ღმერთს ჰყავს ძვირფასი სულები ყველა ეკლესიაში და ჩვენი საქმე არ არის ხელაღებით განვიკითხოთ ისინი, ვინც საკუთარ თავს რელიგიურად მიიჩნევს, არამედ მორჩილებითა და სიყვარულით წარუდგინოს ყველას ჭეშმარიტება ისეთი, როგორიც არის ის იესოში. დაე, ადამიანებმა დაინახონ ღვთისმოსაობა და მიძღვნა, დაე, დაინახონ ქრისტეს მსგავსი ხასიათი და ჭეშმარიტებამ მიიზიდოს ისინი... მათ უნდა განადიდონ იესო, სამყაროს მხსნელი; მათ უნდა მიიტანონ სიცოცხლის სიტყვა" (ე. უაითი. ადვენტ რევიუ ენდ საბათ ჰერალდ, 17 იანვარი 1893 წელი).

**კითხვები მსჯელობისათვის:**

`1.უშუალოდ რა საჭიროება გააჩნიათ ადამიანებს იმ ადგილას, სადაც ცხოვრობთ, კონკრეტულად რა დაგეხმარებათ გაგიცხადოთ თქვენ და თქვენს ეკლესიას მიმართოთ მათ, ვინც არ იცის ის ჭეშმარიტება, რომელიც თქვენ იცით?`

`2.კიდევ ერთხელ წაიკითხეთ ელენ უაითის სიტყვები, რომლებიც ზემოთ არის მოყვანილი სხვა რელიგიებთან დაკავშირებით: "ღმერთს ჰყავს ძვირფასი სულები ყველა ეკლესიაში და ჩვენი საქმე არ არის ხელაღებით განვიკითხოთ ისინი, ვინც საკუთარ თავს რელიგიურად მიიჩნევს". სხვა სიტყვებით, როგორ შეგვიძლია ვაჩვენოთ ადამიანებს მათი გზების სიმცდარე ისე, რომ არ დავამციროთ არავინ პირადად?`

`3."როცა ძე კაცისა მოვა, ნეტა ჰპოვებს ამქვეყნად რწმენას?" (ლუკ. 18:8). რა ჰქონდა იესოს მხედველობაში ამ რიტორიკული შეკითხვის დასმისას? რა განსხვავებაა რწმენასა და რელიგიურ შეხედულებებს შორის? რატომ შეიძლება მოხდეს ისე, რომ ადამიანები, რომლებსაც გააჩნიათ სწორი რელიგიური შეხედულებები, შეიძლება წაერთვათ რწმენა, როცა დაბრუნდება ქრისტე?`

