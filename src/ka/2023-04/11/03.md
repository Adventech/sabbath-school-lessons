---
title: "ხალხის ბრბო რომ დაინახა"
date: 11/12/2023
---

მიუხედავად პრობლემებისა, რომლებიც შეიძლება შეხვდეს იესოს მიმდევართ, იგი მოუწოდებს მათ იშრომონ მისთვის ქალაქებში.

`წაიკითხეთ მათ. 9:35-38. რა გრძნობებს იწვევდა იესოში ქალაქის მაცხოვრებელთა ბრბო?`

`იესოს სიტყვების თანახმად, რაზე უნდა ილოცონ ქრისტიანებმა აუცილებლად (მუხ. 38)?`

`თქვენი აზრით, რატომ გვიბრძანა იესომ ვილოცოთ ზუსტად ამის შესახებ?`

იესო თანაუგრძნობდა ხალხს იმის მსგავსად, რასაც შეიძლება შევხვდეთ ქალაქებში. ლუკ. 19:41-ში აღნიშნულია, როგორ გოდებდა იესო იერუსალიმის შესახებ. ჩვენ ვერ გავაცნობიერებთ იესოს სიყვარულის სიღრმეს მისი შვილების მიმართ, მათ მიმართაც კი, ვინც იყო "უპიროვნო ბრბოში", რომელიც ცხოვრობდა ქალაქებში. ზუსტად ამიტომ მათ. 9:38-ში იესო გვეუბნება, რომ ვილოცოთ, რათა ჩვენი ლოცვები და გულები მისას დაემსგავსოს.

`წაიკითხეთ მათ. 4:23-25. როცა იესომ დაიწყო თავისი მსახურება, რომელი გეოგრაფიული რაიონებიდან მოდიოდა მასთან ხალხი?`

მათ. 4:25-ში ბრბო, რომელიც იესოს მიჰყვებოდა, მოვიდა გალილეიდან, აღმოსავლეთით მდებარე ათი ქალაქ-სახელმწიფოდან (დეკაპოლისიდან), იერუსალიმიდან და იუდეას სამხრეთი ნაწილიდან. სამარიის გარდა, კიდევ რომელი ერთი რეგიონი აკლია აქ? ტვიროსისა და სიდონის სანაპირო რეგიონი, ფინიკიის ნაწილი ხმელთაშუა ზღვის სანაპიროს გასწვრივ ჩრდილოეთ-დასავლეთით გალილეიდან. ახლა ვხედავთ, თუ რატომ წავიდა იესო ამ რაიონში! ეს მოგზაურობა ტვიროსისა და სიდონის საზღვრებში იყო იესოს ერთ-ერთი ურთიერთკულტურული მისიონერული მოგზაურობა. 

"ფარისევლებთან შეხვედრის შემდეგ იესომ კაპერნაუმი დატოვა და გალილეის გავლით წავიდა მთიან ქვეყანაში, რომელიც ფინიკის საზღვრის მახლობლად მდებარეობდა. მის დასავლეთით, ქვედა ფერდობებზე ძველი ტვიროსი და სიდონი გადაშლილიყო თავიანთი წარმართული ტაძრებით, დიდებული სასახლეებით, ბაზრებითა და ნავსადგურებით, სადაც უამრავი გემი შემოდიოდა" (ე. უაითი. ქრისტე - წუთისოფლის იმედი", გვ. 399).

როგორ შეგვიძლია დავეხმაროთ ადამიანებს დაინახონ, თუ რაოდენ ამაოა თავისთავად "დიდებული ტაძრები და ბაზრები" და რატომ სჭირდებათ მათ იესო?