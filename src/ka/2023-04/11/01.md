---
title: მისია მათთვის, ვისაც არ გაუგია უწყება (ნაწილი 2)
date: 09/12/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
3მეფ. 11:1-6; მათ. 4:23-25; 15:22-28; მარკ. 7:24-30; საქმე. 10:34, 35; მათ. 8:10.

> <p>სამახსოვრო მუხლი:</p>
> "მაშინ იესომ პასუხად უთხრა: ‘ჰოი, დედაკაცო! დიდია შენი რწმენა. მოგეცეს, როგორც შენ გსურს’. და იმავე საათში განიკურნა მისი ქალიშვილი" (მათ. 15:28).

მოსიყვარულე ღმერთი თავიდანვე ეძებდა თავის დაკარგულ შვილებს (იხ. დაბ. 3:9); და ჩვენს დღეებშიც ეძებს უფალი დაკარგულებს (იხ. გამოცხ. 14:6-12), მათ შორის მათ, ვინც ქალაქებში ცხოვრობს. 2018 წ. გაერთიანებული ერების ორგანიზაციამ გამოაქვეყნა უკანასკნელი გამოკვლევები, რომლებშიც მითითებული იყო, რომ პლანეტის მოსახლეობის 55% ცხოვრობს ქალაქში, ხოლო 2050 წლისთვის ეს რიცხვი მიაღწევს 68%-ს. ჩვენ არ გვაქვს არჩევანი: უნდა დავუმოწმოთ მათ, ვინც ცხოვრობს ქალაქებში. 

მაგრამ ზოგიერთი ღვთის შვილი იქცევა როგორც იონა, როცა მათ მოუწოდებენ უქადაგონ ქალაქის მკვიდრებს, ისინი კი მიზეზს ეძებენ რომ ეს არ გააკეთონ. "რადგან ყოველივე, რაც წინათ დაიწერა, ჩვენს სასწავლებლად დაიწერა, რათა მოთმინებით და წერილთა ნუგეშით გვქონდეს სასოება" (რომ. 15:4). ეს "დაწერილი" გულისხმობს იონას ისტორიასაც.

როცა იესო დედამიწაზე ცხოვრობდა, იგი ემსახურებოდა არა მხოლოდ ისრაელიანთა ქალაქებში მაცხოვრებლებს, არამედ სხვა რეგიონში მკვიდრებსაც; ანუ მათ, ვინც არ მიეკუთვნებოდა იუდეველებს და არ წარმოადგენდა რჩეული ერის ნაწილს. 

ამ კვირის განმავლობაში ჩვენ შევისწავლით ისტორიას იმის შესახებ, თუ როგორ ემსახურებოდა ქრისტე ტვიროსისა და სიდონის მკვიდრთ. შევისწავლით გაკვეთილებს, რომელთა გამოყენებაც შესაძლებელია დღეს. 