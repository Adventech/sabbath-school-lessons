---
title: მისია ისრაელი საზღვრებს მიღმა
date: 10/12/2023
---

ვკითხულობთ, რომ იესო თავის მოწაფეებთან ერთად გაემართა გენესარეთის ქვეყანაში (იხ. მათ. 14:34). შემდეგ "გამოვიდა იქიდან იესო და მივიდა ტვიროსისა და სიდონის მხარეებში" (მათ. 15:21). შემდგომ მან თავისი მოწაფეები გალილეიდან წაიყვანა ამ წარმართულ ქვეყნებში? იგი თავის მოწაფეებთან ერთად გაემართა ახალ მახარობლურ სამკალში, რათა საველე პირობებში შესძლებოდათ ესწავლათ ის, რისი სწავლაც გალილეაში იქნებოდა ურთულესი. მას სურდა თავისი მოწაფეებისთვის ესწავლებინა ის გაკვეთილები, რომლებიც დაეხმარებოდა მათ მომზადებულიყვნენ თავიანთი მოწოდებისთვის: წასულიყვნენ ადამიანთა ყველა ჯგუფთან, მათ შორის, ქალაქის მაცხოვრებლებთანაც.

`წაიკითხეთ მსაჯ. 3:1-6; 3მეფ. 11:1-6. ამ მუხლების თანახმად, როგორი იყო ამ ქალაქებში სულიერი მდგომარეობა?`

მსაჯ. 3:1-6-ში ნათქვამია, რომ ღმერთმა გამოიყენა ეს უძველესი ერები იმისთვის, რომ გამოეცადა ისრაელის რწმენა. სამწუხაროდ, ღვთის ხალხმა ვერ ჩააბარა ეს გამოცდა: "და შეირთეს მათი ასულნი ცოლებად, და თავიანთი ასულები მიათხოვეს მათ ძეებს, და ემსახურებოდნენ მათ ღმერთებს" (მსაჯ. 3:6). ამგვარად, თავიდანვე ეს ერები ისრაელისთვის იქცნენ დაბრკოლებად.

3მეფ. 5:1-11-ში მოთხრობილია ებრაელთა და ციდონის მაცხოვრებელთა შორის მჭიდრო კავშირის შესახებ. თუმცა, ერთი მხრივ, ეკონომიკური კავშირები სასარგებლო იყო ორივე მხარისთვის, მეორე მხრივ, ეჭვგარეშეა, რომ წარმართობისა და კერპთაყვანისმცემლობის უარყოფითი ზეგავლენა აღიბეჭდებოდა ებრაელებზე მათი ვაჭარი თანამონაწილეების მხრიდან.

1მეფ. 11:1-6-ში ნაჩვენებია, თუ რა გამოიწვია წარმართულმა გავლენამ: მეფე სოლომონი დაქორწინდა ციდონელ პრინცესაზე, რომლის წყალობითაც სოლომონი განუდგა ღმერთს. "და დადიოდა სოლომონი ციდონელთა ღმერთის ყაშთორეთისა და ყამონელთა სიბილწის მილქომის კვალზე" (3მეფ. 11:5).

მაგრამ მიუხედავად რჩეულ ერზე წარმართობისა და კერპთაყვანისმცემლობის უარყოფითი ზეგავლენის შესახებ ისტორიისა, იესომ მაინც წაიყვანა თავისი მოწაფეები ამ ქვეყნებში. ამით მან კროს-კულტურული (ურთიერთკულტურული გაცნობის) მისიის პირველი გაკვეთილები უჩვენა მათ და თავის მიმდევრებს, რომ მათი მისია მიმართულია ყველა კულტურასა და ეროვნებაზე.

ადვენტისტური მისია ქალაქებში მრავალი საფრთხის წინაშე დგას: ჯანმრთელობისთვის არახელსაყრელი გარემო, ძვირადღირებული ცხოვრება, რასიზმი, ფანატიზმი, ნაციონალიზმი და რელიგიური თავისუფლების შეზღუდვა. და მაინც, მიუხედავად ამ დაბრკოლებებისა, უნდა ვიმუშავოთ ქალაქის მაცხოვრებელთა საკეთილდღეოდ.

`რა შეგიძლიათ გააკეთოთ, რომ დაეხმაროთ მათ, ვინც მონაწილეობს მსახურებაში ქალაქებში?`

