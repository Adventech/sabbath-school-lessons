---
title: რწმენა ამქვეყნად?
date: 14/12/2023
---

ლუკ. 18:8-ში იესო იგავის ბოლოს სვამს შეკითხვას: "როცა ძე კაცისა მოვა, ნეტა ჰპოვებს ამქვეყნად რწმენას?" როგორც ქრისტეს თანამედროვე მოწაფეებს, გვჭირდება იმის გაგება, თუ რას ეძებს იესო. ამ ისტორიაში შეგვიძლია დავინახოთ, რომ იესო ეძებს რწმენას, რომელიც სიბნელეშიც კი ანათებს. 

`წაიკითხეთ ნაწყვეტი იესოს შეხვედრის შესახებ ქალაქის სხვადასხვა მაცხოვრებლებთან: მათ. 8:10, 13; მარკ. 2:5; 10:46-52. მოყევით, თუ რაში გამოვლინდა ამ ნაწყვეტების გმირების რწმენა?`

ეს სია გულისხმობს ადამიანებს, ვისი რწმენაც ბრწყინავდა ქალაქების სიბნელეშიც კი. მათ. 8:10, 13-ში ვხედავთ ქრისტესკენ მოქცეულ წარმართ ასისთავს, რომელსაც ძლიერი რწმენა გააჩნდა. ვხვდებით ოთხ რწმენით აღსავსე მეგობარს, რომლებმაც დაშალეს სახურავი, რათა თავიანთი დავრდომილი მეგობარი იესოსთან მიეყვანათ (იხ. მარკ. 2:5). მარკ. 10-ში ვხვდებით ბრმადყოფილს, ბარტიმეოსს, რომლის რწმენაც ასხივებს იერიხოში.

ამავდროულად, გვაქვს მოლოდინი, რომ ღვთის ხალხში გამოვლინდება ძლიერი რწმენა. მაგრამ იესოს მშობლიურ ქალაქშიც კი, ნაზარეთში, სუსტია რწმენა ან უარესიც, გაცხადებული ურწმუნოება, ხელს უშლიდა იესოს მსახურებაში. ქრისტე თავისი მოწაფეების წრეში რამდენჯერმე ამბობს ისრაელის შესახებ: "მცირედმორწმუნენო!" (იხ. მათ. 6:30; 8:26; 14:31; 16:8). ხოლო მათ. 17:17-ში იესო შესძახებს: "ჰოი, ურწმუნო და უკუღმართო მოდგმავ".

ერთ-ერთი გაკვეთილი, რომელიც შეგვიძლია ჩვენს დროში გამოვიყენოთ, მდგომარეობს იმაში, რომ შეგვიძლია ჩვენთვის წარმოუდგენელ ადგილას შევხვდეთ ადამიანთა რწმენას: უცხოელებით, წარმართებითა და სხვადასხვა რელიგიის წარმომადგენლებით სავსე ქალაქებში. უნდა ვიაროთ ქალაქებში მორჩილი გულით, როგორც ამას იესო აკეთებდა და შევხვდეთ მათ, ვინც ჭეშმარიტების წარმოდგენისას გამომსყიდველი რწმენით უპასუხებს იესოს. და ასეთი ადამიანები მართლაც სადღაც ქალაქში იმყოფებიან. 

**დავალება**: ილოცეთ იმის შესახებ, რომ ღმერთმა სახარებისეულ სამკალზე გამოგზავნოს მეტი მომკელი თქვენი საკრებულოს ეკლესიის წევრებიდან.

**რა გავაკეთოთ**: იმსჯელეთ თქვენს ჯგუფთან ერთად, თუ როგორ დაიწყოთ სახარებისეული საქმე სხვა დასახლებულ პუნქტში, სადაც არ არიან ადვენტისტები. განაგრძეთ თქვენს ქალაქში (სოფელში) იმ მაცხოვრებელთა ძიება, რომლებსაც აჩუქებდით წიგნებს და დაპატიჟებდით ბიბლიური გაკვეთილების შესასწავლად.

