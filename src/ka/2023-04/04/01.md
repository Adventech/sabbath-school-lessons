---
title: ღვთის მისიაში მონაწილეობა
date: 21/10/2023
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 12:1-9; 18; 19:1-29; იაკ. 5:16; რომ. 8:34; ებრ. 7:25; იოან. 13:34-35. 

> <p>სამახსოვრო მუხლი:</p>
> "ახალ მცნებას გაძლევთ თქვენ: გიყვარდეთ ერთმანეთი. როგორც მე შეგიყვარეთ თქვენ, თქვენც ისე გიყვარდეთ ერთმანეთი. ჩემი მოწაფეები რომ ხართ, ამით გაიგებენ ყველანი, თუ ერთმანეთის სიყვარული გექნებათ" (იოან. 13:34, 35). 

თავიდანვე აბრაამს უნდოდა, რომ ღმერთს გამოეყენებინა იგი თავისი მისიისთვის. ეს ჭეშმარიტება შეგვიძლია დავინახოთ, მაგალითად, დაბ. 18-ში, როცა ღმერთმა გააფრთხილა იგი იმის შესახებ, თუ რა დაემართებოდა სოდომსა და გომორას. "რადგან არაფერს მოიმოქმედებს უფალი ღმერთი, თუ არ გაუცხადა თავისი საიდუმლო თავის მსახურთ, წინასწარმეტყველთ" (ამოს. 3:7). ხოლო სოდომისა და გომორას ისტორიაში, "თავისი მსახური, წინასწარმეტყველი" იყო აბრაამი.

აბრაამი ისვენებდა შუადღისით, როცა შეამჩნია სამი მგზავრი. "აბრაამი თავის სტუმრებში მხოლოდ სამ დაღლილ მგზავრს ხედავდა და სრულებით ვერ იცნო მათ შორის ის, ვისთვისაც თაყვანისცემა ცოდვად არ ჩაეთვლებოდა" (ე. უაითი. პატრიარქები და წინასწარმეტყველები, გვ. 138, 139). 

თუმცა აბრაამი მალევე პირადად ჩაერთო ღვთის მისიის აღსრულებაში. როგორც ეს თავი გვიჩვენებს, მისი მონაწილეობა მდგომარეობდა სოდომისა და გომორას მაცხოვრებელთა გამო ლოცვასა და შუამდგომლობაში. ანუ მას სურდა, რომ ეს ადამიანები, ასე თუ ისე, მიუხედავად ყველაფრისა, გადარჩენილიყვნენ. გარკვეულწილად, მაშ, რა არის ეს, თუ არა თავად მისიის არსი?

ამ თავში იხსნება აბრაამის სამი სულიერი თვისება: სტუმართმოყვარეობა, სიყვარული და ლოცვის სული - თვისებები რომლებიც დიდად დაგვეხმარება მისიაში.