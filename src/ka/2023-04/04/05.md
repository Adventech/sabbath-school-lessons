---
title: აბრაამის მისია
date: 25/10/2023
---

`წაიკითხეთ დაბ. 19:1-29. რა შედეგი გამოიღო იმან, რომ აბრაამმა გამოხატა სტუმართმოყვარეობის, სიყვარულისა და ლოცვის სული?`

დაბ. 19:1 მიუთითებს ქალაქ სოდომში ლოტის მდგომარეობაზე: "ლოტი კი იჯდა სოდომის კარიბჭესთან". ეს აღნიშნავს იმას, რომ იგი ქალაქში პატივსაცემი ადამიანი იყო და მნიშვნელოვანი თანამდებობა ეკავა, რადგან კარიბჭესთან ჯდომა შეეძლოთ მხოლოდ თანამდებობაზე მყოფ ადამიანებს: ჩინოვნიკებს, მსაჯულებსა და მეფეებს (იხ. 2მეფ. 19:8; იერ. 38:7; რუთ. 4:1). 

დაბადების წიგნის მე-19 თავი, პრაქტიკულად, პარალელურია მე-18 თავისა, სადაც აღწერილია აბრაამის ანგელოზებთან შეხვედრა. აბრაამიც და ლოტიც ისხდნენ კარიბჭესთან ან შესასვლელთან (დაბ. 18:1; 19:1). აბრაამმაც და ლოტმაც მგზავრები მიიპატიჟეს მათ ჭერქვეშ დასასვენებლად (დაბ. 18:3, 4; 19:2). აბრაამმაც და ლოტმაც საკვები შესთავაზეს სტუმრებს (დაბ. 18:4-8; 19:3). როგორიც არ უნდა ყოფილიყო ლოტის ნაკლი, როგორც ჩანს, მას დადებითი თვისებებიც ჰქონდა.

"და აწვიმა უფალმა ციდან გოგირდი და ცეცხლი უფლისაგან, ციდან სოდომსა და გომორას. და დაამხო ეს ქალაქები და მთელი მათი შემოგარენი, და ყოველი მკვიდრი ამ ქალაქისა და ყოველი მცენარე მიწისა" (დაბ. 19:24, 25).

ჩვენთვის არ არის ცნობილი, თუ რამდენი ადამიანი ცხოვრობდა სოდომსა და გომორაში ამ ისტორიის დროს, მაგრამ ეს ქალაქები დატოვა მხოლოდ ოთხმა და გადარჩა მხოლოდ სამი ადამიანი. ზუსტად იგივე მოხდა წარღვნის დროს. არ ვიცით რამდენი ადამიანი ცხოვრობდა იმ დროს, მაგრამ ვიცით, რომ უმრავლესობა ვერ გადარჩა. 

იმ ფაქტს, რომ სოდომის ძალიან ცოტა მაცხოვრებელი გადარჩა, მნიშვნელობა აქვს ჩვენი მისიონერული საქმიანობისთვის - ყველა ვერ გადარჩება. ჩვენ გვსურს, რომ ყველამ მიიღოს იესო და მისი ხსნის ჩანაფიქრი, მაგრამ ყოველ ადამიანს აქვს თავისუფალი ნება. ჩვენი ამოცანა მდგომარეობს იმაში, რომ რაც შეიძლება მეტმა ადამიანმა აირჩიოს იესო. როცა მისიონერულ საქმე ვაკეთებთ, ღმერთი გვეხმარება ამაში სულიწმიდის მეშვეობით, მაგრამ იგი არასდროს მიდის ადამიანის ნების საწინააღმდეგოდ. თავისუფალი ნება აღნიშნავს შემდეგს: რაც არ უნდა გავაკეთოთ, რამდენიც არ უნდა ვილოცოთ, გადარჩენა დამოკიდებულია თითოეული ადამიანის არჩევანზე.

`როგორ არ ჩავცვივდეთ სასოწარკვეთილებაში, თუკი მისიონერული საქმიანობის დროს, ვერ ვხედავთ სასურველ შედეგებს?`