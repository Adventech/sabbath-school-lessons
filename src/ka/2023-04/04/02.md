---
title: სტუმართმოყვარეობის ნიჭი
date: 22/10/2023
---

`წაიკითხეთ დაბ. 18:1-15. სტუმართმოყვარეობის რა ელემენტები ჩანს სტუმრების მიმართ გაცემულ აბრაამის პასუხში?`

ცხელი შუადღით აბრაამი კარვის შესასვლელთან იჯდა. ეს იყო უჩვეულო. დღე-ღამის ამ პერიოდში, ზაფხულში, როცა მზე ყველაზე მეტად აცხუნებს, ყველა ეძებს თავშესაფარს ჩრდილში, სადაც უბერავს სასიამოვნო სიო. მაგრამ იქნებ აბრაამი მზის გულზე იჯდა იმის გამო, რომ დახმარებოდა მათ, ვისაც შეიძლება ჩამოევლო?

იქ ჯდომისას, მან დაინახა სამი მგზავრი. მეტად სავარაუდოა, რომ სტუმართმოყვარეობის გამოხატვა უცხო ადამიანებისთვის მისთვის წარმოადგენდა ჩვეულებრივ საქმეს. აი, რატომ დაიწყო აბრაამმა მათთან პირველმა საუბარი: მუხლში მითითებულია, რომ აბრაამი მათ შესაგებად გაიქცა კარვის შესასვლელიდან. ანუ ეს მომენტიც მნიშვნელოვანია, აბრაამმა გამოხატა გამბედაობა, რათა შეხვედროდა მათ მანამ, სანამ ისინი მას გაუსწორდებოდნენ. "და მოიტანენ ცოტა წყალს და დაგბანენ ფეხს, და დაისვენეთ ხის ქვეშ. და გამოგიტანთ მცირეოდენ პურს, და დაინაყრეთ გული, შემდეგ კი წადით. რაკი გზად ჩაუარეთ თქვენს მსახურს" (დაბ. 18:4,5).

აბრაამმა იცოდა საკუთარი მისიის შესახებ, რომელიც იმაში მდგომარეობდა, რომ წუთისოფელში, რომელიც ჩაფლული იყო წარმართობაში, კერპთაყვანისმცემლობასა და პოლითეიზმში, თითოეულისთვის გაეზიარებინა უფლის შესახებ ცოდნა. როგორც ამ ისტორიიდან შეგვიძლია დავინახოთ, მისი მისიის ყველაზე უშუალო საშუალება იყო სტუმართმოყვარეობის გამოვლენა ამ მგზავრების მიმართ, რომლებიც ეს-ეს იყო გამოჩნდნენ ჰორიზონტზე.

ამავდროულად, "მისი უზარმაზარი ოჯახი აერთიანებდა ათასზე მეტ ადამიანს, რომელთა შორისაც ბევრი წარმართობიდან იყო მოქცეული. ასეთ ოჯახს სჭირდებოდა მტკიცე ხელი. სუსტი, გაუბედავი მეთოდები არ მოქმედებდა... აბრაამის გავლენა სცდებოდა მის ოჯახს. სადაც არ უნდა გაეშალა თავისი კარავი, გვერდით აშენებდა სამსხვერპლოს მსახურებისთვის. როცა კარავს იღებდნენ, სამსხვერპლო რჩებოდა და პალესტინაში მრავალი მომთაბარე ქანაანელი, რომლებმაც ღმერთის შესახებ იცოდნენ მხოლოდ ღვთის მსახურის, აბრაამის ცხოვრებიდან გამომდინარე, ჩერდებოდა ამ სამსხვერპლოსთან, რათა შეეწირა მსხვერპლი იაჰვესთვის" (ე. უაითი. აღზრდა, გვ. 187).

ამ ადამიანმა თავიდანვე გააცნობიერა, რომ ღმერთმა მას მოუწოდა მისიის აღსასრულებლად და რომ მისი გზა აღთქმულ ქვეყნამდე არ იყო დასასვენებლად მოგზაურობა, არამედ უნდა ყოფილიყო კურთხევა გარშემომყოფებისთვის, მისი თესლიდან კი - მთელი ქვეყნიერებისთვის.

`აბრაამის სტუმართმოყვარეობის რა პრინციპები შეგიძლიათ გამოიყენოთ თქვენს ცხოვრებაში?`