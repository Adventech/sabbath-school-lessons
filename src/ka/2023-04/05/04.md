---
title: დისკომფორტი
date: 31/10/2023
---

იონას მიერ გადატანილი გამოცდილება დიდი თევზის სტომაქში (იხ. იონ. 2) იყო ღმერთის სიყვარულისა და მოწყალების დრამატული გამოვლენა და იონას ლოცვა გვიჩვენებს, რომ მან აღიქვა ღვთის სიყვარულის უწყება. მაგრამ ის, რომ მას ღმერთთან ჰქონდა საოცარი შეხვედრა ჯერ კიდევ არ ნიშნავდა იმას, რომ მისი წარსული აზრები და წარმოდგენები ადვილად შეიცვლებოდა, თუმცა, ასეა თუ ისე, იგი წავიდა ნინევეში.

`წაიკითხეთ იონ. 3. როგორ უპასუხეს ადამიანებმა იონას ქადაგებას? დამოწმების შესახებ რა შეგვიძლია ვისწავლოთ აქედან?`

როგორიც არ უნდა ყოფილიყო იონას პირადი გრძნობები ნინეველებთან დაკავშირებით, იგი უქადაგებდა მათ იმას, რაც მას ღმერთმა უბრძანა და შედეგები გამაოგნებელი აღმოჩნდა. ნინეველებმა მოინანიეს! დიახ, იონას მოუწია ბევრი რამ გაევლო, გაეკეთებინა ის, რაც არ სურდა, მაგრამ როცა მან ეს გააკეთა, ღმერთი განდიდდა ამაში.

ამგვარად, ღვთის მისიას ასრულებენ ისინი, ვინც მზად არიან წავიდნენ მსხვერპლზე, თუნდაც არა საკუთარი სურვილით. უნდა დავთმოთ საკუთარი დარწმუნებულობა ღმერთის გამო, რომელსაც სურს მომაკვდავთა გადარჩენა. იონას მსგავსად, ხანდახან ვხელმძღვანელობთ ცრურწმენებით, რომლებიც გვაკავებს, რომ არ ვემსახუროთ ადამიანს ან ადამიანთა ჯგუფს. 

საკუთარ ცრურწმენათა გადაფასება ითხოვს მორჩილებას, მისიაში მონაწილეობა ითხოვს დროსა და ემოციურ ძალებს. ჩადო რამე სხვა ადამიანთა ცხოვრებაში და ჭეშმარიტად იზრუნო მათზე, შეიძლება ტვირთად იქცეს ვინმესთვის. საუკუნეში, როცა თავად განვიცდით სტრესს, რთულად ვუმკლავდებით საკუთარ ცხოვრებასა და პრობლემებს, სხვების მიმართ გამოვხატოთ ემოციური მხარდაჭერა, შეიძლება მოგვეჩვენოს მეტისმეტად რთულ ამოცანად.

და ბოლოს, მისიონერულ საქმიანობაში მონაწილეობა ხშირად ითხოვს გადახედვას იმისა, თუ რა დამოკიდებულება გვაქვს ფულის მიმართ და როგორ გამოვიყენებთ მათ. ხარჯი, რომელიც დაკავშირებულია მისიასთან, არსებობს მიუხედავად იმისა, დაკავშირებულია თუ არა ეს ხარჯი ადამიანთა დახმარებასთან, ლიტერატურის ან მისიონერული მასალის შეძენასთან ან მომსახურების, კეთილმოწყობის გადასახადთან, რაც საშუალებას გვაძლევს დრო გამოვითავისუფლოთ მისიონერული საქმისთვის. რა ფორმაც არ უნდა მიიღოს ამან, მისიონერული საქმიანობა ითხოვს მსხვერპლს. 

კეთილი უწყება იმის შესახებ, რომ მიუხედავად იონას ნაკლისა, ღმერთი დიადი ძალით იღწვის, რომ ნინეველები მიიყვანოს მონანიებამდე. საუბედუროდ, იონამ არ გაიზიარა ის სიხარული, რომელსაც ზეიმობდა ზეცა.

`რა მსხვერპლზე გთხოვთ წახვიდეთ ღმერთი ან მზად იყოთ, რომ წახვიდეთ, იმის გამო, რომ კიდევ ვინმეს უამბოთ მისი სიყვარულის შესახებ? რამდენად ენდობით იმას, რომ ის შეასრულებს დაპირებულს და გაამდიდრებს თქვენს ცხოვრებას, მიუხედავად თქვენი მხრიდან გაღებული მსხვერპლისა?`