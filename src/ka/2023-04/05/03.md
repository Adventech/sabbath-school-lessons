---
title: მცდარი შეხედულებები
date: 30/10/2023
---

როცა ზღვაში შეიქმნა ქარიშხალი, იონამ საკუთარი თავი ცნო მომხდარის გამო დამნაშავედ (იონ. 1:1-12). მისი საქციელი გვიმჟღავნებს იმ დროის ადამიანების მრწამსს. ადამიანებს სწამდათ, რომ ღმერთები მართავენ სტიქიას, ზღვა კი აღიქმებოდა, როგორც ქაოსი, ეშმაკეულთა სამეფოდ. მეზღვაურთა წარმოდგენების თანახმად, მათი რისხვის დასაშოშმინებლად საჭირო იყო მსხვერპლი. მიუხედავად იმისა, რომ იონა ებრაელი იყო, მის მსოფლმხედველობაზე, როგორც ჩანს, იმოქმედა მისი დროისთვის დამახასიათებელმა წარმოდგენებმა. 

`წაიკითხეთ იონ. 2:1-3, 7-10. თქვენი აზრით, რა დაემართა იონას სულიერ სამყაროს ვეშაპის სტომაქში გატარებული სამი დღის განმავლობაში?`

`ბოლოსდაბოლოს, რა გადაწყვეტილებამდე მიდის იონა? (იონ. 2:10).`

თუმცა იონა გარბოდა იმ ადგილიდან, სადაც ადამიანები იაჰვეს აცხადებდნენ თავიანთ ღმერთად, მან შეიცნო (რთული გზით), რომ როცა იგი მიდის სხვა კულტურის ადამიანებთან, იაჰვე იქაც უზენაესი მმართველია. ქარები და ტალღები ემორჩილებიან ღმერთს. თევზებიც. "უფლისა არის ქვეყნიერება და სავსება მისი" (ფსალმ. 23:1). იონას გული შემობრუნდა მიწისა და ზღვის მბრძანებლისაკენ, მან აღიარა თავისი ცოდვა და გადარჩა.

შესაძლებელია, იონას მსგავსად, ჩვენც შეიძლება არასწორად გავიგოთ ღმერთი და ის, თუ რას ელის იგი ჩვენგან. არსებობს მცდარი წარმოდგენა, რომლის თანახმად, თითქოს ღმერთს სურს, რომ ჩვენ ყურადღებას ვამახვილებდეთ საკუთარ გადარჩენაზე და უნდა განვშორდეთ ჩვენ გარშემო არსებულ უწმიდურ წუთისოფელს. თუმცა კი გვეთქვა, რომ "შეურყვნელად დავიცვათ თავი სოფლისაგან" (იაკ. 1:27), მაგრამ ჩვენი ყურადღება მიმართული უნდა იყოს იქით, თუ როგორ მივუტანთ ღვთის კურთხევებსა და იმედს იმ ადამიანებს, რომელთაც ეს სჭირდებათ. 

სხვა მცდარი შეხედულება, რომელიც გვაკავებს მივიღოთ ღვთის მოწოდება მისიისკენ არის იმის წარმოდგენა, რომ წარმატება თავად ჩვენზეა დამოკიდებული. ჩვენ ისევე შეგვიძლია ვიხსნათ ადამიანები, როგორც იონას შეეძლო ნინევეს ხსნა. მისიასთან დაკავშირებით ჩვენ შეიძლება გვქონდეს "მხსნელის" მენტალიტეტი, მაგრამ მოწოდებული არ ვართ იმისთვის, რომ ვიხსნათ, არამედ იმისთვის, რომ ვითანამშრომლოთ ღმერთთან მის გამომსყიდველ საქმეში. ვამოწმებთ და ღმერთს ვადიდებთ იმ გზების გამო, რომელთა მეშვეობითაც გვცვლის, მაგრამ მხოლოდ ღმერთს შეუძლია მიგვიზიდოს თავისთან. შეიძლება დავთესოთ ჭეშმარიტების მარცვალი, მაგრამ მხოლოდ ღმერთს შეუძლია მოაქციოს გული. ხშირად გვერევა ჩვენი და ღმერთის როლები, რაც სრულიად საკმარისია იმისთვის, რომ ვინმემ იპოვოს საბაბი არ დაამოწმოს. დიახ, ღმერთმა გამოიყენა იონა, მაგრამ მხოლოდ ღმერთმა, და არა იონამ, მოაქცია ნინევეს მკვიდრნი.

`ქრისტესთვის სულთა შეძენა რთულია, საკმაოდ რთული, რომ ადამიანმა ის დამოუკიდებლად შეასრულოს. როგორ შეგვიძლია დავრთოთ ნება ღმერთს, რომ შეიძინოს ადამიანები ჩვენი, ჩვენი ცხოვრებისა და დამოწმების მეშვეობით?`