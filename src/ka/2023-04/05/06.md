---
title: "\"მე წარმგზავნე\" (ეს. 6:8)"
date: 02/11/2023
---

იონას ისტორია გასაოცარია. ის ფაქტი, რომ ღმერთს შეეძლო ნინეველების გადარჩენა იონას ცუდი მოწმობის მიუხედავად, მკაფიოდ შეგვახსენებს იმას, რომ ჩვენ ვართ უბრალოდ მაუწყებელნი ღვთის ნებისა, ღვთისა, რომელსაც ერთს შეუძლია მხილება და გულთა მოქცევა. ეს გვახსენებს იმას, რომ ღმერთი ეძებს ნებაყოფლობით მისულ და მორჩილ მაუწყებლებს, რომლებიც გაჰყვებიან მის მითითებებს. 

`წაიკითხეთ ეს. 6:1-8. რა მთავარი აზრია ამ ნაწყვეტში გამოხატული?`

მოწოდება გაისმის. ღმერთი ეძებს მოხალისეებს. უნდა ვუპასუხოთ ამ მოწოდებას, დავემორჩილოთ მის ხელმძღვანელობას, ყური ვუგდოთ მის ხმას და შევასრულოთ ნებისმიერი მისი განკარგულება. 

იონას ისტორია ასევე გვიჩვენებს ღვთის სიყვარულს ადამიანების მიმართ, რომლებიც ცხოვრობენ იქ, სადაც უფლის სიყვარული არ შეიგრძნობა, ხოლო მისი ხმა არ ისმის. ასევე, როგორც ღმერთმა შეიბრალა ნინევეს მკვიდრნი, ასევე იწყალებს იგი მილიონობით ადამიანს, რომლებიც ცხოვრობენ დღეს ქალაქებში, სადაც შენობები ენაცვლებიან ხეებსა და ყვავილებს, ხოლო მუდმივი ხმაური ართულებს უნარს შეჩერდე და მოუსმინო შენს გულს. ნინეველებზე ღმერთმა თქვა: "ერთმანეთისგან რომ ვერ გაურჩევია მარჯვენა და მარცხენა" (იონ. 4:11). ღმერთს სჭირდება მახარობლები, რომლებიც მზად არიან უფლის იმედის უწყება მიუტანონ მათ, ვინც აღივსო ამაოებით და ცხოვრებისეული ნაკლოვანებებით. 

ესაიამ გაიგონა ხმა, რომელიც კითხულობდა: "ვინ წავა ჩვენთვის?" შენ რას უპასუხებ?

**დავალება**: სუფთა ქაღალდის ფურცელზე ან თქვენს სამლოცველო დღიურში შეადგინეთ სია ათი ადამიანისგან, რომელთა შესახებაც იცით, რომ ურწმუნოები არიან. მოდით, ვუწოდოთ მათ თქვენი "მოწაფეები". ჩამოთვალეთ მათი სახელები, თუკი ეს შესაძლებელია. გეკავოთ ეს სია ხელში და კვარტლის დასასრულამდე ყოველდღიურად ილოცეთ თითოეულ თქვენს ათ მოსწავლეზე. ილოცეთ, რომ ღმერთმა შეძლოს დაამყაროს მეგობრული ურთიერთობები თქვენს ნაცნობ ადამიანებთან. ილოცეთ, რომ განავითაროთ უფრო ღრმა, მჭიდრო, სანდო ურთიერთობები თქვენს მეგობრებთან. თქვენი ურთიერთობების გაღრმავებისას ყურადღებით დააკვირდით და მოუსმინეთ მათ, რათა გაიგოთ მათი საჭიროების, წყენებისა და ტკივილის შესახებ. შემდეგ კი ილოცეთ, რომ ღმერთმა აღავსოს მათი საჭიროებები. განაგრძეთ შესაძლებლობების ძიება, რომ შესთავაზოთ ადამიანებს შეისწავლონ ბიბლიური გაკვეთილები.

**რა გავაკეთოთ**: აირჩიეთ დასახლებული პუნქტი, რომელიც თქვენს საცხოვრებელ ადგილთან არის განლაგებული, სადაც არ არიან ან ცოტანი არიან ადვენტისტები. დაიწყეთ ლოცვა იმ ადამიანებზე, რომლებიც იქ ცხოვრობენ და მუშაობენ. სთხოვეთ ღმერთს, რომ მან ნება დართოს ადვენტისტებს იქ მოხვდნენ, რათა ჩვენმა დებმა და ძმებმა გაუზიარონ სხვებს ჭეშმარიტება იესოს მალე დაბრუნების შესახებ.