---
title: უარყოფის მოლოდინი
date: 01/11/2023
---

"ჰე, უფალო, განა ამას არ ვამბობდი, როცა ჯერ კიდევ ჩემს მიწაზე ვიყავი? თავიდანაც იმიტომ გავრბოდი თარშიშში, რომ ვიცოდი, მონანიე და ლმობიერი ღმერთი ხარ, რისხვაგვიანი და მრავალმოწყალე; ნანობ ხოლმე ბოროტისყოფას" (იონ. 4:2). რა საოცარი ლოცვა წარმოთქვა იონამ! იქნებ არა?

`წაიკითხეთ იონ. 4. რა არ არის რიგზე?`

იონა იმდენად დიდ სიძულვილს განიცდიდა იმ ერის მიმართ, რომელთანაც ღმერთმა გააგზავნა, რომ ეჩვენებოდა, თითქოს სჯობს მოკვდე, ვიდრე დაკარგო იერსახე, როცა მისი მრისხანე წინასწარმეტყველება ნინევეზე არ აღსრულებულა. იონას სურდა, რომ ნინევე გამხდარიყო მეორე სოდომი და გომორა. იგი იმედოვნებდა, რომ ღმერთის სამსჯავრო თავს დაატყდებოდა ამ საძულველ ერს. როცა ეს არ აღსრულდა, მისი მსოფლმხედველობა ძირფესვიანად შეირყა და ამ დროს იონას ერჩივნა მომკვდარიყო, ვიდრე დაეშვა, რომ მისი სამყარო თავდაყირა დამდგარიყო.

იონას ისტორიაში უკვე მეორედ გაუწია მას წინააღმდეგობა ღმერთმა, მაგრამ არა ქადაგებით ან სიტყვებით, არამედ თვალსაჩინოების გამოყენებით. მსოფლმხედველობა არ ყალიბდება ბრძანებით. და იცვლება იგი არა იმიტომ, რომ რამე ახალი ან განსხვავებული გავიგონეთ. მსოფლმხედველობა ხშირად ყალიბდება და იცვლება ცხოვრებისეული გამოცდილების შედეგად და იმის მიხედვით, თუ როგორ ინტერპრეტაციას უწევენ ან როგორ განმარტავენ მას.

ღმერთმა იონას მისცა საშუალება გამოეცადა ახალი გამოცდილება, რათა ეღიარებინა თავისი მიკერძოებული აზრი. ღმერთმა ისე გააკეთა, რომ ერთ დღეში სასწაულებრივად გაიზარდა დიდი მცენარე, რომლის ჩრდილიც საკმარისი იყო დაეფარა იონა მწველი მზისგან. იონა მადლიერი იყო, მაგრამ არა ღმერთის, რომელმაც მოიმოქმედა სასწაული, არამედ მცენარის. იმის ნაცვლად, რომ ეს მიეღო როგორც დაუმსახურებელი სასწაული, მან ეს ჩათვალა დამსახურებულ კურთხევად, რომელიც მოჰყვა კარგად შესრულებულ საქმეს. როცა მცენარე გახმა, იონა გაბრაზდა და სიკვდილი ინატრა.

ამას მოჰყვა ღვთის სიტყვები, რომლებმაც დაიწყეს იონას რბილად შეცვლა, რაც დაეხმარა მას გაეცნობიერებინა, თუ რაოდენ უგუნური იყო მისი მხრიდან დააფასო მცენარე უფრო მეტად, ვიდრე ნინევეში მცხოვრები ათასობით მამაკაცის, დედაკაცისა და ბავშვის, აგრეთვე მათი ცხოველების სიცოცხლე.

`ისტორია არ საუბრობს იონას მონანიების შესახებ. ეს ღია დასასრულით დარჩენილი ისტორია ჩვენკენ არის მომართული. როგორ ვეპყრობით იმას, რომ ღმერთი წუხს მთელი მსოფლიოს უკეთურ ადამიანებზე, მათზე, ვინც ბოროტებით არის აღსავსე, ვისაც არ მოუსმენია კეთილი უწყება?`