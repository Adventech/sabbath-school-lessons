---
title: შემდგომი გამოკვლევისთვის
date: 03/11/2023
---

ელენ უაითს აქვს მკაცრი გაფრთხილება მათთვის, ვინც ვერ იღებს გადაწყვეტილებას გაჰყვეს იესოს მოწოდებას დაუმოწმოს გარშემომყოფებს. 

"თავის მართლება მათი მხრიდან, ვინც არ აკეთებს ამ საქმეს, არ ათავისუფლებს მათ პასუხისმგებლობისგან და თუკი ისინი გადაწყვეტენ არ აღასრულონ ეს საქმე, ისინი უგულებელყოფენ იმ სულებს, რომელთა გამოც მოკვდა ქრისტე, უგულებელყოფენ ღვთის მიერ მიცემულ პასუხისმგებლობას და ზეციერ წიგნებში აღინიშნება, რომ ისინი არ არიან ერთგული მნეები. მუშაობს თუ არა მსახური მასწავლებლის მსგავსად, რათა განამტკიცოს და აკურთხოს სხვები, თუკი იგი იკეტება მათგან, ვისაც სჭირდება მისი დახმარება? ის, ვინც უგულებელყოფს ადამიანებთან პირად ურთიერთობებს, ხდება ეგოცენტრული; მათ სჭირდებათ თავიანთ თანამოძმეებთან ურთიერთობის ზუსტად ეს გამოცდილება, რათა გაიგონ თავიანთი სულიერი მდგომარეობა და იცოდნენ, თუ როგორ დაეხმარონ ღვთის სამწყსოს და მისცენ საკვები საჭირო დროს. ისინი, ვინც უგულებელყოფენ ამ საქმეს, ამით აჩვენებენ, რომ სჭირდებათ ზნეობრივი განახლება და ამის შემდეგ დაინახავენ, რომ არ უტარებიათ შრომის ტვირთი" (ე. უაითი. ადვენტ რევიუ ენდ საბბათ ჰერალდ, 30 აგვისტო 1892 წელი).

თუმცა ეს ძალიან მკაცრი სიტყვებია, რომლებიც ხაზს უსვამს იმ მნიშვნელობას, რომელიც ღმერთმა მიანიჭა მისიონერულ საქმეს, მაინც არ ვართ დატოვებული იმედის გარეშე, "იონაზე იდო უდიდესი პასუხისმგებლობა, მაგრამ ის, რომელმაც დაავალა მას ეს საქმე, საკმარისად ძლიერი იყო, მხარში დასდგომოდა და წარმატებამდე მიეყვანა იგი. წინასწარმეტყველი უსიტყვოდ რომ დამორჩილებოდა ღმერთს, იგი თავს აარიდებდა იმ მწარე განცდებს, რომლებიც, საბოლოოდ, წილად ხვდა მას და მიიღებდა ულევ კურთხევებს. თუმცა ღმერთს არ მიუტოვებია იონა თავის სასოწარკვეთილებაში. მრავალი განსაცდელის გავლის შემდეგ, როცა მან გადაიტანა საოცარი მოვლენები, წინასწარმეტყველს უნდა ესწავლა ღმერთისა და მისი უსასრულო დამხსნელი ძალის მიმართ გამოეხატა ნდობა" (ე. უაითი. წინასწარმეტყველები და მეფეები. გვ. 266).

იონას მსგავსად, შეგვიძლია ადვილად მოვძებნოთ მიზეზი, რომ თავი ავარიდოთ მისიონერულ საქმეში მონაწილეობას. შეგვიძლია ვიხელმძღვანელოთ სხვადასხვა მოტივებით. თუმცა მოწოდება ჩვენი მისიის მიმართ არანაკლებ კონკრეტულია, ვიდრე იონას მისიის მიმართ. საკითხი იმაში მდგომარეობს, თუ მე როგორ ვუპასუხებ მას.

**კითხვები მსჯელობისათვის**:

`1.რა გამართლებებს ვეყრდნობით, როცა არ გვსურს მისიონერულ საქმიანობაში მონაწილეობის მიღება? რა არის თქვენი ნინევე?`

`2.დაფიქრდით იმის შესახებ, თუ რაოდენ ძვირფასია ადვენტისტური უწყება. დაფიქრდით იმის შესახებ, თუ რაოდენ კურთხეული ხართ, რომ იცით ეს ჭეშმარიტებები. რა გაკავებთ, რომ სხვებსაც გაუზიაროთ ის, რაც ასე ძლიერ გიყვართ?`

`3.ღვთის მადლით, როგორ შეგიძლიათ ისწავლოთ გადალახოთ ნებისმიერი შიშები მისიონერულ საქმიანობასა და მოწმობასთან დაკავშირებით?`