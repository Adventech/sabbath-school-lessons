---
title: კეთილი უწყების გაზიარება
date: 05/11/2023
---

`წაიკითხეთ ლუკ. 24:1-12. აღწერეთ გრძნობები და გამოხმაურება იმ ადამიანებისა, ვინც მოისმინა ქრისტეს აღდგომის შესახებ?`

ქრისტეს ჯვარცმიდან ერთ დღეში, კვირადღეს გამთენიისას, ლუკას სიტყვების თანახმად, ზოგიერთი ქალი გაეშურა სამარხისკენ. მათ თან ჰქონდათ სურნელებანი, რათა ახლა, შაბათის დასრულების შემდეგ, ეზრუნათ იესოს სხეულზე. რაოდენ გაოგნებული დარჩნდენ, როცა აღმოაჩინეს, რომ სამარხი ცარიელია. მათ შეეშინდათ და არ იცოდნენ, რა გაეკეთებინათ. მაგრამ მათ წინაშე წარდგა ორი მამაკაცი ბრწყინვალე სამოსლით მოსილი, რათა ეხარებინათ მათთვის უწყება. შეახსენეს რა ქალებს იესოს სიტყვები, უთხრეს, რომ იგი აღდგა, როგორც ამბობდა. ამ უწყების გამო სიხარულით აღვსილი, კვლავ დაბრუნდნენ იქ, სადაც იმყოფებოდნენ იესოს მოწაფეები და სხვა მიმდევრები და მოუთხრეს ის, რაც ნახეს და მოისმინეს, მათი სიხარულით აღსავსე მღელვარების შეკავება შეუძლებელი იყო. ანუ ისინი სხვებს უზიარებდნენ იმას, რაც თავად გაიგეს ქრისტეს შესახებ.

შეგიძლიათ თუ არა წარმოიდგინოთ, რას გრძნობდნენ ეს ქალები? მათ ახლახან განიცადეს წარმოუდგენელი გამოცდილება, რომელმაც აღავსო ისინი მოწიწებული თრთოლვით, მაგრამ მოწაფეებმა ამ ქალების გამოცდილებას უწოდეს "ფუჭი სიტყვები" და არ დაუჯერეს მათ. პეტრე არ ენდო ქალების სიტყვებს და თავად გაიქცა საფლავისკენ, რათა ყველაფერი საკუთარი თვალებით ეხილა.

პეტრე, როგორც ჩვენ, არ ჩქარობდა რწმენით მიეღო ის, რაც სხვებისგან მოისმინა. მან მოისმინა ქალების დამოწმება, მაგრამ თავად განიცადა ის, რაც მათ გადაიტანეს. თავიდან ყველაფერი, რაც მან იხილა, იყო ცარიელი სამარხი და ამან, ლუკას სიტყვების თანახმად, იგი "გააკვირვა" (ლუკ. 24:12). მისი გამოცდილება სამარხთან განსხვავდებოდა ქალების გამოცდილებისგან.

ქალებმა როგორც კი გაიგეს იესოს აღდგომის შესახებ, მათ ისურვეს ამ უწყების სხვებისთვის გაზიარება. რა აღძრავს სურვილს მისიონერული საქმისთვის, თუ არა ის, რომ სხვებს გაუზიარო ყოველივე, რაც გააკეთა იესომ მათთვის? რა შეიძლება იყოს უფრო მნიშვნელოვანი, ვიდრე სურვილი იმისა, რომ გაავრცელო კეთილი უწყება იესოში ხსნის შესახებ, ერთადერთი იმედის შესახებ, რომელიც გაგვაჩნია თითოეულ ჩვენგანს?

ჩვენ უნდა გვქონდეს პირადი გამოცდილება ღმერთთან, ვიდრე სხვებს გავუზიარებთ ამ უწყებას. ჩვენი სურვილი გავუზიაროთ სხვებს ჩვენთვის ძვირფასი უწყება მნიშვნელოვანი სურვილი უნდა იყოს მისიონერული საქმისთვის. ბოლოსდაბოლოს, განა შევძლებთ სხვებს გავუზიაროთ ის, რაც არ გაგვაჩნია?

`როგორია თქვენი გამოცდილებები ღმერთთან, რომლებიც მოწმობს მისი თანდასწრებისა და სიყვარულის შესახებ? რატომ არის ეს თქვენთვის ასეთი ძვირფასი და როგორ შთაგაგონებთ ეს სხვებს მიუტანოთ კეთილი უწყება?`