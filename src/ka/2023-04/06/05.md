---
title: "იესო, რომელიც თქვენ ჯვარს აცვით"
date: 08/11/2023
---

საქმეების მეორე თავი გვამცნობს სულიწმიდის გადმოსვლის შესახებ ორმოცდაათობის დღეს. როცა იესოს მოწაფეები ლოცულობდნენ, მათ თავებზე მოეფინა ცეცხლოვანი ენები. ისინი მიხვდენენ, რომ მიეცათ აღთქმული სულიწმიდის ძალა.

`წაიკითხეთ საქმე. 2:1-41. რა მოუვიდათ მოწაფეებს ორმოცდაათობის დღეს სულიწმიდის გადმოსვლის შედეგად?`

მოწაფეებმა დაიწყეს სხვადასხვა ენაზე საუბარი, "როგორც სული ამეტყველებდა მათ" (საქმე. 2:4). აქ ძალიან მნიშვნელოვანია ის, რომ ღმერთმა ძალა მიანიჭა თითოეულს ურწმუნოთა სასარგებლოდ. კურთხევა არ იყო განკუთვნილი მხოლოდ მათი პირადი კეთილდღეობისთვის. ეს არ იყო კურთხევა, რომელიც მათ ზეცისთვის სასარგებლოდ გახდიდა ან კურთხევა, რომელიც ეხმარება უფრო წარმატებულად აწარმოოს ბიზნესი უცხო ენაზე. კურთხევა მიეცათ მისიის აღსასრულებლად, მომაკვდავთა სახსნელად. დღეს ღმერთი მოუწოდებს თითოეულ თავის მიმდევარს გამოიყენოს საკუთარი ნიჭები ურწმუნოთა მსახურებაში მისი მისიის საკეთილდღეოდ. თითოეულ ჩვენგანს მიეცა ნიჭები. მისიისკენ რომელი მოწოდება შეიძლება იყოს იმაზე მეტი, ვიდრე ეს არის: გამოვიყენოთ ჩვენთვის ბოძებული, რათა მივწვდეთ სხვა ადამიანებს?

სულიწმიდის გადმოსვლამ მრავალი მიიყვანა იქამდე, რომ ბევრმა ადამიანმა მოინანია მესიის უარყოფა, რადგან მსმენელთა ნაწილი ხომ იერუსალიმში იმყოფებოდა იესოს ჯვარცმის დროს. დაფიქრდით აქ გამოვლენილი ძალის შესახებ: პეტრემ დაადანაშაულა ისინი იმაში, რომ ზოგიერთი მათგანი მონაწილეობას იღებდა ქრისტეს ჯვარცმაში. ნათელია, რომ მათ ესმოდათ ის, რაც გააკეთეს, იგრძნეს სინდისის ქენჯნა და შესძახეს: "როგორ მოვიქცეთ, კაცნო ძმანო?" (საქმე. 2:37).

მათ პატიების მიღებაც კი შეეძლოთ. პატრემ უთხრა მათ: "მოინანიეთ და ყოველი თქვენგანი მოინათლოს იესო ქრისტეს სახელით ცოდვების მისატევებლად, და მიიღებთ სულიწმიდის ნიჭს" (საქმე. 2:38). 

იესოს ეს მიმდევრები, რომლებიც ერთად შრომობდნენ სულიწმიდასა და ერთმანეთთან შეთანხმებით, ქადაგებდნენ მონანიებასა და ცოდვების მიტევებას მათთვისაც კი, ვინც უშუალოდ მონაწილეობდა იესოს ჯვარცმაში! აი, სახარების ძალა. თუკი ეს უწყება არ შთაგვაგონებს მისიონერული საქმის აღსასრულებლად, მაშინ რაღა? მოწოდებული ვართ გავავრცელოთ კეთილი უწყება მთელ ქვეყნიერებაზე, ცოდვილ, დაცემულ, მანკიერ წუთისოფელში, სადაც ცხოვრობენ ცოდვილი, დაცემული, მანკიერი ადამიანები. ჩვენი საქმე განკითხვა კი არა, არამედ იესოს გადამრჩენი ძალის შესახებ დამოწმებაა. 

`იდეამ იმის შესახებ, რომ ზოგიერთ მათგანს, ვინც ქრისტეს ჯვარცმის თანამონაწილე იყო, შესთავაზეს ხსნა, რატომ უნდა, პირველ რიგში, გაგვამხნევოს თავად ჩვენ და, მეორე რიგში, გაგვამხნევოს დავუმოწმოთ სხვებს, რაოდენ ცუდებიც არ უნდა ჩანდნენ ისინი?`