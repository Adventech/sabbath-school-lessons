---
title: შთაგონება და მისიისთვის მომზადება
date: 04/11/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ლუკ. 24:1-12; 24:36-49; საქმე. 1:12-26; ებრ. 10:24, 25; საქმე. 2:1-41; 1კორ. 11:1.

> <p>სამახსოვრო მუხლი:</p>
> "უთხრა მათ: ‘ეს არის ჩემი სიტყვები, რომელთაც გეუბნებოდით, ვიდრე თქვენთან ვიყავი: უნდა შესრულდეს ყოველივე, რაც დაწერილია ჩემზე მოსეს რჯულში, წინასწარმეტყველებში და ფსალმუნებში’" (ლუკ. 24:44).

პავლემ მისწერა ფილიპელებს: "თუმცა ზოგიერთნი შურიანობით და ჯიბრით ქადაგებენ ქრისტეს, ზოგნი კი კეთილი ზრახვით. ესენი სიყვარულით, ვინაიდან იციან, რომ სახარების დასაცავად ვარ დაყენებული. ზოგნი კი - ჯიბრით ქადაგებენ ქრისტეს არაწმიდად, რადგან ფიქრობენ დაამძიმონ ჩემი ბორკილები. მერედა რა? როგორც არ უნდა იქადაგონ ქრისტე - რაღაც მიზეზით თუ გულწრფელად, მე ასეც მიხარია და კვლავაც გავიხარებ" (ფილიპ. 1:15-18).

დიდებული სიტყვებია! როგორც არ უნდა იქადაგონ ქრისტე, "რაღაც მიზეზით თუ გულწრფელად", პავლესთვის მნიშვნელოვანია, რომ მას [ქრისტეს] ქადაგებენ. იდეალურ შემთხვევაში, ქრისტეს ქადაგების, მისიონერული საქმის, სახარების გავრცელების მოტივები უნდა იყოს სიყვარული და ჭეშმარიტება და არა ეგოისტური მოთხოვნილებები, შური ან მეტოქეობა. 

მაშ, როგორი უნდა იყოს ჭეშმარიტი მოტივები ქრისტეს საქადაგებლად და როგორ შეგვიძლია მოვემზადოთ ამისთვის? 

ამ კვირის განმავლობაში განვიხილავთ ადრეულ ეკლესიაში მომხდარ ზოგიერთ მოვლენას, რომლებსაც შეუძლია მოგვცეს მიმართულება მისიონერული საქმიანობის უკიდურესად მნიშვნელოვანი შემადგენლების გასაგებად.