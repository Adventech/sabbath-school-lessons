---
title: ეკლესია ქრისტიანობის დასაწყისში
date: 09/11/2023
---

`წაიკითხეთ საქმე. 2:41-47. ჩამოთვალეთ ამ ნაწყვეტში აღწერილი ეკლესიის თვისებები ქრისტიანობის წარმოშობისას.`

საქმეების წიგნის მეორე თავი მთავრდება ადრეული ეკლესიის არაჩვეულებრივი სურათით. საქმე. 2:41-ში ნათქვამია, რომ მონათლულები "შეემატნენ". ეს შეგვიძლია ისე წავიკითხოთ, თითქოს ვიღაც ითვლიდა და ვინც ირწმუნა, მათი რაოდენობა მიუმატა უკვე არსებულ მორწმუნეთა რაოდენობას და მიიღო ამ ჯგუფის წევრების უკვე ახალი რიცხვი. მაგრამ ეს ზედაპირული გაგებაა. ამ სიტყვებში იმალება იდეა, რომ ახალმონათლული მორწმუნეები გახდნენ მოწაფეთა უკვე არსებული ჯგუფის წევრების თანასწორი.

ადრეულ ეკლესიაში მოწაფეობა იყო მისი მთავარი მამოძრავებელი ძალა. როგორც კი ეკლესიას უერთდებოდნენ ახალი წევრები, ისინი აგრძელებდნენ მოციქულთა სწავლებაში გაღრმავებებს და ჩართული იყვნენ საძმო ურთიერთობებში. სიტყვები "მოძღვრება" და "თანამოზიარობა" აქ აღნიშნავს კონკრეტულად "დარიგებას" და "საძმოს". მოციქულთა ქადაგება წინაღუდგა ცრურწმენებს და ახალ ახსნა-განმარტებას სძენდა იმას, რასაც ადამიანები გამოცდილებით ხედავდნენ და განიცდიდნენ. მაგრამ იგი არ ამცნობდა მათ, თუ როგორ გამოეყენებინათ ეს ახალი ჭეშმარიტებები მათ ცხოვრებაში. ჭეშმარიტების პრაქტიკაში გამოყენება, სავარაუდოდ, ხდებოდა ჯგუფის წევრებს შორის ურთიერთობაში. ახალმოქცეულს საგულდაგულოდ და განზრახ ასწავლიდნენ პირდაპირი სწავლების გზით, ასევე სხვა მორწმუნეთა ყოველდღიურ ცხოვრებაში მონაწილეობის მეშვეობით და ეს ყველაფერი ხდებოდა სულიერად მომწიფებულთა და მოციქულთა რწმენაში განმტკიცებულთა მეთვალყურეობისა და ხელმძღვანელობის საფუძველზე.

ქადაგება ცუდია, თუკი მასში ნათქვამია, თუ რა უნდა გააკეთონ ადამიანებმა, მაგრამ არ არის განმარტებული, თუ როგორ გააკეთონ ეს. თუმცა, რომც წაიკითხოთ წიგნები, რომლებიც განმარტავენ, თუ როგორ უნდა მოიქცეთ და ამ თემაზე ქადაგებაც მოისმინოთ, ეს ვერ ჩაანაცვლებს იმ ადამიანთა დაკვირვებას, ვინც ასე იქცევა და ამ ადამიანთა მიბაძვას. პავლემ ეს იცოდა და არიგებდა თავის მიმდევრებს, რომ მიებაძათ მისთვის, როგორც ის ბაძავდა იესოს (იხ. 1კორ. 11:1). როცა სხვები გიყურებენ და ხედავენ თქვენი ქრისტესთან გამოცდილების რეალურობას, ეს ასევე ახდენს გავლენას მათზე. 

**დავალება**: თქვენი ურთიერთობის წრიდან აირჩიეთ ერთი ადამიანი, ვის ნახვასაც ისურვებდით იესოს მოწაფეთა შორის. ყოველდღიურად ილოცეთ ამ ადამიანზე და გაიარეთ ღმერთთან ერთად პირადი გამოცდილება. ეძიეთ საშუალება შესთავაზოთ მას წლის წიგნი და დაპატიჟოთ ბიბლიური გაკვეთილების შესასწავლად. 

**რა გავაკეთოთ**: გაიხსენეთ ვინმე, ვინც ახლახან შეუერთდა თქვენს საკრებულოს. ეძიეთ გზები, რომ ეს ადამიანი ჩართოთ სხვა მორწმუნეებთან ურთიერთობებში. დაეხმარეთ ამ ადამიანს სხვები მოიყვანოს იესოსთან. 