---
title: სამი ანგელოზის უწყება და მისია
date: 25/12/2023
---

გამოცხადების წიგნი გვთავაზობს შთამაგონებელ და სანახაობრივ წარმოდგენას დიადი ბრძოლის თემის შესახებ, რომელიც ყველაზე დრამატულად აღწერილია გამოცხ. 12:12-ში: "აბა, იმხიარულეთ, ცანო და თქვენ, ვინც მათში მკვიდრობთ! ვაი, მიწასა და ზღვას, ვინაიდან თქვენთან ჩამოვიდა ეშმაკი დიდი მძვინვარებით, რადგან იცის, რომ დრო მცირეღა დარჩა". რთული წარმოსადგენია, როგორ შეიძლება წმიდა წერილში რაიმე გაიგო განცალკევებით დიადი ბრძოლის თემისა, რომელიც თავის კულმინაციას მიაღწევს უკანასკნელ დღეებში. 

`წაიკითხეთ გამოცხ. 14:6-12. რა განსაკუთრებული უწყება უნდა იქადაგოს ეკლესიამ ბოლო დროში?`

ღმერთის მისიისთვის ცენტრალურია მისი უწყება - სახარება. უწყება არის კიდეც მისია. წუთისოფელს სჭირდება გაფრთხილება იმის შესახებ, თუ რა მოუვა, თითოეულ ადამიანს დასჭირდება არჩევანის გაკეთება, არჩევანი სიცოცხლესა და სიკვდილს შორის.

სამი ანგელოზის უწყება აყალიბებს ღერძს, ცენტრს, რომელიც, როგორც მეშვიდე დღის ადვენტისტებმა, მოწოდებული ვართ, რომ ვიქადაგოთ. მასში არის ორი მთავარი თემა: "მარადიული სახარება" (გამოცხ. 14:6) და შემოქმედის თაყვანისცემა. ამ ორივე თემას ვხედავთ წმიდათა შემდეგ აღწერაში: "აქაა წმიდათა მოთმინება, რომლებიც იცავენ ღვთის მცნებებს და იესოს რწმენას" (გამოცხ. 14:12). მიუხედავად იმისა, თუ რას ვაკეთებთ სხვებისთვის, არასდროს უნდა გამოგვრჩეს თვალთახედვიდან ჩვენი განსაკუთრებული მოწოდება და მისია, რომელიც მდგომარეობს იმაში, რომ მომაკვდავ წუთისოფელს ვაუწყოთ იმედი, რომელიც მდგომარეობს "მარადიულ სახარებაში", ასევე წუთისოფელს აფრთხილებს, თუ რა გველის მომავალში.

`"ვინც ჩემთან არ არის, ის ჩემს წინააღმდეგაა" (ლუკ. 11:23). როგორ გესმით ის, რასაც აქ იესო ამბობს? რატომ უნდა შთაგვაგონოს ამ სიტყვებმა, რომ გამოვიკვლიოთ ჩვენი გული, თუ როგორია სინამდვილეში?`

