---
title: შემდგომი გამოკვლევისთვის
date: 29/12/2023
---

"გადარჩენის დიადი გეგმა დედამიწისადმი უფლის კეთილგანწყობის სრულად დაბრუნებით მთავრდება. აღდგება ყველაფერი, რაც ცოდვის გამო დაკარგა კაცობრიობამ. არა მხოლოდ ადამიანს, არამედ დედამიწასაც გამოისყიდის უფალი, რათა სამარადისო მემკვიდრეობად გადასცეს თავის მორჩილთ. ექვსი ათასი წლის განმავლობაში იბრძოდა სატანა ამ მიწის მფლობელობისათვის. ახლა აღსრულდება უზენაესის თავდაპირველი ჩანაფიქრი: ‘შემდეგ უზენაესის წმიდანები მიიღებენ სამეფოს და უკუნითი უკუნისამდე იმეფებენ ამ სამეფოზე’" (ე. უაითი. პატრიარქები და წინასწარმეტყველები, გვ. 342).

მაგრამ მანამ, სანამ ეს ყველაფერი რეალობად იქცევა, ჩვენი მოვალეობა იმაში მდგომარეობს, ვითანამშრომლოთ ღმერთთან მის მისიაში, რომ გაფრთხილების უწყებით მოვიცვათ ეს ქვეყნიერება, რათა ადამიანებმა შეძლონ მისი მიღება და გახდნენ ღვთის ჩანაფიქრის ნაწილი დედამიწის გარდაქმნის ღვთისეულ ჩანაფიქრში.

"მწყურია ვიხილო დიდი რაოდენობა მშრომელებისა, რომლებიც იღწვიან მათთვის, ვინც არ იცის ჩვენი რწმენის საფუძველი. მრავალმა მიიღო დიდებული ნათელი, რაკი მოისმინა სამი ანგელოზის უწყება და ახლა უნდა აუწყონ ეს უწყება ყველას დედამიწის კიდემდე. მსურს ჩემი წვლილი შევიტანო და სხვებს ვუჩვენო გზა, თუ როგორ უნდა მიიტანონ ჭეშმარიტების ნათელი. დაე, უფალი დაგვეხმაროს შევიმოსოთ საჭურველი. მორწმუნეები უნდა გაერთიანდნენ სადღესასწაულო შრომაში, რომ სამყაროს აცნობონ უკანასკნელი გაფრთხილება" (ე. უაითი. წერილი 390, 1907 წელი; არ გამოქვეყნებულა).

ამ კვარტლის განმავლობაში შევისწავლეთ სხვადასხვა ასპექტები და საკითხები, რომლებიც დაკავშირებული იყო ღვთის მისიასთან. ამ კვირაში დავასრულეთ ჩვენი გამოკვლევა, წავიკითხეთ გამოცხადების წიგნის საკვანძო ნაწყვეტები, რომლებიც გვეხმარება გავაცნობიეროთ, თუ რას ნიშნავს ღმერთთან ურთიერთობის აღდგენა და როგორი კულმინაციაა, როცა მისია შესრულდება: აღდგენა და ქვეყნიერების ხელახლა შექმნა. თუმცა სიმართლეა, რომ ცოდვისა და ტანჯვის განადგურება იქნება დედამიწის ისტორიაში ყველაზე საშინელი პერიოდი, მაგრამ ღმერთს ჩვენი ყურადღება გადააქვს ამ გამანადგურებელი პერიოდის დროის მიღმა და გვამშვიდებს, გვამხნევებს და გვპირდება, რომ აღადგენს დედამიწას.

**კითხვები მსჯელობისათვის:**

`1.რა არის "მარადიული სახარება"? რატომ არის ის "მარადიული"? რატომ უნდა იყოს მისი სწავლება ჩვენი მისიის საფუძველი?`

`2.რატომ ეთმობა ამდენი ყურადღება სამი ანგელოზის უწყებას? როგორ უპასუხებდით იმ არგუმენტს, რომ ყურადღება უნდა გავამახვილოთ იესოზე და არა ამ უწყების უარყოფით მხარეზე, რომელიც შეიცავს მეტად სერიოზულ გაფრთხილებას?`

`3.როგორ დაგეხმარათ ამ კვარტლის სახელმძღვანელო უკეთ გაგეგოთ არა მხოლოდ მისიის მნიშვნელოვანება, არამედ ისიც, თუ როგორ შეგიძლიათ თქვენც და თქვენს ეკლესიასაც საუკეთესო სახით მიიღოთ მონაწილეობა იმაში, რისთვისაც ხართ მოწოდებულნი?`
