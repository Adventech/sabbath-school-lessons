---
title: ღვთის მისიის დასრულება
date: 23/12/2023
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ლუკ. 11:23; 1პეტრ. 2:9; 2პეტრ. 3:11, 12; 1ტიმ. 2:4; გამოცხ. 1:1-7; გამოცხ. 14:6-12; გამოცხ. 21:1-4.

> <p>სამახსოვრო მუხლი:</p>
> თუკი ყველაფერი ასე დაინგრევა, როგორღა უნდა იყოთ წმიდა ქცევასა და ღვთისმოსაობაში, რაკი ელით და ესწრაფით ღვთის მოსვლის დღეს, როცა ალმოდებული ცანი დაირღვევიან, ხოლო კავშირნი დაიწვებიან და დადნებიან" (2პეტრ. 3:11,12).

გამოცხადების წიგნი გაჯერებულია ბოლო დროის სცენებით. წიგნის ცენტრში მოთავსებულია სამყაროს დაპირისპირება ქრისტესა და სატანას შორის. სატანამ დაკარგა თავისი კონტროლი დედამიწაზე და ახლა დევნის მათ, ვინც დარჩა ღვთის ერთგული. წიგნის კულმინაციას წარმოადგენს დაბრუნება იესოსი, რომელიც მოვა, რომ გაათავისუფლოს თავისი შვილები, როგორც ცოცხალი მართლები, ასევე ის ერთგულნიც, რომლებიც ადამისა და ევას დროიდან მოყოლებული დაიღუპნენ. წიგნი ასევე გვიჩვენებს სატანისა და უწმიდურთა განადგურებას და განახლებულ მიწაზე იესოს მიერ მისი მარადიული სამეფოს დამყარებას.

გამოცხადების წიგნის მკვლევარები ენთუზიაზმით შეისწავლიან მას და ცდილობენ წინასწარმეტყველებას დაუკავშირონ ჩვ. წ. I საუკუნის ისტორიის ნიშნები და მოვლენები ჩვენს დღეებამდე, დროის აღსასრულამდე. და ეს მნიშვნელოვანია. 

ამ კვარტლის ბოლო გაკვეთილში დავინახავთ, რომ გამოცხადება, უპირველეს ყოვლისა, არის მისიონერული წიგნი, რომელიც ყურადღებას ამახვილებს მისიის აღმსრულებელ ღმერთზე, რამეთუ იგი მოგვიწოდებს ვიყოთ მისიონერული ეკლესია. ჩვენი მოწოდება, რომ ვაუწყოთ "აწმყო დროისთვის ჭეშმარიტება" წუთისოფელს, არსებითი იქნება მანამ, სანამ თითოეული არ გააკეთებს არჩევანს ღმერთის სასარგებლოდ ან საწინააღმდეგოდ.