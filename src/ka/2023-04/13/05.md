---
title: წარმატება მისიაში
date: 27/12/2023
---

რა არის წარმატება მისიის აღსრულებაში? გვაქვს ცდუნება ვივარაუდოთ, თითქოს ეს იყოს მონათლულთა დიდი რაოდენობა, დიდი საკრებულოები, დაუცხრომელი რიცხობრივი ზრდა. შეგვიძლია ჩავთვალოთ, რომ წარმატება მდგომარეობს იმაში, რომ ჭეშმარიტებამ მოიცვას ყოველი ტომი და ადამიანთა ჯგუფი დედამიწაზე და რომ შეგვიძლია დავაჩქაროთ ეს პროცესი, თუკი გამოვიყენებთ: რადიოს, ინტერნეტსა და ტელევიზიას. ეს მართლაც ასეა, თუმცა ხანდახან შედეგს სწაფად ვერ ვაღწევთ. უნდა გვახსოვდეს, რომ პავლემ თავის კორინთოელ ძმებს მისწერა: "მე დავრგე, აპოლოსმა მორწყა, მაგრამ ღმერთმა გაზარდა" (1კორ. 3:6). სხვა სიტყვებით, ჩვენ ყურადღება უნდა გავამახვილოთ უწყების გავრცელების პროცესზე, ხოლო ღმერთი ყურადღებას გაამახვილებს იმაზე, რომ მორწყული ნათესი გაიზარდოს.

უკვე დავინახეთ, რომ ღმერთის მისია არის იმ დაღუპულთა ხსნა, რომლებიც ეკუთვნიან ადამიანთა განსხვავებულ ჯგუფებს დედამიწაზე და აქცევს მათ იესოს მორჩილ მოწაფეებად, რომლებიც მონაწილეობენ მის მისიაში.

`წაიკითხეთ შემდეგი ტექსტები. რას გვამცნობს ისინი მათი ხასიათის შესახებ, ვინც იესოს მიმდევარი ხდება?`

`2კორ. 11:2`

`იოან. 10:27`

`ებრ. 3:12, 13`

`1იოან. 1:9`

`გამოცხ. 7:14`

იესოს მოწაფეები არიან სუფთა, იესოს ერთგული, მსგავსად იმისა, როგორც ქალწული-სასძლო არის თავისი საქმროს ერთგული. ისინი მიჰყვებიან იესოს, სადაც არ უნდა წაიყვანოს მან და ყურს უგდებენ სულიწმიდის მშვიდ და ნაზ ხმას. მისი ხელმძღვანელობა გულისხმობს იმას, რომ გვიზიდავს ვემსახუროთ სხვებს მისიონერული საქმიანობით. ამ მოწაფეებში არ არის მზაკვრობა. ისინი არ გადაუხვევენ გზიდან ეჭვის წნეხის გამო, არ იზიდავთ ცრუ სწავლებები და არ იქცევიან უზნეოდ. ისინი არ გრძნობენ თავიანთ მორალურ აღმატებულობას სხვებზე. ისინი აღიარებენ, რომ არასრულყოფილი არიან, სჭირდებათ, რომ ღმერთმა განწმიდოს ისინი თავისი მადლითა და წყალობით. ამის გაცნობიერების შედეგად, მზად არიან სხვა მორწმუნეთა მხრიდან მიიღონ დარიგება და მხილება. მისიონერულ საქმიანობაში წარმატებად იქცევა ზუსტად ასეთი მოწაფეების გამოჩენა.

`რას ნიშნავს გამონათქვამი "წმიდა ქალწულად წარგადგინოთ ქრისტეს წინაშე" (2კორ. 11:2)? როგორ შეგვიძლია ჩვენ, ცოდვილებს, ვიყოთ ასეთები ღმერთის წინაშე და წარვმართოთ სხვები, რომ ისინიც ასევე იყვნენ წმიდა ქალწულები ქრისტესთვის?`

