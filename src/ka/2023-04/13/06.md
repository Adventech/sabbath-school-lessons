---
title: მისია შესრულებულია
date: 28/12/2023
---

`წაიკითხეთ გამოცხ. 21:1-4 და გამოცხ. 21:22-22:5. ჩამოთვალეთ მისიის შედეგები, რომლებიც აღწერილია ამ ნაწყვეტებში.`

რა საოცარ ადგილად იქცევა ახალი მიწა! სიკვდილი და ცოდვა აღარ იარსებებს, სატანა და უწმიდურები განადგურდებიან. ჩვენ შევხვდებით ჩვენს მოსიყვარულე მხსნელს და გავერთიანდებით მათთან, ვინც გვიყვარს. და ახალ მიწაზე დაბინავდება ყველა ერისა და ენის წარმომადგენელი. 

გენერალური კონფერენციის მისიონერულმა საბჭომ დაამტკიცა მისიის გლობალური მაჩვენებელი, რომელიც შეგვიძლია გამოვიყენოთ იმის განსაზღვრისთვის, მოიცავს თუ არა ადამიანთა ჯგუფს ჩვენი უწყება.

"მოცული ჯგუფი" არის ჯგუფი, რომელსაც გააჩნია საკმარისი რაოდენობის ადამიანი და რესურსი, რათა ეფექტურად დაუმოწმოს სხვებს სხვისი დახმარების გარეშე. ჯგუფი ატარებს მსახურებას, მას გააჩნია მშობლიურ ენაზე არსებული ბიბლიები და სხვა ლიტერატურა; არიან ეკლესიის ლიდერები ადგილობრივი მოსახლეობიდან, რომლებსაც შეუძლიათ დაუმოწმონ სხვებს თარჯიმნის დახმარების გარეშე.

"მოუცველი ჯგუფი" არის ჯგუფი, რომელშიც არ არის ადვენტისტური ადგილობრივი საკრებულო ადამიანთა საკმარისი რაოდენობითა და რესურსით, რათა ეფექტურად დაამოწმოს სხვისი დახმარების გარეშე.

ყოველმა ადგილობრივმა საკრებულომ თუ კონფერენციამ უნდა განსაზღვროს საკუთარ რეგიონში ადამიანთა ჯგუფები, რომლებიც უნდა მოიცვან უწყებით. ახლა დროა, რომ ძალები ჩავდოთ ღვთის მისიაში და მოწაფეები შევიძინოთ ყველა ხალხში და მოვაახლოვოთ ჩვენი მხსნელის დაბრუნება, საბოლოოდ კი, მათთან ერთად ახალ ცასა და ახალ მიწაზე არსებობა, რაკი მოგვეცა ასეთი დაპირება.

**დავალება**: როგორ აახლოვებთ იესოს დაბრუნებას? თესავთ თუ არა იმედის მარცვალს მათ გულში, ვისაც სჭირდება კეთილი უწყება? "რწყავთ" თუ არა ახალ ნერგებს, ეხმარებით თუ არა ახლადმოქცეულებს გაიგონ, თუ რას ნიშნავს იცხოვრო ქრისტეს მორჩილებითი ცხოვრებით? ილოცეთ იმ საშუალების შესახებ, რომ შეძლოთ მოუთხროთ თქვენი ყოველდღიური ლოცვის სიიდან ადამიანებს ახალი ცისა და ახალი მიწის დაპირების შესახებ.

**რა გავაკეთოთ**: ზოგიერთი თქვენი "მოწაფეთაგანი" მზად არის ირწმუნოს ქრისტე. ეს ნიშნავს იმას, რომ მათ შეუძლიათ მივიდნენ თქვენს ეკლესიაში ან მორწმუნეთა ჯგუფში. დააყენეთ თქვენი თავი მის ადგილზე და წარმოიდგინეთ, რომ ეკლესიაში მიხვედით პირველად. რა გამოცდილება იქნება ეს მათთვის? რამდენად მზად არის თქვენი ეკლესია, რომ მიიღოს და ასწავლოს ახალ ადამიანებს? მზად ხართ თუ არა მორწმუნეთა ახალი ჯგუფის ორგანიზებისთვის და არა მხოლოდ თქვენი პირადი, უკვე არსებული ეკლესიის გაზრდისთვის? განსაზღვრეთ სტრატეგია, რათა გამოასწოროთ ის, რაც ხელიდან გაუშვით. გაუზიარეთ თქვენი აზრები ხელმძღვანელობას, შეთანხმებულად იმუშავეთ გეგმაზე, რათა გახდეთ ეკლესია, რომელიც მიზანმიმართულია მოწაფეთა შეძენაზე.

