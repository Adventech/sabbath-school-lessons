---
title: იაკობი სახლდება ეგვიპტეში
date: 20/06/2022
---


საინტერესოა ის ფაქტი, რომ თუმცა იაკობს უამბეს იმის შესახებ, რომ იოსები ცოცხალია და მართავს ეგვიპტეს, უფალმა მაინც მისცა მას "ღამის ხილვა" (დაბ. 46:2) და მასში უბრძანა წასულიყო. იაკობი ტოვებს აღთქმულ ქვეყანას ეგვიპტის მიმართულებით, რომელიც მოგვიანებთ გახდება ის ადგილი, სადაც ღვთის ხალხი არ უნდა დაბრუნდეს (იხ. რჯლ. 17:16).

`წაიკითხეთ დაბ. 47 და უპასუხეთ შემდეგ კითხვებს:`

`სად სახლდება იაკობის ოჯახი?`

`როგორ ღებულობს ფარაონი იაკობსა და მის ძეებს?`

`რატომ ეუბნება იაკობი ფარაონს, რომ მისი სიცოცხლის წელთა დღენი "მოკლე და ავი იყო" (დაბ. 47:9)? `

`მიუხედავად იმისა, რომ ეგვიპტე იაკობის ოჯახისთვის იყო შიმშილობიდან დახსნა, რატომ სთხოვს იგი იოსებს არ დამარხონ ეგვიპტეში? იხ. დაბ. 47:29-31. `

`რა გვასწავლის ბოლო კითხვის პასუხი? ყოველთვის სასიკეთოა თუ არა ჩვენთვის ეკონომიკურად უფრო ხელსაყრელ ადგილას ცხოვრება?`

"იოსებმა წაიყვანა თავისი ხუთი ძმა, რათა ფარაონისთვის წარედგინა და მიეღო ნებართვა მათი გოშენის მხარეში ჩასახლებისათვის. ქვეყნის მმართველისადმი მადლიერებისა და პატივისცემის ნიშნად მონარქს სახელმწიფო თანამდებობებზე სურდა მისი ძმების დანიშვნა, მაგრამ იოსებს, დიდი იაჰვეს ჭეშმარიტ მსახურს, სურდა, ეხსნა ძმები იმ უამრავი ცდუნებისაგან, რომელიც მრავლად შეხვდებოდათ ამ კერპთაყვანისმცემელთა შორის ცხოვრებისას, ამიტომ ასწავლა მათ, თუ როგორ და რა უნდა ეპასუხათ ფარაონის კითხვებზე. თანაც ურჩია, გულახდილად ესაუბრათ საკუთარი საქმიანობის შესახებ. იაკობის ძეებმა უსმინეს იოსებს; არც იმის თქმა დავიწყებიათ, რომ დროებით ჩამოვიდნენ ამ ქვეყანაში და სამუდამოდ აქ დარჩენას არ აპირებენ, რითაც ნებისმიერ დროს ამ ქვეყნიდან წასვლის უფლება დაიტოვეს. მეფემ ეგვიპტის „საუკეთესო მიწაზე” - გოშენის მხარეში დაასახლა ისინი" (ე. უაითი. პატრიარქები და წინასწარმეტყველები, გვ. 140).

ფარაონი ასევე გონივრულად მოუწოდებს ამ დროებით დასახლებულებს, რომ არ გახდნენ მათხოვრები თავიანთი ბატონის გულუხვობის ხარჯზე ცხოვრებით. იგი ეკითხება მათ მათი "საქმიანობის" შესახებ (დაბ. 47:3), რათა მათ შეძლონ უკეთესად შეეგუონ ახალ გარემოს. ფარაონი ასევე მზადაა გამოიყენოს მათი გამოცდილება და სთავაზობს კიდეც იმსახურონ "სარქლებად [მის] საქონელზე" (დაბ. 47:6).

შემდეგ, მიუხედავად იმისა, რომ იაკობი არის უცხოტომელი, ხიზანი და დგას ამ ქვეყნის მმართველის წინაშე, მაინც "აკურთხა იაკობმა ფარაონი" (დაბ. 47:7). მოკრძალებული უცხოელი აკურთხებს ძლევამოსილი ეგვიპტის მმართველს? რატომ მოხდა ეს?

ზმნა **‘ამად ლიფნეი**, "წარადგინა… წინაშე" (დაბ. 47:7), ჩვეულებრივ გამოიყენება სამღვდელო კონტექსტში (იხ. ლევ. 14:11). იმის გათვალისწინებით, რომ ძველ ეგვიპტეში ფარაონს ჰქონდა უმაღლესი ქურუმის სტატუსი, ეს ნიშნავს, რომ სულიერი გაგებით იაკობი დგას ეგვიპტის უმაღლეს ქურუმზე მაღლა, თვით ფარაონზე მაღლაც.

`მიუხედავად ჩვენი მდგომარეობისა ცხოვრებაში, როგორ უნდა მოვეპყრათ ადამიანებს, იმის გათვალისწინებით, რომ ჩვენ ვართ "სამეფო სამღვდელოება, წმიდა ერი, წილხვედრილი ხალხი" (1პეტრ. 2:9)? რა მოვალეობებს გვაკისრებს ჩვენ ჩვენი რწმენა?`

