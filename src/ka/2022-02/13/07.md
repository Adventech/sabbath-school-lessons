---
title: შემდგომი გამოკვლევებისთვის
date: 24/06/2022
---


წაიკითხეთ ე. უაითის წიგნში "პატრიარქები და წინასწარმეტყველები" თავი "იოსები და მისი ძმები" (გვ. 140-145).

"იოსების ცხოვრება ქრისტეს ცხოვრებას განასახიერებს. შურმა აცდუნა მისი ძმები და ტყვედ გაყიდეს იგი, რათა ამ გზით ხელი შეეშალათ მისი აღზევებისათვის. ხოლო როცა ეგვიპტეში წაიყვანეს, როგორც მონა, თავს იმით იიმედებდნენ, რომ იოსების სიზმრები უკვე აღარ შეაწუხებდა მათ, რადგან მათი ასრულების ყოველგვარი შესაძლებლობა მოსპეს. მაგრამ უფალმა ისე წარმართა მათი ცხოვრება, რომ თავად განახორციელეს ის, რასაც ასე მონდომებით უშლიდნენ ხელს. გაიხსენეთ: იუდეველ მღვდლებსა და უხუცესთ შურდათ ქრისტესი და ძლიერ ეშინოდათ, რომ ხალხის მთელ ყურადღებას ის მიიპყრობდა. მათ სიკვდილი მიუსაჯეს მაცხოვარს, რომ მეფედ არ გამოეცხადებინათ. მაგრამ, სწორედ ამით აღასრულეს ის, რასაც თავად ეწინააღმდეგებოდნენ.

ეგვიპტის ტყვეობაში მყოფი იოსები თავისი მამის ოჯახის მხსნელი გახდა; თუმცა ამით არ შემცირებულა მათი დანაშაული. თუმცა ქრისტეს ჯვარცმით მტრებმა იგი დაცემული კაცობრიობის გამომსყიდველად და მთელი სამყაროს მმართველად აქციეს, თუმცა უფლის ხელი ხელმძღვანელობდა მოვლენებს უფლის განდიდებისათვის და კაცობრიობის საკეთილდღეოდ, მაგრამ მის მკვლელთა მაშინდელი დანაშაული დანაშაულად დარჩა. 

წარმართებისთვის მიყიდული იოსების მსგავსად, ქრისტეც ღალატით ჩაუგდეს ხელთ მის მოსისხლე მტრებს მისივე ერთ-ერთი მოწაფის მეშვეობით. იოსებს ცილი დასწამეს და დილეგში ჩააგდეს, რადგან წმიდა და უდანაშაულო იყო; ქრისტეც შეიძულეს და უარყვეს, რადგან მართალი იყო და თავისი თავგანწირვითა და წმიდა ცხოვრებით ხალხის ცოდვებს ამხელდა; და, თუმცა სრულიად უდანაშაულო იყო, ცრუმოწმეთა ჩვენებით გაასამართლეს. იოსების მოთმინება და თავმდაბლობა, როცა უსამართლოდ და სასტიკად ექცეოდნენ, მისი დიდსულოვნება, მიმტევებლობა და ბოროტი ძმების მიმართ კეთილშობილური საქციელი - ქრისტეს ხასიათის თვისებათა სიმბოლოა, რომელიც მოთმინებით იტანდა ურჯულოთა ლანძღვა-გინებას და რომელმაც მიუტევა არა მხოლოდ მის მკვლელთ, არამედ ყველას, ვინც ინანიებს თავის ცოდვებს და მიტევებას ეძებს" (ე. უაითი. პატრიარქები და წინასწარმეტყველები, გვ. 144, 145). 

**კითხვები მსჯელობისათვის:**

`1. იაკობის სიკვდილის შემდეგ იოსების ძმები შიშობდნენ, რომ იგი შურს იძიებს. რას ამბობს ეს მათი დანაშაულის შესახებ, რომელსაც ისინი ჯერ ისევ გრძნობდნენ? რას გვეუბნება იოსების რეაქცია დამნაშავეთა პატიების შესახებ?`

`2. კიდევ რა სახის პარალელების გავლება შეგიძლიათ იოსების ცხოვრებასა და იესოს ცხოვრებას შორის?`

`3. დაწვრილებით იმსჯელეთ ამ ფაქტზე: მართალია ღმერთმა ძალიან კარგად იცის მომავალი, ჩვენ კვლავინდებურად თავისუფალი ვართ ჩვენს არჩევანში. როგორ შევათავსოთ ეს ორი იდეა?`

