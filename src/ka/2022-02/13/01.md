---
title: ისრაელი ეგვიპტეში
date: 18/06/2022
---


<h3 class="ka_geo">ძირითადი გამოსაკვლევად შემოთავაზებული ბიბლიური მუხლები:</h3>
დაბ. 46-50.

<h3 class="ka_geo">დამატებითი ბიბლიური მუხლები:</h3>
რომ. 10:12-13; საქმე. 3:25-26; ფილიპ. 2:10.

> <p>სამახსოვრო მუხლი:</p>
> "და დასახლდა ისრაელი ეგვიპტეში, გოშენის ქვეყანაში. და დაეუფლნენ მას, და მოშენდნენ და ძალზე მომრავლდნენ" (დაბ. 47:27).

დაბადების წიგნი აღწერს იაკობის და იოსების ერთად გატარებულ უკანასკნელ წლებს. ჩვენ ვხედავთ, რომ იაკობი (ისრაელი) ტოვებს ქანაანს (დაბ. 46), რათა დასახლდეს ეგვიპტეში (დაბ. 47), და იგი იქ მოკვდება (იხ. დაბ. 49:29-50:21). და მაინც ამ ეგვიპტური გარემოცვის უკანა პლანზე უკვე ჩანს აღთქმული ქვეყნის პერსპექტივა (იხ. დაბ. 50:22-26).

ეგვიპტეში ჩასვლისთანავე იაკობი აკურთხებს ფარაონს (იხ. დაბ. 47:7-10), აღასრულებს რა ასეთნაირად (ნაწილობრივ, რა თქმა უნდა) ღვთის დაპირებას აბრაამისადმი იმის შესახებ, რომ იგი იქცევა კურთხევად ერებისთვის (იხ. დაბ. 12:2,3). მოგვიანებით, სიკვდილის პირას მყოფი იაკობი აკურთხებს იოსების ძეებს (დაბ. 48). პატრიარქი ასევე აკურთხებს თავის ძეებს (იხ. დაბ. 49:1-28) და აცხადებს შთამბეჭდავ წინასწარმეტყველებებს თითოეულთან დაკავშირებით ისრაელის მომავალი თორმეტი ტომის კონტექსტში (იხ. დაბ. 49:1-27).

ის ფაქტი, რომ ისრაელი გადასახლებაში "ცხოვრობს" ეგვიპტეში, როგორც ხიზანი, ეწინააღმდეგება აღთქმული ქვეყნის იმედს. მართალია თავად დაბადების წიგნი მთავრდება ისრაელის ძეების ეგვიპტეში ყოფნის აღწერით, იოსების ბოლო სიტყვები სხვა ადგილზე მიუთითებს: "მე ვკვდები და გაგიხსენებთ თქვენ ღმერთი, და აგიყვანთ ამ ქვეყნიდან იმ ქვეყანაში, რომელზეც შეჰფიცა აბრაამს, ისაკსა და იაკობს" (დაბ. 50:24).

