---
title: შემდგომი გამოკვლევებისთვის
date: 03/06/2022
---


წაიკითხეთ ე. უაითის წიგნში "პატრიარქები და წინასწარმეტყველები" თავი "ბრძოლის ღამე" (გვ. 117-121).

"იმ ბრძოლისა და ტანჯვის ღამეს იაკობის მიერ განცდილი მღელვარება და გამოცდილება პირველსახეა იმ გამოცდისა, რომელიც აუცილებლად მიეცემა ღვთის ხალხს ქრისტეს მეორედ მოსვლის წინ… ასეთივე გამოცდა ექნება ღვთის ხალხს ბოროტ ძალებთან თავის უკანასკნელ ბრძოლაში. უფალი გამოცდის თავისი გადამრჩენელი ძალის მიმართ მათი რწმენის სიმტკიცეს. სატანა შეეცდება, შეაშინოს ღვთის შვილნი იმით, რომ მათი მდგომარეობა უიმედოა, რომ მათი ცოდვები მეტად მძიმეა და მათი მიტევება შეუძლებელია. ღვთის ხალხს თვალწინ დაუდგება ყოველი ნაკლი, წარსულში ჩადენილი ცოდვები და იმედს დაკარგავს, მაგრამ გაიხსენებს იგი უფლის უსასრულო წყალობას, გულწრფელად მოინანიებს და შეევედრება იმ აღთქმის აღსრულებას, რომელიც მომნანიებელ ცოდვილს მიეცა ქრისტეში. მათი რწმენა არ შეირყევა იმით, რომ მაშინვე არ მიიღებენ პასუხს თავიანთ ლოცვებზე. ისინი იაკობის მსგავსად, რომელიც ანგელოზს ჩაეჭიდა, უფლის ძალას დაეყრდნობიან და მტკიცედ იტყვიან: „არ გაგიშვებ, სანამ არ მაკურთხებ”…

იაკობის ისტორია მოწმობს, რომ ღმერთი არ მიატოვებს ცოდვაში ადამიანს, თუკი იგი მოინანიებს და დაუბრუნდება თავის ზეციერ მამას. თვითგანწირვისა და მტკიცე რწმენის წყალობით იაკობმა მიიღო ის, რასაც ვერასდროს შეიძენდა საკუთარი ძალისხმევით. ასე აჩვენა უფალმა თავის მსახურს, რომ მხოლოდ ღვთიური ძალა და წყალობა იძლევა კურთხევას, რომლის მიღებაც მას ასე ძლიერ სურდა. ასევე იქნება უკანასკნელი ჟამის მცხოვრებთათვის, როდესაც ხიფათითა და სასოწარკვეთილებით მოცულნი მხოლოდ გამომსყიდველ მსხვერპლს უნდა დაეყრდნონ. ჩვენ ვერაფერს მივაღწევთ საკუთარი ძალებით" (ე. უაითი.  "პატრიარქები და წინასწარმეტყველები", გვ. 119-121). 

**კითხვები მსჯელობისათვის:**

`1. რატომ არის იაკობის სისუსტე შესაძლებლობა ღვთის მადლისთვის? იაკობის გამოცდილება როგორ შეესაბამება პავლეს განაცხადს: "როცა უძლური ვარ, მაშინ ვარ ძლიერი" (2კორ. 12:10)?`

`2. როგორ ფიქრობთ, რატომ გვიმჟღავნებს ბიბლია ამდენ უსიამოვნო წვრილმანს მისი მრავალი გმირის ცხოვრების შესახებ? რა აზრი აქვს ამას? რა შეგვიძლია ვისწავლოთ აქედან?`

`3. დაწვრილებით განიხილეთ კერპთაყვანისმცემლობის საკითხი. რა არის ჩვენი კულტურის, ჩვენი ცივილიზაციის კერპები? როგორ დავრწმუნდეთ, რომ არ ვეთაყვანებით არავის და არაფერს, გარდა უფლისა?`

