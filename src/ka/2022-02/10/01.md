---
title: იაკობი-ისრაელი
date: 28/05/2022
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 32:22-31; 33; 34:30-35:29; ოს.12:3,4; იერ.30:5-7.

> <p>სამახსოვრო მუხლი:</p>
> "და უთხრა მან: “ამიერიდან აღარ გერქვას შენ სახელად იაკობი, არამედ ისრაელი, რადგან ებრძოდი ღმერთს და კაცებს, და სძლიე მათ!”" (დაბ. 32:28).  

იაკობის ოჯახური საგა გრძელდება თავისი როგორც კარგი, ისე ცუდი მოვლენებით. მიუხედავად ამისა, ყველაფერში ჩანს ღმერთის ხელი და მისი ერთგულება აღთქმის დაპირებებისადმი.

მოცემული გაკვეთილი უმეტესწილად ეძღვნება იაკობს, განსაკუთრებით მის შეხვედრას ესავთან, რომელიც ძმის მზაკვრობის მსხვერპლი გახდა. რას უზამს ახლა მას ესავი, რომელიც მთელი ეს წლები წყენას და სიძულვილს განიცდიდა მის მიმართ?

იაკობი შიშისგან ძრწოდა მოახლოებული მოვლენების წინაშე. მაგრამ, მისდა საბედნიეროდ, უფალი, მამების ღმერთი კვლავ გამოეცხადა მას მოვლენაში, რომელიც ღვთის ხალხის განსაცდელის სიმბოლოდ იქცა და რომელიც ცნობილია როგორც "გასაჭირის ჟამი იაკობისთვის" (იერ. 30:5-7). და იმ ღამეს იაკობი-შემფერხებელი გახდა ისრაელი; მან მიიღო ახალი სახელი ახალი დასაწყისისთვის, დასაწყისისთვის, რომელიც საბოლოო ჯამში გამოიწვევს ერის შექმნას, რომელიც მის სახელს ატარებს.

პატრიარქებისა და მათი ოჯახების ისტორია წმინდა წერილში მოთხრობილია იმისთვის, რომ დაგვანახოს: ღმერთი ერთგულია და შეასრულებს თავის დაპირებებს, თუმცა დროდადრო მისი ხალხი, შეიძლება მოგვეჩვენოს, ყველაფერს აკეთებს, რათა შეაჩეროს ეს შესრულება.

