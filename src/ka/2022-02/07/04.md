---
title: აბრაამთან დადებული აღთქმის ნიშანი
date: 10/05/2022
---


`წაიკითხეთ დაბ. 17:1-19 და რომ. 4:11. რა სულიერი და წინასწარმეტყველური მნიშვნელობა აქვს წინადაცვეთის რიტუალს?`

აბრამის ურწმუნოებამ, როგორც ეს წინა ისტორიიდან ჩანს (იხ. დაბ. 16), დაარღვია აბრამის ურთიერთობა ღმერთთან. მთელი ეს დრო ღმერთი დუმდა. ახლა, ბოლო პერიოდში პირველად, უფალი კვლავ მიმართავს პატრიარქს. ღმერთი აღადგენს კავშირს აბრამთან და აბრუნებს მას იმ მომენტთან, როცა აღთქმა დაუდო მას (იხ. დაბ. 15:18).

აღსანიშნავია, რომ ეს აღთქმა, რომელიც დამოწმებულია წინადაცვეთით, აღწერილია ტერმინებში, რომლებიც მიუთითებს მესიის შესახებ პირველ წინასწარმეტყველებაზე (შეადარ. დაბ. 17:7 დაბ. 3:15-ს). ამ ორ მუხლს შორის პარალელი გულისხმობს, რომ აბრამისთვის მიცემული ღვთის აღთქმა როდი ეხება მხოლოდ ადამიანთა პირდაპირი მნიშვნელობით დაბადებას; ის შეიცავს სულიერ დაპირებას გადარჩენის შესახებ დედამიწის ყველა ხალხისთვის. დაპირება "საუკუნო აღთქმა" (დაბ. 17:7) ეხება მესიანური თესლის მოღვაწეობას, ქრისტეს მსხვერპლს, რომელიც უზრუნველყოფს მარადიულ სიცოცხლეს ყველასთვის, ვინც ღებულობს მას რწმენით და ყველაფრით, რასაც რწმენა გულისხმობს (შეადარ. რომ. 6:23-სა და ტიტ. 1:2-ს).

საინტერესოა, რომ მარადიული მომავლის დაპირებას შეიცავს აბრამისა და სარაის სახელების ცვლილება. სახელები აბრამი და სარაი ეხება მხოლოდ მათ ამჟამინდელ სტატუსს. აბრამი ნიშნავს  "ამაღლებული მამა", ხოლო სარაი - "ჩემი ქალბატონი" (აბრამისთვის). შეცვლილი სახელები აბრაამი და სარა მიუთითებდა მომავალზე: აბრაამი (ებრ. აბრაჰამი) ნიშნავს "მრავალთა მამა" (ხალხთა), ხოლო სარა - "ქალბატონი" (ყველასთვის). ამის პარალელურად, მაგრამ გარკვეული ირონიით, სახელი ისაკი ("ის გაიცინებს") - არის შეხსენება აბრაამის გაცინებაზე, რომელსაც გაეცინა სკეპტიციზმისა და გაოცების გამო (პირველი გაცინება, რომელიც აღნიშნულია წმიდა წერილში, იხ. დაბ. 17:17).

ნებისმიერ შემთხვევაში, მართალია აბრაამს სჯეროდა, რომ უფალი ერთმნიშვნელოვნად დაპირდა მას, მაგრამ მაინც ებრძოდა ეჭვებს, რათა რწმენითა და ნდობით მიეღწია ამ დაპირების შესრულებამდე. 

`როგორ შეგვიძლია ვისწავლოთ ვენდოთ ღმერთს, როცა დროდადრო გარემოებები გვაკარგვინებს ნდობას, როგორც ეს დაემართა აბრაამს? რატომ არის მნიშვნელოვანი, რომ ჩვენ გავაგრძელოთ გვწამდეს ეჭვების მიუხედავად, რომლებსაც უცილობლად შევეჯახებით?`

