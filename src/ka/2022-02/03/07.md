---
title: შემდგომი გამოკვლევებისთვის
date: 15/04/2022
---


გამეორებული ფრაზა: "და დადიოდა ხანოქი ღმერთის წინაშე" (დაბ. 5:22,24) ნიშნავს ყოველდღიურ ახლო ურთიერთობას უფალთან.

ხანოქის პირადი ურთიერთობა ღმერთთან იმდენად განსაკუთრებული იყო, რომ ცოცხლად "აიყვანა იგი ღმერთმა" (დაბ. 5:24). ეს ბოლო ფრაზა უნიკალურია ადამის გენეალოგიაში და მხარს არ უჭერს იდეას სამოთხის საიქიო ცხოვრებაში იმ ადამიანების დაუყოვნებლივ გადასვლისა, ვინც "ღმერთის წინაშე დადის". ყურადღება მიაქციეთ, რომ ნოეც ასევე დადიოდა ღმერთის წინაშე (იხ. დაბ. 6:9), მაგრამ იგი მოკვდა, როგორც ყველა დანარჩენი ადამიანი, ადამისა და მეთუშალახის ჩათვლით. ასევე უნდა აღინიშნოს, რომ ბიბლიას არ მოჰყავს არანაირი მიზეზი ამ განსაკუთრებული წყალობის დასასაბუთებლად. "ხანოქი გახდა მქადაგებელი სიმართლისა, რომელიც მას ღმერთმა გაუხსნა. ღვთისმოშიში ადამიანები ესწრაფოდნენ ამ წმიდა კაცთან ურთიერთობას, რათა ესმინათ მისი სიტყვა და ელოცათ მასთან ერთად. იგი ახარებდა უფლის სიტყვას ყველას, ვისაც სურდა ამ გაფრთხილებათა მიღება. იგი ჭეშმარიტ სიტყვას აწვდიდა არა მხოლოდ შეთის შვილებს. მიწაზე, საითაც კაენი გაიქცა, რათა უფლის თვალს დამალვოდა, უფლის წინასწარმეტყველი ამცნობდა ხალხს იმ საოცარ მოვლენებს, უფალმა ხილვაში თავად მას რომ აუწყა. “აჰა, მოდის უფალი თავის ათეულ ათასობით წმიდასთან ერთად, რათა ყველა განიკითხოს და ამხილოს უღვთოთა ყოველგვარი საქმე, რაც მათ უღვთობით ჩაუდენიათ” (იუდ. 14,15)" (ე. უაითი. პატრიარქები და წინასწარმეტყველები, გვ. 44).  

**კითხვები მსჯელობისათვის:**

`1. რატომ მოკლა კაენმა თავისი ძმა? წაიკითხეთ ელი ვიზელის კომენტარი: "რატომ გააკეთა მან ეს? ალბათ, სურდა მარტო დარჩენილიყო: ერთადერთი შვილი, ხოლო მშობლების სიკვდილის შემდეგ - ერთადერთი მამაკაცი. მარტო, როგორც ღმერთი, და, ალბათ, მარტო ღმერთის ადგილას. კაენმა მოკლა, რათა გამხდარიყო ღმერთი… ნებისმიერი ადამიანი, რომელიც თავს ღმერთად მიიჩნევს, საბოლოო ჯამში ხდება მკვლელი" (Elie Wiesel, Messengers of God: Biblical Portraits and Legends, p. 58). როგორ შეიძლება გამოვიჩინოთ სიფრთხილე, რომ არ გამოვავლინოთ კაენის დამოკიდებულება?`

`2. შეადარეთ ადამიანთა სიცოცხლის ხანგრძლივობა წარღვნამდე და წარღვნის შემდეგ (იხ. დაბ. 5 და 11). როგორ შეგვიძლია ავხსნათ ადამიანის სიცოცხლის ხანგრძლივობის ასეთი შემცირება? როგორ უპირისპირდება მსგავსი გადაგვარება თანამედროვე დარვინიზმის წინაპირობებს? `

