---
title: კაცობრიობის დეგრადაცია
date: 14/04/2022
---


წაიკითხეთ დაბ. 4:17-24. ჩამოთვალეთ ახალი მანკიერებანი, რომლებიც ვლინდება კაენის შთამომავლებში.

როგორ ფიქრობთ, დაკავშირებულია თუ არა ლამექის დანაშაული თავისი ბაბუის კაენის ცოდვასთან? დაასაბუთეთ თქვენი პასუხი.

კაენის შვილთაშვილის შვილი ლამექი კაენის დანაშაულზე მიუთითებს საკუთარი დანაშაულის კონტექსტში. კაენისა და ლამექის დანაშაულის შედარება ჭკუის სასწავლებელია. კაენი დუმს თავის ერთადერთ ჩაწერილ დანაშაულზე, ლამექი, როგორც ჩანს, თავს იქებს თავისი დანაშაულით და ამას გამოხატავს სიმღერაში (იხ. დაბ. 4:23,24). როდესაც კაენი უფალთან საუბრისას მიუთითებს ღვთის წყალობაზე მის მიმართ, ლამექი საერთოდ არ ახსენებს ამის შესახებ. კაენისთვის შვიდგზის იქნება შურისგებული, ლამექი თვლის, რომ იგი შურისგებული იქნება "სამოცდაათჯერ შვიდგზის" (დაბ. 4:24). ეს მოწმობს, რომ მას ძალიან კარგად აქვს გათვიცნობიერებული თავისი დანაშაული.

ამის გარდა, კაენი არის მონოგამი (დაბ. 4:17), ლამექს კი შემოაქვს პოლიგამია, რადგან წმიდა წერილში კონკრეტულად არის საუბარი, რომ მან "მოიყვანა… თავისთვის ორი ცოლი" (დაბ. 4:19). ბოროტების გაძლიერება და განდიდება გავლენას მოახდენს კაენიტების მომდევნო თაობებზე.

ხსნის ისტორიის რომელი ახალი ფურცელი იშლება დაბ. 4:25-26-ში?

ბოროტების გამოვლენის ამ შემთხვევის შემდეგ მაშინათვე კაენიტთა ოჯახში ბიბლიური ტექსტი აღწერს ახალ მოვლენას, რომელიც წინააღმდეგობას უწევს კაენიტთა განდგომილებას. "და კვლავ შეიცნო ადამმა თავისი დედაკაცი" (დაბ. 4:25), რის შედეგადაც დაიბადა შეთი ამ სახელით ევას სურდა ეთქვა, რომ ღმერთმა აღუდგინა "შთამომავლობა" აბელის ნაცვლად.

ფაქტობრივად, შეთის სახელის ისტორია წინ უსწრებს აბელს. სახელი შეთი წარმოიქმნება ძველებრაული ზმნისგან აშით (ფესვი "შით" - "დადება", "დამყარება"), "ჩამოვაგდებ" (დაბ. 3:15), რომლითაც იწყება წინასწარმეტყველება. თესლი, საიდანაც გამოვა მესია, გადაეცემა შეთის ხაზით. ამრიგად, ბიბლიური ტექსტი წარმოგვიდგენს ჩანაწერს მესიანური ხაზის შესახებ, რომელიც იწყება შეთიდან (იხ. დაბ. 5:3), ხანოქისა (იხ. დაბ. 5:21), მეთუშალახის ჩათვლით და მთავრდება ნოეთი (იხ. დაბ. 6:8).

ფრაზა "ღვთის ძეები" (დაბ. 6:2) ეხება შეთის ხაზს, რადგან ისინი მოწოდებული იყვნენ შეენარჩუნებინათ ჭეშმარიტება ღმერთის შესახებ. მეორე მხრივ ფრაზას "ადამიანთა ასულები" (დაბ. 6:2), როგორც ჩანს, გააჩნია უარყოფითი დატვირთვა. სწორედ ამ "ადამიანთა ასულების" გავლენით მოჰყავდათ ღვთის შვილებს "ცოლებად… ისინი, ვისაც კი ამოირჩევდნენ" (დაბ. 6:2), რაც მიუთითებს იმაზე, რომ კაცობრიობა არასწორი მიმართულებით მიდიოდა.

წაიკითხეთ დაბ. 6:1-5. რა დამაჯერებელი მოწმობაა გახრწნილების შესახებ! რატომ უნდა გავაკეთოთ ყოვლად შესაძლებელი, რათა ღვთის ძალით აღმოვფხვრათ ცოდვა საკუთარი ცხოვრებიდან?

