---
title: შემდგომი გამოკვლევებისათვის
date: 27/05/2022
---


ღმერთმა აირჩია იაკობი არა იმიტომ, რომ მან ეს დაიმსახურა, არამედ თავისი მადლის გამო. და მაინც, იაკობი ბევრს იღწვოდა და ცდილობდა დაემსახურებინა ეს მადლი, რაც თავისთავად წინააღმდეგობაა. მას რომ დაემსახურებინა იგი, მაშინ ეს იქნებოდა საქმეები, და არა მადლი (იხ. რომ. 4:1-5), რაც ეწინააღმდეგება სახარებას. მხოლოდ მოგვიანებით დაიწყო იაკობმა ღვთის მადლის მნიშვნელობის გაცნობიერება და რას ნიშნავს ენდობოდე ღმერთს, ცხოვრობდე რწმენით და მთლიანად დამოკიდებული იყო ღმერთზე. იაკობის გამოცდილება მნიშვნელოვან გაკვეთილს შეიცავს პატივმოყვარე ადამიანისთვის: არ ეცადო საკუთარი თავის წინ წაწევა სხვების ხარჯზე. 

"იაკობი იმედოვნებდა პირმშოობის უფლების მოპოვებას მოტყუების გზით, მაგრამ მას თავს დაატყდა იმედგაცრუება. მას ეგონა, რომ როდესაც ლტოლვილად იქცა, ყველაფერი დაკარგა: კავშირი ღმერთთან, თავისი სახლი და ყველაფერი, რაც მისთვის ძვირფასი იყო. მაგრამ რა გააკეთა ღმერთმა? მან მოხედა იაკობს თავის უძლურ მდგომარეობაში, დაინახა მისი იმედგაცრუება, აგრეთვე ის, რომ მის გულში ცოცხლობდა კეთილი სურვილები ღმერთის განდიდებისა. როგორც კი უფალმა იხილა იაკობის მდგომარეობა, მან მაშინვე აჩვენა მას იდუმალი კიბე, რომელიც იესო ქრისტეს სიმბოლოა. ჩვენ წინაშეა ადამიანი, რომელმაც ყოველგვარი კავშირი დაკარგა ღმერთთან, მაგრამ ზეციერი ღმერთი უყურებს მას და თანახმაა, რომ ქრისტემ თავისი თავით შეავსოს ის უფსკრული, რომელიც ცოდვის შედეგად გაჩნდა. ჩვენ შეგვეძლო ზევით აგვეხედა და გვეთქვა: მე მივისწრაფი ზეცისკენ, მაგრამ როგორ მივაღწიო იქამდე? ვერ ვხედავ იქამდე მისასვლელ გზას. ასე მსჯელობდა იაკობიც, ამიტომ აჩვენებს ღმერთი მას ხილვაში კიბეს, რომელიც დედამიწას აკავშირებს ზეცასთან, იესო ქრისტესთან. ადამიანს შეუძლია ავიდეს ამ კიბეზე, რადგან მისი საფუძველი დედამიწაზეა. ხოლო ზედა საფეხური აღწევს ცას“ (ე. უაითის კომენტარები, მეშვიდე დღის ქრისტიან-ადვენტისტთა კომენტარები, ტ. 1, გვ. 1095). 

**კითხვები მსჯელობისათვის:**

`1. იმსჯელეთ ისაკის, რებეკას, იაკობის, ესავის, ლაბანის, რახელის, ლეას ხასიათების შესახებ. დაფიქრდით ყველა იმ სიცრუის და მზაკვრობის შესახებ, რომელიც წმიდა ისტორიის ამ ეპიზოდებში გვევლინება. რას გვეუბნება ეს მთლიანად ადამიანის ბუნების შესახებ და ღვთის მადლის შესახებ?`

`2. იაკობის ისტორიის კითხვისას, რა სახის მტკიცებულებები შეგიძლიათ იპოვოთ, რომ დროთა განმავლობაში მისი ხასიათი ვითარდებოდა და სრულყოფილი ხდებოდა?`

`3. რა მხრივ შეიძლება აღმოვჩნდეთ საფრთხეში დავიკავოთ იგივე პოზიცია, რომელიც ესავს ეკავა თავის პირმშოობასთან დაკავშირებით? როგორ შეგვიძლია ვიზრუნოთ იმის შესახებ, რომ არასოდეს შევწყვიტოთ სიყვარული და დაფასება ღმერთის მიერ მოცემული მთელი სინათლისა?`

