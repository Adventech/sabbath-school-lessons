---
title: მოტყუებული მატყუარა
date: 24/05/2022
---


წაიკითხეთ დაბ. 29:1-30. გვიამბეთ, თავისი ძმისა და მამის მომატყუებელი იაკობი როგორ იქნა მოტყუებული თავისი მომავალი ნათესავების მიერ? ჩამოთვალეთ რა არის ჭკუის სასწავლებელი ამ ოჯახური დრამიდან.

პირველი, რასაც იაკობი ხედავს დანიშნულების ადგილზე მისვლისას - ეს არის ქვა, შესაძლოა, მინიშნება ბეთელის ქვაზე, რომელიც ნიშნავდა ღვთის თანდასწრებას (იხ. დაბ. 28:18,19). სწორედ ეს ქვა მისცემს ბოლოსდაბოლოს საშუალებას იაკობს ურთიერთობა ჰქონდეს რახელთან. როცა იაკობს მწყემსებისგან ესმის, რომ რახელი მოდის თავისი ცხვრებით, რათა დაარწყულოს ისინი, იაკობი მწყემსებს სთხოვს გადმოაგორონ ქვა. ისინი უარს ამბობენ, რაც საშუალებას აძლევს იაკობს მარტომ გააკეთოს ეს და თავი გააცნოს რახელს (იხ. დაბ. 29:11,12).

პასუხად რახელი გაიქცა თავისი ოჯახისკენ. იაკობისა და რახელის ამ პირველმა შეხვედრამ მოულოდნელი შედეგი გამოიწვია: "და შეუყვარდა იაკობს რახელი" (დაბ. 29:18) ისე ძლიერ, რომ რახელის სანაცვლოდ ლაბანთან მუშაობის შვიდი წელი მას რამდენიმე დღედ ეჩვენა (დაბ. 29:20).

თუმცა ამ შვიდი წლის გასვლის შემდეგ იაკობს ატყუებენ. ღამით ქორწილის შემდეგ იაკობი თავის საწოლში აღმოაჩენს არა რახელს, არამედ მის უფროს დას ლეას. ლაბანმა ისარგებლა დღესასწაულის არეულ-დარეულობით და იაკობის დაძაბული ემოციებით და დაუცველობით და ეს ხრიკი წარმატებით მოუწყო. საინტერესოა, რომ იაკობი იმავე ფუძის მქონე სიტყვას იყენებს სიტყვაში "მომატყუე" (დაბ. 29:25), რომელსაც იყენებდა ისაკი, რათა აღეწერა მამისა და ძმის მიმართ ჩადენილი იაკობის საქციელი (იხ. დაბ. 27:35).

ყურადღება მიაქციეთ, რომ ასეთივე აზროვნება იგულისხმება ლეხ ტალიონის-ში (შურისძიების კანონში): "თვალი თვალის წილ, კბილი კბილის წილ" (გამ. 21:24; შეადარ. დაბ. 9:6-ს), რომელიც აიძულებს დამნაშავეს გააიგივოს საკუთარი თავი მსხვერპლთან იმით, რომ დამნაშავე აწყდება იმას, რასაც - მსხვერპლი. ახლა კი იაკობს მოექცნენ ისე, როგორც ოდესღაც მოიქცა ის.

ახლა იაკობს ესმის, რას ნიშნავს იყო მოტყუების მსხვერპლი. ღმერთი ჭკუას ასწავლის იაკობს თავის მოტყუებასთან დაკავშირებით ლაბანის მიერ ჩადენილი მოტყუების მეშვეობით. თუმცა, მიუხედავად იმისა, რომ იაკობმა როგორც "მატყუარამ" (დაბ. 27:12) კარგად იცის, რა არის მოტყუება, იგი გაკვირვებულია, როცა თავად ხდება მოტყუების მსხვერპლი. ამიტომ ეკითხება: "რად მომატყუე?" (დაბ. 29:25), რითაც აჩვენებს, რომ იცის: მოტყუება ცუდია.

მართალია იაკობი მატყუარა იყო, ის თავადაც მოატყუეს. როგორ ვისწავლოთ ღმერთისადმი ნდობა, როცა ვერ ვხედავთ სამართლიანობის აღდგენას, როცა ვხედავთ, რომ ბოროტმოქმედები დაუსჯელი რჩებიან, უდანაშაულონი კი იტანჯებიან?

