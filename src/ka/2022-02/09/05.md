---
title: ოჯახის კურთხევა
date: 25/05/2022
---


იაკობისთვის დევნილად ცხოვრების ბოლო შვიდი წელი მძიმე ტვირთი იყო, მაგრამ, მიუხედავად ამისა, ეს იყო ყველაზე ნაყოფიერი წლებიც. იქ იაკობს შეეძინება თორმეტი ვაჟიდან თერთმეტი, რომლებიც გახდებიან ღვთის ხალხის წინაპრები.

ეს ნაწილი არის იაკობის ისტორიის (დაბ. 25:19-35:26) ცენტრი, რაც იწყება და მთავრდება ძირითადი ფრაზით: ღმერთმა "გახსნა საშო" ლეასი (იხ. დაბ. 29:31) და რახელის (იხ. დაბ. 30:22). ყოველ ჯერზე, როდესაც მოცემულ მტკიცებულებას მოჰყვება დაბადება, ეს მოწმობს იმაზე, რომ ისინი ღვთის სასწაულებრივი მოქმედების შედეგია. 

წაიკითხეთ დაბ. 29:31-30:22. რა როლი აქვს ღმერთს ჩასახვისა და ბავშვების დაბადების საკითხში იაკობის ოჯახში?

ასე რატომ იტანჯებოდნენ იაკობის ცოლები, როცა არ შეეძლოთ დაორსულება?

რა შეიძლება ისწავლონ თანამედროვე ოჯახებმა წინა ორი შეკითხვის პასუხიდან?

ღმერთმა გახსნა ლეას საშო და მას შეეძინა ვაჟი რეუბენი, რომლის სახელიც შეცავს ზმნას რა’აჰ, რაც ნიშნავს "დანახვა". რადგან ღმერთმა "დაინახა", რომ იაკობს არ უყვარდა ლეა (იხ. დაბ. 29:31), ეს ბავშვი ქალისთვის იყო ჯილდო ტკივილისა და ტანჯვების გამო.

თავის მეორე ვაჟს ლეა არქმევს სიმონს, რომელიც შეიცავს ზმნას შამა’, "მოისმინა", რადგან ესმოდა ღმერთს მისი ღრმა ტკივილი, დამცირება და შეებრალა იგი, როგორც ისმინა ჰაგარის გასაჭირი (იხ. დაბ. 29:33).

სახელი სიმონი ებრაულ ენაში ასევე ჰგავს ჰაგარის ვაჟის ისმაელის სახელს, რაც ნიშნავს "შეისმენს ღმერთი" (დაბ. 16:11). როდესაც თავის მეოთხე ვაჟს შობს, ლეა მას უწოდებს იუდას, რაც ნიშნავს "ქებას". ქალი აღარ ახსენებს თავის ტკივილს ან თუნდაც თავის კურთხევას. იგი მხოლოდ ღმერთზე ამახვილებს ყურადღებას და აქებს მას მისი მადლისთვის.

რაოდენ გასაკვირიც არ უნდა იყოს, მხოლოდ მაშინ, როცა ლეა ვეღარ ახერხებს კვლავ შვას, ღმერთმა "გაიხსენა" რახელი და გახსნა მისი საშო (იხ. დაბ. 30:22). რახელს, საყვარელ ცოლს, უნდა მოეცადა შვიდი წელი იაკობთან ქორწინების შემდეგ, რათა გაეჩინა თავისი პირველი ვაჟი (იხ. დაბ. 29:18,27; შადარ. დაბ. 30:25-ს). მან ვაჟს დაარქვა იოსები, რათა აეღნიშნა: ღმერთმა "ამაშორა [‘ასაფ] შერცხვენას" და "სხვა ძესაც შემძენს [იასაფ]" (დაბ. 30:23,24). როგორი არასწორიც არ უნდა იყოს ამ ვითარებებიდან ზოგიერთი, ღმერთმა მაინც შეძლო მათი გამოყენება, თუმცა არ ეთანხმებოდა მათ, რათა შეექმნა ხალხი აბრაამის თესლიდან.

როგორ აჩვენებს ეს ისტორია, რომ ღვთის მიზნები შესრულებული იქნება ზეცაში და დედამიწაზე, მიუხედავად ადამიანთა სისუსტეებისა და შეცდომებისა?

