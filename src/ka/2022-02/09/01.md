---
title: იაკობი-შემფერხებელი
date: 21/05/2022
---


<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 25:21-34; დაბ. 28:10-22; დაბ. 11:1-9; დაბ. 29:1-30; დაბ. 30:25-32.

> <p>სამახსოვრო მუხლი:</p>
> "და თქვა მან: ამიტომ ეწოდა მას სახელად იაკობი, რადგან უკვე ორჯერ წამაბორძიკა მე: ჯერ პირმშოობა წამართვა და ახლა კი ჩემი კურთხევა წაურთმევია! და ჰკითხა: ნუთუ არ შეგინახავს კურთხევა ჩემთვის?" (დაბ. 27:36).

ჩვენ ვაგრძელებთ ამ სასწაული ბავშვის და დაპირებული თესლის ადრეული წინაპრის - ისაკის ოჯახის ისტორიის შესწავლას. თუმცა ეს ისტორია მაინცდამაინც კარგად არ იწყება. მისი შვილის იაკობის მანკიერი ხასიათი გამოვლინდება ორ ძმას შორის მეტოქეობაში პირმშოობისა (იხ. დაბ. 25:27-34) და შემდეგ ისაკის კურთხევის უფლებისთვის (დაბ. 27).

რადგანაც იაკობმა მოატყუა მამამისი და მოსტაცა კურთხევა თავის უფროს ძმას, მან გაქცევით უშველა თავს. სახლიდან წასულს მას ღმერთი შეხვდა ბეთელში (იხ. დაბ. 28:10-22). ამის შემდგომ იაკობი, მატყუარა, არაერთხელ იქნება მოტყუებული თავად. რახელის ნაცვლად, რომელიც იაკობს უყვარდა (დაბ. 29), მას მიათხოვებენ რახელის უფროს დას ლეას, იაკობს კი თოთხმეტი წელი მოუწევს მუშაობა, რათა მიიღოს თავისი ცოლები.

მიუხედავად ამისა, იაკობი ასევე ღებულობს ღვთის კურთხევებს, ვინაიდან სანამ გაქცეულია სამშობლოდან, მას შეეძინება თერთმეტი ვაჟი და ღმერთი გაამრავლებს მის სიმდიდრეს.

ამ ისტორიაში ჩვენ ვხედავთ, რომ ღმერთმა შეასრულა თავისი აღთქმის დაპირებები, მიუხედავად იმისა, თუ რა ხშირად მარცხდებოდა მისი ხალხი.

