---
title: იოსები-მონა ეგვიპტეში
date: 08/06/2022
---


ახლა კი ვუბრუნდებით მოვლენებს იოსების ცხოვრებიდან, რომლებიც "შეწყვეტილ" იქნა თამარის შემთხვევის გამო. ყმაწვილი უკვე შრომობდა როგორც მონა "მცველთა უფროსთან", რომელიც სამეფო მსახურთა ციხეზე აგებდა პასუხს (იხ. დაბ. 40:3,4; 41:10-12).

წაიკითხეთ დაბ. 39. რომელმა გარემოებებმა გამოიწვია ის, რომ იოსები გახდა მმართველი პოტიფართან? რომელმა ფაქტორებმა განაპირობა ასეთი წარმატება?

პრაქტიკულად მაშინათვე იოსები ხასიათდება როგორც "საქმეში წარმატებული" ადამიანი (დაბ. 39:2,3). იგი იმდენად კარგი ადამიანი იყო და იმდენად ენდობოდა მას თავის ბატონი, რომ "მთელი თავისი საბადებელი ხელთ ჩააბარა" და "დანიშნა იგი თავისი სახლის ზედამხედველად" (დაბ. 39:4).

როგორ ფიქრობთ, რა დაეხმარა იოსებს, რომ არ ცდუნებულიყო პოტიფარის ცოლის მხრიდან?

წარმატება არ აფუჭებს იოსებს. როდესაც პოტიფარის ცოლი მის მიმართ ყურადღებას იჩენს და ცდილობს ცოდვა ჩაადენინოს, ახალგაზრდა კაცი ცალსახად ეუბნება უარს და ურჩევნია დაკარგოს თავის სამსახური და უსაფრთხოება, ვიდრე ჩაიდინოს "ეს დიდი ბოროტება და ღმერთს შესცოდოს?" (დაბ. 39:9). ქალი დამცირებულია იოსების უარით და ცრუ ბრალს დებს მას დანაშაულში თავისი მსახურებისა და ქმრის წინაშე. შედეგად იოსები ხვდება საპყრობილეში.

აქ ახალგაზრდა კაცი განიცდის იმას, რაც ჩვენ ყველამ განვიცადეთ: ღმერთის მხრიდან მიტოვების გრძნობა, თუმცა ამ რთულ დროსაც კი "უფალი იყო იოსებთან" (დაბ. 39:21).

რა დაეხმარა იოსებს საპყრობილის უფროსის კეთილგანწყობის მოპოვებაში?

შემდგომში უფალი მოახდენს გავლენას იოსებისა და საპყრობილის უფროსის ურთიერთობაზე. აქ, როგორც თავისი ბატონის სახლში, უფალი აკურთხებს თავის მსახურს. იგი აშკარად ნიჭით დაჯილდოებული ადამიანია და, მიუხედავად კიდევ უფრო უარესი გარემოებებისა მოცემულ მომენტში (ის ხომ ჯერ ისევ მონა იყო!), იოსები ცდილობს საუკეთესო შეითვისოს ამ გარემოებებიდან. როგორიც არ უნდა იყოს მისი ნიჭები, 21-ე მუხლი აშკარად გვაგებინებს: მხოლოდ ღმერთი აძლევდა მას წარმატებას. "საპყრობილის უფროსი აღარაფერზე ზრუნავდა, რადგან უფალი იყო იოსებთან და რასაც აკეთებდა, უფალი ყველაფერში ხელს უმართავდა" (დაბ. 39:23). რაოდენ მნიშვნელოვანია, რომ ყველა ნიჭით დაჯილდოებულს და წარმატებულ ადამიანს ახსოვდეს, ვისგან გამოდის ყველა ნიჭი და წარმატება!

კიდევ ერთხელ წაიკითხეთ დაბ. 39:7-12. როგორ ეწინააღმდეგებოდა იოსები პოტიფარის ცოლის მხრიდან გაარშიყებას? რატომ უთხრა ახალგაზრდა კაცმა პირდაპირ, რომ არ შესცოდავს ღმერთის წინააღმდეგ? როგორ ესმოდა იოსებს, თუ რა არის ცოდვა და როგორია ცოდვის ბუნება?

