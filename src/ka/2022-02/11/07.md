---
title: შემდგომი გამოკვლევებისათვის
date: 10/06/2022
---


წაიკითხეთ ე. უაითის წიგნში "პატრიარქები და წინასწარმეტყველები" თავი "იოსები ეგვიპტეში" (გვ. 128-133).

"ცხოვრების ადრეულ წლებში იოსები და დანიელი მოწყვეტილ იქნენ მამის სახლიდან და როგორც ტყვეები ჩაყვანილ იქნენ წარმართულ ქვეყნებში. იოსებს მუდმივად უწევდა სხვადასხვა ცდუნების დაძლევა, თუმცა ეს ხელს უწყობდა დიდებულ ცვლილებებს მის ცხოვრებაში. მამის სახლში იგი სათუთად მოვლილი ბავშვი იყო; პოტიფარის სახლში - მონა, შემდეგ ნდობით აღჭურვილი პირი და კომპანიონი. ის იყო საქმიანი, განათლებული, დაკვირვებული და კომუნიკაბელური ადამიანი. იგი ფარაონის საპყრობილეში ხვდება, როგორც სახელმწიფო დამნაშავე, უსამართლოდ დასჯილი, გამართლებისა და განთავისუფლების იმედის გარეშე. ამის შემდეგ კი მას ანდობენ უხელმძღვანელოს მთელ ერს უდიდესი კრიზისის დროს. რამ შეუწყო ხელი მას შეენარჩუნებინა სიწმიდე?...

ბავშვობაში იოსებს ასწავლეს ღმერთის სიყვარული და შიში. ხშირად მამის კარავში, სირიის ვარსკვლავების ფონზე, ის ისმენდა ისტორიებს ბეთელში ღამის ხილვის შესახებ - მიწიდან ცამდე აღმართული კიბის შესახებ, ანგელოზების შესახებ, რომლებიც ხან ჩამოდიოდნენ და ხან ადიოდნენ ამ კიბეზე, და იმის შესახებ, ვინც ზეციური ტახტიდან გამოუცხადა თავისი თავი იაკობს. მან იცოდა ისტორია იაბოკთან მომხდარი ორთაბრძოლის შესახებ, როცა იაკობმა უარი თქვა სანუკვარ ცოდვებზე, გახდა გამარჯვებული და მიიღო სახელი ღმერთისგან.

იგი იყო მწყემსი ბიჭი, რომელსაც ჩაბარებული ჰყავდა ცხვრები. წმიდა და უბრალო ცხოვრება ხელს უწყობდა მას როგორც ფიზიკური, ისე გონებრივი შესაძლებლობების განვითარებაში. როდესაც ღმერთთან ბუნების მეშვეობით ურთიერთობდა და შეისწავლიდა დიდებულ ჭეშმარიტებებს, მამისაგან შვილზე წმიდა ნდობის სახით გადმოცემულს, მან შეიძინა გონების ძალა და პრინციპების სიმტკიცე.

ცხოვრების კრიტიკულ მომენტში, საშინელი მოგზაურობის დროს ქანაანის ბავშვობის სახლიდან ეგვიპტის მონობისკენ, როცა უკანასკნელად შეხედა ბორცვებს, რომლებმაც დაფარა მისი გამყიდველი ძმების კარვები, იოსებმა უფრო მტკიცედ ირწმუნა თავისი მამის ღმერთი. მას ახსოვდა ბავშვობის გაკვეთილები და გადაწყვიტა გამოსცადოს საკუთარი თავი ერთგულებაზე - ყოველთვის მოიქცეს ისე, როგორც შეჰფერის იმ ადამიანს, ვინც ზეციერი მეფის ერთგულია" (ე. უაითი. აღზრდა, გვ. 51,52).

**კითხვები მსჯელობისათვის:**

`1. შეადარეთ იოსები დანიელს და იესოს. ხასიათის რომელი თვისებებით ჰგვანან ისინი ერთმანეთს? იოსები და დანიელი თავისებურად როგორ გვიმჟღავნებენ, თუ როგორი იქნებოდა იესო, როდესაც მოვიდოდა?`

`2. ჯგუფში იმსჯელეთ ხუთშაბათის თემის ბოლო კითხვაზე. როგორ ვისწავლოთ ღმერთის ნდობა, როცა ყველაფერი ისე არ ხდება ჩვენთვის, როგორც ეს საბოლოოდ მოხდა იოსებისთვის?`

