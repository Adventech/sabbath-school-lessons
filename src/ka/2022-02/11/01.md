---
title: "სიზმრების ბატონი"
date: 04/06/2022
---


<h3 class="ka_geo">ძირითადი გამოსაკვლევად შემოთავაზებული ბიბლიური მუხლები:</h3>
დაბ. 37-40; 41:1-36.
<h3 class="ka_geo">დამატებითი ბიბლიური მუხლები:</h3>
მათ. 20:26-27; საქმე. 7:9.

> <p>სამახსოვრო მუხლი:</p>
> "და უთხრეს ერთმანეთს: “აჰა, სიზმარა მოდის!" (დაბ. 37:19).

იოსების ისტორია (იხ. დაბ. 37:39-50) დაბადების წიგნის ბოლო ნაწილს მოიცავს, დაწყებული მისი პირველი სიზმრებიდან ქანაანში (იხ. დაბ. 37:1-11) და მის სიკვდილამდე ეგვიპტეში (იხ. დაბ. 50:26). ფაქტობრივად, დაბადების წიგნში იოსებს უფრო მეტი ადგილი ეთმობა, ვიდრე ნებისმიერ სხვა პატრიარქს. მართალია იოსები - სულ რაღაც ერთ-ერთი ვაჟია იაკობისა, იგი დაბადების წიგნში წარმოდგენილია როგორც დიდებული პატრიარქი, აბრაამის, ისაკის და იაკობის მსგავსად.

როგორც დავინახავთ, იოსების ცხოვრება ხაზს უსვამს ორ მნიშვნელოვან საღვთისმეტყველო ჭეშმარიტებას: ღმერთი ასრულებს თავის დაპირებებს და შეუძლია ბოროტება სიკეთედ მოაქციოს.

ამ კვირის გაკვეთილის შესწავლისას ყურადღებას გავამახვილებთ იოსების ცხოვრების ადრეულ წლებზე. იგი იაკობის საყვარელი ვაჟია, რომელსაც ირონიულად შეარქვეს **ბა’ალ ჰახალომოთ**, "სიზმარა" (დაბ. 37:19), რაც სიტყვასიტყვით ნიშნავს "სიზმრების ბატონი", და გულისხმობს, რომ ის სიზმრების "ექსპერტია". ეს ზედმეტსახელი ძალიან უხდება იოსებს, რადგან იგი არა მარტო ნახულობს, იგებს და განმარტავს წინასწარმეტყველურ სიზმრებს, არამედ მის ცხოვრებაში ხორციელდება მისივე სიზმრები.

ამ თავებში კვლავ დავინახავთ, რომ ღვთის განგება სრულდება, მიუხედავად ადამიანის გულის ბოროტებისა და ბიწიერებისა.

