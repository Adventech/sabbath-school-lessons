---
title: იუდა და თამარი
date: 07/06/2022
---


თამარის ისტორია ქრონოლოგიურად მოსდევს იოსების ეგვიპტეში გაყიდვას (იხ. დაბ. 38:1). ეს მოვლენა ეთანხმება იმ ფაქტს, რომ იუდამ სულ ახლახან დატოვა თავისი ძმები, ეს კი მიუთითებს მის უთანხმოებაზე მათთან. მოცემულ მუხლს და წინა თავს აქვს რიგი საერთო სიტყვები და მოტივები, და მასში ჩადებულია იგივე ღვთისმეტყველური გაკვეთილი: ბოროტი ქმედება უფალს შეუძლია სიკეთედ მოაქციოს, რომელიც დაკავშირებულია ხსნასთან.

`წაიკითხეთ დაბ. 38. შეადარეთ იუდას საქციელი ქანაანელი თამარის საქციელს. რომელი მათგანია უფრო სამართლიანი და რატომ?`

იუდა დაქორწინდა ქანაანელ ასულზე (დაბ. 38:2), და მათ შეეძინათ სამი ვაჟი: ყერი, ონანი და შელა. იუდამ თავის პირმშოს, ყერს ცოლად მოუყვანა ქანაანელი თამარი, სათანადო მემკვიდრეობის უზრუნველსაყოფად. როდესაც ყერი და ონანი ღმერთმა მათი ურჯულოების გამო მოკლა, იუდა თამარს ქმრად დაჰპირდა თავის უმცროს ვაჟს, შელას.

როცა გარკვეული ხნის შემდეგ იუდას, როგორც ჩანს, დაავიწყდა თავისი დაპირების შესახებ და თავისი ცოლის სიკვდილის შემდეგ საკუთარი თავის სანუგეშებლად წავიდა, თამარმა გადაწყვიტა მეძავის როლი ეთამაშა, რათა ეიძულებინა იგი შეესრულებინა თავისი დაპირება. რადგანაც იუდას არ აქვს ფული, რათა გადაუხადოს მეძავს (რომელიც მან ვერ იცნო), იგი დაჰპირდა, რომ მოგვიანებით თავისი ფარიდან გაუგზავნის თხას.

მაგრამ თამარმა მოითხოვა, რომ იუდამ დაუყოვნებელი გარანტიის ნიშნად მისცეს მას მისი ბეჭედი, თასმა და არგანი. თამარი დაორსულდა იუდასგან. როცა მოგვიანებით იგი სიძვაში დაადანაშაულეს, ქალმა ბრალმდებელ იუდას უჩვენა ბეჭედი, თასმა და არგანი. იუდა ყველაფერს მიხვდა და ბოდიში მოიხადა.

ამ უჩვეულო ისტორიის დასასრულს წარმოადგენს ფერეცის დაბადება, რომლის სახელიც ნიშნავს "გარღვევა". ფერეცი, როგორც იაკობი, მეორე დაიბადა, მაგრამ გახდა პირველი და მოხსენიებულ იქნა ხსნის ისტორიაში როგორც წინაპარი დავითისა (იხ. რუთ. 4:18-22) და საბოლოოდ იესო ქრისტესი (იხ. მათ. 1:3). რაც შეეხება თამარს, ქრისტეს გენეალოგიაში ის პირველია მოხსენიებული ოთხი ქალიდან, მას მოსდევს რახაბი (მათ. 1:5), რუთი (მათ. 1:5) და ურიას ცოლი (მათ. 1:6), რომელიც გენეალოგიურად წინ უსწრებდა იესოს დედას, მარიამს (მათ. 1:16).

ამ ისტორიიდან შეგვიძლია ვისწავლოთ: როგორც თამარი იხსნა ღმერთმა თავისი მადლის მეშვეობით, როდესაც ბოროტება სიკეთედ მოაქცია, ასევე იხსნის თავის ხალხს იესო ქრისტეს ჯვრის მეშვეობით. იოსების შემთხვევაში უფალი ასევე გადააქცევს იოსების პრობლემებს იაკობისა და მისი ვაჟების ხსნად.

