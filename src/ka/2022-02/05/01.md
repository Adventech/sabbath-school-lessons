---
title: ყველა ერი და ბაბილონი
date: 23/04/2022
---


ძირითადი <h3 class="ka_geo">გამოსაკვლევად შემოთავაზებული ბიბლიური მუხლები:</h3>
9:18-11:9.

დამატებითი ბიბლიური მუხლები: დაბ. 1:28; 9:1; მათ. 1:1-17; ლუკ.1:26-33; 10:1; ფსალმ.138:7-12.

> <p>სამახსოვრო მუხლი:</p>
> "ამიტომ ეწოდა მას სახელად ბაბილონი, რადგან იქ აღრია უფალმა ენები და იქიდან გაფანტა ისინი მიწის პირზე" (დაბ. 11:9).

წარღვნის შემდეგ ბიბლიური თხრობა გადადის ნოედან მის სამ ვაჟზე: "სემზე, ქამზე და იაფეთზე" (დაბ. 10:1). განსაკუთრებული ყურადღება ქამის, ქანაანის მამის მიმართ (მუხ. 6, 15) წარმოგვიდგენს აღთქმული ქვეყნის - "ქანაანის" ცნებას (იხ. დაბ. 12:5), ადგილისა, სადაც მივიდა აბრაამი, რომლის კურთხევაც ყველა ხალხზე გავრცელდება (მუხ. 3).

თუმცა ამ ნუსხას წყვეტს ბაბილონის გოდოლის მშენებლობა (იხ. დაბ. 11:1-9). და კვლავ ირღვევა ღვთის გეგმები კაცობრიობასთან დაკავშირებით. ის, რაც უნდა ყოფილიყო კურთხევა - ყველა ერის დაბადება, კიდევ ერთი წყევლის მიზეზი ხდება. ხალხები ერთიანდებიან, რათა შეეცადონ დაიკავონ ღმერთის ადგილი. იგი პასუხობს განკითხვით - აღრევის გამო ადამიანები იფანტებიან მთელ მსოფლიოში (დაბ. 11:8), რითაც ასრულებენ ღვთის თავდაპირველ ჩანაფიქრს "აღავსეთ მიწა" (დაბ. 9:1).

საბოლოო ჯამში, მიუხედავად ადამიანთა უკეთურებისა, უფალი ბოროტებას სიკეთედ მოაქცევს. უკანასკნელი სიტყვა, როგორც ყოველთვის, ღმერთს ეკუთვნის. ქამის დაწყევლა მისი მამის კარავში (იხ. დაბ. 9:20-25) და აღრეულ ხალხთა დაწყევლა ბაბილონის გოდოლთან (იხ. დაბ. 11:9), საბოლოო ჯამში, კურთხევად იქცევა ამ ხალხებისთვის.

