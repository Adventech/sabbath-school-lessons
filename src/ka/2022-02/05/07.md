---
title: შემდგომი გამოკვლევებისთვის
date: 29/04/2022
---


წაიკითხეთ ე. უაითის წიგნში "პატრიარქები და წინასწარმეტყველები" თავი "ბაბილონის გოდოლი" (გვ. 65-68).

"აქ განიზრახეს მათ ქალაქისა და ისეთი მაღალი კოშკის აშენება, სამყაროს საოცრება რომ გამხდარიყო. ყოველივე კეთდებოდა, რათა ხალხისთვის არ მიეცათ გაფანტვის საშუალება. უფალმა უბრძანა ადამიანებს, გაფანტულიყვნენ მთელი დედამიწის ზურგზე, აეთვისებინათ იგი და დასახლებულიყვნენ. მაგრამ ბაბილონის გოდოლის მშენებელთ სურდათ, შეექმნათ მონარქიული მმართველობის ფორმა, რათა შემდგომში მთელ დედამიწაზე ებატონათ. ამგვარად, მათი ქალაქი მსოფლიო იმპერიის ცენტრი გახდებოდა, მისი დიდება საყოველთაო აღტაცებასა და თაყვანისცემას გამოიწვევდა და საქვეყნო აღიარებას მოუტანდა მის დამფუძნებელთ. ეს ცამდე აბჯენილი, დიდებული კოშკი მის ამშენებელთა ძლიერებისა და სიბრძნის სიმბოლოდ უნდა ქცეულიყო და მომავალ თაობებში სამარადისოდ უნდა უკვდავეყო მათი სახელი. 

შინყარის ველის მცხოვრებნი არ ენდობოდნენ ღვთის სიტყვას, რომლის თანახმადაც დედამიწაზე წარღვნა აღარასოდეს მოხდებოდა. ბევრი მათგანი ღმერთის არსებობასაც კი უარყოფდა და თვლიდა, რომ წარღვნა ბუნებრივი მიზეზებით იყო გამოწვეული. ბევრს სწამდა უზენაესი არსებისა და თვლიდა, რომ სწორედ მან მოსპო წარღვნამდელი სამყარო და მათი გულები, კაენის მსგავსად, აუჯანყდა მას. კოშკის მშენებლობა ისახავდა ერთადერთ მიზანს - ჰქონოდათ თავშესაფარი წარღვნის განმეორების შემთხვევაში. ისეთი ნაგებობის აშენებით, რომელიც ბევრად უფრო მაღალი იქნებოდა, ვიდრე წარღვნის წყლების მიერ მიღწეული დონე, ისინი ფიქრობდნენ, რომ თავს დააღწევდნენ ყველა შესაძლო საფრთხეს მომავალში. და რადგან ღრუბლებს მიღმა შეღწევა შეეძლებოდათ, წარღვნის გამომწვევი მიზეზების გამოკვლევას იმედოვნებდნენ. მთელი ეს წამოწყება მიზნად ისახავდა მისი ამაყი მშენებლების შემდგომ განდიდებას და მომავალი თაობების ღმერთისგან დაშორებასა და კერპთაყვანისმცემლობაში ჩათრევას" (ე. უაითი. პატრიარქები და წინასწარმეტყველები, გვ. 117-124 ორიგინალში).

**კითხვები მსჯელობისათვის:**

`1. მოიყვანეთ მაგალითები ისტორიიდან ან დღევანდელი ცხოვრებიდან იმის შესახებ, თუ როგორი უსიამოვნებები შეიძლება მოდიოდეს მათგან, ვინც ცდილობს შეიქმნას სახელი.`

`2. ჩვენ, როგორც ეკლესიამ როგორ შეგვიძლია თავიდან ავიცილოთ სახიფათო მისწრაფება საკუთარი ბაბილონის გოდოლის აშენებისა?`

