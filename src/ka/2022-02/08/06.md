---
title: ცოლი აბრაამისთვის
date: 19/05/2022
---


`წაიკითხეთ დაბ. 24:67-25:8. როგორ წარიმართა აბრაამის ოჯახური ცხოვრება სარას სიკვდილის შემდეგ?`

სარას სიკვდილის შემდეგ აბრაამმა კვლავ იქორწინა. ისაკის მსგავსად, მასაც ნუგეში ეცა სარას სიკვდილის შემდეგ (იხ. დაბ. 24:67). მოგონებები სარას შესახებ, ეჭვგარეშეა, ჯერ კიდევ ცოცხლობს როგორც პატრიარქის, ასევე მისი ვაჟის გონებაში.

თუმცა აბრაამის ახალი ცოლის ვინაობა უცნობია. ის ფაქტი, რომ მემატიანე კეტურას ვაჟებს აერთიანებს ჰაგარის ვაჟებთან, ისე რომ არ ახსენებს კეტურას, მიუთითებს იმაზე, რომ კეტურა შეიძლება ყოფილიყო (როგორც ზოგიერთი თვლის) ჰაგარი. ჩვენ ეს არ ვიცით. აღსანიშნავია აგრეთვე ის, რომ აბრაამი კეტურას ვაჟებს ისევე ექცევა, როგორც ჰაგარის ვაჟს: იგი აგზავნის მათ, რათა თავიდან აიცილოს ნებისმიერი სულიერი გავლენა და აშკარა სხვაობას ადგენს სარასგან შობილ თავის ვაჟსა და სხვა ვაჟებს შორის.

ამას გარდა, პატრიარქი "ისაკს მთელ თავის ქონებას" აძლევს (დაბ. 25:5), ხოლო ხარჭების ვაჟებს "მისცა საჩუქრები" (დაბ. 25:6). სიტყვა "ხარჭები" შეიძლება ასევე ნიშნავდეს, რომ კეტურას, როგორც ჰაგარს, გააჩნდა ხარჭის სტატუსი. კეტურას შესაძლო გაიგივება ჰაგართან ასევე შეიძლება იყოს მსუბუქი ალუზია სარას ხსოვნის შესახებ, რომელმაც მისცა კიდეც დასაბამი ქორწინებას კეტურა-ჰაგართან.

საინტერესოა, რომ დაბ. 25:1-4,12-18-ში მოყვანილია კეტურასგან შობილი აბრაამის შვილების სია, აგრეთვე ისმაელის შვილთა სია. შთამომავლობის მიზანი აბრაამის კეტურასთან ქორწინების შემდეგ, რომელმაც მას შვიდი ვაჟი გაუჩინა, მის ორ სხვა ვაჟთან (ისაკთან და ისმაელთან) შედარებით, შესაძლოა იმაში მდგომარეობს, რომ წარმოადგინოს პირდაპირი მტკიცებულება ღვთის დაპირებისა, რომ აბრაამი გახდება მრავალი ერის მამა.

მეორე გენეალოგია ეხებოდა ისმაელის შთამომავლებს, რომლებმაც ასევე შეადგინეს 12 ტომი (შეადარ. დაბ. 17:20-ს), როგორც მოგვიანებით მოხდა იაკობთანაც (იხ. დაბ. 35:22-26). თუმცა, ეჭვგარეშეა, ღვთის აღთქმა განეკუთვნება ისაკის თესლს (იხ. დაბ. 17:21), და არა ისმაელს, რის შესახებაც წმიდა წერილი საკმაოდ ნათლად საუბრობს.

ინფორმაცია აბრაამის სიკვდილის შესახებ, რომელიც მოთავსებულია ორ გენეალოგიას შორის (იხ. დაბ. 25:7-11), ასევე მოწმობს ღმერთის კურთხევებზე. ეს აჩვენებს შესრულებას ღმერთის დაპირებისა, რომელიც აბრაამს მრავალი წლის წინ მიეცა, რომ იგი მოკვდება "კეთილ სიბერეში" და "დღეებით გამაძღარი" (დაბ. 15:15; შეადარ. ეკლ. 6:3-ს).

საბოლოო ჯამში უფალი ერთგული დარჩა თავისი მადლის დაპირებების, რომლებიც მისცა თავის ერთგულ მსახურს აბრაამს, რომლის რწმენაც წმიდა წერილში გამოსახულია, როგორც რწმენით ხსნის უდიდესი (თუ საუკეთესო არა) მაგალითი ძველი აღთქმიდან (იხ. რომ. 4:1-12).

