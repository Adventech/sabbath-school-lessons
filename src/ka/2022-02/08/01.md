---
title: დაპირება
date: 14/05/2022
---


<h3 class="ka_geo">ძირითადი გამოსაკვლევად შემოთავაზებული ბიბლიური მუხლები:</h3>
დაბ.22-25.

<h3 class="ka_geo">დამატებითი ბიბლიური მუხლები:</h3>
ებრ. 11:17; ლევ. 18:21; რომ. 4:1-12; 5:6-8.

> <p>სამახსოვრო მუხლი:</p>
> " და მოხუცდა აბრაამი და ხანში შევიდა. და უფალმა აკურთხა აბრაამი ყველაფრით" (დაბ. 24:1).

საბოლოოდ, ღმერთის დაპირებისამებრ, სარამ უშვა აბრაამს "სიბერის" ძე (დაბ. 21:2), და აბრაამმა ყრმას უწოდა ისაკი (დაბ. 21:1-5). მაგრამ აბრაამის ისტორია ჯერ არ არის დასრულებული, კულმინაციური მომენტია, როდესაც ღვთის ბრძანებით მან წაიყვანა თავისი ვაჟი მორიას მთაზე, რათა მსხვერპლად შეეწირა. თუმცა ისაკი შეცვლილ იქნა ვერძით (იხ. დაბ. 22:13), რაც მოწმობდა ღმერთის მზადყოფნაზე აკურთხოს ხალხები აბრაამის "თესლის" მეშვეობით (დაბ. 22:17,18). ეს თესლი, რა თქმა უნდა, იყო იესო ქრისტე (იხ. საქმე. 13:23). ამრიგად, მოცემულ განმაცვიფრებელ (და გარკვეულწილად შიშის მომგვრელ) ისტორიაში კიდევ უფრო მეტად მჟღავნდება ხსნის გეგმა და იგი შეიცავს ღრმა სულიერ გაკვეთილებს.

მორიას მთაზე მომხდარი მოვლენებიდან ჩვიდმეტი წლის შემდეგ კვდება სარა (იხ. დაბ. 23), ისაკი კი ჯერ ისევ დაუქორწინებელია. შემდეგ აბრაამი ინიციატივას იჩენს და თავის ვაჟს აქორწინებს რებეკაზე (იხ. დაბ. 24), რომელიც შობს ორ ვაჟს (იხ. დაბ. 25:21-23), თავად აბრაამმა კი იქორწინა კეტურაზე, რომელმაც მას უშვა ექვსი ვაჟი (დაბ. 25:1-6). ამ კვირაში გავყვებით აბრაამს მისი სიცოცხლის ბოლომდე (დაბ. 25:7-11).

