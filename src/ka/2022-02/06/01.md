---
title: აბრაამის ფესვები
date: 30/04/2022
---


ძირითადი <h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ.12-14.

დამატებითი ბიბლიური მუხლები: ეს. 48:20; 36:6,9; იერ.2:18; ებრ. 7:1-10; 11:8.

> <p>სამახსოვრო მუხლი:</p>
> "რწმენით დაემორჩილა აბრაამი მოწოდებას, წასულიყო ქვეყანაში, რომელიც სამემკვიდროდ უნდა მიეღო, და ისე წავიდა, რომ არ იცოდა, სად მიდიოდა" (ებრ. 11:8).

ახლა მივუახლოვდით დაბადების წიგნის ცენტრალურ ნაწილს. ეს ცენტრალური ნაწილი (დაბ. 12-22) მოიცავს აბრაამის მოგზაურობას, დაწყებული ღვთის პირველი მოწოდებიდან „წადი“ (ებრ. ლეხ-ლეხა, იხ. დაბ. 12:1), რამაც აბრაამს უბიძგა დაეტოვებინა თავისი წარსული, მეორე მოწოდებამდე "წადი" (ლეხ-ლეხა, იხ. დაბ. 22:2), რამაც აბრაამს უბიძგა დაეტოვებინა თავისი მომავალი (რადგან ის იყო წარმოდგენილი მის ძეში). შედეგად, აბრაამი ყოველთვის გზაშია, ყოველთვის რჩება გადასახლებულად, ამიტომაც ეძახიან მას ხიზანს (იხ. დაბ. 17:8).

მოგზაურობისას აბრაამი სიცარიელეში ჩამოეკიდა, წარსულის გარეშე, რომელიც დაკარგა, და მომავლის გარეშე, რომელსაც ვერ ხედავს. ამ ორ მოწოდებას შორის, რომელიც აყალიბებს აბრაამის რწმენის მოგზაურობას, მას ესმის ღმერთის ხმა, რომელიც ამხნევებს: „ნუ გეშინია“ (დაბ. 15:1). ღვთის ეს ორი სიტყვა აღნიშნავს აბრაამის მოგზაურობის სამ ნაწილს, რომლებიც შესწავლილი იქნება ამ და მომდევნო ორ გაკვეთილში.

აბრაამი რწმენის მაგალითია (იხ. დაბ. 15:6) და ებრაულ წერილებში მოხსენიებულია, როგორც რწმენის კაცი (ნეემ. 9:7,8). ახალ აღთქმაში აბრაამი არის ძველი აღთქმის ერთ-ერთი ყველაზე ხშირად ნახსენები ფიგურა და ამ კვირაში ვნახავთ რატომ. 

