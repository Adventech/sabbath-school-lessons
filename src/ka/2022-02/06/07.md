---
title: შემდგომი გამოკვლევებისთვის
date: 06/05/2022
---


წაიკითხეთ ე. უაითის წიგნში "პატრიარქები და წინასწარმეტყველები" თავი "აბრაამი ქანაანში მკვიდრდება" (გვ. 75-77).

"ქრისტეს ეკლესია კურთხევა უნდა იყოს და მისი წევრები კურთხეულები არიან, როდესაც კურთხევა არიან გარშემომყოფთათვის. ღმერთმა ამოირჩია თავისი ხალხი ქვეყნიერების წინაშე არა მხოლოდ იმისთვის, რომ მიიღოს ისინი როგორც თავისი ძეები და ასულები, არამედ რომ მათი მეშვეობით გაუგზავნოს ქვეყნიერებას ღვთაებრივი განათლების კურთხევები. უფალმა ამოარჩია აბრაამი რომ ყოფილიყო არა მხოლოდ ღვთის მეგობარი, არამედ რომ იგი გამხდარიყო შუამავალი, გადამცემი განსაკუთრებული და ძვირფასი უპირატესობებისა, რომელთა ბოძებაც უფალს სურდა ხალხებისთვის. აბრაამი უნდა გამხდარიყო სინათლე მის გარემომცველ მორალურ სიბნელეში.

როცა კი არ უნდა ეკურთხებინა ღმერთს თავისი შვილები ნათელით და ჭეშმარიტებით, იგი ამას აკეთებდა არა მხოლოდ იმიტომ, რომ მათ ჰქონოდათ მარადიული სიცოცხლის ძღვენი, არამედ იმიტომ რომ მათ გარშემო მყოფი ადამიანებიც განათლებულიყვნენ… "თქვენ ხართ მარილი მიწისა". და როდესაც ღმერთი თავის შვილებს მარილად აქცევს, მას მხედველობაში აქვს არა მხოლოდ მათი საკუთარი შენარჩუნება, არამედ იყენებს მათ როგორც ინსტრუმენტს სხვა ადამიანთა შესანარჩუნებლად…

ბრწყინავთ თუ არა თქვენ, როგორც ცოცხალი ქვები ღვთის ნაგებობაში?.. ჩვენ არ გვაქვს ჭეშმარიტი რელიგია, თუ ის მაკონტროლებელ გავლენას არ ახდენს ჩვენზე ჩვენს ყოველ საქმეში. ჩვენს საქმეებში საჭიროა ყოველდღიურად ჩავაქსოვოთ პრაქტიკული ღვთისმოსაობა. ჩვენს გულებზე გავლენას უნდა ახდენდეს გარდამქმნელი მადლი ქრისტესი. ჩვენში ნაკლებად უნდა იყოს საკუთარი "მე" და მეტად უნდა იყოს იესო…" (ე. უაითი, ქრისტეს არეკვლისას, გვ. 205).

კითხვები მსჯელობისათვის: 

1. აბრამის კურთხევის ფონზე: "და გაკურთხებ… და იქნები კურთხეული" (დაბ. 12:2) რას ნიშნავს იყო კურთხეული? ჩვენ, ადამიანები, რომლებიც იმავე ღმერთს ვეთაყვანებით, რომელსაც აბრამი ეთაყვანებოდა, როგორ შეიძლება ვიყოთ კურთხევა სხვებისთვის?

2. რა იყო არასწორი აბრამის ნახევარსიმართლეში მის და-ცოლთან დაკავშირებით? რა უფრო უარესია: იცრუო თუ თქვა ნახევარსიმართლე (მაგრამ ფაქტობრივად იცრუო)?

3. კიდევ ერთხელ წაიკითხეთ დაბ. 14:21-23 (აბრამის პასუხი სოდომის მეფის შეთავაზებაზე). რატომ უპასუხა მან სწორედ ასე და რა შეგვიძლია ვისწავლოთ ამ ისტორიიდან? განა არ იქნებოდა აბრამი მართალი, მეფის მხრიდან მისთვის შეთავაზებული ჯილდო რომ აეღო? 

