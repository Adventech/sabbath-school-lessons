---
title: აბრამი და ლოტი
date: 03/05/2022
---


წაიკითხეთ დაბ. 13:1-18. აბრამის რომელ თვისებებს აღმოვაჩენთ ამ ეპიზოდში?

აბრამი ბრუნდება იქ, სადაც ადრე იყო, თითქოს მისი მოგზაურობა ეგვიპტეში იყო უბრალოდ წარუმატებელი გადხვევა სწორი გზიდან. ღმერთის ისტორია აბრამთან კვლავ იწყება იქ, სადაც ის შეწყდა პირველი მოგზაურობის შემდეგ აღთქმული ქვეყნისკენ. აბრამის პირველი განთავსების ადგილია ბეთელი (დაბ. 13:3), ისევე როგორც აღთქმული ქვეყნისკენ პირველი მოგზაურობის დროს. აბრამმა მოინანია და დაუბრუნდა "თავის თავს" - აბრამს, რწმენის კაცს.

აბრამის კვლავ გაერთიანება ღმერთთან ვლინდება მის ურთიერთობაში ადამიანებთან, იმაში, თუ როგორ აგვარებს იგი პრობლემას თავის ძმისშვილთან ლოტთან მიწის სარგებლობასთან დაკავშირებით. ასე თუ ისე, სწორედ აბრამი სთავაზობს მშვიდობიან შეთანხმებას და უფლებას აძლევს ლოტს პირველმა აირჩიოს (დაბ. 13:9,10), ავლენს დიდსულოვნებასა და სიკეთეს, რაც მოწმობს იმის შესახებ, თუ როგორი ადამიანი იყო აბრამი.

ის ფაქტი, რომ ლოტმა აირჩია ყველაზე კარგი ნაწილი, კარგად მორწყვადი დაბლობი (დაბ. 13:10,11), ისე რომ სრულიად არ სწუხდა თავის მომავალ უზნეო მეზობლებთან დაკავშირებით (დაბ. 13:13), რაღაცას მეტყველებს მის სიხარბეზე და ხასიათზე. სიტყვა "თავისთვის" გვახსენებს წარღვნამდელ ადამიანებს, რომლებიც ასევე "თავისთვის" ამოირჩევდნენ ცოლებს (იხ. დაბ. 6:2).

ამის საპირისპიროდ, აბრამის საქციელი იყო რწმენის საქმე. მას არ ამოურჩევია ქვეყანა, იგი მას ღვთის წყალობით მიეცა. ლოტისგან განსხვავებით, პატრიარქმა ქვეყანას შეხედა მხოლოდ ღვთის ბრძანებით (დაბ. 13:14). მხოლოდ მაშინ, როცა ლოტი გამოეყოფა აბრამს, ღმერთი კვლავ მიმართავს მას (დაბ. 13:14). ფაქტობრივად, ეს ბიბლიაში ჩაწერილი პირველი შემთხვევაა, როცა ღმერთი მიმართავს აბრამს ურში მისი მოწოდების შემდეგ. "აღაპყრე თვალები, და გაიხედე იმ ადგილიდან, სადაც ცხოვრობ, ჩრდილოეთისა და სამხრეთისაკენ, აღმოსავლეთისა და დასავლეთისაკენ. რადგან მთელ ქვეყანას, რომელსაც ხედავ, შენ მოგცემ და შენს თესლს უკუნისამდე" (დაბ. 13:14,15). შემდეგ ღმერთი სთავაზობს "მოიაროს" მთელი ეს ქვეყანა, მისი მითვისების ნიშნად: "და ადექი და მოიარე ეს ქვეყანა, მისი სიგრძე და განი, რადგან შენ მოგცემ მას" (დაბ. 13:17).

უფალი საკმაოდ ნათლად აგებინებს, რომ ის აძლევს ამ ქვეყანას აბრამს. ეს არის საბოძვარი, მადლის საბოძვარი, რომელიც აბრამმა უნდა მიიღოს რწმენით, რწმენით, რომელსაც მიჰყავს მორჩილებამდე. უშუალოდ ღმერთი უზრუნველყოფს ყველაფერს, რასაც აქ აბრამს შეჰპირდა (იხ. დაბ. 13:14-17).

როგორ ვისწავლოთ ვიყოთ კეთილი და დიდსულოვანი ადამიანების მიმართ, მაშინაც კი, როცა ისინი ჩვენ ასე არ გვეპრყობიან?

