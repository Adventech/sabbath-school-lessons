---
title:  ადამიანის მოვალეობანი
date:   31/03/2022
---

როგორც კი ღმერთმა პირველი ადამიანი შექმნა, მან მას მისცა სამი საჩუქარი: ედემის ბაღი (იხ. დაბ. 2:8), საკვები (იხ. დაბ. 2:16) და ცოლი (იხ. დაბ. 2:22). 

`წაიკითხეთ დაბ. 2:15-17. რა არის ადამიანის მოვალეობა ქმნილების წინაშე და ღმერთის წინაშე? როგორ არის ერთმანეთთან დაკავშირებული ეს ორი მოვალეობა?`

ადამიანის პირველი მოვალეობა ეხება საცხოვრებელ გარემოს, რომელშიც ღმერთმა მოათავსა იგი: "დაემუშავებინა და დაეცვა იგი" (დაბ. 2:15). ზმნა ავად "დამუშავება" მიუთითებს სამუშაოზე. საკმარისი არ არის საჩუქრის მიღება. ჩვენ უნდა დავამუშაოთ იგი, რათა გამოიღოს ნაყოფი - ამ დარიგებას იესო გაიმეორებს ტალანტების შეასახებ იგავში (იხ. მათ. 25:14-30). ზმნა **შამარ** "დაცვა" გულისხმობს პასუხისმგებლობას მიღებულის შასანარჩუნებლად.

მეორე მოვალეობა ეხება ადამიანის საკვებს. ჩვენ უნდა გვახსოვდეს, რომ ღმერთმა მისცა იგი ადამიანებს (იხ. დაბ. 1:29). ღმერთმა ასევე უთხრა ადამიანს: "შეგიძლია ჭამო" (იხ. დაბ. 2:16). ადამიანებს არ შეუქმნიათ ხეები და ნაყოფები, ისინი იყო მადლის საჩუქარი. ღმერთმა ბრძანა დამტკბარიყვნენ უხვი საჩუქრით "ყოველი ხისაგან". 

თუმცა ღმერთი ამატებს შეზღუდვას. ადამიანს აეკრძალა ეჭამა კონკრეტული ხისგან. ტკბობა შეზღუდვის გარეშე სიკვდილთან მიგვიყვანს. ეს პრინციპი მართებული იყო ედემის ბაღში და ბევრ შემთხვევაში იგივე პრინციპი მოქმედებს დღესაც. 

მესამე მოვალეობა ადამიანისა (მამაკაცისა) ეხება ქალს, ღვთის მესამე საჩუქარს: "…მიატოვებს კაცი თავის მამას და თავის დედას და მიეკრობა თავის დედაკაცს" (დაბ. 2:24). ეს უჩვეულო განცხადება ხაზს უსვამს ადამიანის პასუხისმგებლობას ცოლ-ქმრული აღთქმის მიმართ და მიზნის მიმართ ყოფილიყვნენ "ერთ ხორცად", ანუ ერთ ადამიანად (შეადარ. მათ. 19:7-9).

მიზეზი, რომლის გამოც სწორედ მამაკაცს (და არა ქალს) უნდა დაეტოვებინა თავისი მშობლები, დაკავშირებულია იმასთან, რომ ბიბლია იწერებოდა "მამაკაცთა სამყაროში", შესაბამისად, დღეს ეს ბრძანება ეხება ქალსაც. ქორწინების კავშირი გულისხმობს ადამიანის პასუხისმგებლობას მას შემდეგ, რაც ეს საჩუქარი იქნა მიღებული - მოვალეობა, რომელიც აკისრია მამაკაცსაც და ქალსაც და რომელიც მათ უნდა შეასრულონ კეთილსინდისიერად. 

`დაფიქრდით ყველაფერზე, რაც ღმერთმა თქვენ მოგცათ. რა მოვალეობები გაკისრიათ იმასთან დაკავშირებით, რაც თქვენ მოგეცათ?`