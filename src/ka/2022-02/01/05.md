---
title:  ადამიანის შექმნა
date:   30/03/2022
---

დამიანების შექმნა - ეს არის ღვთის შემოქმედების ბოლო საქმე დაბადების წიგნის თხრობაში. ადამიანი - ეს არის შემოქმედების მწვერვალი და მიზანი, სწორედ მისთვის შეიქმნა დედამიწა. 

`წაიკითხეთ ორი სხვადასხვა ვარიანტი კაცობრიობის შექმნისა დაბ. 1:26-29 და დაბ. 2:7. რა კავშირია მათ შორის?`

ის, რომ ღმერთმა ადამიანები შექმნა თავის ხატად - ბიბლიაში ერთ-ერთი ყველაზე თამამი მტკიცებაა. მხოლოდ ადამიანები შეიქმნა ღმერთის ხატად. მიუხედავად იმისა, რომ "შექმნა ღმერთმა ცხოველნი მიწისა მათი გვარისამებრ" (დაბ. 1:25), "შექმნა ღმერთმა ადამიანი თავის ხატად" (დაბ. 1:27, ავტორის კურსივი). ფრაზაში "ღმერთის ხატად" ბევრს ესმის ადამიანის როგორც ღმერთის წამომადგენლის მხოლოდ მმართველობითი დანიშნულება ან ადამიანის უნარი ჰქონდეს ურთიერთობა ღმერთთან და ერთმანეთთან. 

მიუხედავად იმისა, რომ ეს შეხედულებები სწორია, ისინი არ ითვალისწინებს ამ შემოქმედების მნიშვნელოვან ფიზიკურ შემადგენელს. სინამდვილეში, ორი სიტყვა "ხატება" და "მსგავსება", რომლებიც ამ პროცესს აღწერს დაბ. 1:26-ში, შეიცავს ორივე განზომილებას. მაშინ როდესაც ებრაული სიტყვა **ცელემ**, "ხატება", აღწერს ფიზიკური სხეულის ფორმას, სიტყვა **დემუტ**, "მსგავსება" ეხება აბსტრაქტულ თვისებებს, რომლებიც ღვთიური ხასიათის მსგავსია.

შესაბამისად, ებრაული ცნება "ღმერთის ხატება" უნდა გავიგოთ ადამიანის ბუნების მთლიანობის შესახებ ბიბლიური შეხედულების საფუძველზე. ბიბლიური მუხლი ამტკიცებს, რომ ადამიანები (კაცები და ქალები) შეიქმნენ ღვთის ხატად როგორც ფიზიკურად, ისე სულიერად. ელენ უაითი აღნიშნავს: "შექმნილი ადამი თავისი ფიზიკური, გონებრივი და სულიერი ბუნებით ჰგავდა შემოქმედს" (აღზრდა, გვ. 15).

ჰოლისტიკური მიდგომა (გულისხმობს ადამიანის ერთიან ბუნებას) ცნებისადმი "ღმერთის ხატება", ფიზიკური სხეულის ჩათვლით, დასტურდება მეორე თხრობაში შექმნის შესახებ, სადაც საუბარია, რომ "იქმნა კაცი ცოცხალ არსებად" (დაბ. 2:7), (ნეფეშ) ორი ღვთაებრივი მოქმედების შედეგად - ღმერთმა "გამოსახა [მიწის მტვრისგან]" და ღმერთმა "შთაბერა". სიტყვა "სული" ხშირად ეხება სულიერ განზომილებას, მაგრამ იგი ასევე მჭიდროდ არის დაკავშირებული სუნთქვის ფიზიოლოგიურ უნართან - ადამიანის იმ ნაწილთან, რაც შეიქმნა "მიწის მტვრისაგან". ამრიგად, "სიცოცხლის სუნთქვა" - ეს არის სული (სულიერი) და სიცოცხლე (ფიზიკური). 

მოგვიანებით ღმერთი შეასრულებს მესამე მოქმედებას - შექმნის დედაკაცს მამაკაცის სხეულიდან (იხ. დაბ. 2:21-22), რითაც ხაზგასმით აღნიშნავს, რომ დედაკაცს გააჩნია იგივე ბუნება, რაც - მამაკაცს. 