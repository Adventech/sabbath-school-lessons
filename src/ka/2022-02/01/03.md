---
title:  შექმნა
date:   28/03/2022
---

`წაიკითხეთ დაბ. 1:4, 10, 12, 18, 21, 25, 31 და დაბ. 2:1-3. რა მნიშვნელობა აქვს სიტყვების "კარგი იყო" გამეორებას შექმნის პირველ ისტორიაში?`

შექმნის ისტორიის ყოველ ეტაპზე ღმერთი აფასებს თავის საქმიანობას როგორც **ტოვ** (ებრ. "კარგია"). ჩვეულებრივ, ეს ზედსართავი სახელი ნიშნავს, რომ ღვთის საქმიანობა შექმნასთან დაკავშირებით იყო წარმატებული, ხოლო ღვთის შეფასება ("კარგი იყო") ნიშნავს "გამოვიდა". ნათელი ანათებდა (იხ. დაბ. 1:4), მცენარეებს მოჰქონდა ნაყოფები (იხ. დაბ. 1:12) და ა.შ.

ებრაული სიტყვა **ტოვ** ასევე გამოიყენება ბიბლიაში რაიმე მშვენიერის ესთეტიკური შეფასების გამოსახატავად (იხ. დაბ. 24:16) და როგორც საპირისპირო ბოროტისა (იხ. დაბ. 2:9), რომელიც დაკავშირებულია სიკვდილთან (დაბ.2:17).

ამრიგად, ფრაზა "კარგი იყო" ნიშნავს, რომ ქმნილება უნაკლოდ ფუნქციონირებდა, იგი იყო მშვენიერი და სრულყოფილი, და მასში არ იყო ბოროტება. სამყარო სრულიად განსხვავებული იყო, ცოდვისა და სიკვდილისგან ხელუხლებელი, - აი, იდეა, რომელიც გადმოცემულია შექმნის შესახებ მეორე ისტორიის შესავალში (იხ. დაბ. 2:5).

შექმნის ასეთი აღწერა აბსოლუტურად ეწინააღმდეგება ევოლუციის თეორიას, რომლის თანახმადაც სამყარო ჩამოყალიბდა თანდათანობით, რიგი შემთხვევითი მოვლენების შედეგად, სიცოცხლის ყველაზე მარტივი ფორმებით დაწყებული ყველაზე განვითარებულებამდე. 

ბიბლიის ავტორი ადასტურებს, რომ ღმერთმა ქვეყნიერება შექმნა განზრახ და მეყსეულად (იხ. დაბ. 1:1). მასში არაფერი არ იყო შემთხვევითი. ქვეყნიერება შეიქმნა არა თავისთავად, არამედ ღვთის ნებით და მისი სიტყვის შემოქმედებითი ძალის შედეგად (იხ. დაბ. 1:3). ზმნა **ბარა** ("ქმნა"), თარგმნილი დაბ. 1-ში როგორც "შექმნა", ძველ აღთქმაში ყოველთვის ეხება ღმერთს და ნიშნავს მეყსეულობას - ღმერთმა თქვა, და იქმნა ასე.

`რა დარიგება იგულისხმება შექმნის ამ ისტორიის დასკვნაში (იხ. დაბ. 2:1–3)?`

პირველი თავის ტექსტი გვამცნობს, რომ შექმნის დროს გაკეთდა "ყოველივე" (დაბ. 1:31), შემოქმედმა კი ქმნილება შეაფასა სიტყვით "კარგია" (იხ. დაბ. 1:31). დაბ. 1:1 გვამცნობს თავად მოვლენის შესახებ - ცისა და მიწის შექმნაზე, დაბ. 2:1 კი აცხადებს ამ მოვლენის დასრულებაზე. და ის მთლიანად დასრულდა, შაბათის ჩათვლით, შვიდ დღეში.

`რატომ არის ევოლუციის თეორია შეუთავსებელი შექმნის ისტორიასთან დაბადების წიგნში?`