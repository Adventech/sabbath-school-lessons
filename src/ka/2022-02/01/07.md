---
title:  შემდგომი გამოკვლევისთვის
date:   01/04/2022
---

`წაიკითხეთ ე. უაითის წიგნი "აღზრდა" თავი "მეცნიერება და ბიბლია" (გვ. 126-128); ხოლო წიგნში "ხსნის ისტორია" თავი "შექმნა" (გვ. 20-22).`

"ვინაიდან ბუნების წიგნი და გამოცხადების წიგნი ერთი და იგივე ოსტატური გონების ანაბეჭდს ატარებს, ისინი ერთმანეთთან სრულ ჰარმონიაში არიან. ისინი სხვადასხვა გზით და სხვადასხვა ენაზე მოწმობს ერთსა და იმავე დიდებულ ჭეშმარიტებებზე. მეცნიერება სულ ახალ საოცრებებს აღმოაჩენს, მაგრამ სამეცნიერო კვლევები, თუ სწორადაა გაგებული, არ ეწინააღმდეგება ღვთაებრივ გამოცხადებებს. ბუნების წიგნი და დაწერილი სიტყვა შუქს ჰფენს ერთმანეთს. ისინი გვაცნობენ ღმერთს, იმ კანონების სწავლებით, რომელთა მეშვეობით ღმერთი მოქმედებს. 

დასკვნებმა, რომლებიც შეცდომით იქნა გაკეთებული ბუნებაზე დაკვირვების ფაქტებიდან, სამწუხაროდ, გამოიწვია თითქოსდა არსებული კონფლიქტი მეცნიერებასა და გამოცხადებას შორის; ჰარმონიის აღდგენის მცდელობით წმიდა წერილის ისეთი განმარტებები დამკვიდრდა, რომლებიც ძირს უთხრის და სპობს ღვთის სიტყვის ძალას. ითვლება, რომ გეოლოგია ეწინააღმდეგება შექმნის შესახებ მოსეს ჩანაწერების პირდაპირი მნიშვნელობით განმარტებას. კეთდება განცხადებები, რომ მილიონობით წელი იყო საჭირო ქაოსიდან დედამიწის ევოლუციისთვის; და ბიბლია რომ შეათანხმონ მეცნიერების ვითომდა აღმოჩენასთან, შექმნის დღეებს მიიჩნევენ ხანგრძლივ, განუსაზღვრელ პერიოდებად, რომელიც ათასობით ან მილიონობით წელს გრძელდებოდა. 

ეს დასკვნა აბსოლუტურად უადგილოა. ბიბლიური ჩანაწერი არ ეწინააღმდეგება საკუთარ თავს და ჰარმონიაშია ბუნების მოძღვრებასთან" (ე. უაითი. აღზრდა, გვ. 126, 127).

**კითხვები მსჯელობისათვის:**

`1. რატომ იქნება ჩვენი რწმენა საზიანო, თუ გვჯერა, რომ დაბადების წიგნის პირველ თავებში ჩაწერილი ისტორიები იყო სულიერი დარიგებების გადმოსაცემად განკუთვნილი ლეგენდები და მითები, და არა ისტორიული რეალობა? ტექსტში რომელი მინიშნებებიდან ჩანს, რომ დაბადების წიგნის ავტორმა იცოდა, რომ ისინი იყო "ისტორიული", როგორც დანარჩენი ისტორიები წიგნში? რას ამბობდა იესო ამ მონათხრობის ისტორიული უტყუარობის შესახებ?`

`2.  რას გვეუბნება დაბადების წიგნის ისტორია დედამიწასთან მიმართებაში მნეობის მნიშვნელობის შესახებ? როგორ ვიყოთ პლანეტის კარგი მნეები, მაგრამ თავიდან ავიცილოთ შემოქმედის ნაცვლად ქმნილების თაყვანისცემა, რაც ბევრისთვის შეიძლება ნამდვილ ცდუნებად იქცეს? (იხ. რომ. 1:25).`

`3. როგორ მოწმობს "ძალზე კარგი" ქმნილების ჯერ კიდევ შემონახული თავდაპირველი საოცრება და სილამაზე და სიდიადე ღვთის სიკეთესა და ძალაზე, მიუხედავად ცოდვის დამანგრეველი ზემოქმედებისა ხანგრძლივი ათასწლეულების განმავლობაში?`