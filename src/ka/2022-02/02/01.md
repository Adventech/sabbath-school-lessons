---
title:  ცოდვით დაცემა
date:   02/04/2022
---

<h3 class="ka-geo">ძირითადი გამოსაკვლევი ბიბლიური მუხლები: </h3>  
დაბ. 3.

<h3 class="ka-geo"> დამატებითი ბიბლიური მუხლები: 2კორ. 11:3; გამოცხ. 12:7-9; იოან. 8:44; რომ. 16:20; ებრ. 2:14; 1ტიმ. 2:14-15.
</h3>

> <p>სამახსოვრო მუხლი:</p> 
> "და ჩამოვაგდებ მტრობას შენსა და დედაკაცს შორის, და შენს თესლსა და მის თესლს შორის: ის თავს გაგიჭეჭყავს და შენ მას ქუსლს დაუგესლავ" (დაბ. 3:15).

როდესაც უფალმა ჩვენი წინაპრები მშვენიერ ედემში დაასახლა, მან გააფრთხილა ისინი: "და უთხრა უფალმა ღმერთმა ადამს: “ბაღის ყოველი ხისაგან შეგიძლია ჭამო, მაგრამ კეთილისა და ბოროტის შეცნობის ხიდან არ ჭამო, რადგან რა დღესაც შეჭამ ამ ხის ნაყოფს, სიკვდილით მოკვდები" (დაბ. 2:16,17). გაფრთხილება არ ეჭამათ კეთილისა და ბოროტის შეცნობის ხიდან მოწმობს იმის შესახებ, რომ ადამსა და ევას უნდა ცოდნოდათ კეთილი, მაგრამ არ უნდა ცოდნოდათ ბოროტი. 

ჩვენ, რა თქმა უნდა, გვესმის რატომ, ხომ ასეა?

სიკვდილის მუქარა, რომელიც დაემატა დაუმორჩილებლობის შესახებ გაფრთხილებას, ასევე შესრულდებოდა - ისინი მოკვდებოდნენ (იხ. დაბ. 3:19). ჩვენი წინაპრები ასევე გაძევებულ იქნენ ედემის ბაღიდან (დაბ. 3:24), რათა არ ჰქონოდათ წვდომა სიცოცხლის ხეზე, რადგან წინააღმდეგ შემთხვევაში ისინი მარადიულად იცოცხლებდნენ როგორც ცოდვილები (დაბ. 3:22).

თუმცა ამ ტრაგედიის შუაგულში იბადება იმედი (დაბ. 3:15), რომელსაც ეწოდება პროტოსახარება, ანუ "პირველი სახარებისეული დაპირება". დიახ, ამ მუხლში წარმოდგენილია ბიბლიის პირველი სახარებისეული დაპირება - ადამიანებს პირველად აცნობეს, რომ მიუხედავად ცოდვით დაცემისა, ღმერთმა შესთავაზა ხსნის გზა მთელი კაცობრიობისთვის.

