---
title:  ადამიანის ხვედრი
date:   07/04/2022
---


`წაიკითხეთ დაბ. 3:15-24. ჩამოთვალეთ ცოდვით დაცემის შედეგები ადამიანებისთვის და დედამიწისთვის:`

`ადამი (მამაკაცები):`

`ევა (ქალები):`

`ერთად (იხ. დაბ. 3:22-24):`

`მიწა:`

მაშინ როდესაც ღვთის სამსჯავრო გველზე ცალსახად განისაზღვრება როგორც წყევლა (იხ. დაბ. 3:14), ღვთის სამსჯავრო დედაკაცზე და მამაკაცზე - არ არის. სიტყვა "წყევლა" კიდევ ერთხელ კვლავ გამოიყენება მიწასთან დაკავშირებით (იხ. დაბ. 3:17). ანუ ღმერთს სხვა გეგმები ჰქონდა მამაკაცისთვის და ქალისთვის, გველისგან განსხვავებით. მათ მიეცათ იმედი, გველს კი - არა.

რადგან ევამ შესცოდა გველთან ურთიერთობის შედეგად, მუხლი, რომელიც ღვთის განაჩენს შეიცავს დედაკაცის მიმართ, დაკავშირებული იყო გველის განაჩენთან (იხ. დაბ. 3:15,16). ამ ორ წინასწარმეტყველებას შორის არსებული პარალელები ნათლად აჩვენებს, რომ მე-16 მუხლში ჩაწერილი წინასწარმეტყველება დედაკაცის შესახებ უნდა წავიკითხოთ მე-15 მუხლში მესიანურ წინასწარმეტყველებასთან კავშირში. ამრიგად, ღვთის განაჩენი, გამოტანილი დედაკაცისადმი, მათ შორის შვილების გაჩენა, უნდა გავიგოთ ხსნის დადებითი პერსპექტივის თვალსაზრისით. (შეადარეთ 1ტიმ. 2:14,15-ს).

რადგანაც მამაკაცის ცოდვა გამოწვეულია იმით, რომ მან დაუჯერა დედაკაცს ნაცვლად იმისა, რომ დაეჯერებინა ღმერთისთვის, მიწა, რომლიდანაც მამაკაცი იქნა აღებული, დაწყევლილ იქნა (იხ. დაბ. 3:17). შედეგად მამაკაცს მოუწევს მძიმე შრომა (დაბ. 3:17-19), შემდეგ კი იგი "დაუბრუნდება" მიწას, რომლისგანაც შეიქმნა (დაბ. 3:19), - ეს არასოდეს არ უნდა მომხდარიყო და ეს არასოდეს არ ყოფილა ღვთის თავდაპირველი გეგმის ნაწილი.

`როგორ ფიქრობთ, რა შეიძლებოდა ესწავლათ ადამიანებს ღვთის სასჯელიდან ცოდვით დაცემის გამო?`

აღსანიშნავია, რომ სიკვდილის უიმედო პერსპექტივის საპირისპიროდ ადამი შემდეგ მიმართავს დედაკაცს, რომელშიც ხედავს სიცოცხლის იმედს მის მიერ შვილების გაჩენის მეშვეობით (დაბ. 3:20). ანუ სასიკვდილო განაჩენის მიუხედავად იგი ხედავს სიცოცხლის იმედს.

როგორც ნებისმიერ მოსიყვარულე მშობელს, ღმერთს ადამიანებისთვის მხოლოდ კეთილი სურდა, და არა ბოროტი. მაგრამ ახლა, როცა მათ შეიცნეს ბოროტი, იგი აპირებდა გაეკეთებინა ყველაფერი, რათა ეხსნა ისინი ამ ბოროტებისგან. ჩვენი წინაპრებისთვის გამოტანილ განაჩენში გაჟღერდა იმედი, მიუხედავად მათი აშკარა დაუმორჩილებლობისა ღმერთისადმი; ისინი ნამდვილ სამოთხეში ცხოვრობდნენ და მათ არ გააჩნდათ აბსოლუტურად არანაირი მიზეზი დაეჭვებულიყვნენ ღმერთში, მის სიტყვებში ან ღმერთის მათდამი სიყვარულში.

`მართალია ჩვენ შეიძლება ვფიქრობდეთ "ცოდნის" შესახებ როგორც რაღაც კარგის შესახებ, რატომ ეს ყოველთვის ასე არ არის? რა არის ის, რაც ჯობია, რომ ჩვენ არასოდეს ვიცოდეთ?`