---
title:  შემდგომი გამოკვლევისთვის
date:   08/04/2022
---



განიხილეთ კავშირი "სიცოცხლის ხესა" და "კეთილისა და ბოროტის შეცნობის ხეს" შორის. ამ კავშირის შესახებ უკვე მოწმობს ის ფაქტი, რომ ორივე მათგანი მდებარეობდა "შუაგულ ბაღში" (დაბ. 2:9). მაგრამ ამ ორივე ხეს შორის არსებობს დიდი კავშირი, ვიდრე უბრალოდ გეოგრაფიული სიახლოვე. ადამიანებმა მოწყვიტეს ნაყოფი კეთილისა და ბოროტის შეცნობის ხიდან, ადამიანები არ დაემორჩილნენ ღმერთს - სწორედ ამიტომ დაკარგეს მათ წვდომა სიცოცხლის ხეზე და ვერ იცოცხლებდნენ მარადიულად, ყოველ შემთხვევაში, ასეთ მდგომარეობაში. ეს კავშირი საფუძვლად უდევს ძალიან მნიშვნელოვან პრინციპს. ზნეობრივი და სულიერი არჩევანი გავლენას ახდენს ბიოლოგიურ სიცოცხლეზე, როგორც სოლომონი ამბობდა თავისი შვილის დარიგებისას: "შვილო ჩემო! ჩემს რჯულს ნუ დაივიწყებ, და ჩემი მცნებანი დაიცვას შენმა გულმა, რადგან დღეგრძელობას და ცხოვრების წლებს და მშვიდობას შეგმატებენ შენ" (იგავ. 3:1,2). ეს კავშირი კვლავ ჩნდება მომავალ ზეციურ იერუსალიმში, სადაც "მისი ქუჩის შუაგულში" იზრდება მხოლოდ სიცოცხლის ხე (იხ. გამოცხ. 22:2).

"როდესაც ღმერთმა შექმნა ევა, განსაზღვრა, რომ იგი, ერთი მხრივ, არაფრით არ უნდა ყოფილიყო მამაკაცზე ნაკლები, ხოლო მეორე მხრივ - არაფერში არ უნდა ყოფილიყო მასზე მეტი, არამედ ყველაფერში ყოფილიყო მისი თანასწორი. წმიდა წყვილს არ უნდა ჰქონოდა ერთმანეთისაგან დამოუკიდებელი ინტერესები, თუმცა ისინი არ კარგავდნენ თავიანთ ინდივიდუალურობას აზროვნებასა და საქმიანობაში. მაგრამ, მას შემდეგ, რაც ევამ შესცოდა, რადგანაც მან მაინც პირველმა დაარღვია ღვთის ნება, უფალმა უთხრა მას, რომ ამიერიდან ადამი იბატონებს მასზე. იგი უნდა დამორჩილებოდა თავის ქმარს, და ეს იქცა წყევლის ნაწილად. ბევრ შემთხვევაში მოცემულმა წყევლამ ქალის ხვედრი საკმაოდ დაამძიმა, და ქალის ცხოვრება გახდა მძიმე. მამაკაცები, იქცეოდნენ რა ისე, როგორც მათ სურდათ, ხშირად ბოროტად იყენებდნენ უპირატესობას, რომელიც მათ უფალმა მისცა. ღმერთმა, თავისი უსაზღვრო სიბრძნით, შესთავაზა ხსნის გეგმა, რომელიც კაცობრიობის მოდგმას აძლევს კიდევ ერთ გამოსაცდელ დროს, კიდევ ერთ შანსს" (ე. უაითი. მოწმობანი ეკლესიისთვის, ტ. 3, გვ. 484). 

**კითხვები მსჯელობისათვის:**

`1. ღმერთი ადამის პირისპირ იდგა ედემში და კითხვებს უსვამდა, რათა არა მხოლოდ დაედგინა მისი დანაშაული, არამედ მიეყვანა კიდეც იგი მონანიებასთან. ეს ლაიტმოტივი კვლავ ჩნდება ისტორიებში კაენის შესახებ (იხ. დაბ. 4:9, 10), წარღვნის შესახებ (იხ. დაბ. 6:5–8), ბაბილონის გოდოლის შესახებ (იხ. დაბ. 11:5), სოდომისა და გომორას შესახებ (იხ. დაბ. 18:21). როგორ მჟღავნდება ამ მოვლენებში გამოძიებითი სამსჯავროს იდეა?`

`2. რატომ ეგონა ევას, რომ კეთილისა და ბოროტის შეცნობის ხიდან ჭამა სიბრძნეს მიანიჭებდა?  როგორ შეგვიძლია ჩვენს სიტუაციაში თავიდან ავიცილოთ მსგავსი შეცდომა, ანუ ღია დაუმორჩილებლობა ღვთის სიტყვისადმი იმაზე "უკეთესის" იმედით, ვიდრე ის, რაც ღმერთმა შემოგვთავაზა?`