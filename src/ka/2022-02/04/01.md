---
title: წარღვნა
date: 16/04/2022
---


<h3 class="ka_geo">ძირითადი გამოსაკვლევად შემოთავაზებული ბიბლიური მუხლები:</h3>
დაბ. 6-9.
<h3 class="ka_geo">დამატებითი ბიბლიური მუხლები:</h3>
2პეტ. 2:5-9; რომ. 6:1-6; ფსალმ. 105:4; მათ. 24:37.

> <p>სამახსოვრო მუხლი:</p>
> "ვინაიდან, როგორც იყო ნოეს დღეები, ისევე იქნება კაცის ძის მოსვლაც" (მათ. 24:37).

"და იხილა უფალმა, რომ გამრავლდა ბოროტება ადამიანისა მიწაზე, და მისი გულის ყოველი წადილი მუდამ მხოლოდ ბოროტება იყო" (დაბ. 6:5). ამ მუხლში ზმნა "იხილა" მკითხველს აბრუნებს ღმერთის თავდაპირველი შემოქმედების ყოველ ეტაპთან. მაგრამ ის, რასაც ახლა ღმერთი ხედავს **თოვ**-ის ("კარგის") ნაცვლად, არის **რა** ("ბოროტება"). ამიტომ იგი ნანობს, რომ შექმნა ქვეყნიერება, რომელიც ახლა სავსე არის **რა**-თი (დაბ. 6:6,7).

და მაინც, ღვთის სინანული ასევე შეიცავს ხსნის ელემენტებს. ებრაული სიტყვა **ნახამ**, "ინანა" (დაბ. 6:6) თანამბგერია სახელის ნოე (**ნოახ**), რაც ნიშნავს "ნუგეში" (იხ. დაბ. 5:29). ამრიგად, ღვთის პასუხს ამ ურჯულოებაზე აქვს ორი მხარე. იგი შეიცავს უწყებას მართლმსაჯულების შესახებ, ურჯულოთა მოსალოდნელი განადგურების შესახებ, მაგრამ ასევე ჰპირდება ნუგეშს, წყალობას და ხსნას მორჩილებს.

ასეთი "ორხმიანობა" უკვე ისმის კაენისა და აბელის/შეთის შემთხვევაში და იგი მეორდებოდა ორ გენეალოგიურ ხაზს შორის დაპირისპირების მეშვეობით: შეთი ("ღვთის შვილები") და კაენი ("ადამიანთა ძეები"). ახლა ჩვენ კვლავ გვესმის ეს, როდესაც ღმერთი ერთმანეთისგან მიჯნავს ნოეს და დანარჩენ ადამიანებს.

