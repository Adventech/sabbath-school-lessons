---
title: აღთქმა. ნაწილი 1
date: 20/04/2022
---


დადგა მომენტი, როცა დაპირებული აღთქმა შესრულდება. "და დავდებ ჩემს აღთქმას შენთან: შეხვალთ კიდობანში შენ და შენი ძეები, და შენი ცოლი და შენს ძეთა ცოლები შენთან ერთად (დაბ. 6:18). საპირისპიროდ ღვთაებრივი მუქარისა - გაანადგუროს, ეს აღთქმა არის დაპირება სიცოცხლისა.

`წაიკითხეთ დაბ. 8:20. რა გააკეთა ნოემ პირველ რიგში, როცა კიდობნიდან გამოვიდა? რით შეიძლება აიხსნას ნოეს ასეთი ქმედება?`

ადამისა და ევას მსგავსად, რომლებმაც, ეჭვგარეშეა, თაყვანი სცეს ღმერთს შაბათს შექმნის ექვსი დღის შემდეგ მაშინათვე, ნოემ თაყვანი სცა ღმერთს წარღვნის შემდეგ, რომელიც თავისთავად იყო შექმნის კიდევ ერთი მოვლენა. თუმცა თაყვანისცემის ამ ორ აქტს შორის არის განსხვავება. ადამისა და ევასგან განსხვავებით, რომლებიც უშუალოდ ეთაყვანებოდნენ უფალს, ნოეს მოუწია მიემართა მსხვერპლისთვის. აქ წმიდა წერილში პირველად მოიხსენიება სამსხვერპლო. მოცემული მსხვერპლი - ეს არის "სრულადდასაწველი" (ოლაჰ), უძველესი და ყველაზე ხშირი მსხვერპლი. ნოესთვის ეს მსხვერპლი იყო სამადლობელი (იხ. რიცხ. 15:1-11), მას ასე სურდა გამოეხატა მადლიერება შემოქმედის მიმართ თავისი გადარჩენისთვის.

`წაიკითხეთ დაბ. 9:2-4. როგორი ზეგავლენა მოახდინა წარღვნამ ადამიანის რაციონზე? რა სახის პრინციპია ჩადებული ღვთის შეზღუდვებში?`

წარღვნის შედეგად მცენარეული საკვები აღარ იყო ხელმისაწვდომი, როგორც ადრე. ამიტომ ღმერთმა ნება დართო ადამიანებს ეჭამათ ცხოველები. კვებაში ასეთმა ცვლილებამ გამოიწვია ადამიანებსა და ცხოველებს შორის ურთიერთობის შეცვლა, საპირისპირო იმ ურთიერთობებისა, რაც მათ შორის იყო თავდაპირველი შექმნის დროს.  შექმნის ისტორიაში საუბარია, რომ ადამიანები და ცხოველები ერთნაირ მცენარეულ დიეტას იცავდნენ და ერთმანეთს საფრთხეს არ უქმნიდნენ. წარღვნის შემდგომ სამყაროში საკვების გულისთვის ცხოველთა მოკვლამ გამოიწვია შიში და ძრწოლა (იხ. დაბ. 9:2). როგორც კი ადამიანებმა და ცხოველებმა ერთმანეთის შეჭმა დაიწყეს, მათ განუვითარდათ ურთიერთობები, სრულიად განსხვავებული იმათგან, რითაც ისინი ტკბებოდნენ ედემში.

თუმცა ღვთის ნებართვას ორი შეზღუდვა ჰქონდა. პირველ რიგში, ყველა ცხოველი არ იყო საჭმელად ვარგისი. პირველი შეზღუდვა ნაგულისხმევი იყო "წმიდა და უწმიდურ" ცხოველებს შორის განსხვავებაში, რაც იყო შექმნის წესრიგის ნაწილი (იხ. დაბ. 8:19,20; შეადარ. დაბ. 1:21,24). მეორე შეზღუდვა, რომელიც გაჟღერდა და ახალი იყო, მდგომარეობდა თავშეკავებაში სისხლის გამოყენებაზე, რადგან სისხლში არის სიცოცხლე ("სული") (დაბ. 9:4). 

