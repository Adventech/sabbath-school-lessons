---
title: შემდგომი გამოკვლევებისათვის
date: 17/06/2022
---


წაიკითხეთ ე. უაითის წიგნში "პატრიარქები და წინასწარმეტყველები" თავები "იოსები ეგვიპტეში" (გვ. 128-133); "იოსები და მისი ძმები" (გვ. 134-145).

"პატიმრობის სამი დღე მწარე მწუხარების დღეები იყო იაკობის ძეებისთვის. ისინი ფიქრობდნენ თავიანთი წარსულის არასწორი ქმედებების შესახებ, განსაკუთრებით თავიანთი სისასტიკის შესახებ იოსების მიმართ. ძმებმა იცოდნენ: თუ მათ დამნაშავედ აღიარებენ ჯაშუშობაში და ვერ შეძლებენ მტკიცებულებების წარდგენას თავის გასამართლებლად, მაშინ დაიხოცებიან ან გახდებიან მონები. მათ ეჭვი ეპარებოდათ, რომ მათი მხრიდან რაიმე მცდელობა აიძულებდა მამას დათანხმებულიყო გაეშვა ბენიამინი, მითუმეტეს, როცა იაკობს ეგონა, რომ იოსები სასტიკი სიკვდილით მოკვდა. ძმებმა იოსები მონად გაყიდეს და ეშინოდათ, რომ ღმერთმა ჩაიფიქრა მათი დასჯა მონობის ტანჯვით. იოსები ფიქრობს, რომ მამა და ძმების ოჯახები, ალბათ, საკვების უკმარისობით იტანჯებიან, და დარწმუნებულია: ძმებმა მოინანიეს მის მიმართ სასტიკი მოპყრობა და არავითარ შემთხვევაში არ მოეპყრობიან ბენიამინს ისე, როგორც მას ეპყრობოდნენ" (ე. უაითი. სულიერი ნიჭები, ტ. 3, გვ. 155,156).

"იოსები კმაყოფილი დარჩა. მან გამოსცადა თავისი ძმები და დაინახა მათში ცოდვების გამო ჭეშმარიტი მონანიების ნაყოფი" (იქვე, გვ. 165). 

კითხვები მსჯელობისათვის:

1. ჯგუფში დაწვრილებით იმსჯელეთ ხუთშაბათის თემის ბოლო კითხვაზე. როგორ ფიქრობთ, იქნებოდა თუ არა იოსები ისეთივე მოწყალე თავისი ძმების მიმართ, მისთვის რომ ყველაფერი ასე კარგად არ წარმართულიყო? იოსების ისტორიაში რომელი მომენტები გვიმჟღავნებს მის ხასიათს და განმარტავს მის გულმოწყალებას?

2. რა მხრივ ჰგავს იოსების ცხოვრება ქრისტეს ცხოვრებას?

3. იოსებმა გამოსცადა თავისი ძმები. როგორ გამოგვცდის ღმერთი ჩვენ?

4. ასე დიდი ხნის შემდეგაც კი გააცნობიერეს ძმებმა თავისი დანაშაული იმის გამო, როგორც იოსებს მოექცნენ. რას გვეუბნება ეს ჩვენ იმის შესახებ, რამდენად ძლიერი შეიძლება იყოს დანაშაულის გრძნობა? და თუმცა ჩვენც შეგვიძლია გვეპატიოს და მივიღოთ ღვთის მიტევება, როგორ ვისწავლოთ ვაპატიოთ საკუთარ თავს, მიუხედავად იმისა, რამდენად ვარ ღირსი ამ პატიების?

