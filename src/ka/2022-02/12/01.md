---
title: იოსები, ეგვიპტის პრინცი
date: 11/06/2022
---


<h3 class="ka_geo">ძირითადი გამოსაკვლევად შემოთავაზებული ბიბლიური მუხლები:</h3>
დაბ. 41:37-46; დაბ. 42-45.

<h3 class="ka_geo">დამატებითი ბიბლიური მუხლები:</h3>
3მეფ. 3:12; რომ. 5:7-11.

> <p>სამახსოვრო მუხლი:</p>
> "და უთხრა ფარაონმა იოსებს: “აჰა, დამიდგენიხარ მთელი ეგვიპტის ქვეყანაზე.”" (დაბ. 41:41).

ახლა იოსები განაგებს ეგვიპტეს, მისი ძმები კი თაყვანს სცემენ მას და არ იციან, ვინ არის ის (დაბ. 42). იოსების ძმები დაემორჩილებიან, როცა იოსები აიძულებს მათ დაბრუნდნენ ბენიამინთან ერთად (დაბ. 43). ხოლო როცა ბენიამინის უსაფრთხოება, როგორც ძმები შიშობენ, საფრთხეში აღმოჩნდება (დაბ. 44), ისინი წყალობას სთხოვენ ამ ძლევამოსილ ადამიანს, რომლის შესახებაც თქვეს: "შენ ფარაონის ტოლი ხარ" (დაბ. 44:18). ბოლოს, როცა იოსები თავს გაუმჟღავნებს ძმებს, ისინი მიხვდებიან: იოსებისთვის მიყენებული ყველა ბოროტების მიუხედავად, ღმერთმა ეს სასიკეთოდ შემოაბრუნა.

საინტერესოა, რომ ყველა შემდგომი მოვლენა, რომლებიც იოსების წარმატებასთან უნდა იყოს დაკავშირებული, უფრო დაკავშირებულია მისი ძმების მონანიებასთან. მათმა მოგზაურობამ იოსებიდან მამისკენ და უკან, დაბრკოლებებმა, რომლებსაც ისინი წააწყდნენ, აიძულა ძმები გაეხსენებინათ თავისი ჩადენილი ბოროტება იოსებისა და მამის მიმართ, და მათ გააცნობიერეს თავისი ურჯულოება ღმერთის მიმართ. იოსების ძმებისთვის მთელი ეს გამოცდილება ღვთის სამსჯავროსავითაა. და მაინც ემოციურად ამაღელვებელი დასასრული, რაც ცრემლებს და სიხარულს იწვევს ყველაში, ასევე შეიცავს მათთვის მიტევების უწყებას, მიუხედავად მათი ბოროტი ქმედებებისა.

