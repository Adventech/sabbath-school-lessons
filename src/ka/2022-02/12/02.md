---
title: იოსების მოსვლა ხელისუფლებაში
date: 12/06/2022
---


ფარაონის სიზმრებმა იოსებს გაუმჟღავნა, "რისი გაკეთება სურს" ღმერთს (დაბ. 41:28) ამ ქვეყანაში. თუმცა იოსები არ მოუწოდებს ფარაონს ირწმუნოს მისი ღმერთი. პირიქით, იოსების მყისიერი პასუხი - მოქმედებაა. იგი სთავაზობს ეკონომიკურ პროგრამას. საინტერესოა, რომ ფარაონის ყურადღებას იპყრობს ახალგაზრდა ადამიანის მსჯელობის მხოლოდ ეკონომიკური ნაწილი. ეტყობა, რომ ეგვიპტის მეფეს ეკონომიკური დასკვნები უფრო აინტერესებს, ვიდრე სიზმრების სულიერი მნიშვნელობა და ღმერთის როლი ამ სიტუაციაში.

`წაიკითხეთ დაბ. 41:37-57. რა ადგილი უკავია ღმერთს იოსების წარმატებაში?`

ფარაონი იოსებს ნიშნავს ქვეყნის ხელმძღვანელად არა იმიტომ, რომ მან სწორად განმარტა მისი სიზმრები და უამბო მომავალი შიმშილობის შესახებ, არამედ იმიტომ, რომ მას ჰქონდა ამ პრობლემის მოგვარების გზები, რაც "მოეწონათ ფარაონსა და ყველა მის მსახურს" (დაბ. 41:37). ფარაონის არჩევანი, როგორც ჩანს, უფრო პრაგმატული იყო, ვიდრე რელიგიური. და მაინც ფარაონი აღიარებს "ღვთის სულის" თანდასწრებას (დაბ. 41:38) იოსებში, როდესაც მას "გონიერს და ბრძენს" უწოდებს (დაბ. 41:39); ასეთი გამოთქმა ახასიათებს სიბრძნეს, რომელიც ადამიანს ღმერთისგან ეძლევა (იხ. დაბ. 41:33; შეადარ. 3მეფ. 3:12-ს).

ბიბლიურ ისტორიაში გადმოცემული ყველა დეტალი შეესაბამება იმდროინდელი ეგვიპტის ისტორიულ სიტუაციას. პოლიტიკური თვალსაზრისით ის ფაქტი, რომ ფარაონი იოსებს ნიშნავს ვეზირად, არ არის უჩვეულო ძველი ეგვიპტისთვის, სადაც იყო დადასტურებული შემთხვევები უცხოტომელ-ვეზირთა დანიშვნისა.

შემდეგი შვიდი წელი - ეს არის ისეთი სიუხვის წლები, რომ მარცვლის მოსავალს "აღარ ჰქონდა სათვალავი" (დაბ. 41:49), ეს კი იყო ნიშანი განგების ზებუნებრივი მოქმედებისა. შედარება "ზღვის ქვიშასავით" (დაბ. 41:49) აჩვენებს, რომ ასეთია ღვთის კურთხევა (დაბ. 22:17). იოსების პირად ცხოვრებაში ეს კურთხევა აირეკლა მის საკუთარ ნაყოფიერებაში, გარემოებების ისეთ განვითარებაში, რომელიც მოწმობს ღმერთის არსებობაზე ორი ფენომენის უკან. იოსებს ებადება ორი ვაჟი, რომელთა სახელები ასახავს იოსების გამოცდილებას ღვთიურ განგებასთან დაკავშირებით, რამაც მოგონებები ტკივილის შესახებ სიხარულად აქცია (მენაშე) და წინანდელი უბედურება ნაყოფიერებად (ეფრემი). რა ძლიერი მაგალითია იმისა, რომ ღმერთმა რაღაც ცუდი რაღაც ძალიან კარგად აქცია!

`როგორ უნდა დავანახოთ სხვა ადამიანებს ჩვენი ცხოვრების საფუძველზე ჩვენი ღმერთის ძლიერება?`

