---
title: მდიდარი და ლაზარე
date: 20/11/2022
---

წაიკითხეთ ლუკ. 16:19-31. რატომ არ არის ეს ისტორია საიქიო ცხოვრების პირდაპირი აღწერა?

ზოგიერთი მკვლევარი ვარაუდობს, რომ ლუკ. 16:19-31-ის ნაწყვეტი უნდა განიმარტოს პირდაპირ, ანუ როგორც მკვდართა მდგომარეობის აღწერა. მაგრამ ეს შეხედულება გამოიწვევს არაბიბლიურ დასკვნებს და შეუსაბამო იქნება მრავალ იმ ნაწყვეტთან, რომლებიც ჩვენ უკვე განვიხილეთ.

იგავიდან აშკაარა, რომ სამოთხე და ჯოჯოხეთი განლაგებულია საკმაოდ ახლოს, რათა მისმა ბინადრებმა შეძლონ ერთმანეთთან საუბარი (ლუკ. 16:23-31). შეიძლება ასევე ვივარაუდოთ, რომ, სანამ სხეული საფლავში განისვენებს, საიქიო ცხოვრებაში რჩება სულის ცნობიერი ფორმა "თვალებით", "თითებით" და "ენით", რომელიც წყურვილსაც კი გრძნობს (ლუკ. 16:23,24). 

ეს ნაწყვეტი რომ იყოს აღწერა ადამიანის მდგომარეობისა სიკვდილის შემდეგ, მაშინ ზეცა, ეჭვგარეშეა, არ იქნებოდა სიხარულისა და ბედნიერების ადგილი, რადგან გადარჩენილებს შესაძლებლობა ექნებოდათ ეცქირათ თავისი ვერგადარჩენილი ახლობლების უსასრულო ტანჯვებისთვის და მათთან დიალოგიც კი ეწარმოებინათ (ლუკ. 16:23-31). განა შეიძლება დედა ბედნიერი იყოს ზეცაში, როდესაც უცქერს თავისი საყვარელი შვილის მუდმივ ტანჯვებს ჯოჯოხეთში? ასეთ კონტექსტში პრაქტიკულად შეუძლებელი იქნებოდა შესრულება ღვთის დაპირებისა იმის შესახებ, რომ გოდება და ტკივილი სამუდამოდ გაქრება (გამოცხ. 21:4).

ასეთი წინააღმდეგობების გამო ბიბლიის მრავალი თანამედროვე მკვლევარი მდიდრისა და ლაზარეს შესახებ ისტორიას განიხილავს როგორც იგავს, რომელშიც ყოველი დეტალი არ უნდა განიმარტოს პირდაპირ. ამერიკელი თეოლოგი და ბიბლეისტი ჯორჯ ე. ლედი, მიუხედავად იმისა, რომ არ არის ადვენტისტი, გარკვევით ემხრობა გაგებას, რომ ეს ისტორია იყო "იგავი, რომელშიც გამოყენებული იყო ებრაული აზროვნება და იგი არ იყო განკუთვნილი იმისთვის, რომ ესწავლებინა მკვდრების მდგომარეობის შესახებ" («Eსცჰატოლოგყ», ინ თჰე Nეწ Bიბლე Dიცტიონარყ, პ. 388).

 იგავი მდიდრისა და ლაზარეს შესახებ არის მკვეთრი კონტრასტი ორ ადამიანს შორის: კარგად ჩაცმული "მდიდარი ადამიანი" და "გლახაკი, სახელად ლაზარე, რომელიც მის ჭიშკართან იწვა დაწყლულებული" (ლუკ. 16:19,20). იგავი გვასწავლის, რომ 1) სტატუსი და სოციალური აღიარება აწმყოში არ წარმოადგენს კრიტერიუმს მომავალი ჯილდოსთვის; 2) თითოეული ადამიანის მარადიული ხვედრი წყდება ამ ცხოვრებაში და ვერ შეიცვლება საიქიო ცხოვრებაში (ლუკ. 16:25,26).

"უთხრა მას [აბრაამმა]: ‘თუ მოსესა და წინასწარმეტყველთ არ მოუსმენენ, მკვდრეთითაც რომ აღდგეს ვინმე, არ ირწმუნებენ" (ლუკ. 16:31). რა შეგვიძლია ვისწავლოთ იესოს ამ მნიშვნელოვანი სიტყვებიდან ბიბლიის ავტორიტეტისა და ჩვენს მის მიმართ დამოკიდებულების შესახებ?