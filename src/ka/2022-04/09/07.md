---
title: შემდგომი გამოკვლევებისთვის
date: 25/11/2022
---

წაიკითხეთ ე. უაითის წიგნში "ქრისტეს იგავები" თავი "დიდი უფსკრულია დამყარებული" (გვ. 145-153); წიგნში "ქრისტე წუთისოფლის იმედი" თავი "გოლგოთა" (გვ. 589-592).

"მდიდრისა და ლაზარეს შესახებ იგავში ქრისტე გვასწავლის, რომ ადამიანი ჯერ კიდევ მიწიერ სიცოცხლეში წყვეტს თავის საუკუნო ხვედრს. ამქვეყნიურ ცხოვრებაში - მისი გამოცდის პერიოდში - ყოველ მათგანს ღვთიური მადლი ეძლევა. მაგრამ თუკი ამ შესაძლებლობას ადამიანი ხელიდან გაუშვებს და საკუთარ ვნებათა დასაკმაყოფილებლად გამოიყენებს, თავად დაკარგავს საუკუნო სიცოცხლეს. სხვა გამოცდის პერიოდი მას არ დაუდგება. თავისი არასწორი არჩევანით ადამიანები თავად ქმნიან გადაულახავ უფსკრულს საკუთარ თავსა და ღმერთს შორის (ე. უაითი. "ქრისტეს იგავები", გვ. 145).

"როცა პირველ ქრისტიანებს მთებსა და უდაბნოებში აძევებდნენ, როცა ისინი განწირული იყვნენ დახოცილიყვნენ შიმშილისგან, სიცივისგან და წამებისგან ცივ  ჯურღმულებში, როცა მოწამებრივი სიკვდილი მათ მწუხარებისაგან თავის დაღწევის ერთადერთ საშუალებად ეჩვენებოდათ, ისინი ხარობდნენ, რომ ღირსნი გახდნენ ეტანჯათ მათთვის ჯვარცმული ქრისტესთვის. მათი ღირსეული მაგალითი ანუგეშებს და გაამხნევებს ღვთის ხალხს, როცა დადგება მწუხრის ჟამი, როგორიც არ ყოფილა ქვეყნიერების დასაბამიდან მოყოლებული" (ე. უაითი. მოწმობანი ეკლესიისთვის, ტ. 5, გვ. 213). 

კითხვები მსჯელობისათვის:

1. ბიბლიური სწავლება ადამიანის ბუნების შესახებ როგორ გვეხმარება უკეთესად გავიგოთ ზოგიერთი ნაწყვეტი, რომლებიც ამ კვირაში შევისწავლეთ?

2. იმსჯელეთ რით განსხვავდება წამებულ ქრისტიანთა უკომპრომისო რელიგია ჩვენი პოსტმოდერნისტული თაობის მოქნილი რელიგიისგან. სხვა სიტყვებით, რისთვის ღირს სიკვდილი? თუ ჩავთვლით, რომ ყველა ჭეშმარიტება შეფარდებითია ან განპირობებულია კულტურით, მაშინ რა საჭიროა სიკვდილი ნებისმიერი მათგანისთვის? ამავე დროს რა უნდა ვისწავლოთ მათგან, ვინც მზად იყო მომკვდარიყო იმ იდეებისთვის, რომლებსაც ჩვენ ცრუდ მივიჩნევთ?

3. იმსჯელეთ მდიდრისა და ლაზარეს იგავის შესახებ. როცა იესო მკვდრეთით აღდგა, მრავალმა ირწმუნა იგი. თუმცა მრავალმა, გააჩნდა რა იგივე მტკიცებულებები, არ ირწმუნა. რას გვეუბნება ეს იმის შესახებ, თუ რამდენად გასასტიკებული და დახურული შეიძლება იყოს ადამიანთა გულები ჭეშმარიტებისთვის? რისი გაკეთებაა შესაძლებელი, რათა დავიცვათ საკუთარი თავი მსგავსი გასასტიკებისგან?  

4. მკვდართა აღდგომის შესახებ იესომ თქვა: "კეთილის მქნელნი სიცოცხლის აღდგომისთვის გამოვლენ, სიავის მოქმედნი კი - განკითხვის აღდგომისთვის" (იოან. 5:29). ეს ორი მოვლენა გაყოფილია ათასი წლით, თუმცა კი ისე ჩანს, თითქოს ისინი ერთსა და იმავე დროს ხდება. როგორ გვეხმარება ეს იმის გაგებაში, რასაც პავლე ამბობს ფილიპ. 1:23-ში?