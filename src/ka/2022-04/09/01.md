---
title: საკამათო ბიბლიური მუხლები?
date: 19/11/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ლუკ. 16:19-31; 23:43; იოან. 5:39; იოან. 20:17; ფილიპ. 1:21-24; 1პეტრ. 3:13-20; გამოცხ. 6:9-11.

> <p>სამახსოვრო მუხლი:</p>
> "იკვლევთ წერილებს, რადგან გგონიათ, რომ მათში გაქვთ საუკუნო სიცოცხლე. ისინი კი ჩემზე მოწმობენ" (იოან. 5:39). 

პეტრე გვაფრთხილებს: "მუდამ მზად იყავით, რომ სიმშვიდით და მოწიწებით უპასუხოთ ყველას, ვინც თქვენი იმედის გამო ახსნა-განმარტებას მოგთხოვთ" (1პეტრ. 3:15). პავლე ამატებს: "იქადაგე სიტყვა, დაჟინებით, დროულად და უდროოდ, ამხილე, შერისხე, შეაგონე მთელი სულგრძელებითა და სწავლებით. ვინაიდან დადგება დრო, როდესაც საღ მოძღვრებას არ მიიღებენ" (2ტიმ. 4:2,3). ასეთ შემთხვევებში საჭიროა ვიცოდეთ არა მარტო ის ნაწყვეტები, რომელთა ახსნაც ადვილია ჩვენი შეხდულებების შესაბამისად, არამედ ის მუხლებიც, რომლებსაც ხშირად იყენებენ რაღაც ისეთის შესასწავლად, რაც განსხვავდება იმისგან, რისიც ჩვენ გვწამს.

ასე მოქცევისას, მნიშვნელოვანია მივდიოთ შთამაგონებელ მაგალითს იესოსი. "ქრისტე არასოდეს მალავდა ჭეშმარიტებას, არამედ ყოველთვის სიყვარულით საუბრობდა მის შესახებ... ის არასოდეს უნახავთ უხეში, მის საუბარში საჭიროების გარეშე არასოდეს ისმოდა სასტიკი სიტყვები, იგი არასოდეს აყენებდა ტკივილს ადამიანის მგრძნობიარე სულს. იგი არასოდეს კიცხავდა ადამიანურ სისუსტეს" (ე. უაითი. ქრისტე - წუთისოფლის იმედი, გვ. 266).

ამ კვირაში განვიხილავთ ზოგიერთ საინტერესო ნაწყვეტს, რომლებსაც ადამიანები იყენებენ, რათა გაამართლონ სამშვინველის ბუნებრივი უკვდავების იდეა. ეს მსჯელობები განამტკიცებს ჩვენს პოზიციებს და დაგვეხმარება სიყვარულით გავცეთ პასუხი მათ, ვინც ეჭვქვეშ აყენებს მნიშვნელოვან ბიბლიურ სწავლებას მკვდრების მდგომარეობის შესახებ.