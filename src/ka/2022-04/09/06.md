---
title: სულები სამსხვერპლოს ქვეშ
date: 24/11/2022
---

წაიკითხეთ გამოცხ. 6:9-11. როგორ შეუძლიათ დახოცილ წამებულთა "სულებს" ღაღადი "სამსხვერპლოს ქვეშ"? 

შეადარეთ ერთმანეთს "ღვთის სიტყვისათვის დახოცილთა სულების" ღაღადის აღწერა გამოცხ. 6:9,10-დან და აბელის მკვლელობის შემდეგ ღმერთის მიერ კაენისათვის ნათქვამი სიტყვები "შენი ძმის სისხლის ხმა შემომღაღადებს მიწიდან (დაბ. 4:10). რომელი მსგავსი ლიტერატურული ხერხია გამოყენებული ორივე შემთხვევაში წმიდა წერილში?

მეხუთე აპოკალიფსური ბეჭდის ახსნა უჩვეულო სცენაა. წამებულთა სულები ფიგურალურად არის გამოსახული "სამსხვერპლოს ქვეშ" (გამოცხ. 6:9-11). ზოგიერთი კომენტატორი ამ სამსხვერპლოში ხედავს საკმევლის სამსხვერპლოს, რომელიც ნახსენებია მეშვიდე ბეჭდის აღწერაში (გამოცხ. 8:1-6). მაგრამ მითითება "სისხლზე" ("საკმევლის" ნაცვლად) გამოცხ. 6:9-11-ში მიანიშნებს "სრულადდასაწველთა სამსხვერპლოზე", რომლის საძირკველთანაც ღვრიდნენ მსხვერპლთა სისხლს და რომლის რქებსაც სცხებდნენ ამავე სისხლს (ლევ. 4:18,30,34). როგორც მსხვერპლთა სისხლი იღვრებოდა ჩვეულებრივ სამსხვერპლოს საძირკველთან, ასევე წამებულთა სისხლი სიმბოლურად დაიღვარა ღვთის სამსხვერპლოზე, როცა ისინი დაიხოცნენ ღვთის სიტყვისა და იესოს მოწმობისადმი ერთგულების გამო (გამოცხ. 6:9; იხ. აგრეთვე 12:17; 14:12).

სიმბოლურია "სულებიც" სამსხვერპლოს ქვეშ. თუ მათ პირდაპირ გავიგებთ, მაშინ შეიძლება დავასკვნათ, რომ წამებულნი ბოლომდე ბედნიერები არ არიან ზეცაში, რადგან ჯერ ისევ ითხოვენ შურისძიებას.  მაშინ ისინი საეჭვოა ტკბებოდნენ ხსნის ჯილდოთი. შურისძიების წყურვილმა უბედური შეიძლება გახადოს მიწიერი ცხოვრება. თუ ეს სულები სიკვდილის შემდეგაც ასეთივე უბედური არიან?

ამას გარდა, უნდა გვახსოვდეს, რომ იოანეს ზეცა არ წარედგინა ისეთი, როგორიც ის სინამდვილეშია. "იქ არ არიან თეთრი, წითელი, შავი ცხენები მეომარი მხედრებით. იესო არ ჩნდება როგორც კრავი, რომელსაც დანით მიყენებული ჭრილობიდან სისხლის სდის. ოთხი მხეცი არ წარმოადგენს ნამდვილ ფრთიან არსებას, როგორც გამოსახულია ისინი... სწორედ ასევე არ არიან "სულები", რომლებიც სამსხვერპლოს საძირკველთან წვანან ზეცაში. მთელი სცენა იყო სიმბოლური სურათი" (თჰე შDA Bიბლე ჩომმენტარყ, ვოლ. 7, პ. 778).

ევანგელისტმა თეოლოგმა ჯორჯ ლედმა დაწერა (თითქოს ადვენტისტი ყოფილიყოს): "მოცემულ შემთხვევაში [გამოცხ. 6:9-11] სამსხვერპლო, უეჭველად, არის სამსხვერპლო, რომელზეც დაიღვარა სამსხვერპლო სისხლი. იმ ფაქტს, რომ იოანემ იხილა წამებულთა სულები სამსხვერპლოს ქვეშ, არაფერი აქვს საერთო მკვდართა მდგომარეობასთან; ეს უბრალოდ ნათელი ხერხია იმის წარმოსაჩენად, რომ ისინი მოწამებრივად აღესრულნენ თავიანთი ღმერთის სახელით" (A ჩომმენტარყ ონ ტჰე ღეველატიონ ოფ ჟოჰნ, პ. 103). 

ვის (განსაკუთრებით იმათგან, ვინც უსამართლობის მსხვერპლი გახდა) არ მოუხმია სამართლიანობისთვის, რომელსაც ჯერ არ უზეიმია? რატომ უნდა გვჯეროდეს, რომ საბოლოოდ სამართლიანობა, რომელიც ასე გვაკლია ჩვენს სამყაროში, მაინც დამყარდება? რა არის მანუგეშებელი ამ საოცარი დაპირებიდან?