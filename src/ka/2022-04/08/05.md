---
title: უკანასკნელი საყვირისას
date: 16/11/2022
---

თეასალონიკელები დარწმუნებული იყვნენ, რომ საუკუნო სიცოცხლეს მოიპოვებენ მხოლოდ ისინი, რომლებიც ცოცხლები დარჩებიან მეორედ მოსვლამდე. "თესალონიკელები ხარბად ჩაეჭიდნენ იმ აზრს, რომ ქრისტე მალე მოვა, რათა შეცვალოს დედამიწაზე მცხოვრები ერთგულები და თან წაიყვანოს ისინი. ისინი საგულდაგულოდ იცავდნენ თავიანთი მეგობრების სიცოცხლეს, რომ არ მომკვდარიყვნენ და არ დაეკარგათ კურთხევა, რომლის მიღებასაც ისინი ყველანი იმედოვნებდნენ უფლის მოსვლის დროს. თუმცა მათი ახლობელები ერთმანეთის მიყოლებით მიდიოდნენ ამ ცხოვრებიდან და თესალონიკელები ენით გამოუთქმელი სევდით შეჰყურებდნენ ბოლოჯერ მომაკვდავთა სახეებს და ვერ ბედავდნენ იმედი ჰქონოდათ იმისა, რომ შეხვდებიან მათ მომავალ ცხოვრებაში" (ე. უაითი. მოციქულთა საქმეები, გვ. 258).

წაიკითხეთ 1თეს. 4:13-18. პავლე მოციქულის სიტყვების თანახმად, როდის მოხდება აღდგომა?

კიდევ რომელი მოვლენები ახლდება თან მკვდართა აღდგომას?

ზოგიერთი ცდილობს დაინახოს ფრაზაში "იესოში განსვენებულებსაც მოიყვანს მასთან ერთად" (1თეს. 4:14) იმაზე მეტი, ვიდრე სინამდვილეშია ტექსტში ნათქვამი. მრავალი, ვინც ღებულობს სამშვინველის ბუნებრივი უკვდავების თეორიას, ვარაუდობს, რომ ქრისტე თავისი მეორედ მოსვლის დროს ზეციდან მოიყვანს იმ განსვენებულ მართალთა სულებს, რომლებიც უკვე ზეცაში იმყოფებიან ღმერთთან. ასეთნაირად, ეს სულები შეძლებენ შეუერთდნენ თავიანთ აღმდგარ სხეულებს. მაგრამ ასეთი განმარტება არ შეესაბამება პავლეს საერთო სწავლებას ამ საკითხთან დაკავშირებით.

წაიკითხეთ არაადვენტისტი ღვთისმეტყველის სიტყვები ამ მუხლის ჭეშმარიტი მნიშვნელობის შესახებ: "მიზეზი, რომლის მიხედვითაც თესალონიკელ ქრისტიანებს შეიძლებოდა ჰქონოდათ იმედი, როდესაც გლოვობდნენ თავიანთი ეკლესიის განსვენებულ წევრებს, მდგომარეობდა იმაში, რომ ღმერთი "მოიყვანს" მათ, ანუ იგი აღადგენს ამ განსვენებულ მორწმუნეებს ქრისტეს დაბრუნებისას, ასე რომ ისინი იქნებიან "მასთან ერთად". იგულისხმება, რომ ეს განსვენებული მორწმუნეები არ იქნებიან რაიმე არასახარბიელო მდგომარეობაში, როცა ქრისტე აღადგენს მათ, არამედ იქნებიან "მასთან ერთად". ამრიგად, ისინი თანაბრად გაიზიარებენ ცოცხალ მორწმუნეებთან დიდებას, რომელიც იესოს დაბრუნებასთან არის დაკავშირებული" (ჟეფფრეყ A. D. ჭეიმა, 1–2 თჰესსალონიანს, Bაკერ Eხეგეტიცალ ჩომმენტარყ ონ ტჰე Nეწ თესტამენტ, პ. 319).

განსვენებულ მართალთა სულები უკვე უფალთან რომ იყონ ზეცაში, პავლეს არ დასჭირდებოდა საუბარი საბოლოო აღდგომის შესახებ როგორც ქრისტიანთა იმედზე, მას შეეძლო უბრალოდ ეხსენებინა, რომ მართლები უკვე უფალთან არიან. ამის ნაცვლად ის ამბობს, რომ  "იესოში განსვენებულები" (1თეს. 4:14) მკვდრეთით აღდგებიან დროის დასასრულს.

საბოლოო აღდგომის იმედმა ანუგეშა მგლოვიარე თესალონიკელები. ამ იმედს შეუძლია დაგვეხმაროს ჩვენც მტკიცე რწმენით შევხვდეთ მტკივნეულ მომენტებს, როცა სიკვდილი ცივად იკრავს  ჩვენს ახლობლებს.