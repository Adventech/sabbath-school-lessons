---
title: იმედი დროებითი ცხოვრების მიღმაა
date: 13/11/2022
---

ძველი ბერძენი ისტორიკოსი ჰეროდოტე (ძვ. წ. V საუკუნე) წერდა ერთი ტომის შესახებ, რომელშიც ბავშვის დაბადებისთანავე იწყებდნენ გლოვის პერიოდს, რადგან წინასწარ ჭვრეტდნენ იმ ტანჯვებს, რომლებიც ყრმას უნდა შეხვედროდა უფროს ასაკში. როგორი უცნაურიც არ უნდა ჩანდეს ეს რიტუალი, იგი არ არის უაზრო.

ათასწლეულების შემდეგ, ХХ საუკუნის დასაწყისში ამერიკაში გაჩნდა რეკლამა: "რა საჭიროა სიცოცხლე, თუ შენ დაგკრძალავენ ათ დოლარად?"

ცხოვრება შეიძლება საკმაოდ რთული იყოს, მაშინაც კი, თუ გვწამს ღმერთის და მარადისობის იმედი გვაქვს. მაგრამ წარმოიდგინეთ, როგორ უჭირთ მათ, ვისაც არაფრის იმედი არ აქვს, წარმავალი შფოთიანი მიწიერი არსებობის გარდა. მრავალი საერო მწერალი საუბრობდა ადამიანის არსებობის უაზრობის შესახებ, რადგან ჩვენ ყველანი არა მხოლოდ ვკვდებით, არამედ ვცხოვრობთ კიდეც სიკვდილის გარდაუვალობის შეგნებით. ასეთი შეგნების ფონზე ადამიანის ცხოვრება, რომელიც ისედაც რთული და სევდიანია, უბრალოდ უმნიშვნელო ჩანს. ერთმა მოაზროვნემ ადამიანებს უწოდა სხვა არაფერი, თუ არა "ლპობადი ხორცის ნაჭრები მსხვრევად ძვლებზე". საკმაოდ შემზარავი აღწერაა, მაგრამ, ისევ და ისევ, ძნელია შეეკამათო ლოგიკას.

რა თქმა უნდა, ამ ყველა იდეისგან განსხვავებით, ჩვენ გვაქვს ბიბლიური დაპირება საუკუნოს სიცოცხლისა იესოში. და ეს შთამაგონებელია: ჩვენ გვაქვს იმედი იესოსი და მისი ყველა დაპირებისა, რომლებმაც ძალა შეიძინა ჩვენთვის მისი სიკვდილისა და აღდგომის შემდეგ. თორემ სხვა რისი იმედი უნდა გვქონოდა?

`წაიკითხეთ 1კორ. 15:12-19. მოცემული ნაწყვეტის საფუძველზე შეავსეთ შემდეგი ფრაზები:`

`თუ არ არის მკვდართა აღდგომა, მაშინ… `

`მუხ. 13`

`მუხ. 15`

`მუხ. 16`

`თუ ქრისტე არ აღდგა, მაშინ…`

`მუხ. 14`

`მუხ. 17`

`მუხ. 19`

პავლე არაორაზროვნად აცხადებს: ჩვენი აღგომა მჭიდროდ არის დაკავშირებული ქრისტეს აღდგომასთან. ხოლო თუ ჩვენ არ აღვდგებით, ეს ნიშნავს, რომ ქრისტეც არ აღმდგარა, ხოლო თუ ქრისტე არ აღდგა, მაშინ რა? "ხოლო თუ ქრისტე არ აღდგა, თქვენი რწმენა ფუჭია და კვლავ თქვენს ცოდვებში ხართ". სხვა სიტყვებით რომ ვთქვათ, როდესაც მოვკვდებით, სამუდამოდ მკვდრებად დავრჩებით, ამიტომ მთელი ცხოვრება უაზრობაა. პავლე პრაქტიკულად იგივეს ამბობს 32-ე მუხლში: «რა სარგებელი მაქვს, თუ მკვდრები არ აღდგებიან? “ვჭამოთ და ვსვათ, რადგან ხვალ დავიხოცებით!”» 

თუ ამჟამინდელი არსებობა ნახშირბადის პროტოპლაზმის სახით - ეს ყველაფერია, რაც გაგვაჩნია, და განკუთვნილი სამოცდაათი წელი (ან ცოტა მეტი, თუ არ მოვწევთ და არ შევჭამთ საკმაოდ ბევრ ჰამბურგერს "მაკდონალდსში") — ეს ყველაფერია, რაც შესაძლებელია ჩვენთვის, მაშინ არასახარბიელო მდგომარეობაში ვყოფილვართ. გასაკვირი არ არის, რომ ელენ უაითი ამატებს: "ზეცა ჩვენთვის ყველაფერზე ძვირფასია, და თუ ჩვენ დავკარგავთ ზეცას, მაშინ დავკარგავთ ყველაფერს" (ღმერთის ძეები და ასულები, გვ. 349). 

`დაფიქრდით იმის შესახებ, რამდენად ძვირფასია ჩვენთვის იმედი და რწმენა. რატომ უნდა ვაკეთოთ ყველაფერი, რაც ჩვენს ძალებშია, რათა, ღვთის წყალობით, შევინარჩუნოთ ისინი?`