---
title: შემდგომი გამოკვლევებისთვის
date: 18/11/2022
---

წაიკითხეთ ე. უაითის წიგნში "მოციქულთა საქმეები" თავები "თესალონიკელთა მიმართ წერილი" (გვ. 255-268) და "მოწოდებულნი, რომელთაც სურდათ უკეთესი" (გვ. 309-322);

"რომაელებმა, - წერდა სტივენ კეიბი, - კარგად იცოდნენ: ქრისტიანებს სწამთ, რომ ერთხელ ისინი თავისივე სხეულში აღდგებიან საფლავიდან; რომაელები ყველაფერს აკეთებდნენ, რომ დაეცინათ ამ იმედებისთვის და ხელი შეეშალათ მათთვის. ახ. წ. 177 წელს გალიაში დევნის ანგარიშში ნათქვამია, რომ მოწამეები ჯერ სიკვდილით დასაჯეს, შემდეგ კი მათი გვამები დაუმარხავი დატოვეს ექვსი დღის განმავლობაში რომ გახრწნილიყო. ამის შემდეგ ისინი დაწვეს, ფერფლი კი მდინარე რონაში ჩაყარეს: "ახლა ვნახოთ, კვლავ აღდგებიან თუ არა ისინი", - ამბობდნენ რომაელები" (შტეპჰენ ჩავე, Iმმორტალიტყ: თჰე Qუესტ ტო Lივე Fორევერ ანდ Hოწ Iტ Dრივეს ჩივილიზატიონ, პპ. 104, 105).

თეოლოგიური სკეპტიციზმის ამ პატარა თვალსაჩინო გაკვეთილს, როგორი დრამატულიც არ უნდა იყო იგი, არა აქვს მნიშვნელობა, ის ხომ ვერანაირად ვერ უგულებელყოფს ბიბლიურ დაპირებას აღდგომის შესახებ. ძალას, რომელმაც იესო აღადგინა მკვდრეთით, შეუძლია იგივეს გაკეთება ჩვენთვისაც, მიუხედავად ჩვენი სხეულის მდგომარეობისა. თუ ღვთის იგივე ძალამ შექმნა და ანარჩუნებს მთელ კოსმოსს, მაშინ მას, უეჭველად, შეუძლია შეცვალოს ცოცხლები და აღადგინოს მკვდრები.

"პავლეს სიტყვები "ღმერთი იესოში განსვენებულებსაც მოიყვანს მასთან ერთად" მრავალს ესმის როგორც განსვენებულთა მოსვლა ზეციდან ქრისტესთან ერთად. მაგრამ პავლეს მხედველობაში ჰქონდა სხვა რამ — როგორც ქრისტე აღადგინა მკვდრეთით, ასევე განსვენებულ წმიდებს გამოიხმობს ღმერთი საფლავებიდან და ზეცაში წაიყვანს ქრისტესთან ერთად. რა ძვირფასი ნუგეშია! რა დიდებული იმედია, არა მხოლოდ თესალონიკის ეკლესიისთვის, არამედ მთელი ქრისტიანებისთვისაც, სადაც არ უნდა ცხოვრობდნენ ისინი" (ე. უაითი. მოციქულთა საქმეები, გვ. 259). 

კითხვები მსჯელობისათვის:

1. ვიღაცამ თქვა: "სიკვდილი გვანადგურებს ჩვენ… გვანადგურებს მთლიანად, ისე რომ კვალსაც კი არ ტოვებს, რითაც ანადგურებს თავად სიცოცხლის აზრს". რას იტყოდით ასეთი უიმედო განცხადების საწინააღმდეგოდ?

2. როგორ შეიძლება შევათანხმოთ სწრაფვა სრულქმნილებისკენ (იხ. ფილიპ. 3:12-16) იმ ფაქტთან, რომ ჩვენ მივიღებთ უხრწნელ უცოდველ ბუნებას მხოლოდ ქრისტეს მეორედ მოსვლის დროს (იხ. 1კორ. 15:50-55)?

3. როგორ შეგვიძლია დავეხმაროთ იმ ადამიანებს, რომლებიც გატაცებული არიან "საიდუმლო ატაცების" იდეით, გააცობიერონ, რატომ არ აქვს ამ სწავლებას ბიბლიური საფუძველი?

4. კიდევ ერთხელ წაიკითხეთ 1კორ. 15:12-19. რა ადასტურებს დამაჯერებლად ამ მუხლებში: მკვდრებს სინამდვილეში სძინავთ და არ იმყოფებიან ზეცაში იესოსთან? რა აზრი აქვს ამ მუხლებს, თუ განსვენებული მართლები უკვე იმყოფებიან ზეცაში იესოსთან?