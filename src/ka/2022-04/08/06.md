---
title: შეხვედრა მარადისობაში
date: 17/11/2022
---

წაიკითხეთ 1კორ. 15:51-55. რომელი "საიდუმლოს" შესახებ საუბრობს პავლე 51-ე მუხლში?

ეს "საიდუმლო" არის ეკლესიის "საიდუმლო ატაცება", რომელიც უნდა მოხდეს ქრისტეს დიდებულ მოსვლამდე შვიდი წლით ადრე. ამ "საიდუმლო ატაცებაში" ერთგულ ქრისტიანებს უეცრად, ჩუმად და საიდუმლოდ აიტაცებენ ზეცაში, მაშინ როდესაც ყველა დანარჩენი აქ დარჩება, იმის გარკვევით, თუ რა დაემართათ მათ. აშკარაა, შეიძლება უცებ აღმოჩნდე მანქანაში მძღოლის გარეშე, რადგან მძღოლი აყვანილ იქნება სამოთხეში, და ყველაფერი, რაც მისგან დარჩება, - ეს არის ტანსაცმელი. მრავალმა ბესტსელერმა და ფილმმა პოპულარული გახადა ეს ცრუ სწავლება და მისი გავლენის ქვეშ მოაქცია მილიონობით ადამიანი.

რა თქმა უნდა, არცერთი ბიბლიური ტექსტი არ ემხრობა ასეთ ხელოვნურ განსხვავებას აღდგომასა და მეორედ მოსვლას შორის. "საიდუმლო", რომლის შესახებაც საუბრობს პავლე, - ეს არის ცოცხალი მართლების შეცვლა, რათა ისინი შეუერთდნენ აღმდგარ მართლებს ქრისტეს მეორედ მოსვლის დროს. სწორედ ეს არის "ატაცება". არ არსებობს არანაირი "საიდუმლო ატაცება", რადგან მეორედ მოსვლას იხილავს ყველა ცოცხალი ადამიანი (იხ. გამოცხ. 1:7), და როგორც მკვდართა აღდგომა, ისე ცოცხალთა შეცვლა მოხდება უკანასკნელი საყვირის ხმაზე ქრისტეს მოსვლისას (იხ. 1კორ. 15:51,52).

ქრისტეს მეორედ მოსვლა მიგვიყვანს ყველაზე საოცარ შეხვედრასთან ისტორიაში. ცოცხალი მართლები შეიცვლებიან "თვალის დახამხამებაზე" (1კორ. 15:52). ისინი შეიცვლებიან ღვთის ხმაზე, ახლა კი, როდესაც უკვდავი გახდნენ, ისინი აღმდგარ წმიდებთან ერთად ზეატაცებული იქნებიან, რათა ჰაერში შეეგებონ უფალს. ანგელოზები "შეკრებენ მის რჩეულებს ოთხივე ქართაგან, ცათა ერთი კიდიდან მეორე კიდემდე" (მათ. 24:31). 

"წმიდა ანგელოზები ხელში აყვანილთ მიუყვანენ დედებს თავიანთ შვილებს. მეგობრები, რომლებიც სიკვდილმა დააშორა ერთმანეთს, შეხვდებიან, რათა აღარასოდეს დაშორდნენ, და სიხარულის შეძახილებით ამაღლდებიან უფლის ქალაქისაკენ" (ე. უაითი. დიადი ბრძოლა, გვ. 502, 503).

რა საოცარი დაპირებაა! იგი იმდენად განსხვავდება ყველაფრისგან, რაც ნაცნობია ჩვენთვის, რომ რთული გასაგებია. მაგრამ დაფიქრდით რამდენად უსაზღვროა კოსმოსი, აგრეთვე რა წარმოუდგენლად რთულია ცხოვრება დედამიწაზე. მთელი ქმნილება მოწმობს ღმერთის საოცარი ძალის შესახებ. რას გვეუბნება ეს ყველაფერი ღმერთის ძლიერების შესახებ, რომელიც შეცვლის ცოცხლებს და აღადგენს მკვდრებს იესოს მეორედ მოსვლის დროს?