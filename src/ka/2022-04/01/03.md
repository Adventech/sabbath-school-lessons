---
title: თავისუფალი ნება - სიყვარულის საფუძველი
date: 26/09/2022
---
როგორ გესმით, რაში მდგომარეობს გამოთქმა "თავისუფალი ნების" აზრი?

წაიკითხეთ 1იოან. 4:7-16. რას გვეუბნება ეს ნაწყვეტი თავისუფალი ნების შესახებ როგორც სიყვარულის გამოვლენის პირობაზე?

ხელოვნური ყვავილები შეიძლება ლამაზი იყოს, მაგრამ ისინი არ იზრდება და არ ყვავის როგორც ნამდვილი. რობოტები დაპროგრამებულია იმისთვის, რომ ისაუბრონ და შეასრულონ მრავალი დავალება, მაგრამ მათში არც სიცოცხლეა და არც ემოცია. სინამდვილეში, სიცოცხლე და თავისუფალი ნება - მნიშვნელოვანი პირობაა იმისთვის, რომ მივიღოთ სიყვარული, მასში გავიზარდოთ და გავაზიაროთ იგი. 

ამრიგად, ჩვენმა მოსიყვარულე ღმერთმა ანგელოზები (მათ შორის ლუციფერიც) და ადამიანები შექმნა თავისუფლები გაეკეთებინათ თავისი არჩევანი, მათ შორის ჰქონოდათ შესაძლებლობა აერჩიათ ცრუ გზა. სხვა სიტყვებით, ღმერთმა სამყარო შექმნა როგორც სრულყოფილი, ჰარმონიული გარემო, რომელშიც მისი ქმნილებები შეძლებდნენ გაზრდას სიყვარულში და სიბრძნეში. 

როდესაც აცნობიერებთ, რომ ღმერთმა შეგქმნათ თქვენ თავისუფალი ნებით, რა საპასუხო გრძნობებსა და ქმედებებს იწვევს ეს თქვენში?

1იოან. 4:7-16-ში მოციქული აღნიშნავს - "ღმერთი სიყვარულია", და მან სიყვარული იმით გამოგვიცხადა, რომ მოავლინა თავისი ძე, რათა მომკვდარიყო ჩვენი ცოდვების გამო. საპასუხოდ ჩვენ ვავლენთ მადლიერებას მისი უსაზღვრო სიყვარულის გამო, როდესაც გვიყვარს იგი და ერთმანეთი. ასეთი სიყვარული, რომლის წყაროც ღმერთშია, იქნებოდა ბევრად დამაჯერებელი მტკიცებულება იმისა, რომ ღმერთი იმყოფება ჩვენში და ჩვენ ვიმყოფებით მასში. მოწოდებას - გამოვავლინოთ ღვთის სიყვარული ერთმანეთის მიმართ სიყვარულის მეშვეობით,  აზრი აქვს მხოლოდ იმ შემთხვევაში, თუ იგი მიმართულია ქმნილებებისადმი, რომელთაც აქვთ თავისი არჩევანის გაკეთების უნარი -  განავითარონ და გამოავლინონ ეს სიყვარული ან, პირიქით, იცხოვრონ ეგოცენტრული ცხოვრებით. თუმცა, არჩევანის თავისუფლება შეიძლება ადვილად ბოროტად იქნას გამოყენებული — სამწუხარო ფაქტია, რომლის მაგალითიც არის ლუციფერის ტრაგიკული ამბოხება ზეცაში. 

მიუხედავად იმისა, რომ ადამიანები აცნობიერებენ თავისუფალი ნების მნიშვნელობას, ზოგიერთს მაინც აინტერესებს: თუკი ღმერთმა იცოდა, რომ ლუციფერი აჯანყდებოდა, რატომ შექმნა იგი? განა ლუციფერის შექმნა არ აკისრებს ღმერთს საბოლოო პასუხისმგებლობას ცოდვის წარმოშობის გამო?

ძალზე რთული კითხვაა მსჯელობისთვის, ვინაიდან დამოკიდებულია მრავალ ფაქტორზე, მათ შორის იმაზე, თუ კერძოდ რა იგულისხმება სიტყვაში "პასუხისმგებელი". ცოდვის წარმოშობა და ბუნება - ეს არის საიდუმლო, რომლის ახსნა ბოლომდე არავის შეუძლია. 

მაგრამ თუნდაც ლუციფერის შექმნით, უფალს არ განუსაზღვრავს ცოდვის არსებობა. მან მხოლოდ დაუშვა მისი არსებობა, შემდეგ კი ჯვარზე, საკუთარ თავზე იტვირთა სასჯელი ამ ცოდვის გამო, რამაც საშუალება მისცა მას საბოლოოდ აღმოეფხვრა იგი. ბოროტებას მოაქვს ტკივილი, მაგრამ როდესაც ამაზე ვფიქრობთ, არასოდეს არ უნდა დაგვავიწყდეს, რომ თავად ღმერთმა გადაიხადა უმაღლესი საფასური ცოდვის და ბოროტების არსებობის გამო (იხ. მათ. 5:43-48; რომ. 5:6-11), იგი დაიტანჯა მათ გამო უფრო მეტად, ვიდრე რომელიმე ჩვენგანი ოდესმე.

თავისუფალი ნება არის ღვთის წმიდა საჩუქარი, რომელსაც მოსდევს სერიოზული შედეგები არა მარტო თავად თქვენთვის, არამედ სხვებისთვისაც. რა მნიშვნელოვან გადაწყვეტილებებს მიიღებთ უახლოეს მომავალში, ამ საჩუქარის გამოყენებით, და როგორი შედეგები ექნება თქვენს არჩევანს?