---
title: იდუმალი უმადურობა
date: 27/09/2022
---

`წაიკითხეთ ეზეკ. 28:12-19. რას გვეუბნება ეს ნაწყვეტი ცოდვის საიდუმლოებით მოცული წარმოშობის შესახებ? `

`მოიყვანეთ არგუმენტები, რატომ საუბრობს ეს ნაწყვეტი არა უბრალოდ ადამიანის (მეფის) შესახებ, არამედ სწორედ სატანის შესახებ.`

ეზეკიელის წიგნის დიდი ნაწილი დაწერილია სიმბოლოების გამოყენებით. ბევრ შემთხვევაში კონკრეტული სუბიექტები და ობიექტები (მაგალითად, ადამიანები, ცხოველები, საგნები) და ადგილობრივი მოვლენები გამოყენებულია უფრო ვრცელი სამყაროსეული და/ანუ ისტორიული რეალიების წარმოსადგენად და აღსაწერად. ეზეკ. 28:1-10-ის ნაწყვეტში უფალი საუბრობს მეფე ტვიროსის (ცორის) შესახებ (თავად ტვიროსი (ცორი) იყო ძველი ფინიკიური საპორტო ქალაქი) როგორც მდიდარ ამაყ მმართველზე, რომელიც, იყო რა მხოლოდ და მხოლოდ "ადამიანი", საკუთარ თავს უწოდებდა ღმერთს და თვლიდა, რომ ღმერთთა ტახტზე ზის.

შემდეგ (ეზეკ. 28:12-19) ეს ისტორიული რეალურობა ხდება ანალოგია ლუციფერის თავდაპირველი დაცემისა ზეციურ სავანეებში. ამიტომ მეფე ტვიროსი, რომელიც იყო "ზღვების გულში" მცხოვრები ადამიანი (ეზეკ. 28:2,8), ახლა სიმბოლურად გამოხატავს "ცხებულ ქერუბიმს", რომელიც იმყოფებოდა "ღმერთის წმიდა მთაზე... ცეცხლის ქვებს შორის" (ეზეკ. 28:14).

მნიშვნელოვანი მტკიცებულება მთელი ამ ისტორიისა მოცემულია ეზეკ. 28:15-ში, სადაც საუბარია: "უნაკლო იყავი შენს გზაზე შენი შექმნის დღიდან, სანამ არ აღმოჩნდა შენში უსამართლობა". შესაბამისად, და ეს მნიშვნელოვანია, ლუციფერის სრულყოფილება გულისხმობდა არასწორად მოქცევის შესაძლებლობას, რადგან, როგორც მორალური არსება, ლუციფერს გააჩნდა თავისუფალი ნება, ნაწილი იმისა, თუ რას ნიშნავს იყო სრულყოფილი გონიერი არსება. 

ლუციფერი შეიქმნა სრულყოფილი, სრულყოფილი იყო მისი უნარიც თავისუფლად აერჩია. თუმცა, როდესაც დაარღვია ეს სრულყოფილება და ბოროტად გამოიყენა თავისუფალი ნება, იგი გაირყვნა, ჩათვალა რა თავისი თავი უფრო მნიშვნელოვნად, ვიდრე სინამდვილეში იყო. 

დაუკმაყოფილებელი იმით, როგორიც ღმერთმა შექმნა იგი და როგორი პატივით იყო გარშემორტყმული, ლუციფერმა შეწყვიტა ღმერთის მადლიერება და მოინდომა მეტი აღიარება მიეღო, ვიდრე რეალურად იმსახურებდა. როგორ შეიძლება ეს დამართნოდა სრულყოფილ ანგელოზს, რომელიც სრულყოფილ სამყაროში ცხოვრობდა, საიდუმლო რჩება.

"ცოდვა - საიდუმლო, ჩაუწვდომელი მოვლენაა. არანაირი საფუძველი არ არსებობდა მისი გაჩენისთვის. მისი ახსნა ნიშნავდა მის გამართლებას. ცოდვა გაჩნდა სრულყოფილ სამყაროში და ამას არ აქვს ახსნა" (ე. უაითი. სიმართლე ანგელოზების შესახებ, გვ. 30).

`1თეს. 5:18-ში პავლე მოგვიწოდებს მადლიერი ვიყოთ "ყველაფრისთვის". როგორ შეუძლია ამ სიტყვებს დაგვეხმაროს გადავლახოთ ღმერთისადმი უმადურობის გრძნობა და საკუთარი თავის მიმართ სიბრალულის გრძნობა, განსაკუთრებით მძიმე პერიოდებში?`