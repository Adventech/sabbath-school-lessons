---
title: შემდგომი გამოკვლევებისთვის
date: 30/09/2022
---
წაიკითხეთ ე. უაითის წიგნში "პატრიარქები და წინასწარმეტყველები" თავი "რატომ დაიშვა ცოდვა?" (გვ. 7-14); წიგნში "დიადი ბრძოლა" თავი "ბოროტების წარმოშობა" (გვ. 381-391).

"არ არსებობდა გამოსყიდვის იმედი მათთვის [სატანისა და მისი ანგელოზებისთვის], ვინც შეესწრო და ტკბებოდა ზეცის გამოუთქმელი დიდებით, იხილეს ღმერთის წარმოუდგენელი დიდება და მთელი ამ დიდების წინაშე აჯანყდნენ მის წინააღმდეგ. მეტად აღარ იყო ღმერთის ამაღლებული ძალის ახალი და საოცარი გამოვლინებები, რომლებსაც შეეძლო ისეთი ღრმა შთაბეჭდილების მოხდენა მათზე, როგორიც უკვე განიცადეს. თუ მათ შეძლეს აჯანყება წარმოუდგენელი დიდების წინაშე, მათი გადარწმუნება შეუძლებელი იქნებოდა, უფრო ხელსაყრელ პირობებშიც რომ მოეთავსებინათ. არ არსებობდა ისეთი ძალაუფლება, არც უსაზღვრო დიდების უფრო დიდი სიმაღლეები და სიღრმეები, რომლებიც მათ შურიან ეჭვებსა და მეამბოხე დრტვინვას გადალახავდა. მათი დანაშაული და მათი სასჯელი უნდა შეესაბამებოდეს მათ მაღალ თანამდებობას ზეციურ სავანეებში" (E. ჭჰიტე. ჩონფრონტატიონ, პ. 21)

"დასაბამიდანვე იცოდნენ მამამ და ქრისტემ სატანის განდგომილების და ადამიანის დაცემის შესახებ, რომელიც მაცდურის ძალამ მოიმოქმედა. ღმერთს დასაბამიდანვე არ განუსაზღვრავს ცოდვის არსი, მაგრამ მან წინასწარ განჭვრიტა მისი აღმოცენება და შეადგინა ამ საშინელი კატასტროფისგან თავის დაღწევის გეგმა. მისი სიყვარული წუთისოფლის მიმართ იმდენად დიდი იყო, რომ მან გადაწყვიტა მიეცა მისთვის თავისი ერთადერთი ძე, "რათა ყოველი მისი მორწმუნე არ დაიღუპოს, არამედ ჰქონდეს საუკუნო სიცოცხლე" (ე. უაითი. ქრისტე - წუთისოფლის იმედი, გვ. 9).

კითხვები მსჯელობისთვის:

1. ეკისრება თუ არა პასუხისმგებლობა ღმერთს ჩვენს სამყაროში ბოროტების წარმოშობისა და არსებობის გამო?

2. რატომ არის ქრისტეს გმირობა გოლგოთაზე ყველაზე მნიშვნელოვანი ბოროტების წარმოშობის გასაგებად? 

3. ჩვენს სამყაროში ათასწლეულის ცოდვისა და ტანჯვის შემდეგ სატანამ სრულად უნდა იცოდეს თავისი აჯანყების ტრაგიკული შედეგები. რატომ აგრძელებს იგი მაინც ამბოხებას ღმერთის წინააღმდეგ?

4. მათ. 5:43-48-ში ქრისტე საუბრობს უპირობო სიყვარულზე ყველა ადამიანის მიმართ, როგორც ჩვენი ურთიერთობების მოდელზე. როგორ შეგიძლიათ საუკეთესოდ ასახოთ ეს მაგალითი თქვენს ოჯახში და ეკლესიაში? 

5. პავლე მოციქული გვაფრთხილებს იმის შესახებ, რომ "ეშმაკი დაძწრის, როგორც მბრდღვინავი ლომი, და ეძებს, ვინ ჩაყლაპოს" (1პეტ. 5:8). წაიკითხეთ აგრეთვე ეფეს. 6:10-20.  როგორ შეგვიძლია "წინაღვუდგეთ ეშმაკის მზაკვრობას" (ეფეს. 6:11)?