---
title: სიამაყის ფასი
date: 28/09/2022
---
წმიდა წერილში შეიძლება დანახვა ორი მნიშვნელოვანი თემისა, რომლებიც ერთმანეთს ეწინააღმდეგება. ერთ-ერთია - შალემის, სიონის მთის, იერუსალიმისა და ახალი იერუსალიმის თემა, რომელიც გამოხატავს ღვთის სამეფოს. სხვა არის - ბაბილონის თემა, რომელიც სიმბოლურად გამოხატავს სატანის სამფლობელოს. ღმერთი არაერთგზის მოუწოდებდა თავის ხალხს გამოსულიყო წარმართული ბაბილონიდან და ემსახურა მისთვის აღთქმულ ქვეყანაში. 

მაგალითად, აბრამი (მოგვიანებით აბრაამი) მოწოდებული იყო გამოსულიყო ქალდეველთა ურიდან ქანაანის ქვეყანაში (დაბ. 11:31-12:9). ხანგრძლივი გადასახლების ბოლოს ებრაელებმა დატოვეს ბაბილონი და დაბრუნდნენ იერუსალიმში (ეზრ. 2). გამოცხადების წიგნში ჩაწერილია ღვთის მოწოდება თავისი ხალხის მიმართ გამოვიდეს ბოლო ჟამის ბაბილონიდან (გამოცხ. 14:8), რათა საბოლოოდ იმყოფებოდეს ღმერთთან სიონის მთაზე და ახალ იერუსალიმში (გამოცხ. 14:1; 21:1-3,10). 

წაიკითხეთ ეს. 14:12-15. კონკრეტულად რაში გამოვლინდა ლუციფერის სიამაყე? 

რა სახის შორსმიმავალი შედეგები ჰქონდა სამყაროსთვის და ჩვენი ქვეყნიერებისთვის ზეცაში გამოვლენილ ლუციფერის სიამაყეს? ჩამოთვალეთ რამდენიმე ისეთი შედეგი, რასაც თქვენ ამჩნევთ დღეს:

რომელი ბიბლიური რჩევების მოყვანა შეგიძლიათ, რათა დაიცვათ საკუთარი თავი სიამაყისგან?

ბიბლიაში ქალაქი ბაბილონი განასახიერებს ძალას, რომელიც ეწინააღმდეგება ღმერთს და მის სამეფოს, ხოლო ბაბილონის მეფე (ნაბუქოდონოსორზე მინიშნებით) ხდება სიამაყისა და ამპარტავნების სიმბოლო. ღმერთმა გაუცხადა მეფე ნაბუქოდონოსორს, რომ ბაბილონი - მხოლოდ ოქროს თავია დიდი კერპისა, რომელიც განასახიერებს ერთმანეთის შემცვლელ იმპერიებს (დან. 2:37,38). დაუპირისპირდა რა ღვთის გამოცხადებას, მეფემ ბრძანა კერპის გაკეთება წმიდა ოქროსგან (სიმბოლო იმისა, რომ მისი სამეფო მსოფლიოს მარადიულად განაგებდა) და მოითხოვა კიდეც, თაყვანი ეცათ მისთვის (დან. 3). როგორც ტვიროსის მეფე (ეზეკ. 28:12-19), ბაბილონის მეფეც ლუციფერის სიმბოლო გახდა. 

ეს. 14:3-11-ის ნაწყვეტი ასახავს ბაბილონის ამპარტავანი სასტიკი მეფის დაცემას. შემდეგ მოვლენები გადაინაცვლებს ისტორიული სამეფოდან ზეციურ სავანეებში და ჩვენ ვხედავთ, რომ მსგავსმა ამაყმა, ამპარტავანმა სულმა გამოიწვია ლუციფერის თავდაპირველი დაცემა (ეს. 14:12-15). შემდეგ განმარტებულია, რომ ლუციფერმა ჩაიფიქრა საკუთარი ტახტი აეწია ყველა ზეციურ მხედრობაზე მაღლა და საკუთარი თავი გაეხადა "უზენაესის მსგავსი" (ეს. 14:14). ეს იყო დასაწყისი მტრობისა, რომელშიც ლუციფერის ეგოიზმი და მეტოქეობა დაუპირისპირდა ღმერთის უანგარო სიყვარულსა და მმართველობას. მტერს არ შეშინებია ღმერთის წარმოჩენა იმად, რაც არის თავად ეშმაკი, და თავისი სიცრუის გავრცელება სხვა ანგელოზებს შორის. სწორედ ამაშია საიდუმლო ბოროტების გაჩენისა სამყაროში.

რატომ არის ადვილი იამაყო და თავი იქო საკუთარი მდგომარეობით და მიღწევებით? როგორ გვიცავს გოლგოთა ამ მახისგან?