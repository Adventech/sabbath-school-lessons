---
title: იესოს მაგალითი
date: 11/12/2022
---

`წაიკითხეთ ლუკ. 2:52. ხორცშესხმული იესოს ზრდის რომელი ოთხი ასპექტია ნახსენები ამ ნაწყვეტში?`

`1.`

`2.`

`3.`

`4.`

იესო იყო სრულყოფილი ადამიანი, რომელმაც გაიარა განვითარების ყველა ეტაპი, რომელიც ახასიათებს ადამიანურ არსებობას. ლუკ. 2:52-ის თანახმად, "ხოლო იესოს ემატებოდა სიბრძნე [გონებრივი განვითარება] და ტანი [ფიზიკური განვითარება], და მადლი ღვთისა [სულიერი განვითარება] და ადამიანთა წინაშე [სოციალური განვითარება]". "თავის ასაკთან შედარებით იესოს მეტად ღრმა, ცოცხალი, გამჭრიახი გონება და საოცრად რბილი, ჰარმონიული ხასიათი ჰქონდა. იგი სხვა, ჩვეულებრივი ბავშვის მსგავსად იზრდებოდა და ვითარდებოდა. ჯერ კიდევ ბავშვობაში გამოვლინდა იესოს ხასიათში რაღაც განსაკუთრებული მიმზიდველობა. იგი ყოველთვის მზად იყო სხვების დასახმარებლად, ადამიანებთან დამოკიდებულებაში უაღრესად მომთმენი სამართლიანობით გამოირჩეოდა და არასოდეს მიდიოდა კომპრომისზე საკუთარ სინდისთან. იგი მტკიცედ იცავდა ზნეობრივ პრინციპებს თავის ცხოვრებასა და ადამიანებთან წმიდა დამოკიდებულებაში" (ე. უაითი. ქრისტე - წუთისოფლის იმედი, გვ. 40).

`წაიკითხეთ მათ. 4:23. იესოს მსახურების რომელი სამი სახეა ნახსენები ამ მუხლში?`

`1.`

`2.`

`3.`

`როგორ შეიძლება დღეს ჩვენ მიერ ეფექტურად განხორციელდეს იესოს სამი სახის მსახურება - სწავლება, ქადაგება და განკურნება?`

თუკი ვაღიარებთ, რომ ადამიანი არის მთლიანი და განუყოფელი პიროვნება, მაშინ შეუძლებელია შევზღუდოთ ჩვენი რელიგია მხოლოდ სულიერი საკითხებით. ჭეშმარიტება, სინამდვილეში, მოიცავს მთელ ჩვენს არსებას, მოიცავს მთელ ცხოვრებას და მასში არსებულ ყველა განზომილებას. ფიზიკური და სულიერი მხარეები იმდენად მჭიდროდ არის დაკავშირებული, რომ მათი დაყოფა შეუძლებელია. და, მიუხედავად იმისა, რომ ცოდვით დაცემული არსებები ვერასდროს შევედრებით იესოს ხატებას, ღვთის მადლით უნდა ვისწრაფოდეთ მივბაძოთ მას. აღდგინოს ადამიანში შემოქმედის ხატება, დაუბრუნოს იგი ჩაფიქრებულ სრულყოფილებას, ხელი შეუწყოს სხეულის, გონებისა და სულის განვითარებას - ეს ყველაფერი ხდება მადლის გამომსყიდველი ძალის ზეგავლენის ქვეშ. ეს არის ის, რისი გაკეთებაც სურს ღმერთს თავისი ხალხისთვის, რათა მოამზადოს იგი თავისი დაბრუნებისთვის.

`როცა ჩვენს თავებს ვადარებთ იესოს, ძალიან ადვილია გაგვიცრუვდეს იმედები. როგორ გვიცავს ჯვარზე და მის მნიშვნელობაზე გადატანილი ყურადღება იმედგაცრუებისგან, როცა ვადარებთ საკუთარ თავში დანახულს იმას, თუ რა დავინახეთ იესოში?`