---
title: სულიწმიდის ხელმძღვანელობა
date: 14/12/2022
---
სულიწმიდას - ღვთის ძლევამოსილ შუამდგომელს, რომელიც ჩვენს გულებში ღვრის ღვთის სიყვარულს (რომ. 5:5), მივყავართ ხსნის ჭეშმარიტ გამოცდილებასთან (იოან. 16:7-11), მივყავართ მთელ ჭეშმარიტებასთან (იოან. 16:13) და გვაძლევს ძალას აღვასრულოთ სახარების მისია (საქმე. 1:8). რადგან ზუსტად სულიწმიდა აღუდგება წინ სატანის გამანადგურებელ საქმიანობას, არ არის გასაკვირი, რომ სატანა ყველა საშუალებით ცდილობს დაამახინჯოს სულიწმიდის ბუნებისა და საქმიანობის ჩვენეული აღქმა. მაშინ, როცა ზოგიერთი უარყოფს მის პიროვნებას, სხვანი სულიწმიდის ნიჭებს მის გარდამქმნელ ძალაზე უფრო მაღლა აყენებენ.

წაიკითხეთ საქმე. 8:4-24. სიმონს, სამარიელ ჯადოქარს, სურდა სულიწმიდის ნიჭების მიღება ფულით, რაკი თავად არ იყო აღორძინებული ამ სულით. როგორ შეუძლიათ თანამედროვე ქრისტიანებს მოიქცნენ სიმონის მსგავსად?

ღვთის შვილები არიან ისინი, რომლებიც სულიწმიდას მიჰყავს (იხ. რომ. 8:14) ღვთის სიტყვის ჭეშმარიტების სისრულესთან (იხ. იოან. 16:13; 17:17). იესომ გასაგებად გაგვაფრთხილა: "ყველა, ვინც მეუბნება: ‘უფალო, უფალო!’ როდი შევა ცათა სასუფეველში, არამედ ის, ვინც აღასრულებს ჩემი ზეციერი მამის ნებას. ბევრი მეტყვის იმ დღეს: ‘უფალო, უფალო! განა შენი სახელით არ ვწინასწარმეტყველებდით? განა შენი სახელით არ ვდევნიდით ეშმაკებს და განა შენი სახელით არ ვახდენდითო მრავალ სასწაულს?’ მაშინ მე განვუცხადებ მათ: ‘მე არასოდეს არ გიცნობდით თქვენ, გამშორდით, ურჯულოების მოქმედნო’" (მათ. 7:21-23). ეს ნიშნავს იმას, რომ სულიწმიდა არასოდეს არავინ აშორებს ღვთის სიტყვისგან, რომელიც თავად შთააგონა, არამედ მივყავართ ამ სიტყვის შესაბამისად.

იგივე სულიწმიდა, რომელსაც მივყავართ ჭეშმარიტების სისრულესთან, ასვე გვაძლევს ძალას სხვებიც მივიყვანოთ ამ საოცარ ჭეშმარიტებასთან (იხ. მათ. 28:18-20; საქმე. 1:8). როცა მის ამ წმიდა მისიას ვასრულებთ, ვიყენებთ მის განსაკუთრებულ დახმარებას. ამიტომ ყოველ დილით ვსაჭიროებთ, რომ მუხლი მოვიდრიკოთ უფლის წინაშე და აღვადგინოთ მის წინაშე დადებული ჩვენი მიძღვნის აღთქმა. როცა ამას ვაკეთებთ, იგი გვჩუქნის თავისი სულის თანდასწრებას თავის გამაცოცხლებელ, გამწმენდ ძალასთან ერთად.

მიუხედავად იმისა, რომ ღია უნდა ვიყოთ მისი ხელმძღვანელობისთვის, გაცნობიერებული არჩევანის გაკეთების გზით, ყოველ დღე ვაკეთოთ ის, რაც, წმიდა წერილიდან ვიცით, რომ სწორია და თავი ავარიდოთ იმას, რაც, ბიბლიის საფუძველზე ვიცით, რომ არასწორია. მხოლოდ მაშინ, როცა ვეცდებით ვიცხოვროთ ისე, როგორც საჭიროა, ვიქნებით ღია ღვთის მიერ დაპირებული სულიწმიდის ძალის მიღებისთვის. 

რატომ არის ასეთი მნიშვნელოვანი ყოველ დილით ვილოცოთ იმის შესახებ, რომ დავემორჩილოთ სულიწმიდის ხელმძღვანელობას ჩვენს ცხოვრებაში?