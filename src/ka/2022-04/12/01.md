---
title: ბიბლიური მსოფლმხედველობა
date: 10/12/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ფსალმ. 24:3,4; მათ. 4:23; ლუკ. 2:52; საქმე. 8:4-24; 1იოან. 3:1-3; 1კორ. 6:19,20; 1თეს. 5:23.

> <p>სამახსოვრო მუხლი:</p>
> "თავად მშვიდობის ღმერთმა წმიდა გყოთ სრულად და მთლიანად: სული, სამშვინველი და სხეული დაცულ იქნეს უმწიკვლოდ ჩვენი უფლის იესო ქრისტეს მოსვლისთვის (1თეს. 5:23).

გამოცხადების წიგნში საუბარია "გლობალიზაციის" ორი პროცესის შესახებ, რომლებიც მოხდება ქრისტეს მეორედ მოსვლამდე. გამოცხ. 13-ში - ცდომილების გლობალიზაცია, როცა "მთელი სამყარო" გაოგნებული იქნება და თვალყურს ადევნებს ზღვიდან ამოსულ მხეცს (გამოცხ. 13:3,7,8,12,16). გამოცხ. 14-ში - ჭეშმარიტების გლობალიზაცია, როცა "მარადიული სახარება" ექადაგება "ყოველ ერს და ტომს, ენასა და ხალხს სახარებლად" (გამოცხ. 14:6,7). იმ "საზარელ ჟამს" (2ტიმ. 3:1) დაუბერავს "მოძღვრების ყოველგვარი ქარი" (ეფეს. 4:14) და ადამიანები "ჭეშმარიტებას აარიდებენ ყურს და ზღაპრებისაკენ მიმართავენ" (2ტიმ. 4:4). "სულის (სამშვინველის) უკვდავება და კვირა დღის სიწმიდე - ეს არის ორი უდიდესი  შეცდომა, რომლითაც სატანას დიდი გავლენა აქვს ადამიანებზე. პირველი საფუძველს უმზადებს სპირიტიზმს, მეორეს კი პროტესტანტები რომისაკენ მიჰყავს" (ე. უაითი. დიადი ბრძოლა, გვ. 459).

ამ მოვლენების აღსრულებამდე მტკიცე რწმენა უნდა გვქონდეს სრული ჭეშმარიტების მიმართ, რომელიც გაგვაჩნია, მათ რიცხვშია სწავლება ადამიანის ბუნებისა და მკვდართა მდგომარეობის შესახებ, რადგან ვისწრაფით ვიხელმძღვანელოთ სულიწმიდით, რათა მზად ვიყოთ იესო ქრისტეს დიდებული მოსვლისთვის.