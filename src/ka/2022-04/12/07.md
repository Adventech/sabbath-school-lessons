---
title: შემდგომი გამოკვლევებისთვის
date: 16/12/2022
---

წაიკითხეთ ე. უაითის წიგნში "განკურნების მსახურება" თავი "ფსიქიკის განკურნება" (გვ. 241-259).

"დიადი ბრძოლა დასასრულს უახლოვდება. ზღვასა თუ ხმელეთზე მომხდარი კატასტროფების ყოველი ცნობა მოწმობს, რომ ყველაფრის აღსასრული ახლოსაა. ამაზე მოწმობს ომები და საომარი კონფლიქტები. არის თუ არა ქრისტიანი, ვისი პულსიც არ ჩქარდება, როცა წინასწარ ტკბება იმ დიდებული მოვლენებით, რომლებიც ჩვენ წინ იშლება? უფალი მოდის. გვესმის მოახლოებული ღმერთის ნაბიჯების ხმა" (ე. უაითი. მარანათა. უფალი მოდის! გვ. 220).

"ყოველდღე იცხოვრეთ რწმენის ცხოვრებით. ნუ შფოთავთ და ნუ განიცდით მოახლოებული უბედურებების გამო, ამით მხოლოდ წინასწარ განიცდით ამ დროს. ნუ ფიქრობთ გამუდმებით: "მეშინია, ვერ გავუძლებ დიდებული განსაცდელის დღეს". უნდა იცხოვროთ აწმყოთი, მხოლოდ ამ დღით. ხვალინდელი დღე თქვენ არ გეკუთვნით. მხოლოდ დღეს უნდა გავიმარჯვოთ საკუთარ თავზე. მხოლოდ დღეს უნდა იცხოვროთ ლოცვითი ცხოვრებით. მხოლოდ დღეს უნდა ჩაიდინოთ რწმენის კეთილი გმირობა. მხოლოდ დღეს უნდა გწამდეთ, რომ ღმერთი გიგზავნით კურთხევას. და როცა გაიმარჯვებთ სიბნელესა და ურწმუნოებაზე, მაშინ შეესაბამებით მასწავლებლის მოთხოვნებს და კურთხევად იქცევით გარშემომყოფებისთვის" (Ellen White, Signs of the Times, October 20, 1887).

"უფალი მალე მოვა და მზად უნდა ვიყოთ შევხვდეთ მას მშვიდობით. მოდით აღვივსოთ გადაწყვეტილების მიღების ძალით, რომ გავაკეთოთ ყველაფერი, რაც ჩვენს ძალებშია, რათა სინათლე მივცეთ მათ, ვინც ჩვენ გარშემოა. არ უნდა მოვიწყინოთ, არამედ უნდა გვიხაროდეს და ჩვენ წინ ყოველთვის უნდა ვხედავდეთ უფალ იესოს... მზად უნდა ვიყოთ და უნდა დაველოდოთ მის გამოცხადებას. ო, რა დიდებული იქნება მისი დანახვა, რა დიდებული შეხვედრა ელით მის გამოსყიდულებს! მოლოდინი დიდხანს გრძელდება, მაგრამ ჩვენი რწმენა არ შესუსტდება. თუკი შევძლებთ მეფის დანახვას მის სილამაზეში, კურთხეული ვიქნებით უკუნითი უკუნისამდე. ვგრძნობ, რომ ხმამაღლა უნდა შევძახო: "სახლისკენ მიმავალ გზას ვადგავართ!" ვუახლოვდებით იმ დროს, როცა ქრისტე მოვა დიადი ძალითა და დიდებით, რათა თავისი გამოსყიდულნი წაიყვანოს მათ მარადიულ სახლში" (Ellen White, Manuscript 5, Dec. 10, 1890).

**კითხვები მსჯელობისათვის:**

`1. წარმოდგენა ადამიანზე, როგორც სხეულის, სამშვინველისა და სულის განუყოფელი მთლიანობის შესახებ, როგორ დაგვეხმარება უკეთ გავაცნობიეროთ რელიგიის ყოვლისმომცველი ხასიათი და ჩვენი პირადი ცხოვრების სტილის მნიშვნელობა?`

`2. ჭეშმარიტი აღორძინება და გარდაქმნა ყოველთვის თეოცენტრულია (ყურადღება მახვილდება ღმერთზე) და არასოდეს არის ანთროპოცენტრული (ყურადღება მახვილდება ადამიანურ ქცევაზე). როგორ აღწერს ამ პრინციპს ფარისეველისა და მებაჟის იგავი (იხ. ლუკ. 18:9-14)?`

`3. ჯგუფში განიხილეთ თქვენი პასუხი ხუთშაბათი დღის მასალის ბოლო შეკითხვაზე. როგორ შეგიძლიათ გაიგოთ, ხართ თუ არა მზად ქრისტეს მეორედ მოსვლისთვის და შეიძლება თუ არა გქონდეთ გარანტია ზედმეტი თავდაჯერებულობის გარეშე?`