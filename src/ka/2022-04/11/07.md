---
title: შემდგომი გამოკვლევებისთვის
date: 09/12/2022
---

წაიკითხეთ ე. უაითის წიგნში "ევანგელიზმი" თავი "სპირიტიზმის სხვადასხვა ფორმები" (გვ. 602-609).

არსებობს ფონდი, რომელიც ამტკიცებს, რომ იგი ქმნის ტექნოლოგიას, რომელიც საშუალებას მისცემს ადამიანს დაუკავშირდეს დაღუპულს "ტექსტური შეტყობინების, სატელეფონო ზარისა და ვიდეოკონფერენცკავშირის მეშვეობით". თავიანთი რესურსებით ისინი დაღუპულებს უწოდებენ პოსტმატერიალურ ადამიანებს და ამტკიცებენ, რომ როცა ადამიანები იღუპებიან, ისინი უბრალოდ გადადიან "მარადიულობის სხვა ფორმაში, ინარჩუნებენ თავიანთ ცნობიერებას, ვინაობას და წინა ფიზიკური ფორმების ძირითად თვისებებს". მაგრამ, რაც ყველაზე მეტად მნიშვნელოვანია, ისინი ამტკიცებენ, რომ განზრახული აქვთ შექმნან ტექნოლოგია, რომელიც საშუალებას იძლევა კავშირი დაამყარონ მატერიალურ და პოსტმატერიალურ ადამიანებს შორის სამ ეტაპად.

პირველი ეტაპი "საშუალებას მისცემს გააგზავნოს ტექსტური შეტყობინებები და მიმოწერა დაამყაროს ოჯახთან, მეგობრებთან და ყველა სფეროში არსებულ ექსპერტებთან". ვარაუდობენ, რომ მეორე ეტაპი "საშუალებას მისცემს ესაუბრონ თავიანთ ახლობლებს, რომლებიც ცხოვრებენ მარადიულობის მეორე ნაწილში". მესამე ეტაპი კი გზას გაკვალავს იმისთვის, რომ "დაინახონ და მოისმინონ" დაღუპულები. 

განსაკუთრებით საშიშია ის, თუ როგორ ამოწმებენ ისინი, ნამდვილად ისინი არიან თუ არა მოლაპარაკე დაღუპულები, რასაც უწოდებენ საკუთარ თავს. "მაგალითად, - ნათქვამია საიტზე, - მშობლებს, რომლებმაც დაკარგეს ახლობლები, შეუძლიათ დაუსვან შემდეგი სახის შეკითხვა ვაჟიშვილს ან ქალიშვილს: "გყავდა თუ არა ძაღლი სახელად ჯეკი, როცა პატარა იყავი? ათი წლის რომ იყავი, გაჩუქეთ თუ არა დასაკეცი დანა დაბადების დღეზე?" ეს ყველაფერი განსაკუთრებით საინტერესოა ელენ უაითის გაფრთხილების ფონზე: "ზოგჯერ ეს არსებები გარდაცვლილ მეგობართა სახით ევლინებიან ადამიანებს და უამბობენ რაიმე შემთხვევას მათი ცხოვრებიდან ან ისევე იქცევიან, როგორც სიცოცხლეში იქცეოდნენ, რითაც მათ არწმუნებენ, რომ გარდაცვლილი ახლობლები ანგელოზებად იქცნენ, მათ სიახლოვეს დაფრინავენ და ელაპარაკებიან" (ე. უაითი. პატრიარქები და წინასწარმეტყველები, გვ. 430).

კითხვები მსჯელობისათვის:

1. მრავალი ქრისტიანი ისრუტავს ყველაფერს, რასაც რეკლამას უკეთებს მასობრივი ინფორმაციის საშუალებები. რომელი ბიბლიური პრინციპები უნდა განსაზღვრავდეს ჩვენს დამოკიდებულებას ინფორმაციის მიმართ, რომელსაც გადმოსცემს მასობრივი ინფორმაციის საშუალებები, განსაკუთრებით, როცა ისინი ცხადად არის ბიბლიური თვალსაზრისით მცდარი და ცრუ შეხედულებები (იხ. ფსალმ. 100:1-8; იგავ. 4:23; ფილიპ. 4:8)?

2. როგორ შეგვიძლია დავეხმაროთ სხვებს გადალახონ სატანის ბოლო დროის სიცრუე და თავად არ მოვხვდეთ იმავე ტყუილის მაცდუნებელი ზეგავლენის ქვეშ?

3. ბევრი ქრისტიანი სამუელის სულის შესახებ ისტორიას განიხილავს როგორც ბიბლიურ მტკიცებულებას იმისა, რომ მკვდრები აგრძელებენ სიცოცხლეს. ამ ისტორიის გათვალისწინებით, რატომ არ შეგვიძლია მხოლოდ ერთ ბიბლიურ ტექსტზე დაყრდნობით დავადგინოთ დოქტრინა, ნაცვლად ამისა რომ გამოვიკვლიოთ ყველაფერი, რასაც ბიბლია გვამცნობს ამ თემასთან დაკავშირებით?