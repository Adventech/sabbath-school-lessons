---
title: ბოლო ჟამის სიცრუეები
date: 03/12/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
1მეფ. 28:3-25; მათ. 7:21-27; იოან. 11:40-44; 1პეტრ. 3:18; ეფეს. 6:10-18; 2კორ. 11:14,15. 

> <p>სამახსოვრო მუხლი:</p>
> "და არ არის საკვირველი, რადგან თვით სატანაც ხომ ნათლის ანგელოზად გარდაისახება. ამიტომ დიდი ამბავი არ არის, თუ მისი მსახურნიც სიმართლის მსახურებად გარდაისახებიან. მაგრამ მათი ბოლო მათი საქმეთამებრ იქნება" (2კორ. 11:14,15).

თანამედროვე სამყარო გადაიქცა სადნობ ქვაბად, სადაც რეალური და ჭეშმარიტი შეერია ზებუნებრივსა და მისტიურს. ამას ხელს უწყობს ჰოლივუდიც, რომელიც რელიგიურ და მისტიურ თემებზე იღებს ფილმებს, ისინი კი ემყარება ცდომილებებსა და სიცრუეს. უძველესი სიცრუე: "არ მოკვდებით" (დაბ. 3:4) იქცა შთაგონების წყაროდ ბესტსელერების წიგნებისა და უკანასკნელი ათწლეულების ყველაზე პოპულარული ფილმებისთვის, ასევე მრავალი პოპულარული ვიდეოთამაშისთვის. ეჭვგარეშეა, ყველას გვაცდუნებს სატანის შენიღბული ზეგავლენა, რომელიც ვლინდება უთვალავ ფორმაში და ზოგიერთ შემთხვევაში შეიძლება მეცნიერების საფარქვეშაც იყოს დამალული. 

ერთ-ერთ ყველაზე ცრუ მოვლენად იქცა ე. წ. სიკვდილისპირა გამოცდილება, როცა ისინი, ვინც "დაიღუპნენ", ცხოვრებას უბრუნდებოდნენ საიქიო სამყაროს შესახებ ისტორიებით. ბევრმა ამ მოვლენებში დაინახა სამშვინველის უკვდავების დამამტკიცებელი საბუთი!

ამ კვირის განმავლობაში განვიხილავთ ბოლო დროის ზოგიერთ ცდომილებას, მათ შორის: მისტიციზმს, სიკვდილისპირა გამოცდილებას, რეინკარნაციას, ნეკრომანტიას, წინაპრების თაყვანისცემას და სხვებს. ეს არის საშიში თემები, რომელთა შესახებაც უნდა ვიცოდეთ, რათა არ მოვექცეთ მათი ზეგავლენის ქვეშ.