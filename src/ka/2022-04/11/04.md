---
title: რეინკარნაცია
date: 06/12/2022
---

წარმართული წარმოდგენა სამშვინველის უკვდავების შესახებ წარმოქმნის საფუძველს რეინკარნაციის ან სულის გადასახლების არაბიბლიური თეორიისთვის. ეს თეორია მიიღო ზოგიერთმა ძირითადმა მსოფლიო რელიგიებმა. მაშინ, როცა ქრისტიანთა უმრავლესობას სწამს  არსებობა უკვდავი სამშვინველისა, რომელიც სიკვდილის შემდეგ გადაინაცვლებს ან სამოთხეში ან ჯოჯოხეთში, მათ, ვისაც სწამთ რეინკარნაციის, მიიჩნევენ, რომ ასეთი უკვდავი სამშვინველი გაივლის სიკვდილის მრავალ ციკლსა და ახალ დაბადებას/"სამშვინველთა ჩასახლებას" ახალშობილთა სხეულებში აქ, დედამიწაზე.

ზოგიერთი რეინკარნაციას მიიჩნევს სულიერი განვითარების პროცესად, რომელიც სულს აძლევს საშუალებას მიაღწიოს ცოდნისა და ზნეობის კიდევ უფრო მაღალ დონეებს სრულყოფილებისკენ მიმავალ გზაზე. ინდუსებს სწამთ, რომ მარადიული სამშვინველი გადის ცნობიერების განვითარებას ან "სანსარის" გადალახვას სიცოცხლის ექვსი კლასის მეშვეობით: წყლის სახეობები, მცენარეები, ქვეწარმავლები და მწერები, ჩიტები, ცხოველები და ადამიანები, მათ შორის, ზეცის მკვიდრნიც. "სანსარა" არის ადამიანის ქცევის მდგომარეობა და მისი ყოფნა არახელსაყრელ მდგომარეობაში, რომლისგანაც უნდა გათავისუფლდე. 

`წაიკითხეთ ებრ. 9:25-28 და 1პეტრ. 3:18. თუკი იესო მოკვდა მხოლოდ "ერთხელ" (ებრ. 9:28; 1პეტრ. 3:18) და ყველა ადამიანი იღუპება "ერთხელ" (ებრ. 9:27), მაშინ რატომ სწამს ზოგიერთ ქრისტიანსაც რეინკარნაციის?`

ზოგიერთ ადამიანს სწამს არა იმის, რისიც უნდა სწამდეს, არამედ იმის, რაც უნდა რომ სწამდეს. თუკი რომელიმე თეორიას მათთვის მოაქვს ეგზისტენციალური სიმშვიდე, ეს საკმარისია, რომ მას მიანიჭო შენი ხმა. მაგრამ ისინი, ვინც სერიოზულად უდგება ბიბლიას, უარყოფენ ნებისმიერ საშუალებას მიიღონ რეინკარნაციის თეორია.

პირველ რიგში, ეს თეორია ეწინააღმდეგება ბიბლიურ სწავლებას "სულის" მოკვდაობისა და სხეულის აღდგომის შესახებ (იხ. 1თეს. 4:13-18).

მეორე მხრივ, იგი უარყოფს სწავლებას მადლით გადარჩენის შესახებ იესო ქრისტეს გამომსყიდველ მისიაში რწმენის მეშვეობით (იხ. ეფეს. 2:8-10) და ჩაანაცვლებს მას ადამიანური საქმეებით.

მესამე მხრივ, თეორია ეწინააღმდეგება ბიბლიურ სწავლებას იმის შესახებ, რომ მარადიული ბედი გადაწყდება ერთხელ და სამუდამოდ და ემყარება ადამიანის მიერ მიღებულ გადაწყვეტილებებს ამ წუთისოფელში დედამიწაზე მისი ერთჯერადი დაბადებით (იხ. მათ. 22:1-14; 25:31-46).

მეოთხე მხრივ, ეს თეორია აკნინებს ქრისტეს მეორედ მოსვლის მნიშვნელობასა და აუცილებლობას (იხ. იოან. 14:1-3).

მეხუთე მხრივ, თეორია საშუალებას იძლევა სიკვდილის შემდგომ გადალახოს ცხოვრებაში დაშვებული შეცდომები და ცოდვები, შეცვალოს თავისი მარადიული განაჩენი, რაც არ შეესაბამება ბიბლიას (იხ. ებრ. 9:27).

სხვა სიტყვებით, ქრისტიანულ რწმენაში არ მოიძებნება ადგილი რეინკარნაციისთვის.