---
title: აღდგომის იმედი ძველ აღთქმაში 
date: 15/10/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იობ. 19:25-27; 1ტიმ. 6:16; ფსალმ. 48; 70; ეს. 26:14,19; დან. 12; ებრ. 11:17,19.

> <p>სამახსოვრო მუხლი:</p>
> "რწმენით მიიყვანა აბრაამმა მსხვერპლად ისაკი, როცა გამოიცადა და, აღთქმათა მიმღებელმა, მხოლოდშობილი შესწირა... ვინაიდან მიიჩნია, რომ ღმერთს მკვდრეთით აღდგენის ძალაც შესწევს. ამიტომ მიიღო იგი მაგალითის სახით" (ებრ. 11:17,19).

ძველაღთქმისეულ ღვთისშვილთა იმედი დამყარებული იყო არა ბერძნულ თეორიებზე სამშვინველის ბუნებრივი უკვდავების შესახებ, არამედ ბიბლიურ სწავლებაზე მკვდრების აღდგომის შესახებ.

მაგრამ როგორ შეიძლება გაცოცხლდეს უკვე არარსებული ადამიანის სხეული, ფერფლად კრემირებული ან სხვაგვარად განადგურებული? როგორ შეიძლება აღდგენილ იქნას ის, ვინც მოკვდა, შესაძლოა, ასწლეულის ან თუნდაც ათასწლეულის წინ?

ეს კითხვები გვაფიქრებს სიცოცხლის საიდუმლოს შესახებ. ჩვენ ცოცხლები ვართ და ვტკბებით სიცოცხლით, რომელსაც ღმერთი მოწყალედ გვაძლევს ყოველ დღე. სიცოცხლის ზებუნებრივი წარმოშობის შესახებ ფიქრის გარეშეც კი ვიცით, რომ თავიდან ღმერთმა თავისი სიტყვის ძალით შექმნა სიცოცხლე არაცოცხალისგან (იხ. დაბ. 1; ფსალმ. 32:6,9). ღმერთმა შეძლო სიცოცხლის შექმნა დედამიწაზე არაფრისგან (ძვ. ებრ. ბარა; ლათ. ეხ ნიჰილო), მაშინ რატომ გვეპარება ეჭვი მის უნარში აღადგინოს სიცოცხლე და განსვენებული ადამიანის თავდაპირველი პიროვნება?

ამ კვირაში განვიხილავთ, როგორ მჟღავნდებოდა ცოდნა საბოლოო აღდგომის შესახებ ძველი აღთქმის პერიოდში. განსაკუთრებულ ყურადღებას დავუთმობთ იობის, ზოგიერთი მეფსალმუნის, ესაია წინასწარმეტყველისა და დანიელის გამონათქვამებს.