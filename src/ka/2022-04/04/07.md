---
title: შემდგომი გამოკვლევებისთვის
date: 21/10/2022
---
წაიკითხეთ ე. უაითის წიგნში "წინასწარმეტყველები და მეფეები" თავი "მომავალი დიდების ხილვა" (გვ. 722-733). 

თანამედროვე მეცნიერება ასწავლის, რომ მთელი მატერია შედგება ატომებისგან, რომლებიც, თავის მხრივ, შედგება უმცირესი ნაწილაკებისგან, კვარკებისგან და ლეპტონებისგან, რომლებიც მთელი ფიზიკური რეალობის სამშენებლო ბლოკებად ითვლება. თუ ფიზიკურ სამყაროს საფუძვლად უდევს კვარკები და ლეპტონები, განა არ შეუძლია ღმერთს, რომელმაც არა მარტო შექმნა, არამედ ხელს უწყობს ამ სამყაროს შენარჩუნებას, უბრალოდ გადააწყოს კვარკები და ლეპტონები, როცა ჩვენი აღდგომის დრო მოვა? დასცინა რა აღდგომას, ათეისტმა ბერტრან რასელმა იკითხა, რა ემართება იმ ადამიანებს, რომლებიც კანიბალებმა შეჭამეს, ახლა მათი სხეული ხომ კაციჭამიათა ნაწილი გახდა, და ვინ რას მიიღებს აღდგომაში? მაგრამ წამოვიდგინოთ, რომ უფალი უბრალოდ აიღებს კვარკებს და ლეპტონებს, არსებობის ძირითად სამშენებლო ბლოკებს, და იმ ინფორმაციის საფუძველზე, რომელსაც ის ფლობს ყოველ ჩვენგანზე, რეკონსტრუქციას გაგვიკეთებს ჩვენ ამ კვარკებისგან და ლეპტონებისგან. მას არ სჭირდება თავდაპირველი სხეულები, უმცირესი ნაწილაკიც კი გამოდგება. ან მას შეუძლია უბრალოდ შექმნას ახალი კვარკები და ლეპტონები და გამოიყენოს ისინი. როგორც არ უნდა იყოს, ღმერთს, რომელმაც შექმნა სამყარო, შეუძლია ხელახლა შეგვქმნას ჩვენც, რასაც ის გვპირდება კიდეც მკვდართა აღდგომისას. "სიცოცხლის მომცემი მოუწოდებს თავის გამოსყიდულებს პირველ აღდგომაში, და გამარჯვების იმ საათამდე, როცა გაისმის უკანასკნელი საყვირი და უზარმაზარი არმია მარადიული გამარჯვებისკენ გაემართება, ყოველი მიძინებული წმიდა დაცული იქნება, როგორც ძვირფასი ქვა, რომელსაც ღმერთი სახელით იცნობს. ძალით მაცხოვრისა, რომელიც მათში დავანებული იყო სიცოცხლის დროს, და იმ მიზეზით, რომ ისინი იყვნენ ღვთიური ბუნების თანაზიარი, ისინი აღდგენილ იქნენ მკვდრეთით" (Eლლენ G. ჭჰიტე ჩომმენტს, თჰე შDA Bიბლე ჩომმენტარყ, ვოლ. 4, პ. 1143). 

კითხვები მსჯელობისათვის:

1. თანამედროვე მეცნიერების შეფასებით, არსებობს დაახლოებით ორი ტრილიონი გალაქტიკა, რომელთაგან თითოეული შედგება ათობით და ასობით მილიარდი ვარსკვლავისგან. ამ ვარსკვლავებიდან ზოგიერთს აქვს პლანეტები, რომლებიც მათ გარშემო მოძრაობენ, როგორც ჩვენს მზის სისტემაში მოძრაობენ პლანეტები მზის გარშემო. ახლა კი დაფიქრდით წარმოუდგენელი ძალის შესახებ ღმერთისა, რომელმაც არა მარტო შექმნა ყველა ეს ვარსკვლავი, არამედ ასევე ხელს უწყობს მათ არსებობას და იცნობს მათ სახელებით (იხ. ფსალმ. 146:4). როგორ გვიმჟღავნებს ეს საოცარი რეალურობა ღმერთის ჩაუწვდომელ სიძლიერეს? რატომ შეუძლია ღმერთს მოახდინოს ისეთი სასწაულიც კი, როგორიც აღდგომაა? 

2. ებრ. 11 აღწერს ძველი დროის მრავალი რწმენის გმირის რწმენასა და იმედს. როგორ შეუძლია ამ თავს გაამდიდროს ჩვენეული გაგება იმედისა, რომელიც ამხნევებდა ძველაღთქმისეულ ღვთისშვილებს ჯერ კიდევ იესოს აღდგომამდე?