---
title: სამოთხე უსხეულო სულებით
date: 30/11/2022
---

მიუხედავად იმისა, რომ პროტესტანტებს არ სწამთ განსაწმენდელის იდეა, მრავალს მაინც სწამს, რომ მართალ განსვენებულთა სამშვინველები (სულები) უკვე ტკბებიან სამოთხით ღმერთის თანდასწრებაში. ზოგიერთი ამტკიცებს, რომ "სამშვინველები" - ეს მხოლოდ უსხეულო სულები არიან.  სხვებს სჯერათ, რომ ისინი დაფარული არიან დიდების სულიერი სხეულით. 

როგორიც არ უნდა იყოს სავარაუდო მეტაფიზიკური მდგომარეობა ცოცხალი მკვდრებისა, ეს თეორიები ძირს უთხრის ბიბლიურ დოქტრინას მკვდრების საბოლოო აღდგომისა და განკითხვის შესახებ. რისთვის არის საჭირო აღდგომა და განკითხვა (იხ. გამოცხ. 20:12-14), თუკი მართალთა სულები უკვე ტკბებიან სამოთხით, ცოდვილნი კი უკვე იტანჯებიან ჯოჯოხეთში? 

`წაიკითხეთ საქმე. 2:29,34,35 და 1კორ. 15:16-18. ეს ნაწყვეტები როგორ ჰფენს შუქს მკვდართა მდგომარეობას, რომლებიც ელოდებიან აღდგომას?`

ბიბლია გვასწავლის, რომ ყველა ადამიანი, რომელიც უკვე იმყოფება ზეცაში, აყვანილ იქნა ან ცოცხალი, როგორც ხანოქის (დაბ. 5:24) და ელიას (4მეფ. 2:9-11) შემთხვევაში იყო, ან აღდგენილ იქნა მკვდრეთით, როგორც მოსე (იუდ. 9) და ქრისტესთან ერთად აღმდგარნი (მათ. 27:51-53). 

როგორც ჩვენ უკვე ვიხილეთ, მინიშნება "სამსხვერპლოს ქვეშ" სულებზე, რომლებიც ღმერთს შეჰღაღადებენ შურისძიების შესახებ (გამოცხ. 6:9-11), არის უბრალოდ სამართლიანობის მეტაფორა და არ ამტკიცებს სამშვინველის ბუნებრივი უკვდავების თეორიას. წინააღმდეგ შემთხვევაში ნაკლებ სავარაუდოა, რომ ამ ადამიანებმა სიამოვნება მიიღონ თავისი მარადიული ჯილდოსგან. სინამდვილეში, საფლავი - ეს არის განსასვენებელი მკვდართა, რომლებიც თითქოს ძილში ელიან საბოლოო აღდგომას, როცა მათი ცნობიერი არსებობა განახლდება. ყველა მკვდარი, მართალი მკვდრებიც კი - არ არიან უსხეულო სულები, რომლებიც ზეცაში დაფრინავენ და მოთმინებით ელიან თავიანთ სხეულებთან შეერთებას საბოლოო აღდგომის დროს. 

ამას გარდა, მაშინ რა ჰქონდა მხედველობაში პავლე მოციქულს 1კორ. 15:18-ში, როცა ამბობდა, რომ თუ არ არის მკვდართა აღდგომა, მაშინ "ისინიც დაღუპულან, რომელთაც ქრისტეში განისვენეს"? როგორ შეიძლება ისინი დაიღუპონ, თუ უკვე განიცდიან ზეციურ ნეტარებას და ზეცაში არიან თავისი სიკვდილის მომენტიდან? ახალი აღთქმის წიგნის ცენტრალური და ძირითადი დოქტრინა, მკვდართა აღდგომა ქრისტეს დაბრუნების დროს, უქმდება ცრუ დოქტრინით იმის შესახებ, რომ მკვდარი მართლები თავის მარადიულ ჯილდოსთან აიტაცებიან სიკვდილის შემდეგ მაშინათვე. ამ იდეის მოსმენა ხშირად არის შესაძლებელი, განსაკუთრებით დაკრძალვებზე.

`როგორ შეგვიძლია დავეხმაროთ ადამიანებს მიხვდნენ, რომ სწავლება მკვდრების მდგომარეობის შესახებ, რომლის თანახმადაც მკვდრებს სინამდვილეში "სძინავთ" - კეთილი უწყებაა იმ მხრივ, რომ ისინი არ განიცდიან ტკივილს და ტანჯვას?`