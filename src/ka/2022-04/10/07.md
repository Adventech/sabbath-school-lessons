---
title: შემდგომი გამოკვლევებისთვის
date: 02/12/2022
---

წაიკითხეთ ე. უაითის წიგნში "დიადი ბრძოლა" თავები "უკვდავების საიდუმლო /პირველი უდიდესი ცდუნება/" (გვ. 413-428); "შეუძლიათ თუ არა მკვდრებს ლაპარაკი?" (გვ. 429-437). 

"დოქტრინამ სამშვინველის უკვდავების შესახებ დააფუძნა წარმოდგენა სიკვდილის შემდეგ სიცოცხლეზე, რაც საუკუნო ტანჯვის არსებობის მსგავსად, ეწინააღმდეგება ბიბლიურ სწავლებას, გონიერებას და ჩვენს ჰუმანურობას. ამ პოპულარული სწავლების თანახმად, ზეცაში მყოფი გადარჩენილნი თვალყურს ადევნებენ ყველაფერს, რაც დედამიწაზე ხდება, განსაკუთრებით კი მათ მიერ დატოვებული მეგობრებისა და საყვარელი ადამიანების ცხოვრებას. მაგრამ როგორ შეუძლიათ გადარჩენილთ, ზეცაში ბედნიერად იგრძნონ თავი, თუ ისინი ხედავენ თავიანთი ახლობლების გასაჭირს, მათ ჩადენილ ცოდვებს, მათ მწუხარებას, იმედების გაცრუებასა და ტანჯვას? შეიძლება კი ისინი ბედნიერნი იყვნენ, თუკი ხედავენ ყოველივე ამას? და რა საშინელებაა იმის დაჯერება, რომ როგორც კი სიცოცხლე ტოვებს ადამიანის სხეულს, მოუნანიებელი სული მაშინვე ჯოჯოხეთის ალში ეხვევა! და რა სულიერი ტრავმა უნდა განიცადონ მათ, ვინც ხედავს, რომ მათ მეგობრებს თავიანთი ცოდვებისათვის საუკუნო ტანჯვა ელით! ამ საშინელებაზე ფიქრით შეიძლება ბევრი ჭკუაზე შეიშალოს" (ე. უაითი. დიადი ბრძოლა, გვ. 424). 

**კითხვები მსჯელობისათვის:**

`1. თუ გავესაუბრებით სხვა ქრისტიანული კონფესიის წარმომადგენლებს მკვდართა მდგომარეობისა და ჯოჯოხეთის ბუნების შესახებ, შეიძლება აღმოვაჩინოთ, რამდენად ურყევნი არიან ისინი თავიანთ შეხედულებაში, რომ გადარჩენილნი დაუყოვნებლივ მიდიან ზეცაში და იმაშიც კი, რომ მოუნანიებელნი იმყოფებიან ჯოჯოხეთის მარადიულ სატანჯველში. როგორ ფიქრობთ, რატომ? ერთი საქმეა გსურდეს დაიჯერო, რომ მკვდრები უკვე "უფლის" გვერდით არიან (ასეთი სურვილი გასაგებია, თუმცა მკვდრებისთვის მაინც მწარე იქნებოდა ყველაფერ იმის ცქერა, რაც დედამიწაზე ხდება). მაგრამ რატომ არსებობს ასეთი ძლიერი მიჯაჭვულობა იდეაზე, რომ ცოდვილნი საუკუნოდ იტანჯებიან ჯოჯოხეთში? რას გვეუბნება ეს ფაქტი იმის შესახებ, თუ რამდენად ძლიერი შეიძლება იყოს ტრადიცია? იმსჯელეთ საშაბათო სკოლის გაკვეთილზე.`

`2. მრავალი ქრისტიანული კონფესია აღიარებს სამშვინველის ბუნებრივი უკვდავების არაბიბლიურ თეორიას ყველა მასთან დაკავშირებული თეორიებით. ჩვენ, როგორც ეკლესიას, რისი გაკეთება შეგვიძლია (გარდა იმისა, რასაც უკვე ვაკეთებთ), რათა წარვუდგინოთ წუთისოფელს ბიბლიური შეხედულება სიკვდილზე და ვამხილოთ ცრუსწავლება საიქიო ცხოვრების შესახებ?`

`3. მართალია დანტე ალიგიერის პოემა "ღვთაებრივი კომედია" მხოლოდ მხატვრული გამონაგონი იყო, მან ძლიერი გავლენა მოახდინა ამ წუთისოფელზე, როდესაც ადამიანთა გონებაში ჩაბეჭდა ცრუ იდეები იმის შესახებ, თუ რა ემართება "სულს" სიკვდილის შემდეგ. რა შეგვიძლია ვისწავლოთ ამ მაგალითიდან იმასთან დაკავშირებით, თუ რამდენად ადვილად ექცევა ქრისტიანული ღვთისმეტყველება უცხო მოძღვრებების გავლენის ქვეშ? კიდევ რომელი არაქრისტიანული იდეები ახდენს გავლენას ქრისტიანულ ღვთისმეტყველებაზე დღესაც კი და როგორ შეგვიძლია თავი დავიცვათ მათგან?`