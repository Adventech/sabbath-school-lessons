---
title: უკვდავი მატლები?
date: 27/11/2022
---

შეადარეთ ტექსტები მარკ. 9:42-48 და ეს. 66:24. როგორ გესმით გამოთქმა "მატლი მათი არ კვდება" (მარკ. 9:48)? 

ზოგიერთი კრებით არსებით სახელს მხოლობით რიცხვში "მატლი" (მარკ. 9:48) განმარტავს როგორც მინიშნებას უკეთურთა უსხეულო სამშვინველზე ან სულზე, რომლებიც სიკვდილის შემდეგ მიდიან ჯოჯოხეთში, სადაც არასოდეს კვდებიან და მარადიულ ტანჯვას განიცდიან. 

მაგრამ ეს განმარტება ეწინააღმდეგება ახალაღთქმისეულ წარმოდგენას სიკვდილზე როგორც ძილზე, აგრეთვე არ ითვალისწინებს მოცემული ნაწყვეტის ძველაღთქმისეულ ფონს. სინამდვილეში, "მხოლობითი რიცხვი "მატლი" გამოიყენება როგორც კრებითი "მატლებისთვის" და არ ნიშნავს ერთ-ერთადერთ მატლს. საუბარია მატლებზე, რომლებიც იკვებებიან ხრწნადი ხორცით" (ღობერტ Bრატცჰერ ანდ Eუგენე Nიდა, A თრანსლატორ’ს Hანდბოოკ ონ ტჰე Gოსპელ ოფ Mარკ, პ. 304). 

მარკ. 9:48-ში იესო ციტირებს ეს. 66:24-ს, სადაც საუბარია: "და გავლენ და დაინახავენ ჩემგან განდგომილ ადამიანთა გვამებს, რადგან მათი მატლი არ მოკვდება და მათი ცეცხლი არ ჩაქრება. და იქნებიან ისინი სისაძაგლედ ყოველი ხორციელისათვის!". 

ეს შემაშინებელი მეტაფორული სცენა გამოხატავს ბრძოლის ველს, სადაც მიწაზე წვანან ღმერთის დამარცხებული მტრები. სხეულებს, რომლებიც არ დაიწვება ცეცხლით, ჩაყლაპავენ მატლები ან, შესაძლოა, თავიდან მატლები, შემდეგ კი ცეცხლი. ნებისმიერ შემთხვევაში არსად არაფერია ნახსენები იმის შესახებ, რომ ვინმეს სამშვინველს თავიდან აეცილებინოს სხეულის განადგურება და ჯოჯოხეთში წასულიყოს.

მაგრამ რა "მატლებია" ასეთი, არასოდეს რომ არ კვდებიან? ეს. 66:24-ის მუხლის მეტაფორული ენა არ გულისხმობს, რომ ეს მატლები უკვდავნი არიან. განსაკუთრებული ყურადღება ეთმობა იმას, რომ მატლები დაუსრულებელს არ ტოვებენ თავის დამანგრეველ ამოცანას. სხვა სიტყვებით, ისინი აგრძელებენ უკეთურთა სხეულების შთანთქმას, სანამ ეს სხეულები არ განადგურდებიან. პირიქით, ღვთის ერთგული შვილები ბედნიერად იცხოვრებენ ახალ ცასა და ახალ მიწაზე და თაყვანს სცემენ უფალს მისი თანდასწრებით (იხ. ეს. 66:22,23). როდესაც მხედველობაში ჰქონდა ასეთი ურთიერთსაწინააღმდეგო ხვედრები, გასაკვირი არაა, რომ იესომ  განაცხადა: ადამიანისთვის ბევრად უკეთესი იქნებოდა ღვთის სასუფეველში შესულიყო თავისი სხეულის ერთი ნაწილის გარეშე - ხელის, ფეხის ან თუნდაც თვალის გარეშე, - ვიდრე ჰქონოდა სრულყოფილი სხეული, რომელიც განადგურდება მატლებით და ცეცხლით (იხ. მარკ. 9:42-48).

ბოლოსდაბოლოს, შეიძლება ან გადარჩე, ან დაიღუპო. შუალედი არ არსებობს. ჩვენ შეიძლება გვქონდეს ან საუკუნო სიცოცხლე, ან დაგვატყდება მარადიული (საუკუნო) დაღუპვა. როგორ არჩევანს გავაკეთებთ დღეს? როგორ გავლენას ახდენს ეს რეალობა - საუკუნო სიცოცხლე ან  მარადიული (საუკუნო) დაღუპვა - ჩვენს არჩევანზე?