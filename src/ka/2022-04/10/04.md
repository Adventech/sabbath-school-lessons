---
title: წმიდები განსაწმენდელში
date: 29/11/2022
---
რომის კათოლიკური ეკლესია თვლის, რომ მკვდრებს, რომლებიც არ იმსახურებენ ჯოჯოხეთს, მაგრამ ჯერ არ არიან მზად სამოთხისთვის, შეუძლიათ გაიწმიდონ ცოდვებისგან განსაწმენდელში, შემდეგ კი იქიდან ავიდნენ სამოთხეში. მათი ტანჯვის შემცირება განსაწმენდელში შეიძლება ახლობელთა ლოცვებით და მონანიებით, აგრეთვე ქველმოქმედებით განსვენებულის სულისთვის. 

კათოლიკური ეკლესიის კატეხიზმო არაორაზროვნად საუბრობს განსაწმენდელის შესახებ: "ისინი, ვინც ღვთის მადლსა და მეგობრობაში კვდებიან, მაგრამ არა ბოლომდე განწმედილები, მართალია დარწმუნებული არიან თავის მარადიულ ხსნაში, მაგრამ სიკვდილის შემდეგ განიცდიან განწმედას, რათა მოიპოვონ სიწმიდე, რომელიც აუცილებელია სამოთხის სიხარულში შესასვლელად" (ჩატეცჰისმ ოფ ტჰე ჩატჰოლიც ჩჰურცჰ, 15 (Nეწ Yორკ: Dოუბლედაყ, 1995) პ. 291). მასში ასევე საუბარია, რომ მათი ტანჯვები შეიძლება შემსუბუქდეს ახლობელთა ლოცვებით, აგრეთვე სხვა მოქმედებებით განსვენებულთა სახელით. "ეკლესია ასევე გვირჩევს მოწყალების საქმეებს, ლოცვებს ცოდვათა მისატევებლად და სინანულს მიცვალებულთა სულების საკეთილდღეოდ" (ჩატეცჰისმ ოფ ტჰე ჩატჰოლიც ჩჰურცჰ, პ. 291).

წაიკითხეთ ეკლ. 9:10; ეზეკ. 18:20-22; ებრ. 9:27. როგორ უარყოფს ეს მუხლები განსაწმენდელის თეორიას?

დოგმატი განსაწმენდელის შესახებ აერთიანებს ცეცხლმოკიდებული ჯოჯოხეთის წარმართულ წარმოდგენას მკვდართათვის ლოცვის წარმართულ პრაქტიკასთან. ეს დოგმატი მიუღებელია მათთვის, ვისაც სწამს ასეთი ბიბლიური სწავლება: 

1. მკვდრები განისვენებენ თავიანთ საფლავებში (ეკლ. 9:10). 

2. ერთი ცოდვილი ადამიანის სიმართლე ვერ გადაეცემა მეორე ცოდვილ ადამიანს (ეზ. 18:20-22). 

3. ჩვენი ერთადერთი შუამავალი - იესო ქრისტეა (1ტიმ. 2:5). 

4. ადამიანის სიკვდილს მოსდევს უკანასკნელი სამსჯავრო, ცოდვების მონანიების ყოველგვარი  მეორე, სიკვდილისშემდგომი შანსის გარეშე (ებრ. 9:27).

კიდევ უფრო სერიოზული მინიშნება მდგომარეობს იმაში, თუ როგორ ამახინჯებს განსაწმენდელის ანტიბიბლიური თეორია ღმერთის ხასიათს. ფაქტობრივად, "სატანის სამუშაო მის დაცემის მომენტიდან მდგომარეობს იმაში, რომ არასწორად წარმოადგინოს ჩვენი ზეციერი მამა. დოგმატი სამშვინველის უკვდავების შესახებ - ეშმაკის ქმნილებაა… მარად ანთებული ჯოჯოხეთის იდეა სატანის წარმოქმნილია; განსაწმენდელი - მისი გამოგონებაა. ეს სწავლებანი ამახინჯებს ღმერთის ხასიათს და წარმოაჩენს მას როგორც მკაცრს, შურისმაძიებელს, დესპოტს და შეუბრალებელს" (Eლლენ ჭჰიტე, Mანუსცრიპტ 5, Dეც. 10, 1890). მკვდრებს სძინავთ და მოელიან ქრისტეს მეორედ მოსვლას, მაგრამ ამ დოგმატის თანახმად, ისინი იმყოფებიან განსაწმენდელში და იტანჯებიან იქ, სანამ ვინმე არ მოახერხებს მათ იქიდან გამოყვანას ლოცვა-ვედრებით. 

რას გვასწავლის ისეთი არასწორი შეხედულებები როგორიცაა განსაწმენდელი და მარადიული ტანჯვა ბიბლიური დოქტრინების მნიშვნელობის შესახებ? რატომ არის მნიშვნელოვანი არა მხოლოდ ის, თუ ვისი გვწამს, არამედ ისიც, თუ რისი გვწამს?