---
title: უკვდავია თუ არა სამშვინველი?
date: 26/11/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მარკ. 9:42-48; მალ. 4:1; იუდ. 7; 1ტიმ. 2:5; საქმე. 2:29,34,35; 1იოან. 5:3-12; 1თეს. 5:21.

> <p>სამახსოვრო მუხლი:</p>
> "ყველაფერი გამოსცადეთ, კეთილს ჩაეჭიდეთ" (1თეს. 5:21).

იტალიელმა პოეტმა დანტე ალიგიერმა (1265-1321) დაწერა პოემა "ღვთაებრივი კომედია", რომელიც გვიამბობს პოეტის გამოგონილი მოგზაურობის შესახებ სიკვდილის შემდეგ. მისი ვერსიის თანახმად, სამშვინველი ხვდება ან ჯოჯოხეთში, რომელიც მდებარეობს მიწის წიაღში, ან განსაწმენდელში (სადაც ადამიანის სამშვინველი შეძლებს განიწმიდოს და გახდეს ღირსი ზეცაში ასამაღლებლად), ან სამოთხეში, თვით ღმერთის თანდასწრებაში.

მართალია ეს მხოლოდ პოეზიაა, მხატვრული ლიტერატურა, მაგრამ აქ დანტე საკმაოდ ზუსტად წარმოადგენს ქრისტიანულ ღვთისმეტყველებას, განსაკუთრებით რომაულ-კათოლიკურ სწავლებას. დებულება იმის შესახებ, რომ უკვდავი სამშვინველი ხვდება ან ჯოჯოხეთში, ან განსაწმენდელში, ან სამოთხეში ამ ეკლესიის საფუძველია. ბევრ კონსერვატიულ პროტესტანტულ დენომინაციას ასევე სწამს უკვდავება სამშვინველისა, რომელიც სიკვდილის შემდეგ ადის სამოთხეში ან ჩადის ჯოჯოხეთში. და მართლაც, თუ ადამიანის სამშვინველი არასოდეს კვდება, მაშინ სხეულის სიკვდილის შემდეგ იგი სადღაც უნდა წავიდეს. ფაქტობრივად, ადამიანის ბუნების მცდარმა გაგებამ გამოიწვია საშინელი თეოლოგიური დამახინჯებები.

ამ კვირაში განვიხილავთ ზოგიერთს ასეთი თეორიებიდან, აგრეთვე ბიბლიურ შეხედულებას იმაზე, თუ რა ემართება ადამიანს სიკვდილის შემდეგ.