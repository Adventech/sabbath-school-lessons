---
title: სამსჯავრო მეორედ მოსვლამდე
date: 19/12/2022
---

სამსჯავროს გაგება ქრისტეს დაბრუნებამდე ან იმისა, რასაც ვუწოდებთ "მეორედ მოსვლამდე სამსჯავროს", გვხვდება წმიდა წერილის მრავალ ადგილას. 

წაიკითხეთ დან. 7:9-14; მათ. 22:1-14 და გამოცხ. 11:1,18,19; 14:6,7. როგორ გვიცხადებს ეს ნაწყვეტები საგამოძიებო სამსჯავროს გაგებას, რომელიც აღსრულდება მეორედ მოსვლამდე სამსჯავროს ზეციურ დარბაზში? რაში მდგომარეობს საგამოძიებო სამსჯავროს არსი?

მეორედ მოსვლამდე საგამოძიებო სამსჯავროს კონცეფცია ემყარება სამ ძირითად ბიბლიურ სწავლებას.

მათგან პირველი წარმოგვიდგენს იმას, რომ ყველა დაღუპული, მართალი და უწმიდური, რჩება არაცნობიერ მდგომარეობაში უკანასკნელ აღდგომამდე (იხ. იოან. 5:25-29).

მეორე - საერთო სამსჯავროს არსებობა ყველა ადამიანზე (იხ. 2კორ. 5:10; გამოცხ. 20:11-13). 

მესამე არის ის, რომ პირველი აღდგომა მართლებისთვის იქნება კურთხეული ჯილდო, მეორე აღდგომა კი იქნება მარადიული სიკვდილი უწმიდურებისთვის (იხ. იოან. 5:28,29; გამოცხ. 20:4-6, 12-15).

რადგან ყოველი ადამიანი განიკითხება, მათი სამსჯავრო უნდა მოხდეს შესაბამის აღდგომამდე, რადგან თავიანთი აღდგომისას ისინი მიიღებენ თავიანთ საბოლოო განაჩენს.

დანიელის წიგნში აღწერილია როგორც დრო, ასევე მეორედ მოსვლამდე არსებული სამსჯავროს ბუნებაც. 2300 სიმბოლური დღის (წინასწარმეტყველური თვალსაზრისით - წლის) გასვლის შემდეგ, 1844 წლიდან მოყოლებული ზეციური საწმიდარი განიწმიდება (იხ. დან. 8:14, შეადარეთ ებრ. 9:23) და მეორედ მოსვლამდე დაიწყება საგამოძიებო სამსჯავრო (იხ. დან. 7:9-14). ორი განსხვავებული საშუალება ერთი და იმავე მოვლენის გამოსახატავად. საგამოძიებო სამსჯავრო აღსრულდება "უზენაესის წმიდების სასიკეთოდ" (დან. 7:22. სინოდალურ თარგმანში: "სამსჯავრო გადაეცათ წმიდებს") ანუ სამსჯავრო კეთილი უწყებაა ღვთის შვილებისთვის.

მათ. 22:1-14-ში იესო გვიყვება, რომ მეფემ გადახედა ყველა მოწვეულ სტუმარს მანამ, სანამ დაიწყებოდა საქორწილო ნადიმი.

გამოცხადების წიგნში კი საგამოძიებო სასამართლოზე, რომელიც წინ უსწრებს ქრისტეს მეორედ მოსვლას, მიუთითებს ღვთის ტაძარში "თაყვანისმცემლების" გაზომვის დავალება (გამოცხ. 11:1) და უწყება იმის შესახებ, რომ "დადგა მისი სამსჯავროს ჟამი" (გამოცხ. 14:6,7; შეადარეთ გამოცხ. 14:14-16-ს).

როგორ უნდა ახდენდეს ზეგავლენას ზეცაში არსებული სამსჯავროს შესახებ ცოდნა ჩვენს ცხოვრებაზე აქ, დედამიწაზე?