---
title: სასამართლო პროცესი
date: 17/12/2022
---
<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დან. 7:9-14; მალ. 4:1; მათ. 25:31-46; 2პეტრ. 2:4-6; 1კორ. 6:2,3; 2კორ. 5:10; გამოცხ. 21:8.

> <p>სამახსოვრო მუხლი:</p>
> "ვინაიდან ჩვენ ყველანი უნდა გამოვცხადდეთ ქრისტეს სამსჯავროს წინაშე, რათა თითოეულმა მიიღოს იმის მიხედვით, რასაც სხეულის სიცოცხლის დროს აკეთებდა - კეთილს თუ ბოროტს (2კორ. 5:10).

წმიდა წერილში გასაგებად არის ნათქვამი უკანასკნელი სამსჯავროს შესახებ. ღმერთი აღასრულებს სამსჯავროს წუთისოფელზე. მრავალრიცხოვანი ტექსტები როგორც ძველი, ისე ახალი აღთქმიდან მოწმობს ამის შესახებ. სამართლიანობა, რომელიც ასე აკლია ჩვენს საწუთროს, ერთხელაც აღდგება. 

ბიბლია გვეუბნება, რომ ღმერთი არის "ცოდნაში სრული" (იობ. 37:16) და მან "ყოველივე უწყის" (1იოან. 3:20), მათ შორის ჩვენი ყველაზე გასაიდუმლოებული განზრახვებიც (იხ. ეკლ. 12:14; იერ. 17:10). შეიძლება დაემალო ყველას და ყველაფერს, მაგრამ ღმერთის წინაშე არაფერი დაიმალება.

ეს ნიშნავს იმას, რომ ღმერთს სასამართლო არ სჭირდება იმისთვის, რომ გამოიკვლიოს ყოველი ადამიანის ცხოვრება. სინამდვილეში, ღვთის სამსჯავრო არის შერიგების ნაბიჯი, რომელსაც გადმოდგამს იგი თავისი ქმნილების გამო როგორც ზეცაში, ასევე დედამიწაზე. ამ პროცესს გააჩნია მსოფლიო მასშტაბისა და ისტორიის ხასიათი, რადგან ლუციფერი აუჯანყდა ღმერთს ჯერ კიდევ ზეცაში, შემდეგ კი ეს დაპირისპირება გაავრცელა მთელ სამყაროში (იხ. გამოცხ. 12:7-9).

ამ კვირის განმავლობაში განვიხილავთ უკანასკნელი სამსჯავროს პროცესს, რომელიც მოიცავს სამ ძირითად ფაზას: საგამოძიებო სამსჯავრო მეორედ მოსვლამდე, სამსჯავრო ათასწლოვანი მეფობის დროს და საბოლოო სამსჯავრო განაჩენი. მთელი პროცესი დასრულდება მართლების გამართლებით და უწმიდურების მეორე სიკვდილით.