---
title: საბოლოო სამსჯავრო განაჩენი
date: 21/12/2022
---
შუა საუკუნეებში დამკვიდრდა მტკიცე ტენდენცია ღმერთი გამოეხატათ როგორც სასტიკი დამსჯელი მოსამართლე. დღეს მას ხშირად აღწერენ როგორც მოსიყვარულე და შემწყნარე მამას, რომელიც არასდროს სჯის თავის შვილებს. თუმცა სიყვარული სამართლიანობის გარეშე დაემსგავსება ქაოსსა და ურჯულოებას, ხოლო სამართლიანობა სიყვარულის გარეშე გადაიქცევა ჩაგვრასა და დამონებაში. ღვთის სამსჯავროს პროცესი არის სრულყოფილი თანაფარდობა სამართლიანობასა და მოწყალებას შორის, რომლებიც მომდინარეობს მისი უპირობო სიყვარულისგან. 

საბოლოო სამსჯავრო განაჩენი, რომელსაც მოსდევს სასჯელი, არის საბოლოო და შეუქცევადი ჩარევა ღმერთისა კაცობრიობის ისტორიაში. შეზღუდული მკაცრი განაჩენი გამოტანილი იყო, მაგალითად, სატანისა და მისი მეამბოხე ანგელოზების ზეციდან გაძევების (გამოცხ. 12:7-12), ადამისა და ევას ედემის ბაღიდან გაძევების (დაბ. 3), დიდი წარღვნის (დაბ. 6-8), სოდომისა და გომორას დაქცევის (დაბ. 19; იუდ. 7), ეგვიპტეში პირმშოთა დაღუპვისა (გამ. 11-12) და ანანიასა და საფირას დაღუპვის დროს (საქმე. 5:1-11). ამიტომ არ არის გასაკვირი, რომ კაცობრიობის ისტორიის აღსასრულს ასევე იქნება გამოტანილი უკანასკნელი განაჩენი უწმიდურებისთვის.

წაიკითხეთ 2პეტრ. 2:4-6; 3:10-13. როგორ გვეხმარება ეს მუხლები ჩავწვდეთ უკანასკნელი სამსჯავრო განაჩენის არსს? როგორ არის მათში გამოხატული სამსჯავროს დასასრულის იდეა, იმ არაბიბლიური პოპულარული იდეისგან განსხვავებით, რომელიც აცხადებს, რომ სამსჯავრო მარადიულად გაგრძელდება?

"ღვთის სიკეთე და სულგრძელება, მისი მოთმინება და მოწყალება, რასაც თავისი მორჩილების წინაშე ავლენს, ხელს არ შეუშლის დასაჯოს ცოდვილი, რომელმაც უარყო დამორჩილებოდა მის მოთხოვნებს. ადამიანი, რომელიც დამნაშავეა ღვთის წმიდა რჯულის წინაშე, რომელსაც ეპატია მხოლოდ იმ დიდებული მსხვერპლის წყალობით, რომელიც ღმერთმა გაიღო, როდესაც თავისი ძე გაიღო გასწირა დამნაშავეთა გამო, რადგან მისი რჯული უცვლელია, ვერ წაუყენებს თავის პირობებს ღმერთს" (Eლლენ ჭჰიტე, Mანუსცრიპტ ღელეასეს, ვოლ. 12, პ. 208).

ყველაფერი, რისი გაკეთებაც ღმერთს შეეძლო, რათა კაცობრიობა ეხსნა საუკუნო სიკვდილისაგან, მან უკვე გააკეთა, თუმცა მას ამისთვის ძალიან ძვირის გადახდა მოუწია. საბოლოოდ, გზააბნეულებმა თავად გააკეთეს არჩევანი, რამაც მიიყვანა ისინი ამ სამწუხარო აღსასრულისკენ. იდეა, რომ ღვთის სამსჯავრო ზნედაცემულებზე და მათი დაღუპვა (მარადიული ტანჯვისგან განსხვავებით) ეწინააღმდეგება მოსიყვარულე ღმერთის ხასიათს, მცდარია. ღვთის სიყვარული და მხოლოდ ღვთის სიყვარული ითხოვს ასევე სამართლიანობას.

რას გვეუბნება ჯვარი ღვთის მზაობის შესახებ გააკეთოს ყოველივე, რათა გადაარჩინოს თითოეული, ვისაც სურს იყოს გადარჩენილი?