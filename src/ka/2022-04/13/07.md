---
title: შემდგომი გამოკვლევებისთვის
date: 23/12/2022
---

წაიკითხეთ ე. უაითის წიგნში "ქრისტეს იგავები" თავი "საქორწინო სამოსლის გარეშე" (გვ. 178-185); წიგნში "დიადი ბრძოლა" თავი "დედამიწის გაპარტახება" (გვ. 509-515) და "ბრძოლის დასასრული" (გვ. 516-524).

"უკანასკნელი სამსჯავროს ჟამს ყოველი დაღუპული სული შეიგნებს, თუ რაში მდგომარეობდა მის მიერ ჭეშმარიტების უარყოფა. ჯვარი გაცხადდება მათთვის და მის ჭეშმარიტ მნიშვნელობას დაინახავს ყველა ურჯულოებით დაბრმავებული. მსჯავრდადებული ცოდვილნი წარსდგებიან გოლგოთასა და მისი საიდუმლო მსხვერპლის წინაშე. ყოველგვარი ცრუ ბრალდება მოხსნილი იქნება. ადამიანთა განდგომილება მთელი თავისი სისაძაგლით გაცხადდება. მაშინ მიხვდებიან ადამიანები, თუ რა გზა აირჩიეს. მაშინ გადაწყდება ყველა საკითხი: თუ რა არის ჭეშმარიტება და რა - სიცრუე სიკეთესა და ბოროტებას შორის მრავალსაუკუნოვან ბრძოლაში. სამყაროს სამსჯავროზე უფალს მოეხსნება ბრალდება ბოროტების არსებობაში  და უზენაესის მისდამი შემწყნარებლობაში. ყველასათვის ცხადი გახდება, რომ ღვთიურ დადგენილებებს არ მივყავართ ცოდვისკენ. ღვთიურ მართველობაში არ არსებობს მანკიერება და არც მიზეზი უკმაყოფილებისათვის.Რროდესაც ყველას გულთა ზრახვები გამჟღავნდება, მაშინ უფლის ერთგულნიც და შემოქმედის წინააღმდეგ  ამბოხებულნიც ერთად წარმოსთქვამენ: "დიდია და საკვირველი შენი საქმენი, უფალო, ღმერთო ყოვლისმპყრობელო! წრფელი და ჭეშმარიტია შენი გზები, ხალხთა მეფეო! ვის არ შეეშინდება, უფალო, და არ ადიდებს შენს სახელს?.. ვინაიდან გამოჩნდნენ შენი სამართალნი" (ე. უაითი. ქრისტე - წუთისოფლის იმედი", გვ. 33).

კითხვები მსჯელობისათვის:

1. "თუკი ეჭიდებით თქვენს საკუთარ "მე"-ს და უარს აცხადებთ |თქვენი ნება დაუმორჩილოთ ღმერთს, ამით ირჩევთ სიკვდილს, რადგან ცოდვისთვის, სადაც არ უნდა გამოვლინდეს იგი, უფალი ყოველთვის არის "შთანმთქმელი ცეცხლი". თუკი ირჩევთ ცოდვას და უარს აცხადებთ მას დაშორდეთ, მაშინ ღვთის თანდასწრება, რომელიც ცოდვას ანადგურებს, გაგანადგურებთ თქვენც" (ე. უაითი. ქრისტეს ქადაგება მთაზე, გვ. 62). როგორ გვეხმარება ეს ციტატა გავაცნობიეროთ სასჯელის აღსრულების ბუნება?

2. დაფიქრდით დასკვნაზე, რომელიც წარმოდგენილია სამშაბათის გაკვეთილის ბოლოში, რომ არცერთი დაღუპული არ წარდგება საბოლოო განაჩენის წინაშე მანამ, სანამ დახსნილნი არ გახდებიან სამსჯავრო პროცესის ნაწილი. როგორ გვიჩვენებს ეს ღმერთის გახსნილობასა და გამჭვირვალობას? რატომ არის ეს გამჭვირვალობა ასეთი მნიშვნელოვანი სამყაროსთვის, სადაც სუფევს სიყვარული?

3. როგორ დაეხმარებათ წმიდებს ათასწლოვან სამსჯავროში მონაწილეობა თავი დაიმშვიდონ თავიანთ ახლობლებთან დაკავშირებით, რომლებიც დაკარგულნი იქნებიან?