---
title: "ყოველივე ახალი"
date: 24/12/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 25:8; 1პეტრ. 1:22; 2პეტრ. 3:13; 1იოან. 3:2, 3. გამოცხ. 21:3,5,22; 22:3-5.

> <p>სამახსოვრო მუხლი:</p>
> "თქვა ტახტზე მჯდომარემ: "აჰა, ვქმნი ყოველივე ახალს". და მითხრა მე: ‘დაწერე, რადგან ეს სიტყვები სარწმუნო და ჭეშმარიტია’" (გამოცხ. 21:5).

წმიდა წერილი გვაძლევს იმედს: "ხოლო ჩვენ მისი აღთქმისამებრ მოველით ახალ ცასა და ახალ მიწას, სადაც დამკვიდრებულია სიმართლე" (2პეტრ. 3:13). 

თუმცა ვიღაცას "ახალი ცისა და ახალი მიწის" (გამოცხ. 21:1) დაპირება ეჩვენება ფანტასტიკად, მოგონილ ისტორიად, რომელსაც იყენებენ ეკლესიის მსახურები, რათა ადამიანები მორჩილებაში ჰყავდეთ. თუმცა ზოგიერთი მართლაც გამოიყენებდა ბიბლიურ იმედს მსგავსი მიზნებისთვის, მაგრამ ასეთი ბოროტად გამოყენება არ აუქმებს მოცემული დაპირების ჭეშმარიტებას ახალ ცასა და ახალ მიწასთან დაკავშირებით.

უკანასკნელ დღეებში დამცინავნი აბუჩად აიგდებენ მორწმუნეთა კურთხეულ იმედს (იხ. 2პეტრ. 3:3-7). მაგრამ მათი დაცინვა, როგორც ნაწინასწარმეტყველებია, შეგვიძლია განვიხილოთ როგორც კიდევ ერთი დამადასტურებელი მოწმობა იმისა, რომ ყველაფერი, რაც ბიბლიაშია ნათქვამი, ჭეშმარიტია, რადგან მათი დაცინვები - ასრულებული ბიბლიური წინასწარმეტყველებებია. 

ამ კვირის განმავლობაში ვიმსჯელებთ ახალი ცისა და ახალი მიწის დიდებული დაპირების შესახებ, მათ შორის, ზეციურ ტაძარზე, ღვთის თანდასწრებაზე, მარადიულობაზე სიკვდილისა და ცრემლის გარეშე, დაბოლოს, ღვთის სიყვარულის საბოლოო გამარჯვებაზე.