---
title: ახალი ცა და ახალი მიწა
date: 25/12/2022
---

ბერძნული ფილოსოფიის ზოგიერთი მიმდევარი თვლიდა, რომ ნებისმიერი ფიზიკური ობიექტი არის რაღაც ცუდი. ამიტომ მათთვის წარმოუდგენელი იყო სამოთხე რეალური ადამიანებით. მათი თვალსაზრისით, ნამდვილი სამოთხე შეიძლება იყოს მხოლოდ რაღაც სულიერი მდგომარეობა, ნაკლის გარეშე, რომელიც შეიძლება აღმოვაჩინოთ აქ, ფიზიკურ სამყაროში. ისინი ამტკიცებდნენ, რომ თუკი რაიმე არის მატერიალური, ის ვერ იქნება სულიერი და თუკი რაიმეა სულიერი, ის ვერ იქნება მატერიალური. ბიბლია კი ზეცაზე საუბრობს, როგორც კონკრეტულ ფიზიკურ ადგილზე. 

წაიკითხეთ ეს. 65:17-25; 66:22, 23; 2პეტრ. 3:13 და გამოცხ. 21:1-5. რაში მდგომარეობს ამ ნაწყვეტების ძირითადი იდეა?

ესაიას წიგნი გვიჩვენებს, თუ როგორი იქნებოდა დედამიწა, ისრაელი ერი რომ დარჩენილიყო ღმერთთან დადებული თავისი აღთქმის ერთგული (იხ. ეს. 65:17-25; 66:22,23; შეადარეთ რჯლ. 28). ღმერთის ჩანაფიქრის მიხედვით, მთელი გარემო თავისი ცხოვრების სხვადასხვა გამოვლინებით სულ უფრო და უფრო დაუახლოვდებოდა თავის პირვანდელ მდგომარეობას, რომელიც არსებობდა ცოდვის გაჩენამდე.

თუმცა ეს ჩანაფიქრი არ განხორციელდა, როგორც იყო მოსალოდნელი. ამიტომ დამტკიცდა ახალი გეგმა, მაგრამ ახლა უკვე ეკლესიასთან, რომელიც შედგებოდა ებრაელებისა და ყველა ერის წარმართებისგან (იხ. მათ. 28:18-20; 1პეტრ. 2:9). ამიტომ, ესაიას წინასწარმეტყველებების წაკითხვის დროს მხედველობაში უნდა გვქონდეს ეკლესია (იხ. 2პეტრ. 3:13; გამოცხ. 21:1-5).

"ბიბლიაში გამოსყიდულთა მემკვიდრეობას "სამშობლოდ" იხსენიებენ (ებრ. 11:14-16). იქ ზეციურ მწყემსს დაჰყავს თავისი ცხვრები სიცოცხლის წყაროს სათავეებთან. იქ სიცოცხლის ხეს ყოველთვიურად გამოაქვს ნაყოფი და მისი ფოთლებიც ადამიანთა კეთილდღეობისთვისაა. იქ მოედინება სიცოცხლის წყლის მდინარენი, კრისტალივით სუფთა და მათ ნაპირებზე ხეთა ჩრდილები ფარავენ უფლის გამოსყიდულთათვის მომზადებულ ბილიკებს. იქ ვრცელი ველები თანდათან მშვენიერ გორაკებში გადადიან და უფლის მთებს  ამაყად აღუმართავთ თავისი მწვერვალები. და იქ, მშვიდ ველებში, სიცოცხლის მდინარეთა ნაპირებზე ღვთის ხალხი - ეს დაქანცული ხიზნები და მგზავრები - იპოვიან თავიანთ სამშობლოს" (ე. უაითი. დიადი ბრძოლა, გვ. 526).

მრავალი საერო მწერალი, რომელსაც დაკარგული ჰქონდა იმედი მარადისობისა, რომელიც წარმოდგენილია წმიდა წერილში, ჩიოდა ადამიანის არსებობის უაზრობაზე. მიუხედავად იმისა, რომ ისინი ცდებოდნენ მომავალთან დაკავშირებით, რატომ არის რთული კამათი მათ თვალსაზრისთან ცხოვრების უაზრობაზე მომავლის იმედის გარეშე? გაუზიარეთ თქვენი პასუხები საშაბათო სკოლის ჯგუფს.