---
title: ღმერთის თანდასწრებაში
date: 27/12/2022
---
ბიბლია გვეუბნება, რომ ღმერთი "მკვიდრობს მიუწვდომელ ნათელში" (1ტიმ. 6:16) და რომ "ღმერთი არასოდეს არავის უნახავს" (იოან. 1:18; 1იოან. 4:12). ნიშნავს თუ არა ეს იმას, რომ წმიდები ზეცაში ვერასოდეს იხილავენ მამა ღმერთს? არანაირად. სრულიად ნათელია, რომ ეს ტექსტები ეხება ადამიანებს ცოდვით დაცემის შემდეგ, რადგან წმიდა წერილში არის რამდენიმე მითითება იმასთან დაკავშირებით, რომ წმიდები ზეცაში ნამდვილად იხილავენ მას.

წაიკითხეთ მათ. 5:8; 1იოან. 3:2, 3 და გამოცხ. 22:3, 4. რას გვეუბნება ეს ნაწყვეტები ღმერთის ხილვის უდიდესი პატივის შესახებ?

იგივე იოანე მოციქულმა, რომელმაც დაწერა, რომ "ღმერთი არასოდეს არავის უნახავს" (იოან. 1:18; 1იოან. 4:12), ასევე დაწერა, რომ "ვიხილავთ მას, როგორიც არის" (1იოან. 3:2, 3) და "იხილავენ მის სახეს" (გამოცხ. 22:3, 4). შეიძლება ვიკამათოთ, ეს ნაწყვეტები მამა ღმერთს ეკუთვნის თუ ქრისტეს. მაგრამ ყველა ეჭვი ქრება თავად ქრისტეს მტკიცების ფონზე: "ნეტარ არიან გულით სუფთანი, ვინაიდან ისინი ღმერთს იხილავენ" (მათ. 5:8). რამხელა პატივია დახსნილთათვის თაყვანს სცემდნენ ღმერთს მის ტაძარში! მაგრამ ყველასთვის უდიდესი პატივი იქნება მისი სახის ხილვა.

"ღვთის ხალხს ექნება უფალთან გახსნილი, თავისუფალი ურთიერთობის უპირატესობა. "ახლა ჩვენ ვხედავთ სარკით, ბუნდოვნად, მაშინ კი პირისპირ" (1კორ. 13:12). ჩვენ ვხედავთ ღვთის ხატებას, სარკიდან არეკლილს, მის შემოქმედებაში და მის ადამიანებთან ურთიერთობაში, მაგრამ მაშინ პირისპირ დავინახავთ და ჩვენს შორის აღარ იქნება ბუნდოვანი ფარდა, ვიქნებით მასთან და მისი სახის დიდებას ვიხილავთ" (ე. უაითი. დიადი ბრძოლა, გვ. 527).

ყურადღება მიაქციეთ ღმერთის ხილვის სისუფთავესა და შესაძლებლობას შორის კავშირს. "გულით სუფთანი" იხილავენ ღმერთს, ის, ვინც ღმერთს იხილავს, "განიწმიდოს თავი, როგორც ის არის წმიდა" (1იოან. 3:3). ეს მუხლები გვიჩვენებს, რომ ღმერთი უკვე ახლა გვცვლის შიგნიდან, რათა ზეცისთვის მოგვამზადოს.

თუმცა ზეცის უფლება დამტკიცებულია იესოს სიკვდილით, ჩვენ მაინც გავდივართ სულიერი განწმედის პროცესს, რომელიც დაგვეხმარება მოვემზადოთ მარადიული სახლისთვის. განწმედის პროცესის ყველაზე მნიშვნელოვან ნაწილს წარმოადგენს მისი სიტყვის მორჩილება.

წაიკითხეთ 1პეტრ. 1:22. როგორ არის აქ გამჟღავნებული კავშირი მორჩილებასა და განწმედას შორის? როგორ ხდება განწმედა მორჩილებაში?