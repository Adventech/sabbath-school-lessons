---
title: "მისი სახელი შუბლზე ეწერებათ"
date: 29/12/2022
---

`წაიკითხეთ გამოცხ. 22:3-5. როგორ შეგვიძლია ვიყოთ დარწმუნებულნი, რომ ვიქნებით მათ შორის, ვისაც შუბლზე ეწერება ღმერთის სახელი? შეგვიძლია თუ არა ვიყოთ ამაში დარწმუნებულნი?`

ლუციფერის აჯანყებისა და ადამისა და ევას ცოდვით დაცემის შემდეგ ღმერთს შეეძლო გაენადგურებინა ორი ცოდვილი. მიუხედავად ამისა, რაკი უპირობოდ უყვარდა თავისი ქმნილება, ღმერთმა ხსნის მოწყალე გეგმა განახორციელა მათთვის, ვინც იღებს იმას, რასაც იგი გვთავაზობს. ეს გეგმა ცნობილია როგორც "ხსნის გეგმა", რომელიც, მიუხედავად იმისა, რომ არსებობდა ჯერ კიდევ დედამიწის შექმნამდე (იხ. ეფეს. 1:3,4; 2ტიმ. 1:9; ტიტ. 1:2; გამოცხ. 13:8), პირველად წარედგინა კაცობრიობას ედემში მაშინვე ცოდვით დაცემის შემდეგ. შემდეგ ეს გეგმა მოგვიანებით გამოიხატა ებრაული საწმიდრის პროტოტიპში (იხ. გამ. 25). შემდეგ კი იგი ყველაზე სრულყოფილად გამოიხატა იესოს ცხოვრებაში, სიკვდილსა და აღდგომაში (იხ. რომ. 5).

ხსნის გეგმის ცენტრში დგას მარადიული ცხოვრების დაპირება, რომელიც ეფუძნება იესოს დამსახურებებს, ყველასთვის, ვინც რწმენით იღებს ჯვარზე ბოძებულ დიდებულ ხსნას. ჯვრამდე და მის შემდეგაც, ხსნა ყოველთვის იყო რწმენით და არა საქმეებით, თუმცა მრავალი საქმე ჩვენი ხსნის გამოხატულებაა.

`როგორც რწმენით გადარჩენის მაგალითზე, პავლე აბრაამის შესახებ, რომელიც ქრისტეს მოსვლამდე დიდი ხნით ადრე ცხოვრობდა, წერდა: "თუ საქმეებით გამართლდა აბრაამი, დიდება მას, ოღონდ არა ღვთის წინაშე. ვინაიდან, რას ამბობს წერილი? ‘ერწმუნა აბრაამი ღმერთს და ეს სიმართლედ ჩაეთვალა მას’" (რომ. 4:2, 3). როგორ გვეხმარება ეს მუხლები გავაცნობიეროთ, თუ რა არის რწმენით გადარჩენა?`

ჩვენ შეგვიძლია დარწმუნებულობა მოვიპოვოთ ხსნაში, თუკი მივიღეთ იესო, მივუძღვენით ჩვენი თავი მას და მისი დაპირებების იმედი გვაქვს (მათ შორის, მასში ახალი სიცოცხლის დაპირების) და თუკი სრულად ვენდობით მის დამსახურებებს და არაფერს სხვას. აბრაამმა ირწმუნა და ეს ჩაეთვალა სიმართლედ, იგივეა ჩვენთვისაც.

აი, რას ნიშნავს, რომ მისი სახელია დაწერილი ჩვენს შუბლზე (იხ. გამოცხ. 14:1). თუკი ეს წარწერა გაგვაჩნია ახლა და ზურგს არ ვაქცევთ უფალს, მაშინ იგი დაწერილი იქნება ახალ ცაზეც და ახალ მიწაზეც.