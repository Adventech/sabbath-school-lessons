---
title: შემდგომი გამოკვლევებისთვის
date: 30/12/2022
---

ე. უაითის წიგნში "დიადი ბრძოლა" წაიკითხეთ თავი "ბრძოლის დასასრული" (გვ. 524-529).

"ქრისტეს ჯვარი გახდება გამოსყიდულთათვის შესწავლისა და ქება-დიდების საგანი მთელ მარადისობაში. განდიდებულ ქრისტეში ისინი მუდამ დაინახავენ ჯვარცმულ ქრისტეს. დავიწყებას არასოდეს მიეცემა ის, რომ მან, რომლის შემოქმედების ძალამ შექმნა და სიცოცხლე მისცა ურიცხვ სამყაროს უსასრულო სივრცეში - უფლის საყვარელმა ძემ, ზეცის დიდებამ, რომელსაც სიყვარულით თაყვანს სცემდნენ ქერუბიმები და სერაფიმები - დაიმდაბლა თავი, რათა დაცემული ადამიანი აღემაღლებინა; თუ როგორ აიღო თავის თავზე ყველა ადამიანის ცოდვის დანაშაული და სირცხვილი, როგორ მოარიდა მამამ მას თავისი სახე, სანამ დაღუპული კაცობრიობისათვის მწუხარებამ არ დაამსხვრია მისი გული და არ გამოასალმა სიცოცხლეს გოლგოთას ჯვარზე. მთელი სამყაროს შემქმნელმა, ადამიანის სიცოცხლის შემოქმედმა დატოვა თავისი დიდება და კაცთა სიყვარულისათვის დაიმდაბლა თავი - ეს მუდამ გამოიწვევს მთელი სამყაროს გაოცებასა და აღტაცებას" (ე. უაითი. დიადი ბრძოლა, გვ. 507).

«დიადი ბრძოლა დამთავრებულია. ცოდვა და ცოდვილნი აღარ არსებობენ. მთელი სამყარო განწმედილია. უფლის უამრავ შექმნილთა შორის დამყარებულია სიხარული და თანხმობა. უსასრულო სივრცის ყოველ მხარეს მოედინება სიცოცხლის მდინარეები, სიცოცხლისა და სინათლის ნაკადები მისგან, ვინც შექმნა ყოველივე ეს. უმცირესი ატომიდან დაწყებული სამყაროს უდიდესი სისტემებით დამთავრებული - ყოველი სულიერი თუ უსულო, თავისი შეურყვნელი სილამაზითა და სრული სიხარულით წარმოთქვამს: "ღმერთი სიყვარულია" »  (იქვე, გვ. 528, 529).

კითხვები მსჯელობისათვის:

1. წუთისოფელში მცხოვრები ბევრი ქრისტიანი ცხოვრობს ისე, თითქოს ეს ქვეყანა მარადიულად იარსებებს (იხ. ლუკ. 12:16-21). შეგვიძლია თუ არა ჩვენი ამქვეყნიური იდეალები შევარიგოთ ჩვენს ზეციურ მისწრაფებებთან? ამავდროულად, როგორ ავარიდოთ თავი იმას, რის შესახებაც გვაფრთხილებდა იესო ლუკ. 12-ში?

2. თუკი სამოთხე იწყება აქ, რა უნდა გავაკეთოთ, რომ ჩვენი სახლები და პირადი ცხოვრება ზეციური საწყისები პრაქტიკულ განხორციელებად ვაქციოთ?

3. დაფიქრდით კვირადღის ბოლოში დასმულ შეკითხვაზე. რაში მდგომარეობს სკეპტიკური ლოგიკა იმ ადამიანებისა, ვისაც არ სწამს მარადიული ცხოვრების? ამავდროულად, ზოგიერთი ამ ადამიანებიდან, თითქოს საკმაოდ "ბედნიერი" ცხოვრებით ცხოვრობს და არ გააჩნია არანაირი მომავლის იმედი. როგორ ფიქრობთ, როგორ გამოსდით ეს? როგორ შეუძლიათ ახსნან ის ყველაფერი, რაც ცხოვრებაში ხდება და ამავდროულად კმაყოფილიც კი იყვნენ, რომ არანაირი იმედი არ მოეპოვებათ ამ ცხოვრების საზღვრებს მიღმა?