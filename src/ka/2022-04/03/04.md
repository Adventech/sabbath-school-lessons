---
title: "სული კი დაბრუნდება ღმერთთან"
date: 11/10/2022
---

`წაიკითხეთ დაბ. 2:7 და  ეკლ. 12:1-7. რა სახის კონტრასტს ხედავთ ამ ბიბლიურ ნაწყვეტს შორის?`

`ეკლ. 12:7-ის თანახმად რა სახის პროცესები ემართება ადამიანს, როდესაც იგი კვდება? იხ. აგრეთვე დაბ. 7:22.`

როგორც უკვე ითქვა, ბიბლია გვასწავლის, რომ თავად ადამიანი არის სამშვინველი (იხ. დაბ. 2:7), და ეს სამშვინველი შეწყვეტს არსებობას, როცა მოკვდება სხეული (იხ. ეზეკ. 18:4, 20). (ბიბლიის ქართულ თარგმანებში უმეტეს შემთხვევაში ძველი ებრაული სიტყვა "ნეფეშ" ძველი აღთქმის წიგნებში და მისი შესატყვისი ძველი ბერძნული სიტყვა "ფსიუხე" ახალი აღთქმის წიგნებში თარგმნილია ქართული სიტყვით "სული", ისევე როგორც ძველი ებრაული სიტყვა "რუახ" და ძველი ბერძნული სიტყვა "პნევმა"). თუმცა ბიბლიის სხვა ენებზე თარგმანებში ჩვენ გვხვდება განსხვავებული სიტყვები. მაგალითად ინგლისურში - "სოულ" და "სპირიტ", რუსულში - "душа" და "дух" და ა.შ. აქედან გამომდინარე, გაურკვევლობის თავიდან ასაცილებლად, ამ სახელმძღვანელოს ქართულ ენაზე გამომცემლებმა იმ შემთხვევებში, როდესაც საუბარი მიდის "ნეფეშზე" ან "ფსიუხეზე", გამოიყენეს სიტყვა "სამშვინველი")

რა ემართება "სულს"? განა იგი არ აგრძელებს არსებობას სრული ცნობიერებით სხეულის სიკვდილის შემდეგ? მრავალ ქრისტიანს სჯერა ამის და ცდილობენ კიდეც თავისი შეხედულების გამართლებას, როდესაც ციტირებენ ეკლ. 12:7-ს: "მტვერი დაუბრუნდება მიწას, როგორც იყო, სული კი დაბრუნდება ღმერთთან, რომელმაც მისცა იგი". მაგრამ ეს განცხადება არ ნიშნავს, რომ განსვენებულის სული ინარჩუნებს ცნობიერებას ღმერთის თანდასწრებაში.

ეკლ. 12:1-7-ის ნაწყვეტი საკმაოდ დრამატულად აღწერს დაბერების პროცესს, რომელიც სიკვდილით მთავრდება. ეკლ. 12:7 საუბრობს სიკვდილის შესახებ, როგორც პროცესსზე, რომელიც დაბ. 2:7-ში ნახსენები შექმნის პროცესის საპირისპიროა. იქ ნათქვამია, რომ შექმნის მეექვსე დღეს "გამოსახა უფალმა ღმერთმა ადამი (კაცი) მიწის მტვრისაგან და შთაბერა მის ნესტოებს სიცოცხლის სუნთქვა, და იქმნა კაცი ცოცხალ არსებად". მაგრამ ეკლ. 12:7-ში ნათქვამია, რომ "მტვერი დაუბრუნდება მიწას, როგორც იყო, სული კი დაბრუნდება ღმერთთან, რომელმაც მისცა იგი". ამრიგად, სიცოცხლის სუნთქვა, რომელიც ღმერთმა შთაბერა ადამის ნესტოებს და რომელიც მან ასევე მისცა სხვა ადამიანებს, უბრუნდება ღმერთს როგორც სასიცოცხლო ენერგია.

უნდა გვახსოვდეს, რომ ეკლ. 12:7-ის ტექსტში აღწერილია ყველა ადამიანის სიკვდილის პროცესი, მართალსა და უკეთურს შორის განსხვავების გარეშე. თუ ყველა განსვენებულის სული რჩება ღმერთის თანდაწრებაში როგორც ცნობიერი  არსება, მაშინ ეხება თუ არა ეს ასევე ბოროტეულთაც? ეს იდეა არ ეთანხმება წმიდა წერილის სართო სწავლებას. რადაგანაც ერთიდაიგივე პროცესით კვდებიან როგორც ადამიანები, ისე ცხოველები (იხ. ეკლ. 3:19,20), სიკვდილი სხვა არაფერია, თუ არა მათი როგორც ცოცხალი არსებების არსებობის შეწყვეტა. სწორედ ამის შესახებ თქვა მეფსალმუნემ: "დაფარავ შენს სახეს - შეძრწუნდებიან, სულს წაართმევ - დაიხოცებიან და თავიანთ მიწა-მტვრად მიიქცევიან" (ფსალმ. 103:29).

`არსებობს მოსაზრება, რომ სიკვდილი - ეს არის უბრალოდ სიცოცხლის ნაწილი. მაგრამ განა ეს მართებულია? სიკვდილი - ეს არის სიცოცხლის საპირისპირო, სიცოცხლის მტერი. რა დიდებულ იმედს შეიცავს სიტყვები: "ვინაიდან, როგორც კაცის მიერ მოვიდა სიკვდილი, ასევე კაცის მიერ - მკვდრეთით აღდგომა" (1კორ. 15:26)?`