---
title: შემდგომი გამოკვლევებისთვის
date: 14/10/2022
---
წაიკითხეთ ე. უაითის წიგნში "დიადი ბრძოლა" თავი "უკვდავების საიდუმლო /პირველი უდიდესი ცდუნება/" (გვ. 413-428).

თუ თქვენთვის ოდესმე გაუკეთებიათ ოპერაცია ზოგადი ანესთეზიის ქვეშ, თქვენ შეიძლება გარკვეული წარმოდგენა გქონდეთ იმის შესახებ, თუ რა ემართებათ მკვდრებს. მაგრამ ანესთეზიის ქვეშ ყოფნისასაც თქვენი ტვინი აგრძელებს ფუნქციონირებას. თუ წარმოვიდგენთ, რომ ტვინის აბსოლუტურად ყველა ფუნქცია მთლიანად ჩერდება, მაშინ ოდნავ მაინც შეიძლება მიხვდე, რას ნიშნავს - იყო მკვდარი. როდესაც სიკვდილი თვალებს უხუჭავს ადამიანს, შემდეგი, რასაც ის გააცნობიერებს იქნება ან იესოს მეორედ მოსვლა, ან მისი დაბრუნება ათასწლოვანი მეფობის შემდეგ (იხ. გამოცხ. 20:7-15). იქამდე კი ყველა მკვდარს, მართალსაც და უკეთურსაც, სძინავს, და მოლოდინის მთელი დრო მათთვის ერთი წამივით გაივლის. მაგრამ ცოცხლად დარჩენილებისთვის ახლობლებთან განშორება, რომელიც სიკვდილმა გამოიწვია, დიდხანს გრძელდება.

"ყოველი ადამიანი სიკვდილის შემდეგ მართლაც რომ ზეცაში  მიდიოდეს, მაშინ ჩვენთვის სიკვდილი სიცოცხლეზე მეტად სანატრელი იქნებოდა და ეს მოძღვრება ბევრს თვითმკვლელობამდე მიიყვანდა. როდესაც ჩვენ დათრგუნული ვართ მწუხარებით, ძნელბედობით და გაცრუებული იმედებით, მაშინ ჩნდება დიდი სურვილი საკუთარ სიცოცხლესთან დამაკავშირებელი ყოველგვარი ძაფის გაწყვეტისა და მარადიული ბედნიერების სამყაროში გადასახლებისა" (ე. უაითი. დიადი ბრძოლა, გვ. 419, 420).

"წმიდა წერილში ვერსად ვპოულობთ იმის  დადასტურებას, რომ მართლები გარდაცვალებისთანავე ღებულობენ თავიანთ ჯილდოს, უწმიდურნი კი - თავიანთ სასჯელს. არც პატრიარქებს და არც წინასწარმეტყველებს არ დაუტოვებიათ ჩვენთვის ასეთი რწმუნება. ქრისტეს და მოციქულებს გადაკვრითაც კი არაფერი უთქვამთ რაიმე ამის შესახებ. ბიბლია ნათლად გვასწავლის, რომ მიცვალებულნი სიკვდილისთანავე არ მიდიან ზეცაში. მათზე საუბარია, როგორც  მკვდრეთით აღდგომამდე მიძინებულებზე (იხ. 1თეს. 4:14; იობ. 14:10-12)» (იქვე, გვ. 427). 



კითხვები მსჯელობისათვის:

1. როგორ გვეხმარება ბიბლიური წარმოდგენა ადამიანის მთლიანობის შესახებ (ანუ ადამიანი ცნობიერი რჩება მხოლოდ სულის, სხეულის ერთიანობაში) უკეთესად გავიგოთ სიკვდილის ბუნება?

2. წუთისოფელში გავრცელებულია თეორია (უამრავი განშტოებებით) სამშვინველის ბუნებრივი უკვდავების შესახებ. რატომ არის ჩვენი უწყება მკვდრების მდგომარეობის შესახებ განსაკუთრებით მნიშვნელოვანი? რატომ ვხვდებით ძლიერ წინააღმდეგობას სულის მოკვდაობის შესახებ ბიბლიური დოქტრინის მიმართ, რომელიც სინამდვილეში საოცარი სწავლებაა?

3. როგორ შეუძლია მკვდართა მდგომარეობის გაცნობიერებას დაგვიცვას იმისგან, რაც შეიძლება "დავინახოთ"? ანუ რატომ არ შეგვიძლია ვენდოთ იმას, რასაც, როგორც ჩვენ გვგონია, ვხედავთ საკუთარი თვალებით, განსაკუთრებით თუ ეს არის განსვენებული ნათესავის სული? 