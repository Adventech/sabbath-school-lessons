---
title: "ცოცხალი სული"
date: 09/10/2022
---

`წაიკითხეთ დაბ. 1:24-27; 2:7,19. რა სახის მსგავსებას და განსხვავებას ამჩნევთ იმის აღწერაში, თუ როგორ შექმნა ღმერთმა ცხოველები და ადამიანები?`

დაბადების წიგნში ნათქვამია, რომ შექმნის მეექვსე დღეს უფალმა ღმერთმა შექმნა მიწის ცხოველები და პირველი ადამიანები, მამაკაცი და დედაკაცი (იხ. დაბ. 1:24-27). აქ ნათქვამია, რომ მან "გამოსახა... მიწისაგან ყველა ცხოველი მინდვრისა და ყველა ფრინველი ცისა" (დაბ. 2:19). მან აგრეთვე "გამოსახა... ადამი (კაცი) მიწის მტვრისაგან" (დაბ. 2:7). 

მიუხედავად იმისა, რომ ცხოველებიც და ადამიანიც მიწისგან შეიქმნენ, ადამიანის შექმნა განსხვავდებოდა ცხოველების შექმნისგან ორი ძირითადი მიზეზით. პირველ რიგში, ღმერთმა მიწისგან შექმნა ადამიანის სხეული, შემდეგ კი "შთაბერა მის ნესტოებს სიცოცხლის სუნთქვა, და იქმნა კაცი ცოცხალ არსებად" (დაბ. 2:7). იგი იყო ფიზიკური არსება მანამ, სანამ გახდებოდა ცოცხალი. მეორეც, ღმერთმა შექმნა ადამიანები (როგორც მამაკაცი, ისე დედაკაციც) ღვთის ხატად და მსგავსად (დაბ. 1:26,27). 

`დაბ. 2:7-ის თანახმად, როგორია ადამიანის ბუნების ბიბლიური ფორმულა?`

დაბ. 2:7-ში განმარტებულია: როდესაც ადამის ფიზიკურ სხეულს "სიცოცხლის სუნთქვა" შთაბერა, ღმერთმა იგი გადააქცია ცოცხალ არსებად (ებრ. ნეფეშ ხაია́), ანუ სიტყვასიტყვით "ცოცხალ სულად". ეს ნიშნავს, რომ თითოეულ ჩვენგანს არ გააჩნია სული, რომელიც შეძლებდა არსებობას სხეულისგან დამოუკიდებლად. თითოეული ჩვენგანი არის ცოცხალი არსება ანუ ცოცხალი სული. მტკიცება, რომ ეს "სული არის ცნობიერი არსება, რომელიც შეიძლება არსებობდეს ადამიანის სხეულისგან განცალკევებით — წარმართული იდეაა და არა ბიბლიური. როდესაც გვესმის ადამიანის ბუნება, როგორც ის წმიდა წერილშია წარმოდგენილი, ჩვენ შეგვიძლია წინაღვუდგეთ საერთო წარმოდგენებს მატერიალური სამშვინველის შესახებ და თავიდან ავიცილოთ ამ მსჯელობებზე დაფუძნებული ყველა სახიფათო ცრუ შეხედულება. 

ადამიანის ბუნების არცერთ ნაწილს არ შეუძლია იარსებოს როგორც ცნობიერ ნაწილს ადამიანისგან განცალკევებით. ღმერთმა სასწაულებრივად შეგვქმნა და ჩვენ არ უნდა ვიმსჯელოთ იმაზე მეტად, რაც ნათქვამია ამ კონკრეტულ საკითხზე წმიდა წერილში. ფაქტობრივად, არა მხოლოდ თავად სიცოცხლის ბუნება არის საიდუმლო (მეცნიერები დღემდე ვერ შეთანხმდნენ იმის შესახებ, თუ რას ნიშნავს იყო ცოცხალი). კიდევ უფრო საიდუმლოებითაა მოცული ცნობიერების ბუნება. როგორ შეუძლია რამდენიმე ასეულ გრამ მატერიალურ ქსოვილს (უჯრედებს და ჰორმონებს) ჩვენ ტვინში შექმნას და შეინახოს ისეთი არამატერიალური საგნები, როგორიცაა აზრები და ემოციები? მეცნიერებიც კი, რომლებიც ღრმად იკვლევენ ამ თემას, აღიარებენ, რომ სინამდვილეში ეს დღემდე უცნობია. 

`რა სასწაულია - სიცოცხლე! რატომ უნდა გვიხაროდეს არა მხოლოდ სიცოცხლე, არამედ საუკუნო სიცოცხლეც, კიდევ უფრო დიდი სასწაული?`