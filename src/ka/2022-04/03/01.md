---
title: ადამიანის ბუნება
date: 08/10/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
დაბ. 1:24-27; 2:7,19; მათ. 10:28; ეკლ. 12:1-7; 3მეფ. 2:10; 22:40.

> <p>სამახსოვრო მუხლი:</p>
> "და გამოსახა უფალმა ღმერთმა ადამი (კაცი) მიწის მტვრისაგან და შთაბერა მის ნესტოებს სიცოცხლის სუნთქვა, და იქმნა კაცი ცოცხალ არსებად" (დაბ. 2:7). 

დაპირისპირება ღვთის სიტყვასა: "სიკვდილით მოკვდები" (დაბ. 2:16,17) და სატანის ცრუ დაპირებას: "არ მოკვდებით!" (დაბ. 3:4) შორის ედემის ბაღით არ შემოიფარგლა. იგი მეორდებოდა მთელი ისტორიის განმავლობაში.

მრავალი ადამიანი ცდილობს შეათანხმოს სატანის სიტყვები ღმერთის სიტყვებთან. მათთვის გაფრთხილება: "სიკვდილით მოკვდები" ეხება მხოლოდ უსუსურ ფიზიკურ სხეულს, ხოლო დაპირება "არ მოკვდებით!" — არის მინიშნება უკვდავ სამშვინველზე ან სულზე.

მაგრამ ეს მცდარი მიდგომაა. მაგალითად, შესაძლებელია თუ არა ღმერთისა და სატანის ურთიერთგამომრიცხავი სიტყვების შეჯერება? არსებობს თუ არა არამატერიალური სამშვინველი ან სული, რომელიც ინარჩუნებს ცნობიერებას ფიზიკური სიკვდილის შემდეგაც? იყო მრავალი ფილოსოფიური და მეცნიერული მცდელობა პასუხი გაეცათ ამ კითხვებზე. მაგრამ ჩვენ, როგორ ქრისტიანებმა, რომლებიც ვეყრდნობით ღვთის სიტყვას, უნდა ვაღიაროთ, რომ მხოლოდ ყოვლადძლიერი ღმერთი, ჩვენი შემქმნელი, გვიცნობს ჩვენ სრულყოფილად (იხ. ფსალმ. 138). შესაბამისად, მხოლოდ ჩვენთვის დაწერილ მის სიტყვაში, წმიდა წერილში, შეგვიძლია ვიპოვოთ პასუხები ამ მნიშვნელოვან კითხვებზე.

ამ კვირაში ჩვენ განვიხილავთ, რომ ბიბლია საუბრობს ადამიანის ბუნებისა და ადამიანთა მდგომარეობის შესახებ სიკვდილის შემდეგ.