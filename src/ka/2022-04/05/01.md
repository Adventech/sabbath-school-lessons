---
title: ქრისტეს სიკვდილამდე და აღდგომამდე აღმდგარნი
date: 22/10/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იუდ. 9; ლუკ. 7:11-17; 9:28-36; 3მეფ. 17:8-24; მარკ. 5:35-43; Ин. 11:1-44.

> <p>სამახსოვრო მუხლი:</p>
> "უთხრა მას იესომ: “მე ვარ აღდგომა და სიცოცხლე, ვინც მე მიწამებს, კიდეც რომ მოკვდეს, იცოცხლებს. ყველა, ვინც ცოცხალია და ჩემი მორწმუნეა, არ მოკვდება უკუნისამდე. გწამს ეს?”  (იოან. 11:25,26).

ჩვენ მიერ შესწავლილი ძველი აღთქმის ტექსტები აღდგომის შესახებ ეფუძნებოდა რწმენის გმირთა პირად რწმენას (იხ. იობ. 19:25-27; ებრ. 11:17-19; ფსალმ. 48:15; 70:20) და მომავლის დაპირებებს (იხ. დან. 12:2,13). თუმცა ჩვენ ასევე გვაქვს ღვთივსულიერი ჩანაწერები იმ შემთხვევების შესახებ, როცა ადამიანები რეალურად აღდგნენ მკვდრეთით.

პირველი აღმდგარი ადამიანი დედამიწაზე არის მოსე (იუდ. 9; ლუკ. 9:28-36). ისრაელის სამეფოს დროს ასევე აღდგენილ იქნენ ცარფათელი ქვრივის ვაჟი (3მეფ. 17:8-24) და შუნემელი ქალის ვაჟი (4მეფ. 4:18-37). ქრისტემ, დედამიწაზე ხორციელად ყოფნის დროს, აღადგინა ნაინელი ქვრივის ვაჟი (ლუკ. 7:11-17), იაიროსის ასული (ლუკ. 8:40-56) და ლაზარე (იოან. 11). ქრისტეს ძალით აღადგენდნენ მოციქულებიც: პეტრემ — ტობითა (საქმე. 9:36-41), პავლემ — ჭაბუკი ევტიხი (საქმე. 20:9,10). მოსეს გამოკლებით, ეს ჩამოთვლილი ადამიანები აღდგნენ როგორც მოკვდავნი, რომლებიც საბოლოდ კვლავ მოკვდებოდნენ. ეს შემთხვევები ასევე ადასტურებს ბიბლიურ სწავლებას მკვდართა არაცნობიერი მდგომარეობის შესახებ (იობ. 3:11-13; ფსალმ. 113:25; 145:4; ეკლ. 9:5,10). არცერთ ამ ნაწყვეტში, არცერთ სხვა ბიბლიურ ისტორიაში აღდგომის შესახებ არ არის ნახსენები სავარაუდო საიქიო ცხოვრების გამოცდილების შესახებ.

ამ კვირაში ჩვენ უფრო დაწვრილებით განვიხილავთ აღდგომის იმ შემთხვევებს, რომლებიც ქრისტეს სიკვდილამდე და აღდგომამდე მოხდა.