---
title: შემდგომი გამოკვლევებისთვის
date: 04/11/2022
---

წაიკითხეთ ე. უაითის წიგნში "ქრისტე - წუთისოფლის იმედი" თავები "გეთსიმანია" (გვ. 538-546) და "გოლგოთა" (გვ. 584–597); წიგნში "ქრისტესკენ მიმავალი გზა" თავი "მონანიება" (გვ. 27).

"მე ვიხილე, რომ მთელ ზეცას სწყურია ჩვენი ხსნა. განა შეიძლება გულგრილი ვიყოთ ამის მიმართ? დავრჩებით თუ არა უყურადღებოდ, თითქოს არ აქვს მნიშვნელობა გადარჩენილი ვიქნებით თუ დავიღუპებით? დავაკნინებთ თუ არა ჩვენთვის გაღებულ მსხვერპლს? ზოგიერთი ცოდვილი სწორედ ასე იქცევა. ისინი არასერიოზულად ეპყრობიან მათ მიმართ გამოვლენილ წყალობას და ღვთის უკმაყოფილებას იწვევენ. არ შეიძლება მუდმივად დანაღვლიანება ღვთის სულისა. იგი ტოვებს მათ, ვინც დიდი ხნის განმავლობაში ანაღვლიანებს მას. ღმერთმა ყველაფერი გააკეთა, რაც შესაძლებელია, რათა ეხსნა ადამიანები. და თუკი ისინი თავისი ცხოვრებით აჩვენებენ, რომ აკნინებენ იესოს მიერ შეთავაზებულ მადლს, ეს ძვირად დაუჯდებათ, რადგან მათი ხვედრი - სიკვდილია. ეს იქნება საშინელი სიკვდილი, რადგან მათ უნდა გადაიტანონ ყველა ის ტანჯვა, რაც განიცადა იესომ, როდესაც ჯვარზე იტანჯებოდა, რათა ადამიანთათვის მოეპოვებინა ხსნა, რომელზეც მათ უარი თქვეს. და მაშინ ცოდვილნი გააცნობიერებენ, რა მოაკლდათ - საუკუნო სიცოცხლე და უხრწნელი მემკვიდრეობა. უდიდესი მსხვერპლი, გაღებული სულთა სახსნელად, გვიჩვენებს მათ ღირებულებას. და თუკი ძვირფასი სული იღუპება, იგი იღუპება სამუდამოდ" (ე. უაითი. მოწმობანი ეკლესიისთვის, ტ. 1, გვ. 124). 

**კითხვები მსჯელობისათვის:**

`1. ებრ. 10:4-ში ნათქვამია: "ვინაიდან ვაცთა და კუროთა სისხლით ცოდვების მოსპობა შეუძლებელია". იბადება კითხვა: მაშ როგორ ხდებოდა ადამიანთა ხსნა ძველაღთქმისეულ პერიოდში? აქ დაგვეხმარება ნაწილობრივი ანალოგია საკრედიტო ბარათთან, რომელიც გამოიყენება გადახდებისთვის, მაგრამ საკრედიტო ბარათის გადასახადი უნდა გადაიხადოთ მოგვიანებით.`

`2. წაიკითხეთ 2კორ. 5:18-21. თუკი ქრისტე მთელი ქვეყნიერების ცოდვების გამო მოკვდა, რატომ არ გადარჩება ყველა? რატომ თამაშობს პირადი არჩევანი გადამწყვეტ როლს იმის განსაზღვრაში, თუ ვინ გადარჩება ჯვრის მეშვეობით, და ვინ დაიღუპება, მათთვის გაღებული უზარმაზარი მსხვერპლის მიუხედავად?`

`3. რა არის იქიდან, რასაც ასწავლის "სიბრძნე ამ სოფლისა", "უგუნურება" ღმერთის თვალში? რა შეიძლება ითქვას, მაგალითად, ასეთი იდეის შესახებ: მთელი სამყარო თავისი წარმოუდგენელი სილამაზით და გააზრებულობით — მხოლოდ შემთხვევითობის საქმეა? თუ: სამყარო გაჩნდა თავისთავად აბსოლუტურად არაფრისგან? კიდევ რა სახის მაგალითების მოყვანა შეგიძლიათ?`

`4. იმსჯელეთ სამშაბათის მასალის ბოლო შეკითხვაზე. ჯვარი და ის, რაც ჯვარზე მოხდა, როგორ აჩვენებს, რომ საქმეებით გადარჩენის იდეა უსარგებლო, მცდარია და ეწინააღმდეგება ხსნის გეგმას?`