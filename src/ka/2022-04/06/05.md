---
title: ქრისტეს მოკვდა ჩვენთვის
date: 02/11/2022
---

`წაიკითხეთ იოან. 3:14-18 და რომ. 6:23. ამ მუხლების თანახმად, რა აღასრულა ქრისტემ ჩვენთვის თავისი სიკვდილის მეშვეობით?`

როდესაც იესო მდინარე იორდანეს მიუახლოვდა ნათლობისთვის, იოანე ნათლისმცემელმა შესძახა: "აჰა, ღვთის კრავი, რომელმაც აიღო სოფლის ცოდვა" (იოან. 1:29). ამ განცხადებით მან აღიარა ქრისტე ღვთის კრავად, რომელზეც მიუთითებდა ყველა ძველაღთქმისეული მსხვერპლშეწირვა.

თავისთავად ცხოველთა მსხვერპლშეწირვას არ შეეძლო ცოდვების მოსპობა (იხ. ებრ. 10:4). ისინი იძლეოდა მხოლოდ პირობით მიტევებას, რომელიც დამოკიდებული იყო ჯვარზე ქრისტეს მომავალი მსხვერპლის სრულყოფილებაზე. "თუ ვაღიარებთ ჩვენს ცოდვებს, მაშინ ის, სარწმუნო და მართალი, მოგვიტევებს ცოდვებს და განგვწმედს ყოველგვარი უკეთურებისაგან" (1იოან. 1:9).

`წაიკითხეთ იოან. 3:16,17. რა სახის უდიდეს იმედს ვიძენთ ამ მუხლებიდან, განსაკუთრებით თუ გრძნობთ, რომ იმსახურებთ განკითხვას თქვენი ნამოქმედარის გამო?`

დაფიქრდით: იესომ, სამყაროს შემქნელმა (იხ. იოან. 1:1-3), მსხვერპლად გაიღო თავისი თავი თითოეული ჩვენგანის ცოდვის გამო, რათა ჩვენ არ ვყოფილიყავით განკითხული იმის გამო, რის გამოც შეიძლება სამართლიანად განვკითხულიყავით. ეს სახარების დიდებული დაპირებაა.

იესო ქრისტემ თქვა: "რადგან იქამდე შეიყვარა ღმერთმა სოფელი, რომ მისცა თავისი ერთადერთი ძე", რათა იგი მომკვდარიყო ჩვენი გულისთვის (იოან. 3:16). მაგრამ არასდროს არ უნდა დაგვავიწყდეს, რომ ქრისტემ ნებაყოფლობით გასწირა თავისი თავი მსხვერპლად ჩვენი გულისთვის (იხ. ებრ. 9:14). ლუთერი ჯვარს უწოდებდა "სამსხვერპლოს, რომელზეც ქრისტემ, მის გულში მოგიზგიზე უსაზღვრო სიყვარულის ცეცხლით მოცულმა, ზეციერ მამას მოუტანა საკუთარი სხეულის და საკუთარი სისხლის ცოცხალი და წმიდა მსხვერპლი მხურვალე ვედრებით, ძლიერი ღაღადით და ცხარე ცრემლებით (ებრ. 5:7)» (Luther’s Works, vol. 13, p. 319). ქრისტე ერთგზის მოკვდა ყველასთვის (იხ. ებრ. 10:10) და "სამუდამოდ დაჯდა ღვთის მარჯვნივ" (ებრ. 10:12); მისი მსხვერპლი სრულიად საკმარისია და არასოდეს კარგავს თავის ძალას.

უფრო მეტიც: "თუნდაც მხოლოდ ერთ სულს მიეღო მისი მადლის სახარება, ქრისტე ამ სულის სახსნელად მაინც აირჩევდა თავისი მიწიერ ცხოვრებას, სავსეს შრომითა და დამცირებით, და მიიღებდა სამარცხვინო სიკვდილს" (ე. უაითი. განკურნების მსახურება, გვ. 135). 

`კიდევ ერთხელ წაიკითხეთ იოან. 3:16, შეცვალეთ სიტყვა "სოფელი" და "არავინ" თქვენი სახელით. როგორ ვისწავლოთ დაიმედება ამ საოცარ დაპირებაზე, განსაკუთრებით თუ ცოდვის ჩადენის ცდუნება გვაქვს?`