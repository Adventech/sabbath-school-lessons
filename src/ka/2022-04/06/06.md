---
title: ჯვრის მნიშვნელობა
date: 03/11/2022
---
წაიკითხეთ 1კორ. 1:18-24. რას ამბობს პავლე ჯვრის შესახებ და როგორ უპირისპირებს ჯვარს "სიბრძნეს ამ სოფლისა"? რატომ არის რომ დღესაც კი, როცა მატერიალიზმი (იდეა იმის შესახებ, რომ მთელი რეალობა უშუალოდ მატერიალურია და არ არსებობს არანაირი ღმერთი და სულიერი რეალობები)  ხელმძღვანელობს "სიბრძნეს ამ სოფლისა", ასე მნიშვნელოვანია გოლგოთის ჯვრის უწყება?

ქრისტეს ჯვარი - ხსნის ისტორიის ცენტრია. "მარადისობაც კი არ იქნება საკმარისი, რათა ჩავწვდეთ იმ სიყვარულის სიღრმეს, გოლგოთის ჯვარზე რომ გამოვლინდა. სწორედ იქ იდგა ერთმანეთის პირისპირ ქრისტეს უსაზღვრო სიყვარული და სატანის უსაზღვრო ეგოიზმი" (შტეპჰენ N. Hასკელლ, თჰე ჩროსს ანდ Iტს შჰადოწ, პ. V).

იმ დროს, როცა ქრისტემ მორჩილად შესთავაზა საკუთარი თავი გამომსყიდველი მსხვერპლის სახით კაცობრიობისთვის, სატანამ საკუთარი თავის სიყვარულის გამო ჩააგდო იგი ტანჯვასა და აგონიაში. ქრისტე არ მომკვდარა უბრალო ბუნებრივი სიკვდილით, რომელსაც ყველა ადამიანი ეჯახება. იგი მოკვდა მეორე სიკვდილით, ამიტომ ყველა ადამიანს, ვინც ქრისტეს მიიღებს, არასოდეს მოუწევს საკუთარ თავზე გამოსცადოს იგი.

ჩვენ უნდა გვახსოვდეს რამდენიმე მნიშვნელოვანი ჭეშმარიტება, რომლებიც გვიხსნის გოლგოთის ჯვრის მნიშვნელობას. პირველ რიგში, ჯვარი - ეს არის უმაღლესი გამოცხადება ღვთის სამართლიანობისა ცოდვის მიმართ (იხ. რომ. 3:21-26). მეორეც, ჯვარი - ეს არის უმაღლესი გამოცხადება ღმერთის სიყვარულისა ცოდვილთა მიმართ (იხ. რომ. 5:8). მესამეც, ჯვარი - ეს არის უდიდესი წყარო ძალისა, რომელსაც ძალუძს დაწყვიტოს ცოდვის ჯაჭვი (იხ. რომ. 6:22, 23; 1კორ. 1:17-24). მეოთხეც. ჯვარი - ეს არის ჩვენი ერთადერთი იმედი საუკუნო სიცოცხლისა (იხ. ფილიპ. 3:9-11; იოან. 3:14-16; 1იოან. 5:11,12). მეხუთეც, ჯვარი - ეს არის ერთადერთი შხამსაწინააღმდეგო საშუალება მომავალი ამბოხების წინააღმდეგ სამყაროში (იხ. გამოცხ. 7:13-17; 22:3).

გოლგოთის ჯვრის შესახებ ამ მნიშვნელოვანი ჭეშმარიტებებიდან ვერცერთი ვერ გამჟღავნდება "ამ სოფლის სიბრძნით". პირიქით, როგორც ძველად, ისე ამჟამად ქადაგება ჯვრის შესახებ - ეს არის "უგუნურება" სოფლის სიბრძნისთვის, რომელიც ხშირად არ აღიარებს ყველაზე აშკარა ჭეშმარიტებებსაც კი: შემოქმედი არსებობს (იხ. რომ. 1:18-20). 

ქადაგება ჯვრის შესახებ - ეს არის "უგუნურება" "ამ სოფლის სიბრძნის" თვალსაზრისით. წუთისოფლის სიბრძნეს არ შეუძლია შეიცნოს იესო და ხსნა, რომელსაც იესო გვთავაზობს თავისი შემნაცვლებელი სიკვდილით ჯვარზე.

როგორ ფასეულობებსაც არ უნდა გვთავაზობდეს "ამ სოფლის სიბრძნე", რატომ არ უნდა ავურიოთ იგი ჩვენს რწმენაში იესოსადმი და იმ იმედში, რომელიც ჩვენ მოვიპოვეთ "ქადაგების უგუნურებით" (1კორ. 1:21)?