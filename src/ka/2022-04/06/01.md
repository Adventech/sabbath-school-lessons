---
title: ის მოკვდა ჩვენთვის
date: 29/10/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
იოან. 11:1-44. გამოცხ. 13:8; მათ. 17:22,23; მარკ. 9:30-32; იოან. 3:14,15; 19:1-30; რომ. 6:23; 1კორ. 1:18-24.

> <p>სამახსოვრო მუხლი:</p>
> "როგორც მოსემ აღამაღლა გველი უდაბნოში, ასევე უნდა ამაღლდეს ძე კაცისა. რათა არც ერთი მისი მორწმუნე არ დაიღუპოს, არამედ ჰქონდეს საუკუნო სიცოცხლე"  (იოან. 3:14,15). 

ამბობენ, რომ გარდაუვალია მხოლოდ სიკვდილი და გადასახადები. მაგრამ ეს მთლად ასე როდია. ადამიანებს ზოგჯერ შეუძლიათ დაემალონ გადასახადებს, მაგრამ არა სიკვდილს. მათ შეუძლიათ სიკვდილი რამდენიმე წლით გადადონ, მაგრამ ადრე თუ გვიან ის ყოველთვის მოდის. და რადგანაც ჩვენ ვიცით, რომ ყველა განსვენებული, როგორც მართალები, ისე უკეთურები, თავიდან ხვდებიან ერთსა და იმავე ადგილზე - საფლავში, ჩვენს აღდგომის იმედს ჩვენთვის პირველხარისხოვანი მნიშვნელობა აქვს. როგორც პავლე მოციქულმა თქვა, ამ იმედის გარეშე "ისინიც დაღუპულან, რომელთაც ქრისტეში განისვენეს" (1კორ. 15:18) (ეს სიტყვები საკმაოდ უცნაურად ჟღერს, თუ წარმოვიდგენთ, რომ "ქრისტეში განსვენებულნი" ცეზაში არიან ღმერთის წინაშე).

ქრისტეს აღდგომას ცენტრალური ადგილი უკავია ჩვენს რწმენაში, ვინაიდან მისი აღდგომა გვარწმუნებს ჩვენს აღდგომაში. მაგრამ სანამ ქრისტე აღდგა მკვდრეთით, მას მოუწია სიკვდილი. აი, რატომ ლოცულობდა იგი სიკვდილის მოლოდინში, როცა გეთსიმანიის ბაღში იტანჯებოდა: "ახლა შფოთავს ჩემი სული და რა ვთქვა? მამაო, მიხსენი ამ ჟამისაგან! თუმცა ამისთვის მოვედი ამ ჟამს" (იოან. 12:27). ეს "ჟამი" იყო მისი სიკვდილი ჯვარზე.

მოცემული გაკვეთილის გამოკვლევისას, ჩვენ ძირითადად ყურადღებას გავამახვილებთ ქრისტეს სიკვდილზე და იმაზე, თუ რას ნიშნავს ეს სიკვდილი საუკუნო სიცოცხლის დაპირებისთვის.