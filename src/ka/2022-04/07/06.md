---
title: პირველი ნაყოფი
date: 10/11/2022
---
`წაიკითხეთ 1კორ. 15:20. როგორც წინა გაკვეთილებში ვიხილეთ, ადამიანები გაცოცხლდნენ ქრისტემდე. რა გაგებით საუბრობს პავლე მკვდრეთით აღმდგარ ქრისტეზე, რომ ის არის "განსვენებულთა ნათავარი"?`

პირველი ნაყოფების მოტანა ისრაელში იყო ძველი სამიწათმოქმედო წესი, რომელსაც ღრმა რელგიური მნიშვნელობა ჰქონდა. ეს წმიდა ჩვეულება აღიარებდა ღმერთს, როგორც მოწყალე წინასწამჭვრეტელს, რომელმაც თავის გამგებლებს მიანდო მიწა, რომელზედაც იზრდებოდა მკისთვის გამზადებული მოსავალი (იხ. გამ. 23:19; 34:26; ლევ. 2:11-16; რჯლ. 26:1-11). პირველი ნაყოფები არა მხოლოდ მოსავლის აღების დაწყებაზე მოწმობდა, არამედ მის ხარისხსაც აჩვენებდა.

უეინ გრუდემის სიტყვების თანახმად, "როდესაც პავლე ქრისტეს უწოდებს "ნათავარს" (სიტყვასიტყვით "პირველმოწეული" — ბერძ. апархэ́), იყენებს სამიწათმოქმედო მეტაფორას, რათა აჩვენოს, რომ ჩვენ დავემსგავსებით ქრისტეს. მსგავსად იმისა, როგორც "პირველი ნაყოფები" ანუ პირველი სინჯი მოწეული მოსავალისა აჩვენებს, თუ როგორი იქნება მთელი მოსავალი, ქრისტე როგორც "ნათავარი" აჩვენებს, როგორი იქნება ჩვენი განახლებული სხეულები, როცა საბოლოო "მკის" დროს ღმერთი აღგვადგენს მკვდრეთით და შეგვიყვანს თავის სუფევაში" (Wayne Grudem, Systematic Theology, p. 615).

უნდა გვახსოვდეს, რომ იესო სამარხიდან გამოვიდა გარდაქმნილ ადამიანურ სხეულში, მაგრამ მის სხეულზე დარჩა ჯვარცმის კვალი (იხ. იოან. 20:20,27). ნიშნავს თუ არა ეს იმას, რომ ღვთის აღმდგარ შვილებსაც ასევე ექნებათ სხეულზე თავისი ტანჯვების ფიზიკური კვალი? ექნება თუ არა პავლე მოციქულს აღდგომის შემდეგ კვლავინდებურად "ეკალი სხეულში" (2კორ. 12:7) და "უფალ იესოს წყლულები" (გალ. 6:17)?

თავის სიკვდილამდე "მას [პავლეს] მუდმივად უნდა ეტარებინა ქრისტეს დიდების ნიშნები თავის თვალებით, რომლებიც დაბრმავებულ იქნა ზეციური ნათელით [იხ. საქმე. 9:1-9]» (ე. უაითი. ხსნის ისტორია, გვ. 275). მაგრამ ეს არ ნიშნავს, რომ პავლეს ან ნებისმიერ სხვას გამოსყიდულებიდან აღდგომის შემდეგ სხეულზე ექნებათ თავისი ტანჯვის ნიშნები (შეადარ. 1კორ. 15:50-54). რაც შეეხება ქრისტეს, "იესო აჩვენებს თავის ხელებს ჯვარცმის კვალით, რომელიც მას მარადიულად დარჩება. ყოველი ნალურსმევი გვიამბობს ადამიანის საოცარი გამოსყიდვის შესახებ და იმ ძვირფასი ფასის შესახებ, რომლითაც ის იქნა შეძენილი" (ე. უაითი. ადრეული ნაწარმოებები, გვ. 179). მისი ჯვარცმის კვალი გვპირდება, რომ ჩვენი ტანჯვის ყველა კვალი სამუდამოდ გაქრება.

`ქრისტე ყოველთვის ატარებს თავის ჯვარცმის კვალს. რას გვეუბნება ეს ღმერთის სიყვარულისა და ჩვენი ხსნის საფასურის შესახებ? ჯვარცმის კვალი იესოს სხეულზე მოწმობს იმის შესახებაც, თუ რაოდენ ბევრი გაიღო ღვთიურმა სამებამ ჩვენი ხსნისთვის.`