---
title: ბევრი აღდგა მასთან ერთად
date: 08/11/2022
---
რას გვასწავლის მათ. 27:51-53-ში ჩაწერილი წარმოუდგენელი ისტორია იესოს აღდგომისა და მასთან დაკავშირებული მოვლენების შესახებ?

ერთმა მიწისძვრამ იესოს სიკვდილი აღნიშნა (იხ. მათ. 27:50,51), მეორე მიწისძვრამ - მისი აღდგომა (იხ. მათ. 28:2). იესოს სიკვდილის მომენტში "შეიძრა მიწა, და კლდეები დასკდა. სამარხები გაიხსნა და ბევრი განსვენებული წმიდის სხეული აღდგა. გამოვიდნენ სამარხებიდან მისი აღდგომის შემდეგ და შევიდნენ წმიდა ქალაქში და ბევრს ეჩვენნენ" (მათ. 27:51-53). ეს წმიდები აღდგნენ როგორც მოწმეები ქრისტეს აღდგომისა და როგორც იმათი წინასახე, ვინც საბოლოო აღდგომაში აღდგებიან. ამრიგად, იესოს აღდგომიდან მაშინათვე მრავალ ებრაელს მიეცა დამაჯერებელი მოწმობა, რათა მათ ერწმუნათ მისი აღდგომა და ეღიარებინათი იგი თავის მხსნელად, რაც ბევრმა გააკეთა კიდეც, მათ შორის მრავალმა მღვდელმა (იხ. საქმე. 6:7).

"დედამიწაზე თავისი მსახურებისას იესოს უხდებოდა განსვენებულთა გაცოცხლება. მან მკვდრეთით აღადგინა ქვრივის ვაჟი ნაინში, სინაგოგის მთავრის ქალიშვილი, ლაზარე, მაგრამ მათთვის უფალს არ მიუნიჭებია უკვდავება. მათზე კვლავ ჰქონდა ძალაუფლება სიკვდილს. ხოლო ისინი ვინც ქრისტესთან ერთად აღდგა სამარხებიდან, საუკუნო სიცოცხლისათვის გაცოცხლდნენ. ისინი უფალთან ერთად ავიდნენ ზეცაში უფლის სიკვდილზე გამარჯვების ნიშნად... მაშინ კი, ისინი შევიდნენ ქალაქში და ეჩვენნენ მრავალს და აუწყეს, რომ ქრისტე მკვდრეთით აღდგა და რომ ისინიც მასთან ერთად გაცოცხლდნენ. მკვდრეთით აღმდგარმა მართლებმა დაამოწმეს ამ სიტყვების ჭეშმარიტება" (ე. უაითი. ქრისტე - წუთისოფლის იმედი, გვ. 618).

ადამიანური თვალსაზრისით მღვდელმთავრებსა და ფარისეველებს დიდი უპირატესობანი გააჩნდათ. ისინი ქვეყანაში რელიგიურ ძალაუფლებას ფლობდნენ და რომის ხელისუფლებისა და ბრბოს დარწმუნებაც კი შეძლეს, რომ დახმარებოდნენ მათ თავის გეგმებში. მაგრამ მათ დაავიწყდათ, რომ "უზენაესი ხელმწიფებს კაცთა სამეფოზე და ვისაც უნდა, იმას აძლევს" (დან. 4:32(29)). მათი სიცრუე მხილებულ და გაბათილებულ იქნა აღმდგარი წმიდების მიერ. 

რატომ უნდა გვჯეროდეს ღმერთის საბოლოო გამარჯვებისა ჩვენთვის, სანამ ჩვენ ჯერ კიდევ ვიბრძვით ამ დაცემულ წუთისოფელში?