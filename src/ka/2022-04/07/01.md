---
title: ქრისტეს გამარჯვება სიკვდილზე
date: 05/11/2022
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
მათ. 27:62-66; იოან. 10:17,18; მათ. 27:51-53; იოან. 20:11-29; 1კორ. 15:5-8; გამოცხ. 1:17,18.

> <p>სამახსოვრო მუხლი:</p>
> "როცა ვიხილე იგი, მკვდარივით დავეცი მის ფერხთით. მან თავისი მარჯვენა დამადო და მითხრა: “ნუ გეშინია, მე ვარ პირველი და უკანასაკნელი, და ცოცხალი. მკვდარი ვიყავი და, აჰა, ცოცხალი ვარ უკუნითი უკუნისამდე. მიპყრია სიკვდილისა და ჯოჯოხეთის კლიტენი" (გამოცხ. 1:17,18).

იესოს აღდგომის რწმენას ცენტრალური ადგილი უკავია ქრისტიანობაში. პავლე დაბეჯითებით აღნიშნავდა ამას: "რადგან, თუ მკვდრები არ აღდგებიან, არც ქრისტე აღმდგარა. ხოლო თუ ქრისტე არ აღდგა, თქვენი რწმენა ფუჭია და კვლავ თქვენს ცოდვებში ხართ. მაშინ ისინიც დაღუპულან, რომელთაც ქრისტეში განისვენეს" (1კორ. 15:16-18). ამ კვირაში მოცემულ ტექსტს უფრო დაწვრილებით განვიხილავთ.

პავლე უდიდეს მნიშვნელობას ანიჭებდა ქრისტეს სიკვდილს. იგი წერს: "რადგან გადავწყვიტე არაფერი მცოდნოდა თქვენს შორის, გარდა იესო ქრისტესი, და ისიც ჯვარცმულისა" (1კორ. 2:2). მაგრამ ქრისტეს სიკვდილი არ მოგვიტანდა ხსნას, იგი რომ არ აღმდგარიყო. აი, რამდენად მნიშვნელოვანი იყო მაცხოვრის აღდგომა მთელი ქრისტიანული რწმენისთვის და ხსნის გეგმისთვის.

თუმცა რთული გასაგებია, რატომ არის ქრისტეს აღდგომა (მასთან ერთად კი ჩვენი აღდგომაც) ესოდენ მნიშვნელოვანი, თუ ვირწმუნებთ (როგორც ამას ბევრი აკეთებს), რომ ქრისტეში განსვენებულნი უკვე ტკბებიან ზეციური ნეტარებით, რადგან ისინი "დაბრუნდნენ სახლში და იმყოფებიან უფალთან".

ამ საკითხების გარდა კვირის განმავლობაში ჩვენ განვიხილავთ ქრისტეს აღდგომას და დამაჯერებელ მტკიცებულებას, რომელიც ადასტურებს ამის რეალურობას.