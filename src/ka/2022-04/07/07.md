---
title: შემდგომი გამოკვლევებისთვის
date: 11/11/2022
---

წაიკითხეთ ე. უაითის წიგნში "ქრისტე - წუთისოფლის იმედი" თავები "იოსების სამარხში" (გვ. 605-613) "იგი აღდგა მკვდრეთით" (გვ. 614-619); "რატომ სტირი?" (გვ. 620-624), "ემაუსის გზაზე" (გვ. 625-629) და "მშვიდობა თქვენდა!" (გვ. 630-634).

 ჩვენი თანამედროვეების უმეტესობას არ სჯერა იესოს აღდგომის. თუმცა, ისტორიული მოწმობები იმდენად დამაჯერებელია, რომ ისინიც კი, ვინც უარყოფენ აღდგომის რეალობას, იძულებული არიან აღიარონ, რომ ბევრი ადამიანი მოწმობს, რომ იხილეს მკვდრეთით აღმდგარი იესო. ასე რომ, აღდგომის წინააღმდეგ არგუმენტი - ეს არის მხოლოდ მცდელობა იმის ახსნისა, თუ რამ შეიძლება დააჯეროს ყველა ამ განსხვავებულ ადამიანს, რომ მათ იხილეს აღმდგარი ქრისტე.

ზოგი ამტკიცებდა, რომ ყველა მოწაფემ მკვდრეთით აღმდგარი იესო ჰალუცინაციებში იხილა. სხვები ამბობენ, რომ იესო სინამდვილეში არ მომკვდარა, არამედ მხოლოდ გონება დაკარგა და გაცოცხლდა ჯვრიდან ჩამოხსნის შემდეგ, ხოლო როდესაც ის კვლავ გამოჩნდა, მის მიმდევრებს ეგონათ, რომ იგი მკვდრეთით აღდგა. გინდ დაიჯერეთ, გინდ არა, იყვნენ ისეთებიც, ვინც ამტკიცებდა, რომ იესოს ჰყავდა ტყუპისცალი ძმა, რომელიც მოწაფეებს აღმდგარი ქრისტე ეგონათ. სხვა სიტყვებით რომ ვთქვათ, ქრისტეს აღდგომის ისტორიული მტკიცებულებები იმდენად დამაჯერებელია, რომ ადამიანები მის გასაქარწყლებლად ასეთ არგუმენტებსაც კი იგონებენ. იმის გამო, რომ აღდგომა თავისთავად ძალიან მნიშვნელოვანია, ჩვენ მოცემული გვაქვს საფუძვლიანი მიზეზები, რომ გვწამდეს მისი.

"ხმამ იმისა, ვინც ჯვარზე წარმოთქვა: "აღსრულდა!" - მიცვალებულთა ყურამდეც მიაღწია. მან გაკვეთა სამარხის კედლები და უბრძანა "მტვერში განსვენებულთ", აღმდგარიყვნენ. ასევე იქნება მაშინაც, როცა ზეციდან დაიგრგვინებს იგი. ეს ხმა მიწვდება საფლავებს, გახსნის სამარხებს და "ქრისტეში მკვდარნი აღდგებიან". მაცხოვრის აღდგომისას მხოლოდ რამდენიმე საფლავი გაიხსნა, მის მეორედ მოსვლისას კი ყველა მართალი მოისმენს მის ხმას, და გამოვა დიდებული, უკვდავი სიცოცხლისათვის. იგივე ძალა, რომელმაც ქრისტე მკვდრეთით აღადგინა, აღადგენს მის ეკლესიასაც და განადიდებს მას და აიყვანს ყველა ძალაუფლებაზე, ყველა ხელმწიფებაზე მაღლა - არა მხოლოდ ამ საუკუნეში, არამედ მარადიულობაშიც" (ე. უაითი. ქრისტე - წუთისოფლის იმედი", გვ. 619).

**კითხვები მსჯელობისათვის:**

`1. "აღსრულდა" (იოან. 19:30) და "ის აღდგა" (მათ. 28:6) — ორი ყველაზე მნიშვნელოვანი მტკიცებულებაა, რაც კი ოდესმე გაჟღერებულა დედამიწაზე. როგორ ავსებს ისინი ერთმანეთს ხსნის ისტორიაში? რა დიდებული იმედია დაფარული ამ სიტყვებში ჩვენთვის?`

`2. თავიდან რელიგიურმა ხელმძღვანელებმა გადაწყვიტეს, რომ სამარხთან უნდა მდგარიყო დაცვა, რათა მოწაფეებს არ მოეპარათ იესოს სხეული. მოგვიანებით მათ გადაუხადეს მცველებს ცრუ ჩვენებების გამო იმის შესახებ, რომ სხეული მოიპარეს მოწაფეებმა. როგორ გვეხმარება ეს ფაქტები იმის გაგებაში, რომ ქრისტეს სამარხი ნამდვილად ცარიელი იყო? რატომ არის ეს ცარიელი სამარხი ესოდენ მნიშვნელოვანი ჩვენთვის, ქრისტიანებისთვის?`