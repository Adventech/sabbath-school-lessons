---
title: შემდგომი გამოკვლევებისთვის
date: 07/10/2022
---
წაიკითხეთ ე. უაითის წიგნში "პატრიარქები და წინასწარმეტყველები" თავები "ცდუნება და დაცემა" (გვ. 52-62), "გამოსყიდვის გეგმა" (გვ. 63-70); წიგნში "აღზრდა" თავი "კეთილისა და ბოროტის შეცნობა" (გვ. 23-27). 

ბოლო წლებში ჩატარებულ იქნა კვლევები ეგრთწოდებული კლინიკური სიკვდილის გამოცდილებაზე. ეს გამოცდილება მდგომარეობს იმაში, რომ ადამიანები "კვდებიან" — მათი გული წყვეტს ფეთქვას და ისინი აღარ სუნთქავენ. მაგრამ შემდეგ ისინი უბრუნდებიან სიცოცხლეს და ჰყვებიან ფანტასტიურ ისტორიებს ყოფიერების სხვა სამყაროში გადასვლისა და ნათელ სულებთან შეხვედრის შესახებ. ზოგიერთები იმასაც კი ამბობენ, რომ იქ შეხვდნენ თავის დიდი ხნის განსვენებულ ნათესავებს. მრავალი ადამიანი (ქრისტიანებიც კი, რომლებსაც არ ესმით ჭეშმარიტება სიკვდილის შესახებ) თვლის, რომ ეს ისტორიები ამტკიცებს თეორიას სამშვინველის უკვდავების შესახებ. თუმცა (ესეც ყველაზე სერიოზული გაფრთხილება უნდა იყოს) ამ გამოცდილების გადამტანი ადამიანებიდან უმრავლესობა ამტკიცებს: სულიერი არსებები, რომლებსაც ისინი შეხვდნენ სიცოცხლესა და სიკვდილს შორის, მათ ელაპარაკებოდნენ მანუგეშებელ, სასიამოვნო სიტყვებს სიყვარულის, მშვიდობის და სიკეთის შესახებ, მაგრამ  არაფერი უთქვამთ ქრისტეში ხსნის შესახებ, ცოდვისა და სამსჯავროს შესახებ. თუ ამ ადამიანებს მიეცა ეგემათ იმქვეყნიური ქრისტიანული ცხოვრება, განა მათ ამასთან ერთად არ უნდა მიეღოთ ცოდნა სულ მცირე ძირითადი ბიბლიური ჭეშმარიტებების შესახებ? გარდა ამისა, ნახსენები სულიერი არსებების სწავლება ძალიან მოგვაგონებს მოძრაობა "ახალი საუკუნის" დოგმატს, ეს კი განმარტავს, რატომ არის, რომ მრავალ შემთხვევაში ის ადამიანები, რომლებმაც განიცადეს კლინიკური სიკვდილი, ნაკლებად არიან მიდრეკილი ქრისტიანობისკენ, ვიდრე იყვნენ თავიანთ "სიკვდილამდე". უფრო მეტიც, რატომ არავის იმ ქრისტიანთაგან, რომლებიც დარწმუნებული არიან იმაში, რომ მათი სიკვდილისპირა გამოცდილება იყო ქრისტიანული სამოთხის მომასწავებელი, იქ ყოფნისას არასოდეს არაფერი სმენიათ ქრისტიანული სწავლების შესახებ, რომელიც ეწინააღმდეგება "ახალი საუკუნის" სენტიმენტალიზმს? პასუხი ისაა, რომ ეს ადამიანები მოტყუებულ იქნენ იმავე მატყუარის მიერ, რომელმაც მოატყუა ევა ედემში, თან იმავე სიცრუის მეშვეობით. 

**კითხვები მსჯელობისათვის:**

`1. როგორ აჩვენებს ადამის და ევას გამოცდილება, რომ ღვთის მიტევება უცილობლად როდი აუქმებს ცოდვის ყველა შედეგს?`

`2. კეთილისა და ბოროტის შეცნობის ხე იყო მტრის "წყეული მიწა" ადამისა და ევასთვის. რომელ "წყეულ მიწებზე" შეიძლება შევდგათ ფეხი ჩვენ?`

`3. სატანა ცდილობს დაარწმუნოს ღვთის ხალხი დაიჯერონ, რომ "ქრისტეს მოთხოვნები არც ისე მკაცრია, როგორც მათ მოეჩვენათ, როცა მათ პირველად ირწმუნეს, და რომ წუთისოფელთან მისადაგებით, ისინი შეძლებენ მეტი გავლენა მოახდინონ ამქვეყნიურ ადამიანებზე (ე. უათი. მოწმობანი მქადაგებლებისთვის, გვ. 474). ჩვენ რა უნდა ვქნათ, რომ არ მოვხვდეთ ამ მზაკვრულ ხაფანგში?`