---
title: არაფერს არ უნდა შევუშინდეთ, თუ ღმერთის შიში გვაქვს 
date: 20/01/2021
---

თავის პირველ საინაუგურაციო სიტყვაში ამერიკის პრეზიდენტმა, ფრანკლინ რუზველტმა მიმართა დიდი დეპრესიის შედეგად დანაღვლიანებულ ერს: "ერთადერთი, რისიც უნდა გვეშინოდეს, - თავად შიშია" (აშშ კაპიტოლიუმი, ვაშინგტონი, კოლუმბიის ოლქი, 4 მარტი 1933). ეს კი ესაიას უწყებაა სასოწარკვეთილი ხალხის მიმართ: "არაფერს არ უნდა შევუშინდეთ, თუ ღმერთი შიში გვაქვს".

ღმერთი მოუწოდებდა ესაიას, რომ არ დამფრთხალიყო  იმით, რისიც ეშინოდა მის ხალხს, არამედ ჰქონოდა ღმერთის შიში (იხ. ეს. 8:12,13). ეს მნიშვნელოვანი თემაა წმიდა წერილში. მაგალითად, გამოცხ. 14:6-12-ში სამი ანგელოზი აუწყებს მთელ მსოფლიოს: "გეშინოდეთ ღვთისა და დიდება მიაგეთ მას"", ნაცვლად იმისა, რომ ეშინოდეთ მე-13 თავში აღწერილი მხეცის ძალისა და განადიდონ იგი. 

`როგორ გესმით გამოთქმა: "ღვთის შიში?" რას ნიშნავს ეს, განსაკუთრებით მცნების: "შეიყვარე უფალი ღმერთი შენი" (მათ. 22:37) კონტექსტში?`

წმიდა ღმერთის შიში ნიშნავს მის აღიარებას მთელი სამყაროს უზენაეს მმართველად. ასეთი შიში ამარცხებს ნებისმიერ სხვა შიშს. თუ ღმერთი თქვენს მხარეზეა, სხვა ვერავინ შეგეხებათ მისი ნებართვის გარეშე. თუ ის თქვენს წინააღმდეგაა იმის გამო, რომ აუჯანყდით მას, მაშინ შეგიძლიათ გაიქცეთ, მაგრამ ვერსად დაიმალებით!

`განა განკარგულება გვეშინოდეს ღვთისა არ ეწინააღმდეგება მუხლს: "სიყვარულში არ არის შიში, არამედ სრულყოფილი სიყვარული სდევნის შიშს, ვინაიდან შიშში ტანჯვაა, ხოლო მშიშარა არ არის სიყვარულში სრულყოფილი" (1იოან. 4:18)? `

არსებობს შიშის სხვადასხვა სახე. თუ რომელიმე ძალიან ძლიერი ადამიანი თქვენი ახლო მეგობარია, თქვენ არ გეშინიათ მისი, იმ გაგებით, რომ მან შეიძლება ტკივილი მოგაყენოთ. მაგრამ თქვენ გრძნობთ გარკვეულ შიშს, სიფრთხილეს, ამ ადამიანის ძალისა და მასთან ურთიერთობის საზღვრების გაცნობიერებისა და პატივისცემის შედეგად.

`როგორც ქრისტიანებს, ჩვენ არ უნდა გვიყვარდეს ის, რასაც გვთავაზობს წუთისოფელი  და რაც უყვართ ადამიანებს წუთისოფელში (იხ. 1იოან. 2:15). ამ კონტექსტის გათვალისწინებით დაფიქრდით, ამ წუთისოფლის რომელი შიშების არ უნდა გვეშინოდეს? რატომ არ უნდა გვეშინოდეს მათი? ამავე დროს, რა უნდა გვაშინებდეს ჩვენ, როგორც ქრისტიანებს იქიდან, რისიც არ ეშინიათ ადამიანებს წუთისოფელში? მაგალითად, წაიკითხეთ მათ. 10:28; იერ. 10:2,3.`