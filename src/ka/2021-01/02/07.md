---
title: შემდგომი გამოკვლევისთვის
date: 08/01/2021
---

"საზოგადოების ყველა ფენაში ურჯულოება იმდენად ყვაოდა, რომ ის მცირერიცხოვანი ნაწილიც, რომელიც ღმერთისდამი ერთგული რჩებოდა ხშირად ექცეოდა თვითკონტროლის დაკარგვის ცდუნებისა და სასოწარკვეთილებაში ჩავარდნის საფრთხის ქვეშ. ღვთიურ ჩანაფიქრს ისრაელთან მიმართებით თითქოს კრახი უნდა განეცადა და აჯანყებულ ხალხს თითქოს სოდომისა და გომორას მსგავსი ბედი ელოდა.

ამის კვალობაზე გასაკვირი არ არის, რომ ესაია, რომელსაც ღმერთმა ყუზიაჰუს მეფობის ბოლო წლებში მოუწოდა იუდეველებისთვის გამაფრთხილებელი და მამხილებელი უწყების გადასაცემად, თავს არიდებს პასუხისმგებლობას. ის ძალიან კარგად ხვდებოდა, რომ მკაცრ წინააღმდეგობას შეხვდებოდა. იგი აცნობიერებდა თავის უძლურებას და იცნობდა თავის ხალხს, რომლისთვისაც უნდა ეშრომა, მის  სიჯიუტესა და ურწმუნოებას, ამიტომ საკუთარი მისია შეუსრულებლად მიაჩნდა. უნდა თქვას თუ არა სასოწარკვეთილმა ესაიამ უარი თავის მისიაზე და ამით დაუშვას, რომ იუდეველები კერპთაყვანისმცემლობაში დაიღუპონ? უნდა იმეფონ თუ არა ნინევეს ღმერთებმა დედამიწაზე, ხოლო ზეციური ღმერთი უარყოფილი იყოს?" (ე. უაითი. წინასწარმეტყველები და მეფეები, გვ. 306,307).

**კითხვები მსჯელობისთვის:**

`1. რომელიმე სკეპტიკოსმა ან ათეისტმა რომ გკითხოთ: "როგორ დაამტკიცებ, რომ თქვენი ღმერთი ყველასა და ყველაფერზე ზრუნავს?", რას უპასუხებდით?`

`2. თუ ღმერთი ყველაფერზე ზრუნავს, რატომ იტანჯებიან უდანაშაულონი? ნიშნავს თუ არა ეს. 1:19,20 მუხლები, რომ ამ ცხოვრებაში ღმერთის ერთგულ ადამიანებს მხოლოდ კარგი შეემთხვევათ, ხოლო ურჩებს - მხოლოდ სიავე? (შეადარეთ იობ. 1,2; ფსალმ. 36, 72). შეიძლება თუ არა და საჭიროა თუ არა ღმერთის ხასიათის განხილვა იმ უბედურებათა კონტექსტში, რომლებიც ადამიანებს ემართებათ?`

`3. რატომ არის ეს. 6-ში ამდენი რამ საერთო გამოსყიდვის დღესთან? განიხილეთ ის ფაქტი, რომ ამ ყოველწლიურ სამსჯავროს დღეს ღმერთი წმედდა თავის ხალხს მართალთა ცოდვების მიტევებით (იხ. ლევ. 16:30) და ურჯულოთა ჩამოშორებით ხალხისგან (იხ. ლევ. 23:29,30).`

დასკვნა.  საფრთხის ჟამს, როდესაც ადამიანური მმართველობის სისუსტე ასეთი მტკივნეული სიცხადით გამოვლინდა, ესაიას ეძლევა სამყაროს უზენაესი მმართველის დიდებული ხილვა. საკუთარი უღირსობით გაშეშებული, მაგრამ განწმენდილი და ღმერთის წყალობის მეშვეობით ძალით დაჯილდოვებული, ესაია მზად იყო წასულიყო ამ მტრულ სამყაროში როგორც ღმერთის წარგზავნილი.  