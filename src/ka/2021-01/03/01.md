---
title: როდესაც შენი სამყარო ინგრევა
date: 09/01/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 7:1-14
> <p>სამახსოვრო მუხლი:</p>
> "თუ არ გჯერათ, ნამდვილად ვერ გაძლებთ" (ეს. 7:9; ახალი გადამუშავებული გამოცემა, 2015)

ერთხელ შაბათ დღეს კონი და როი ეკლესიიდან სახლში ბრუნდებოდნენ. როდესაც სახლს უახლოვდებოდნენ, მათ წინ გზაზე ერთ-ერთმა მათმა წიწილამ გადაურბინა.

მეუღლეები მაშინვე მიხვდნენ, რომ რაღაც მოხდა. ფრინველები უსაფრთხოდ უნდა ყოფილიყვნენ საქათმეში. მათ სწრაფად მიმოიხედეს და დაინახეს რაში იყო საქმე. მეზობლის პატარა ძაღლი სახელად ბეთჰოვენი, რომელიც თავისი ეზოდან გამოიპარა, აუზის მახლობლად იჯდა და კბილებით ეჭირა დეიზი, მათი ლამაზი კრუხი თეთრი ფუმფულა ბუმბულით კუდზე. კონიმ გამოგლიჯა ძაღლს დეიზი, თუმცა უკვე გვიანი იყო. მისი საყვარელი დეიზი, რომელსაც კისერი ჰქონდა მოგრეხილი, მის ხელშივე მოკვდა. კონი იჯდა ეზოში, მკვდარი ფრინველით ხელში და ცხარედ ტიროდა.

სხვა შინაური ფრინველებიც ძალიერ დამფრთხალი იყვნენ. დიდმა თეთრმა მამალმა იხვმა, რომელსაც ღიპუცას ეძახდნენ, დაინახა დეიზი კონის ხელში და როგორც ჩანს, ჩათვალა, რომ სწორედ პატრონმა მოკლა ქათამი. ამიტომ რამდენიმე კვირის განმავლობაში ესხმოდა მას თავს და მწარედ კბენდა თავისი ძლიერი ნისკარტით. ზოგჯერ ძნელია გაერკვე, ვინ არის შენი მეგობარი და ვინ - მტერი.

მიმდინარე კვირის განმავლობაში ჩვენ გამოვიკვლევთ იუდეველთა მეფის ცხოვრებას, რომელსაც მსგავსი პრობლემა ჰქონდა და შევეცდებით გავიგოთ, რატომ გააკეთა მან არასწორი არჩევანი.
