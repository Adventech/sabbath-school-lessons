---
title: სიყვარულის აწონვისას
date: 06/03/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 55:1-7; 55:6-13; 58:1-12; 58:13,14
> <p>სამახსოვრო მუხლი:</p>
> "და მისცემ მშიერს შენს სულს და წამებულის სულს გააძღობ, მაშინ გაბრწყინდება სიბნელეში შენი ნათელი და შენი წყვდიადი შუადღესავით იქნება" (ეს. 58:10).
ებრაელ კანტორს (ადამიანი, რომელიც სინაგოგაში ღვთისმსახურებას უძღვება) და მის მეუღლეს, რომლებიც ქალაქ ლინკოლნში, ნებრასკას შტატში ცხოვრობდნენ, სატელეფონო ზარებით ემუქრებოდნენ და უშვერი ლანძღვა-გინებით მიმართავდნენ. მათ აღმოაჩინეს, რომ ზარები კუ-კლუქს-კლანის ლიდერისაგან შესდიოდათ. მეუღლეებს შეეძლოთ მიემართათ პოლიციისათვის, მაგრამ მათ უფრო რადიკალური ნაბიჯის გადადგმა არჩიეს. როდესაც შეიტყეს, რომ ეს ადამიანი დასახიჩრდა, მის კართან გამოჩნდნენ სადილით ხელში.  ის განცვიფრებული დარჩა. მისი სიძულვილი წყვილის სიყვარულმა გაადნო. წყვილი განაგრძობდა მის მონახულებას და მათი მეგობრობა განმტკიცდა. კუ-კლუქს-კლანის ლიდერმა ებრაელობაზეც კი დაიწყო ფიქრი!
"განა ეს მარხვა არაა, რომელიც მე ამოვარჩიე, გახსენი საბელნი ბოროტეულთა, შეხსენი ბორკილნი უღლისა, და გაუშვი ჩაგრულნი თავისუფლად, და ყველა უღელი გაწყვიტეთ; გაუნაწილო შენი პური მშიერს…" (ეს. 58:6,7) გასაკვირია, მაგრამ ზემოთ  ხსენებული წყვილი იცავდა ასეთ მარხვას, უნაწილებდა სადღესასწაულო ულუფას იმ ადამიანს, ვინც აწყენინა, რითაც ათავისუფლებდა მას უსამართლო ცრურწმენების ბორკილებისგან!
ამ კვირის განმავლობაში ჩვენ ვიმსჯელებთ ესაია წინასწარმეტყველის მიერ აღწერილ ამ მნიშვნელოვან სულიერ პრაქტიკაზე. 
