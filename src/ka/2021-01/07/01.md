---
title: აშურელების დამარცხება
date: 06/02/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 36:1; 36:2-20; 36:21-37:20; 37:21-38; ეს. 38, 39.

> <p>სამახსოვრო მუხლი:</p>
> "უფალო ცაბაოთ, ღმერთო ისრაელისა, მჯდომო ქერუბიმებზე! მარტო შენა ხარ ღმერთი ქვეყნის ყველა სამფეოსი, შენ შექმენი ცა და ქვეყანა" (ეს. 37:16)

"სუსტი, ფეხშველა მამაკაცი ნელა მიაბიჯებს თავის ორ ვაჟთან ერთად. სხვა ოჯახმა თავისი ბარგი-ბარხანა ხარებზე შებმულ ურიკაზე შეალაგა. ხარებს მამაკაცი მართავს, ქალბატონები კი ურიკაზე სხედან. მათ, ვისაც ნაკლებად გაუმართლა, ვისაც ურიკა არ აქვს, საკუთარი ბარგი მხრებზე შემოდებული მიაქვს.

გარშემო მტრის ლაშქარია. ქალაქის ჭიშკარს ძლიერი ვერძი ეჯახება. ვერძზე მსხდომი მშვილდოსნები ესვრიან ქალაქის კედლებზე განლაგებულ დამცველებს. ირგვლივ სისხლისმღვრელი ომია.

მოგვიანებით… აშურის მეფე ზის სამეფო ტახტზე, მთელი თავისი დიდებულებით და იღებს ნადავლსა და ტყვეებს. ტყვეთა ნაწილი ხელებაწეული უახლოვდება მას და შეწყალებას სთხოვს. სხვანი მუხლებზე ეცემიან და პირფერობით ემხობიან ძირს. ამ სცენების აღწერა იწყება სიტყვებით: "სანხერიბი, დედამიწის მეფე, აშურის მეფე" და გრძელდება შემდეგი სიტყვებით: "იჯდა ტახტზე და ლახიშის ნადავლი გადიოდა მის წინაშე" (John Malcolm Russel, The Writings on the Wall, pp.137, 138).

ბარელიეფები ამ წარწერით, რომლებიც ოდესღაც ამშვენებდა მეფე სანხერიბის "სასახლეს, რომლის მსგავსიც არ არის", ახლა ბრიტანეთის მუზეუმშია. რა სახის ისტორიას გვიამბობს ისინი ღმერთის რჩეული ხალხის მდგომარეობის შესახებ?