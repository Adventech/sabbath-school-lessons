---
title: შემდგომი გამოკვლევისთვის
date: 12/02/2021
---

"მხოლოდ ღმერთის პირდაპირ ჩარევას შეეძლო, რომ მზის საათზე ჩრდილი ათი საფეხურით უკან დაებრუნებინა და ეს უნდა გამხდარიყო ხიზკიაჰუსთვის იმის ნიშანი, რომ უფალმა შეისმინა მისი ლოცვა. "და შესთხოვა უფალს ესაია წინასწარმეტყველმა და უკან დააბრუნა უფალმა ჩრდილი საფეხურებზე, რომლებზეც ჩამოდიოდა იგი, ახაზის საფეხურებზე, ათი საფეხურით" (4მეფ. 20:8-11)" (ე. უაითი. წინასწარმეტყველები და მეფეები, გვ. 342).

"შორეული ქვეყნის მეფისაგან წარმოგზავნილი ელჩების ჩამოსვლა საშუალებას აძლევდა ხიზკიაჰუს, რომ განედიდებინა ღმერთი. რა მარტივად შეეძლო მას მოეთხრო ყოვლისმპყრობელი ღმერთის შესახებ, იმის შესახებ, ვინც აჩუქა მას სიცოცხლე მაშინ, როდესაც გადარჩენის არავითარი იმედი აღარ არსებობდა!...

მაგრამ ხიზკიაჰუს გული სიამაყემ და პატივმოყვარეობამ შეიპყრო და საკუთარი დიდებით დამთვრალმა, მან ცნობისმოყვარე სტუმრებს აჩვენა ის ძვირფასეულობა, რომლითაც ღმერთმა გაამდიდრა თავისი ხალხი. მეფემ "უჩვენა მას თავისი საგანძურის, ვერცხლი და ოქრო, და სურნელი და ძვირფასი ნელსაცხებელი და მთელი თავისი იარაღების სახლი და ყველაფერი, რაც მის საუნჯეში მოიპოვებოდა. არ იყო საგანი, რომელიც არ ეჩვენებინოს მათთვის ხიზკიაჰუს თავის საუნჯიდან" (ეს. 39:2). ის ღმერთის განსადიდებლად არ მოქცეულა ასე, მას საკუთარი თავის განდიდება სურდა უცხოტომელთა მთავრების წინაშე" (ე. უაითი. წინასწარმეტყველები და მეფეები, გვ. 344,345).

**კითხვები მსჯელობისთვის:**

```1.რით ჰგავს სატანა აშურელ რაბშაკეს? ამბობს თუ არა სატანა სიმართლეს, როდესაც აცხადებს, რომ თქვენ შესცოდეთ? (იხ. ზაქ. 3:1). როგორ პასუხობს ამას უფალი? (იხ. ზაქ. 3:2-5). რა არის ჩვენი ერთადერთი იმედი მტრის ბრალდებების წინააღმდეგ? (იხ. რომ. 8:1)```

```2.წყვეტს თუ არა სატანა თავის ბრალდებებს მაშინ, როდესაც უკვე მიტევებული ხართ? (იხ. გამოცხ. 12:10). თუ მიიღეთ მიტევება, მაგრამ სატანა აგრძელებს იმის მტკიცებას, რომ მას ეკუთვნით თქვენი ცოდვების გამო, ხომ არ უნდა განვიხილოთ მისი ბრალდებები, როგორც ცრუმოწმეობა? (იხ. რჯლ. 19:16-21).```

დასკვნა:  ერთგული მეფის თხოვნაზე საპასუხოდ ღმერთმა გადაარჩინა თავისი ხალხი, რითაც აჩვენა, რომ ის არის ყოვლისშემძლე მეფე ისრაელისა და მთელი დედამიწის. ის არა მხოლოდ ანადგურებს მათ, ვისაც მისი ხალხის განადგურება სურს, არამედ ყველას აძლევს საშუალებას, რომ მისი ხალხის ნაწილი გახდეს, მაშინაც კი, თუ ბაბილონელი ხართ. 
