---
title: მისი სულის ჯაფა 
date: 04/03/2021
---

`შეუძლია თუ არა საფლავს ცოდვის დამმარცხებლის დაკავება? იხ. ეს. 53:10`

"ცოცხალთა ქვეყნიდან მოკვეთილი" (ეს. 53:8; შეადარეთ დან. 9:26), მსახური სრულად გადასცემს საკუთარ თავს მსხვერპლად და აღასრულებს ჩვენი ხსნის საქმეს, მაგრამ აღდგება მკვდრეთით, რათა განდიდდეს, "იხილოს შთამომავლობა" და "გაიგრძელოს დღეები" (იხ. ეს. 53:10-12).

`მომავლის რომელი სურათი არ გამორჩენია იესოს მხედველობიდან? იხ. ეს. 53:11`

"რა ამხნევებდა ღვთის ძეს მისი სამსხვერპლო და მეტად რთული ცხოვრებისას ამ დედამიწაზე? იგი განჭვრეტდა მომავალს და ხედავდა, რომ ტყუილად არ ითმენს ტანჯვას, ხედავდა იმ ადამიანთა ბედნიერებას, რომლებიც მისი დამცირების წყალობით მიიღებენ მიტევებას და მარადიულ სიცოცხლეს. მას ესმოდა გამოსყიდულთა ბედნიერი შეძახილები, მოსესა და კრავის საოცარი საგალობელი" (ე. უაითი. მოციქულთა საქმეები, გვ. 601).
"შემდეგ ვიხილე, როგორ წაიყვანა იესომ გამოსყიდულნი ქალაქის კარიბჭესთან. კარიბჭე მორჩილად და რბილად გაიღო, რის შემდეგაც იესომ მისი ჭეშმარიტების დამცველ ხალხებს შიგნით შესვლა შესთავაზა. ქალაქში ყველაფერი თვალს ახარებდა. წმიდები ყველგან თვალისმომჭრელ დიდებას ხედავდნენ. იესომ შეხედა თავის გამოსყიდულ წმიდებს - მათი სახეებიც დიდებით ბრწყინავდა, მიაპყრო მათ მოსიყვარულე მზერა და უთხრა თავისი მჟღერი, მელოდიური ხმით: "ჩემი სულის ჯაფას სიამოვნებით ვუცქერ. ახლა საუკუნოდ დატკბებით ამ თვალისმომჭრელი დიდებით. თქვენს დარდებს ბოლო მოეღო. სიკვდილი უკვე აღარ იქნება; არც ტირილი, არც გლოვა, არც ავადმყოფობა აღარ იქნება" (ე. უაითი. ადრეული ნაწარმოებები, გვ. 288, 289).

**გააანალიზეთ მოყვანილი მუხლები. როგორ ასახავს თითოეული მათგანი ესაიას  53-ე თავის ძირითად უწყებას?**

`ფსალმ. 31:1,2`

`რომ. 5:8`

`გალ. 2:16`

`ფილიპ. 3:9`

`ებრ. 2:9`

`1პეტრ. 2:24`

`ვინმემ რომ გთხოვოთ ეს. 52:13-53:12-ში ჩაწერილი კეთილი უწყების მოკლედ გადმოცემა, რას დაწერდით?`