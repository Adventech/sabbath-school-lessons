---
title: შემდგომი გამოკვლევისთვის
date: 05/03/2021
---

"ქრისტემ ჩვენი ცოდვები თავისი სხეულით აზიდა ჯვარზე… მაშ, რა არის ცოდვა, თუ მისი გამოსყიდვა არცერთ მოკვდავ ადამიანს არ შეეძლო? როგორი იყო ცოდვის წყევლა, თუ მხოლოდ ღმერთს შეეძლო მისი მოხსნა? ქრისტეს ჯვარი მოწმობს ყველა ადამიანისთვის, რომ ცოდვის საზღაური - სიკვდილია… ო, ალბათ არის რაღაც მომაჯადოებელი ძალა, რომელიც ახშობს მორალურ აღქმას და ასასტიკებს ღმერთის სულის მოქმედების წინააღმდეგ" (ე. უაითი. ჩვენი უზენაესი მოწოდება, გვ. 44)

"ღმერთის მმართველობის კანონი უნდა განდიდებულიყო მხოლოდშობილი ღვთის ძის სიკვდილით. ქრისტემ იტვირთა დანაშაული ქვეყნიერების ცოდვათა გამო. ჩვენი შეძლება თავმოყრილია მხოლოდ ღვთის ძის განკაცებასა და სიკვდილში. ღვთაებისაგან გაძლიერებულს, მას შეეძლო ტანჯვის ატანა. მან შეძლო, რომ ბოლომდე დაეთმინა, რადგან მანკიერებისა და ორგულობის კვალიც კი არ აჩნდა. ქრისტემ მოიპოვა გამარჯვება კაცობრიობის გულისთვის, როდესაც ცოდვისთვის სამართლიანი სასჯელი იტვირთა. მან ადამიანებს მარადიული სიცოცხლე აჩუქა, განადიდა და აღამაღლა რჯული" (ე. უაითი. რჩეული უწყებები. ტ. 1, გვ. 302).

**კითხვები მსჯელობისთვის**

`1. ეს. 53:7-9-ის უწყება უფსკრულთა სიღრმეებამდე აღწევს ღმერთის მსახურის სიკვდილისა და დაკრძალვის აღწერით. ამ მუხლებში ნახსენები რამდენი წინასწარმეტყველური აღწერილობა აღსრულდა იესოს მიწიერი ცხოვრების დასასრულს? იხ. მათ. 26:57-27:60; მარკ. 14:53-15:46; ლუკ. 22:54-23:53; იოან. 18:12-19:42.`

`2. კიდევ ერთხელ წაიკითხეთ ზემოთ მოყვანილი ელენ უაითის ციტატებიდან მეორე, სადაც საუბარია იმაზე, რომ ქრისტეს სიკვდილმა აღამაღლა რჯული. რა ჰქონდა მას მხედველობაში? როგორ არის უფლის სიკვდილი რჯულის უცვლელობის დამადასტურებელი?`

დასკვნა: მხსნელის შობის, სტატუსისა და მსახურების აღწერის შემდეგ, ესაია ბოლოს  მოგვითხრობს უდიდეს ტრაგედიას, რომელიც გვაძლევს იმედს: იმისათვის, რომ მიეღწია, დაეხსნა და განეკურნა დაღუპულები, მათ შორის ჩვენ, ღმერთის მსახურმა ნებაყოფლობით იტვირთა ჩვენი ცოდვები და სასჯელი მათ გამო.  