---
title: შემდგომი გამოკვლევისთვის
date: 05/02/2021
---

"როგორ შეიძენს ადამიანი გადარჩენას? არის ამისთვის რაიმე პირობების დაკმაყოფილება საჭირო? ჩვენ არასოდეს არ მივდივართ ქრისტესთან რაიმე პირობით. ხოლო ქრისტესთან მისვლის შემდეგ გადარჩენის პირობა ხდება მხოლოდ ის, რომ ცოცხალი რწმენით, სრულად მივენდოთ ჯვარცმული და აღმდგარი მხსნელის სისხლს. ამის შესრულებით ჩვენ სიმართლის საქმეს აღვასრულებთ. ხოლო როდესაც ღმერთი მოუწოდებს ცოდვილს, ამაში არ დევს არავითარი პირობები… ცოდვილი მიდის ღმერთთან და როდესაც ხედავს გოლგოთის ჯვარზე გაკრულ ქრისტეს… ის ხედავს სიყვარულს, რომელიც აღემატება ყველაფერს, რასაც აქამდე ეყრდნობოდა" (ე. უაითი. გამოქვეყნებული ხელნაწერები, ტ.6, გვ.32).

**კითხვები მსჯელობისთვის:**

`1. წაიკითხეთ ზემოთ მოყვანილი ელენ უაითის ციტატა ოთხშაბათ დღეს განხილული თემის კონტექსტში. რაზეა მასში საუბარი? მიაქციეთ ყრადღება ე. უაითის მიერ ნახსენებ ქრისტიანული ცხოვრების ორ მხარეს: რწმენა, შემდეგ კი საქმეები. როგორ განმარტავს ის კავშირს მათ შორის?`

`2. რატომ არის სიამაყე და ქედმაღლობა ასეთი საშიში ცოდვა და რატომ არის რთული მათგან გათავისუფლება? გოლგოთის მსხვერპლზე მზერის მიპყრობა როგორ ხდება ამ ცოდვებისგან განკურნების ერთადერთი ეფექტური საშუალება?`
    
`3. არის თუ არა იმედი სხვა ხალხებისთვის ესაიას წიგნში? იხ. ეს. 25:3,6; 26:9. (შეადარეთ გამოცხ. 19:9).`

დასკვნა: ესაიამ იხილა, რომ აშურის შემდეგ იუდეას დაიპყრობს ბაბილონი. მაგრამ მას ასევე გაეცხადა, რომ მიუხედავად "ამ სოფლის სიბნელის მპყრობელთა" (ეფეს. 6:12) ძლევამოსილებისა, რომლებიც მოქმედებენ იმ დიდებულ იმპერიათა მეშვეობით, რომლებიც ემტერებიან ღმერთს და თავიანთი სიამაყით ითვისებენ მის როლს, უფალი, უეჭველად, გაიმარჯვებს და მარადიულ მშვიდობას მოუტანს ჩვენს ტანჯულ პლანეტას.  