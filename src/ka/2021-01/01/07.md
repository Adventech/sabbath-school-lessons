---
title: შემდგომი გამოკვლევისათვის
date: 01/01/2021
---

ეს. 1:4-ის კონტექსტში ელენ უაითი წერდა: "ისინი, ვინც საკუთარ თავს ღვთის ხალხად მოიხსენიებდნენ, გამოეყვნენ ღმერთს, დაკარგეს სიბრძნე და გააუკუღმართეს თავის გაგების უნარი. მათ არ შეეძლოთ გზის დანახვა ცოტა იქით, რადგან დაივიწყეს, რომ განიწმინდნენ წარსული ცოდვებისაგან. ისინი მოუსვენრად და დაურწმუნებლად გადაადგილდებოდნენ სიბნელეში, ცდილობდნენ ამოეშალათ მეხსიერებიდან მოგონებები მათი წარსული თავისუფლების, გულდაჯერებულობისა და ბედნიერების. ისინი ყველა სახის თავხედურ და დაუფიქრებელ უგუნურებას ეძლეოდნენ, ეწინააღმდეგებოდნენ ღვთის განგებას და ზრდიდნენ თავიანთ დანაშაულს. ისინი ყურს უგდებდნენ სატანის ბრალდებებს ღმერთის ხასიათის წინააღმდეგ და მას წარმოადგენდნენ როგორც არამოწყალეს და არამიმტევებელს" (ბიბლიური კომენტარები, მეშვიდე დღის ადვენტისტთა ეკლესია, ტ. 4, გვ. 1137).

**კითხვები მსჯელობისათვის**:

`1. როგორ შეგიძლიათ "განბანა"? რას ნიშნავს ეს გამოთქმა? იხ. ფილიპ. 2:12,13.` 

`2. როგორ შეასრულა, განავითარა და გამოიყენა იესომ სიყვარულის სიმღერა ვენახის შესახებ? იხ. მათ. 21:33-45; მარკ. 12:1-12; ლუკ. 20:9-19. რა გაკვეთილების გამოტანა შეგვიძლია ჩვენ, როგორც მეშვიდე დღის ადვენტისტებს, ზემოთ ნახსენები სიმღერიდან?`

`3. რა კავშირშია ერთმანეთთან უფლის მიერ შემოთავაზებული მიტევება და ცვლილებები, რომლებსაც ის ახდენს ჩვენს ცხოვრებაში? როგორია ამ ელემენტების თანმიმდევრობა: ჯერ ცვლილება და შემდეგ მიტევება, თუ პირიქით? რატომ არის მნიშვნელოვანი იმის ცოდნა, თუ რომელი რას უსწრებს წინ?`

`4. ზემოთ მოყვანილ ელენ უაითის ციტატაში ნათქვამია, რომ ადამიანები "ეწინააღმდეგებოდნენ ღვთის განგებას". რას ნიშნავს ეს?`

დასკვნა.  როდესაც ღმერთის ხალხი ივიწყებს ღმერთს და მის კურთხევებს თავისთავად ცხად რამედ მიიჩნევს, იგი შეახსენებს თავის შვილებს, რომ მათაც აკისრიათ პასუხისმგებლობა შეინახონ მასთან დადებული აღთქმა. უფალი მოწყალედ მიუთითებს მათ მათი მდგომარეობის შესახებ, აფრთხილებს მისი მფარველობის უგულებელყოფის დამანგრეველი შედეგების შესახებ და არწმუნებს მათ საშუალება მისცენ მას განკურნოს და განწმიდოს ისინი.