---
title: ღმერთის რისხვის კვერთხი (იხ. ეს. 9:8 – 10:34)
date: 26/01/2021
---

მოცემული ნაწყვეტი განმარტავს ეს. 9:1-5 მუხლებს, რომლებიც წინასწარმეტყველებს ამ საბრალო, დატანჯული ხალხის შესახებ. ისინი მიენდნენ ოკულტიზმს და აგრესორის მსხვერპლად იქცნენ, მაგრამ არის იმედი: "შოლტი მისი მჩაგვრელისა შენ შემუსრე, როგორც მიდიანის დღეს" (ეს. 9:4).

```წაიკითხეთ ღვთის ხალხის ტანჯვის შესახებ წინამდებარე მუხლებში. შეადარეთ წყევლას, რომელიც აღწერილია ლევ. 26:14-39-ში. რატომ  უგზავნის ღმერთი სასჯელს თავის ხალხს თანდათანობით და არა ერთბაშად? რას გვეუბნება ეს ღმერთის ხასიათისა და მისი მიზნის შესახებ?```

 ღმერთს რომ თავისი ხალხის განადგურების სურვილი ჰქონოდა, მას შეეძლო მაშინათვე ჩაეგდო ისინი აშურელების ხელში. მაგრამ ის ითმენს, "არ სურს, რომ ვინმე დაიღუპოს, არამედ ყველა მივიდეს მოსანანიებლად" (2პეტრ. 3:9). ისევე, როგორც მსაჯულების პერიოდში, ღმერთმა ახლაც მისცა იუდეისა და ისრაელის მოსახლეობას იმის საშუალება, რომ შეეგრძნოთ საკუთარი უგუნურების შედეგები, რათა უკეთ გაეაზრებინათ საკუთარი ქმედებები და მისცემოდათ საუკეთესო არჩევანის გაკეთების შანსი. როდესაც ჯიუტდებოდნენ ბოროტებაში და ისასტიკებდნენ თავიანთ გულებს ღმერთისა და მისი მაცნეების წინააღმდეგ, ის ჩამოაშორებდა მათ თავის მფარველობას. მაგრამ ისინი განაგრძობდნენ აჯანყებებს. ეს ციკლი სპირალისებური დაღმასვლით ვითარდებოდა იქამდე, სანამ უკვე შეუძლებელი იყო რაიმეს გაკეთება მათ გადასარჩენად.

```წაიკითხეთ ეს. 9:8-10:2. რომელ ცოდვებში იყო ხალხი დამნაშავე? ვის წინააღმდეგ ჩაიდინეს მათ ეს ცოდვები? ვინ არის მათ შორის დამნაშავე?```

აქ, ისევე, როგორც მთელ ბიბლიაში, ჩვენ ვხედავთ თავისუფალი ნების რეალურობას. ღმერთმა ადამიანები თავისუფალ არსებებად შექმნა (წინააღმდეგ შემთხვევაში ისინი ვერასოდეს შეიყვარებდნენ მას ჭეშმარიტად), თავისუფლება კი არასწორი არჩევანის შესაძლებლობასაც ითვალისწინებს. მართალია უფალი კვლავ და კვლავ ცდილობს, რომ მიგვიზიდოს, გვიხსნის თავის სიყვარულსა და ხასიათს, მაგრამ ის აგრეთვე მოგვცემს საშუალებას, რომ დავინახოთ ჩვენი არასწორი არჩევანის ნაყოფი – ტკივილი, ტანჯვა, შიში, წვალება. და ეს ყველაფერი იმისთვის, რომ გავიაზროთ რა ხდება, როდესაც ზურგს ვაქცვთ მას. ამის მუხედავად, რა ხშირია შემთხვევები, როდესაც ადამიანები მაინც არ ტოვებენ საკუთარ ცოდვებს და არ მიდიან უფალთან! თავისუფალი ნება - გასაოცარი საჩუქარია, მის გარეშე ადამიანები ვერ ვიქნებოდით. მაგრამ ვაი იმათ, ვინც მას არასწორად იყენებს.

```როგორ იყენებდა ღმერთი ტანჯვებს თქვენს ცხოვრებაში, რათა ჩამოეშორებინეთ არასწორ გზას? (ან იქნებ ჯერ კიდევ ვერ ხვდებით მის უწყებას?)```

