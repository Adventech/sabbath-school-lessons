---
title: შემდგომი გამოკვლევისთვის
date: 29/01/2021
---

"ყოველი მამა ზრუნავს თავის შვილზე. იგი სახეში შეჰყურებს შვილს, შფოთავს შესაძლო საშიშროების გაფიქრებაზეც კი, რომელიც მას ცხოვრებაში შეხვდება. იგი მზად არის დაიფაროს თავისი საყვარელი შვილი ცდუნებისა და განსაცდელისაგან. ღმერთმა კი მისცა კაცობრიობას თავისი მხოლოდშობილი ძე უფრო სასტიკი გამოცდისათვის. იგი დიდ რისკზე წავიდა იმისათვის, რომ უხიფათო გაეხადა ჩვენი შვილების გზა. "რა სიყვარულია"! გაოცდი, ცაო! გაჰკვირდი, დედამიწავ!" (ე. უაითი. ქრისტე - წუთისოფლის იმედი, გვ. 49).

"ქრისტე იყო ის, ვინც დათანხმდა ადამიანის გამოსყიდვისათვის საჭირო პირობების შესრულებას. არცერთი ანგელოზი, არცერთი ადამიანი არ მოუხდებოდა ამ დიდებული მისიის შესრულებას. მხოლოდ კაცის ძის ხვედრი იყო ამაღლება, ვინაიდან მხოლოდ მარადიული ბუნების პატრონს შეეძლო აღესრულებინა გამოსყიდვის საქმე. ქრისტე თანახმა იყო, რომ საკუთარი თავი დაეკავშირებინა ორგულ და ცოდვილ ადამიანებთან, მიეღო კაცთა ბუნება, დაეღვარა სისხლი და შეეწირა საკუთარი სული ცოდვის მსხვერპლად. ზეციურ საბჭოში ადამიანის დანაშაული და რისხვა ცოდვის წინააღმდეგ დათვლილი იყო, ქრისტემ კი მაინც განაცხადა თავისი გადაწყვეტილების შესახებ, რომ ამ პირობების დასაკმაყოფილებლად  მთელ პასუხისმგებლობას საკუთარ თავზე აიღებდა, რათა დაცემულ კაცობრიობას ჰქონოდა იმედი" (ე. უაითი. დროის ნიშნები, 5 მარტი 1896 წ.).

**კითხვები მსჯელობისთვის:**

<!-- TODO: სად არის კითხვები? -->

როგორც ვიხილეთ, ეს. 11-ში უფალმა ორივე მოსვლა ერთ სურათში წარმოადგინა. ამას შეუძლია ნაწილობრივ მაინც ახსნას, თუ რატომ არ მიიღო ზოგიერთმა ებრაელმა ქრისტე მისი პირველი მოსვლის დროს: ისინი ელოდნენ, რომ ის აღასრულებდა იმას, რასაც მხოლოდ მეორედ მოსვლის დროს უწერია აღსრულება. რას გვეუბნება ეს ქრისტეს მოსვლის ბუნების სწორად გაგების მნიშვნელობაზე? როგორ შეუძლია ცრუ შეხედულებებს, მაგალითად, მეორედ მოსვლის შესახებ, ადამიანები მოაქციოს ბოლო ჟამის უდიდეს სიცრუეში სატანისა?  (იხ. ე. უაითი. დიადი ბრძოლა, თავი 39).

დასკვნა: ესაიას დღეებში, რომლის სახელიც ნიშნავს "უფლის ხსნა", ღმერთი აღუთქვამს თავისი ხალხის ნარჩომს, რომ იხსნის იმ შევიწროვებისაგან, რომელიც საერთო განდგომილების შედეგად ემუქრებოდა მას. ეს წინასწარმეტყველება იმედი შესახებ თავის აბსოლუტურ აღსრულებას ჰპოვებს იესოში, რომლის სახელიც ნიშნავს "უფალი არის ხსნა".