---
title: რათა ემსახუროს და გადაარჩინოს
date: 20/02/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 41; 42:1-7; 44:26-45:6; 49:1-12.
> <p>სამახსოვრო მუხლი:</p>
> "აი, ჩემი მორჩილი, რომელიც მიჭირავს მე, ჩემი რჩეული, რომელიც სურს ჩემს გულს. დავდე მე მასზე ჩემი სული, სამართალს გაუჩენს იგი ხალხებს" (ეს. 42:1).
"ბევრი კეთილ საქმედ მიიჩნევს, ეწვიოს ქრისტეს მიწიერ ცხოვრებასთან დაკავშირებულ ადგილებს, იაროს იქ, სადაც უფალი დადიოდა, იხილოს ტბა, რომლის ნაპირებზეც იგი ასწავლიდა; მთები და ხეობები, რომელთაც ხშირად უჭვრეტდა მაცხოვარი. მაგრამ ქრისტეს ნაკვალევზე სიარულისათვის სულაც არ არის საჭირო ნაზარეთში, კაპერნაუმში და ბეთლემში გამგზავრება. უფლის პოვნა ყოველთვის შეგვიძლია ავადმყოფის სარეცელთან, ღარიბულ ქოხში, დიდი ქალაქების ხალხმრავალ ქუჩებში - ნებისმიერ ადგილას, სადაც ადამიანები ნუგეშს საჭიროებენ. ვაკეთოთ ქრისტეს საქმეები - ნიშნავს ვიაროთ მის ნაკვალევზე" (ე. უაითი. ქრისტე - წუთისოფლის იმედი, გვ. 640).
ესაია საუბრობდა უფლის მორჩილზე (სიტყვასიტყვით "მონა", "მსახური") გულმოწყალების მისიით, რომელიც შემდეგნაირადაა  წარმოდგენილი: "გაჟეჟილ ლერწამს არ გადატეხს და მბჟუტავ პატრუქს არ ჩააქრობს, ჭეშმარიტებით გამოიტანს განაჩენს… რათა აახილოს ბრმა თვალები, პატიმართა გამოსაყვანად სატუსაღოდან, საპატიმროდან - ბნელეთში მსხდომთა" (ეს. 42:3,7).
ამ გაკვეთილში განვიხილავთ ვინ არის ეს მორჩილი და რას აკეთებს ის. 
