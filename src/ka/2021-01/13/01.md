---
title: პლანეტა დედამიწის ხელახალი შობა
date: 20/03/2021
---

<h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 65:17-25; 66:1-19; 66:19-21; 66:21; 66:22-24. 

> <p>სამახსოვრო მუხლი:</p>
> "რადგან, აჰა, მე შევქმნი ახალ ცას და ახალ მიწას. და არ გაიხსენება წინანდელნი და არ მოვა გულთან" (ეს. 65:17)

თორმეტი წლის ბიჭმა ასტრონომიის წიგნის წაკითხვის შემდეგ სკოლაში სიარულზე უარი თქვა. დედამ ის ოჯახის ექიმს მიუყვანა, რომელმაც ჰკითხა:

-ბილი, რაშია საქმე? რატომ აღარ გინდა სკოლაში სიარული და სწავლა?

-ექიმო, - უპასუხა ბიჭმა, - ასტრონომიის წიგნში წავიკითხე, რომ ერთხელაც მზე ჩაქრება და დედამიწაზე სიცოცხლე გაქრება. რა აზრი აქვს რამის კეთებას თუ ბოლოს მაინც ყველაფერი განადგურდება?
დედამ აღელვებულმა შესძახა:

-ეს შენ არ გეხება! ეს შენი საქმე არ არის!
ექიმმა გაიღიმა და თქვა:

-ბილი, შენ ნუ ღელავ, იქამდე, სანამ ეს მოხდება, ყველა მოვკვდებით.

ეს, რა თქმა უნდა, მხოლოდ ერთ-ერთი პრობლემაა, საბოლოო ჯამში ყველა მოვკვდებით. 

საბედნიეროდ, ჩვენი არსებობა არ უნდა დამთავრდეს სიკვდილით. პირიქით, ჩვენ შემოთავაზებული გვაქვს სიცოცხლე, საუკუნო სიცოცხლე ხელახლა შექმნილ სამყაროში.