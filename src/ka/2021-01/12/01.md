---
title: ხალხთა საწადელი
date: 13/03/2021
---

 <h3 class="ka_geo">გამოსაკვლევად შემოთავაზებული ბიბლიური მუხლები:</h3>
ეს. 59; 59:15-21; 60:1,2; 61; 61:2. 
> <p>სამახსოვრო მუხლი:</p>
> "და ივლიან ხალხები შენს სინათლეზე და მეფენი - შენი ამობრწყინების ნათელზე" (ეს. 60:3)
"ჩვენ ქრისტეს სკოლაში უნდა ვსწავლობდეთ. მისი სიმართლის გარდა სხვა ვერაფერი მოგვცემს უფლებას, რომ მოვიპოვოთ მისი მადლის აღთქმის კურთხევები. ჩვენ გვქონდა სურვილი და დიდი ხნის განმავლობაში ვცდილობდით ამ კურთხევების მოპოვებას, მაგრამ არ მიგვიღია ისინი, რადგან ვუფრთხილდებოდით იმ აზრს, თითქოს მათ მისაღებად თავად შეგვეძლო რამის გაკეთება. საკუთარი თავის გარდა ვერაფერს ვხედავდით და არ ვითვალისწინებდით, რომ იესო - ცოცხალი მხსნელია. ჩვენ არ უნდა ვიფიქროთ, რომ ჩვენი სათნოებანი და დამსახურებები გადაგვარჩენს; ქრისტეს მადლი - აი, ერთადერთი იმედი გადარჩენისა. თავისი წინასწარმეტყველის მეშვეობით უფალი გვპირდება: "დატოვებს ბოროტეული თავის გზას და უსამართლო კაცი თავის ზრახვებს; დაუბრუნდება უფალს და ის შეიწყალებს მას; და ჩვენს ღმერთს, რადგან ის მიმტევებელია" (ეს. 55:7). ჩვენ უპირობოდ უნდა ვირწმუნოთ აღთქმული და არ მივიჩნიოთ რწმენა გრძნობებად. როდესაც სრულად მივენდობით ღმერთს, როდესაც დავეყრდნობით იესოს, როგორც ცოდვების მიმტევებელი მხსნელის დამსახურებებს, მაშინ მივიღებთ ნებისმიერი სახის დახმარებას, რომელსაც კი ვისურვებთ" (ე. უაითი. რწმენა და საქმეები, გვ. 36).
ამ კვირის განმავლობაში ჩვენ შევძლებთ, რომ უკეთ ჩავწვდეთ ესაია წინასწარმეტყველის წიგნში ჩაწერილ ამ დიდებულ ჭეშმარიტებას.
