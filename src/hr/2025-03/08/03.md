---
title: 'Pripremanje Za Dar'
date: 18/08/2025
---

`Pročitajte Izlazak 19,9-25. Kako je Bog pripremao Izrael za primanje Deset zapovijedi?`

Bog je Izraelcima dao posebne upute što trebaju činiti u okviru pripreme za davanje Zakona sa Sinaja. Vanjska čistoća koja se od njih tražila trebala je odražavati njihovo potpuno posvećenje Bogu. Trebali su biti spremni za predstojeće veličanstveno očitovanje Gospodnje sla- ve. A onda se “prolomi grmljavina, munje zasijevaše, a gust se oblak nadvi nad brdo. Gromko zaječa truba, zadrhta sav puk koji bijaše u taboru” (Izlazak 19,16).

Deset zapovijedi sadrže srž Božje objave i biblijskog morala. One su bit i temelj božanskih mjerila za cijelo čovječanstvo. Njihova su načela vječna i sveobuhvatna.

Prema biblijskom izvještaju, Dekalog je objavio Bog (Izlazak 19,19; 20,1; Ponovljeni zakon 5,4.5.24), a On ga je i napisao (Izlazak 24,12; 31,18; Ponovljeni zakon 5,22). Dvaput je dan Mojsiju kao poseban dar (Izlazak 32,19; 34,1; Ponovljeni zakon 10,1.2).

Dekalog se u Izlasku naziva “svjedočanstvo” (hebr. edut; Izlazak 31,18) ili “riječi Saveza” (hebr. dibre habberit; Izlazak 34,28). Prema Ponovljenom zakonu, te riječi zapisane su na “dvije kamene ploče — ploče Saveza” (Ponovljeni zakon 9,9.11.15). Medutim, nijedna knjiga na hebrejskom jeziku ne koristi se izrazom “deset zapovijedi” (hebr. micuot, “zapovijedi”). Umjesto toga, triput se nazivaju “deset riječi”. Hebrejski izraz aseret haddebarim znači “riječ, rečenica, materija, stvar, govor, priča, obećanje, iskaz” (vidi Izlazak 34,28; Ponovljeni zakon 4,13; 10,4). Postoje dvije inačice Deset zapovijedi sa sasvim neznatnim razli- kama. Prva je zabilježena u Izlasku 20,1-17, a druga u Ponovljenom zakonu 21,3-21. Druga inačica, koju je Mojsije usmeno prenio Izraelu, nastala je skoro četrdeset godina nakon Sinaja, neposredno prije nego što je narod ušao u Obećanu Zemlju (Ponovljeni zakon 1,3.4; 4,44-47).

Te okolnosti objašnjavaju neznatne razlike izmedu njih.

Kada je Pavao predstavio Zakon kao ljubav, on je citirao iz Deset zapovijedi (Rimljanima 13,8-10). Ljubav je sažetak Božjeg zakona jer je Bog ljubav (1. Ivanova 4,16).

`Kako razumijete misao da je Deset zapovijedi izraz Božje ljubavi? što to znači? Kako se Božja ljubav otkriva u njima?`