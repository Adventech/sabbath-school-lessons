---
title: 'Zakon Kao Božje Obećanje'
date: 21/08/2025
---

`Pročitajte Rimljanima 3,20-24. S obzirom na to da Pavao vrlo jasno kaže da ne možemo biti spašeni držanjem Deset zapovijedi, kakvu onda ulogu zapovijedi trebaju imati u našem životu?`

Hebrejski izraz dabarim, koji se u Mojsijevim spisima odnosi na Deset zapovijedi (Izlazak 34,28; Ponovljeni zakon 4,13; 10,4), ne znači doslovno “zapovijedi”, već “riječi”. Ta “riječ”, dabar, može značiti i “obe- ćanje”. Zbog toga se na mnogim mjestima (1. o kraljevima 8,56; 2. Ljetopisa 1,9; Nehemija 5,12.13; Ponovljeni zakon 1,11; 6,3; 9,28; Jošua 9,21; 22,4; 23,5), riječ dabar, bilo u vidu imenice ili glagola, prevodi tako da znači obećanje.

Ellen G. White nudi zanimljiv uvid kada govori o ulozi Deset zapov- ijedi: “Deset zapovijedi ... je deset obećanja.” (Ellen G. White Comments, The SDA Bible Commentary, sv. 1, str. 1105) Deset zapovijedi treba razumjeti kao skup Božjih obećanja koja će nas izvesti na pravi put, kako bi Bog mogao učiniti divne stvari za nas. Ali moramo ih poslušati.

`Pročitajte Rimljanima 10,4. Kako trebamo razumjeti Pavlovu misao da je Krist “svršetak” Zakona?`

Pavao tvrdi da je Isus Krist telos, “svršetak” Zakona, ali ne u smislu da ukida Zakon ili da ga odbacuje. To zapravo znači da je Krist cilj i svrha Zakona, a ne da Njegova žrtva pomirnica poništava vrijednost i vječnu narav Zakona.

Naprotiv, Pavao govori o važnosti Zakona, o njegovoj legitimnosti i trajnoj valjanosti (Rimljanima 3,31; 1. Korinćanima 7,19; Galaćanima 5,6). Značenje riječi telos, “svršetak”, prvenstveno je usmjereno na cilj, a ne na vrijeme. Krist je ključ za odgonetanje pravog smisla i svrhe Božjeg zakona. Stoga bi bilo neispravno reći da je Krist poništio, za- mijenio ili ukinuo Zakon. Krist je svrha Zakona, Onaj na koga Zakon upućuje.

`Kako Zakon upućuje na Isusa? što nam Zakon otkriva o nama, što bi nas trebalo uputiti na Isusa?`