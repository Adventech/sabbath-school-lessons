---
title: 'Dar Deset Zapovijedi'
date: 19/08/2025
---

`Pročitajte Izlazak 20,1-17. Koja su načela Deset zapovijedi i kako su one ustrojene?`

Zapazite da Deset zapovijedi ne počinju zapovijedima, već Božjim milosrdnim djelovanjem u korist svojeg naroda: “Ja sam Jahve, Bog tvoj, koji sam te izveo iz zemlje egipatske, iz kuće ropstva.” (Izlazak 20,2). Gospodin prvo pokazuje svoju milost tako što daje slobodu i spasenje Izraelu, pa tek onda otkriva svoju volju. Te zapovijedi trebalo je držati iz ljubavi i zahvalnosti za ono što je Bog učinio za njih.

Ključni pojam u Deset zapovijedi jest “ljubav” (Rimljanima 13,10). Najveća zapovijed je zapovijed o ljubavi koja se izražava na dva načina —	kao ljubav prema Bogu (Ponovljeni zakon 6,5) i ljubav prema bližnjem (Levitski zakonik 19,18). U prve četiri zapovijedi tumači se što znači ljubiti Boga. U sljedećih šest zapovijedi tumači se što znači ljubiti bližnjeg. Deset zapovijedi počinju štovanjem Boga iznad svega (vertikalna ljubav) i nastavljaju se poštovanjem drugih (horizontalna ljubav):

1.	Duboko štovanje i odavanje počasti Bogu tako što Mu dajemo prvo i najviše mjesto u svakoj prigodi u životu (prva zapovijed);

2.	štovanje i očuvanje Božjeg jedinstvenog položaja tako što neće biti zamijenjen nekim idolom u bilo kojem obliku, bilo fizičkom, sim- boličnom ili duhovnom. Naše najčistije naklonosti pripadaju Jahvi (druga zapovijed);

3.	Duboko štovanje Božjeg imena — Njegovog ugleda i karaktera (treća zapovijed);

4.	Poštovanje Njegovog dana za odmor i bogoslužje — subote (četvrta zapovijed);

5.	Poštovanje roditelja (peta zapovijed);

6.	Poštovanje života (šesta zapovijed);

7.	Poštovanje braka (sedma zapovijed);

8.	Poštovanje nečijeg imanja (osma zapovijed);

9.	Poštovanje ugleda drugih (deveta zapovijed);

10.	Poštovanje sebe tako da nikakve sebične želje ne naruše naš karakter (deseta zapovijed).

Isus je rekao: “Ako me ljubite, vršit ćete moje zapovijedi.” (Ivan 14,15; vidi takoder 1. Ivanova 4,20.21) Dakle, prava poslušnost je jedno- stavno izraz ljubavi i zahvalnosti prema Isusu, ljubavi koja se najsnaž- nije očituje u načinu na koji se odnosimo prema svojim bližnjima.