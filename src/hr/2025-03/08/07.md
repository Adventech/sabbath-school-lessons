---
title: 'Za Daljnje Proučavanje'
date: 22/08/2025
---

U knjizi Ellen G. White Patrijarsi i proroci pročitajte poglavlja pod naslovom “Izrael prima Zakon”, str. 245—252 (u izvorniku 303—310), i “Sotonino neprijateljstvo prema Zakonu”, str. 269—279 (u izvorniku 331—342). “Bog je namjeravao da objavljivanje svojeg Zakona učini veličanstvenim prizorom, u skladu sa svojim uzvišenim karakterom. Narod je trebao shvatiti da svemu što je povezano sa službom Bogu treba pristupati s velikim poštovanjem.” (Ellen G. White, Patrijarsi i proroci, str. 246; u izvorniku 303).

To načelo dubokog poštovanja vrijedi i danas. Ono proizlazi iz razumijevanja Božje veličine, transcendentnosti i veličanstva. Videnje Božje slave budi zahvalnost u našim srcima i čini nas poniznima. što pomnije sagledavamo Božju svetost, to više nesavršenosti uočavamo u vlastitom životu, što u nama izaziva još veću žed za Njegovom preob- ražavajućom prisutnošću i želju da budemo sličniji Njemu.

Svijest o tome što smo mi kad se usporedujemo s Njim i Njegovim svetim Zakonom, čini nas potpuno ovisnim o Kristovoj smrti.

U isto vrijeme Isus jasno kaže da nam, kada ponizno prihvatimo Boga kao svojega Gospodina i Kralja, neće biti teško poslušati Njegove zapovijedi (Matej 11,28-30). Krist nam jasno stavlja do znanja da je božanski Zakon trajan (Matej 5,17-20). Kada se držimo Božjih zapovijedi iz ljubavi i zahvalnosti prema Njemu zbog spasenja koje nam je besplatno darovao, doživjet ćemo puninu spasonosnog odnosa s Njim. Dok uživamo u velikim prednostima držanja Zakona (uostalom, pogledajte bol i teškoće koje njegovo kršenje donosi), možemo uživati i u sigurnosti koju nam pruža spoznaja da je naše spasenje u Isusu, a ne u držanju Zakona.

**Pitanja za razgovor**

`1.	Priprema za primanje Zakona pomogla je Izraelcima da ste- knu osjećaj dubokog poštovanja. Postoji li danas u crkvi sličan osjećaj strahopoštovanja pred Bogom? Ili se to nekako postupno izgubilo?`

`2.	Zadržite se malo više na obećanju Saveza: “I bit će oni moj narod, ja Bog njihov!” što to znači za nas danas i kako bi se ono trebalo pokazati kod nas kao pojedinaca i kao zajednice vjernih?`

`3.	Bog nas osposobljava za ono što nam zapovijeda da činimo. Ellen G. White tvrdi da “sve Njegove zapovijedi istodobno osposobljavaju” (Isusove usporedbe, str. 223; u izvorniku 333). Kako to obećanje možemo primijeniti u praksi?`

`4.	Kako možemo odgovoriti na uobičajenu tvrdnju da je Zakon nakon križa ukinut? U većini slučajeva, za koju se zapovijed zapravo misli da je ukinuta?`