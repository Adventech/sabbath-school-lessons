---
title: 'Različite Uloge Božjeg Zakona'
date: 20/08/2025
---

Božji zakon otkriva Božji karakter — pokazuje tko je On. Kao što je Bog svet, pravedan i dobar, takav je i Njegov Zakon. Pavao potvrduje: “Zakon je bez sumnje svet, a zapovijed i sveta, i pravedna, i dobra.” (Rimljanima 7,12)

U Bibliji se na Božji zakon gleda u vrlo pozitivnom svjetlu (Matej 5,17.18; Ivan 14,15; 1. Korinćanima 7,19). O Zakonu se može pisati poezija (kao, primjerice, Psalam 119), može se pjevati o njemu (Psalam 19) i razmišljati o njemu dan i noć (Psalam 1,2; Jošua 1,8). Zakon nam pomaže da se sačuvamo od zla i daje nam mudrost, razumijevanje, zdra- vlje, blagostanje i mir (Ponovljeni zakon 4,1-6; Izreke 2-3).

1.	Božji zakon je poput ograde koja stvara veliki slobodan prostor i upozorava da nas iza odredene točke vrebaju opasnosti, problemi, komplikacije, pa čak i smrt (Postanak 2,16.17; Jakov 2,12).

2.	Zakon je i putokaz koji upućuje na Isusa koji oprašta naše grijehe i mijenja naš život (2. Korinćanima 5,17; 1. Ivanova 1,7-9). Na taj način on nas kao pedagog, skrbnik/čuvar, vodi Kristu (Galaćanima 3,24).

`Pročitajte Jakov 1,23-25. Kako nam te riječi pomažu da shva- timo ulogu Zakona i koliko je on važan, bez obzira na to što nas ne može spasiti?`

Ogledalo može otkriti vaše mane. Ali u ogledalu nema ničega što bi ih moglo popraviti. Ogledalo ukazuje na probleme, ali ne pruža rješenje. Isto je tako i s Božjim zakonom. Pokušaj da se opravdamo pred Bogom vršenjem Zakona bio bi kao da uporno zurimo u ogledalo u nadi da će ono prije ili poslije izbrisati naše mane.

Pošto se spašavamo vjerom a ne djelima — uključujući i djela Zakona —	neki kršćani tvrde da je Zakon ukinut i da ga više ne moramo držati. Naravno, s obzirom na to da Zakon ukazuje na grijeh — “ta ni za požudu ne bih znao da Zakon ne govoraše: ‘Ne poželi!’” (Rimljanima 7,7 — Varaždinska Biblija) — ta tvrdnja je gruba pogreška kada je riječ o tumačenju odnosa izmedu Zakona i Evandelja. Postojanje Zakona ra- zlog je zašto nam je potrebno Evandelje.

`Koliko ste uspješni u pokušajima da držite Božji zakon? Jeste li dovoljno uspješni da na tome zasnivate svoje spasenje? Ako niste, zašto vam je potrebno Evanđelje?`