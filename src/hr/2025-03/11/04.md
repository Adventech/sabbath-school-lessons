---
title: 'Narod Skreće S Puta'
date: 09/09/2025
---

`Pročitajte Izlazak 32,7.8. Zašto je Bog poslao Mojsija natrag u izraelski tabor?`

Pošto su se okrenuli idolu, Izraelci su se počeli odvajati od pravog Boga koji ih je izbavio iz Egipta. Gospodin je krivnju za to pripisao izravno narodu rekavši da je “pošao naopako” (Izlazak 32,7) — pa je tom kipu pripisao čak i zasluge za svoje izbavljenje iz Egipta. Bilo je to izravno protivljenje onomu što im je Bog rekao (Izlazak 20,2)! To nijekanje Božje prisutnosti i Njegovih silnih djela bilo je vrlo ozbiljno. Njihove misli i osjećaji bili su potpuno iskvareni i izopačeni.

Prema proroku Ezekielu, idolopoklonstvo je bilo glavni uzrok stra- danja Božjeg naroda i iz njega su izvirali svi drugi grijesi (vidi, primjeri- ce, Ezekiel 8,1-18; 20,1-44; 22,1-12). »esto se pitamo zašto su ti neka- dašnji vjernici bili tako naivni i nepopravljivi kada je riječ o obožavanju različitih idola načinjenih ljudskom rukom. »vrsto smo uvjereni da mi nikad ne bismo takvo nešto učinili. Medutim, nemamo li i mi idole? Jer današnji idoli mogu drugačije izgledati, ali je njihova privlačnost slična.

Idol je tvar koja zamjenjuje Boga, nešto čemu se, iako znamo da nije ispravno, i dalje klanjamo i na što se uvijek vraćamo. Idoli zaoku- pljaju našu maštu, osjećaje, vrijeme i um više nego Bog. Mogu čak zavladati našim mislima u toj mjeri da se osjećamo zarobljeno. Mi se pretvaramo u ono što promatramo, i nikad se nećemo uzdići iznad svo- jeg “boga” kojemu služimo.

Ako Bog nije u središtu vašeg života, Njegovo mjesto popunit će neki drugi bogovi. Ako ne uživamo u Njegovoj živoj prisutnosti i ne njegujemo taj odnos, uživat ćemo u nečemu ili nekome drugom i tome ćemo posvetiti svoj život. Ono čime zamjenjujemo Krista može imati različite oblike — to može biti oholost, sebičnost, novac, moć, seks, hrana, televizija, droge, alkohol, nečiste misli, pornografija, razna zado- voljstva, posao, sportovi, obitelj, videoigre, filmovi, kupovanje, razne ideologije, politika, glazba, ugled u društvu, titule, akademska dostignuća i tako redom. Lista je beskrajna.

Vrlo smo kreativni i inovativni u tom pogledu. Sve što je dobro, lijepo i korisno možemo pretvoriti u idola. Idolopoklonstvo je iznimno opasno jer mijenja našu osobnost, naš način razmišljanja, naše sklono- sti i naš društveni život. Ono mijenja naš identitet, a duboke, iskrene odnose zamjenjuje šupljim i besmislenim vezama koje nas ne mogu spasiti.