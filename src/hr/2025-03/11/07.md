---
title: 'Za Daljnje Proučavanje'
date: 12/09/2025
---

U knjizi Ellen G. White Patrijarsi i proroci pročitajte poglavlje pod naslovom “Idolopoklonstvo na Sinaju”, str. 256—266 (u izvorniku 315— 327).

Pouka za ovaj tjedan posvećuje posebnu pozornost Božjem djelova- nju u vjerniku. Bog može u nama “učiniti neograničeno više od onoga što možemo moliti ili misliti” (Efežanima 3,20). Mi se ne trebamo usre- dotočivati na sebe i zadovoljavati svoje vlastite želje, jer to vodi u idolo- poklonstvo. Umjesto toga, trebali bismo biti usredotočeni na Boga i Njegovu silu. On nam daje snagu kojom nas vodi u novi i pobjedonosni život (Filipljanima 4,13; Juda 1,24.25).

“Ljubav ništa manje od pravde zahtijeva da se ovakav grijeh kazni. Bog je čuvar kao i vrhovnik svojeg naroda. On uklanja one koji su ustrajni u pobuni da druge ne povedu u propast. Time što je poštedio Kajinov život, Bog je svemiru pokazao kakve su posljedice dopuštanja da grijeh prode nekažnjeno. Utjecaj koji je on svojim životom i učenjem izvršio na svoje potomke doveo je do pokvarenosti koja je zahtijevala uništenje cijelog svijeta potopom. … što su ljudi duže živjeli, postajali su sve pokvareniji. Tako je bilo i s otpadom na Sinaju. Da prijestup nije bio brzo kažnjen, ponovno bi se vidjele iste posljedice.” (Ellen G. Wihte, Patrijarsi i proroci, str. 263,264; u izvorniku 325)

**Pitanja za razgovor**

`1.	Zadržite se više na pitanju postavljenom na kraju odsjeka za ponedjeljak. Na koje načine možemo obožavati djela stvaranja umjesto Stvoritelja? Na primjer, kako možemo biti dobri upravitelji zemlje i štititi životnu sredinu a da je ne obožavamo i ne pretvaramo u idola?`

`2.	Težina neke situacije može se ocijeniti na osnovi posljedica i ishoda određene radnje, ili na osnovi ozbiljnosti reakcije na određeni događaj. Zašto je Mojsije naredio da se pogube oni koji su se tvrdoglavo odbijali pokajati i ustrajavali u svojoj pobuni protiv Boga i Njegovog nauka?`

`3.	Zašto je zamjena jedini ispravni oblik pomirenja? Zašto svaka teorija pomirenja koja niječe ili podcjenjuje zamjenu kao osnovu Evanđelja čini grubu teološku pogrešku? Pročitajte 1. Petrova 2,24. Kako se ovdje na snažan način otkriva ideja o Isusu kao našoj Zamjeni?`