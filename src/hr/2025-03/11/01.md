---
title: 'Otpad I Posredovanje'
date: 06/09/2025
---

### Biblijski tekstovi
Izlazak 32,1-6; Psalam 115,4-8; Izaija 44,9.10; Rimljanima 1,22-27; Izlazak 32,7-32; Izaija 53,4.

> <p></p>
> “Mojsije se vrati Jahvi pa reče: ‘Jao! Narod onaj tešak je grijeh počinio napravivši sebi boga od zlata. Ipak im taj grijeh oprosti. … Ako nećeš, onda i mene izbriši iz svoje knjige koju si napisao.’” (Izlazak 32,31.32)

Mojsije je bio odsutan iz izraelskog tabora samo četrdeset dana — i što se dogodilo? Narod se odvratio od Boga i počeo se klanjati idolu načinjenom ljudskim rukama — zlatnom teletu. Kako su to mogli učiniti nakon toliko silnih znakova, iskustava i čuda?

Moglo bi se dati mnoštvo odgovora, a moguće je da bi u svima njima bilo nešto istine. Zar narod nije razumio tko je Bog? Ili su njihova velika iskustva s Njim bila zasjenjena njihovim tjelesnim i grešnim željama? Zar nisu cijenili što je Bog učinio za njih, već su, naprotiv, sve to prihvatili kao normalno? Je li njihova moć prosudivanja bila pomračena, narušena svakodnevnim poslovima i starim grešnim načinom razmišlja- nja? Jesu li jednostavno bili nezahvalni za Božja milostiva djela? Jesu li tako brzo zaboravili na Božja silna djela (Psalam 106,13.21-23)? Ili bi se za sve moglo okriviti Aronovo neuspješno vodstvo? “I na Arona se Jahve silno rasrdio, htio ga uništiti. Tada se zauzeh i za Arona.” (Po- novljeni zakon 9,20)

Bez obzira na razloge za to strašno otpadništvo, koje pouke možemo izvući iz toga ne samo u vezi s ljudskom grešnošću, već i s Božjom milosrdnom ljubavlju prema ljudima usprkos njihovoj grešnosti?

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 450—454.**