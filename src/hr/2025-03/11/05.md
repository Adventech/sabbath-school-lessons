---
title: 'Božji Pravedni Gnjev'
date: 10/09/2025
---

`Pročitajte Izlazak 32,9-29. Kakva je bila Mojsijeva reakcija na Božju prijetnju da će uništiti Izrael?`

Mojsije se još uvijek nalazio na Sinaju kada je Bog rekao da će uništiti buntovnike i od Mojsijevih potomaka načiniti velik narod. Ali Mojsije to nije želio. Naprotiv, on se moli Jahvi ističući da Izraelci nisu njegov narod, već Božji. Nije ih on, Mojsije, izveo iz Egipta, već Bog svojim silnim djelima. I tako se Mojsije molio Bogu naglašavajući Njegova obećanja koja je dao njihovim očevima. Mojsije tu djeluje kao posre- dnik izmedu Boga i čovječanstva.

Pošto “Jahve odustane da na svoj narod svali nesreću kojom mu bijaše zaprijetio” (Izlazak 32,14), Mojsije se vratio u tabor. Nije zabilježeno da je tom prigodom — za razliku od izvještaja u Izlasku 34,29.30 — njegovo lice sjalo nakon boravka u Gospodnjoj prisutnosti. Ovog puta njegovo je lice vjerojatno odavalo gnjev.

“Čim se približi taboru te opazi tele i kako igraju, razgnjevi se Mojsije. Baci iz ruke ploče i razbije ih na podnožju brda.” (Izlazak 32,19) Razbijanje ploča koje su sadržavale Deset zapovijedi bilo je izvanjski znak kršenja njihovog sadržaja. Bog je ukorio Mojsija zbog toga, ali mu je poslije zapovjedio da iskleše dvije ploče kao zamjenu “prvim pločama što si ih razbio” (Ponovljeni zakon 10,2). I sam Bog je ponovno napisao te zapovijedi.

Mojsije je oštro ukorio Arona što se pokorio zahtjevima naroda. “što ti je ovaj puk učinio — reče Mojsije Aronu — da si tako veliki grijeh na nj svalio?” (Izlazak 32,21) Aron se pokušao opravdati tako što je (1) okrivio druge i (2) pozvao se na magijsko djelovanje: “Bacih [zlato] u vatru te izade ovo tele.” (Izlazak 32,24) Cijelu stvar činila je još težom činjenica da je Bog Aronu već ukazao veliku čast i dao mu mnoge prednosti, uključujući i odlazak na goru zajedno s Mojsijem i sedamde- setoricom drugih starješina (Izlazak 24,1).

Kakva mračna ironija! Tvrdeći da se dogodilo čudo, Aron je poku- šao prevariti svojeg brata (zapazite kako jedan grijeh vodi u drugi; u ovom slučaju idolopoklonstvo u laž). Medutim, Mojsije nije bio prevaren jer je vidio kako se narod divljački ponaša. Negativne posljedice bile su očite i Mojsije je morao odmah zaustaviti pobunu.

`Čemu nas taj događaj uči o snazi posredničke molitve? Za koga biste se trebali moliti u ovom trenutku?`