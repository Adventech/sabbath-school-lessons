---
title: 'Idolopoklonstvo I Zlo'
date: 08/09/2025
---

`Pročitajte Izlazak 32,6. Na što ih je njihovo idolopoklonstvo ubrzo navelo? Vidi tako6er Psalam 115,4-8; 135,15-18; Izaija 44,9.10.`

To zlatno tele podsjećalo je na egipatskog boga-bika Apisa, ili na božicu-kravu Hator. Bilo je to otvoreno kršenje prve i druge zapovijedi (Izlazak 20,3-6). Takav prijestup nije mogao ostati nekažnjen, jer je ot- voreno narušavao njihov odnos sa živim Bogom. Umjesto da obožavaju svojega Stvoritelja, Izraelci su obožavali vlastitu tvorevinu koja nije mogla vidjeti, čuti, mirisati, govoriti, brinuti se, voljeti niti ih voditi.

Poredak stvaranja bio je izokrenut — umjesto da shvate da su stvoreni na Božju sliku, oni su sada napravili boga ne čak ni na vlastitu sliku — što bi već bilo dovoljno loše — već u obličju žiuotinje. Je li to bio bog kojem su željeli služiti? Time su strašno sagriješili Bogu (Izaija 31,7; 42,17).

`U kojem smislu otpad sa zlatnim teletom oslikava ono što je zapisano u Rimljanima 1,22-27?`

Idolopoklonstvo niječe teološku istinu da je Bog — Bog, a čovjek — čovjek. Ono briše jaz izmedu Boga i čovjeka (Propovjednik 5,2) i prekida vezu s Njim. Bilo da je riječ o nečemu otvorenom i očiglednom, ili o nečemu skrivenom u srcu, idolopoklonstvo brzo prekida naš odnos s Bogom i vodi nas silaznom moralnom spiralom nizbrdo. Nije čudo što su se, prema biblijskom izvještaju, sljedećeg dana — pošto su prinijeli žrtvu idolu, počeli zabavljati na način za koji Ellen G. White kaže da je bilo “oponašanje idolopokloničkih egipatskih blagdana” (Patrijarsi i proroci, str. 260; u izvorniku 320).

Ljudi su vrlo maštoviti u osmišljavanju vlastitih idola. Stvaraju svoje bogove, što je već dovoljno loše, a onda im još i služe. Stvoritelj biva zamijenjen stvarima koje prije ili poslije vode u moralnu propast.

`Na koji način ljudi danas obožavaju stvorenje umjesto Stvoritelja?`