---
title: 'Neuspješno Vodstvo'
date: 07/09/2025
---

Bog je pozvao Mojsija i proveo odredeno vrijeme s Njim. To razdoblje od četrdeset dana i četrdeset noći možda je bilo kratko za Mojsija, ali izgleda da je bilo dugo, pa i predugo za Izraelce. Njihov vidljivi voda bio je odsutan i oni su postali zbunjeni, nestrpljivi, uplašeni i nesigurni. Željeli su imati vidljivog boga koji će ih voditi po ugledu na “bogove” kakve su cijelog života vidali u idolopokloničkom Egiptu.

`Pročitajte Izlazak 32,1-6. Kako je moguće da je Aronovo vod- stvo toliko podbacilo?`

Aron nije bio dorastao situaciji. Propustio je pogodni trenutak da učini ono što je ispravno. Umjesto da se osloni na Jahvu, on se povukao pred većinom. Narod je zahtijevao nezamislivo: “Ustaj! Napravi nam boga, pa neka on pred nama ide!” (Izlazak 32,1) — i on je pristao.

Dragovoljno su davali zlato da bi se napravio taj idol, a Aron ne samo da ih nije sprečavao, već ih je i pozivao da prilažu. A onda je sudjelovao u pravljenju tog lažnog boga.

Narod je poslije izjavio: “Ovo je tvoj bog, Izraele, koji te izveo iz zemlje egipatske.” (Izlazak 32,4) Bilo je to tako grešno, tako zlo i krat- kovidno! Upravo su napravili tog idola, a onda su izjavili da ih je on, taj idol, oslobodio. Nevjerojatno je kako grešne želje mogu izopačiti naše misli i djela! Ljudi slave vlastite tvorevine, a njihova ljudskost i moralnost pritom bivaju poniženi.

“Ovakva je kriza zahtijevala čovjeka čvrste, odlučne, nepromjenjive hrabrosti, nekoga tko bi poštovanje Boga smatrao vrednijim od popu- larnog javnog mišljenja, osobne sigurnosti i vlastitog života. Ali tadašnji izraelski voda nije imao takav karakter. Aron je neodlučno prigovorio narodu, a njegovo oklijevanje i bojažljivost u odlučnom trenutku njih je učinilo još odlučnijim. Metež se povećava. Izgledalo je da je slijepa, nerazumna izbezumljenost ovladala mnoštvom. Bilo je i onih koji su ostali vjerni Savezu s Bogom, ali veći dio naroda pridružio se otpadu. … Aron se uplašio za svoj život i umjesto da plemenito ustane u obranu Božje časti, on je popustio zahtjevima mnoštva.” (Ellen G. White, Pa- trijarsi i proroci, str. 257,258; u izvorniku 316, 317)

`Kako je vođa Aron mogao biti tako slab? Na koje je načine mogao u vlastitom srcu opravdati svoje strašne postupke?`