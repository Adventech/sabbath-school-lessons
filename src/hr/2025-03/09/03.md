---
title: 'Još Neki Zakoni'
date: 25/08/2025
---

Bog je u svojoj milosti učio suce kako da postupaju s ljudima u različitim situacijama u vezi s imovinskim pravom. Navedeno je što treba raditi ako nečiji bik napadne tudeg bika, ako netko ukrade domaću životinju i proda je, ako su životinje pasle u polju ili vinogradu drugog vlasnika, ako bi predmet koji je netko pozajmio bio ukraden od njega, ili ako bi iznajmljena životinja bila ozlijedena ili bi uginula (Izlazak 21,33-22,15).

`Pročitajte Izlazak 22,16—23,9. Kojim su se spornim pitanjima ti zakoni bavili i na koji način?`

Božji zakoni obuhvaćali su različita pitanja. Postojali su posebni propisi protiv tlačenja i ponižavanja ljudi. Bog nije želio nikakvu vrstu izrabljivanja. On u svojoj milosti popravlja grešne poticaje ljudskog srca i obuzdava prirodne sklonosti ljudi. Trebalo je sačuvati sigurnost društva, iskorijeniti zlo i njegovati dobre meduljudske odnose. Pravda i ljubav morali su upravljati svim postupcima.

`Pročitajte Izlazak 23,10-19. Koja su ovdje važna pitanja obrađena?`

Subota i blagdani bili su usredotočeni na bogoslužje i bili su pod- sjetnici na ključne dogadaje u povijesti spasenja. Bogoslužje je bilo pomno uredeno jer je to bila teološka osnova za sve druge aktivnosti. Subota je uspostavljena prigodom stvaranja (Postanak 2,2.3; Izlazak 20,8- 11), bila je povezana s oslobodenjem i otkupljenjem Izraela (Ponovljeni zakon 5,12-15) i na snažan način upućuje na obožavanje Boga kao našeg Stvoritelja, Otkupitelja i Gospodina (Marko 2,27.28).

Osim toga, postojala su tri ključna blagdana koje su Izraelci trebali svetkovati svake godine: (1) Pasha ili Blagdan beskvasnih kruhova u proljeće (obično izmedu polovine ožujka i polovine travnja); (2) Pedeset- nica ili Blagdan žetve (ili Blagdan sedmica) sedam tjedana nakon pret- hodnog blagdana, tako da je počinjao pedeset dana kasnije; i (3) Blagdan sjenica ili Blagdan berbe u jesen (obično izmedu polovine rujna i polovi- ne listopada; vidi takoder Izlazak 34,18-26; Levitski zakonik 23,4-44; Brojevi 28,16-29,40; Ponovljeni zakon 16,1-16).