---
title: 'življenje Po Zakonu'
date: 23/08/2025
---

### Biblijski tekstovi
Izlazak 21,1-32; Izlazak 22,16—23,33; 2. O kraljevima 19,35; Matej 5,38-48; Rimljanima 12,19; Matej 16,27.

> <p></p>
> “Ovako reci Izraelcima — progovori Jahve Mojsiju. — Sami ste vidjeli da sam vam govorio s neba. Ne pravite uza me bogo- ve od srebra, ni bogove od zlata ne pravite sebi.” (Izlazak 20,22.23)

Bog je želio da Njegov narod bude drugačiji od okolnih naroda. Želio ih je utvrditi kao posvećenu zajednicu vjere koja će živjeti pod Njegovim vodstvom i vlašću. Svatko se trebao pokoravati Njegovom Za- konu. Suce je trebalo postaviti za provoditelje Zakona, a svećenike da poučavaju o Njemu. Roditelji su takoder igrali ključnu ulogu.

U svakoj kulturi zakoni otkrivaju ideale, ciljeve, namjere i karakter zakonodavca. Na primjer, kada je faraon naredio da se svako muško novorodenče ubije, taj zakon je pokazao da je on okrutan i zao. Nasuprot tomu, ako bi neki kralj donio zakon da svaki osamnaestogodišnjak u kraljevstvu bude nagraden besplatnim visokim obrazovanjem, mnogi bi to smatrali dokazom kraljeve velikodušnosti i želje da njegova zemlja napreduje.

Božji zakon otkriva Njega, to jest Njegovu dobrotu, ljubav, pravednost, Njegove vrijednosti i Njegovo negodovanje prema zlu. Kao što je Zakon svet i pravedan, tako je i Bog. Dok stvara uvjete za izobilan život, Zakon nas takoder štiti od opasnosti i nesreća. Poštovanje Boga, ljudi i život- nih vrijednosti bili su temelj Njegovog zakonodavnog sustava.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 440—444.**