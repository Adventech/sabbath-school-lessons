---
title: 'Božji Prvobitni Plan'
date: 26/08/2025
---

`Pročitajte Izlazak 23,20-33. Koje je metode Bog želio upotrijebiti za osvajanje Obećane Zemlje?`

Božja namjera nije bila da se Izraelci bore za svoju novu zemlju. Ona im je trebala biti predana. Bila je obećana Abrahamu, Izaku i Jakovu, i trebala je biti primljena kao Božji dar Izraelu.

Način osvajanja Obećane Zemlje bio je prikazan prigodom prelaska preko Crvenog mora. Bog se borio za svoj narod i dao mu je potpunu pobjedu nad onima koji su ga namjeravali uništiti (Izlazak 14,13.14). Egipćani su bili poraženi zato što je Jahve djelovao na čudesan način. Na sličan način, u vrijeme asirskog kralja Sanheriba Bog je takoder porazio golemu, dobro opremljenu i uvježbanu asirsku vojsku, a da se Izraelci uopće nisu morali boriti. Bog im je dao pobjedu zato što je kralj Ezekija povjerovao u riječ koju mu je On dao preko proroka Izaije (2. o kraljevima 19,35; Izaija 37,36).

Bog je rekao Abrahamu da Obećana Zemlja neće biti odmah predana njegovim potomcima, već tek nakon četiri stotine godina (Postanak 15,13- 16). Zašto? Razlog je bio povezan sa zloćom stanovnika Kanaana. Bog je milostivo radio s tim ljudima i dao im još jedno razdoblje milosti da bi se pokajali. Medutim, oni su ustrajali u svojoj pobuni protiv Boga i Njegovih vrijednosti tako da je, kad se navršila mjera njihovog bezakonja, Bog bio spreman njihovu zemlju predati Hebrejima kao novu domovinu. Osim toga, Bog je obećao da će istjerati te narode ispred Izraela uz pomoć dvije neobične, ali vrlo djelotvorne metode: (1) šireći strah i užas medu zlim narodima i (2) šaljući stršljene koji će ih rastjerati. Tako su njihovi neprijatelji trebali već napustiti to mjesto i pobjeći prije nego što Izraelci stignu u novu zemlju, kao što je Bog obećao: “I učinit ću da svi tvoji neprijatelji bježe pred tobom.” (Izlazak 23,27.28)

Ključnu ulogu u osvajanju Obećane Zemlje odigrao je Andeo Go- spodnji. Taj Glasnik bio je Krist koji je predvodio Izrael, osvajao teritorije i štitio narod. On je bio stup od oblaka koji ih je vodio danju i stup od ognja noću. Izrael Ga je morao slušati jer je imao božanski autoritet (Izlazak 23,21). Medutim, prkošenje Božjoj volji i nepovjerenje u Njegovo vodstvo otežavali su njihovo napredovanje.

`Čemu nas misao da je Bog dao tim poganima mnoge godine da bi promijenili svoje putove, uči o Božjoj milosti, ali i o granicama te milosti za one koji je odbace?`