---
title: 'Zakon Saveza'
date: 24/08/2025
---

Davanjem svojeg Zakona, Bog je na Sinaju postavio temelj za pou- čavanje svojeg naroda o tome kako može živjeti svetim životom dok je povezan s Njim. Ali ta načela Zakona trebalo je primijeniti u svakodnev- nom životu i zato im je dao dodatne zakone, takozvani Zakon Saveza. Odgovornost sudaca bila je da nadgledaju te zakone i da ih ispravno primjenjuju.

“Umovi naroda, zaslijepljeni i poniženi poganstvom i ropstvom, nisu bili spremni da u cijelosti cijene dalekosežna načela Božjih Deset zapo- vijedi. Da bi potpunije razumjeli i vršili Deset zapovijedi, dane su dodatne uredbe koje su ilustrirale i primjenjivale načela Deset zapovijedi. Ove su se uredbe zvale zakoni jer su zasnovani na beskonačnoj mudrosti i jednakosti, a suci su ih koristili da bi na temelju njih izricali presude. Za razliku od Deset zapovijedi, Mojsije ih je osobno primio, a zatim ih je on trebao obznaniti narodu.” (Ellen G. White, Patrijarsi i proroci, str. 251,252; u izvorniku 310)

`Pročitajte Izlazak 21,1-32. Koji su konkretni propisi dani u vezi s hebrejskim robovima, ubojstvom i tjelesnim ozljedama?`

Zakon Saveza opisan je u nekoliko poglavlja (Izlazak 21,1—23,19). Svi ti propisi i zakoni doneseni su da bi se zaustavila lavina zla i da bi se izgradilo uredeno društvo.

Zakoni o ropstvu bili su posebni i ne bi ih trebalo miješati sa zlom i opakom praksom suvremenog ili srednjovjekovnog ropstva. Hebrejski robovi bili su zaštićeni i cijenjeni. U suvremenim i srednjovjekovnim društvima sluge i robovi bili su vlasništvo gospodara, koji je s njima mogao raditi što god je htio. Nasuprot tomu, biblijski zakoni uredivali su ta pitanja na drugačiji način. Služenje je bilo ograničeno na šest godina (Izlazak 21,1.2; Jeremija 34,8-22), a sedme godine svi robovi trebali su biti oslobodeni, osim u slučaju da su željeli ostati sa svojim gospodarom. Gospodari su im morali dati slobodnu subotu (Izlazak 20,9.10) i brinuti se za njihove osnovne potrebe.

`Premda je u najvećem dijelu svijeta zla praksa ozakonjenog ropstva uglavnom ukinuta, na koje načine neki od njegovih pojavnih oblika još uvijek postoje? što mi možemo poduzeti, u granicama svojih mogućnosti, u borbi protiv takvih pojava?`