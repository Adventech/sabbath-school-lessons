---
title: 'Za Daljnje Proučavanje'
date: 29/08/2025
---

U knjizi Ellen G. White Patrijarsi i proroci pročitajte poglavlje pod naslovom “Izrael prima Zakon”, str. 251—255 (u izvorniku 310—314). Budući da živimo na neprijateljskom tlu, nije nikakvo čudo što u životu možemo biti povrijedeni njegovim vještim i obmanjujućim splet- kama. Tko medu nama nije upoznao bol i patnju, a sve to samo zbog grijeha i grešnog svijeta u kojem živimo? To je jednostavno dio našeg sadašnjeg života, nažalost. Medutim, Bog nam daje snagu da pobijedimo.

“Dragi Spasitelj će poslati pomoć u trenutku kad nam bude potreb- na. Put u Nebo posvećen je Njegovim stopama. Svaki trn koji ranjava našu nogu, ranio je Njegovu. Svaki križ koji smo pozvani ponijeti, On je nosio prije nas. Gospodin dopušta sukobe kako bi dušu pripravio za mir. Vrijeme nevolje je zastrašujuća kušnja za Božji narod, ali to je vrijeme za svakog pravog vjernika da podigne glavu pa vjerom može vidjeti kako ga okružuje duga obećanja.” (Ellen G. White, Veliki sukob, str. 498; u izvorniku 633)

**Pitanja za razgovor**

`1.	Ljudi se stoljećima bore s činjenicom da je Bog istjerao te poganske narode s njihove zemlje, a u nekim slučajevima ih čak i istrijebio. To je doista uznemirujuće. Međutim, kako nam svijest da se Božja ljubav mora pokazati putem pravde, pomaže da vjerujemo kako je, čak i u tim slučajevima, dolazila do izražaja i Njegova ljubav, a ne samo pravda?`

`2.	Zadržite se malo više na činjenici da nam Isus, neposredno nakon svojih riječi o tome kako trebamo ljubiti druge, uključujući i svoje neprijatelje, pa čak i one koji nas mrze, kaže: “Dakle: budite savršeni kao što je savršen Otac vaš nebeski!” (Matej 5,48) Zašto je Isus tu zapovijed izgovorio odmah nakon prethodnih zapovijedi? Što nam On tu zapravo kaže o tome kako biti ne samo “savršen”, već savršen kao “Otac vaš nebeski”?`

`3.	Apostol Pavao imao je pozitivan i afirmativan stav prema Božjem zakonu i njegovim ulogama, ali je bio protiv zloupotrebe Zakona. što znači njegova izjava: “Niste pod Zakonom, već pod milošću.” (Rimljanima 6,14)? Na koje načine možemo zloupotrijebiti Zakon?`

`4.	Koja je razlika između pravde i osvete? Jesu li to potpuno različiti pojmovi ili samo različiti pojavni oblici istog pojma? Kako znamo da naša želja za pravdom nije zapravo želja za osvetom?`