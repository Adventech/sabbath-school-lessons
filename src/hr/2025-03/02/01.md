---
title: 'Gorući Grm'
date: 05/07/2025
---

### Biblijski tekstovi
Izlazak 18,3.4; Izlazak 3,1-22; Postanak 22,11.15-18; Izlazak đ,3; Joel 2,32; Izlazak 4,1-31; Postanak 17,10.11.

> <p></p>
> “Vidio sam jade svoga naroda u Egiptu — nastavi Jahve — i čuo mu tušbu na tlačitelje njegove. Znane su mi muke njegove. Zato sam sišao da ga izbavim iz šaka egipatskih i odvedem ga iz te zemlje u dobru i prostranu zemlju — u zemlju kojom teče med i mlijeko.” (Izlazak 3,7.8)

Poziv koji nam Bog upućuje često mijenja smjer našeg života. Me- dutim, kada slijedimo taj poziv, otkrivamo da je Božji put uvijek najbolji za nas. Medutim, ponekad — pogotovo u prvom trenutku — nije lako prihvatiti taj poziv. Tako je bilo i s Mojsijem i pozivom koji mu je uputio Bog, što je na poseban način otpočelo susretom s Gospodinom kraj gorućeg grma. Bez obzira na to je li poznavao zakone sagorijevanja ili ne, Mojsiju je bilo jasno da gleda čudo, i to mu je svakako privuklo pozornost. Nesumnjivo, Bog ga je pozivao na poseban zadatak. Medutim, pitanje je bilo hoće li on prihvatiti taj poziv s obzirom na novu korjenitu promjenu do koje bi to dovelo u njegovom životu. U prvom trenutku on nije baš bio zagrijan za tu ideju. Možda se sjećate nekih slučajeva kada ste imali jasno zacrtane ciljeve, ali je Bog preusmjerio vaše planove. Točno je da Bogu možemo biti korisni na mnogo načina, ali odziv na Njegov poziv u našem životu i činjenje onoga na što nas On potiče, svakako je put u život koji nam donosi najveće zadovoljstvo. To možda nije uvijek lako, kao što ni Mojsiju nije bilo lako, ali kako je nerazumno ići vlastitim putom kada nas Bog poziva da slijedimo Njegov put!

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 395—397.**