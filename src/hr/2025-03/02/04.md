---
title: 'Božje Ime'
date: 08/07/2025
---

`Pročitajte Izlazak 3,13-22. Zašto je Mojsije želio znati Božje ime i koje je njegovo značenje?`

Bog se predstavio Mojsiju kao “ehejeh asher ehejeh”, što doslovno znači “bit ću onaj koji hoću biti”, ili “ja sam koji jesam”. U Izlasku 3,12 Bog upotrebljava isti glagol ehejeh kao u 14. retku, kad kaže Mojsiju: “Ja ću biti s tobom.” To znači da je Bog vječan. On je transcendentan (nadosjetilan) kao i imanentan (neodvojiv, bitan), i boravi “s onim koji je skrušena i ponizna duha” (Izaija 57,15 — Varaždinska Biblija).
Božje ime, “Jahve”, bilo je poznato Božjem narodu od početka, premda nisu znali njegovo dublje značenje. Mojsiju je takoder bilo po- znato ime Jahve, ali, kao ni ostali, nije znao pravo značenje tog imena. Njegovo pitanje: “Kako ti je ime?” zapravo se odnosilo na to dublje značenje.

Koristan savjet nalazi se u Izlasku 6,3, gdje Bog izjavljuje: “Objavio sam se Abrahamu, Izaku i Jakovu kao Bog Svemogući, ali pod svojim imenom — Gospod — njima se nisam očitovao.” (Izlazak 6,3 — Varaždin- ska Biblija) To ne znači da Adam, Noa, Abraham i ostali patrijarsi nisu znali za ime “Jahve” (vidi Postanak 2,4.9; 4,1.26; 7,5; 15,6-8 itd.). To zapravo znači da oni nisu poznavali njegov dublji smisao.

Njegovo ime, Jahve, ukazuje na činjenicu da je On osobni Bog, Bog svojeg naroda, Bog Saveza. On je blizak, prisni Bog koji se miješa u ljudske poslove. Bog Svemogući (Postanak 17,1) na čudesan način djeluje svojom silom. Ali Jahve pokazuje svoju moralnu snagu u ljubavi i bri- žnosti. On je isti Bog kao i Elohim (“moćni, snažni, transcendentni Bog”, “Bog svih naroda”, “Vladar svemira”, “Stvoritelj svega”), ali različiti načini Njegovog odnosa prema čovječanstvu otkriveni su u samom imenu Jahve.

Poznavanje Božjeg imena, pa ni prizivanje Božjeg imena nije nešto čarobno. Tu je riječ o objavljivanju Njegovog imena, što podrazumijeva i poučavanje drugim istinama o Bogu i spasenju koje On nudi svima koji Mu pridu u vjeri. Kao što prorok Joel kaže: “I svatko tko zazove Božje ime, spasit će se.” (Joel 2,32 — Suvremeni hrvatski prijevod)

`Na koje ste načine vi u svojem životu doživjeli bliskost i prisnost s Jahvom, kakvu On želi imati sa svima koji Mu se predaju?`