---
title: Obrezanje
date: 10/07/2025
---

`Pročitajte Izlazak 4,18-31. Kako razumijemo tu neobičnu priču i koju pouku možemo izvući iz nje?`

Proučavatelji Biblije ostaju zaprepašteni kad pročitaju da ga je Jahve, nakon što Ga je Mojsije poslušao i krenuo natrag u Egipat, “htio ubiti” (Izlazak 4,24 — Suvremeni hrvatski prijevod). Iz konteksta je jasno da je problem bio obrezanje. Njegov mladi sin nije bio obrezan kao što je zahtijevao Savez s Abrahamom (Postanak 17,10.11).

Kao voda Božjeg naroda, Mojsije je trebao pokazati savršenu pokor- nost i poslušnost Bogu kako bi i druge potaknuo da Mu budu poslušni. On je morao biti uzor potpune predanosti Bogu. Njegova žena Sipora bila je osoba od akcije i obrezala je svojeg sina kako bi mužu spasila život. Dotakla se Mojsija krvavom “kožicom”, a ta krv predstavljala je pomirenje, život i potvrdu Saveza. »injenica da je to učinjeno takvom brzinom dodaje još veću dramatičnost cijeloj situaciji.

Iz ovog dogadaja možemo naučiti važnu pouku da nikad ne smije- mo propustiti učiniti ono što znamo da je ispravno.

“Na putu iz Midjana Mojsije je primio zapanjujuće i strašno upo- zorenje o Gospodnjem nezadovoljstvu. Pred njim se pojavio andeo u prijetećem stavu, kao da će ga odmah uništiti. Nije dobio objašnjenje, ali Mojsije se sjetio da je zanemario jednu od Božjih zapovijedi. … On je zanemario izvršiti obred obrezanja na svojem najmladem sinu. Nije se pokorio uvjetu koji će njegovom sinu dati pravo na blagoslove Božjeg Saveza s Izraelom, a takav nemar izabranog vode mogao je samo umanjiti silu božanskih uredbi za narod. Strahujući da će njen muž biti ubijen, Sipora je sama obavila obred, a andeo je tada dopustio Mojsiju da nastavi put. Zbog zadaće koju je trebao obaviti pred faraonom, Mojsije se trebao naći u velikoj opasnosti i samo su andeli mogli sačuvati njegov život. Ali dok je živio zanemarujući poznatu dužnost, on nije bio siguran jer ga Božji andeli nisu mogli štititi.” (Ellen G. White, Patrijarsi i proroci, str. 206,207; u izvorniku 255,256)

`Što nam ovaj izvještaj poručuje ako smo krivi za zanemarivanje nečega što znamo da bismo trebali učiniti? Koje promjene trebate učiniti, i to upravo sada?`