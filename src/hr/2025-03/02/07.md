---
title: 'Za Daljnje Proučavanje'
date: 11/07/2025
---

U knjizi Ellen G. White Patrijarsi i proroci pročitajte poglavlje pod naslovom “Mojsije”, str. 202—207 (u izvorniku 251—256).

Dramatični poziv kraj gorućeg grma vjerojatno je izazvao najveću promjenu u Mojsijevom životu. Sva ostala njegova velika dostignuća ovisila su o pozitivnom odgovoru na Božji nalog da odvede Hebreje iz Egipta u Obećanu Zemlju.

Naravno, sada znamo kako je sve na kraju ispalo. Ali stavite se u Mojsijev položaj kraj gorućeg grma. Pobjegao je iz Egipta da spasi živu glavu. Tijekom tih četrdeset godina na pozornicu je stupio novi naraštaj Izraelaca, od kojih su mnogi vjerojatno znali vrlo malo o njemu, ili je možda i to što su čuli i znali bilo pogrešno, popraćeno pričama koje se s vremenom izvrću. Pa ipak, sada ga je Bog poziuao da taj isti narod oduede iz tako moćne zemlje!? Nije ni čudo što je u početku oklijevao! Da, bila je to iznimno zahtjevna zadaća, ali zamislite što bi propustio da je rekao konačno “ne” Bogu. Možda bi jednostavno nestao s povijesne pozornice, umjesto da silom Božjeg djelovanja u njemu do- slovno stvara povijest i postane jedan od najvećih i najutjecajnijih ljudi ne samo u Bibliji, već u cijelom svijetu.

**Pitanja za razgovor**

`1.	U mirnim godinama provedenim u pustinji, Mojsije je činio ono na što ga je Bog pozvao — živio je kao obiteljski čovjek, brinuo se o ovcama i pod Božjim nadahnućem napisao dvije biblijske knjige prije nego što je bio pozvan da bude veliki vođa Božjeg naroda. Čemu nas Mojsijevo iskustvo uči o našim dužnostima u životu?`

`2.	Moglo bi se reći da su, površno gledano, Mojsijevi izgovori bili prilično logični, zar ne? Zašto bi mi ljudi vjerovali? Tko sam ja? Ne znam lijepo govoriti. Kako nam taj izvještaj pokazuje da nas je Bog u stanju osposobiti za ono na što nas poziva?`

`3.	Zadržite se više na tvrdnji iznesenoj u odsjeku od nedjelje u vezi s Mojsijevim autorstvom Knjige Postanka, i na tome koliko je to djelo važno za razumijevanje svete povijesti i plana spasenja. Zašto se moramo boriti protiv svakog pokušaja (a ima ih mnogo) da se autoritet te knjige oslabi nijekanjem njezine povijesne vjerodostoj- nosti, posebno prvih jedanaest poglavlja?`