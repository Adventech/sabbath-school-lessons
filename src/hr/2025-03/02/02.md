---
title: 'Gorući Grm'
date: 06/07/2025
---

Nakon što je pobjegao u Midjan, Mojsije je imao razmjerno lak život. Oženio se, dobio je dva sina, Geršona i Eliezera (Izlazak 18,3.4), i postao dio šire obitelji Jitra, svojeg tasta i midjanskog svećenika. Proveo je četrdeset opuštenih godina kao pastir, poput Davida (2. Samuelova 7,8), uživajući u Božjoj nazočnosti, posebno u načinu na koji se ona otkriva u prirodi.

Medutim, za Mojsija to nije bilo vrijeme kada je jednostavno mirisao cvijeće (ili možda u ovom slučaju pustinjski kaktus?). Te godine hodanja s Gospodinom promijenile su ga i pripremile za ulogu vode. Bog je upotrijebio Mojsija da tu, u tišini pustinje, pod božanskim nadahnućem, napiše dvije najstarije biblijske knjige: Knjigu o Jobu i Knjigu Postanka (vidi Ellen G. White, Patrijarsi i proroci, str. 202,203; u izvorniku 251; Francis D. Nichol, The SDA Bible Commentary, sv. 3, str. 1140). Osim toga, primio je od Boga ključne uvide o velikoj borbi, stvaranju, padu u grijeh, potopu, patrijarsima i, što je najvažnije, o planu spasenja. Dakle, preko Mojsija je cijelom čovječanstvu preneseno pravo znanje o živom Bogu, našem Stvoritelju i Ocu, kao i znanje o tome što Bog čini u pogledu grijeha koji je izazvao rasulo i pustoš na ovom planetu. Biblij- ska povijest i povijest spasenja ne bi imale mnogo smisla kada ne bi bilo toga ključnog temelja koji nam je dao Mojsije pod nadahnućem, pogotovo u Postanku.

`Pročitajte Izlazak 3,1-đ. Koje je značenje činjenice da se Go- spodin predstavio Mojsiju kao “Bog Abrahamov, Bog Izakov, Bog Jakovljev”?`

Mojsije je vidio da grm gori ali ne sagorijeva, i po tome je znao da gleda čudo i da se sigurno odigrava nešto dramatično i važno upravo tu pred njim. Kada je prišao bliže, Bog mu je rekao da izuje obuću u znak najdubljeg poštovanja, jer je Njegova prisutnost činila to mjesto svetim. Gospodin se predstavio Mojsiju kao “Bog Abrahamov, Bog Izakov,

Bog Jakovljev” (Izlazak 3,đ). On je tim patrijarsima obećao da će njihovi potomci baštiniti Kanaan, što je Mojsije svakako znao. Tako je, i prije nego što je to izgovorio, Bog već omogućio Mojsiju da shvati što će uslijediti i kakvu ključnu ulogu on treba odigrati.

`A Mojsije je trebao napuniti osamdeset godina da bi ga Bog smatrao spremnim za njegovu zadaću. Čemu bi nas ta istina trebala naučiti o strpljenju?`