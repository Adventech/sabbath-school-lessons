---
title: 'Za Daljnje Proučavanje'
date: 08/08/2025
---

U knjizi Ellen G. White Patrijarsi i proroci pročitajte poglavlje pod naslovom “Izlazak”, str. 226—233 (u izvorniku 281—290).

Bog je bio s Izraelcima usprkos tome što su imali tako malo vjere. Vodio ih je s ljubavlju i poučavao kako da razmišljaju i ponašaju se kao Njegov izabrani narod. Vodio ih je strpljivo i upućivao ih na mjesta gdje će nailaziti na manje izazova. Ellen G. White objašnjava: “Izraelci su ... nedovoljno poznavali Boga i imali malo vjere u Njega te bi se obeshrabrili i prestrašili. Oni su bili nenaoružani i nenavikli na rat, njihov je duh bio oslabljen dugim robovanjem, a imali su i žene, djecu, sitnu i krupnu stoku. Vodeći ih prema Crvenom moru, Gospodin se pokazao kao sažaljiv i razuman Bog.” (Ellen G. White, Patrijarsi i proroci, str. 227; u izvorniku 282) U vezi s Mojsijevom pjesmom, u jednom biblijskom komentaru čitamo: “Ovaj Božji otkupiteljski čin u prošlosti uvjerava nas da se nemamo čega plašiti u budućnosti. Posljednja kitica usredotočuje se na buduće neprijatelje s kojima će se (Izraelci) suočiti prilikom osvajanja Kanaana. Zbog djelovanja Božje moćne ‘mišice’, za njih se kaže: ‘Zamuk- nut će kao kamen.’ (Izlazak 15,16 — Varaždinska Biblija) Kada se suoči- mo s nepremostivim teškoćama, kada se osjetimo stjeranim u kut i ne znamo kojim bismo putom krenuli, možemo naći sigurnost u Mojsijevoj pjesmi jer ona slavi uspomenu na veliki dogadaj u povijesti Božjeg na- roda.” (Andrews Bible Commentary, “Exodus”, Berrien Springs, MI: Andrews University Press, 2020., str. 214)

**Pitanja za razgovor**

`1.	Zašto se tako često nalazimo u istom položaju kao i Hebreji nakon čudesnog izbavljenja iz Egipta, a prije izazova kod Crvenog mora? Bez obzira na to što smo suočeni s toliko dokaza o Božjoj dobroti prema nama i o Njegovoj sili, zašto još uvijek tako lako pokazujemo nedostatak vjere?`

`2.	Čak i nakon svega što se dogodilo, uključujući gubitak prvorođenaca, zašto je faraon i dalje gonio Izrael? Kako nam to pokazuje koliko je za bilo koga od nas opasno da postane okorio u grijehu (ili prema grijehu)?`

`3.	Premda se svi povremeno suočavamo sa strašnim kušnjama, mnogi od nas doživjeli su vrlo lijepe trenutke, kada se ništa loše nije događalo ni nama ni našim voljenima. Zašto ne bismo gledali na te trenutke kao na dokaz Božje milosti i zaštite jer nam je jasno da živimo na “neprijateljskom” tlu? Zašto bismo uvijek trebali hvaliti Boga i u dobrim vremenima, jer nikad ne znamo kakvih smo nedaća možda pošteđeni?`