---
title: 'Preko Crvenog Mora'
date: 02/08/2025
---

### Biblijski tekstovi
Izlazak 12,31-36; Jakov 2,17-20; Izlazak 13,1—14,31; Hebrejima 11,22; Izlazak 15,1-21; Otkrivenje 15,2-4.

> <p></p>
> “Ne bojte se! — reče Mojsije narodu. — Stojte čvrsto pa ćete vidjeti što će vam Jahve učiniti da vas danas spasi: Egipćane koje danas vidite nikad više nećete vidjeti. Jahve će se boriti za vas. Budite mirni!” (Izlazak 14,13.14)

Izlazak iz Egipta najdramatičnije je i najslavnije iskustvo Božjeg naroda u Starom zavjetu. Taj dogadaj pokazuje kako je Bog porazio neprijatelje Hebreja i pobjedonosno ih doveo u Obećanu Zemlju. To je takoder simbol spasenja i otkupljenja u Kristu.

S ljudskoga gledišta, Izraelci su se nalazili u očajnoj, potpuno bez- izlaznoj situaciji iz koje se oni sami, vlastitim snagama nikako nisu mogli spasiti. Da bi se izbavili, bio je nužan božanski čin. Isti je slučaj s nama i s grijehom: sami po sebi mi se nalazimo u beznadnoj situaciji. Potrebno nam je nešto dramatičnije čak i od izlaska iz Egipta. A to smo i dobili — Kristov križ i ono što je Krist na njemu učinio za sve nas. Od Izraelovog odlaska iz zemlje Gošen, što se spominje u Izlasku 12, do radosno otpjevane Mojsijeve pjesme, kao što vidimo u Izlasku 15, nizali su se nevjerojatni događaji koji oduzimaju dah. Božji znaci, čuda i natprirodna djela izbavljenja vrhunac su tih događaja.

Ali čak ni to ne može se usporediti s onim što je Krist učinio za nas na križu, o čemu nam drama opisana u Izlasku daje samo blagi nagovještaj.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 419—423.**