---
title: 'Mojsijeva I Mirjamina Pjesma'
date: 07/08/2025
---

Cijela egipatska vojska bila je zbrisana. Nitko nije preživio, uključu- jući i faraona (vidi Psalam 136,15). Bio je to zapanjujući poraz Egipćana i potpuna pobjeda Božjeg naroda. Nije ni čudo što kroz cijelu povijest, do današnjeg dana, Hebreji prepričavaju taj dogadaj.

Pročitajte Izlazak 15,1-21. Koji je sadržaj Mojsijeve pjesme?

Ta pjesma slavi Jahvu kao silnog ratnika koji je porazio one koji su se suprotstavili Njegovom narodu. Mojsije razraduje tu temu naglašavajući da je Jahve, njegov Bog, u isto vrijeme i njegova snaga, pjesma i spase- nje. Nitko nije kao On, “veličanstven u svetosti, strašan u slavi i čude- sima” (Izlazak 15,11 — Suvremeni hrvatski prijevod).

Mojsijeva pjesma u potpunosti je posvećena Bogu, Njegovom karak- teru i djelima. Jahve se veliča, hvali i cijeni zbog izvanrednog djela koje je učinio za svoj narod. Zahvalnost i obožavanje prirodni su odgovor na Božju dobrotu prema nama. Slavljenje Njegove ljubavi preduvjet je sna- žnog duhovnog života. Posebno se naglašava i slavi Božja postojana ljubav jer će On voditi narod kojeg je otkupio i odvest će ga u sveto prebivalište. Mojsije pretkazuje da će Bog osnovati Svetište na gori svoje baštine (Izlazak 15,17), što unaprijed upućuje na Sion i hram u Jeruza- lemu.

U Otkrivenju 15,2-4, otkupljeni pjevaju pjesmu Mojsijevu i pjesmu Janjetovu. Možete li zamisliti kako će to zvučati na Nebu, to slavljenje Boga za Njegova velika i čudesna djela, veličanje Boga za Njegove prave- dne i istinite sudove, i hvaljenje Boga za Njegova pravedna djela i sve- tost?

Zapazite posljednji redak te pjesme. “Svi će narodi doći i pokloniti se pred tobom, jer se tvoji pravedni sudovi javiše.” (šarić) Kada se svi Božji sudovi — pogotovo Njegovi sudovi nad zlom i tlačenjem ljudi, što je tisućama godina prolazilo nekažnjeno — javno pokažu, otkupljeni iz naroda hvalit će Ga zbog tih sudova.

`Ako je Bog pravedan, rekao je Immanuel Kant, mora postojati neka vrsta zagrobnog života. Zašto se može reći da je ta izjava sasvim istinita i kako možemo vjerovati da će jednog dana zavladati pravda koja nam je ovdje tako dugo nedostajala? Kako možemo crpiti utjehu iz te nade?`