---
title: 'Posvećenje Prvorođenaca'
date: 04/08/2025
---

Bližilo se obećano vrijeme otkupljenja, odnosno izbavljenja. Narod se trebao pripremiti. Nisu trebali samo vjerovati, već i djelovati u skladu s tim uvjerenjima. Bog im je rekao što trebaju raditi i sada su to trebali, u skladu s vjerom, i učiniti. Ovdje se dobro uklapa načelo o kojem je pisao apostol Jakov, premda u potpuno drugačijem kontekstu: “No hoćeš li shvatiti, o čovječe isprazni, da je vjera bez djelâ mrtva?” (Jakov 2,17- 20 — Varaždinska Biblija)

`Pročitajte Izlazak 13,1-16. Izraelski prvoro6enci bili su, Božjom milošću, pošteđeni tijekom posljednjeg zla. Zašto je ta zapovijed dana za sva vremena, i što ona treba značiti nama danas?`

Bog je milostivo zaštitio obitelji Izraelaca koje su bile obilježene krvlju, jer su oni na osnovi vjere obilježili svoje dovratnike. A sada su od Gospodina preko Mojsija došle nove upute: “Meni posvetite svakoga prvorodenca!” (Izlazak 13,2) Taj zakon vrijedio je za ljude kao i za živo- tinje.

Iza ove naredbe stoji načelo da sve pripada Bogu jer je On naš Stvoritelj i Vlasnik svega postojećeg: “Zemlja i sve na njoj pripada Bogu, njegovi su cijeli svijet i svi ljudi.” (Psalam 24,1 — Suvremeni hrvatski prijevod) “Moje je zlato, moje je srebro — riječ je Jahve nad Vojskama.” (Hagaj 2,8) Izraelski prvorođenci bili su prvi plodovi Božjih blagoslova koje im je On darivao. Oni su takoder bili znak njihovog potpunog posvećenja Bogu i razumijevanja da sve što posjeduju potječe jedino od Njega.

Ovdje vidimo i ideju o otkupljenju, o spasenju. Prvorođenci su poštedeni smrti zato što su bili pokriveni krvlju. Otkupljeni su od smrti, kao i svi oni koji su pod Isusovom krvlju. Tako i apostol Pavao piše o Isusu: “U kome imamo otkupljenje krvlju njegovom — oproštenje grijeha.” (Kološanima 1,14 — Varaždinska Biblija)

U međuvremenu dana su im pravila o tome kako trebaju vršiti to posvećenje u čast svojeg izbavljenja iz egipatskog ropstva. Trebali su žrtvovati životinje, a svoje sinove otkupiti (Izlazak 13,12.13.15).

`U Izlasku 13,16 govori se o tome što su trebali staviti na ruku i posred čela. Na koji način to simbolizira važnu duhovnu istinu da, koliko god vjere imali, moramo i postupati u skladu s tom vjerom?`