---
title: 'Odajte štovanje Jahvi'
date: 03/08/2025
---

U pashalnoj noći božanski sud je pao na one koji nisu bili pokrive- ni krvlju (Izlazak 12,1-12). Nitko nije utekao zahvaljujući svojem položaju, obrazovanju, društvenom statusu ili spolu. Kazna je pogodila sve obitelji i pojedince, od faraona do robova, pa čak i prvence životinja. Ponos Egipta bio je u prašini.

`Pročitajte Izlazak 12,31-36. Koji čudan zahtjev faraon iznosi, i to u trenutku kad im daje dopuštenje da svi odu?`

Zanimljivo je da faraon, govoreći Hebrejima neka idu i posluže Bogu, dodaje zahtjev: “Pa i mene blagoslovite!”

Zašto bi on, vladar Egipta, “bog” na zemlji medu svojim narodom, tražio takvo što? To zvuči kao da je konačno uvidio moć hebrejskog Boga i poželio izvući korist iz toga. Medutim, kako da ga Bog blagoslovi kad je ogrezao u pobuni, tvrdoglavosti, grijehu i oholosti? Naravno, on je na kraju dao pristanak, ali to nije bilo zbog pokoravanja Jahvinoj volji. Bilo je to, zapravo, zbog poraza. On se nije pokajao — kao što će otkriti njegovi kasniji postupci. Jednostavno je želio zaustaviti pustoše- nje koje je uništavalo njegovo kraljevstvo.

Faraon je bio ponižen. I s obzirom na tragične okolnosti izazvane najgorim od svih zala, dopustio je Izraelu da napusti Egipat. Ono što je odbijao svaki prethodni put, bez obzira na patnje koje su njegovi postupci navlačili na narod, sada je dopustio.

A i egipatski narod je, razumljivo, želio da Hebreji odu. Govorili su: Idite, molimo vas, jer “svi izgibosmo”.

Bog se u meduvremenu pobrinuo da Izraelci ne napuste Egipat praznih ruku, već sa stvarima koje će im biti potrebne tijekom putovanja za koje će se na kraju ispostaviti da će potrajati mnogo duže nego što su očekivali. Egipćani su dali Hebrejima te dragocjene predmete samo da bi ih požurili da napuste zemlju, ali to je zapravo bila plaća koja im je dugo bila uskraćivana u stoljećima ropskog rada. A za Egipćane ta cijena kojom su ispratili Hebreje iz svoje zemlje nije bila prevelika.

`Koliko smo se puta “pokajali” samo zbog posljedica svojih postupaka, a ne zato što su ta djela sama po sebi loša? Zašto to nije pravo pokajanje? Kako možemo naučiti žaliti i zbog onih grijeha za koje smo se u izvjesnom smislu “izvukli”, makar kratkoročno?`