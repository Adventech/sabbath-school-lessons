---
title: 'Viđenje Boga'
date: 01/09/2025
---

`Pročitajte Izlazak 24,9-18. Kakvo su čudesno iskustvo Izraelci ovdje doživjeli?`

Nakon uspostavljanja Saveza s Bogom, Mojsije se ponovno popeo na Sinaj. Na početku nije bio sam. Imao je ugledno društvo — sedamdeset trojicu izraelskih voda. Bilo je to vrhunsko iskustvo za te vode — vidjeli su Boga (teofanija) i ta se nevjerojatna činjenica dvaput naglašava u tekstu. To je takoder bilo vrijeme kada su vode, jedući zajedno, zapečatili Savez s Bogom. Bila je to posebna gozba, a Bog Izraelov bio je njihov Domaćin, čime im je ukazao veliku čast.

Na Bliskom istoku u biblijska vremena (a donekle i danas), zajedni- čko objedovanje bilo je nezaboravni doživljaj, velika čast i prednost. Pružalo je priliku za oprost i uspostavljanje prijateljskih veza. Podrazu- mijevalo je da će sudionici ostati zajedno u teškim i izazovnim vre- menima. Jedući zajedno, oni su jedan drugom bez riječi obećavali da će, ako se nešto dogodi jednoj strani, druga priteći u pomoć. Biti pozvan na objed bila je posebna čast koja se nije ukazivala svakome.

S druge strane, odbijanje poziva bilo je jedna od najgorih vrsta uvrede. Ovaj nam običaj pomaže da razumijemo novozavjetne izvještaje u kojima se Isusu zamjeralo što jede s grešnicima (Luka 5,30). Kada vjernici prisustvuju Gospodnjoj večeri, oni takoder uspostavljaju tu bli- sku vezu s drugim vjernicima, koji su grešnici poput njih samih. Tijekom tog obreda mi proslavljamo oprost i spasenje koje imamo u Isusu (vidi Matej 26,26-30; Marko 14,22-25; 1. Korinćanima 11,23-29).

Tragično je što su neki ljudi koji su se popeli s Mojsijem na goru poslije pali u grijeh i izgubili život (vidi Levitski zakonik 10,1.2.9). Premda su imali bogato iskustvo s Bogom, nisu bili njime promijenjeni ni obra- ćeni. To je snažna pouka da posjedovanje istine i svetih prednosti ne znači automatski da smo obraćeni. Pošto su doživjeli tako uzvišenu čast, ti ljudi trebali su biti posljednji koji će učiniti ono što su kasnije, nažalost, učinili.

`Zadržite se malo više na izvještaju o ljudima koji su doživjeli takvu čast, čak i Aronovim sinovima. Kakvo bi to upozorenje trebalo biti nama kao adventistima koji smo, s obzirom na svjetlost koja nam je povjerena, istinski počašćeni?`