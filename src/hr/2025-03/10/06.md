---
title: 'Ispunjeni Božjim Duhom'
date: 04/09/2025
---

Bog je poučio Mojsija u vezi sa svakim detaljem u pripremi za službe u Svetištu. Svećenici su trebali nositi svećeničku odjeću, a veliki svećenik je osim toga nosio i poseban oplećak na kojem su se nalazila imena Izraelovih sinova. Dio njegove odjeće bio je i naprsnik koji je trebao nositi na srcu (Izlazak 28), a na njemu su bili i kamenovi Urim i Tumim. Svi svećenici morali su biti posvećeni (Izlazak 29). Drugi predmeti koje je trebalo pomno pripremiti bili su: kadioni žrtvenik, umivaonik, ulje za pomazanje i kad (tamjan) (Izlazak 30).

`Pročitajte Izlazak 31,1-18. Koju je posebnu pomoć Bog osigurao da bi svi detalji Svetišta i službe povezane s njim, bili savršeno načinjeni i uređeni?`

Po prvi put u Svetom pismu čitamo da je Bog neku osobu ispunio Duhom Svetim. što je to značilo? Besalel je bio osposobljen da izvodi umjetničke radove na Svetištu. Bio je ispunjen Duhom, to jest obdaren novim vještinama, pronicavošću i poznavanjem zanatskih radova koje je trebalo obaviti. Osim toga, Bog je i Oholiabu i mnogim drugim graditelji- ma dao istog Duha da pomažu u tom poslu.

Usred sve te kreativnosti, Božja subota je predstavljena kao znak izmedu Boga i Njegovog naroda — znak da ih Gospodin posvećuje. To znači da je držanje četvrte zapovijedi povezano s posvećenjem. Ezekiel je poslije primijetio: “Dadoh im i svoje subote, kao znak izmedu sebe i njih, neka znaju da sam ja Jahve koji ih posvećujem.” (Ezekiel 20,12) Subota je podsjetnik na činjenicu da je Gospodin ne samo naš Stvoritelj (Postanak 2,2.3), Otkupitelj i Bog (Ponovljeni zakon 5,15; Marko 2,27.28), već i da je svet. On svojom prisutnošću preobražava ljude. Pomoću Njegovog Duha i Njegove Riječi oni razvijaju milosrdan, ljubazan,nesebičan karakter i sklonost opraštanju.

Vrhunski poklon koji je Bog dao Mojsiju bio je Deset zapovijedi (Izlazak 31,18). Sam Bog ih je napisao na dvije kamene ploče (Izlazak 31,18; Ponovljeni zakon 9,9-11). Te ploče trebalo je čuvati u Svetinji nad svetinjama u Kovčegu saveza, iznad kojeg se nalazilo Pomirilište (Izla- zak 25,21).

`Izraz “Prijestolje milosti” (“Pomirilište”) potječe od hebrejske riječi čiji korijen znači “pomiriti”. Zašto je, dakle, to “Pomirilište” postavljeno točno iznad Božjeg zakona? Kakva se nada nalazi u toj činjenici?`