---
title: 'Za Daljnje Proučavanje'
date: 05/09/2025
---

U knjizi Ellen G. White Patrijarsi i proroci pročitajte poglavlje pod naslovom “šator sastanka i njegove službe”, str. 280—288 (u izvorniku 343—353).

Svetište je bilo posebno mjesto na kojem se vršilo pomirenje za ispovijedane grijehe Božjeg naroda. Bilo je to mjesto na kojem je čitav plan spasenja detaljno otkriven Izraelcima dok su bili u pustinji. Oprav- danje, posvećenje i sud — sve se to učilo na tom mjestu. Svaka životinjska žrtva upućivala je na Isusovu smrt, na oprost i, konačno, na brisanje grijeha. Osim žrtava tu je bio i Božji zakon, mjerilo pravednosti.

“Božji zakon u Kovčegu bio je veliko mjerilo pravednosti i suda. Zakon je izricao smrt nad prijestupnikom, ali se iznad Zakona nalazilo prijestolje milosti nad kojim se otkrivala Božja prisutnost s kojeg se službom pomirenja darovao oprost pokajanom grešniku. Tako će se i u Kristovoj službi za naše otkupljenje, koje simbolizira službu u Svetištu, ‘Ljubav i Vjernost sastati, Pravda i Mir zagrliti’ (Psalam 85,10).” (Ellen G. White, Patrijarsi i proroci, str. 284; u izvorniku 349)

**Pitanja za razgovor**

`1.	Koliko puta ste rekli: “Sve što mi je Gospodin rekao da činim, učinit ću.”? Koliko ste bili uspješni u tim svojim naporima?`

`2.	Pred kraj Mojsijevog četrdesetodnevnog boravka na Sinaju, Bog je naglasio da Izraelci moraju svetkovati Njegovu subotu zato što je ona znak između Boga i njih da je Jahve taj koji ih posvećuje. Koju ulogu svetost i posvećenje imaju u svetkovanju subote?`

`3.	Bog je želio boraviti među Izraelcima. Zadivljujuće je što je to mjesto bilo središte spasenja za Izrael. Upravo tu u Svetištu, gdje je Bog boravio me6u svojim narodom, plan spasenja provodio se u simbolima i slikama. što nam to govori o našoj potpunoj ovisnosti o Bogu?`

`4.	što znači da su putem krvi svi grijesi Izraelaca bili unošeni u Svetište, Božju kuću? U kojem smislu zadivljujuća istina pokazu- je, makar i maglovito, što je Isus učinio za nas na križu i što On sada radi za nas u nebeskom Svetištu?`