---
title: 'Usred Svojeg Naroda'
date: 03/09/2025
---

Bog je poučavao svoj narod na različite načine, a jedan od njih bio je Svetište. Sve njegove službe upućivale su na Isusa. Bile su to zorne pouke o planu spasenja koji će Isus provesti u djelo mnogo stoljeća kasnije.

`Pročitajte Izlazak 25,1-9. Koje se ključne, praktične i teološke istine navode u ovim redcima?`

Premda je Bog vodio Izraelce i već je bio u njihovoj blizini, On je naredio Mojsiju da sagradi Svetište: “Neka mi sagrade Svetište da mogu boraviti medu njima.” (Izlazak 25,8) Bog im je želio na opipljiv način pokazati da je On medu njima. Iako su mnogo puta griješili, On ih nije napustio i “nakon što su ponovno primili naklonost Neba” (Ellen G. White, Patrijarsi i proroci, str. 280; u izvorniku 343), dana im je božan- ska zapovijed i počela je gradnja Svetišta.

Biblija nas uvjerava da Bog ne živi u rukotvorenim hramovima i gradevinama (Djela 7,47-50), jer je veći od nebesa nad nebesima, tako da Ga ni samo nebo ne može obuhvatiti. Apostol Pavao na Areopagu u Ateni izjavljuje: “Bog koji je Stvoritelj svijeta i svega što je u njemu, on, koji je Gospodar neba i zemlje, ne prebiva u hramovima sagradenim rukom.” (Djela 17,24) I kralj Salomon kaže: “Ali zar će Bog doista boraviti s ljudima na zemlji? Ta nebesa i nebesa nad nebesima ne mogu ga obuhvatiti, a kamoli ovaj Dom što sam ga sagradio!” (1. o kraljevima 8,27) Svetište je trebalo biti mjesto na kojem će im Bog na vidljiv način pokazati svoju prisutnost.

Za gradnju Svetišta Izraelci su trebali prinijeti dragovoljne darove. Trebali su dati dragocjene i skupe darove uključujući zlato, srebro, mjed, bademovo drvo, različite vrste tkanina, maslinovo ulje i začine.

U Izlasku 25,10—27,21 dano nam je mnogo pojedinosti o Svetištu i njegovim službama. Bog je Mojsiju dao nacrt s konkretnim uputama o tome kako sagraditi i opremiti Svetište, što je uključivalo Kovčeg saveza, stol s kruhovima, svijećnjak, žrtvenike, zavjese, boje i mjere.

Mojsije je morao sagraditi Svetište prema nacrtu koji mu je Bog pokazao (Izlazak 25,9.40; 26,30), a on je bio odraz nebeskog Svetišta (Hebrejima 8,1.2; 9,11). Zemaljsko Svetište imalo je ključnu ulogu sve do Isusove smrti i Njegove službe u nebeskom Svetištu, koja je zemaljsko Svetište učinila ništavnim i nevažećim. Ta istina simbolički je prikazana kidanjem zavjese ispred Svetinje nad svetinjama u trenutku Kristove smrti (Matej 27,51; Marko 15,38).