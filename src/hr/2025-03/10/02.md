---
title: 'Knjiga I Krv'
date: 31/08/2025
---

`Pročitajte Izlazak 24,1-8. Koju je ulogu čitanje Božje riječi i škropljenje krvlju imalo u potvrdi Saveza izme6u Boga i Njegovog naroda?`

Živi biblijski Bog uspostavlja odnose. Za našega Gospodina nije važna neka stvar ili program, već osoba. Stoga Bog posvećuje posebnu pozornost ljudima i prvenstvena je svrha Njegovog djelovanja izgradnja osobnog odnosa s njima. Uostalom, Bogu koji je ljubav mora biti stalo do odnosa, jer kako bi ljubav uopće mogla postojati bez uzajamnih odnosa?

Isus je rekao: “A ja kad budem podignut sa zemlje, sve ću ljude privući k sebi.” (Ivan 12,32) Bogu je stalo ne samo do našeg moralnog ponašanja, ispravne doktrine ili niza ispravnih djela, već, iznad svega, do osobnog, bliskog odnosa s nama. Obje ustanove stvorene prigodom stvaranja (Postanak 1—2) odlikuju se odnosima: prva njeguje vertikalni odnos s Bogom (subota), a druga horizontalni odnosa izmedu ljudi (brak).

Javna potvrda Saveza sa Sinaja trebala je osnažiti poseban odnos koji je Bog želio imati sa svojim narodom. Tijekom te svečanosti narod je dvaput glasno potvrdio da će poslušati Boga u svemu što traži od njih. “Sve riječi što ih Jahve reče, vršit ćemo”, izjavili su. A tako su i mislili, ali nisu bili svjesni svojih nedostataka, ranjivosti i slabosti. Knjiga Saveza poškropljena je krvlju, što je ukazivalo na činjenicu da Izrael može slijediti Božje upute samo zahvaljujući Kristovim zaslugama.

Mi teško prihvaćamo činjenicu da je ljudska narav ranjiva, slaba i potpuno grešna. Imamo naslijedenu sklonost k zlu i zato da bismo mogli činiti dobro, moramo imati pomoć koja dolazi izvan nas. Ta pomoć dolazi samo odozgo, od sile Božje milosti, od Njegove Riječi i Duha Svetoga. Ali bez obzira na sve to što nam stoji na raspolaganju, zlo tako lako nalazi put do nas, zar ne?

Zato je i tada podno Sinaja blizak odnos s Bogom bio isto toliko bitan za one ljude, kao što je bitan i za nas danas.

`“Učinit ćemo sve što je rekao Bog.” (Izlazak 24,3 — Suvremeni hrvatski prijevod) Koliko puta ste i vi to isto rekli, ali ste doživjeli neuspjeh? Koje je jedino rješenje?`