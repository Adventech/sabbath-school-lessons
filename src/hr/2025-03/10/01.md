---
title: 'Savez I Nacrt Svetišta'
date: 30/08/2025
---

### Biblijski tekstovi
Izlazak 24,1-18; 1. Korinćanima 11,23-29; Levitski zakonik 10,1.2; Ezekiel 36,26-28; Izlazak 25,1-9; Izlazak 31,1-18.

> <p></p>
> “Dode Mojsije i kaza narodu sve riječi Jahvine i sve odred- be. A sav puk odgovori u jedan glas: ‘Sve riječi što ih Jahve reče, vršit ćemo.’” (Izlazak 24,3)

Kao Stvoritelj i Otkupitelj, Bog je želio biti sa svojim narodom i prebivati u njegovoj sredini. On nas je stvorio da budemo u bliskom zajedništvu s Njim. I kao što se odnosi s drugim ljudima mogu izgraditi samo uz ulaganje vremena i truda, isto vrijedi i za naš odnos s Bogom. To može biti iskustvo koje uzdiže i podupire rast, ali samo ako provodimo vrijeme s Njim. U praktičnom smislu to podrazumijeva proučavanje Njegove Riječi (Bog nam govori), molitvu (otvaranje našeg srca Bogu) i svjedočenje drugima o Kristovoj smrti, uskrsnuću i ponovnom dolasku (rad u Božjoj misiji). Kako nas Bog bude blagoslivljao, tako ćemo postajati sve veći blagoslov za druge.

Žarište treba biti na Bogu, a ne na nama (Hebrejima 12,1.2). Na osnovi povezanosti s Njim, Bog nas može osposobiti da slijedimo Njegov nauk, što podrazumijeva poslušnost Njegovoj Riječi. Nije nikakvo čudo što je naraštaj Kristovih sljedbenika posljednjeg vremena opisan kao ljudi “koji drže zapovijedi Božje i vjeru Isusovu” (Otkrivenje 14,12 — Varaždinska Biblija).

To je tako jednostavno: mi ljubimo Boga i zato smo Mu poslušni.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 445—449.**