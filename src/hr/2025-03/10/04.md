---
title: 'Snaga Za Poslušnost'
date: 02/09/2025
---

`Pročitajte Ezekiel 36,26-28. Kako dolazi do poslušnosti u našem životu?`

Izraelci su triput vrlo vatreno izjavili da će biti poslušni Bogu (Iz- lazaka 19,8; 24,3.7). Poslušnost je važna, iako Biblija uči da smo mi ljudi slabi, pokvareni, ranjivi i grešni. Ta tužna istina izlazila je na svjetlo ne samo tijekom povijesti starog Izraela, već i cijelog Njegovog naroda. Kako onda možemo vjerno slijediti Boga?

Dobra je vijest da nas Bog osposobljava za ono što nam zapovijeda. Pomoć koja se ne nalazi u nama dolazi izvana i osposobljava nas da učinimo ono što Bog zahtijeva. To je Njegovo djelo. Prorok Ezekiel u srži svojeg teološkog zaključka to vrlo jasno naglašava (Ezekiel 36,26.27). Samo Bog može izvršiti presadivanje srca, a On to čini tako što uklanja naše kameno srce i zamjenjuje ga osjećajnim srcem od krvi i mesa. Kao što je Jošua podsjetio svoje slušatelje: “Vi ne možete služiti Jahvi.” (Jošua 24,19)

Mi možemo odlučiti da ćemo slijediti Boga — to je naša uloga. Moramo sami donijeti odluku da ćemo se iz trenutka u trenutak predavati Njemu. A razlog je što nemamo snage provesti svoju odluku čak ni kad svjesno odlučimo služiti Bogu. Ali kada Njemu predamo svoju slabost, On će nas osnažiti. Apostol Pavao kaže: “Jer kada god sam slab, onda sam jak.” (2. Korinćanima 12,10)

Zapazite božansko “Ja” u Ezekielu 36,24-30: Bog sakuplja, čisti, uklanja, daje, stavlja i potiče vas da držite Njegov Zakon. A to što On čini, i vi ćete činiti. On se poistovjećuje s vama i ako budete blisko suradivali s Njim, Njegova djela bit će vaša djela. Zajedništvo izmedu Boga i vas bit će dinamično, snažno i vrlo živo.

Ponavljamo, naglasak u ovom odlomku je na Božjem djelovanju. Bog kaže preko proroka: “Stavit ću u vas svoj Duh pa ćete slijediti moje zakone i pažljivo izvršavati moje zapovijedi.” (Ezekiel 36,27 — Suvremeni hrvatski prijevod) Bog zapovijeda ljudima da Ga slušaju, a onda im daje i silu za poslušnost. On uvijek pomaže svojem narodu da učini ono što zahtijeva od njega. Poslušnost je Božji dar (a ne naš učinak ili do- stignuće), baš kao što su i opravdanje i spasenje takoder Njegovi darovi (Filipljanima 2,13).

`Ako nam je obećana sila za poslušnost, zašto ipak tako lako padnemo u grijeh?`