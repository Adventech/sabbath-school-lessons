---
title: 'Prinosi I Duh'
date: 22/09/2025
---

`Pročitajte Izlazak 35,4—36,7. Koje se važne pouke tu nalaze za nas danas?`

Za gradnju Svetišta bilo je potrebno obilje različitih dragocjenih materijala i oni su prikupljeni zahvaljujući velikodušnim darovima Bož- jeg naroda koji je davao od sveg srca, dragovoljno i s radošću. Davali su zlato, srebro, mjed, fino platno, drago kamenje, skupocjene tkanine, bademovo drvo, maslinovo ulje, začine i mnoge druge potrebne stvari. Narod je uložio i svoj rad jer je mnoge predmete trebalo napraviti njiho- vim umjetničkim i marljivim radom na šatoru i njegovom namještaju. Krojači su pravili odjeću za svećenike koji će služiti u Svetištu, i za velikog svećenika, čija je vrlo složena odjeća uključivala naprsnik i mitru. Bog je izobilno blagoslovio Izraelce darovima koje su im Egipćani dali prigodom izlaska iz Egipta. Sada su oni imali priliku prinijeti svoje darove zahvalnosti za Božje milostivo i moćno djelovanje, i njihova su srca bila pokrenuta da izvrše to djelo Njemu u slavu.

Narod je davao s takvom radošću i tako izobilno da je Mojsiju rečeno: “Narod donosi puno više nego što treba.” (Izlazak 36,5 — šarić) Tako je Mojsije morao zaustaviti njihovo prilaganje jer “bijaše dosta da se izvede sve djelo” na Svetištu (Izlazak 36,7).

Vodstvom Duha Svetoga, Bog je opremio i osposobio narod da po- digne Svetište s velikom preciznošću. Besalel, Oholiab i drugi bili su “napunjeni” Božjim Duhom (Izlazak 35,31), što znači da su bili obdareni vještinama, mudrošću i umjetničkim znanjem da bi savršeno obavili sav posao. Bio je to golemi projekt u čijem se ostvarenju morao slijediti nacrt koji je Bog pokazao Mojsiju.

Značajno je što je dar Duha Svetoga bio povezan s različitim ljudskim sposobnostima i vještinama koje su bile nužne za podizanje Svetišta. Biti ispunjen Duhom nije neki čarobni proces i ne znači da se u ljudima nalaze neke posebne duhovne sile. Bog osposobljava svoje sljedbenike za ostvarenje Njegovih ciljeva i da to učine dobro.

`Koje ste vi duhovne darove primili kada ste bili ispunjeni Duhom Svetim? Imajte na umu da se duhovni darovi mogu razvijati samo kada njegujete plodove Duha u svojem životu (Galaćanima 5,22.23).`