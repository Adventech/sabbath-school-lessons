---
title: 'Isus Se Nastanio Među Ljudima'
date: 25/09/2025
---

`Pročitajte Ivan 1,14. U kojem je smislu Kristovo utjelovljenje uspoređeno sa svetim šatorom?`

Isusovo utjelovljenje je tajna, ali i veličanstveni nauk kojim će se otkupljeni baviti svu vječnost. Apostol Ivan tvrdi da je Krist, primivši naše tijelo, pokazao da On prebiva medu nama na opipljiv način. Ovdje Isus u tijelu podsjeća na starozavjetnog Boga koji je prebivao medu Izraelcima u šatoru podno Sinaja, i u pustinji dok su putovali u Obećanu Zemlju.

Tijekom svojeg boravka u tijelu, Isus je živio s ljudima. Kakav ne- zamisliv čin! Vječni Bog silazi k nama kao jedan od nas, kako bi nas uvjerio da je On “Emanuel ... Bog s nama.”

U Mateju 18,20 Isus kaže da će, ako se dvoje ili troje okupe u Njegovo ime, i On biti medu njima. Krist prebiva medu svojim narodom prisutnošću Duha Svetoga. Krist poziva svoje sljedbenike da budu u bliskom odnosu s Njim: “Evo stojim na vratima i kucam. Ako tko čuje moj glas i otvori vrata, ući ću k njemu i večerati s njim, i on sa mnom.” (Otkrivenje 3,19.20)

Pročitajte Otkrivenje 21,1-3. što nam je tu prikazano?

Novi Jeruzalem spustit će se s Neba na Zemlju; Ivan objavljuje: “Tada čuh jak glas što dolazi od prijestolja kako viče: ‘Evo stana Božjeg medu ljudima! On će stanovati s njima: oni će biti njegov narod, i on sam, Bog bit će s njima.’” (Otkrivenje 21,3) U Novom Jeruzalemu nema hrama (Otkrivenje 21,22) zato što je čitav grad hram, Božje Svetište. Dužina grada jednaka je širini i visini (Otkrivenje 21,16), kao što je bio slučaj sa Svetinjom nad svetinjama u Svetištu, koja je bila u obliku kocke, čije su sve strane bile jednake. I tako ćemo kroz svu vječnost, u svijetu bez grijeha, smrti i patnje, boraviti u Božjoj neposrednoj prisutnosti.

`Imajući u vidu što nam je obećano u Isusu, kako možemo ustrajati do kraja?`