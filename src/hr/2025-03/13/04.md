---
title: 'Svetište Podignuto'
date: 23/09/2025
---

`Pročitajte Izlazak 36,8—39,31. Zašto su ovdje dane tako izričite upute? »emu nas to uči o tome kako je Bogu važan svaki detalj?`

Mojsije je podigao Svetište, a upute primljene na Sinaju pomno su primijenjene. Biblijski tekst nabraja sljedeće dijelove i predmete: (1) Svetište s različitim materijalima, zavjesama i predmetima (Izlazak 36,8- 38); (2) Kovčeg (Izlazak 37,1-9); (3) stol za kruhove (Izlazak 37,10-16); (4) svijećnjak (Izlazak 37,17-24); (5) kadioni žrtvenik (Izlazak 37,25-29); (6) žrtvenik za žrtve paljenice (Izlazak 38,1-7); (7) umivaonik (Izlazak 38,8); (8) dvorište (Izlazak 38,9-20); (9) materijal upotrijebljen za Svetište (Izla- zak 38,21-31). U Izlasku 39 nastavlja se s opisom oplećka, naprsnika i drugih dijelova svećeničke odjeće.

Službe u Svetištu bile su slikovite, životne pouke o Evandelju koje otkrivaju cjelokupni Božji plan otkupljenja. Razni obredi oslikavali su (1) koliko Bog mrzi grijeh i kako postupa s njim, (2) kako On spašava pokajane ljude, (3) kakva je sudbina zlih i (4) slavnu budućnost bez zla. Tijekom godine, u Svetištu su vršene dvije različite ali blisko pove- zane službe — svakidašnja i godišnja. Te službe ilustrirale su kako se Bog odnosi prema grijehu i kako spašava grešnike. Preko suakidašnjih službi u Svetištu Bog je osvjedočivao one koji su se pokajali da im je oprostio grijehe i milostivo im nudi spasenje. Da bi se primio taj dar spasenja, morala se prinijeti žrtva, a te žrtve upućivale su na smrt Mesije koja “čisti od svakoga grijeha” (1. Ivanova 1,7). Priznanje grijeha i primanje odjeće Kristove pravednosti bili su u središtu tog dara (Psalam 32,1.2). Na taj način pokajani grešnik bio je osvjedočen u oprost i mogao se radovati spasenju.

Godišnja služba, vršena na Dan pomirenja, pokazivala je kako Bog iskorjenjuje grijeh, rješava problem grijeha i osigurava bezgrešnu bu- dućnost (Levitski zakonik 16; Ivan 1,29). U ovom trenutku Kristova dvostruka služba u nebeskom Svetištu još je jedan izraz Božjeg djelovanja za nas (Hebrejima 7,25) i donijet će konačno rješenje za problem zla (Daniel 7,13.14.22.27; 8,14; Otkrivenje 21,4).

`Svetište je bilo mjesto obožavanja, proslavljanja Boga i izraža- vanja zahvalnosti. Obožavanje podrazumijeva održavanje odnosa s Bogom, koji poziva vjernike u taj odnos.`