---
title: 'Božja Prisutnost U Svetištu'
date: 24/09/2025
---

`Pročitajte Izlazak 40,1-38. Kako su Izraelci vidjeli Božju prisutnost?`

Posljednje poglavlje Izlaska (Izlazak 40) opisuje posvećenje Svetišta i dar Deset zapovijedi. Posvećenje Svetišta bilo je vrhunski dogadaj ko- jem su Izraelci prisustvovali u podnožju Sinaja.

Božja slava je Njegova svetost, Njegov karakter i brižna prisutnost, što je čista dobrota (Izlazak 3,5; 33,18.19). Njegova prisutnost ispunila je sveti šator i bila je vidljiva kao oblak, slava Pomirilišta. Izlazak zavr- šava naglaskom na Božju prisutnost u oblaku danju i stupu od ognja noću. Na vrlo stvaran i moćan način hebrejski je narod trebao iskusiti ne samo Božje postojanje, već i Njegovu blisku i trajnu prisutnost dok ih je vodio.

Mojsije je podigao Svetište prvoga dana prvoga mjeseca druge godine (Izlazak 40,2.17). On je sve i posvetio uljem pomazanja — uključujući Arona i njegove sinove kao svećenike (Izlazak 40,9.13-15). Prošao je kroz Svetinju nad svetinjama, Svetinju i dvorište — i sve ih posvetio Jahvi. Zatim je uspostavio službe u cijelom Svetištu (vidi takoder Brojevi 7,1). Samo tada, u vrijeme posvećenja Svetišta, Mojsije je mogao ući u Svetinju nad svetinjama. Nakon toga jedino je veliki svećenik mogao vršiti službu na tom mjestu jedanput godišnje, na Dan pomirenja (Levit- ski zakonik 16,2.17).

Biblijski tekst triput proglašava da je nešto završeno: (1) na kraju tjedna stvaranja Bog proglašava dovršetak svojega stvaralačkog djela (Postanak 2,1-3); (2) po završetku radova na Svetištu: “Tako Mojsije završi taj posao.” (Izlazak 40,33); (3) nakon što je Salomon završio gradnju hrama (1. o kraljevima 7,51). Ta povezanost izmedu stvaranja i izraelskog Svetišta upućuje na svemirske razmjere, na vrijeme kada će Gospodin boraviti s otkupljenima na novoj Zemlji u novom Jeruzalemu, “stanu Božjem” (Otkrivenje 21,2.3; usporedi Otkrivenje 22,1-4). Božje ispunja- vanje svetog šatora svojom prisutnošću (Izlazak 40,34) bilo je veliki vrhunac dogadaja koji su otpočeli Mojsijevim rodenjem, nastavili se porazom egipatskih bogova tijekom deset zala, izlaskom iz Egipta, porazom egipatske vojske, i konačno završili Božjom objavom na Sinaju.

`Na koje načine čak i sada možete doživjeti Božju prisutnost? Zašto je to važno?`