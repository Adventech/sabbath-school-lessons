---
title: Svetište
date: 20/09/2025
---

### Biblijski tekstovi
Izlazak 35,1—36,7; Postanak 1,1; Izlazak 36,8—39,31; Hebrejima 7,25; Izlazak 40,1-38; Ivan 1,14.

> <p></p>
> “A onda oblak prekri šator sastanka i slava Jahivna ispuni Prebivalište. Jer sve vrijeme njihova putovanja oblak Jahvin danju stajaše nad Prebivalištem, a noću bi se u oblaku pojavila vatra vidljiva svemu domu Izraelovu.” (Izlazak 40,34.38)

Glavni zadatak Božjeg naroda u Starom zavjetu (kao i nas danas) bio je da žive u bliskom odnosu s Bogom, da Ga obožavaju i da Mu služe, i da pružaju pravu sliku o Bogu drugima (Ponovljeni zakon 4,5-8).

Adam i Eva u Edenskom su se vrtu sakrili od Boga jer su Ga se zbog grijeha uplašili. Ljudi se zbog svoje grešnosti boje Boga, a taj strah iskrivljuje naše videnje Njegovog karaktera. Radosna je vijest da Bog čini prvi korak kako bi premostio tu provaliju. Na vlastitu inicijativu On premošćuje jaz, popravlja narušeni odnos i poziva grešnika da Mu se vrati pitanjem: “Gdje si?” (Postanak 3,9)

Naša je glavna misija, dakle, da našim bližnjima ispravno prikažemo Božji karakter i Njegova pravedna djela učinjena iz ljubavi. Kada ljudi budu privučeni Bogu i kad povjeruju u Njegovu nesebičnu ljubav, oni će Mu predati svoj život i bit će poslušni onome što im On kaže, znajući da je to za njihovo dobro.

Svetište je pokazivalo Božju bliskost s čovječanstvom i otkrivalo najveće istine o tome kako On spašava one koji Mu prilaze u vjeri.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 466—474.**