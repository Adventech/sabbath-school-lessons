---
title: 'Egipatska Zla'
date: 19/07/2025
---

### Biblijski tekstovi
Izlazak 7,8—10,29; Brojevi 33,4; Rimljanima 1,24-32; Psalam 104,27.28; Izaija 28,2.12-17; Izaija 44,9.10.12-17.

> <p></p>
> “Otvrdnu srce faraonu, i ne pusti on Izraelce, kako je Jahve i prorekao preko Mojsija.” (Izlazak 9,35)

Neki je čovjek pokušavao pokrenuti svojeg magarca, ali se životinja nije ni pomaknula. Zato je uzeo batinu i snažno je njome udario. Onda je ponovno pozvao magarca, koji se tada pokrenuo.

Kada ga je netko pitao zašto je to bilo potrebno, čovjek je odgovorio: “E, pa morate mu najprije privući pozornost.”

Ostavljajući po strani svako sporno pitanje koje bi se moglo javiti u vezi s okrutnošću prema životinjama, ovdje treba nešto istaknuti, posebno u kontekstu izlaska Hebreja iz Egipta. Mojsiju je bila dana naredba za pokret i on odlazi k faraonu s čuvenim Božjim riječima šalah et ami, što znači: “Pusti narod moj!”

Faraon, medutim, ne želi pustiti Božji narod. Sveto pismo nigdje izričito ne objašnjava zašto se faraon toliko protivio, usprkos strahovanju Egipćana od vojne prijetnje koju su Hebreji mogli predstavljati (vidi Izlazak 1,10). Bilo je to najvjerojatnije, kao što je često slučaj s ropstvom, čisto ekonomsko pitanje. Oni su bili jeftina radna snaga i on se nije želio odreći prednosti koje su mu ti robovi pružali, kolike god one bile. Bilo je, dakle, potrebno izvjesno uvjeravanje, ne samo da bi privuklo njegovu pozornost, već i da bi ga navelo da se predomisli.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 408—413.**