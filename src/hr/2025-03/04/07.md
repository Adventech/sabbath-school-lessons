---
title: 'Za Daljnje Proučavanje'
date: 25/07/2025
---

U knjizi Ellen G. White Patrijarsi i proroci pročitajte poglavlje pod naslovom “Egipatska zla”, str. 213—220 (u izvorniku 265—272).

“Njegovom je narodu bilo dopušteno da iskusi tlačiteljsku surovost Egipćana, da ga ne prevari ponižavajući utjecaj idolopoklonstva. U svom postupanju prema faraonu Gospodin je pokazao svoju mržnju prema idolopoklonstvu i odlučnost da kazni surovost i tlačenje. … Utjecaj nadnaravne sile nije otvrdnuo kraljevo srce. Bog je faraonu dao najuv- jerljivije dokaze o božanskoj sili, ali vladar je tvrdoglavo odbacivao upo- zorenja svjetlosti. Svaki prikaz beskonačne mudrosti koji je on odbio, učinio ga je još odlučnijim u njegovoj pobuni. Sjeme pobune što ga je posijao kad je odbio prvo čudo, donijelo je plodove.” (Ellen G. White, Patrijarsi i proroci, str. 216; u izvorniku 268)
“Sunce i Mjesec bili su egipatska božanstva, a u ovoj misterioznoj tami i ljudi i njihovi bogovi bili su podjednako pogodeni silom koja se zauzimala za robove. Premda je tama bila strašna, ovo je zlo bilo dokaz Božje samilosti i Njegova nastojanja da ne uništava. On je ljudima htio dati vrijeme za razmišljanje i pokajanje prije nego što na njih pusti posljednje i najstrašnije zlo.” (Patrijarsi i proroci, str. 220; u izvorniku 272)

**Pitanja za razgovor**

`1.	Pozabavite se malo više pitanjem zašto je faraon dopustio sebi da toliko otvrdne da je, čak i pošto je bio suočen s očitim i ispravnim izborom — Pusti narod da ide! — ipak odbio tako postupiti. Kako netko može toliko zavaravati sebe? Kakvo je upo- zorenje ovdje upućeno nama u pogledu toga koliko možemo otvrdnuti u grijehu i donositi krajnje pogubne odluke, čak i kada se pred nama nalaze ispravne odluke i pravi put? Koje su još biblijske osobe napravile istu pogrešku? Sjetite se, na primjer, Jude.`

`2.	U jednom trenutku, usred pustošenja koje je navukao na svoju zemlju i svoj narod, faraon je izjavio: “Ovaj put priznajem da sam kriv. Jahve ima pravo, a ja i moj narod krivo.” (Izlazak 9,27) Premda je to u tom trenutku bilo predivno priznanje grijeha, kako ipak znamo da nije bilo iskreno?`