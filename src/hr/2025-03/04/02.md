---
title: 'Bog Nasuprot Bogovima'
date: 20/07/2025
---

`Pročitajte Izlazak 7,8-15. Koje pouke nalazimo u prvom sučeljavanju između hebrejskog Boga i egipatskih bogova?`

Predstojeće bitke vodit će se izmedu živoga Boga i egipatskih “bo- gova”. Ono što je još više pogoršalo stvari, bilo je što je faraon sebe smatrao jednim od tih bogova. Jahve se nije borio protiv Egipćana, čak ni protiv samog Egipta, već protiv njihovih božanstava (Egipćani su imali više od tisuću petsto bogova i božica). Biblijski tekst je jasan: “Te ću naime noći ja proći egipatskom zemljom i pobiti sve prvorodence u zemlji egipatskoj, i čovjeka i životinju. Ja, Jahve, kaznit ću i sva egipatska božanstva.” (Izlazak 12,12) To je poslije još jedanput naglašeno, ovog puta u sklopu prepričavanja Izraelovog putovanja iz Egipta: “I nad nji- hovim bogovima Gospod je izvršio sud.” (Brojevi 33,4 — Varaždinska Biblija)

Dobar primjer takvog suda nad njihovim bogovima čudo je pretva- ranja štapa u zmiju (Izlazak 7,9-12). Zmijolika božica Vadžet bila je oličena u kobri i predstavljala je vrhovnu vlast nad Donjim Egiptom. Simbol kobre nalazio se na faraonovoj kruni kao znak njegove moći, božanstva, kraljevskog položaja i božanskog autoriteta, jer je ta božica štrcala otrov na njegove neprijatelje. Egipćani su takoder vjerovali da će sveta zmija uvesti faraona u njegov zagrobni život.

Kada je Aronov štap postao zmija i pojeo sve druge zmije pred faraonom, jasno se pokazala nadmoć živog Boga nad egipatskom magi- jom i vračanjem. Ne samo da je znak faraonove moći bio pobijeden, već su ga Aron i Mojsije držali u svojim rukama (Izlazak 7,12.15). To početno sučeljavanje pokazalo je Božju moć i gospodstvo nad Egiptom. Mojsije, kao Božji predstavnik, imao je veću vlast nad Egiptom od faraonovog “boga”.

Takoder je značajno što su stari Egipćani smatrali da je božica-zmija Nehebkau (“ona koja upreže duhove”), sveta i dostojna obožavanja. Prema njihovoj mitologiji, ta božica-zmija imala je veliku moć zato što je progutala sedam kobri. Bog je, dakle poručivao Egipćanima da On, a ne božica-zmija ima vrhovnu moć i vlast. Nakon tako snažnog sučelja- vanja, oni su mogli brzo i jasno shvatiti poruku.

`Kako možemo dopustiti Bogu da ima vlast nad bilo kojim “bogom” koji nastoji zadobiti prevlast u našem životu?`