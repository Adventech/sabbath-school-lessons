---
title: 'Tuča, Skakavci I Tama'
date: 24/07/2025
---

`Pročitajte Izlazak 9,13—10,29. Koliko su uspješna bila ta zla u navođenju faraona da se predomisli?`

Nut je bila egipatska božica neba i često je prikazivana kako uprav- lja dogadajima pod nebom i na zemlji. Oziris je bio bog usjeva i plodno- sti. U Bibliji se tuča često povezuje s Božjim sudom (Izaija 28,2.17; Ezekiel 13,11-13). Tijekom ovog zla, oni koji su sklonili svoju imovinu na sigurno bili su zaštićeni (Izlazak 9,20.21). Time je svatko bio stavljen na ispit: hoće li vjerovati Božjoj riječi i postupiti u skladu s njom, ili neće? Bog objavljuje da je ostavio faraona na životu s namjerom da Ga cijela zemlja upozna (Izlazak 9,16). Vladar Egipta sada priznaje da je sagriješio, ali se poslije opet predomišlja.

Set je bio egipatski bog oluje, rata i nereda. Zajedno s Izidom smatran je bogom poljodjelstva. šu je bio bog atmosfere. Serapis je oličavao božansko veličanstvo, plodnost, iscjeljenje i zagrobni život. Medutim, nijedan egipatski bog nije mogao zaustaviti Božje sudove (Izlazak 10,4- 20), jer idoli nisu ništa (Izaija 44,9.10.12-17).

Faraona su njegovi sluge nagovarali da pusti Izraelce, ali on je to ponovno odbio. Ponudio je kompromis koji je Mojsije s pravom odbio, zato što su žene i djeca vitalan i neodvojivi dio bogoštovlja i zajednice vjere.

Konačno, Ra je bio glavni egipatski bog — bog sunca. Tot je bio bog mjeseca. Nijedan od njih nije mogao osigurati svjetlost. Faraon se opet pokušao pogadati, ali uzalud. Trodnevna tama spustila se na Egipat, ali tamo gdje su živjeli Izraelci, bila je svjetlost. Razlika nije mogla biti očitija. Pa ipak, bez obzira na udarce koje je pretrpio njegov narod, faraon se odupirao i nije popuštao. Premda ne znamo njegove dublje pobude, to je u nekom trenutku moglo postati čisto pitanje ponosa. Bez obzira na to koliko su moćni bili dokazi, bez obzira na to koliko je očito bilo što se dogada (čak su i njegovi sluge govorili: “Dokle će nam ovaj stvarati nevolje? Pusti taj narod da ode štovati svog Boga. Zar još uvijek ne vidiš da je Egipat uništen?” Izlazak 10,7 — Suvremeni hrvatski pri- jevod), i bez obzira na to što mu je ispravna odluka bila upravo pred očima — nakon kratkog kolebanja, faraon se ipak odbio pokoriti Božjoj volji i pustiti narod.

`Ovo je dramatična potvrda izreke: “Oholost vodi u propast, a bahatost uzrokuje pad.” (Izreke 16,18 — Suvremeni hrvatski prijevod)`