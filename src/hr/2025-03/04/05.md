---
title: 'Obadi, Pomor Stoke I čirevi'
date: 23/07/2025
---

`Pročitajte Izlazak 8,20—9,12. Kako nam taj izvještaj pokazuje da, bez obzira na silno očitovanje Božje sile i slave, ljudi još uvijek imaju slobodu da Ga odbace?`

Uatčit bila je egipatska božica muha (obada) i gospodarica močvara i baruština. Bog Khepri (bog izlazećeg sunca, stvaranja i novog rodenja) bio je prikazivan s glavom skarabeja (balegara). Te “bogove” Jahve je porazio. U ovom izvještaju (Izlazak 8,20-24), dok su Egipćani stradali, Hebreji su bili zaštićeni. Zapravo nije ih pogodilo nijedno zlo.

I ponovno, sve je to bio Božji pokušaj da faraonu stavi do znanja: “Tako da znaš da sam ja Jahve u središtu zemlje.” (Izlazak 8,18)

Tako se faraon počeo cjenkati. Nema sumnje da je pritisak rastao. Sada je bio spreman dopustiti Izraelcima da se poklone svojem Bogu i da Mu prinesu žrtve, ali samo u egipatskoj zemlji (Izlazak 8,25). Medutim, njegovi se uvjeti nisu mogli ispuniti jer su životinje u Egiptu smatrane svetima, pa bi njihovo žrtvovanje izazvalo nasilje protiv Hebreja. Osim toga, to nije bio Božji plan za Izrael.

U meduvremenu, sljedeće zlo (Izlazak 9,1-7) pogada stoku. Hator, egipatska božica ljubavi i zaštite, bila je prikazivana s glavom krave. Bog-bik, Apis, bio je takoder vrlo popularan i visoko poštovan u starom Egiptu. Tako su u tom petom zlu pomorom egipatske stoke poražena još neka od njihovih glavnih božanstava.

U šestom zlu (Izlazak 9,8-12) potpuno je poražena Izida, božica medicine, magije i mudrosti. Takoder vidimo poraz božanstava kao što su Sekmet (božica rata i epidemija) i Imhotep (bog medicine i liječenja). Pokazalo se da oni ne mogu zaštititi vlastite poklonike. Ironijom sluča- ja, sada su čak i vračari i čarobnjaci bili toliko pogodeni da se nisu mogli pojaviti na dvoru, čime se pokazalo da su nemoćni protiv Stvorite- lja Neba i Zemlje.

Po prvi put u izvještaju o deset zala kaže se da je “Jahve otvrdnuo srce faraonu” (Izlazak 9,12). Koliko god bila zbunjujuća ta izjava, kada se razumije u punom kontekstu, ona ponovno otkriva da će Bog dopustiti da požanjemo posljedice svojeg upornog odbacivanja Njega.

`Faraonov problem nije bio intelektualne naravi. On je imao dovoljno racionalnih dokaza da donese ispravnu odluku. Bio je to, zapravo, problem njegovog srca. što nam to govori o potrebi da zaštitimo svoje srce?`