---
title: 'Prva Tri Zla'
date: 22/07/2025
---

Deset zala u Egiptu nisu bila usmjerena protiv Egipćana, nego pro- tiv njihovih bogova. Svako zlo pogadalo je bar jednoga od njih.

`Pročitajte Postanak 7,14—8,19. što se događalo tijekom tih zala?`

Bog je upozorio Mojsija da će razgovor s faraonom biti težak i gotovo nemoguć (Izlazak 7,14). Medutim, želio se otkriti faraonu i Egip- ćanima. Zato je odlučio komunicirati s njima na način koji su mogli razumjeti. Osim toga, i Hebreji će imati koristi od tog sučeljavanja jer će saznati nešto više o svojem Bogu.

Prvo zlo bilo je usmjereno protiv Hapija, boga rijeke Nil (Izlazak 7,17-25). Život u Egiptu u potpunosti je ovisio o Nilu. Gdje je bilo vode, bilo je života. Voda je bila izvor života, tako da su oni izmislili svojeg boga Hapija i obožavali ga kao davatelja života.

Naravno, samo je živi Bog Izvor života, Stvoritelj svega, uključujući vodu i hranu (Postanak 1,1.2.20-22; Psalam 104,27.28; 136,25; Ivan 11,25; 14,6). Pretvaranje vode u krv simbolizira pretvaranje života u smrt. Hapi nije bio sposoban dati i zaštititi život. To može učiniti samo Bog.
Bog zatim daje faraonu još jednu priliku. Ovog puta izravno je iza- zvana božica-žaba, Heket, (Izlazak 8,1-15). Umjesto života, iz Nila su izišle žabe kojih se Egipćani plaše, koje preziru i kojih se groze. Željeli su ih se što prije osloboditi. Precizno vrijeme u koje je to zlo uklonjeno pokazalo je da se i iza tog zla nalazila Božja sila.

Treće zlo ima najkraći opis (Izlazak 8,16-19). Nije potpuno jasno o kojoj je vrsti insekata (hebr. kinnim) riječ (buhe, komarci, krpelji, uši?). Ono je bilo usmjereno protiv Geba, egipatskog boga zemlje. Iz praha zemaljskog (kao odjek biblijskog izvještaja o stvaranju) Bog je izveo “komarce” koji su se raširili po svoj zemlji. Nesposobni da ponove to čudo (samo Bog može stvoriti život), vračari su izjavili: “To je prst Božji.” (Izlazak 8,15 — Varaždinska Biblija) Faraon je, medutim, još uvijek stajao na mjestu.

`Zamislite koliko je tvrdo bilo faraonovo srce. Ponovljeno odbacivanje Božjih poticaja samo je pogoršalo stanje. Koje se pouke tu nalaze za svakoga od nas kada je riječ o stalnom odbacivanju Gospodnjih poticaja?`