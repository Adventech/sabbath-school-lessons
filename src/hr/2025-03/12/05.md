---
title: 'Samoobjava Boga'
date: 17/09/2025
---

`Pročitajte Izlazak 34,1-28. Kako je Bog otkrio svoju slavu Mojsiju?`

Mojsije je morao sa sobom ponijeti dvije kamene ploče, iste kao one koje je razbio (Izlazak 32,19). Trebao se po sedmi put sastati s Jahvom na gori Sinaju. Njegovi prethodni odlasci na goru spomenuti su u sljedećim tekstovima: (1) Izlazak 19,3.7; (2) Izlazak 19,8.14; (3) Izlazak 19,20.25; (4) Izlazak 20,21; 24,3; (5) Izlazak 24,9.12-18; 32,15; (6) Izlazak 32,30.31. Krenuo je na put rano ujutro.

Sada je bio spreman za taj slavni susret s Božjim karakterom. Ljepota Božjeg karaktera najbolje je dočarana Božjom zadivljujućom samoobjavom. To je najvažniji opis Boga, koji Ga prikazuje upravo ona- kvim kakav jest. To je zlatna nit kojom je protkana čitava Biblija (Brojevi 14,18; Nehemija 9,17; Psalam 103,8; Joel 2,13, Jona 4,2). Ta Gospodnja objava je “Ivan 3,16 Starog zavjeta”. Na ključnim mjestima biblijski pisci spominju, ponavljaju i proširuju tu samoobjavu živoga Boga, jer se Božji karakter mora ispravno razumjeti.

Kada je primio to iznimno, jedinstveno i neusporedivo objašnjenje Božjeg imena, Mojsije se poklonio u činu obožavanja Jahve. Kada makar letimično sagledamo Božju ljubav, milosrde, milost, suosjećanje, dobrotu, vjernost, opraštanje, svetost i pravednost, i mi bivamo privučeni Njemu. Kada sve to sagledamo i osjetimo divljenje prema Njegovim veličanstvenim vrlinama, i mi počinjemo prema Njemu osjećati ljubav koja nas navodi da Mu služimo i budemo Mu poslušni. Zato što On ljubi nas, i mi zauzvrat ljubimo Njega (1. Ivanova 4,19).

U toj samoobjavi, Bog uvjerava Mojsija da će učiniti čudesna djela za svoj narod i odvesti ga u Obećanu Zemlju. On obnavlja Savez s njima obećavajući da će i drugi narodi vidjeti Njegovo veličanstvo i zadivljujuća djela. “Ja, evo, sklapam Savez. Pred cijelim tvojim pukom činit ću čudesa kakvih nije bilo ni u kojoj zemlji i ni u kojem narodu. I sav puk medu kojim ti živiš vidjet će djelo Gospodnje, jer strašno je ono što ću ja s tobom učiniti.” (Izlazak 34,10 — Varaždinska Biblija)

Medutim, Izraelci su morali slušati Boga i slijediti deset jasnih odredbi kako bi bili blagoslovljeni. Takoder, Bog je tražio od Mojsija da zapiše sadržaj tog Saveza koji je već bio prekršen (Izaija 34,27.28).