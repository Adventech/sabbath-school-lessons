---
title: '“da Bih Tebe Upoznao”'
date: 15/09/2025
---

`Pročitajte Izlazak 33,12-17. Koju je molbu Mojsije uputio Jahvi?`

Zašto je tražio da Bog ide s njima?

Mojsijev rast u Bogu bio je postojan. Sve Mu se više približavao i nastojao se uskladiti s Njegovim likom. Jednog dana dok je razgovarao s Bogom u šatoru sastanka, iznenada je shvatio da Ga ne poznaje pa je izgovorio posebnu molitvu: “Obznani mi, molim te, put svoj da bih tebe upoznao.” (Izlazak 33,13 — Varaždinska Biblija) Mojsije je bio svjestan svoje velike potrebe da dublje spozna Boga. Otkrio je da što Ga više upoznaje, to je više svjestan da Ga ne poznaje dovoljno. Prepoznao je svoju potrebu i svim Ga srcem poželio bolje upoznati. A Bog je rado udovoljio toj Mojsijevoj želji.

Promatrajući dosadašnja Mojsijeva iskustva, možemo zapaziti kako je on ulazio u sve dublji, prisniji odnos s Gospodinom i kako je duhovno rastao.

Prvo, Mojsije se “popne k Bogu” (Izlazak 19,3). Zatim je izišao “na vrhunac brda” (Izlazak 19,20), a poslije se približio “gustom oblaku” u kojem je Bog boravio (Izlazak 20,21).

Drugom prigodom “Mojsije zade u oblak” gdje se nalazio Bog i ostao je s Njim četrdeset dana i noći (Izlazak 24,17). Tijekom tih četrde- set dana Bog je Mojsiju dao dva dragocjena dara: (1) Deset zapovijedi koje je sam Bog napisao na kamene dvije ploče koje je On sam isklesao (Izlazak 24,12) i (2) upute o tome kako da sagradi i namjesti Svetište (vidi Izlazak 25-31).

A onda je proveo još četrdeset dana i noći s Jahvom posredujući za grešnike (Izlazak 32,30-32; Ponovljeni zakon 9,18).

Ipak, i nakon svega toga, Mojsije je još uvijek želio pobliže upoznati Božji karakter i Bog mu je ubrzo dao posebne uvide kako bi razumio tko je On. To znanje za kojim je Mojsije čeznuo nije bilo samo umno razu- mijevanje Boga, već praktično poznavanje Njegove Osobe.

Nije čudo što je Isus mnogo stoljeća poslije rekao: “A ovo je vječni život: spoznati tebe, jedino pravog Boga, i onoga koga si poslao Isusa Krista.” (Ivan 17,3) Ima li boljeg načina da se Bog objavi ljudima nego da i sam postane čovjek?

`Poznajete li Boga ili samo znate nešto o Njemu? Koja je ključna razlika?`