---
title: 'šator Sastanka'
date: 14/09/2025
---

`Pročitajte Izlazak 33,7-11. Zašto je Bog tražio od Mojsija da napravi šator sastanka?`

Ne smijemo miješati “šator sastanka” (načinjen izvan izraelskog tabora) sa Svetištem, koje je poslije podignuto i smješteno u središte tabora. Ne znamo koliko često se Mojsije savjetovao s Bogom u tom šatoru sastanka. Ali jedno zasigurno znamo — ti Mojsijevi susreti s Bogom doveli su do njihovog bliskog prijateljstva. “Tako bi Jahve razgovarao s Mojsijem licem k licu, kao što čovjek govori s prijateljem.” (Izlazak 33,11) Prijatelj je osoba s kojom se možemo savjetovati i otvo- reno razgovarati skoro o svemu, i u koju možemo imati povjerenja da to nikad neće otkriti drugima. Prijatelj je nešto najljepše što možemo ima- ti i nešto najljepše što možemo biti.

Kao što je zapisano u Izlasku 19—34, Mojsijev život zorno prikazuje kako Bog mijenja naš život. Kako je Bog izgradio odnos s tim izvanred- nim vodom? Proučavanje Mojsijevog života pokazuje kako je on rastao u znanju ne samo o Božjoj sili, već i o Njegovoj ljubavi i karakteru. To je ključna sastavnica odnosa s Bogom.

Prije dolaska na goru Sion, Bog je silno upotrijebio Mojsija, čak i dok ga je pripremao za ulogu vode. Dok se brinuo o ovcama u Midjanu, Bog ga je nadahnuo da napiše dvije knjige: Knjigu o Jobu i Knjigu Postanka. A onda, u dramatičnom dogadaju ispred gorućeg grma, pozvao ga je da izvede Izrael iz Egipta. Mojsije je vidio poraz egipatskih bogova i moćnu egipatsku vojsku u Crvenom moru. Mnogo dana promatrao je kako Bog vodi Izrael od Egipta do Sinaja. Nakon dogadaja na Sinaju, vodio je Izrael još trideset devet godina do granica Obećane Zemlje. Biblijski izvještaj potvrduje da je Mojsije bio vjeran Božji sluga (Ponovljeni zakon 34,5; Jošua 1,1), nepomućeno svjetlo u tami, prorok koji će biti mjerilo drugima (Ponovljeni zakon 18,15.18). On je bio nositelj promje- na, iako narod nije uvijek slijedio njegove upute i njegove riječi. A kada su ga slušali, napredovali su.

I mi možemo učiti od Mojsija jer nam njegova posebna životna priča pokazuje što Bog može učiniti kada Mu dopustimo da nas mijenja. Koje su bile prekretnice u vašem hodu s Bogom, kada ste prepoznali Njegovo silno djelovanje u svojem životu?