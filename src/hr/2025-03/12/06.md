---
title: 'Mojsijevo Lice Svijetli'
date: 18/09/2025
---

`Pročitajte Izlazak 34,29-35. što je dovelo do toga da Mojsijevo lice isijava svjetlost?`

Pošto mu je Bog otkrio svoj karakter ljubavi, Mojsije se spustio u izraelski tabor s licem iz kojeg je isijavala svjetlost. Je li Mojsije u prvom trenutku bio svjestan da mu lice svijetli? Ne, on to nije znao. što je netko bliže Gospodinu, to je svjesniji svoje nesavršenosti nasuprot Božjoj svetosti.

Koji je bio uzrok Mojsijevog preobražaja koji je doveo do toga da mu je lice isijavalo svjetlost? Razlog se nije sastojao u činjenici da je boravio u Božjoj prisutnosti, jer je on i prije u više navrata bio s Gospo- dinom, ali mu nakon tih susreta lice nije sjalo. Medutim, da nikad nije bio u Gospodnjoj prisutnosti, njegovo lice nikad ne bi sjalo. Tek kada je razumio Božju dobrotu i ljubav, kada se potpuno otvorio pred Bogom zbog ljepote Njegovog karaktera, Mojsije je bio preobražen i njegovo je lice počelo isijavati svjetlo. Naše srce i um mogu doživjeti promjenu kada se predamo Bogu i dopustimo Mu da bude Gospodar i Kralj našeg života.

`Pročitajte 2. Korinćanima 3,18. Kako vas Isus može postupno preobraziti u svoje obličje?`

Apostol Pavao usporeduje Mojsijevo blistavo lice s Isusom Kristom i kaže da Isusova slava (u kojem su sjedinjeni Božji zakon i milost) nadilazi slavu Mojsijevog zakona. Krist i Njegov Zakon može biti uklesan u naš karakter jedino kada prikujemo svoj pogled za Isusa (Hebrejima 3,1; 12,2), i jedino silom Božjeg Duha (2. Korinćanima 3,12-18).

Mojsijev primjer pokazuje nam što Bog može učiniti za nas kada Mu dopustimo da mijenja naš karakter i da nas oblikuje u svoje božansko obličje. To Pavao naziva življenjem “novim životom” (Rimljanima 6,4).

`Koji dijelovi vašeg karaktera trebaju bolje odražavati Božji karakter? Sigurno svaki dio, zar ne? Kako vam usredotočenost na križ i njegovo značenje mogu pružiti ohrabrenje i sigurnost u spasenje?`