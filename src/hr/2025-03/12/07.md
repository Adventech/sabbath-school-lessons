---
title: 'Za Daljnje Proučavanje'
date: 19/09/2025
---

U knjizi Ellen G. White Patrijarsi i proroci pročitajte dio poglavlja pod naslovom “Idolopoklonstvo na Sinaju”, str. 265—268 (u izvorniku 327—330).

Jednog tmurnog dana otac i sin otišli su u katedralu. Dok su pro- matrali prizore na vitrajima koji su na prelijep način prikazivali različite biblijske dogadaje, odjednom je zasjalo sunce kroz ta oslikana stakla obasjavajući ih blistavom svjetlošću. Dječak je ushićeno pitao: “Tata, tko su ljudi na tim slikama?” Otac nije mnogo znao o kršćanstvu, Kristu i Njegovim učenicima, pa je kratko odgovorio: “To su kršćani.” Medutim, te blistave slike ostale su urezane u dječakov um. Jednog dana njegova učiteljica postavila je pitanje u razredu: “Djeco, znate li tko su kršćani?” Ovaj dječak sjetio se onih sjajnih slika i odgovorio: “Ja znam! Kršćani su ljudi koji svijetle.” U sličnom tonu Isus je poručio svojim učenicima: “Vaše svjetlo neka tako zasja pred ljudima da vide vaša djela ljubavi te slave vašeg Oca nebeskog.” (Matej 5,16) Samo ljudi koji svijetle mogu biti nositelji promjene.

**Pitanja za razgovor**

`1.	“Kad bismo se ponizili pred Bogom i bili ljubazni i učtivi, nježna srca i sažaljivi, danas bi bilo stotinu obraćenih na istinu tamo gdje je samo jedan.” (Ellen G. White, Svjedočanstva za Crkvu, sv. 9, str. 153; u izvorniku 189) Koja se snažna poruka tu nalazi za sve nas o tome kako naš karakter, naša djela i naši stavovi utječu na naše svjedočenje?`

`2.	Izlazak 34,6.7 s pravom se naziva “Ivan 3,16 Starog zavjeta”. Zašto?`

`3.	Kako možete ljudima koji vas pitaju tko je vaš Bog objasniti ljepotu Božjeg karaktera na osnovi Njegove samoobjave u Izlasku 34,6.7?`

`4.	Razgovarajte u razredu o tome kako karakter i postupci ljudi koji se predstavljaju kao kršćani utječu na njihov način života. Kakav su utjecaj ljubazni, milosrdni, ponizni i ljudi skloni prašta- nju imali na vaše osobno iskustvo? Istodobno, kako su neljubazni, nepomirljivi i oholi “kršćani” utjecali na vaš hod s Gospodinom?`