---
title: 'Težak Početak'
date: 12/07/2025
---

### Biblijski tekstovi
Izlazak 5,1-23; Otkrivenje 11,8; Izlazak 6,1-13; Psalam 73,23-26; 2. Korinćanima 6,16; Izlazak 6,28-7,7.

> <p></p>
> “Poslije toga odu Mojsije i Aron pa reknu faraonu: ‘Ovako veli Jahve, Bog Izraelov: Pusti narod moj da ode i u moju čast slavi svetkovinu.’ ‘Tko je taj Jahve da ga ja poslušam — odvrati faraon — i pustim Izraelce? Ja toga Jahvu ne znam niti ću pustiti Izraelce.’” (Izlazak 5,1.2)

Mnogi vjernici misle da kad netko odluči slijediti Boga, on dalje u životu doživljava samo sreću, napredak i uspjeh. Medutim, nije uvijek tako, kao što i sama Biblija često pokazuje. Mogu se javiti mnoge prepreke i teškoće. To može biti vrlo obeshrabrujuće i može pokrenuti teška pitanja na koja nema uvijek lakog odgovora, ili ga naizgled uopće nema. Oni koji vjeruju u Boga suočit će se s brojnim kušnjama. Medutim, kada smo ustrajni, Bog donosi rješenja koja stižu pod Njegovim uvjetima i u Njegovo vrijeme. Njegovi putovi mogu biti u suprotnosti s našim očekivanjem brzih i trenutačnih rješenja, ali moramo se uzdati u Njega bez obzira na sve.

Mojsije je dobio zapovijed da izvede Božji narod iz Egipta — poziv od Boga nije mogao biti jasniji. I doista, taj poziv bio je praćen čudima, kao i činjenicom da je sam Bog govorio izravno Mojsiju i davao mu do znanja što točno očekuje od njega.

Mojsiju je sigurno bilo lakše zbog toga što je znao da ga Bog poziva i da mu je čak dao konkretan zadatak. Je li moglo biti lakše?

To je, dakle, trebalo biti jednostavno, zar ne? Nastavite čitati.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 398—407.**