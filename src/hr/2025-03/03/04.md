---
title: 'Božansko “ja”'
date: 15/07/2025
---

Jadni Mojsije! Prvo ga grdi faraon, a sada ga i vlastiti narod gotovo proklinje.

I tako Mojsije iznosi svoju pritužbu Bogu. U svojoj ogorčenosti i razočaranju zbog pogoršanja prilika Izraelaca, on pita: “Zašto, Gospodine, nanosiš štetu svome puku? Zašto si me poslao? Otkad sam ja stupio pred faraona i progovorio mu u tvoje ime, on još gore postupa s ovim narodom. A ti ništa ne poduzimaš da izbaviš svoj narod.” (Izlazak 5,22.23) Razumljivo je Mojsijevo nezadovoljstvo s obzirom na situaciju.

Ali Božji odgovor je jasan. On će djelovati i to vrlo odlučno. “Sad ćeš vidjeti što ću učiniti faraonu!” (Izlazak 6,1 — Varaždinska Biblija)

`Pročitajte Izlazak 5,22—6,8. Kakav je Božji odgovor Mojsiju i koje su važne teološke istine tu otkrivene?`

Bog neće više samo govoriti. On će sada moćno djelovati u korist svojeg naroda. On podsjeća Mojsija na nekoliko značajnih činjenica: (1) Ja sam Jahve; (2) Ja sam se javio patrijarsima; (3) Ja sam uspostavio svoj Savez s njima; (4) Ja sam obećao da ću im dati kanaansku zemlju; (5) Ja sam čuo uzdisanje djece Izraelove; (6) Ja sam se sjetio svojeg Saveza da ću vam dati Obećanu Zemlju.

Zapazite ponavljanje božanskog “ja”. Ja, Jahue Bog uaš, učinio sam tako i tako, i zato možete biti sigurni da ću učiniti za uas ono što sam obećao.

Gospodin sada svečano objavljuje da će učiniti četiri velike stvari za Izrael zato što je On njihov živi Bog: (1) “Ja sam Jahve i izbavit ću vas od tereta što su vam nametnuli Egipćani”; (2) “oslobodit ću vas od ropstva u kojem vas drže”; (3) izbavit ću vas udarajući jako i kažnjavajući strogo”; (4) “za svoj ću vas narod uzeti, i bit ću vašim Bogom” (Izlazak 6,6.7).

Ta četiri božanska djela utvrduju i ponovno uspostavljaju odnos s Njegovim narodom. Bog je vršitelj svih tih aktivnosti, a Izraelci su pri- matelji svih prednosti i blagoslova. Bog te darove nudi besplatno, iz ljubavi. On je to činio tada za njih, a čini i sada za nas.

`Koje su druge biblijske osobe vapile pred Bogom — i to s razlogom? Zašto je u redu ponekad izliti dušu pred Bogom, čak se i žaliti na svoje stanje? Zašto to ipak moramo uvijek činiti u vjeri i pouzdanju?`