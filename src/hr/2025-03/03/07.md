---
title: 'Za Daljnje Proučavanje'
date: 18/07/2025
---

U knjizi Ellen G. White Patrijarsi i proroci pročitajte dio poglavlja pod naslovom “Egipatska zla”, str. 208—214 (u izvorniku 257—265).

Pogledajte kako su dogadaji krenuli loše po Mojsija i njegov narod nakon što je on prvi put stupio pred faraona.
“Kralj je, duboko uznemiren, osumnjičio Izraelce za namjeru da se odmetnu iz njegove službe. Nezadovoljstvo je bilo posljedica dokolice, te je odlučio ne ostaviti im vremena za opasno planiranje. On je odmah uveo mjere da stegne njihove okove i slomi njihov nezavisan duh. Istog su dana izdane zapovijedi koje su njihov posao učinile još surovijim i težim. Uobičajeni je graditeljski materijal u toj zemlji bila glinena opeka sušena na suncu. Od te su grade podizali najljepše gradevine, a zatim ih oblagali kamenjem, i stoga je za proizvodnju opeka trebao biti zapo- slen velik broj robova. Da bi bila čvršća, sječena se slama miješala s glinom, a za posao su bile potrebne velike količine slame. Medutim, kralj je sada naredio da im se slama više ne daje, već da je radnici moraju sami naći i uz to proizvoditi istu količinu opeka.

Ova je naredba diljem zemlje prouzročila veliku zabrinutost medu Izraelcima. Egipatski nadstojnici imenovali su hebrejske zapovjednike da nadgledaju rad naroda, a oni su bili odgovorni da oni koji su im bili podredeni obave posao. Kad je kraljev zahtjev stupio na snagu, ljudi su se raširili po zemlji, ali je bilo nemoguće načiniti uobičajenu količinu opeka. Zbog ovog su neuspjeha hebrejske zapovjednike surovo tukli.” (Ellen G. White, Patrijarsi i proroci, str. 209; u izvorniku 258)

**Pitanja za razgovor**

`1.	Sjetite se nekog trenutka kada ste poslušali Božji poziv, ali to nije ispalo dobro, ili bar nije dobro počelo. što ste naučili iz tog iskustva?`

`2.	Ispričajte drugima kako je Bog djelovao u vašem životu kada ste se molili za Njegovu pomoć, ili kada je niste očekivali. Kako možemo vjerovati u Božju dobrotu kada se loše stvari događaju čak i onima koji se uzdaju u Njega?`

`3.	 Što biste rekli nekome tko kaže: “Ne poznajem Gospodina.”? Pretpostavite, ipak, da ta osoba to nije rekla iz prkosa, već kao jednostavnu činjenicu o svojem životu. Kako biste pomogli toj osobi da upozna Gospodina i kako biste joj objasnili zašto je to važno?`