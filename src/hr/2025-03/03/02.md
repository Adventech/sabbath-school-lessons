---
title: 'Tko Je Taj Jahve?'
date: 13/07/2025
---

Poslušavši Božju naredbu, Mojsije odlazi k faraonu kako bi otpočeo proces izvodenja Izraelaca iz Egipta (Izlazak 3,10).

`Kakav je bio faraonov odgovor na Božji zahtjev da “pusti narod” (vidi Izlazak 5,1.2) i kakvo je značenje tog odgovora?`

Tko je taj Jahve?” — pita faraon, ne iz neke želje da Ga upozna, već, naprotiv, kao čin prkosa ili čak nijekanja tog Boga, za kojega priznaje da Ga ne poznaje.

“Ja toga Jahvu ne znam”, kaže on kao da se hvali.

Koliko je ljudi tijekom povijesti izgovorilo to isto? I koliko je to tragično jer, kao što je sam Isus rekao: “A ovo je vječni život: spoznati tebe, jedno pravog Boga, i onoga koga si poslao, Isusa Krista.” (Ivan 17,3) Egipat s faraonom kao vladarom simbolizira silu koja niječe Božju prisutnost i Njegovu vlast. To je sila koja stoji nasuprot Bogu, Njegovoj Riječi i Njegovom narodu.

Faraonova sljedeća izjava da neće “pustiti Izraelce” otkriva njegovu pobunu protiv živoga Boga, pa tako Egipat postaje simbol ne samo sustava koji niječe Boga, već se bori protiv Njega.

Nije čudo što su mnogi vidjeli isti taj stav tisućama godina poslije u Francuskoj revoluciji (vidi takoder Izaija 30,1-3; Otkrivenje 11,8). Faraon je mislio da je on bog ili božji sin — što se u širem smislu odnosi na vjeru u vlastitu vrhovnu moć, snagu i razum.

“Od svih naroda prikazanih u biblijskoj povijesti, Egipat je najdrskije poricao postojanje živoga Boga i protivio se Njegovim zapovijedima. Nijedan se vladar nije usudio krenuti u tako otvorenu i drsku pobunu protiv autoriteta Neba kao što je to učinio vladar Egipta. Kad mu je Mojsije u ime Gospodnje donio poruku, faraon je oholo odgovorio: ‘Tko je taj Jahve da ga ja poslušam… i pustim Izraelce? Ja toga Jahvu ne znam niti ću pustiti Izraelce.’ (Izlazak 5,2) To je ateizam, i nacija pred- stavljena Egiptom isto će tako odbiti priznati zahtjeve živoga Boga i otkriti sličan duh nevjerovanja i prkosa.” (Veliki sukob, str. 213; u izvor- niku 269)

`Ako bi vas netko pitao: Poznajete li Gospodina? — kako biste mu odgovorili? Ako bi vaš odgovor bio: “Da”, što biste rekli kakav je On i zašto tako mislite?`