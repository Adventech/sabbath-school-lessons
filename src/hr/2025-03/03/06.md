---
title: 'Kao Bog Faraonu'
date: 17/07/2025
---

`Pročitajte Izlazak 6,28—7,7. Kako Bog rješava Mojsijev prigovor?`

Bog se predstavlja faraonu kao Jahve, što znači da je On osobni i blizak Bog, Bog svojega naroda koji je s njim sklopio Savez.

Taj imanentni Bog ponovno zapovijeda Mojsiju da ide i razgovara s faraonom. Zbog nedostatka samopouzdanja, Mojsije ponovno prigovara: “Kako će me poslušati faraon?” Tu ponovno vidimo Mojsijevu poniznost, ali i njegovu želju da se izvuče od zadatka koji mu dosad baš i nije polazio za rukom.

“Kada mu je Bog naredio da se vrati pred faraona, Mojsije je pokazao nepovjerenje u sebe. Izraz aral sepatajim — doslovno: ‘neobrezane us- ne’, kojim ovdje opisuje Mojsijev nedostatak govorničke vještine (Izlazak 6,12.30), sličan je izrazu ‘sporih usana’ iz Izlaska 4,10.” (Andrews Bible Commentary: Old Testament, “Exodus”, Berrien Springs, MI: Andrews University Press, 2020., str. 205)

Bog je u svojoj milosti odredio da Aron pomaže Mojsiju. Mojsije će govoriti Aronu, koji će se onda javno obratiti faraonu. Tako bi Mojsije igrao ulogu Boga pred egipatskim vladarom, a Aron bi bio njegov prorok. Ovaj izvještaj pruža odličnu definiciju uloge proroka. Prorok je Božji glasnogovornik. On je Njegov govornik koji prenosi i tumači Božje riječi narodu. Kao što je Mojsije govorio Aronu, a onda je Aron to objav- ljivao faraonu, tako Bog govori proroku, koji onda objavljuje Božje riječi narodu. To može biti osobno obraćanje. Ili, što se najčešće dogadalo, prorok je primao poruku od Boga, a onda ju je zapisivao.

Bog takoder objašnjava Mojsiju što može očekivati od susreta s faraonom. Upozorava ga da će sukob biti napet i dug. Po drugi put Bog naglašava Mojsiju da će faraon biti vrlo tvrdoglav i da će mu On otvrdnuti srce (Izlazak 4,21; 7,3). Na kraju će ishod ipak biti dobar, jer “tada će Egipćani spoznati da sam ja Jahve” (Izlazak 7,5). Dakle, čak i usred kaosa koji će uslijediti, Bog će se proslaviti.

`Tako je Mojsiju ponestalo izgovora da ne posluša ono na što ga je Bog pozvao. Koje izgovore možda mi koristimo da ne učinimo ono što znamo da Bog želi da učinimo?`