---
title: 'Neobrezane Usne'
date: 16/07/2025
---

Bog je dao Mojsiju silna obećanja o tome što namjerava učiniti. Iako je taj susret sigurno ohrabrio Mojsija, njegovo ohrabrenje bilo je kratkog daha s obzirom na odgovor koji je dobio od svojeg naroda.

`Pročitajte Izlazak 6,9-13. što se potom dogodilo i koje pouke možemo izvući iz tog događaja o trenucima razočaranja i borbi u našem životu?`

Hebreji su bili toliko obeshrabreni svojom boli, patnjom i napornim radom da nisu slušali Mojsijeva uvjeravanja da će Bog raditi na ostvare- nju svojih obećanja. »ekali su tako dugo i njihova se očekivanja nisu ostvarila. Zašto bi sada bilo drugačije? Gubili su srčanost i nadu, a ono što ih je činilo još ogorčenijim bilo je što su sada, vjerojatno prvi put u svojem životnom vijeku, vidjeli nadu u izbavljenje.

A opet, tko nije bio u sličnoj situaciji? Tko nije u nekom trenutku osjetio razočaranje i nezadovoljstvo — čak da ga je Bog ostavio?

Sjećate li se izvještaja o Jobu? A što je s Asafom, psalmistom koji se borio s pitanjima u vezi s blagostanjem zlih i patnjom pravednih. Pa ipak, bez obzira na svoje borbe, Asaf je dao jednu od najljepših izjava vjere: “Ipak, ja sam svagda s tobom, držiš me za desnicu ruku. Vodit ćeš me po naumu svojemu, a zatim me primiti u slavu. Koga ja imam u nebu osim tebe? I ništa mi se, uza te, na zemlji ne mili. Pùt je moja i srce moje klonulo, ali Bog je stijena srca mojega i baština moja dovijeka.” (Psalam 73,23-26 — Varaždinska Biblija)

Tijekom svete povijesti Bog je uvjeravao svoj narod da je On s njim (Izaija 41,13; Matej 28,20). On im je davao svoj mir, svoju utjehu i snažio ih je kako bi prevladali životne izazove (Ivan 14,27; 16,33; Filipljanima 4,6.7).

Zavjetno obećanje koje glasi: “Za svoj ću vas narod uzeti, i bit ću vašim Bogom” (Izlazak 6,7), ukazuje na prisan odnos koji je Gospodin želio imati sa svojim narodom.

`Razmislite o obećanju: “Uzet ću vas za svoj narod i bit ću vaš Bog.” (Izlazak 6,7 — Suvremeni hrvatski prijevod) Premda se ovdje govori u množini, kako se to odnosi na svakoga od nas pojedinačno i kako bi se taj odnos trebao očitovati u našem svakidašnjem životu? (Vidi također 2. Korinćanima 6,16.)`