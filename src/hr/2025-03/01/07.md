---
title: 'Za Daljnje Proučavanje'
date: 04/07/2025
---

U knjizi Ellen G. White Patrijarsi i proroci pročitajte poglavlje pod naslovom “Mojsije”, str. 195—203 (u izvorniku 241—251), što će vam pružiti značajne uvide u dio biblijskog teksta koji smo proučavali ovoga tjedna.

Biblijski tekst navodi da “su se babice bojale Boga i nisu činile kako im je naredio egipatski kralj, nego su ostavljale na životu mušku djecu” (Postanak 1,17). Ellen G. White ovako piše o vjernosti tih babica i o mesijanskoj nadi: “Izdali su naredbu ženama čiji je posao omogućavao izvedbu te zapovijedi da ubijaju hebrejsku mušku novorodenčad. Soto- na je bio pokretač ove mjere. On je znao da će Izbavitelj izići iz Izraela i potičući kralja na uništenje njihove djece, nadao se da će spriječiti božanski cilj. Medutim, babice su se bojale Boga te se nisu usudivale izvršiti ovu surovu naredbu. Gospodin je odobrio njihov postupak i ob- dario ih potomstvom.” (Ellen G. White, Patrijarsi i proroci, str. 19đ; u izvorniku 242)

Dobra je vijest u svemu tome da Bog pobjeduje usprkos Sotoninim planovima. On je upotrijebio svoje vjerne ljude da osujeti neprijatelja. Mi živimo na teritoriju neprijatelja kojega je Isus nazvao “knezom” ili “vladarom ovoga svijeta” (Efežanima 2,2; Ivan 14,30 — Šarić). Sotona je položaj oteo Adamu, ali Isus ga je porazio u svojem životu, kao i svojom smrću na križu (Matej 4,1-11; Ivan 19,30; Hebrejima 2,14). Premda je Sotona još uvijek živ i aktivan, kao što se pokazalo u njegovom pokušaju da pobije tu djecu, njegovo uništenje je sigurno (Ivan 12,31; 1đ,11; Ot- krivenje 20,9.10.14). Radosna je vijest da se životne teškoće mogu nad- vladati Božjom milošću (Filipljanima 4,13). Ta milost naša je jedina nada.

**Pitanja za razgovor**

`1.	Zašto je Bog dopustio da Hebreji žive u Egiptu i da budu porobljeni? Zašto je Bogu trebalo toliko vremena da ih izbavi? Imajte na umu da patnje svakog čovjeka traju samo onoliko koliko traje njegov život. Vrijeme stradanja za narod bilo je dugo, ali je svatko stradao samo onoliko dugo koliko je živio. Zašto je ova činjenica važna kad nastojimo razumjeti ljudsku patnju uopće?`

`2.	Zadržite se malo više na pitanju kako je Bog upotrijebio Mojsijev nepromišljeni čin ubojstva Egipćanina. Pretpostavite da on to nije učinio. Bi li i u tom slučaju Hebreji na kraju izišli iz Egipta? Objasnite svoj zaključak.`