---
title: 'Tlačenje — Pozadina I Rođenje Mojsija'
date: 28/06/2025
---

### Biblijski tekstovi
Izlazak 1,1-22; Postanak 37,26-28; Postanak 39,2.21; Djela 7,6; Galaćanima 3,16.17; Izlazak 2,1-25.

> <p></p>
> “Izraelci su još stenjali u ropstvu. Vapili su, i njihov vapaj za pomoć sred ropstva uzlazio je k Bogu. Bog je čuo njihovo zapomaganje i sjetio se svoga Saveza s Abrahamom, Izakom i Jakovom. I pogleda Bog na Izraelce, i zauze se za njih.” (Izlazak 2,23-25)

Knjiga Izlaska ima sličan ton kao mnogi izvještaji o potlačenima, zapostavljenima, progonjenima, iskorištavanima i obezvrijedenima. Zbog toga i danas ljudi koji se osjećaju odbačeno, zaboravljeno i zarobljeno u njoj nalaze nadu, jer isti Bog koji je spasio Hebreje, može spasiti i njih. Knjiga Izlaska govori o egzistencijalnim životnim bitkama, o ne- pravdama i kušnjama koje su sastavni dio ovog života. Svatko može biti ohrabren izvještajima o Božjim djelima u korist svojeg napaćenog naroda. Bog čuje vapaj potlačenih, vidi njihove borbe, zapaža njihove suze i u njihovoj agoniji pritječe im u pomoć.

Bog čini prvi korak da bi izbavio one koji se uzdaju u Njega. Mi jednostavno trebamo vjerom prihvatiti ono što nam On pruža. Izlazak nas upućuje na ono što je Isus učinio za sve nas. To je knjiga o otku- pljenju, izbavljenju i konačnom spasenju — što nam sve, na osnovi vjere, pripada u Isusu Kristu i onome što je On učinio za nas. Ako su naše oči uprte u Boga, usred nereda i tame možemo prepoznati Njegovu prisutnost, brigu i pomoć dok nas vodi u vječnu “Obećanu Zemlju”.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 380—391.**