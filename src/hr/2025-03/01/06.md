---
title: 'Promjena Planova'
date: 03/07/2025
---

`Pročitajte Izlazak 2,11-25. Koji su se događaji brzo odigrali i promijenili smjer Mojsijevog života? Koje pouke možemo izvući iz tog izvještaja?`

Što će Mojsije učiniti? Hoće li podleći dražima Egipta i zadovolj- stvima života na dvoru, ili će trpjeti teškoće sa svojim narodom koji se borio za opstanak? Dogadaji su ga ubrzo prisilili da donese odluku.

“Kad je faraon to dočuo, htjede Mojsija pogubiti. Zato Mojsije po- bjegne od faraona i skloni se u midjansku zemlju. Ondje sjedne kraj nekog studenca.” (Izlazak 2,15)

Nakon tog ubojstva Mojsije nije imao izbora, bar kad je u pitanju ostanak u Egiptu. Dakle, kakvi god planovi postojali za njega, da se popne na egipatsko prijestolje i postane “bog”, ti planovi brzo su bili okončani. Umjesto da postane bog, i to lažni, Mojsije će služiti pravom Bogu. Nesumnjivo je, medutim, da u trenutku kad je pobjegao, Mojsije nije imao pojma što ga čeka u budućnosti.

“Cijeli se dogadaj uskoro pročuo medu Egipćanima, i uveličan, on je uskoro došao do faraonovih ušiju. Kralju je on prikazan kao značajan čin, kao Mojsijeva namjera da povede narod protiv Egipćana, sruši vlast i preuzme prijestolje i da zbog toga kralj nije siguran dok je on živ. Monarh je odmah odlučio da Mojsije mora umrijeti, ali je on, shvativši opasnost, pobjegao u Arabiju.” (Ellen G. White, Patrijarsi i proroci, str. 200; u izvorniku 247)

Mojsije je živio sto dvadeset godina (Ponovljeni zakon 34,7) i njegov se život može podijeliti na tri dijela od po četrdeset godina. Prvih četrde- set godina proveo je u Egiptu, od toga najvećim dijelom na faraonovom dvoru. Drugih četrdeset godina proveo je u Jitrovom domu u Midjanu. Ali njegovih posljednjih četrdeset godina zauzima najveći dio Pe- toknjižja (i pouke za ovo tromjesečje), a one govore o ranom pozivanju Izraela da svjedoči svijetu ogrezlom u idolopoklonstvo, otkrivajući narav i karakter pravog Boga (vidi Ponovljeni zakon 4,đ-8).

`Je li bio Božji plan da Mojsije ubije Egipćanina? Ako nije, što nas taj događaj uči o Božjoj sposobnosti da preokrene svaku situaciju i da je upotrijebi za vlastite ciljeve? Kako nam Rimljanima 8,28 pomaže da razumijemo tu važnu istinu?`