---
title: 'Rođenje Mojsija'
date: 02/07/2025
---

`Pročitajte Postanak 2,1-10. Koju ulogu Božja providnost i zaštita igraju u izvještaju o Mojsijevom rođenju?`

Povijesna pozadina Mojsijevog rodenja i života vrlo je uzbudljiva, jer je on živio u vrijeme čuvene XVIII. egipatske dinastije. Jedan od vladara iz te dinastije, Tutmozis III., poznat kao “egipatski Napoleon”, spada medu najpoznatije faraone starog Egipta.

Roden u vrijeme kada je izdan smrtni proglas (vidi Postanak 1,22), Mojsije je bio “krasan” (Šarić: “lijep”; hebr. tob, doslovno: “dobar”; Izlazak 2,2). Hebrejski izraz opisuje nešto više od izvanjske ljepote. Ta riječ, na primjer, opisuje Božje djelo tijekom tjedna stvaranja, kada je On progla- sio da je sve “dobro” i “veoma dobro” (Postanak 1,4.10.31).

Kao novo stvorenje, to će “krasno” dijete, prema Božjem planu, postati odrastao čovjek koji će izvesti Hebreje iz njihovog ropstva. Tko je prigodom rodenja te bebe, pogotovo u takvim okolnostima, mogao predvidjeti njezinu budućnost? Ali usprkos svemu, Bog će ispuniti riječ koju je dao Abrahamu, Izaku i Jakovu. On im se zavjetovao da će njiho- vim potomcima dati u posjed Obećanu Zemlju (Izlazak 2,24.25). I doista, On je stotinama godina kasnije upotrijebio to “krasno” novorodenče da upravo to učini.

A prije toga je egipatska princeza Hatšepsut posvojila Mojsija kao svojeg sina. Mojsijevo ime egipatskog je podrijetla i znači “sin” ili “roden od”, kao što se vidi u imenima Ah-mose (“sin Aha”) ili Tut-mose (“sin Tota”). Njegovo ime prevedeno je na hebrejski kao Moše, “izvučen”. Jer njegov je život čudom pošteden kada je bio “izvučen” iz rijeke.

O njegovom ranom životu poznato nam je samo nekoliko pojedinosti. Pošto je bio na čudesan način spašen i posvojen od Hatšepsut, Mojsije je prvih dvanaest godina života proveo sa svojom obitelji u kojoj je roden (Izlazak 2,7-9; Ellen G. White, Patrijarsi i proroci, str. 197,198; u izvorniku 244). Zatim je stekao najbolje egipatsko obrazovanje, a sve s namjerom da postane sljedeći egipatski faraon (Patrijarsi i proroci, str. 198,199; u izvorniku 245). Zadivljujuće je što će se na kraju tako velik dio njegovog obrazovanja pokazati beskorisnim, pa čak i štetnim po ono što je bitno: poznavanje Boga i Njegove istine.

`Koliko je toga što vi učite na kraju krajeva neupotrebljivo za ono što je istinski bitno?`