---
title: 'Povijesna Pozadina'
date: 30/06/2025
---

Kada su članovi Jakovljeve obitelji stigli u Egipat, pošto su doživjeli glad u Kanaanu (Postanak 46), egipatski faraon bio je prijateljski ras- položen prema Hebrejima zahvaljujući Josipu i svemu što je on učinio za Egipćane. “‘Postavljam te, evo — reče faraon Josipu — nad svom zemljom egipatskom.’ Poslije toga skine faraon sa svoje ruke pečatni prsten i stavi ga Josipu na ruku. Zatim zaodjene Josipa odjećom od najljepše tkanine, a o vrat mu objesi zlatan lanac. Vozio se on u kolima kao njegov zamjenik, a pred njim klicahu: ‘Abrek! Na koljena!’ Tako ga postavi nad svu zemlju egipatsku.” (Postanak 41,41-43)

`Koji je bio ključ Josipovog nevjerojatnog uspjeha u Egiptu na- kon tako teškog početka? Postanak 37,26-28; 39,2.21.`

Ovo je najvjerojatnija povijesna pozadina izvještaja o Josipu: novi vladar iz Izlaska 1,8, “koji ne znadijaše za Josipa”, bio je Amasis I. (1570. pr. Kr. — 1546. pr. Kr.). Sljedeći je bio Amenhotep I. (1546. pr. Kr. — 1526. pr. Kr.), vladar koji se plašio Izraelaca i tlačio ih. Kasnije je Tutmozis I. (1525. pr. Kr.—1512. pr. Kr.) izdao smrtni proglas za svu hebrejsku mušku djecu. Njegova kći Hatšepsut (1503. pr. Kr.—1482. pr. Kr.) posvojila je Mojsija kao svojeg sina. A Tutmozis III. (1504. pr. Kr.— 1450. pr. Kr.), koji je jedno vrijeme bio suvladar s Hatšepsut, faraon je iz Knjige Izlaska. Do izlaska je došlo, prema najpouzdanijem izračunu, u ožujku 1450. g. pr. Kr. (vidi: William H. Shea, “Exodus, Date of the”, The International Standard Bible Encyclopedia, str. 230—238). Da biste razumjeli vrijeme Izlaska, proučite sljedeće biblijske tekstove: Postanak 15,13-16; Izlazak 12,40.41; Suci 11,26 i 1. o kraljevima 6,1 (vidi takoder Djela 7,6; Galaćanima 3,16.17).

Prvo poglavlje Izlaska obuhvaća dugačko razdoblje — od Josipovog vremena, kada je njegov otac Jakov s cijelom obitelji došao u Egipat, do faraonovog proglasa o smrti muške novorodenčadi. Premda postoje izvje- sne nesuglasice oko točne godine izlaska, važno je da ih Bog nije zabo- ravio, čak ni onda kad je Njegov narod bio porobljen u stranoj zemlji. Bez obzira na to što nam mnogi detalji u vezi s Hebrejima u Egiptu u to vrijeme nisu poznati, bar zasad (vidi 1. Korinćanima 13,12), slika Božjeg karaktera isijava sa stranica te knjige, kao i iz cijelog Svetoga pisma. Koliko god stvari loše izgledale, možemo biti uvjereni da je Bog uvijek tu i da se možemo pouzdati u Njega, bez obzira na okolnosti u kojima se nalazimo.