---
title: 'Božji Narod U Egiptu'
date: 29/06/2025
---

Knjiga Izlaska na hebrejskom se zove šemot, doslovno “imena”, u skladu s uvodnim riječima tog starog dokumenta. “Ovo su imena...” — tako ona počinje. Imena patrijarha iz Jakovljeve obitelji nabrajaju se odmah na početku.

`Pročitajte Izlazak 1,1-7. Koja se ključna istina ovdje nalazi?`

Knjiga Izlaska počinje podsjećanjem na Božji blagoslov. Kada su se patrijarh Jakov i njegova obitelj naselili u Egiptu, bilo ih je samo sedam- desetero (Postanak 46,27; Izlazak 1,5), ali su Izraelci “bili rodni, namnožili se i silno ojačali, tako da su napučili zemlju” (Izlazak 1,7). U vrijeme izlaska bilo ih je “šest stotina tisuća pješaka, osim žena i djece” (Izlazak 12,37).

`Pročitajte Izlazak 1,8-11. U kakvim su prilikama Izraelci živje- li u vrijeme Izlaska?`

Biblijski tekst tamnim bojama oslikava povijest Izraelaca u Egiptu. Knjiga počinje njihovim porobljavanjem od strane egipatskih nadzornika i teškim radom koji su oni nametnuli Hebrejima. Medutim, završava se Božjom mirnom i utješnom prisutnošću u Šatoru sastanka u središtu izraelskog tabora (vidi Izlazak 40). A izmedu tih dvaju suprotnih polova opisana je Božja pobjeda. Time što je Jahve oslobodio svoj narod iz ropstva, razdijelio Crveno more i porazio najjaču vojsku tog vremena, pokazala se Božja veličanstvena pobjeda nad silama zla.

Izvještaj naglašava da što su ih tlačitelji “više tlačili, oni se još više množili, napredovali i širili se” (Izlazak 1,12). Bez obzira na ljudske pokušaje, Bog još uvijek vlada i On će spasiti svoj narod, čak i kad okolnosti izgledaju beznadno, makar iz ljudske perspektive.

`Pojavio se novi faraon koji nije poznavao Josipa. Kako nam taj izvještaj pokazuje da okolnosti, pogotovo one dobre, nikad ne treba uzimati zdravo za gotovo?`