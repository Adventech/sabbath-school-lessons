---
title: 'Za Daljnje Proučavanje'
date: 01/08/2025
---

U knjizi Ellen G. White Patrijarsi i proroci pročitajte poglavlje pod naslovom “Pasha”, str. 221—225 (u izvorniku 273—280).

“Pasha je trebala imati komemorativnu i simboličnu narav, ona nije samo upućivala na izbavljenje iz Egipta, već i u budućnosti na veće izbavljenje što ga je Krist trebao ostvariti oslobadajući ljude iz ropstva grijeha. Žrtveno Janje predstavlja ‘Janje Božje’ u kome je sva naša nada u izbavljenje. Apostol kaže: ‘… jer je žrtvovano naše pashalno janje — Krist.’ (1. Korinćanima 5,7) Nije bilo dovoljno prinositi samo pashalno janje, njegova se krv morala škropiti na dovratnike. Tako su se zasluge Kristove krvi morale pripisati duši. Mi moramo vjerovati ne samo da je On umro za svijet, već da je umro i za nas pojedinačno. Mi sami moramo prihvatiti vrline žrtve pomirenja.” (Ellen G. White, Patrijarsi i proroci, str. 223; u izvorniku 277)

Do današnjeg dana pobožne židovske obitelji širom svijeta proslavljaju Pashu. Tada se prisjećaju izlaska, a onda uživaju u posebnom obroku kao obitelj. Nevjerojatno je da se to održava doslovno od vremena izlaska! Jedino sedmi dan subota, koju pobožni Židovi takoder svetkuju, seže još dalje u prošlost.

**Pitanja za razgovor**

`1.	Kako razumjeti Gospodnju pravednost prilikom ubijanja prvorođenaca, od kojih su mnogi svakako bili nevini? Kako to može- mo uskladiti s Božjom ljubavlju? Sjetite se i potopa. Kako da to razumijemo?`

`2.	što znači tvrdnja da su vjernici pokriveni Isusovom krvlju i da ih Njegova krv čisti od svakog bezakonja?`

`3.	Pročitajte sljedeće riječi: “Kristovi sljedbenici moraju biti sudionici Njegova iskustva. Oni moraju primiti i usvojiti Božju riječ tako da ona postane pokretačka sila njihovog života i djela. Oni Kristovom silom moraju poprimiti Njegov lik i odražavati nebeske osobine. ... Kristov duh i djelo mora postati duh i djelo Njegovih učenika.” (Ellen G. White, Patrijarsi i proroci, str. 223,224; u izvorniku 278) Kako dopuštamo Kristu da u nama učini ono što je tu napisano?`