---
title: 'Božanski Sud'
date: 31/07/2025
---

`U Izlasku 12,29.30 čitajte o tome kako je Bog pobio prvorođence u Egiptu. Zašto je Bog pobio prvorođence? Vidi također Hebrejima 11,28.`

Posljednje egipatsko zlo palo je na prvorodence. Bio je to božanski sud nad svim egipatskim bogovima i nad svim obiteljima koje su obo- žavale te lažne bogove, bezvrijedne idole koji su zapravo odražavali ljud- ske strasti, želje i strahove.

Kao što su prethodna zla pokazala, ti idoli nisu mogli spasiti narod. Njihova bezvrijednost postala je još očitija sada, tijekom desetog zla, koje je donijelo daleko najveće posljedice po Egipćane.

“Diljem golemog egipatskog kraljevstva uništen je ponos svakog doma. Zrak je bio ispunjen kricima i zapomaganjima ožalošćenih. Kralj i dvorani, blijedih lica i drhtavih usana, ostali su zaprepašteni ovim užasnim dogadajem.” (Ellen G. White, Patrijarsi i proroci, str. 225; u izvorniku 280)

Faraon je predstavljao vrhovnu moć i boga Egipta, a njegov sin prvorodenac smatrao se božjim sinom. Božica Izida bila je zaštitnica djece. Heket je bila božica koja je pohodila žene na porodaju, a Min je bio bog radanja. Osim toga, bilo je nekoliko egipatskih bogova plodnosti. Svi ti bogovi bili su nemoćni u usporedbi sa živim Bogom. Mojsije kaže: “Tko je kao ti, Jahve medu bogovima, tko kao ti sija u svetosti, u djelima strašan, divan u čudima?” (Izlazak 15,11) Jitro je poslije svje- dočio: “Sada znam da je Jahve veći od svih bogova, jer je izbavio narod ispod egipatske vlasti, kad su s njim okrutno postupali.” (Izlazak 18,11) Prema Izlasku 1, Egipćani su na faraonovu zapovijed ubijali izraelsku novorodenu mušku djecu kako bi ih oslabili, pokorili i ponizili. A sada je Božja kazna pogodila prvorodene sinove u Egiptu. što ljudi posiju, to i žanju.

`Naše odluke i naše ponašanje donose posljedice. A bolna je istina, koju smo svi iskusili, da posljedice svojih pogrešnih postupaka ne snosimo sami. Drugi, čak i nevini, takoder pate. Takva je narav grijeha. U kojem ste smislu vi patili zbog tuđih grijeha? Ili na koji su način drugi stradali zbog vaših grijeha? U čemu je naša jedina nada?`