---
title: Pasha
date: 26/07/2025
---

### Biblijski tekstovi
Izlazak 11,1-10; Mihej 6,8; Izlazak 12,1-30; 1. Korinćanima 5,7; Izlazak 13,14-16; Hebrejima 11,28.

> <p></p>
> “Kad vas vaša djeca zapitaju: ‘što vam taj obred označu- je?’ odgovorite im: ‘Ovo je pashalna šrtva u čast Jahvi koji je prolazio mimo kuće Izraelaca kad je usmrćivao Egipćane, a naše kuće poštedivao.’” (Izlazak 12,26.27)

Uskoro će se obrušiti deseto i posljednje zlo. Upućeno je posljednje upozorenje. Morala se donijeti konačna odluka. To je bilo pitanje života i smrti. U pitanju je bio ne samo život pojedinca, već i dobrobit obitelji i čitavog naroda. Faraon i njegovi službenici bit će odgovorni za sudbinu mnogih ljudi, bilo za život ili za smrt. Faraonov stav prema izraelskom živom Bogu odredit će ne samo njegovu budućnost, već i budućnost njegovog naroda.

Kako se osjećamo i što radimo kada nas ozbiljnost situacije teško pritisne i kad moramo izabrati svoj sljedeći korak i smjer, što može uvelike utjecati i na živote mnogih drugih osim nas samih?

Bog nam je više nego spreman dati mudrost, razumijevanje i silu da učinimo ono što je ispravno (1. Korinćanima 1,30; Filipljanima 2,13).

Problem je, međutim, u tome što mi u svojem tvrdokornom srcu ne želimo uvijek ono što je ispravno. Znamo što je to, ali ne činimo. U Izlasku odbijanje jednog čovjeka da se pokori Bogu, čak i kad je bio suočen s neoborivim dokazima, dovelo je do tragedije mnogih, kao što se, uostalom, često događa.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 414—418.**