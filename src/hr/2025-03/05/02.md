---
title: 'Još Jedno Zlo'
date: 27/07/2025
---

Prorok Amos je izjavio: “Ništa ne čini Jahve Gospod a da osnove svoje ne otkrije slugama svojim prorocima” (Amos 3,7), a preko Mojsija On je otkrio faraonu što će se sljedeće dogoditi. Faraonu je upućeno najozbiljnije upozorenje. To će biti pravedan sud nad ohološću, tlačenjem, nasiljem i idolopoklonstvom — svim onim što je i izazvalo te nesreće nad Egiptom.

`Pročitajte Izlazak 11,1-10. Koje je upozorenje Bog uputio prije izvršenja suda nad Egiptom?`

Bog je Egiptu dao vrijeme — tri dana tame (Izlazak 10,23) — da razmisli o nedavnim dogadajima i njihovom značenju. Pružio im je i posljednje izričito upozorenje, posljednju priliku da učine ono što je ispravno.

Ali u Izlasku 11,8 stoji da Mojsije “gnjevan ode od faraona”. Zašto bi Mojsije otišao gnjevan? Najvjerojatnije zato što je znao da će tragedija, deseto zlo, pogoditi mnoge nevine ljude — a sve samo zbog faraonove tvrdoće srca.

Također, broj deset je značajan u biblijskoj simbolici. Deset pred- stavlja puninu, potpunost ili dovršenost. (Sjetite se Deset zapovijedi kao potpune objave božanskog moralnog Zakona.) Deset egipatskih zala upu- ćuju na puni izraz Božje pravde, kazne i odmazde.

Bog je Sudac i On je protiv oholosti, nepravde, diskriminacije, aro- gancije, tlačenja, okrutnosti i sebičnosti. On je na strani stradalih, zlo- stavljanih, iskorištavanih i proganjanih. Bog će izvršiti pravdu, što je još jedan izraz Njegove ljubavi (vidi Psalam 2,12; 33,5; 85,12; 89,15; 101,1;Izaija 16,5; Jeremija 9,24).

I mi bismo takoder trebali dati sve od sebe da budemo pravedni i puni ljubavi. Medutim, mi lako zapadamo u krajnosti. Ponekad iz “ljubavi” žmirimo na nepravde, na nešto što bi se trebalo ispraviti. Ili hladno provodimo pravdu, kao da je to nešto od čelika. Nijedna krajnost nije ispravna. Ovo je ideal: “što Jahve traži od tebe: samo činiti pravicu, milosrde ljubiti i smjerno sa svojim Bogom hoditi?” (Mihej 6,8)

`Ako već ne možemo uspostaviti savršenu ravnotežu (a ne mo- žemo), zašto je ipak bolje griješiti na strani milosti nego na strani pravde?`