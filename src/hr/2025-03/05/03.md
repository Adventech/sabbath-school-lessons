---
title: Pasha
date: 28/07/2025
---

Pročitajte Izlazak 12,1-20. Koje je upute Bog dao Mojsiju i Aronu prije nego što je Izrael napustio Egipat?

Očekivalo bi se da Bog da upute Mojsiju i Aronu o tome kako organizirati odlazak iz Egipta — kako se pripremiti za bijeg, pogotovo kad je riječ o starijima, majkama s malom djecom, životinjama i tako dalje. Medutim, Božja uputa je iznenadujuća — On im govori kako da proslave Pashu. Drugim riječima, žarište je na bogoslužju, na proslav- ljanju Jahve koji će ih izbaviti. Sve ostalo doći će u svoje vrijeme.

Svaka obitelj trebala je pripremiti janje i ništa nije smjelo propasti. Svatko je morao pojesti svoj obrok, a ako obitelj nije mogla pojesti cijelo janje, trebala se udružiti s drugom obitelji i blagovati zajedno.

`Pročitajte Izlazak 12,13.14. što će Jahve učiniti za njih kada dođe posljednje zlo? što sve to simbolizira?`

Izlazak se trebao slaviti redovito svake godine, ne samo kao sjećanje na dogadaj iz prošlosti i na ono što je Bog učinio za njihove pretke, već i kao Božji oslobodilački čin za sadašnji naraštaj. To je trebalo biti svježe iskustvo za svaki naraštaj.

Redci 12 i 13 objašnjavaju značenje Pashe: božanska osuda i uni- štenje proći će mimo Izraelaca, preskočit će ih, zaobići. Zato su trebali obilježavati Pashu, Gospodnji prolazak. Uništenje je “prošlo”, preskočilo ili zaobišlo izraelske domove čiji su dovratnici bili poškropljeni krvlju janjeta, znakom života i spasenja. Hebrejska riječ “Pasha” dolazi od glagola koji znači “proći”.

Svetkovanje Pashe trebalo je podsjetiti svakog Izraelca na Božja silna i milosrdna djela. Ta proslava učvrstila je njihov nacionalni identi- tet i vjeru.

`Zašto je toliko važno da se uvijek sjećate dobra koje vam je Bog učinio u prošlosti i da vjerujete da će vam On isto tako činiti dobro i u budućnosti?`