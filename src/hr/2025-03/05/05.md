---
title: 'Prenošenje Baklje'
date: 30/07/2025
---

Psalmist izjavljuje da naša djeca mogu upoznati Boga i Njegovu brižnu ljubav. “Naraštaj naraštaju kazuje djela tvoja i silu tvoju naviješta.” (Psalam 145,4) Svaka obitelj trebala je govoriti svojim potomcima o Bogu, o Njegovim čudesnim djelima i Njegovom nauku, kako bi se biblijsko znanje prenijelo slijedećem naraštaju.

`Pročitajte Izlazak 12,24-28. Koja se važna istina tu iznosi?`

Roditelji su bili prvi učitelji u Izraelu i trebali su svojoj djeci govoriti o izlasku. O tome nije trebalo govoriti samo kao o povijesnom dogadaju iz prošlosti, već je trebalo biti izloženo kao njihovo vlastito iskustvo iako se dogodilo prije. Proslavljanjem tog blagdana trebali su se po- istovjetiti sa svojim precima kako bi ta povijest bila ponovno proživljena i aktualizirana. Otac bi rekao: “Bio sam u Egiptu, vidio sam poraz egi- patskih bogova i zla koja su pogodila Egipat, i osloboden sam.” U Postanku se dvaput naglašava da roditelji trebaju odgovarati na pitanja svoje djece o Pashi (vidi Ponovljeni zakon 6,6-8; Izlazak 13,14-16).

Važno je zapaziti da su Izraelci još uvijek bili u Egiptu kada im je rečeno da proslave svoje oslobodenje. Cijela proslava je, dakle, bila čin vjere. Pošto im je to rečeno, “narod popada ničice i pokloni se” (Izlazak 12,27) svojem Otkupitelju. Zatim su postupili prema uputama koje su im dane u vezi s Pashom.

U Ponovljenom zakonu Izraelce se podsjeća da svoje iskustvo izno- se na takav način da ga mogu prikazati kao vlastito putovanje. Zapazite kolektivni ton tog izvještaja, kao i naglasak na sadašnje iskustvo: “Moj je otac bio aramejski lutalac koji je s malo čeljadi sišao u Egipat da se skloni. Ali je ondje postao velikim, brojnim i moćnim narodom. Egipćani su s nama postupali loše; tlačili su nas i nametnuli nam teško ropstvo. Vapili smo Jahvi, Bogu otaca svojih. Jahve je čuo vapaj naš; vidje naš jad, našu nevolju i našu muku. Iz Egipta nas izvede Jahve moćnom rukom i ispruženom mišicom, velikom strahotom, znakovima i čudesima. I dovede nas na ovo mjesto i dade nam ovu zemlju, zemlju kojom teče med i mlijeko.” (Ponovljeni zakon 26,5-9)

`Takoder, prepričavanje i ponavljanje svojoj djeci priče o Pashi (ili bilo kojeg dogadaja iz svete povijesti) uvelike je pomagalo i roditeljima da se prisjete što je Bog učinio za njih i za cijeli narod. Govoriti o tome bilo je važno za govornika u istoj mjeri kao i za slušatelje.`