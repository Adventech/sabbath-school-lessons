---
title: Jitro
date: 13/08/2025
---

Mojsija je posjetio Jitro, njegov tast, koji se zvao i Reuel (Izlazak 2,18). Jitro je poveo sa sobom Mojsijevu ženu Siporu i njegova dva sina, Geršona i Eliezera. Kad je Mojsije čuo da dolaze, izišao im je u susret.

`Pročitajte Izlazak 18,1-27. Koji su se krupni koraci u povijesti naroda tu odigrali?`

Jitro je došao jer je čuo za Božje zadivljujuće izbavljenje Izraela. Mojsije mu je detaljno ispričao “o svemu što je Jahve učinio faraonu i Egipćanima zbog Izraelaca; o svim nezgodama što su ih snašle na putu, ali ih je Jahve od njih izbavio” (Izlazak 18,8).

Jitro je hvalio Božju dobrotu i Njegovo izvanredno djelovanje u korist svojeg naroda rekavši: “Neka je hvaljen Jahve koji vas je izbavio od egipatskih šaka i od šaka faraonovih. … Sada znam da je Jahve veći od svih bogova jer je izbavio narod ispod egipatske vlasti, kad su s njim okrutno postupali.” (Izlazak 18,10.11)

Ovdje vidimo kako je Božje djelovanje medu Njegovim narodom trebalo biti svjedočanstvo svijetu o tome kakav je pravi Bog i što On može učiniti za svoj narod.

U vrijeme kad je saznao za pravog Boga, Jitro je i sam imao nešto za ponuditi Božjem narodu — mudar i koristan savjet. Mojsije je trebao ustrojiti sudski sustav na pravednim i poštenim načelima. Bili su mu potrebni posvećeni i vjerni suci, časni i pošteni ljudi. Jitro je mudro nabrojio vrline koje su im potrebne: (1) ljudi koji se boje Boga; (2) koji su pouzdani; (3) koji mrze na nepošten dobitak. Sposobni ljudi plemeni- tog karaktera trebali su biti postavljeni nad skupinama od tisuću, sto, pedeset i deset ljudi. Na taj bi način Mojsijev teret upravljanja narodom bio smanjen i on bi se mogao usredotočiti na značajnije probleme. A tako bi i narod bio dobro voden.

Mojsije je prihvatio Jitrov mudar savjet (Izlazak 18,24); imenovao je vode i dodijelio im različite upravljačke uloge (vidi takoder Ponovljeni zakon 1,9-18).

`A mogao je Mojsije jednostavno odbrusiti tom starcu i reći mu da gleda svoja posla. Ali on to nije učinio. Koje važne pouke možemo izvući iz njegove spremnosti da sasluša tog čovjeka koji čak nije bio Hebrej?`