---
title: 'Prepelice I Mana'
date: 11/08/2025
---

Nažalost, u tim hodočasničkim dogadajima javlja se pobuna koja se ponavlja. Narod je brzo zaboravljao kako im je moćna Božja ruka pomagala u prošlosti i kako je On rješavao njihove probleme. Dopustili su da im trenutačni problemi zastru njihov krajnji cilj i predivnu budućnost koja im je obećana. To je uobičajeni problem medu Božjim narodom čak i danas.

`Pročitajte Izlazak 16,1-36. Koji je bio uzrok gunđanja Izraelaca i što je potom uslijedilo?`

Važno je zapaziti da su kušnje u Bibliji često povezana s hranom. U Edenskom vrtu pad je bio povezan s jedenjem ploda sa zabranjenog stabla spoznaje dobra i zla (Postanak 2,16.17; 3,1-6). Tijekom Isusove kušnje u pustinji Sotonin prvi napad na Njega bio je preko hrane (Matej 4,3). Ezav je izgubio pravo prvorodstva zbog neobuzdanog apetita (Po- stanak 25,29-34). A Izraelova neposlušnost bila je često povezana s hranom i pićem! Nije čudo što je Mojsije podsjetio kasnije naraštaje:
“Čovjek ne živi samo o kruhu, nego o svemu što izlazi iz usta Jahvinih.” (Ponovljeni zakon 8,3)

Mana je, naravno, bila nebeski kruh kojim je Bog hranio Izraelce četrdeset godina tijekom njihovog putovanja kroz pustinju. Preko tog dara učio ih je da je On Stvoritelj svega i da On sve provida. Bog je upotrijebio to natprirodno čudo i da bi im pokazao kako trebaju svetkovati sedmi dan subotu.

Svakog tjedna dogadala su se četiri čuda: (1) pet dana Bog je davao dnevnu količinu mane; (2) petkom je davana dvostruka količina mane; (3) mana se nije kvarila od petka do subote; (4) mana nije padala subo- tom. Bog je stalno činio ta čuda da bi se narod sjećao subotnjeg dana i slavio Božju dobrotu u taj dan. Bog je rekao: “Pogledajte, zato vam je Jahve dao subotu.” (Izlazak 16,29)

`Ljudi vole jesti. Stvoreni smo tako da volimo jesti. Obilje hrane koja raste iz tla (naša prvobitna hrana) otkriva ne samo da Bog želi da jedemo, već i da uživamo u tome to što jedemo. Kako se, međutim, taj divni dar, hrana (i naša ljubav prema hrani), može zloupotrijebiti?`