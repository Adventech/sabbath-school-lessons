---
title: 'Kruh I Voda života'
date: 14/08/2025
---

`Pročitajte 1. Korinćanima 10,11. što Pavao navodi kao razlog zašto su ti događaji zabilježeni?`

Pavao objašnjava da je sve što se dogadalo Izraelcima primjer i opomena Kristovim sljedbenicima, kako bi izbjegli iste nevolje. Oni tre- baju učiti iz tih primjera. To je značajno upozorenje nama “koji živimo u posljednjim vremenima”. Bog daje svojem narodu Duha Svetoga da ih osnaži djelovanjem svoje “snage, ljubavi i trijeznosti” (2. Timoteju 1,6.7) kako bi mogli donositi ispravne odluke i slijediti Njegov nauk. Isus je Izvor novog života (Ivan 14,6) i samo On može od nas načiniti “žrtvu živu, svetu i ugodnu Bogu. ... Nemojte se prilagodivati ovomu svijetu! Naprotiv, preobličavajte se obnovom svoga uma da mognete uočavati što je volja Božja: što je dobro, ugodno i savršeno!” (Rimljanima 12,1.2)

Isus je iz tih izvještaja izvlačio pouke, posebno u vezi s manom i vodom, koristeći se tim slikama dok je poučavao ljude istinama o sebi — o Onome koji ih je vodio kroz pustinju.

`Pročitajte Ivan 4,7-15; 6,31-51. Koje su istine ovdje otkrivene za nas kao kršćane?`

Žena Samarijanka otkrila je da Krist nudi nešto što nije mogla dobiti nigdje drugdje. Unutarnja žed za mirom, radošću i srećom dolazi od Boga, i zato je samo Bog može zadovoljiti (Psalam 42,2.3).

Poslije, u kontekstu mane, Isus objašnjava da je Bog, a ne Mojsije, njome hranio narod. A onda je izjavio: “Ja sam kruh života. Tko dolazi k meni, sigurno neće ogladnjeti. Tko vjeruje u me, sigurno neće nikada ožednjeti.” (Ivan 6,35) Isus je triput ponovio da je On kruh života (Ivan 6,35.41.48).

`Kao što je mana u pustinji bila “kruh s neba” (Ivan 6,31.32), tako je i voda iz stijene bila Kristov dar za zadovoljenje njihove žedi. Osim tih fizičkih očitovanja, kruh i voda imaju i duhovno značenje jer je Isus Krist “kruh života” (Ivan 6,35.48) i “živa voda” (Ivan 4,10.11.14; 7,37.38). Samo u Njemu, dakle, naša duhovna žed i glad može biti istinski zadovoljena.`