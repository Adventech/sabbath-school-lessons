---
title: 'Voda Iz Stijene'
date: 12/08/2025
---

U pustinji je potrebno mnogo vode. Bog se pobrinuo za taj problem bez obzira na to što su ljudi bili buntovni, nisu Mu vjerovali, čak su i iskušavali Njegovu sposobnost i spremnost da im da vodu. A u svojem nevjerovanju osvrtali su se na Egipat.

`Pročitajte Izlazak 17,1-7. Koju je pouku narod trebao izvući iz tog događaja?`

Mojsije je nazvao to mjesto Masa, što znači “kušnja”, i Meriba, što znači “svada”. Jahve je dao Izraelcima vodu usprkos njihovom nevjero- vanju. Ta dva imena trebala su ih, dakle, podsjećati da ne smiju kušati Boga niti se svadati s Njim (Hebrejima 3,7.8.15). Oni su ozbiljno dovodili u pitanje Božji prisutnost medu njima, iako su već vidjeli mnogo opipljivih dokaza ne samo Njegove prisutnosti, već i Njegove sile i autoriteta.

“Mojsije je udario stijenu, ali Sin Božji je bio taj koji je, prikriven stupom od oblaka, stajao pored Mojsija i učinio da poteče životodavna voda. Cijela zajednica, a ne samo Mojsije i starješine, stajali su na odstojanju i promatrali Gospodnju slavu. Ali da je oblak bio uklonjen, njih bi ubila svjetlost Onoga koji je u njemu prebivao.” (Ellen G. White, Patrijarsi i proroci, str. 240; u izvorniku 298)

Voda je simbol života, jer bez vode života nema. Svakoj stanici našeg tijela potrebna je voda. šezdeset posto nas čini voda. »ak su i naše kosti gradene djelomično od vode. To što im je Bog dao vodu u pustinji, za Izraelce je bio znak da se On brine za njihove potrebe i da se mogu pouzdati u Njega. Ali, opet, i oni su morali biti poslušni.

Mnogo stoljeća poslije, apostol Pavao u 1. Korinćanima 10,4 podsjeća vjernike da je iskustvo Izraelaca u pustinji bilo jedinstveno. Ne samo da ih je vodio sam Krist, već im je On davao vodu (Psalam 78,15.16) i zadovoljavao im druge duhovne i tjelesne potrebe. Zato Pavao objavljuje: “A stijena bijaše Krist.” Za njih je Krist bio Izvor života i Davatelj vječnog života. Kao što je stijena čvrsta, tako je Bog čvrsto vodio svoj narod. Na Njega se možemo osloniti jer On ispunjava svoja obećanja.

`Zašto upravo sada trebate vjerovati Bogu? Kako se možete pokoravati Njegovoj volji i čekati da On djeluje u svoje vrijeme? Zašto to nije uvijek tako lako učiniti?`