---
title: 'Gorka Voda'
date: 10/08/2025
---

U biblijskim narativima različite osobe, dobre ili loše, igrale su različite uloge, a od nas se očekuje da obratimo posebnu pozornost na zaplete, mjesta i vrijeme u izvještaju. Medutim, u svakoj priči najvažniji je rasplet i pouke koje se iz nje mogu izvući. Ni ovi izvještaji nisu nikakva iznimka.

Kao što pokazuju pojedini dogadaji, Bog je mirotvorac i On rješava probleme. Medutim, Njegov posao otežava nevjerovanje naroda. Zbog stalnog gunđanja i neposlušnosti Hebreji su doživjeli ozbiljne komplikacije, pa čak i tragedije. Navukli su na sebe mnoge teškoće zbog svoje nepovjerljivosti i tvrdoglavosti.

`Pročitajte Izlazak 15,22-27. Nakon prelaska Crvenog mora, kakva je bila pozadina prvog učinjenog čuda?`

Prvi ispit vjere Izraelaca povezan je s potrebom za vodom, što ne čudi s obzirom na okrutno, vruće i sušno pustinjsko okruženje. Nakon tri dana putovanja, narod je konačno pronašao vodu, ali ona nije bila za piće. Marah znači “gorka”, i zato što je voda bila gorka, vjera Izraelaca u njihovoga brižnog Gospodina brzo se pokolebala. Medutim, Bog je reagirao suosjećajno, i prvo čudo učinjeno je uz pomoć komada drveta. Naravno, nije drvo učinilo tu vodu slatkom i pogodnom za piće, već Jahve. A narod je morao naučiti važne pouke: (1) da je potrebno strpljenje u iščekivanju pogodnog trenutka koji Bog odredi; (2) da Bog djeluje u suradnji s ljudima.

Medutim, Izraelci su brzo zaboravljali velika čuda koja je Bog učinio za njih, zbog kojih su Mu tako oduševljeno pjevali hvalospjeve izjavljujući: “Tko je kao ti, Jahve, medu bogovima, tko kao ti sija u svetosti, u djelima strašan, divan u čudima?” (Izlazak 15,11)

Pa ipak, i nakon njihovog gundanja Bog je obećao da neće pustiti na njih “nikakvih bolesti” (Izlazak 15,26) koje su pogadale Egipćane. On će ih štititi. Ali ispunjenje tog obećanja mogli su doživjeti samo pod uvjetom da Mu ostanu vjerni.

`Kakve ste kušnje i nevolje vi navukli na sebe? Kakvu vam utjehu može pružiti spoznaja da će vam Bog i dalje pomagati ako budete surađivali s Njim?`