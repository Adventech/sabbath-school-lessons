---
title: 'Za Daljnje Proučavanje'
date: 19/01/2024
---

Pročitajte sljedeće retke: Psalam 86,5.15; poglavlje “Božja ljubav prema čovjeku” iz knjige Ellen G. White Put Kristu, str. 5—13. Kako nam istina da je Bog ljubav pomaže da bolje razumijemo različite opise Njega i Njegovih djela u Psalmima?

Pouka za ovaj tjedan usredotočuje se na neke ključne opise Boga i Njegovih aktivnosti, na kojima počiva ovaj svijet i koji ga čine čvrstim i sigurnim. Psalmisti se obraćaju Bogu kao Stvoritelju, Kralju, Sucu, zavjetnom Spasitelju i Zakonodavcu. Uloge koje Bog vrši u ovom svijetu dodatno se ogledaju u raznim drugim Njegovim imenima i titulama, kao što su Pastir (Psalam 23,1; Psalam 80,2), Stijena spasenja (Psalam 95,1) i Otac (Psalam 68,6; Psalam 89,27). Dakle, u ovom svijetu smo sigurni čak i usred previranja velike borbe, zato što je Bog vladar i vjeran u svemu što čini i govori. Premda ove teološke teme nipošto nisu iscrpno predstavljene, ipak nam predočavaju različite načine na koje se Bog otkriva u psalmima.

Dok proučavamo Psalme, važno je voditi računa da ih čitamo u svjetlu Božjeg karaktera ljubavi i milosrđa i Njegovog plana da spasi i obnovi ovaj svijet. “Što više proučavamo božanski karakter u svjetlosti križa, to jasnije otkrivamo milosrđe, nježnost i praštanje, povezane s nepristranošću i pravednošću; to nam jasniji postaju bezbrojni dokazi bezgranične ljubavi i nježne sućuti što nadilaze čeznutljivu naklonost majke prema zalutalom djetetu.” (Ellen G. White, Put Kristu, str. 12,13) U Psalmima vidimo da ljudi, čak i kad se suoče s Božjim sudovima zbog svoje pobune, ipak i dalje prizivaju Boga jer znaju da je Njegov gnjev privremen, dok je Njegova milost vječna (Psalam 103,8).

**Pitanja za razgovor**

`1.	U kojem je smislu svijest o sveprisutnosti velike borbe bitnaza razumijevanje zašto, usprkos Božjoj sveopćoj vladavini i Njegovoj moći, u našem svijetu još uvijek ima mnogo nemira i patnje? Zašto je motiv velike borbe toliko bitan i koristan za nas?`

`2.	Kako vjera u Boga kao Stvoritelja treba oblikovati našerazumijevanje sebe samih i našeg odnosa s ostalim stvorenjima? Što se događa kada se ljudi udalje od te istine (Psalam 106,3542)?`

`3.	Što je bilo pogrešno u vezi s idolima naroda u biblijskavremena (Psalam 115,4-8)? A što je sa suvremenim idolima? Zašto su oni podjednako opasni za naš hod s Gospodinom?`

`4.	Kako bi Božji narod trebao živjeti znajući da Božji sudpočinje od njega? Kako Bog sudi svojem narodu i s kojim ciljem?`