---
title: 'Za Daljnje Proučavanje'
date: 22/03/2024
---

Kad je riječ o bogoslužju, najbitnija je potreba za istinskim pokajanjem: “U pokajanje je uključeno žaljenje zbog grijeha i njegovo odbacivanje. Mi nećemo odbaciti grijeh ako ne uvidimo njegovu pokvarenost; ali sve dok se naše srce ne odrekne grijeha, neće biti nikakve stvarne promjene u našemu životu.

Mnogi ne uspijevaju shvatiti pravu bit pokajanja. Takvi žale što su griješili, čak se prividno mijenjaju samo zato što se boje da će zbog svojih zlih djela morati trpjeti. Ali to nije pokajanje u biblijskom smislu. Oni žale zbog patnji — umjesto zbog grijeha. Takva je bila i Ezavova bol kad je shvatio da je zauvijek izgubio prvorodstvo. Balaam, uplašen od anđela koji je stajao na njegovu putu s isukanim mačem, priznao je svoju krivnju da ne izgubi život; ali tu nije bilo istinskog kajanja zbog grijeha, nije došlo do promjene namjera niti gnušanja prema zlu. Kad je Juda Iskariotski izdao svojega Gospodina, uzviknuo je: ‘Sagriješih… jer izdadoh nevinu krv.’ (Matej 27,4)” (Ellen G. White, Put Kristu, str. 21,22)

“Iako Bog ne stanuje u hramovima koji su načinjeni ljudskom rukom, On svojom nazočnošću ukazuje čast skupovima svoga naroda. On je obećao da će, kad se okupe da Ga traže, da priznaju svoje grijehe, da mole jedni za druge, i sam biti među njima svojim Duhom. Ali oni koji se okupljaju da Mu služe, trebaju odbaciti svako zlo. Ako Mu ne budu služili u duhu i istini i u ljepoti svetosti, njihovo okupljanje bit će uzaludno. O takvima Gospodin kaže: ‘Ovaj me narod štuje usnama, a srce mu je daleko od mene.’ (Matej 15,8.9) Oni koji služe Bogu moraju Mu služiti ‘u duhu i istini, jer Otac takve klanjaoce želi’ (Ivan 4,23).” (Ellen G. White, Proroci i kraljevi, str. 30)

**Pitanja za razgovor**

`1.	Što je vjernikov najveći dar Bogu (Psalam 40,7-11; Rimljanima12,1.2)?`

`2.	Na koji su način osobno i zajedničko bogoslužje povezani?Zašto nam je potrebno jedno i drugo? Kako jedno poboljšava drugo?`

`3.	Mnogi smatraju da se bogoslužje sastoji samo od molitava,pjevanja hvalospjeva, proučavanja Biblije i ostale duhovne literature. Međutim, iako su sve te aktivnosti potrebne za bogoslužje, je li ono ograničeno samo na njih? Navedite neke primjere drugih oblika bogoslužja.`

`4.	Ellen G. White piše: “Bogoštovlje se ne bi smjelo smatratinekom žalosnom, otužnom službom. Trebao bi nam biti užitak služiti Bogu i sudjelovati u Njegovom djelu.” (Put Kristu, str. 109,110) Kako nam obožavanje Gospodina može postati zadovoljstvo?`