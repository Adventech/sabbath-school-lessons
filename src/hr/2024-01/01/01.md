---
title: 'Kako čitati Psalme'
date: 30/12/2023
---

### Biblijski tekstovi
1 Ljetopisa 16,7; Nehemija 12,8; Psalam 25,1-5; Psalam 33,1-3; Rimljanima 8,26.27; Psalam 82,8; Psalam 121,7.

> <p></p>
> “Zatim im reče: ‘Ovo je ono što sam vam govorio dok sam još bio s vama. Trebalo je da se ispuni sve što je o meni pisano u Mojsijevu zakonu, u Prorocima i Psalmima.’ Tada im prosvijetli razum da razumiju Pisma.” (Luka 24,44.45)

Psalmi su vjekovima bili molitvenik i pjesmarica za Hebreje i za kršćane. Premda se pretežno sastoje od riječi koje je psalmist osobno upućivao Bogu, Psalmi ipak ne potječu od smrtnih ljudi, već od Boga koji ih je nadahnjivao u njihovim razmišljanjima.

Bog ih je nadahnuo pri pisanju i to je razlog zašto nam, kao u cijelom Svetome pismu (2. Petrova 1,21), Bog u Psalmima progovara preko svojih slugu i svojega Duha. Isus, apostoli i pisci Novoga zavjeta citirali su Psalme i pozivali se na njih kao na Sveto pismo (Marko 12,10; Ivan 10,34.35; 13,18). Psalmi su, dakle, Božja riječ jednako kao i Postanak i Poslanica Rimljanima.

Psalmi su napisani u obliku hebrejske poezije od strane različitih autora iz starog Izraela pa odražavaju njihov svijet, koliko god njihove poruke bile bezvremenske. Prihvaćanje Psalama kao Božje riječi i obraćanje posebne pozornosti na njihove pjesničke vrijednosti, kao i na njihov povijesni, teološki i bogoštovni kontekst, bitno je za razumijevanje njihovih poruka, koje iz prošlosti udaljene tisućama godina sežu do današnjeg vremena.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 250—257.**