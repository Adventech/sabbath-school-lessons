---
title: 'Za Daljnje Proučavanje'
date: 05/01/2024
---

U knjigama Ellen G. White pročitajte poglavlja: “Hram i njegovo posvećenje”, Proroci i kraljevi, str. 22—30 (u izvorniku), i “Blagoslovi glazbe”, Poruke mladima, str. 254,255.

Biblijska knjiga Psalama sadrži 150 psalama koji se svrstavaju u pet knjiga: Knjiga I (Psalmi 1—41), Knjiga II (Psalmi 42—72), Knjiga III (Psalmi 73—89), Knjiga IV (Psalmi 90—106) i Knjiga V (Psalmi 107— 150). Ta podjela potječe iz rane hebrejske predaje i odgovara podjeli Petoknjižja.

Knjiga Psalama pruža dokaz i o nekim već postojećim zbirkama psalama: zbirka Korahovih sinova (Psalmi 42—49, 84, 85, 87, 88), zbirka Asafovih sinova (Psalmi 73—83), hodočasničke pjesme (Psalmi 120— 134), i hvalospjevi (Psalmi 111—118, 146—150). U Psalmima 72,20 govori se i o manjoj zbirci Davidovih psalama.

Premda je većina psalama povezana s vremenom kralja Davida i ranog kraljevstva (10. st. pr. Kr.), zbirka se povećavala i tijekom idućih stoljeća: u vrijeme podjele kraljevstva, u izgnanstvu i u postbabilonskom razdoblju. Moguće je da su židovski pisari pod vodstvom Ezre spojili postojeće manje zbirke psalama u jednu knjigu kada su radili na uspostavljanju službi u novom hramu.

Međutim, činjenica da su pisari objedinili knjigu Psalama, ničim ne umanjuje njezino božansko nadahnuće. Ti pisari su, kao i psalmisti, bili odani Božji sluge i Bog je upravljao njihovim djelom (Ezra 7,6.10). Božansko-ljudska narav psalama može se usporediti sa sjedinjenjem božanskog i ljudskog prigodom utjelovljenja Gospodina Isusa Krista. “Ali Biblija je, s istinama danim od Boga a izrečena ljudskim jezikom, sjedinjenje božanskog i ljudskog. Takva je zajednica postojala u Kristovoj naravi jer On je bio Sin Božji i Sin Čovječji. Stoga se za Bibliju može reći isto što i za Krista: ‘I riječ je tijelom postala i nastanila se među nama.’” (Ellen G. White, Velika borba, str. 7)

**Pitanja za razgovor**

`1.	Što znači činjenica da su psalmi božansko-ljudske molitve ihvalospjevi? Kako nam ta misao, koliko god bila teška za razumijevanje, pomaže da sagledamo bliskost kakvu Bog želi imati sa svojim narodom? Kako nam to na svojevrstan način otkriva koliko je Bog blizak ljudskom rodu i svakom od nas pojedinačno?`

`2.	Razgovarajte u razredu o trenutku kad ste u Psalmima našlinešto što se odnosilo konkretno na vašu tadašnju situaciju. Kakvu vam je to utjehu i nadu pružilo?`