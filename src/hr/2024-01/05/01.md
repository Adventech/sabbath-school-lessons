---
title: 'Pjevanje Pjesme Jahvine U Tuđinskoj Zemlji'
date: 27/01/2024
---

### Biblijski tekstovi
Psalam 79,5-13; Psalam 88,4-13; Psalam 69,2-4; Psalam 22,2; Psalam 77; Psalam 73,1-20; 1. Petrova 1,17.

> <p></p>
> “Kako da pjesmu Jahvinu pjevamo u zemlji tuđinskoj!” (Psalam 137,4)

Ne trebamo ulaziti duboko u Psalme da bismo shvatili da su oni ispjevani u nesavršenom svijetu — u svijetu grijeha, zla, patnje i smrti. Zlo neprestano prijeti Božjim djelima stvaranja kojima upravlja Bog i Njegovi pravedni zakoni. Budući da grijeh sve više kvari ovaj svijet, on sve više postaje “zemlja tuđinska” za Božji narod. Takva stvarnost zbunjuje psalmista: Kako održati vjeru u tuđoj zemlji?

Kao što smo već vidjeli, psalmisti priznaju Božju vrhovnu vlast i moć, kao i Njegove pravedne presude. Oni znaju da je Bog vječni i neprolazni zaklon i pomoć u vremenima nevolje. Stoga su psalmisti ponekad zbunjeni (tko nije?) prividnom odsutnošću Boga i bujanjem zla pred licem dobrog i pravednog Boga. Paradoksalna narav psalama kao molitava ogleda se u reakcijama psalmista na Božju prividnu tišinu. Drugim riječima, psalmisti reagiraju na Božju navodnu odsutnost, kao i na Njegovu prisutnost.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 286—292.**