---
title: 'Nauči Nas Moliti'
date: 06/01/2024
---

### Biblijski tekstovi
Psalam 105,5; Kološanima 3,16; Jakov 5,13; Psalam 44; Psalam 22; Psalam 13; Psalam 60,1-5.

> <p></p>
> “Kako je molio na nekom mjestu pa prestao, reče mu jedan od njegovih učenika: ‘Gospodine, nauči nas moliti, kao što je i Ivan naučio svoje učenike!’” (Luka 11,1)

Među nekim kršćanima prevladava uvjerenje da je samo spontana, nenaučena molitva prava molitva. Međutim, vidimo da su Isusovi učenici bili neizmjerno blagoslovljeni kada su zatražili od Isusa da ih nauči moliti. Osim toga, Bog je stavio molitvenik, Psalme, u samo srce Biblije ne samo da bi nam pokazao kako se Božji narod u stara vremena molio, već i da bi nas naučio kako da se mi danas molimo.

Od najranijih vremena psalmi su oblikovali molitve Božjeg naroda, uključujući Isusove molitve (1. Ljetopisa 16,7.9; Nehemija 12,8; Matej 27,46; Efežanima 5,19). Ovog ćemo tjedna razmotriti ulogu psalama u pomaganju Božjem narodu da se održi na životnom putovanju i da raste u odnosu s Bogom. Treba imati na umu da su psalmi molitve i da su kao takvi neprocjenjivi ne samo zbog teološkog uvida koji nam pružaju, već i zbog načina na koji mogu obogatiti i preobraziti naše osobne i zajedničke molitve.

Izgovaranje psalama u molitvi pomoglo je mnogim vjernicima da uspostave i održe redovan i ispunjen molitveni život.

Ovog ćemo tjedna nastaviti proučavati Psalme, posebno u kontekstu onih trenutaka kada nam ne ide baš najbolje u životu.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 258—266.**