---
title: 'Za Daljnje Proučavanje'
date: 12/01/2024
---

Pročitajte Psalam 42,8 i poglavlje pod naslovom “Pjesništvo i pjesma”, str. 135—144, iz knjige Ellen G. White Odgoj. Na koji su način, prema tim nadahnutim tekstovima molitva i pjesma povezane?

Ellen G. White opisuje Davidove pokajničke psalme (na primjer Psalam 51) kao jezik njegove duše, i molitve koje oslikavaju iskreno žaljenje zbog grijeha (vidi Put Kristu, str. 22—24). Ona potiče vjernike da uče napamet psalme, kao način njegovanja svijesti o Božjoj prisutnosti u njihovom životu, i ističe Isusov običaj da uzdiže svoj glas u psalmima pri suočavanju s kušnjama i strahom. Ona također primjećuje: “Koliko su puta riječi svete pjesme otpečatile u duši izvore pokajanja i vjere, nade, ljubavi i radosti! ... Mnoge su pjesme zapravo molitve.” (Odgoj, str. 138—144)

Kada se molimo i pjevamo psalme, mi preuzimamo upornost, smjelost, hrabrost i nadu psalmista. Oni nas potiču da nastavimo svoje duhovno putovanje i tješe nas da nismo sami. I drugi su ljudi, poput nas, prošli kroz neka mračna vremena, a ipak su Božjom milošću izišli kao pobjednici. U isto vrijeme Psalmi nam pružaju uvid u Kristovo svesrdno posredovanje za nas, jer On uvijek živi da bi se molio za nas (Hebrejima 7,25).

Uključivanje psalama u molitve i bogoslužje čini zajednicu vjernika svjesnom čitavog spektra ljudskog iskustva i uči ih kako da različite aspekte tog iskustva primijene u bogoslužju. Psalmi su božansko-ljudske molitve i pjesme. Stoga dosljedno uključivanje psalama u bogoslužje dovodi zajednicu vjernika u središte Božje volje i moćne iscjeljujuće milosti.

**Pitanja za razgovor**

`1.	Zašto spontana, nenaučena molitva nije jedini način moljenjaBogu? Kako naš molitveni život može biti obogaćen psalmima, biblijskim molitvama?`

`2.	Kako psalmi mogu obogatiti naše zajedničko molitveno iskustvo? Razgovarajte o tome na koje praktične načine vaša mjesna crkva može potaknuti upotrebu psalama na svojim bogoslužjima.`

`3.	Što Psalmi otkrivaju o složenosti ljudskog hodočašća vjerei o sili Božje iscjeljujuće milosti?`