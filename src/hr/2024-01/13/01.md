---
title: 'čekaj Na Gospodina'
date: 23/03/2024
---

### Biblijski tekstovi
Psalam 27,14; Rimljanima 8,18-25; Psalam 131; Matej 18,3; Psalam 126; Psalam 92; Marko 16,1-8; 2. Petrova 1,19.

> <p></p>
> “Čekaj na Gospoda, ojunači se, i osnažit će srce tvoje! Da, čekaj na Gospoda!” (Psalam 27,14 — Varaždinska Biblija)

Stigli smo do posljednjeg tjedna ovog tromjesečja u kojem proučavamo Psalme. Ovo duhovno putovanje provelo nas je kroz iskustvo strahopoštovanja pred našim veličanstvenim Stvoriteljem, kraljem i Sucem; kroz radosti božanskog izbavljenja, opraštanja i spasenja; kroz trenutke predaje u vrijeme boli i tugovanja; kroz slavna obećanja Božje vječne prisutnosti i najavu sveopćeg, neprekidnog bogoslužja u čast našega Gospodina. To putovanje se nastavlja dok živimo u nadi u Gospodnji dolazak, kada će naša čežnja za Bogom doživjeti svoje konačno ispunjenje. Ako postoji neka završna poruka koju možemo izvući iz Psalama, onda su to riječi: “Čekaj na Gospodina.“

Čekanje na Gospodina ne podrazumijeva provođenje vremena u dokolici i očaju. Naprotiv, čekanje na Gospodina čin je vjere i uzdanja, koji se pokazuju na djelu. Čekanje na Gospodina preobražava naše sumorne večeri ispunjavajući ih iščekivanjem vedrog jutra (Psalam 30,6; Psalam 143,8). Ono jača naše srce obnovljeno nadom i mirom. Ono nas pokreće da vrednije radimo donoseći snopove obilne žetve s Gospodnjih misijskih polja (Psalam 126,6; Matej 9,36-38). Čekanje na Gospodina nikad nas neće navesti da se postidimo, već će biti bogato nagrađeno, jer je Gospodin vjeran svojim obećanjima (Psalam 37,7-11.18.34; Psalam 71,1; Psalam 119,137.138).

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 351—359.**