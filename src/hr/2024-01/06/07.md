---
title: 'Za Daljnje Proučavanje'
date: 09/02/2024
---

U knjizi Ellen G. White Misli s Gore blaženstava pročitajte poglavlje pod naslovom “Blaženstva”, str. 13—19, 31—36.

Psalmi govore protiv ljudske ravnodušnosti prema nepravdi. U njima vidimo nemirenje sa zlom. Oni su motivirani ne željom za osvetom, već revnošću za proslavljanjem Božjeg imena. Stoga je prikladno da se pravedni raduju kad vide Božju osvetu nad zlom jer se na taj način Božje ime i Njegova pravednost brane pred svijetom (Psalam 58,11.12). Psalmi obvezuju ljude da podignu glas protiv zla i da traže dolazak Božjeg kraljevstva u punini. U Psalmima nam se pruža uvjerenje u božansku utjehu i izbavljenje. Jer Jahve će ustati!

“‘Kad vas budu grdili i progonili,’ kaže Isus, ‘radujte se i kličite od veselja.’ Zatim je spomenuo proroke koji su govorili u Gospodnje ime, kao ‘uzor strpljiva podnošenja nevolja’ (Jakov 5,10). Abel, prvi kršćanin među Adamovim potomcima, umro je kao mučenik. Henok je hodio s Bogom, a svijet ga nije razumio. Noi su se rugali kao zanesenjaku koji unosi nemir među ljude. ‘Drugi, opet, iskusiše izrugivanje i udarce i povrh toga okove i tamnice. … Jedni biše mučeni na kolu, odbijajući oslobođenje da postignu bolje uskrsuće.’ (Hebrejima 11,36.35)” (Ellen G. White, Misli s Gore blaženstava, str. 34)

**Pitanja za razgovor**

`1.	Budući da nas bolna svijest o postojanju zla u svijetu moženavesti da se zapitamo kraljuje li Jahve doista, kako možemo razviti nepokolebljivu vjeru koja će biti jaka čak i u kušnji? Na što bismo se morali usredotočiti da bismo održali vjeru u Božju ljubav, dobrotu i moć? Što nam križ govori o Bogu i Njegovom karakteru?`

`2.	Zašto je važno da se ne uzdamo u ljudsku snagu (vođe,ustanove i društvena kretanja) kao na izvor vrhunske mudrosti i rješenja za nepravdu u svijetu, već da se oslanjamo isključivo na Božju riječ i Njegov sud?`

`3.	Što je sve u praktičnom smislu povezano s istinom da jeSvetište mjesto božanskog suda`?

`4.	Kako razumjeti oštar jezik nekih psalama? Na koji namnačin taj jezik pomaže da se poistovjetimo s ljudskom stranom onih koji su ih pisali?`