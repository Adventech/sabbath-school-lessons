---
title: 'Za Daljnje Proučavanje'
date: 23/02/2024
---

U naše vrijeme stjecanje mudrosti nije toliko poželjno kao postizanje sreće. Ljudi bi radije bili sretni nego mudri. Međutim, možemo li uopće biti istinski sretni i imati ispunjen život bez božanske mudrosti? Psalmi jasno kažu da ne možemo. Ipak, dobra je vijest da nismo ni pozvani da biramo između mudrosti i sreće. Jer Božja mudrost donosi istinsku sreću.

Jednostavan primjer iz hebrejskog jezika dobro ilustrira tu misao. Hebrejska riječ ašurej, “korak”, zvuči vrlo slično riječi ašrej, “sreća”. Ta sličnost može promaknuti u našim prijevodima, ali ona šalje moćnu poruku: “koraci” koji slijede Božju stazu vode k “sretnom” životu (Psalam 1,1; Psalam 17,5; Psalam 37,31; Psalam 44,18; Psalam 89,15; Psalam 119,1). U Bibliji ni mudrost ni sreća nisu apstraktni pojmovi, već stvarno iskustvo.

Ono se nalazi u odnosu s Bogom i ogleda se u dubokom poštovanju, slavljenju, uzdanju i nalaženju snage u Bogu. “Prisan je Jahve s onima koji ga se boje i Savez svoj objavljuje njima.” (Psalam 25,14)

“Zahvalimo Bogu na blistavim prizorima koje nam je pokazao. Prikupimo sve blagotvorne dokaze Njegove ljubavi, tako da ih neprestano možemo gledati: Božjeg sina kako napušta prijestolje svojega Oca odijevajući svoju božansku narav ljudskom da bi mogao izbaviti čovjeka od Sotonine sile; Njegovu pobjedu zbog nas, koja je čovjeku otvorila Nebo i omogućila ljudskom pogledu da zaviri u prostore u kojima Božanstvo boravi i otkriva svoju slavu; grešni rod uzdignut iz ponora propasti u koji ga je grijeh bacio, koji je ponovno doveden u vezu s beskrajnim Bogom i koji je, nakon što je izdržao božansku kušnju vjerom u Otkupitelja, odjeven u Kristovu pravednost i uzdignut na Njegovo prijestolje. To su prizori o kojima Bog želi da razmišljamo.” (Ellen G. White, Put Kristu, str. 125,126)

**Pitanja za razgovor**

`1.	Kako Božja riječ može postati izvor užitka, a ne samo poukai uputa? Na koji je način “jedenje” Božje riječi povezano s prebivanjem u Isusu Kristu, koji je Riječ (Ivan 1,1; Ivan 15,5.7)?`

`2.	Što se događa kada ljudi svjesno i uporno odbacuju božanski nauk (Psalam 81; Psalam 95)? Što mislite, zašto se to događa?`

`3.	Zašto put opakih katkada djeluje poželjnije od zajednicepravednika (Psalam 141)? Kako objašnjavamo činjenicu da bezbožnima često ide jako dobro u životu?`