---
title: 'Za Daljnje Proučavanje'
date: 16/02/2024
---

U knjizi Ellen G. Whtite Put Kristu pročitajte poglavlje “Grešnikova potreba za Kristom”, str. 14—20.

U Psalmima glasovi Božjeg naroda združuju se u proslavljanju Božje vječne ljubavi u pripjevu koji se stalno ponavlja: “Jer je vječna ljubav njegova.” (Psalam 106,1; Psalam 107,1; Psalam 118,1-4.29; Psalam 136) “Ne slaviti Boga značilo bi zaboraviti sva Njegova dobročinstva, ne cijeniti Božje darove. Samo oni koji slave ne zaboravljaju. Razmišljanje i govorenje o Bogu još uvijek nije proslavljanje. Slavljenje počinje kada netko prizna Božje veličanstvo i Njegova djela i uzvrati na njih obožavanjem Njegove dobrote, milosti i mudrosti.” (Hans LaRondelle, Deliverance in the Psalms, str. 178)

Značenje svečanog priznanja Božje postojane milosti poprima još dublji smisao kada se sjetimo da Božji khesed — to jest Njegova dobrota i vjernost ostaje čvrsta i nepromjenjiva usred ljudskih grijeha i pobune protiv Boga.

“Mi smo griješili protiv Njega i ne zaslužujemo Njegovu naklonost; a ipak je On sam stavio na naše usne najdivniju od svih molitava: ‘Ne odbaci nas, rad’ imena svoga, ne sramoti prijesto Slave svoje, spomeni se i nemoj razvrći Saveza svog s nama!’ (Jeremija 14,21) Kada dođemo k Njemu priznajući svoju nedostojnost i grijeh, On se obvezao da će saslušati naše vapaje. Čast Njegovog prijestolja zalog je da će ispuniti obećanje koje nam je dao.” (Ellen G. White, Isusove usporedbe, str. 95)

To što je iskustveno spoznao koliko je Bog bio milostiv prema njemu (Psalam 103,2) ohrabrilo je psalmista da kaže: “Gospod čini pravedna djela, i pravicu svima potlačenima.” (Psalam 103,6 — Varaždinska Biblija). Dakle, krajnji je cilj osobnog svjedočanstva psalmista i slavljenja Božje milosti u njegovom životu uvjeriti druge u Božju dobrotu, tako da i oni mogu otvoriti srce Bogu, primiti Njegovu spasonosnu milost i slaviti Ga (Psalam 9,12.13; Psalam 22,23-28; Psalam 66,17).

**Pitanja za razgovor**

`1.	Kakvo praktično značenje po ljudsko spasenje ima činjenicada je Božja milost vječna? Zašto to ipak ne znači da čovjek može slobodno griješiti zato što je Božja milost vječna?`

`2.	Kako možemo pomiriti istinu o Božjem opraštanju našihgrijeha s Božjom osudom grijeha?`

`3.	Kako se izjave o Božjoj milosti u Novom zavjetu slažu stvrdnjama iz Psalama (Efežanima 2,4.5; 1. Timoteju 1,16; Titu 3,5; Hebrejima 4,16)?`