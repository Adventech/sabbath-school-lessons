---
title: 'Za Daljnje Proučavanje'
date: 26/01/2024
---

Pročitajte poglavlje “Noć borbe”, str. 156—162, u knjizi Ellen G. White Patrijarsi i proroci. Što možemo naučiti iz Jakovljevog iskustva o sili ustrajne molitve i bezrezervnog povjerenja u Boga?

Psalmi jačaju našu vjeru u Boga koji je uvijek dostupan Zaklon za one koji predaju svoj život u Njegove moćne ruke. “Bog će učiniti velike stvari za one koji Mu vjeruju. Razlog zašto Njegov narod nema veću silu jest to što oni previše vjeruju u svoju mudrost, a Gospodu ne pružaju priliku da im otkrije svoju silu. On će pomoći svojoj djeci koja Mu vjeruju u svakoj krizi ako Mu potpuno predaju svoje povjerenje i vjerno Ga slušaju.” (Ellen G. White, Patrijarsi i proroci, str. 409)

Ipak, neki psalmi mogu biti ozbiljan izazov za nas, pogotovo ako se ono što obećavaju ne poklapa s našom trenutačnom situacijom. U takvim trenucima trebamo se jednostavno uzdati u Božju dobrotu koja se najsnažnije pokazala na križu.

Također, neki psalmi se katkad mogu zloupotrijebiti za davanje lažnih nada. Isusov odgovor na Sotoninu pogrešnu primjenu riječi u Psalmu 91,11.12 pokazuje da se povjerenje u Boga ne smije brkati s iskušavanjem Boga (Matej 4,5-7) niti s drskim traženjem da učini nešto što je suprotno Njegovoj volji.

“Najveće pobjede Kristove Crkve ili pojedinačno kršćana nisu one koje se postižu obdarenošću ili znanjem, bogatstvom ili uslugama ljudi, već su to pobjede ostvarene u razgovoru s Bogom, kad se gorljiva, usrdna vjera drži moćne ruke.” (Ellen G. White, Patrijarsi i proroci, str. 162)

**Pitanja za razgovor**

`1.	Razgovarajte u razredu o svojem odgovoru na posljednjepitanje iz odsjeka za utorak — o povjerenju u Boga usred nevolja i onda kada nam stvari krenu naopako. Kako da razumijemo te nevolje i činjenicu da one mogu snaći ljude i pokraj svih tih divnih obećanja o Božjoj zaštiti o kojoj čitamo u Psalmima? Razmislite i o sljedećem: zar psalmist, koji je pisao o tim divnim obećanjima, nije i sam podnosio nevolje i poznavao vjerne ljude koji su patili?`

`2.	Kako možemo razviti bezrezervno povjerenje u Boga u svimokolnostima (vidi na primjer Psalam 91,14; Psalam 143,8.10; Psalam 145,18-20)? Što može dovesti do toga da izgubimo to povjerenje? Zašto je povjerenje u Boga u dobrim vremenima bitno da bismo Mu vjerovali i onda kad nam ne ide dobro?`