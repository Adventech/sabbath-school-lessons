---
title: 'Sigurnost U Božju Skrb'
date: 22/01/2024
---

`Pročitajte sljedeće retke: Psalam 40,2-4; Psalam 50,15; Psalam 55,22; Psalam 121. Kako je Bog uključen u naše svakidašnje poslove?`

Bog se u Svetom pismu otkriva kao živi Bog koji djeluje u korist onih koji Ga prizivaju.

Psalmist kaže: “Jahve mi je svagda pred očima.” (Psalmi 16,8) Prema tomu, on se uzda u Boga i priziva Ga (Psalam 7,2; Psalam 9,11). Jahve će ga čuti čak i kad vapi iz “dubine” (Psalam 130,1.2), što prenosi poruku da nijedna životna okolnost ne izmiče Božjoj vrhovnoj vlasti. Dakle, vapaj psalmista, koliko god bio gorući, nikad nije lišen nade.

Psalam 121, s druge strane, slavi silu Stvoritelja u životu vjernog pojedinca. Ta sila podrazumijeva sljedeće:

(1)	On “tvojoj nozi on posrnuti ne da” (Psalam 121,3). Slika “noge”

često se koristi kao opis nečijeg životnog putovanja (Psalam 66,10; Psalam 119,105; Izreke 3,23). Izraz “noga ti se neće spoticati” opisuje sigurnost koju Bog pruža svijetu (Psalam 93,1) i Sionu (Psalam 125,1).

(2)	Slika Boga kao Čuvara Izraela koji ne drijema i ne spava naglašavaGospodnju stalnu budnost i spremnost na djelovanje za dobrobit svoje djece (Psalam 121,3.4).

(3)	Bog kao “zasjen tvoj” (Psalam 121,5.6) priziva u sjećanje stupod oblaka u vrijeme izlaska iz Egipta (Izlazak 13,21.22). Slično tomu, Jahve osigurava fizički i duhovni zaklon za svoj narod.

(4)	Bog im je s desne strane (Psalam 121,5). Desna ruka običnooznačava nečiju jaču stranu, ruku akcije (Psalam 74,11; Psalmi 89,14). Ovdje se to odnosi na Božju blizinu i naklonost (Psalam 16,8; Psalam 109,31; Psalam 110,5).

(5)	Božja zaštita nad Njegovim narodom jasno je potvrđena u Psalmu121,6-8. Bog će sačuvati svoju djecu od zla. Ni “sunce” ni “mjesec” neće im nauditi. Bog će čuvati njihov “izlazak” i “povratak”. Te pjesničke slike naglašavaju Božju sveobuhvatnu, neprestanu brigu.

Što je bit svega? Psalmist se oslonio na Božju skrb punu ljubavi. I mi bismo, naravno, trebali postupiti na isti način.

`Na koje praktične načine možete bolje iskusiti stvarnost Božje skrbi? Kako možete bolje surađivati s Bogom da biste Mu omogućili da radi u vama i za vas?`