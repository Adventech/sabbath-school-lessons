---
title: 'Bog čuje I Izbavlja'
date: 20/01/2024
---

### Biblijski tekstovi
Psalam 139,1-18; Psalam 121; Psalam 17,8; Matej 23,37; 1. Korinćanima 10,1-4; Hebrejima 4,15.16.

> <p></p>
> “Pravednici zazivaju, i Jahve ih čuje, izbavlja ih iz svih tjeskoba.” (Psalam 34,18)

Psalmi uvijek iznova naglašavaju istinu da se Bog, koji je stvorio i održava svemir, otkriva i kao osobni Bog, koji započinje i održava odnos sa svojim narodom.

Bog je blizu svojeg naroda i svojih stvorenja na Nebu i na Zemlji (Psalam 73,23.25). Premda “u nebu postavi prijestolje svoje” (Psalam 103,19) i “sjedi na oblacima” (Psalam 68,4 — Varaždinska Biblija), Bog je također “blizu … svima koji ga prizivlju, svima koji ga zazivaju iskreno” (Psalam 145,18). Psalmi nedvosmisleno potkrepljuju istinu da živi Bog djeluje u korist onih koji Ga prizivaju (Psalam 55,17-23). Psalmi imaju smisla upravo zato što su nadahnuti i upućeni živom Bogu koji čuje i uslišava molitve.

Trebali bismo uvijek imati u vidu da se pravi odgovor na Božju blizinu sastoji u životu vjere u Njega i poslušnosti Njegovim zapovijedima. Ništa manje od takve vjere i poslušnosti neće biti prihvatljivo pred Njim, kao što se u povijesti Izraela često pokazivalo.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 278—185.**