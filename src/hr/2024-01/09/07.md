---
title: 'Za Daljnje Proučavanje'
date: 01/03/2024
---

U knjizi Ellen G. White Isusov život pročitajte poglavlje “Bog je s nama”, str. 7—13.

Budući da su to istodobno Kristove molitve i molitve o Kristu, Psalmi pružaju jedinstveno otkrivenje Krista i Njegove otkupiteljske službe koju On vrši kao “Bog s nama” (Matej 1,23). Isus je “Bog s nama” dok se u molitvi borimo s osjećajem napuštenosti i duboke patnje. On je “Bog s nama” kad vapimo za pravdom i izbavljenjem. Isus je “Bog s nama” jer nas ne prepušta našoj izgubljenosti i očaju, već nam pokazuje put pobjedničke vjere. On je postao naš vječni Svećenik i Kralj da bi nas spasio od vječne propasti grijeha. Sva Božja svečana obećanja o spasenju nalaze svoje ispunjenje u Kristu, savršenom Kralju iz Davidovog roda (2. Korinćanima 1,20).

Ellen G. White ovako opisuje Kristovo jedinstvo s čovječanstvom: “Svojom je ljudskom naravi Krist dodirnuo čovječanstvo; a božanskom je bio povezan s Božjim prijestoljem. Kao Sin Čovječji dao nam je primjer poslušnosti; kao Sin Božji daje nam silu da poslušamo. Krist je iz grma na gori Horebu progovorio Mojsiju govoreći: ‘Ja sam koji jesam. Ovako kaži Izraelcima: Ja Jesam posla me k vama.’ (Izlazak 3,14) Bio je to zalog Izraelovog oslobođenja. Kad je došao ‘postavši sličan ljudima’, On se predstavio kao Ja Jesam. Dijete iz Betlehema, krotki i ponizni Spasitelj, Bog je koji ‘je tijelom očitovan’ (1. Timoteju 3,16). A nama kaže: ‘Ja sam pastir dobri.’ ‘Ja sam živi kruh.’ ‘Ja sam put, istina i život.’ ‘Dana mi je sva vlast, nebeska i zemaljska.’ (Ivan 10,11; 6,51; Matej 28,18) Ja Jesam sigurnost je svakog obećanja. Ja Jesam; ne bojte se. ‘Bog je s nama’ jamstvo je našeg oslobođenja od grijeha, sigurnost naše sile da poslušamo zakon Neba.” (Isusov život, str. 11,12)

**Pitanja za razgovor**

`1.	Kako je Bog pokazao nepokolebljivu vjernost svojem Savezuusprkos nevjerovanju naroda? Kakvu sigurnost to danas pruža Božjoj djeci koja se bore?`

`2.	Na koji način Kristovo jedinstveno i uzvišeno svećeništvo poredu Melkisedekovu jača sigurnost spasenja Božjeg naroda?`

`3.	Evanđelja otkrivaju da su se mnoga mesijanska obećanja izPsalama ispunila u Isusu Kristu. Kako nam to dokazuje vjerodostojnost Božje riječi? Zašto se moramo oduprijeti svakom stavu, mišljenju i osjećaju koji slabi naše povjerenje u Božju riječ?`

`4.	Koju veliku utjehu možemo naći u Kristovim riječima: “Danami je sva vlast, nebeska i zemaljska.” (Matej 28,18)? Kako to obećanje možemo primijeniti u svojem životu?`