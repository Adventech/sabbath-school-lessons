---
title: 'Za Daljnje Proučavanje'
date: 08/03/2024
---

Pročitajte Djela 7 i Hebrejima 11. Koji je prema Novom zavjetu krajnji cilj Božjeg vodstva Njegovog naroda tijekom povijesti?

Povijesni psalmi iznose snažno svjedočanstvo o Božjoj vjernosti prema Njegovom narodu. Svaki događaj u povijesti Božjeg naroda bio je korak koji je vodio konačnom ispunjenju božanskog obećanja o Spasitelju svijeta, Isusu iz Nazareta. Čak su i kušnje, koje su često zbunjivale Božji narod i navodile ga na pomisao da ga je Bog napustio, bile pod Božjom vlašću kao dio Njegove Promisli, jer je Bog vrhovni Gospodar povijesti. Psalmist vješto iznosi istinu da čak ni ljudska nevjera ne može Boga spriječiti da ostane vjeran u ispunjenju svojih obećanja. Međutim, nepokajani pojedinci i skupine bili su isključeni iz blagoslova Saveza, a njihov neslavni kraj služi kao trajno upozorenje kako život bez Boga uništava ljude.

Psalmi ohrabruju Božju djecu svih vremena da svoje nade polažu u Gospodina i da Mu ostanu vjerni. “Nemamo se čega plašiti u budućnosti ako ne zaboravimo kako nas je Gospodin vodio i čemu nas je učio u prošlosti.” (Ellen G. White, Life Sketches of Ellen G. White, str. 196)

Da bi se Božji narod neustrašivo kretao naprijed, on mora poznavati činjenice iz svoje prošlosti. Ellen G. White je savjetovala vjernicima da čitaju Psalam 105 i 106 “barem jedanput tjedno”. (Testimonies to Ministers and Gospel Workers, str. 98)

Povijest Božjeg naroda pokazuje da nijedno obećanje koje je Bog dao u svojoj Riječi neće ostati neispunjeno. To uključuje i božanska obećanja o sadašnjoj brizi za svakog pojedinca i obećanja za budućnost — o drugom dolasku Isusa Krista koji će uspostaviti Božje kraljevstvo pravde i mira na novoj Zemlji.

**Pitanja za razgovor**

`1.	Kakve blagoslove donosi sjećanje na Božje vjerno vodstvoNjegovog naroda u prošlosti? Kakve su posljedice zaboravljanja ili zanemarivanja pouka iz prošlosti? Kako isto načelo možemo primijeniti na sebe, kao na Crkvu koja je pozvana da čini sve ono što je trebao činiti i stari Izrael?`

`2.	Kako nas Psalmi ohrabruju da prepoznamo Božju brigu unašem životu i da pokažemo strpljenje i povjerenje u Božje putove, čak i kad nam nije lako razumjeti zašto nam se svašta događa`?

`3.	Što možemo učiniti da proučavanje povijesti Božjeg narodazauzme istaknutije mjesto u našem osobnom i zajedničkom bogoslužju? Kako možemo uložiti svjestan napor da svojoj djeci više govorimo o novijoj povijesti Božjeg naroda?`