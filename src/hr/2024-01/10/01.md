---
title: 'Pouke Iz Prošlosti'
date: 02/03/2024
---

### Biblijski tekstovi
Psalam 78; Psalam 105; Galaćanima 3,29; Psalam 106; Psalam 80; Brojevi 6,22-27; Psalam 135.

> <p></p>
> “Ono što čusmo i saznasmo, što nam kazivahu oci, nećemo kriti djeci njihovoj, predat ćemo budućem koljenu: Slavu Jahvinu i silu njegovu, i djela čudesna što ih učini.” (Psalam 78,3.4)

U brojnim psalmima hvalospjev poprima oblik pripovijedanja o Gospodnjim silnim djelima spasenja. Ti se psalmi često nazivaju “psalmima povijesti spasenja” ili “povijesnim psalmima”. Neki od njih obraćaju se Božjem narodu poručujući mu da uči iz svoje prošlosti, posebno iz svojih pogrešaka i pogrešaka svojih predaka. Određeni povijesni psalmi sadrže neki hvalospjev koji ističe divna djela koja je Bog u prošlosti činio za svoj narod i koji jača njegovo povjerenje u Jahvu, koji je vjeran i može ga izbaviti od sadašnjih nevolja.

Posebna je privlačnost povijesnih psalama u tome što nam oni pomažu da svoj život sagledamo kao dio povijesti Božjeg naroda i da tu prošlost smatramo svojom. Budući da smo u Kristu posvojeni u obitelj povijesnog Božjeg naroda (Rimljanima 8,15; Rimljanima 9,24-26; Galaćanima 4,6.7), povijesno naslijeđe starog Izraela izvještaj je i o našem duhovnom podrijetlu. Dakle, možemo i trebamo učiti iz njihove prošlosti koja je ujedno i naša.

Konačni je cilj da shvatimo kako svaki naraštaj Božjeg naroda ima malu, ali značajnu ulogu u veličanstvenom ostvarenju Božjih namjera tijekom povijesti u okviru velike borbe.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 327—331.**