---
title: 'čežnja Za Bogom Na Sionu'
date: 09/03/2024
---

### Biblijski tekstovi
Psalam 84; Otkrivenje 21,3; Psalam 122; Psalam 87; Galaćanima 3.28.29; Matej 28,18-20; Psalam 46; Psalam 125.

> <p></p>
> “Duša mi gine i čezne za dvorima Jahvinim. Srce moje i moje tijelo kliču Bogu živomu.” (Psalam 84,3)

Sionske pjesme radosni su hvalospjevi koji veličaju ljepotu Siona i vlast Jahve koji kraljuje na svojoj svetoj gori. Ovi psalmi često hvale zasluge Gospodnjeg doma izražavajući ljubav prema Svetištu, što se može naći i u drugim psalmima. Mnoge od ovih psalama napisali su Korahovi sinovi, koji su blagoslov doma Jahvina iskusili iz prve ruke kao hramski glazbenici (1. Ljetopisa 6,31-38) i čuvari hramskih vrata (1. Ljetopisa 9,19).

Što čini Sion izvorom nade i radosti? Sion prikazuje živu Božju prisutnost među Njegovim narodom. Kao što je Izrael izabrani Božji narod (Ponovljeni zakon 7,6), tako je i Sion izabrana Božja gora (Psalam 78,68; Psalam 87,2). Bog vlada sa Siona (Psalmi 99,1.2), a osnovao je i svoj hram na Sionu (Psalmi 87,1). Sion je, dakle, mjesto božanskih blagoslova i zaklon. Sion se često spominje zajedno s Jeruzalemom i Svetištem, središtem Božjeg djela spasenja za stari svijet.

Blagoslovi Siona prelijevaju se do krajeva zemlje jer Jahve i Njegova milost nadilaze granice bilo kojeg svetog mjesta. Sion je radost cijele Zemlje (Psalmi 48,3), što potvrđuje da cijela Zemlja pripada Bogu.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 332—341.**