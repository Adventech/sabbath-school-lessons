---
title: 'Za Daljnje Proučavanje'
date: 15/03/2024
---

Razmišljajte o poruci sljedećih tekstova: Izaija 40; Izaija 51,1-16.

Pjesme o Sionu naše misli usmjeravaju na Sion i živu nadu u Božju vladavinu koju on predstavlja. Premda se mnogi blagoslovi Božjeg Svetišta osjećaju već u ovom životu, nada u puninu života i radosti na Sionu još uvijek se vezuje za budućnost. Mnoga Božja djeca sa suzama čeznu za nebeskim Sionom (Psalam 137,1). Sjećanje na Sion ne podrazumijeva samo neku usputnu misao, već svjesno obraćanje pozornosti i čvrstu odluku da živimo u skladu s tim živim sjećanjem (Izlazak 13,3; 20,8).

Stoga pjevanje sionskih pjesama nosi sa sobom vatrenu odlučnost da se održi nada u obnovu Božjeg kraljevstva na novoj Zemlji (Otkrivenje 21,1-5). “Tamo će besmrtni umovi s nepresušnim uživanjem proučavati čudesa stvaralačke moći, tajne spasonosne ljubavi. Tamo neće biti okrutnog, zavodljivog neprijatelja da navede na zaboravljanje Boga. Svaka sposobnost će se razviti, svako svojstvo povećati. Stjecanje znanja neće umarati um niti iscrpljivati životnu snagu. Tamo se mogu ostvariti najveći pothvati, dosegnuti najuzvišenije težnje, ispuniti najveće želje, i još uvijek će se pojaviti nove visine koje treba savladati, nova čuda za divljenje, nove istine za razumijevanje, novi predmeti da pokrenu sile uma, duše i tijela.” (Ellen G. White, Velika borba, str. 533)

Čvrsta odluka da se ne zaboravi Sion prešutno je obećanje Gospodnjih hodočasnika da nikada neće prihvatiti ovaj svijet kao svoju domovinu, već da će čekati novo Nebo i novu Zemlju.

Zato psalme o Sionu mogu pjevati vjernici iz svih vremena koji čeznu za novim Jeruzalemom (Otkrivenje 3,12). Pjesme o Sionu potiču nas da s nadom iščekujemo budući svijet, ali nas također obvezuju da budemo glasnici Božje milosti u sadašnjem svijetu.

**Pitanja za razgovor**

`1.	Kako možemo usvojiti duhovna i teološka načela Božjegnaroda na Sionu, kao doslovnom dijelu Jeruzalema, i primijeniti ih na Crkvu i njezino poslanje u svijetu?`

`2.	Kako vjernici mogu danas prebivati u Božjem Svetištu? (Ivan1,14-18; Hebrejima 12,22-24)`

`3.	Na koji će način Sion postati grad svih naroda kao štopretkazuje Psalam 87? (Rimljanima 5,10; Efežanima 2,11-16; Kološanima 1,19-23)`

`4.	Kako biste odgovorili nekomu tko ukazuje na činjenicu dau ovom svijetu zli često napreduju, dok mnogi “dobri” ljudi pate? Što vi mislite o tome? Zašto je važno priznati da zasad nemamo zadovoljavajuće odgovore na sva pitanja?`