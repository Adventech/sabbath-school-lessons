---
title:  ZA DALJNJE PROUČAVANJE
date:   21/04/2023
---

Razmislite o divnim Pavlovim riječima u Hebrejima 7,25 gdje, govoreći o Isusu kao našem Velikom svećeniku, kaže da On “može do kraja spasavati one koji po njemu pristupaju k Bogu”. Do kraja! Grčka riječ koja se tu koristi znači “obilno, potpuno, u cjelini”. Isus je taj koji nas spašava, a naša je dužnost da Mu se predamo pozivajući se na Njegovu pobjedu. Moramo se uzdati u Njega, a ne u sebe.

“Snagu izraza ‘bojte se Boga’ u Otkrivenju možemo sažeto opisati kao posljednji Božji poziv čovječanstvu da izabere Njega za svojeg slavnog i veličanstvenog Boga ... koji će pobijediti sile zla suprotstavljene Njemu i Njegovom planu za ljudski rod (usporedi Otkrivenje 14,9-11). Taj strah se ne pokazuje, bar ne za sada (usporedi Otkrivenje 6,14-17), u obliku neke prestravljenosti i užasa, već kao radosno, iz ljubavi, pokoravanje Božjem zakonu i obožavanje isključivo Njega. Nijedna druga sila nije dostojna takve privrženosti i odanosti. Drugih mogućnosti i nema, jer ono što se na obzoru sukoba u svemiru nazire kao mogućnost, zapravo je samo djelovanje demonskih sila koje su osuđene na propast (Otkrivenje 16;13.14; 17,14; 20,11-15).

Zato je poziv da se bojimo Boga pozitivan božanski poziv ... da stanemo na Božju stranu u sveopćem sukobu kako bismo mogli stajati u Njegovoj slavnoj prisutnosti, ispunjeni radošću u vječnom zajedništvu s Njim (Otkrivenje 21,3-4; Otkrivenje 22,3-5).” (Ángel Manuel Rodríguez, The Closing of the Cosmic Conflict: Role of the Three Angels’ Messages, str. 27)

**Pitanja za razmišljanje**

`1.	Razmislite o nevjerojatnoj sili Boga koji je stvorio i održavačitav svemir. Mi ne možemo razumjeti ni pojam svemira, a kamoli Stvoritelja svega! Razmislite o tome koliko je On veći i moćniji od nas. I taj Bog će nam jednog dana suditi. Kako nam te činjenice pomažu da razumijemo “strah Gospodnji” i što on zapravo znači?`

`2.	Kako možemo izbjeći legalizam kada razgovaramo o biblijskim pojmovima kao što su svetost, nadvladavanje grijeha i pobjeda? Zašto uvijek moramo imati na umu da je Kristova pobjeda za nas, izvojevana na križu, jedini temelj naše nade u spasenje, bez obzira na naše pobjede (ili čak poraze) ovdje i sada?`

`3.	Zašto mi, čak i uza sva obećanja o pobjedi nad grijehom,često padamo i ne živimo u skladu s mjerilom pravednosti koje nam je Isus postavio vlastitim primjerom i dao nam obećanje da ga i mi možemo dostići? Koje pogreške pravimo kad ne dopuštamo Bogu da u nama izvrši djelo koje je obećao?`