---
title:  Bojte se Boga i dajte Mu slavu
date:   15/04/2023
---

### Biblijski tekstovi
Otkrivenje 14; Postanak 22,12; Propovjednik 12,13.14; Kološanima 3,1.2; Hebrejima 12,1.2; 1. Korinćanima 3,16.17.

> <p></p>
> “Na tome se temelji postojanost svetih koji čuvaju Božje zapovijedi i vjeru u Isusa.” (Otkrivenje 14,12)

Danski pisac Søren Kierkegaard ispričao je usporedbu o svršetku vremena, koja glasi otprilike ovako: Iza pozornice u jednom velikom kazalištu izbio je požar. Klaun, koji je sudjelovao u predstavi, izišao je i upozorio gledatelje: Izlazite! Ovo mjesto gori! Međutim, gledatelji su mislili da je to neka šala, dio predstave, pa mu je gromko zapljeskala. Klaun je ponovio upozorenje: Izlazite! Izlazite! Ali što ih je on žustrije upozoravao, to je pljesak bio jači. Prema Kierkegaardu, tako će doći i kraj svijeta — uz opće odobravanje inteligencije koja će smatrati da je to šala.

Međutim, kraj svijeta i događaji koji mu prethode, kao što znamo, nisu šala. Svijet se suočava s najozbiljnijom krizom nakon potopa. I sam Petar koristi se izvještajem o potopu kao simbolom kraja, upozoravajući da će, kao što je stari svijet stradao od vode, u posljednje vrijeme “nebesa iščeznuti s velikom lomljavom, počéla će se u ognju rastopiti, a zemlja se sa svojim ostvarenjima neće više naći” (2. Petrova 3,10). A budući da smo upozoreni na ono što dolazi, trebamo biti i spremni za to.

**Oikos: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 588—592.**