---
title:  STVARANJE, SUBOTA I VRIJEME SVRŠETKA
date:   17/05/2023
---

Velika borba koja je otpočela na Nebu prije više tisuća godina vodi se oko pitanja Božje vlasti. Taj izazov ostao je isti do danas.

**Pročitajte Otkrivenje 14,7.9.12. Dopunite priložene rečenice.**

`Otkrivenje 14,7 upućuje poziv da`

`Otkrivenje 14,9 upućuje svečan poziv da se ne`

`Otkrivenje 14,12 opisuje narod koji`

Ovi redci jasno pokazuju da je bogoštovlje središnje pitanje u sukobu između dobra i zla, Krista i Sotone na svršetku vremena. Klanjamo li se Stvoritelju ili Zvijeri? A budući da stvaranje čini temelj naše vjere (bi li naša vjera imala smisla kada Bog ne bi bio naš Stvoritelj?), subota kao sedmi dan — ugrađena u izvještaj o stvaranju (Postanak 2,1-3) — stoji kao vječni i nepromjenjivi znak tog stvaranja. To je temeljni simbol temeljne doktrine. Važniji od toga je sam Bog.

Prema tome, odbaciti sedmi dan subotu znači odbaciti Gospodnji autoritet na najvišoj mogućoj razini — Njegov autoritet kao Stvoritelja. To znači sam stati iza svega i iščupati taj autoritet iz korijena. To je zapravo pokušaj da se zauzme mjesto samoga Boga (2. Solunjanima 2,4).

Naravno, najvažnije pitanje posljednjeg vremena jest naša ljubav prema Isusu i naša odanost Njemu. A prema Bibliji, ta ljubav se izražava poslušnošću prema zapovijedima (1. Ivanova 5,3; Otkrivenje 14,12) — pri čemu jedino zapovijed o suboti stoji iza svega, jer samo ona ukazuje na Boga kao Stvoritelja (Izlazak 20,8-11). Nije ni čudo što će ona biti vanjski simbol konačnog razgraničenja između ljudi koji se klanjaju Bogu i onih koji se klanjaju Zvijeri (Otkrivenje 14,11.12). S obzirom na važnost subote za sve ostalo, teško je zamisliti da bi se konačno pitanje u vezi s obožavanjem Stvoritelja moglo odnositi na bilo što drugo.

`Mnogi ljudi tvrde da nije bitno koji dan svetkujemo kao dan odmora, sve dok ga svetkujemo. Kako na tu tvrdnju možemo odgovoriti pomoću Biblije?`