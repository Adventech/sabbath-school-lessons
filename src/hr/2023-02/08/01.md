---
title:  Subota i vrijeme svršetka
date:   13/05/2023
---

### Biblijski tekstovi
Jakov 2,8-13; Ponovljeni zakon 5,12-15; Psalam 33,6.9; Otkrivenje 14; 2. Petrova 3,13; Otkrivenje 21,1.

> <p></p>
> “I da otkrijem svima, kako se je ostvarila tajna od vjekova skrivena u Bogu, koji je sve stvorio po Isusu Kristu.” (Efežanima 3,9 — Šarić)

Ljudsko dostojanstvo ogleda se u našem stvaranju. Činjenica da smo na jedinstven način stvoreni od Boga, daje vrijednost svakom ljudskom biću. Nerođeno dijete u majčinoj utrobi, tinejdžer s kvadriplegijom, mlada odrasla osoba s Downovim sindromom i baka oboljela od Alzheimerove bolesti imaju veliku vrijednost pred Bogom. Bog je njihov Otac. Oni su Njegovi sinovi i kćeri. “Bog, Stvoritelj svijeta i svega što je u njemu, on koji je Gospodar neba i zemlje, ne prebiva u hramovima sagrađenim rukom. … On je izveo sav ljudski rod od jednoga čovjeka i nastanio ga po svoj površini zemaljskoj.” (Djela 17,24-26)

Mi imamo zajedničko naslijeđe. Pripadamo istoj obitelji. Mi smo braća i sestre koje je načinio i oblikovao isti Bog. Stvaranje nam pruža istinski osjećaj vlastite vrijednosti. Kad su se geni i kromosomi spojili i oblikovali jedinstvenu biološku strukturu vaše osobe, Bog je spremio taj oblik. Zato ne postoji nitko drugi poput vas u cijelom svemiru. Vi ste jedinstveno, neponovljivo stvorenje, toliko vrijedno biće da je Bog koji je stvorio svemir uzeo naše tijelo i prinio sebe na žrtvu za vas i vaše grijehe!

**Oikos: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 631—539.**