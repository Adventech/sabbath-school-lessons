---
title:  ZA DALJNJE PROUČAVANJE
date:   19/05/2023
---

“Razlog da se poklonimo Bogu jest to što je On Stvoritelj. U nebeskoj liturgiji stanovnici Neba iznose tu misao na vrlo sažet način: ‘Jer ti si stvorio sve.’ (Otkrivenje 4,11) Na Zemlji Božje stvaranje treba naglašavati što je više moguće, pa anđeo kaže: ‘Poklonite se Stvoritelju neba i zemlje, mora i izvora voda!’ (Otkrivenje 14,7) Ispravno se primjećuje da anđeo tu govori jezikom četvrte zapovijedi da bi opravdao poziv na klanjanje Bogu (Izlazak 20,11). ...

U Dekalogu zapovijed o suboti zauzima mjesto pečata u smislu da otkriva Boga kao Stvoritelja; određuje područje kojim On vlada — sve što je stvorio; i ukazuje na Njegovo pravo da vlada budući da je sve stvorio. Da bi uspio u svojim naumima, Zmaj bi morao nekako ukloniti taj spomenik.” (Ángel Manuel Rodríguez, The Closing of the Cosmic Conflict: Role of the Three Angels’ Messages, str. 40,41)

**Pitanja za razmišljanje**

`1.	Na koji način vijest o suboti odgovara na velika životnapitanja: odakle potječem, zašto sam ovdje i kakva je moja vječna sudbina?`

`2.	Razmišljajte o čudima stvaranja. Zamislite se nad čudomnašeg postojanja u ovom nepreglednom svemiru. Čemu bi nas trebala naučiti činjenica da nam vrhunski spomenik tog stvaranja — subota — dolazi (umjesto da mi idemo k njoj) svakog tjedna bez iznimke?`

`3.	Kako gledate na sukob oko bogoštovlja opisan u nadahnutimizvještajima koje nalazimo u 3. i 6. poglavlju Daniela? Što vidimo u tim izvještajima što nam može pomoći da se pripremimo i da predvidimo s kakvim će se izazovom Božji vjerni narod suočiti tijekom krize u vezi sa “žigom Zvijeri”?`

`4.	Kako možemo nekome tko vjeruje u milijune, čak i milijardegodina evolucije kao sredstva stvaranja, ukazati na besmisao svetkovanja subote kao sedmog dana u spomen na takvu vrstu stvaranja?`