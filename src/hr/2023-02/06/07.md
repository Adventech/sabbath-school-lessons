---
title:  ZA DALJNJE PROUČAVANJE
date:   05/05/2023
---

Evo brzog i jednostavnog pregleda proročanstva o 70 tjedana iz Daniela 9,24-27:

Prvo se spominje sedamdeset tjedana (Daniel 9,24).

Zatim sedam tjedana i šezdeset dva tjedna, odnosno šezdeset devet (Daniel 9,25) od ukupno sedamdeset tjedana.

A tu je onda posljednji, sedamdeseti tjedan (Daniel 9,27).

I konačno, taj posljednji tjedan biva podijeljen “u polovici sedmice” (Daniel 9,27) — na dva odsječka od po tri i po godine.

Sedamdeset tjedana, koji se sastoje od šezdeset devet tjedana i jednog tjedna. A taj jedan tjedan podijeljena je na pola. Sad samo dodajte početni datum — 457. godinu pr. Kr., i jednostavnom računicom doista dolazimo do 1844. godine na vremenskoj crti.

Doduše, u 8. poglavlju Daniela, kada je riječ o 2300 dana, uopće se ne spominje početak tog razdoblja. “Još dvije tisuće i tri stotine večeri i jutara; tada će Svetište biti očišćeno.” (Daniel 8,14) Dvije tisuće i tri stotine dana — ali od kada? Zašto ne od trenutka kad je Daniel dobio to viđenje — “treće godine kralja Baltazara” (Daniel 8,1)?

Međutim, to se ne uklapa. Viđenje u Danielu 8 ne uključuje Babilon. Ono počinje događajima koji su se odvijali nakon njega — od MedoPerzije, preko Grčke i Rima, sve do “vremena posljednjeg”. Zašto bi se jedan događaj — čišćenje Svetišta — koji je dio viđenja, vremenski vezivao za nešto (Babilon) što nije dio tog viđenja? Početni datum vrhunca viđenja treba dolaziti iz samog viđenja, a ono je počelo od Medo-Perzije i proteže se do samog “vremena posljednjeg”. A to je mnogo godina.

Kada je to razdoblje otpočelo? To nam nije rečeno u 8. poglavlju Danielove knjige. Rečeno nam je u 9. poglavlju.

**Pitanja za razmišljanje**

`1.	Razgovarajte o bliskoj povezanosti između Evanđelja i suda,kakvu vidimo u ta dva dijela istog proročanstva. Zašto je ta povezanost između njih tako radosna vijest za nas? Kako bi ta povezanost trebala ublažiti strah koji mnogi osjećaju pri pomisli na sud?`

`2.	Zadržite se u mislima na istini otkrivenoj u Danielu 9,26,da je Mesija odsječen, ali “ne za sebe”. O čemu je tu riječ? Zbog koga je On odsječen i zašto?`

`3.	Pročitajte ponovno Levitski zakonik 16,16; 23,26-29. Razgovarajte o razlogu čišćenja Svetišta (Levitski zakonik 16,16) i o tome kako se narod treba ponašati dok se to zbiva (Levitski zakonik 23,26-29). Kakav odnos postoji između onoga što se tu događa i onoga što bi to trebalo značiti za nas danas?`