---
title:  ZA DALJNJE PROUČAVANJE
date:   16/06/2023
---

“Kada protestantizam pruži svoju ruku preko ponora rimskoj sili, kada preko ponora pruži ruku spiritizmu, kada pod utjecajem ove trostruke veze naša zemlja (Sjedinjene Američke Države) pogazi svako načelo svojeg Ustava kao protestantske i građanske zemlje, i omogući širenje papinskih laži i obmana, tada znamo da je došlo vrijeme za čudesno djelovanje Sotone i da je kraj blizu.” (Ellen G. White, Svjedočanstva za Crkvu, sv. 5, str. 396; u izvorniku 451)

“Bili smo skloni previdjeti činjenicu da je nedjelja predstavljala dan za bogoslužje neprijateljskih sila ... u zapletu Otkrivenja. Nedjelja je iznimno važan simbol koji otkriva nevjerojatno lukavstvo i prepredenost zmije. ... Ta ... promjena Božjeg zakona jednim jednostavnim činom izražava bit mržnje koju zmija pokazuje prema Bogu u sveopćem sukobu. Jednostavnost tog postupka vrlo je varljiva. Zmija je pokušala preoteti Božji položaj u svemiru prikazujući sebe kao pravi predmet obožavanja i tvrdeći da je Božji zakon nepravedan — da ga treba promijeniti. A promijenila je upravo onu zapovijed u Dekalogu u kojoj je Bog prepoznat kao Stvoritelj i Otkupitelj koji je jedini dostojan obožavanja (Izlazak 20,8-11; Ponovljeni zakon 5; usporedi Otkrivenje 4,11; 5,9.13.14). Ta promjena Zakona ne samo da pokazuje mržnju zmije prema Gospodnjoj volji (Zakonu), već predstavlja i njezin pokušaj da zauzme Božje mjesto tako što će sama postati predmet obožavanja. ... Sveopće prihvaćanje te promjene Zakona osiguralo bi joj pobjedu.” (Ángel Manuel Rodriquez, The Closing of the Cosmic Conflict: Role of the Three Angels’ Messages, str. 53,54)

**Pitanja za razmišljanje**

`1.	Premda živimo u iščekivanju završnih događaja, zašto moramopaziti da se ne upuštamo u fanatizam, određivanje datuma ili spekuliranje o nečemu što nam nije otkrilo Nadahnuće? Kakve se opasnosti kriju u tome i kakve bi bile posljedice kada se očekivani događaji ne bi odigrali u vrijeme i na način na koji su ljudi najavili?`

`2.	Premda moramo izbjegavati opasnosti opisane u prethodnompitanju, kako ipak možemo odgovoriti onima koji tvrde da se naša predviđanja o žigu Zvijeri i vjerskom progonu ne mogu ostvariti, jer se to jednostavno ne čini mogućim s obzirom na trenutačno stanje u svijetu? Zašto takvo zaključivanje, iako na prvi pogled djeluje logično, zapravo uopće nije logično? (Pogledajte, uostalom, kojom brzinom može doći do velikih promjena u svijetu.)`