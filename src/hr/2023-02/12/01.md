---
title:  "Božji pečat i žig Zvijeri (2)"
date:   10/06/2023
---

### Biblijski tekstovi
Otkrivenje 12,6.14; Daniel 7,25; 2. Solunjanima 2,3.4; Ponovljeni zakon 6,8; 11,18; Izlazak 20,8-11.

> <p></p>
> "Zatim opazih jednoga drugog anđela gdje uzlazi od istoka, noseći pečat živoga Boga, i poče vikati jakim glasom četirima anđelima kojima je bilo dopušteno da opustoše zemlju i more: ‘Ne pustošite ni zemlje, ni mora, ni stabala, dok ne zabilježimo pečat sluge našega Boga na njihovim čelima!’ -  (Otkrivenje 7,2.3)

U petnaestom stoljeću doline Pijemonta, visoko u Alpama u sjevernoj Italiji, bile su dom valdenza, naroda koji se čvrsto držao svojeg shvaćanja Biblije. Zbog njihove nepokolebljive odanosti Kristu bili su žestoko proganjani. Godine 1488. valdenze iz doline Loyse Rimska je crkva zbog njihove vjere okrutno pobila. Još jedan val progonstava nastupio je u sedamnaestom stoljeću, kada je savojski vojvoda poslao osam tisuća vojnika na njihovo područje zahtijevajući od mjesnog stanovništva da razmjesti njegove vojnike po svojim domovima. Narod je postupio kako se od njega tražilo, ali to je zapravo bila samo strategija da se vojnicima omogući lak pristup žrtvama. Dana 24. travnja 1655. u 4 sata dan je znak za početak krvoprolića. Ovog puta broj poginulih iznosio je više od četiri tisuće. Povijest se, nažalost, često ponavlja. Proročanstvo o “žigu Zvijeri” odnosi se na posljednji u nizu bezbožnih vjerskih progona koji se proteže kroz stoljeća. Kao i u prošlosti, svi će biti prisiljavani da se pokore određenim vjerovanjima i propisanom sustavu bogoslužja. Međutim, Bog će, kao i uvijek, imati svoj narod koji neće pokleknuti.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 31—37.**