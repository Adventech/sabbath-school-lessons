---
title:  "Božji pečat i žig Zvijeri (1)"
date:   03/06/2023
---

### Biblijski tekstovi
Otkrivenje 14,12; Efežanima 2,8-10; Matej 27,45-50; Otkrivenje 13,15-17; Otkrivenje 14,4; Luka 5,18-26.

> <p></p>
> “Zatim opazih jednoga drugog anđela gdje uzlazi od istoka, noseći pečat živoga Boga, i poče vikati jakim glasom četirima anđelima kojima je bilo dopušteno da opustoše zemlju i more: ‘Ne pustošite ni zemlje, ni mora, ni stabala, dok ne zabilježimo pečat sluge našega Boga na njihovim čelima!’” (Otkrivenje 7,2.3)

Dok proučavamo događaje na svršetku vremena u vezi sa žigom Zvijeri, ističe se ključna razlika u načinu djelovanja između Boga i neprijatelja duša. Kao što smo već vidjeli tijekom našeg proučavanja, u velikoj borbi između Krista i Sotone središnje je pitanje odanosti, autoriteta i bogoštovlja. Proročanstva koja opisuju zvijeri u 13. poglavlju Otkrivenja, mali rog u 7. poglavlju Daniela i “sina propasti” u 2. poglavlju 2. Solunjanima govore o jednoj sili koja ruši Božju vlast, zahtijeva odanost i uvodi lažni sustav bogoštovlja. I to čini upotrebom sile, a katkad i davanjem mita i nagrada — sve s ciljem da prisili ljude da joj se poklone.

Nasuprot tome, velika pokretačka sila Božjeg kraljevstva jest ljubav. Umjesto da se klanjaju Zvijeri, pripadnici Božjeg naroda nalaze najveću radost i zadovoljstvo u obožavanju Stvoritelja. Potpuno su Mu vjerni jer znaju koliko je On vjeran njima. Jedino će nas ljubav prema Isusu spriječiti da primimo žig Zvijeri na svršetku vremena, koja je toliko duboka da ništa ne može prekinuti našu povezanost s Njim. U ovoj ćemo pouci nastaviti proučavati te teme.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 22—30.**