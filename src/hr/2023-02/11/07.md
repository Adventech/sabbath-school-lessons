---
title:  ZA DALJNJE PROUČAVANJE
date:   09/06/2023
---

“Od samog početka velikog sukoba na Nebu Sotonin je stalni cilj bio rušenje Božjeg zakona. Da bi ovo postigao, pobunio se protiv Stvoritelja i, premda je bio zbačen s Neba, nastavio je isti rat na Zemlji. Obmanuti ljude i tako ih navesti na kršenje Božjeg zakona cilj je što ga neprestano ima pred sobom. Bilo da ga postigne odbacivanjem Zakona u cjelini ili uklanjanjem jednog od njegovih propisa, posljedice će na kraju biti iste. … Nastojeći izazvati prijezir spram božanskih uredaba, Sotona je iskrivio učenja Biblije, i tako su zablude postale sastavnim dijelom vjere tisuća koji tvrde da vjeruju u Sveto pismo. Posljednji veliki sukob između istine i zablude samo je završna bitka dugotrajnog sukoba u vezi s Božjim zakonom. Mi sad ulazimo u ovu bitku — u bitku između ljudskih zakona i Jahvinih propisa, između biblijske religije i religije izmišljenih priča i tradicije.” (Ellen G. White, Velika borba, str. 458; u izvorniku 582)

U cijelom Otkrivenju bogoštovlje i stvaranje neraskidivo su povezani. Borba između dobra i zla, kao i sporenje oko žiga Zvijeri, svodi se na pitanje je li Bog dostojan obožavanja.

Kao što smo vidjeli, shvaćanje Krista kao Stvoritelja nalazi se u srži subotnjeg bogoslužja. Isus dosljedno naglašava značenje dana čiji je On, prema vlastitoj tvrdnji, “Gospodar” (Matej 12,8; Marko 2,28; Luka 6,5). Subota je vječni podsjetnik na naš identitet. Ona nas podsjeća na naš položaj kao ljudskih bića. Ona daje vrijednost svakom čovjeku. Ona stalno ponavlja misao da smo stvorena bića i da je Stvoritelj dostojan naše odanosti i obožavanja. To je razlog što đavao toliko mrzi subotu. Ona je zlatna karika koja nas spaja s našim Stvoriteljem, i zato će imati tako ključnu ulogu u završnoj krizi.

**Pitanja za razmišljanje**

`1.	Na osnovi kojih načela “Zvijer iz mora” polaže pravo navlast? Na koji se način ti isti stavovi mogu uvući i u naše srce, a da to i ne znamo?`

`2.	Kako odgovarate onima koji tvrde da je ideja o doslovnompostojanju Sotone primitivno praznovjerje koje obrazovani, ili bar razumni ljudi, ne mogu ozbiljno shvatiti? Kojim se dokazima možete poslužiti?`