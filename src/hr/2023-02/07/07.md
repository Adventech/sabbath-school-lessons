---
title:  ZA DALJNJE PROUČAVANJE
date:   12/05/2023
---

Bogoštovlje zauzima središnje mjesto u Svetom pismu i oduvijek je bilo predmet sporenja među ljudima kao i unutar Božjeg naroda. U cijelom Starom zavjetu proroci su ukoravali Božji narod zato što se klanjao drugim bogovima ili obožavao Jahvu držeći se bogoslužnih običaja poganskog svijeta. Sukob između obožavanja Boga i služenja drugim bogovima nalazi se u središtu velike borbe i uvijek je praćen nepoštovanjem Božjeg zakona.

“Bogoštovlje se obraća najosnovnijem aspektu ljudskog postojanja baveći se onim što bi ljudi, kao živa bića, trebala raditi kad se nađu u prisutnosti Stvoritelja. ... Samo živi mogu se klanjati Gospodinu. Mrtvi Ga ne mogu hvaliti ni obožavati. ... Onaj koji nas je stvorio poziva nas da Mu svoj život predamo u činu bogoštovlja. Bogoštovlje je povezano s naravi i svrhom našeg postojanja, kao i s našom potrebom da imamo neki oslonac izvan sebe samih, koji nas oslobađa od sebičnosti. Ne obožavati Boga znači izgubiti razlog postojanja. To znači živjeti u stanju dezorijentiranosti te stoga umirati, odnosno kretati se prema potpunom nestanku jer se time odvajamo od izvora života.” (Ángel Manuel Rodríguez, The Closing of the Cosmic Conflict: Role of the Three Angels’ Messages, str. 42)

**Pitanja za razmišljanje**

`1.	Razmislite još jednom o činjenici da palom svijetu nije dovoljno što ga je Bog stvorio. Zašto nam je potrebno i obećanje o otkupljenju?`

`2.	Sjetite se nekog trenutka kad ste nepogrešivo vidjeli kakoBožja sila djeluje u vašem životu, i to na način koji vam je jasno otkrio Božju ljubav prema vama. A onda se zadržite u mislima na činjenici da je to isti Bog koji je stvorio cijeli svemir! I taj Bog vas voli toliko da se brine o vašem životu. Zašto bi nam ta činjenica trebala pružiti ne samo utjehu, već i izazvati u nama osjećaj poniznosti?`

`3.	Zamislite da je teorija o evoluciji istinita i da smo pozvaniobožavati Stvoritelja koji se poslužio milijardama godina umiranja, nasilja, uništenja, patnje i masovnog istrebljenja da bi nas stvorio, a onda nam u Postanku ponudio potpuno drugačiji izvještaj o tome kako smo stvoreni. A ipak bismo Ga, navodno, trebali obožavati? Obožavati zbog čega? Zato što nam je tisućama godina lagao o tome kako smo ovamo uopće dospjeli?`