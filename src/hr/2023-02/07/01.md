---
title:  “Obožavanje Stvoritelja”
date:   06/05/2023
---

### Biblijski tekstovi
Otkrivenje 1,9; Izaija 40,26; 2. Korinćanima 5,17; Kološanima 1,17; Otkrivenje 4,11; Ivan 19,16-30.

> <p></p>
> “Dostojan si, naš Gospodine i naš Bože, da primiš slavu, čast i moć, jer ti si stvorio sve: sve tvojoj volji duguje postojanje i stvaranje.” (Otkrivenje 4,11)`

Lako je uzimati stvari zdravo za gotovo, posebno kad je riječ o nečemu što nam je dobro poznato i što smo oduvijek doživljavali. Kako je lako, na primjer, maloj djeci vjerovati svojim roditeljima koje poznaju od početka svojega kratkog života. Kako je lako nama uzimati kao činjenice sunce, nebo, zrak i tlo pod nogama.

A jeste li ikad zastali i razmislili u kojoj mjeri mi olako shvaćamo svoje postojanje? Koliko često zastanemo i postavimo ono čuveno filozofsko pitanje: Zašto postoji nešto, a ne ništa?

Kao prvo, zašto uopće postoji svemir sa svim tim veličanstvenim i zadivljujućim pojavama? Do kako bi velike logičke proturječnosti došlo kad bi se ispostavilo da naš svemir, zajedno s nama u njemu, uopće ne postoji? Prema najnovijoj znanstvenoj teoriji (a te teorije se mijenjaju), naš svemir nekada nije postojao. Drugim riječima, naše postojanje je čista slučajnost i pravo je čudo što smo uopće ovdje. Ali usprkos svakojakim mitovima o svemiru koji nastaje apsolutno ni iz čega, ili iz neke vrste matematičke jednadžbe, naš svemir postoji zato što ga je Bog, Stvoritelj, doveo u postojanje zajedno sa svim što je u njemu.

**Oikos: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 615—630.**