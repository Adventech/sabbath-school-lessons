---
title:  Presudni trenutak
date:   01/04/2023
---

### Biblijski tekstovi
Matej 24,14; Otkrivenje 14,14-20; Matej 16,27; Djela 1,9-11; Marko 4,26-29; Otkrivenje 16,1.

> <p></p>
> “Potom sam imao ovo viđenje: Bijel oblak i na oblaku opazih nekoga slična Sinu Čovječjemu kako sjedi sa zlatnom krunom na glavi i oštrim srpom u ruci. Uto neki drugi anđeo iziđe iz hrama i povika jakim glasom onomu što je sjedio na oblaku: ‘Pošalji svoj srp i žanji, jer je došlo vrijeme da se žanje; dozrela je žetva na zemlji!’” (Otkrivenje 14,14.15)
`

Bog se uvijek javljao svojem narodu otkrivajući mu sve bitne istine koje je u to vrijeme trebao čuti. Od upozorenja o potopu (Postanak 6,7), preko prvog Isusovog dolaska (Daniel 9,24-27) i predadventnog suda (Daniel 7,9.10; 8,14), do završnih događaja prije Kristovog povratka (Otkrivenje 12—14), Bog nam je sve to otkrio. A u ovim posljednjim danima ljudske povijesti On upućuje posebnu poruku svijetu i svojem narodu, koja odgovara potrebama ovog vremena. On nam je to dočarao slikom trojice anđela koji lete posred neba noseći žurnu vijest u vezi s posljednjim vremenom, upućenu cijelom svijetu.

Poruke trojice anđela Isusova su posljednja poruka milosti, poziv koji nas vodi od uzdanja u vlastitu pravednost do uzdanja u Isusovu pravednost želeći nas opravdati, posvetiti, a na svršetku vremena i proslaviti. Međutim, kao i uvijek, moramo se opredijeliti za Krista, predati Mu se i pokoriti, a odluke koje sada donosimo nesumnjivo će utjecati na odluke koje ćemo donositi u posljednjoj krizi koja je pred nama. Dakle, sada je trenutak da se pripremimo.

**Oikos: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 575—580.**