---
title:  ZA DALJNJE PROUČAVANJE
date:   07/04/2023
---

“Zakon intelektualne i duhovne naravi jest da se gledanjem mijenjamo. Um se postupno prilagođuje onome čime mu se je dopušteno baviti. On se izjednačuje s onim što je navikao voljeti i poštovati. Čovjek se nikada neće uzdići više no što je njegovo mjerilo čistoće, dobrote ili istine. Ako mu je njegov ego najviši ideal, on nikada neće dostići nešto uzvišenije. Naprotiv, padat će sve niže i niže. Samo Božja milost ima moć uzdići čovjeka. Prepušten sebi, čovjek će neizbježno padati sve dublje.” (Ellen G. White, Velika borba, str. 437; u izvorniku 555)

Profinjeno, postupno, u početku gotovo neprimjetno, naš karakter i naša osobnost mijenjaju se na osnovi sjemena kojim zasijavamo svoj um. Posijte dobro sjeme i donijet ćete dobre plodove. Posijte zlo sjeme ovoga svijeta, i u vašem će se karakteru pokazati plodovi ovoga svijeta. Ako sijemo ravnodušnost prema Bogu, duhovnim vrijednostima i prioritetima, onda u svojem duhovnom životu žanjemo plodove ravnodušnosti — hladnoću i duhovno samozadovoljstvo. Zato oni koji misle: Znam da će jednog dana doći konačno progonstvo, “žig Zvijeri”, pa kad to dođe, onda ću se uozbiljiti — biraju vrlo opasan put. Bog nas poziva da Mu sada, u ovom trenutku, predamo svoj život. Što duže netko odgađa odluku da se odazove Duhu Svetom, to njegova duša postaje tvrđa prema Božjim poticajima i spremnije nasjeda na laži Zloga i vjeruje u njih.

**Pitanja za razmišljanje**

`1.	Kakav je odnos između spasenja milošću i rasta u milosti,u svjetlu Otkrivenja 14,14-20 i načela žetve?`

`2.	Razgovarajte o elementima koji su nužni za rast biljaka iusporedite to s našim duhovnim rastom. Koje su sličnosti? Što iz načina na koji rastu biljke možemo primijeniti u vlastitom životu?`

`3.	Postoji li razlika između snage volje i naše Bogom danesposobnosti da slobodno odlučujemo? Zašto je razumijevanje te razlike važno za kršćanina koji raste?`

`4.	Zašto nam naziv “Sin Čovječji” pruža veliko ohrabrenje dokrazmišljamo o sudu, iščekujući Kristov drugi dolazak? Zašto je utješno znati da se jedan Čovjek, jedno ljudsko Biće, nalazi tamo gore i zastupa nas na sudu?`