---
title:  ZA DALJNJE PROUČAVANJE
date:   02/06/2023
---

“‘Veliki Babilon’ iz Otkrivenja u posebnom smislu označava ujedinjene otpadničke religije na svršetku vremena. ... Izrazom ‘Veliki Babilon’ Nadahnuće naziva veliki, trostruki vjerski savez između papinstva, otpalog protestantizma i spiritizma. ... Pojam ‘Babilon’ odnosi se na organizacije i njihove vođe, a ne toliko na njihove članove. O njima se govori kao o ‘vodama’ (Otkrivenje 17,1.15).” (The SDA Bible Commentary, sv. 7, str. 851,852)

“Dvjema velikim zabludama, zabludom o besmrtnosti duše i zabludom o svetosti nedjelje, Sotona će uspjeti obmanuti ljude. Dok prva polaže temelj spiritizmu, druga stvara vezu prijateljstva s Rimom.” (Ellen G. White, Velika borba, str. 462; u izvorniku 588)

Prema Starom zavjetu, duhovi mrtvih imali su glavnu ulogu u babilonskoj religiji. Babilonci su snažno vjerovali u doktrinu o besmrtnosti duše. Vjerovali su da duša nakon smrti stupa u duhovni svijet. Međutim, pojam besmrtne duše potpuno je stran nauku Svetoga pisma. U židovskoj enciklopediji jasno se prepoznaje podrijetlo lažnog nauka o besmrtnosti duše. “Vjerovanje da duša nastavlja postojati nakon raspada tijela ... nigdje se izrijekom ne spominje u Svetom pismu. ... Vjera u besmrtnost duše uvukla se među Židove u dodiru s grčkom mišlju, i to uglavnom preko filozofije Platona — njezinog najistaknutijeg predstavnika, koji je do svojih ideja dolazio pod utjecajem orfičkih i eleuzinskih misterija, u kojima su se na neobičan način miješala babilonska i egipatska shvaćanja.” (Kaufmann Kohler, The Jewish Encyclopedia, “Immortality of the Soul”, 1906.)

**Pitanja za razmišljanje**

`1.	Zašto je razumijevanje istine o smrti tako važno? Od čeganas ta istina štiti? Zašto je ona istodobno i tako utješna?`

`2.	Neke sotonske obmane su očite, druge su nešto prikrivenije.Kako možemo izbjeći i jedne i druge?`

`3.	Razgovarajte u razredu o pitanju kojeg smo se dotakli uodsjeku za nedjelju — o ljudima koji čine zlo vjerujući da vrše Božju volju objavljenu u Bibliji. Kako to možemo objasniti? Kakvu ulogu treba imati Božji zakon u razjašnjenju tog problema?`