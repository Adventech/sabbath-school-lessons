---
title:  Sotonine posljednje obmane
date:   27/05/2023
---

### Biblijski tekstovi
Otkrivenje 12,9; Otkrivenje 16,13.14; 1. Solunjanima 4,16.17; Ezekiel 8,16; Ezekiel 20,1-20; Otkrivenje 18,4.5.

> <p></p>
> “Posveti ih istinom; tvoja je riječ istina.” (Ivan 17,17)

Bilo je to jedno od onih predivnih listopadskih jutara u Chicagu. Dok se sunce pomaljalo nad jezerom Michigan, užurbani putnici se probijali kroz prometne gužve na autocestama Kennedy i Eisenhower a djeca kretala u školu, počela je kružiti jeziva priča koja je utjerala strah u srca stanovnika Chicaga. Ljudi su se teško razbolijevali, a neki su čak i umirali samo nekoliko sati nakon uzimanja kapsula lijeka “Tilenol”. Tijekom istrage pokazalo se da su u svakoj kapsuli nađeni tragovi kalijevog cijanida, smrtonosnog otrova. Neka neuračunljiva osoba promijenila je sastav lijeka. Ni do dan-danas se ne zna tko je to učinio.

Kao što smo vidjeli, Otkrivenje nas upozorava da će “stanovnici zemlje” popiti smrtonosni napitak koji se zove “babilonsko vino”. Ima lažnih doktrina i učenja koja na kraju dovode samo do smrti. Međutim, svijet nije ostao bez protuotrova, zaštite od tog duhovnog otrova — a to su vijesti trojice anđela.

U pouci za ovaj tjedan nastavit ćemo proučavati ne samo babilonske prijevare, već i Isusov plan da nas spasi od tih prijevara i smrti koju bi nam one donijele.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 15—21.**