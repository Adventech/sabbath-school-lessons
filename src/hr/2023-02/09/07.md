---
title:  ZA DALJNJE PROUČAVANJE
date:   26/05/2023
---

“Vijest u 14. poglavlju Otkrivenja koja objavljuje pad Babilona mora se odnositi na nekada čiste vjerske zajednice koje su se pokvarile. Budući da nakon ove vijesti slijedi upozorenje o Sudu, ona mora biti objavljena u posljednje dane; stoga se ne može odnositi samo na Rimsku crkvu, jer je ova već stoljećima u palom stanju.” (Elen G. White, Velika borba, str. 303, u izvorniku 383)

Treće poglavlje Knjige proroka Daniela — izvještaj o trojici židovskih mladića kojima je bilo naređeno da se poklone “zlatnome kipu što ga podiže kralj Nabukodonozor” (Daniel 3,5) u starom Babilonu — simbol je, model onoga što će se dogoditi kada duhovni Babilon na svršetku vremena nametne obožavanje lažnih “kipova” (vidi Otkrivenje 13,15; 14,9.11; 16,2; 19,20; 20,4). Zanimljivo je što je zapovijed koju su trebala prekršiti ta trojica Židova — drugu zapovijed (Izlazak 20,4.5) — jedna od dviju zapovijedi koje ta sila, na drugom mjestu optužena za pokušaj “da promijeni blagdane i Zakon” (Daniel 7,25), nastoji ukinuti.

Koju još zapovijed ona pokušava promijeniti? Naravno, četvrtu zapovijed, koja se, kao što smo vidjeli, i kao što ćemo ponovno vidjeti, nalazi u srži čitavog tog spora oko bogoštovlja i koja će biti od presudnog značenja u posljednjoj krizi, kada se suočimo s pitanjem hoćemo li obožavati Onoga koji je “šest dana stvarao nebo, zemlju i more i sve što je u njima, a sedmoga je dana počinuo” (Izlazak 20,11; vidi i Otkrivenje 14,7), ili Zvijer i njezin kip.

**Pitanja za razmišljanje**

`1.	Kakve veze ima babilonska kula sa suvremenim duhovnimBabilonom? Koje sličnosti postoje između njih?`

`2.	Kako uskladiti ove dvije suprotstavljene ideje: Isus je daovlast svojoj Crkvi, ali je opasno prepuštati svoje vjersko iskustvo u ruke bilo kojeg duhovnog vođe? Koje su granice crkvene vlasti?`

`3.	Kako postati svjestan da idolopoklonstvo, jedan od babilonskih grijeha, nije samo klanjanje kipovima? Na koje načine čak i protestanti mogu pasti u idolopoklonstvo?`

`4.	Koje još paralele možete pronaći u Danielu 3 i klanjanju kojeje tu opisano, s onim što će se događati na svršetku vremena?`