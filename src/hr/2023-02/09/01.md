---
title:  Grad zvani zbrka
date:   20/05/2023
---

### Biblijski tekstovi
Otkrivenje 17,1.2.15; Otkrivenje 18,1-4; Otkrivenje 17,4-6; Matej 16,18; Jeremija 50,33-38; Psalam 115,48.

> <p></p>
> “Ovi će ratovati protiv Janjeta, ali će ih Janje zajedno sa svojim pozvanima, izabranima i vjernima pobijediti, jer je ono Gospodar gospodara i Kralj kraljeva.” (Otkrivenje 17,14)`

Velika borba prikazuje se u Otkrivenju simbolikom dviju žena — jedne obučene u sunce, koju vidimo u 12. poglavlju, i druge obučene u grimiz, u 17. poglavlju Otkrivenja.

Dojmljivi simbol žene obučene u sunce — u blistavu Kristovu slavu — nalazi se u Otkrivenju 12. Ona je vjerna svojoj pravoj ljubavi, Isusu. Nije se oskvrnula prljavštinom lažnog nauka. U cijeloj Bibliji čista žena simbolizira Isusovu zaručnicu — pravu Crkvu. Tako u Jeremiji 6,2, prorok kaže: “Prispodobio bih kćer sionsku s ljupkom i nježnom ženom.” Izrazom “kćer sionska” on opisuje Božji narod. (Vidi također Efežanima 5,25-32 i Hošea 2,20.)

Nasuprot tome, otpadništvo Biblija uspoređuje s bludom ili preljubom (Jakov 4,4). Govoreći o pobuni i nevjeri Izraela, Ezekiel jadikuje:

“Nego kao preljubnica: mjesto muža strance si primala.” (Ezekiel 16,32)

U pouci za ovaj tjedan proučavat ćemo te dvije žene iz Otkrivenja i dublje ispitati sukob između istine i zablude.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 5—14.**