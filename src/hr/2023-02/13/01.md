---
title:  Obasjani Božjom slavom
date:   17/06/2023
---

### Biblijski tekstovi
1. Solunjanima 5,1-6; Ivan 8,32; Otkrivenje 18,1; Otkrivenje 4,11; Izlazak 33,18.19; Otkrivenje 5,6.12; Otkrivenje 13,8.

> <p></p>
> “Poslije toga opazih nekoga drugog anđela gdje silazi s neba. Imao je veliku moć, i zemlja se rasvijetli od njegova sjaja.” (Otkrivenje 18,1)

Prije ili poslije odigrat će se završni događaji. Kada točno i na koji način — nije nam rečeno. Ali rečeno nam je dovoljno. Bit će donesena neka vrsta zakona koji će nametati svetkovanje nedjelje umjesto držanja četvrte zapovijedi. Otkrivenje nas upoznaje s ključnim spornim pitanjima i s ključnim igračima koji su u to umiješani, iznoseći u općim crtama što će se događati i kada. Umjesto da se poklone “Stvoritelju neba i zemlje, mora i izvora voda” (Otkrivenje 14,7), ljudi — svi oni “čije ime od postanka svijeta ne stoji upisano u knjizi života zaklanog Janjeta” (Otkrivenje 13,8) — odlučit će se klanjati Zvijeri i njezinom kipu. Drugim riječima, imena onih koji su odlučili slijediti Gospodina Isusa Krista i vršiti Njegove zapovijedi — ostat će zapisana u knjizi života. A koliko je bolje biti na Božjoj listi nego u ljudskim analima!

Bog je podigao Crkvu adventista sedmoga dana da tu poruku objavi svijetu. S tim u vezi, i mi sami trebamo se obratiti istini kakva je u Isusu, biti preobraženi i obnovljeni “vječnom Radosnom viješću” iz Otkrivenja 14,6, u čijem je središtu Kristova smrt umjesto nas, kao potvrda našeg spasenja u Njemu.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 38—46.**