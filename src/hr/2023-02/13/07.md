---
title:  ZA DALJNJE PROUČAVANJE
date:   23/06/2023
---

“Božje sluge, ozarena lica svetim posvećenjem, žurit će iz mjesta u mjesto objaviti poruku s Neba. Tisuće će glasova, diljem čitave Zemlje, objaviti upozorenje. Činit će se čuda, bolesni će ozdravljati, a znakovi i čudesa pratit će vjerne. I Sotona će djelovati lažnim čudesima, čak spuštajući vatru s neba naočigled ljudi (Otkrivenje 13,13). Na ovaj će način stanovnici Zemlje biti navedeni na odluku.

Vijest se neće toliko širiti dokazivanjem koliko dubokim osvjedočenjem Božjeg Duha. Dokazi su bili predočeni. Sjeme je bilo posijano, a sada će niknuti i donijeti plod. Publikacije što su ih razdijelili evanđeoski djelatnici izvršile su svoj utjecaj, ali su mnogi čiji su umovi njima bili dirnuti, dotad bili sprečavani shvatiti istinu u cijelosti i poslušati je. Zrake svjetlosti sada prodiru posvuda, istina se vidi u svoj svojoj jasnoći, a iskrena Božja djeca kidaju veze koje su ih dosad držale. Obiteljske i crkvene veze su nemoćne da ih zadrže. Istina je dragocjenija od svega drugoga. Unatoč udruženim snagama što se protive istini, velik broj ljudi stat će na Gospodnju stranu.” (Ellen G. White, Velika borba, str. 482,482; u izvorniku 612)

**PITANJA ZA RAZGOVOR**

`1.	Ellen G White tvrdi da je vijest o opravdanju vjerom “neprijeporno vijest trećeg anđela” (Evangelism, str. 190). Što to znači? Kakve veze ima opravdanje vjerom s vijestima trojice anđela?`

`2.	Pročitajte ponovno Otkrivenje 14,12. Koja je razlika izmeđudržanja Božjih zapovijedi i legalizma? Kada poslušnost postaje legalizam? U kojem smislu čak i netko tko ne drži Božje zapovijedi ipak može biti legalist?`

`3.	Što bismo mogli odgovoriti onima koji nas kritiziraju štoobjavljujemo istinu o okrutnim zvijerima i strašnim upozorenjima iz Otkrivenja? Osim da o njima govorimo zato što se spominju u toj knjizi, koje biste im još odgovore mogli dati?`

`4.	Razgovarajte u razredu o aktualnim svjetskim zbivanjima.Što ste zapazili da se događa, što bi nas lako moglo uvući u završne događaje? Kako možemo zauzeti uravnotežen stav i iako smo svjesni vremena u kojem živimo, ne upuštati se u jalova nagađanja o onome što nam još uvijek nije otkriveno?`

**Oikos: Sljedećeg tjedna čitamo iz knjige Ellen G. White, Proroci i kraljevi, Znaci vremena, 2018., stranice 47—54**