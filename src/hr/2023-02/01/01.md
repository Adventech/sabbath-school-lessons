---
title:  "Isus pobjeđuje, Sotona gubi"
date:   25/03/2023
---

### Biblijski tekstovi
Otkrivenje 12; Efežanima 5,25-27.32; Filipljanima 3,9; Daniel 7,25; Izaija 14,12-14; Otkrivenje 13,14-17.

> <p></p>
> “Tada, obuzet gnjevom protiv Žene, Zmaj ode da vodi rat protiv ostalih iz njezina potomstva, protiv onih koji vrše Božje zapovijedi i čuvaju Isusovo svjedočanstvo.” (Otkrivenje 12,17)

U svojoj knjizi Brojčano nadjačani: Nevjerojatne priče o najvećim povijesnim preokretima na bojnom polju, Cormac O’Brien iznosi priče o vojskama koje su, premda brojčano znatno slabije, ipak pobijedile. On tu govori o Hanibalovoj vojsci od 55.000 vojnika iz Kartagine, koja je svladala rimsku “nepobjedivu” vojsku od 80.000 vojnika. Također navodi i nevjerojatnu priču o grčkoj vojsci Aleksandra Velikog koja je pobijedila perzijsko kraljevstvo. I mi vodimo borbu na život i smrt s lukavim ne-prijateljem. Brojčano smo nadjačani i suočeni s vrlo nepovoljnim odno-som snaga. Sile zla naizgled su nepobjedive. Po svemu sudeći, čeka nas siguran poraz. Pobjeda se nigdje ne nazire. Iz čisto ljudske perspektive, reklo bi se da će nas sotonske sile nadvladati.

Ali hvala Bogu, premda smo brojčano slabiji, premda su svi izgledi (ljudski govoreći) uvelike protiv nas, premda su sotonski napadi žestoki zahvaljujući Isusu, mi ćemo na kraju pobijediti. Posljednja biblijska knjiga Otkrivenje najavljuje Isusovu pobjedu i Sotonin poraz. Srž ove bitke prikazana je u Otkrivenje 12, na što se usmjeravamo ovoga tjedna. Ova pouka pružit će nam dobru pripremu za razumijevanje 14. poglavlja Otkrivenja i poruka trojice anđela.

**Oikos: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 569—574.**