---
title:  ZA DALJNJE PROUČAVANJE
date:   31/03/2023
---

U određenom smislu moglo bi se reći da Bog nije imao izbora — ako je želio bića koja će biti sposobna voljeti Njega i druge, morao ih je stvoriti slobodnima. Jer da nisu slobodna, ne bi mogla voljeti, a kakav bi to svemir bio bez ljubavi? Bio bi upravo onakav kakvim ga neki zamišljaju — samo bezdušni mehanizam koji funkcionira prema strogim uzročno-posljedičnim zakonima, u kojem ne bismo imali slobodnu volju ni slobodu izbora, već bismo bili obične kuglice od krvi i mesa, sastavljeni od subatomskih čestica, koji slijede samo zakone fizike. To nije baš ugodna slika i ne odražava na odgovarajući način ono što, u dubini duše, znamo da je istina. Tko od nas može pomisliti, na primjer, da naša ljubav prema roditeljima, djeci i bračnom drugu nije ništa drugo do specifičan raspored odgovarajućih atoma?

“Budući da je Zakon ljubavi temelj Božje vladavine, sreća svih razumnih bića ovisi o njihovoj savršenoj usklađenosti s njegovim načelima pravednosti. Bog želi da Mu sva stvorenja, služe iz ljubavi, službom koja izvire iz poštovanja prema Njegovu karakteru. On ne nalazi zadovoljstvo u prisilnoj poslušnosti i svima daruje slobodnu volju da Mu mogu dragovoljno služiti.

Sve dok su sva stvorena bića prihvaćala vjernost iz ljubavi, diljem Božjeg svemira vladao je savršeni sklad. Ispunjavanje Božjih namjera bila je radost nebeskih vojski. One su uživale odražavati Njegovu slavu i iskazivati Mu hvalu. Dok je vladala ljubav prema Bogu, međusobna je ljubav bila puna povjerenja i nesebična. Nije bilo tragova nesklada koji bi remetio nebeski sklad.” (Ellen G. White, Patrijarsi i proroci, str. 16)

**Pitanja za razmišljanje**

`1.	Zašto je Otkrivenje 12 prikladan uvod u poruke trojice anđela,posebno kad uzmemo u obzir predstojeći sukob u vrijeme svršetka?`

`2.	Na koji vas način Otkrivenje 12 umiruje u teškoćama ikušnjama s kojima se svakodnevno suočavate?`

`3.	Ima nekih koji vjeruju da su naši postupci u velikoj mjeriodređeni našim naslijeđem i okruženjem. Slažete li se s tim? Kakvu ulogu imaju naši izbori i odluke u određivanju našeg ponašanja? Razgovarajte o odnosu između naših odluka i izbora i Božje sile koja djeluje u našem životu.`