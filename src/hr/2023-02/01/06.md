---
title:  BOŽJI OSTATAK POSLJEDNJEG VREMENA
date:   30/03/2023
---

Pavao je u sukobu s Kristom još od svoje pobune na Nebu (Otkrivenje 12,7). Sotonin je cilj i tada bio, kao i sada, da preuzme vlast nad svemirom (vidi Izaija 14,12-14). U središtu njegove pozornosti u posljednjim danima zemaljske povijesti naći će se Božji narod. U Otkrivenju 12,17 nedvosmisleno se tvrdi da se Zmaj (Sotona) razgnjevio na Ženu (Crkvu) i otišao “da vodi rat protiv ostalih iz njezina potomstva”. Ti ostali iz njezinog potomstva u nekim se biblijskim prijevodima (Varaždinska Biblija), označava jednostavno kao “ostatak”. Božji ostatak, dakle, ostaje odan Kristu, poslušan Njegovoj istini i vjeran Njegovom poslanju.

`Pročitajte Otkrivenje 12,17. Koja obilježja Božjeg ostatka, Njegove Crkve posljednjeg vremena, nalazimo u tom retku?`

U Otkrivenju 12,17, Sotona (Zmaj) se razgnjevio na Ženu, Božju crkvu. –avao je bijesan na ljude koji drže Božje zapovijedi i učinit će sve što je u njegovoj moći da bi ih uništio.

Na kraju će potaknuti donošenje proglasa prema kojem oni neće moći ni kupovati ni prodavati, prema kojem će biti lišavani slobode i zatvarani, a suočit će se i sa smrću (vidi Otkrivenje 13,14-17). Budući da ne može uništiti Krista, Sotona će pokušati uništiti predmet Kristove najdublje naklonosti — Njegovu Crkvu. Žarište posljednjeg sukoba na Zemlji neće biti Bliski istok ni razni tamošnji sukobi, već umovi pripadnika Božjeg naroda rasijanog po cijelom svijetu. To je bitka između dviju suprotstavljenih sila, Krista i Sotone. Nitko neće moći ostati neutralan.

Glavno pitanje u tom posljednjem sukobu bit će: “Komu smo mi odani?” Nebo traži vjernike koji su očarani Kristovom ljubavlju, otkupljeni Njegovom milošću, posvećeni Njegovim ciljevima, osnaženi Njegovim Duhom i toliko poslušni Njegovim zapovijedima, da su se spremni suočiti i sa samom smrću radi Njegovog djela.

Naš svijet ide u susret velikoj krizi. Ali u Isusu, preko Isusa, kroz Isusa i zbog Isusa naša pobjeda je zajamčena — dok god smo povezani s Njim vjerom — vjerom koja nas navodi na poslušnost. A sve se to na kraju svodi na naš osobni izbor.

`Kako vidite da se Otkrivenje 12,17 pokazuje u vašem životu, u vašem osobnom kršćanskom iskustvu? Na koji se način, prema vašoj spoznaji, velika borba odigrava u vašem životu?`