---
title:  ZA DALJNJE PROUČAVANJE
date:   14/04/2023
---

Zadržite se na misli iz odsjeka za srijedu, da bismo trebali biti dio nečega većeg od nas samih i našeg skučenog, kratkotrajnog, često upropaštenog i nezadovoljavajućeg života (tko od nas nije nešto od toga iskusio u životu?). Ta misao je vrlo logična. Fizički gledano, što smo mi nego obična kuglica mesa koje nosi naokolo vlastiti mozak — nekoliko kilograma organske tvari na bazi ugljika, po sastavu bližeg kantici pržene piletine nego čvrstom disku.

Što znače te male, pojedinačne kuglice mesa u odnosu na beskonačnost koja ih okružuje? Živjeti samo za sebe, živjeti za nešto što nije veće od tebe, kada svuda oko tebe i izvan tebe postoji toliko toga — to je kao da si doživotno zaključan u samici usred velikog grada čiji život osjećaš kroz zidove. A za koji bismo veći, uzvišeniji, slavniji i značajniji cilj mogli živjeti, nego što je objavljivanje obećanja o vječnom životu koji nam je dan u Isusu?

“Božje sluge, lica ozarena svetim posvećenjem, žurit će iz mjesta u mjesto objaviti poruku s Neba. Tisuće će glasova, diljem čitave Zemlje, objaviti upozorenje. Činit će se čuda, bolesni će ozdravljati a znakovi i čudesa pratit će vjerne. I Sotona će djelovati lažnim čudesima, čak spuštajući vatru s neba naočigled ljudi. (Otkrivenje 13,13) Na ovaj će način stanovnici Zemlje biti navedeni na odluku.” (Ellen G. White, Velika borba, str. 481,482; u izvorniku 612)

**Pitanja za razmišljanje**

`1.	“Nekoliko njih postavilo mi je pitanje je li poruka o opravdanjuvjerom isto što i vijest trećeg anđela, i ja sam odgovorila: ‘To je poruka trećeg anđela u pravom smislu riječi.’” (Ellen G. White, The Advent Reviev and Sabbath Herald, 1. travnja 1890.) Kakav odnos postoji između opravdanja vjerom i vijesti trojice anđela?`

`2.	Zadržite se u mislima na izrazu “neprolazna Radosna vijest”.Što je neprolazno u Radosnoj vijesti?`

`3.	Što znači to što su adventisti sedmoga dana prisutni u takomnogo zemalja svijeta? Što nam to govori o blagoslovima kojima je Bog dosad nagradio naše napore? U isto vrijeme, kako bi vaša mjesna crkva, čak i vaša subotnja škola, mogla odigrati veću ulogu u dovršenju djela?`