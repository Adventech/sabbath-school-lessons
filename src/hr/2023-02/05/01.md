---
title:  Radosna vijest o sudu
date:   22/04/2023
---

### Biblijski tekstovi
Otkrivenje 14,7; Psalam 51,1-4; Otkrivenje 20,12; Daniel 7,9.14.26; Otkrivenje 4,2-4; Otkrivenje 5,1-12.

> <p></p>
> “Vikao je jakim glasom: ‘Bojte se Boga i zahvalite mu, jer je došao čas njegova Suda! Poklonite se Stvoritelju neba i zemlje, mora i izvora voda!’” (Otkrivenje 14,7)`

Ako je Biblija u ičemu potpuno jasna, onda je to činjenica da je Bog Sudac i da će prije ili poslije, na ovaj ili onaj način, do suda — koji toliko nedostaje ovdje i sada — na kraju doći, i da će njime predsjedati Bog osobno, “Sudac svega svijeta” (Postanak 18,25; vidi također Psalam 58,12; 94,2; 98,9). Pavao piše: “Prema tome, svaki će od nas dati Bogu račun sam za se.” (Rimljanima 14,12)

Strašna pomisao, zar ne? Morat ćemo položiti račun pred Bogom — Bogom koji zna i ono najskrivenije, Bogom koji će “sva će skrivena djela, bila dobra ili zla, izvesti na sud” (Propovjednik 12,14).

A opet, na kraju, taj će sud objelodaniti Božju dobrotu i milost, kao i činjenicu da je On istodobno pravedan i milostiv u svojem postupanju prema spašenima, pa čak i prema izgubljenima.

Ovog ćemo tjedna dublje istražiti temu suda i njegovu povezanost s velikom borbom koja bjesni u svemiru, a posebno ćemo se osvrnuti na to što se događa kad se i sam Božji vjerni narod suoči s neizbježnim “budućim sudom” (Djela 24,25).

**Oikos: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 593—604.**