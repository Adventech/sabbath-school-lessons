---
title:  ZA DALJNJE PROUČAVANJE
date:   28/04/2023
---

Obratite pozornost na snažne opise Duha proroštva u vezi sa stanjem Božjeg naroda u posljednjim danima, u vrijeme suda i svršetka svijeta.

“Njihova jedina nada je Božje milosrđe, njihova jedina obrana molitva. Kao što se Jošua molio pred Anđelom, tako će Crkva ostatka slomljena srca i u ozbiljnoj vjeri moliti Isusa svojega Zagovornika za oprost i izbavljenje. Oni su potpuno svjesni grešnosti svojega života, vide svoju slabost i nedostojnost i kad gledaju sebe oni su očajni. Kušač ih optužuje kao što je optuživao Jošuu. On ukazuje na njihovu prljavu odjeću, njihov nedostojan karakter. Iznosi njihove slabosti i ludosti, njihove grijehe nezahvalnosti, njihovu nesličnost s Kristom koja je osramotila njihovog Otkupitelja. …

Božji narod je u mnogočemu vrlo kriv. Sotona dobro zna grijehe na koje ih je naveo kušajući ih i prikazuje ih u pretjeranom svjetlu izjavljujući: ‘Hoće li Bog mene i moje anđele izbaciti iz svoje prisutnosti, a nagraditi one koji su krivi za iste grijehe? Ne možeš to učiniti, o Gospodine, i ostati pravedan. Tvoje prijestolje ne može opstati u pravednosti i sudu. Pravda zahtijeva da nad njima izgovoriš presudu.’

Ali dok su Kristovi sljedbenici griješili, oni se nisu dali pod vlast Zloga. Odbacili su svoje grijehe i molili Gospodina u poniznosti i skrušenosti, i božanski Zagovornik molio je za njih. Onaj koji je najviše uvrijeđen njihovom nezahvalnošću, koji zna njihove grijehe, ali i njihovo pokajanje, objavljuje: ‘Gospodin da te ukori, Sotono. Ja sam dao svoj život za ove duše. One su urezane na mojim dlanovima.’” (Ellen G. White, Svjedočanstva za Crkvu, sv. 5, str. 416,416; u izvorniku 473,474)

**Pitanja za razmišljanje**

`1.	Kako spoznaja da “je došao čas njegova Suda” utječe na našsvakidašnji život? Ako smo iskreni, većina nas vjerojatno će reći da ne utječe baš mnogo, zar ne? Kako se možemo promijeniti?`

`2.	Zašto je sud dobra, a ne loša vijest? Razgovarajte u razreduo ulozi koju Isus ima na tom sudu kad je riječ o nama. Kako nas to može potaknuti da Mu budemo vjerni, budući da znamo da samo zahvaljujući onome što je On učinio za nas možemo imati nadu u spasenje?`

`3.	Zadržite se u mislima na prizoru suda koji otkriva Božjikarakter pred svemirom. Na koji se način ta misao uklapa u čitav scenarij velike borbe?`