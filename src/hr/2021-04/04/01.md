---
title: 'Ljubi Jahvu, Boga Svoga'
date: 16/10/2021
---

### Biblijski tekstovi
Ponovljeni zakon 6,4.5; Ponovljeni zakon 10,12; Efežanima 2,1-10; Otkrivenje 14,6.7; Ponovljeni zakon 4,37; Ponovljeni zakon 11,1; Marko 12,28-30.

> <p></p>
> “Zato ljubi Jahvu, Boga svoga, svim srcem svojim, svom dušom svojom i svo snagom svojom.” (Ponovljeni zakon 6,5

U religiji Hebreja jedna od najvažnijih molitava uzeta je iz Ponovljenog zakona 6. Poznata je kao Šema Izrael na osnovi prve hebrejske riječi te molitve, od korijena shama, što znači “slušaj” ili čak “poslušaj” — riječi koja se često koristi ne samo u Ponovljenom zakonu, već i u cijelom Starom zavjetu.

Prvi redak Šeme glasi ovako:

Šema Israel Adonai Elohenu Adonai ehad.

To znači: “Čuj, Izraele! Jahve je Bog naš, Jahve je jedan!” (Ponovljeni zakon 6,4) Kad izgovaraju tu molitvu, Židovi obično zatvaraju oči da im ništa ne bi skrenulo pozornost s razmišljanja o Bogu. Taj prvi redak Šeme smatra se potvrdom monoteističke naravi Adonai Elohenu, “Jahve Boga našeg”, i odanosti Izraela jedino Njemu i nijednom drugom “bogu”. To se zapravo može razumjeti i kao “Jahve je naš Bog”.

Taj redak dio je prvog govora koji je Mojsije održao Izraelcima kad su se spremali ući u Obećanu Zemlju. Nakon tog uvodnog retka slijedi moćan izraz istine koja je isto tako presudna danas kao što je bila tada.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 294—298.**