---
title: 'Ako Me Ljubite, Vršit ćete Moje Zapovijedi'
date: 20/10/2021
---

Izraelski narod je bio pozvan da ljubi Boga. Ali na taj su poziv mogli odgovoriti samo kao pojedinci. Kao pojedinac kojem je dana slobodna volja, svaki Izraelac morao je odlučiti da će ljubiti Boga i da će tu ljubav pokazati poslušnošću.

**Što je zajedničko sljedećim redcima? Koja im je tema zajednička?**

`Ponovljeni zakon 5,10`

`Ponovljeni zakon 7,9`

`Ponovljeni zakon 10,12`

`Ponovljeni zakon 11,1` 	

`Ponovljeni zakon 19,9` 	

Može li Božja riječ biti jasnija? Kao što Bog nije samo rekao da nas ljubi, već je tu ljubav otkrio u onome što je učinio i još uvijek čini za nas, tako i Božji narod treba svojim postupcima pokazati ljubav prema Njemu. A u ovim redcima vidimo da je ljubav prema Bogu neraskidivo povezana s poslušnošću prema Njemu.

Zato kad Ivan kaže: “Jer u ovome stoji ljubav prema Bogu: da vršimo njegove zapovijedi” (1. Ivanova 5,3), ili kad Isus kaže: “Ako me ljubite, vršit ćete moje zapovijedi” (Ivan 14,15), ovi redci samo izražavaju taj temeljni nauk. Ljubav prema Bogu uvijek se izražava poslušnošću. Tako je uvijek bilo i tako će uvijek biti. A ta poslušnost Bogu podrazumijeva poslušnost Njegovom Zakonu, što uključuje i četvrtu zapovijed o suboti. Držanje četvrte zapovijedi nije ništa više legalizam nego držanje bilo koje od ostalih devet. Premda poslušnost bilo kojoj zapovijedi može biti legalizam, takva poslušnost ne proizlazi iz ljubavi prema Bogu. Kada istinski ljubimo Boga, posebno zbog onoga što je učinio za nas preko Isusa Krista, mi Mu se pokoravamo jer On to od nas traži.

Nakon što su Izraelci izbavljeni iz Egipta, Mojsije im je stalno ponavljao da trebaju ljubiti Boga i biti Mu poslušni. Dakle, njihova ljubav i poslušnost bih su odgovor na izbavljenje koje im je Bog donio. On ih je otkupio. A sada su oni trebah odgovoriti tako što će vjerno vršiti Njegove zapovijedi. Je li danas nešto drugačije?

`Kakvo je vaše iskustvo u nastojanju da budete poslušni Bogu? Što vas pokreće na poslušnost Njemu? Zašto bismo to trebali činiti iz ljubavi prema Njemu? Ako strah ima ikakvu ulogu u tome — prema biblijskom razumijevanju straha — kakva bi to uloga bila?`