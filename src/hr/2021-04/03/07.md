---
title: 'Za Daljnje Proučavanje'
date: 15/10/2021
---

“Duh ropstva javlja se kad pokušavamo živjeti u skladu sa zakonskom vjerom, nastojeći zahtjeve Zakona zadovoljiti vlastitom snagom. Međutim, za nas ima nade jedino ako stupimo u Abrahamov Savez, Savez milosti na osnovi vjere u Krista Isusa. Evanđelje koje je propovijedano Abrahamu, koje je njemu pružalo nadu, bilo je isto ono Evanđelje koje se propovijeda i nama danas, u kojemu i mi imamo nadu. Abraham je gledao u Isusa koji je isto tako Začetnik i Dovršitelj naše vjere.” (Ellen G. White Comments, The SDA Bible Commentary, sv. 6, str. 1077)

“Prije nego što su postavljeni temelji Zemlji, Otac i Sin sjedinili su se u zavjetu da otkupe čovjeka ako ga Sotona pobijedi. Stegnuli su svoje ruke u svečanom zavjetu da će Krist postati jamac za ljudski rod. Krist je ispunio ovo svečano obećanje. Kad je na križu uzviknuo: ‘Svrši se!’, obratio se Ocu. Sporazum je u cijelosti izvršen. Sad je izjavio: ‘Oče, svršeno je. Ispunio sam Tvoju volju, Bože moj! Izvršio sam djelo otkupljenja. Ako je Tvoja pravda zadovoljena, Oče, htio bih da oni koje si mi dao budu gdje sam ja, zajedno sa mnom.’ (Ivan 19,30; 17,24)” (Ellen G. White, Isusov život, str. 690,691; u izvorniku 834)

**Pitanja za razgovor**

`1.	Zadržite se na misli da su se Otac i Sin, još prije osnivanja svijeta, “sjedinili u zavjetu” da nas otkupe ako ljudski rod padne. Zašto bi nas to trebalo ohrabriti? Čemu bi nas to moglo naučiti o tome koliko Bog želi da budemo spašeni za Njegovo kraljevstvo?`

`2.	Na koji bismo način mi, kao Crkva adventista sedmoga dana, mogli izvršiti zadaću koju je stari Izrael trebao izvršiti u svoje vrijeme? Kako možemo izbjeći pogreške koje su oni učinili?`

`3.	Zašto su Evanđelje i evanđeoska obećanja toliko bitni za pojam novog Saveza u cjelini? Koje tekstove možete pronaći u Novom zavjetu koji pokazuju da Zakon i poslušnost Zakonu nisu ukinuti u novom Savezu, kao što često naučavaju drugi kršćani? Što mislite, zašto tako mnogo kršćana tvrdi da Evanđelje ukida potrebu za držanjem Deset zapovijedi?`