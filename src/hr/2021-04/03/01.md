---
title: '“za Naraštaje Buduće”'
date: 09/10/2021
---

### Biblijski tekstovi
Postanak 12,1-3; Rimljanima 4,1-5; Izlazak 2,24; Ponovljeni zakon 5,1-21; Ponovljeni zakon 26,16-19; Ponovljeni zakon 8,5; Matej 28,10.

> <p></p>
> “Savez svoj sklapam između sebe i tebe i tvoga potomstva poslije tebe — Savez svoj za vjekove: ja ću biti Bogom tvojim i tvoga potomstva poslije tebe.” (Postanak 17,7)

Uto spazih nekoga drugog anđela gdje leti u najvišem dijelu neba noseći jednu neprolaznu radosnu vijest koju mu je trebalo navijestiti stanovnicima zemlje: svakom narodu i plemenu, jeziku i puku.” (Otkrivenje 14,6) Ta “neprolazna radosna vijest” vječna je u smislu da je uvijek postojeća, da je oduvijek tu, da nam je obećana u Kristu Isusu “prije vječnih vremena” (Titu 1,2).

Stoga ne čudi što Biblija na drugim mjestima govori o “Savezu za vjekove” (Postanak 17,7; Izaija 24,5; Ezekiel 16,60; Hebrejima 13,20), jer je srž Evanđelja Savez, a srž Saveza Evanđelje. Bog nam u svojoj spasonosnoj milosti i ljubavi nudi ono što ne zaslužujemo i što nikako ne možemo zaraditi, a mi odgovaramo tako što Mu uzvraćamo ljubav “svim srcem svojim, svom dušom svojom, svom pameti svojom i svom snagom svojom” (Marko 12,30), koja se očituje u poslušnosti Njegovom Zakonu: “Jer u ovome stoji ljubav prema Bogu: da vršimo njegove zapovijedi.” (1. Ivanova 5,3)

Ovog ćemo tjedna razmišljati o Savezu u Ponovljenom zakonu, gdje on jasno dolazi do izražaja. 

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 290—293.**