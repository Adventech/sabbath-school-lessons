---
title: 'Za Daljnje Proučavanje'
date: 03/12/2021
---

“Kako je velika Božja pozornost i samilost prema Njegovim grešnim bićima kad je stavio prekrasnu dugu u oblake kao znak svog Saveza s čovjekom! Gospodin kaže da kad pogleda na dugu On će se sjetiti svog Saveza. To ne znači da će ga On zaboraviti, već nam On govori našim jezikom da bismo Ga mi bolje razumjeli. Božja je namjera bila da ako djeca kasnijih naraštaja upitaju za značenje prekrasnog luka koji pre- svođuje nebo, njihovi roditelji trebaju ponoviti izvještaj o potopu i reći im daje Svevišnji postavio dugu u oblacima kao jamstvo da voda nikada više neće preplaviti Zemlju. Tako će ona od naraštaja do naraštaja svjedočiti o božanskoj ljubavi prema čovjeku i učvrstiti njegovo povjerenje u Boga.” (Ellen G. White, Patrijarsi i proroci, str. 79,80; u izvorniku 106,107)

Još od pojave kršćanstva nikad nijedna crkva nije uživala u bogatstvu i pogodnostima u kakvim crkva u pojedinim zemljama svijeta uživa danas. Pitanje je: Po koju cijenu? Takvo bogatstvo svakako utječe na našu duhovnost — i to ne na dobro. Kako bi i moglo? Otkada bogatstvo i materijalno obilje potiču kršćanske vrline samoodricanja i samopožr- tvovnosti? U većini slučajeva događa se upravo suprotno — što više ljudi imaju, to postaju samozadovoljniji i manje skloni da se oslanjaju na Boga. Bogatstvo i napredak, koliko god bili privlačni, donose sa sobom mnoge opasne duhovne zamke.

**Pitanja za razgovor**

`1.	Razgovarajte o tome kako bogatstvo (što može biti vrlo relativan pojam, jer netko koga u njegovoj zemlji ne smatraju bogatim, može biti smatran iznimno bogatim u nekoj drugoj zemlji) utječe na našu duhovnost. Na koje se načine oni koji posjeduju “novac” mogu zaštititi od nekih duhovnih opasnosti koje bogatstvo može prouzročiti?`

`2.	Razgovarajte u razredu o završnim prizorima iz Kristovog života i o tome što nam oni govore o Božjoj ljubavi prema nama, i o razlozima zbog kojih nikad ne smijemo zaboraviti na tu ljubav. Čega se još možete sjetiti što otkriva Božju dobrotu i razloge zbog kojih bismo tu stvarnost uvijek trebali imati na umu?`

`3.	Kao što neki znanstvenici kažu da nije bilo sveopćeg potopa usprkos biblijskoj tvrdnji da ga je bilo, tako neki kažu da nije bilo ni šestodnevnog stvaranja usprkos biblijskoj tvrdnji da ga je bilo. Kako nam to pokazuje koliko snažan i negativan može biti utjecaj kulture na vjeru? `