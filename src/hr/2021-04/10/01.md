---
title: 'Sjećaj Se I Ne Zaboravljaj'
date: 27/11/2021
---

### Biblijski tekstovi
Postanak 9,8-17; Ponovljeni zakon 4,32-39; Otkrivenje 14,12; Ponovljeni zakon 4,9.23; Ponovljeni zakon 6,7; Ponovljeni zakon 8,7-18; Efežanima 2,8-13.

> <p></p>
> “Sjećaj se i ne zaboravljaj kako si u pustinji ljutio Jahvu, Boga svoga. Od dana kad ste izašli iz zemlje egipatske do dolaska na ovo mjesto, Jahvi ste se opirali(Ponovljeni zakon 9,7)

U cijeloj Bibliji pojavljuju se te dvije riječi: sjećati se i zaboravljati. Obje se odnose na nešto ljudsko, nešto što se zbiva u našem umu. Obje su glagoli i imaju suprotno značenje: sjećati se znači ne zaboraviti, a zaboravljati znači ne sjećati se.

Bog često traži od svojeg naroda da se sjeća svega onog što je učinio za njih — da se sjećaju Njegove milosti i dobrote prema njima. Velik dio Starog zavjeta čine proročke opomene Izraelcima da ne zaborave šta je sve Jahve učinio za njih. Što je najvažnije, nisu smjeli zaboraviti koje je njihovo zvanje u Njemu i kakvi ljudi trebaju postati u odgovoru na taj poziv. “Spominjem se djela Jahvinih, sjećam se tvojih pradavnih čudesa.” (Psalam 77,12)

Je li za nas danas išta drugačije bilo da smo dio zajednice, bilo osobno? Vrlo je lako zaboraviti što je Bog učinio za nas.

Ovog ćemo se tjedna osvrnuti na to važno načelo, onako kako je izraženo u Ponovljenom zakonu — na pamćenje i zaboravljanje Božjih djela u našem životu.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 315—316.**