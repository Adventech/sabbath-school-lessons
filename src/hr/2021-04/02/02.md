---
title: 'Mojsijeva Služba'
date: 03/10/2021
---

Mojsijeva prisutnost osjeća se u cijeloj Bibliji. Premda se njegovo ime ne spominje sve do Izlaska 2,2, on je napisao i Postanak, Božji mjerodavni i temeljiti izvještaj o našem identitetu, kako smo ovamo dospjeli, zašto su stvari tako loše kao što jesu, a, opet, zašto i bez obzira na to to možemo imati nadu. Stvaranje, pad, obećanje o otkupljenju, potop, Abraham, Evanđelje — sve to ima svoje korijene u Postanku, a autor te knjige je prorok Mojsije. Teško je točno izmjeriti utjecaj koji je taj čovjek, ne baš besprijekoran, izvršio za Boga zato što Gaje ljubio i želio Mu je služiti.

`Pročitajte Izlazak 32,29-32, gdje je zabilježen razgovor između Jahve i Mojsija nakon strašnog grijeha sa zlatnim teletom. Što nam taj izvještaj govori o Mojsijevom karakteru i zašto ga je, usprkos njegovim manama, Bog ipak mogao upotrijebiti na tako moćan način?`

Premda nije imao nikakve veze s tim grijehom, Mojsije se zauzeo za grešni narod do te mjere daje čak bio spreman izgubiti vlastitu dušu radi njih. U Izlasku 32,32 posebno zadivljuje što se Mojsije, tražeći od Boga da im “oprosti grijeh”, zapravo koristi glagolom “nositi”. Tako je Mojsije — shvaćajući težinu grijeha i ono što je bilo potrebno da bi se on otkupio — zapravo tražio da Bog “ponese” njihov grijeh. Jer to je, na kraju krajeva, jedini način na koji je njihov grijeh, i bilo koji grijeh uopće, mogao biti oprošten.

Dakle, tu imamo vrlo rano u Bibliji snažnu najavu zamjene prema kojoj će sam Bog, u osobi Isusa Krista, ponijeti puni teret i kaznu za naš grijeh — to je Božji unaprijed određeni način da spasi čovječanstvo i istodobno ostane vjeran načelima svoje vladavine i zakona.

I doista, mnogo stoljeća poslije Petar je ovako pisao o Isusu: “On koji osobno u svom tijelu naše grijehe uznese na križ da mi, umrijevši svojim grijesima, živimo pravednosti; on čijim ste modricama izliječeni.” (1. Petrova 2,24)

Mojsije je u ovom izvještaju o njegovoj u ulozi posrednika u korist palih, grešnih ljudi i njegovoj reakciji na grijeh naroda, predslika onoga što će Isus učiniti za sve nas (vidi Hebrejima 7,25).

`Spreman izgubiti vlastitu dušu u korist svojeg naroda? Razmislite o značenju tih riječi. Što mi možemo naučiti iz njih o tome što znači istinski voljeti druge ljude?`