---
title: 'Kadeš Barnea'
date: 06/10/2021
---

Ponovljenog zakona i vrijedilo bi pogledati je izbliza.

`Pročitajte Brojevi 14. Kako je narod reagirao na izvještaj uhoda i kakve su bile posljedice te njihove reakcije? Vidi Ponovljeni zakon 1,20-46.`

Iz ovog događaja možemo izvući mnogo važnih pouka, ali jedna od njih koja će se ponovno pojaviti u toj knjizi, nalazi se u Brojevima 14.

Pročitajte Brojevi 14,11-20. Premda tu ponovno vidimo Mojsija u ulozi posrednika, što on posebno naglašava zašto Jahve ne bi trebao uništiti narod?

Razmislite o tome što je Mojsije zapravo govorio Bogu: “Ako to učiniš, vidi kako ćeš izgledati u očima Egipćana i ostalih naroda na ovom području.” To je važno jer na kraju krajeva sve to što je Bog želio učiniti s Izraelom, nije bilo toliko zbog njih samih, koliko zbog čovječanstva kao cjeline. Izraelski narod trebao je biti svjetlo svijetu, svjedok pripadnicima starih naroda o ljubavi, sili i spasenju koji se nalaze u istinskom Bogu, a ne u idolima kojima su se ti narodi klanjali.

Međutim, kao što je Mojsije primijetio, što bi se dogodilo kad bi Bog uništio svoj narod? Ostali bi narodi rekli: “Jahve je bio nemoćan da dovede ovaj narod u zemlju koju mu je pod zakletvom obećao, i zato ih je poubijao u pustinji.” (Brojevi 14,16)

Drugim riječima, kroz cijelu Bibliju provlači se misao da se Bog treba proslaviti u svojem narodu kako bi se Božja slava, dobrota, ljubav i sila otkrile u Njegovoj Crkvi preko djela koja On čini za svoj narod. Naravno, Njegov narod ne olakšava Mu uvijek taj posao, ali Bog će se na kraju ipak proslaviti preko svojih djela na Zemlji.

`Pročitajte Efežanima 3,10. Što Pavao tu govori i kako se to ostvaruje? Kako se “mnogolika Božja mudrost” otkriva cijelom svemiru? Kakvu ulogu mi kao pojedinci imamo u svemu tome, ako je uopće imamo?`