---
title: 'Mojsijev Sat Povijesti'
date: 02/10/2021
---

### Biblijski tekstovi
Ponovljeni zakon 1-3; Izlazak 32,29-32; Brojevi 14; Efežanima 3,10; Postanak 15,1-16; Ivan 14,9.

> <p></p>
> “Da su svi jeli duhovno jelo; da su svi pili isto duhovno piće. Pili su, naime, iz duhovne stijene koja ih je pratila, a ta stijena bijaše Krist.” (1. Korinćanima 10,3.4)

“Ovo su riječi što ih je Mojsije govorio.” (Postanak 1,1 —Varaždinska Biblija) Tako počinje Ponovljeni zakon. I doista, premda Mojsije i njegova prisutnost dominiraju knjigom, od tih uvodnih riječi pa sve do njegove smrti u zemlji Moabu (Ponovljeni zakon 34,5), Ponovljeni zakon (kao i cijela Biblija) zapravo govori o Gospodinu Isusu. Jer On je taj koji nas je stvorio (Postanak 1, 2; Ivan 1,1-3), koji nas održava (Kološanima 1,15-17; Hebrejima 1,3) i izbavlja (Izaija 41,14; Titu 2,14). A u širem smislu riječi, Ponovljeni zakon otkriva kako Bog nastavlja stvarati, održavati i izbavljati svoj narod u ovim presudnim trenucima povijesti spasenja.

Neposredno prije nego što su Izraelci konačno ušli u Kanaan, Mojsije im je održao sat povijesti, a taj se motiv ponavlja kroz cijelu Bibliju — sjećajte se što je Gospodin činio za vas u prošlosti.

To bi trebala biti značajna opomena i za nas koji se nalazimo na granicama bolje Obećane Zemlje: “Kad se osvrnem na našu prošlost, prelazeći u mislima svaki korak našeg napredovanja do mjesta na kojem se danas nalazimo ... puna sam divljenja i pouzdanja u Krista kao vođu. Nemamo se čega plašiti u budućnosti ako ne zaboravimo kako nas je Gospodin vodio i čemu nas je učio u prošlosti.” (Ellen G. White, Life Sketches, str. 196)

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 284—289.**