---
title: 'Za Daljnje Proučavanje'
date: 08/10/2021
---

Evo kako je jedan učenjak pokušao odgovoriti na teška pitanja u vezi s postupanjem Izraelaca prema nekim narodima:

“Kao Stvoritelj svih stvari i svih ljudskih bića, kao moćni Vladar svega, Bog može učiniti što god poželi bilo s kim, i to s punim pravom. ... Božji putovi su tajanstveni. Budući da Ga nikad nećemo u potpunosti razumjeti, možda se ne trebamo previše mučiti s tim pitanjima. Ulomak u Izaiji 55,8.9 pruža određenu utjehu u tom smislu.

Prema slici koju nalazimo u Bibliji, kanaanski narodi bili su iznimno zli, a njihovo uništenje bilo je Božji sud nad njihovim grijesima. To nije bilo ni prvi ni posljednji put da je Bog učinio nešto takvo. Razlika između sudbine Kanaanaca i sudbine cijelog čovječanstva (osim Noine obitelji), kako je opisana u Postanku 6—9, sastoji se samo u opsegu događaja i sredstvima izvršenja. ...

Bog nikad nije namjeravao da berem (potpuno uništenje) postane uobičajeno ponašanje Izraelaca prema ostalim narodima. U Ponovljenom zakonu 7,1 izrijekom se imenuju i time ograničavaju točno određeni narodi. Izraelcima nije bilo dopušteno da se na isti način odnose prema Aramejcima, Edomcima, Egipćanima niti bilo kome drugom (usporedi Ponovljeni zakon 20,10-18). ... Kanaanci su doživjeli sudbinu s kojom će se na kraju suočiti svi grešnici — Božji sud. ...

Uništenje Kanaanaca bilo je nužan korak u povijesti spasenja. ...

Premda su kanaanski narodi kao cjelina bili predmet Božje osude, oni su na to bili upozoreni najmanje četrdeset godina unaprijed (vidi Rahabinu ispovijest u Jošui 2,8-11).” (Daniel I. Block, The NIV Application Commentarp: Deuteronomy, Grand Rapids, Mich.: Zondervan, 2012., str. 98,99)

**Pitanja za razgovor**

`1.	Razmislite o našem shvaćanju milenija, kada ćemo tijekom tisuću godina dobiti odgovore na sva svoja pitanja. Kako nam to razumijevanje pomaže da vjerujemo u Boga usprkos svim teškim pitanjima koja sad imamo?`

`2.	Na koje vas je načine Bog vodio u prošlosti, što vam pomaže da Mu vjerujete u budućnosti? Zašto je važno da ne zaboravimo kako je Bog djelovao prije u našem životu?`

`3.	Osvrnite se u razredu na pitanje postavljeno na kraju odsjeka od nedjelje — o Mojsijevoj spremnosti da izgubi vlastiti život u korist svojeg naroda. Je li to ispravan stav? Što je dovoljno vrijedno, ako nešto takvo postoji, da zbog toga izgubimo svoj život, pogotovo kad uzmemo u obzir koliko je stajalo njezino otkupljenje?`