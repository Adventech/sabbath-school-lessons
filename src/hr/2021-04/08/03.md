---
title: 'Nema Sredine'
date: 15/11/2021
---

U cijeloj Bibliji, dakle, nudi nam se jedna od dviju mogućnosti koje su nam ovdje izložene.

**Pročitajte sljedeće tekstove. Koje dvije mogućnosti, koja se dva izbora u sljedećim redcima otvoreno navode ili podrazumijevaju, i kako su nam te mogućnosti izbora prikazane?**

`Ivan 3,16` 	

`Postanak 7,22.23` 	

`Rimljanima 6,23`

`Rimljanima 8,6`

`1.Ivanova 5,12` 	

`Matej 7,24-27` 	

Kad se uzme sve u obzir, za nas ljude nema sredine. Prije nego što velika borba potpuno završi, bit će iskorijenjen grijeh, Sotona, zlo, ne-poslušnost i pobuna. Nakon što se to dogodi, svatko od nas imat će život, vječni život, koji je Bog za nas predvidio prije stvaranja svijeta, ili će se suočiti s vječnom smrću, to jest bit će “kažnjen vječnom propašću: udaljen od Gospodnjega lica i od njegove silne slave” (2. Solunjani- ma 1,9). Biblija nam ne nudi nikakve druge mogućnosti.

Kakva će biti naša sudbina? Odgovor ovisi samo o nama. Pred nama je izbor — život ili smrt.

`Kad govorimo o vječnom životu ili vječnoj smrti, zašto je tako utješna biblijska istina da se ljudi u paklu ipak ne muče i ne gore zauvijek? Što bi to govorilo o Božjem karakteru kad bi vječne muke u svjesnom stanju bile sudbina izgubljenih?`