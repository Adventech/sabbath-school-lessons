---
title: 'Biraj život'
date: 13/11/2021
---

### Biblijski tekstovi
Postanak 2,8.9; Rimljanima 6,23; 1. Ivanova 5,12; Ponovljeni zakon 30,1-20; Rimljanima 10,6-10; Ponovljeni zakon 4,19; Otkrivenje 14,6-12.

> <p></p>
> “Uzimam danas za svjedoke protiv vas nebo i zemlju da pred vas stavljam: život i smrt, blagoslov i prokletstvo. Život, dakle, biraj ... da živiš ti i tvoje potomstvo.” (Ponovljeni zakon 30,19.20)

To je uvijek tužna priča. U ovom slučaju riječ je o mladoj osobi, dvadesetdvogodišnjoj ženi s dijagnozom smrtonosne bolesti. Tumor na mozgu. Čak i uza sva čuda suvremene medicine, ništa se nije moglo učiniti osim da joj se agonija produži do onog neizbježnog. Ali ova mlada žena, Rina, nije željela umrijeti.

Zato je donijela plan. Nakon smrti glavu će dati zamrznuti u posudi s tekućim dušikom u nadi da će se tako sačuvati njezine moždane stanice. I tu će čekati pedeset godina, stotinu godina, tisuću godina, dok se jednom u budućnosti, kada tehnologija bude dovoljno napredna, njezin mozak, sastavljen od neuronskih veza, bude mogao učitati u računalo. I eto — Rina bi mogla “živjeti” i dalje, možda čak i zauvijek.

Nastavljajući s proučavanjem Ponovljenog zakona, ovog ćemo se tjedna osvrnuti na životne odluke i priliku koja nam se pruža da izaberemo život, ali pod uvjetima koje nam je Bog, Darovatelj i Održavatelj života, milostivo ponudio.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 308—310.**