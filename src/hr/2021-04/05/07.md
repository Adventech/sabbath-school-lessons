---
title: 'Za Daljnje Proučavanje'
date: 29/10/2021
---

Teško je zamisliti daje čak i u najboljim vremenima, kao što je bilo vrijeme Davida i Salomona, izraelski narod mogao biti tako blagoslovljen od Boga, a da ipak tlači siromašne, bespomoćne i izopćene u svojoj sredini.

“Stoga, jer gazite siromaha, dižući od njega porez u žitu — u kućama što ih sazdaste od tesanika nikad živjet’ nećete; iz ljupkih vinograda što ih posadiste nikad nećete piti vina. Jer znam mnoge vaše zločine, i vaše grijehe pregoleme: tlačite pravednika i primate mito, odbijajuć’ siromaha na gradskim vratima.” (Amos 5,11.12)

“Jahve dolazi na sud sa starješinama i glavarima svog naroda: ‘Vinograd ste moj opustošili, u vašim je kućama što oteste siromahu.’” (Izaija 3,14)

**Pitanja za razgovor**

`1.	Izraelci su se trebali sjećati da su u Egiptu bili “pridošlice”, što je bio jedan od razloga zbog čega su prema pridošlicama i zapostavljenima u svojoj zemlji trebali postupati onako kako bi željeli da se prema njima postupalo onda kad su i sami bili izopćeni. Kako je ta istina povezana s Evanđeljem, s činjenicom da smo Isusovom krvlju oslobođeni robovanja grijehu? Zašto bi, i na koje slične načine, ono što je Isus učinio za nas trebalo utjecati na naše postupanje prema drugima, posebno prema bespomoćnima među nama?`

`2.	Mi možemo imati bogoslužje u pravi dan, razumjeti istinu o smrti, paklu, žigu Zvijeri i tako dalje. I to je u redu. Ali kakav je smisao svega toga ako se ružno ponašamo prema drugima, zlostavljamo slabe u našoj sredini ili ne provodimo pravdu pošteno onda kad trebamo riješiti neku situaciju? Zašto mi, pogotovo zbog istine koju posjedujemo, moramo posebno paziti da ne pomislimo kako je, u neku ruku, poznavanje te istine samo po sebi sve što Bog zahtijeva od nas? Zašto bi to moglo biti opasna zamka za nas?`

`3.	Kako bi nam naša vjera trebala pomoći da shvatimo što se podrazumijeva pod pojmom “ljudskih prava”?`