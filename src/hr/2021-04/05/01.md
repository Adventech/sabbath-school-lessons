---
title: 'Stranac Među Tvojim Vratima'
date: 23/10/2021
---

### Biblijski tekstovi
Marko 12,29-31; Ponovljeni zakon 10,1-19; Psalam 146,5-10; Matej 7,12; Ponovljeni zakon 27,19; Jakov 1,27- 2,11.

> <p></p>
> “Ljubite i vi pridošlicu, jer ste i sami bili pridošlice u zemlji egipatskoj(Ponovljeni zakon 10,19).

Kao što smo čitali prošli tjedan, kad je Isusa književnik pitao koja je “prva od svih zapovijedi” (Marko 12,28), On je odgovorio da je Bog jedan, a onda je rekao: “Ljubi Gospodina, Boga svojega, svim srcem svojim, svom dušom svojom, svom pameti svojom i svom snagom svojom! Ovo je prva zapovijed!” (Marko 12,30 — Šarić)

Međutim, Isus je nastavio rekavši da postoji i druga zapovijed koja je “kao i ova” (Marko 12,31), nešto o čemu Ga književnik nije pitao. Ipak, Isus je, znajući koliko je to važno, rekao: “Druga je ova: ‘Ljubi bližnjega svoga kao samoga sebe!’ Druge zapovijedi veće od ovih nema.” (Marko 12,31)

Nema zapovijedi veće od ovih? Isus je povezao ljubav prema Bogu i ljubav prema našim bližnjima, a ta je zapovijed proglašena najvećom od svih.

Isus ovdje ne iznosi ništa novo, ništa što Židovi nisu i prije čuli. Poziv da Njega ljubimo iznad svega i poziv na ljubav prema bližnjemu i prema drugim ljudima kao načinu izražavanja ljubavi prema Bogu preuzeta je iz Ponovljenog zakona.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 299—301.**