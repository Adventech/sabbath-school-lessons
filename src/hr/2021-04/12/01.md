---
title: 'Ponovljeni Zakon U Novom Zavjetu'
date: 11/12/2021
---

### Biblijski tekstovi
Matej 4,1-11; Ponovljeni zakon 8,3; Djela 10,34; Galaćanima 3,1-14; Djela 7,37; Hebrejima 10,28-31.

> <p></p>
> “Pisano je: ‘Ne živi čovjek samo o kruhu, nego o svakoj riječi koja izlazi iz usta Božjih.”’ (Matej 4,4)

Cijeli Novi zavjet prožet je Starim zavjetom. Odnosno, nadahnuti pisci Novog zavjeta citirali su nadahnute pisce Starog zavjeta kao vjerodostojni izvor. Sam Isus je govorio: “Pisano je” (Matej 4,4), stoje značilo: “Pisano je u Starom zavjetu”, kao i: “Neka se ispune Pisma” (Marko 14,49), to jest Pisma Starog zavjeta. Kad je sreo dvojicu učenika na putu u Emaus, umjesto da učini neko čudo kako bi im se otkrio, Isus “poče od Mojsija te, slijedeći sve proroke, protumači im što se na njega odnosilo u svim Pismima” (Luka 24,27).

Bilo da su iz Starog zavjeta navodili izravno ili neizravno, ili da su se pozivali na događaje i proročanstva, novozavjetni pisci stalno su se koristili Starim zavjetom kako bi poduprli, čak i opravdali svoje tvrdnje.

A među knjigama koje se često citiraju i na koje se novozavjetni pisci najčešće pozivaju nalazi se i Ponovljeni zakon (usporedo s Psalmima i Izaijom). Matej, Marko, Luka, Ivan, pisci Djela apostolskih, poslanica Rimljanima, Galaćanima, 1. i 2. Korinćanima, Hebrejima, pastoralnih poslanica i Otkrivenja — svi se osvrću na Ponovljeni zakon.

Ovog ćemo tjedna razmotriti nekoliko takvih primjera i vidjeti koju sadašnju istinu možemo izvući iz njih.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 321—322.**