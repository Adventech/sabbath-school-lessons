---
title: 'Zakon I Milost'
date: 06/11/2021
---

### Biblijski tekstovi
Ezekiel 28,15.16; Ponovljeni zakon 4,44; Rimljanima 3,20; Ponovljeni zakon 10,1-15; Ponovljeni zakon 5,6- 22; Ponovljeni zakon 9,1-6.

> <p></p>
> “Ne prezirem milost Božju, jer, ako opravdanje dolazi po Zakonu, onda je Krist uzalud umro.” (Galaćanima 2,21)

Pripadnici većine kršćanskih zajednica razumiju odnos između Zakona i milosti. Zakon je Božje mjerilo svetosti i pravednosti, a kršenje tog Zakona je grijeh. “Tko god počinja grijeh, krši zakon; grijeh je kršenje zakona.” (1. Ivanova 3,4) A budući da smo svi prekršili taj Zakon — “Pismo je sve zatvorilo pod grijeh” (Galaćanima 3,22) — samo nas Božja milost može spasiti. “Da, milošću ste spašeni — po vjeri. To ne dolazi od vas; to je dar Božji!” (Efežanima 2,8)

(Naravno, tu je i “blagi nagovještaj” sedmog dana subote, koja je dio Zakona. Ipak, zbog raznih razloga mnogi kršćani bar zasad odbacuju sedmi dan subotu, nalazeći svakakve slabe izgovore za to. Ali to je već potpuno druga tema.)

Premda se izražava na razne načine i u brojnim oblicima, tema o Zakonu i milosti nesumnjivo se provlači kroz Bibliju uključujući i Ponovljeni zakon. A u Ponovljenom zakonu javlja se u jedinstvenom kontekstu.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 305—307.**