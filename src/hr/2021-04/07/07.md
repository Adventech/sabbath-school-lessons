---
title: 'Za Daljnje Proučavanje'
date: 12/11/2021
---

“Kristov neprijatelj koji se pobunio protiv Božjeg zakona na Nebu, kao vješt, spreman vojskovođa radio je svom snagom smišljajući planove jedan za drugim, pune prijevare, da bi učinio nedjelotvornim Božji zakon — jedini pravi detektor grijeha, mjerilo pravednosti.” (Ellen G. White, Review and Herald, 18. studenoga 1890.)

Dva trilijuna galaktika plamti u svemiru. Stotinu milijardi zvijezda tvori jednu galaktiku — broj izgleda ovako: 100.000.000.000. Dva bilijuna galaktika od kojih svaka ima stotinu milijardi zvijezda — to je ukupno 200.000.000.000.000.000.000.000 zvijezda.

A načelo postojanja glasi: Onaj tko je nešto zamislio i stvorio, mora biti veći i nadmašivati ono što je zamislio i stvorio. Na primjer, Picasso je veći od svojih slika i nadmašuje ih. Bog koji je osmislio i stvorio naš svemir također mora biti veći od svemira i nadmašivati ga.

Imajući to na umu, razmislite o sljedećem tekstu: “U početku bijaše Riječ, i Riječ bijaše kod Boga — i Riječ bijaše Bog. Ona u početku bijaše kod Boga. Sve je po njoj postalo i ništa što je postalo nije bez nje postalo.” (Ivan 1,1-3) Što je zapravo učinio Bog koji je stvorio sve što je stvoreno, 200.000.000.000.000.000.000.000 zvijezda i sve ostalo? “Ponizio se”, postao je ljudsko Djetešce, živio bezgrešnim životom, a zatim umro na križu ponijevši kaznu za naše grijehe i zlo da bismo mi mogli primiti obećanje o vječnom životu.

Pred nama je ta velika istina — milost koja nam je darovana u Isusu Kristu na križu. A što Bog zauzvrat traži od nas? “Čujmo svemu završnu riječ: Boj se Boga, izvršuj njegove zapovijedi, jer — to je sav čovjek.” (Propovjednik 12,13)

**Pitanja za razgovor**

`1.	Odgovorite u razredu na pitanje postavljeno na kraju odsjeka od ponedjeljka, o tome kako ljudi koji vrše Božji zakon, Deset zapovijedi (uključujući i četvrtu), mogu izbjeći suptilne zamke le- galizma. U čemu se poslušnost, čak i kad je stroga i nepokolebljiva, razlikuje od legalizma, i kako možemo uočiti razliku između to dvoje?`

`2.	Što ste čuli (ili saznali iz prve ruke) o strašnim posljedicama koje trpe oni koji su prekršili Deset zapovijedi? Čemu nas to uči o Zakonu? Kako Zakon odražava stvarnost Božje ljubavi prema nama?`

`3.	Zašto bi nam križ trebao ukazivati na beskorisnost pokušaja da zaradimo svoj put u Nebo?`