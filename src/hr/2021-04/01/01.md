---
title: 'Izvorišne Osnove Ponovljenog Zakona'
date: 25/09/2021
---

### Biblijski tekstovi
Izaija 14,12-14; Ezekiel 28,12-17; Postanak 3,1-7; Postanak 12,1-3; Djela 7,20-36; Izlazak 19,4-8.

> <p></p>
> “Tko ne ljubi, nije upoznao Boga, jer je Bog ljubav(1. Ivanova 4,8)

Knjiga Ponovljeni zakon, naravno, nije nastala bez razloga. Kao i sve drugo u životu, ona ima svoj kontekst, i baš kao i kad je riječ o svemu drugom u životu, taj kontekst ima važnu ulogu u razumijevanju značenja i svrhe te knjige.

Prethodi joj bogata povijest koja objašnjava okolnosti ne samo te knjige, već i svijeta i sredine koji su oblikovali njezin kontekst. Kao što bi svrhu i funkciju brisača vjetrobranskog stakla bilo teško razumjeti bez poznavanja automobila, isto bi tako teško bilo razumjeti Ponovljeni zakon, posebno u svjetlu naše teme (Ponovljeni zakon i sadašnja istina), izvan konteksta u kojem je ona nastala.

Nekome je uspjelo pročitati roman Rat i mir ruskog pisca L. N. Tolstoja — oko tisuću petsto stranica — za samo tri dana. Na pitanje o čemu se u knjizi govori, čitatelj je odgovorio: “0 Rusiji.”

Ako bismo u pouci za jedan tjedan prešli tisuće godina povijesti kako bismo došli do Ponovljenog zakona, to bi značilo učiniti nešto slično. Ali ako se usredotočimo na najvažnije pojedinosti, možemo sagledati kontekst koji nam je potreban da bismo tu knjigu, tako bogatu “sadašnjom istinom”, razumjeli na najbolji način.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 281—283.**