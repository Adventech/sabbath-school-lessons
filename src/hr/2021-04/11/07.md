---
title: 'Za Daljnje Proučavanje'
date: 10/12/2021
---

“Mihej 6,1-8 jedan je od čuvenih starozavjetnih odlomaka. Poput Amosa 5,24 i Hošee 6,6, on sažima poruku proroka iz osmog stoljeća. Odlomak počinje prelijepim primjerom zavjetne parnice, gdje prorok poziva ljude da čuju optužbu koju Jahve podiže protiv njih. Gore i bregovi prikazuju porotu jer su dovoljno dugo prisutni na tom mjestu i svjedoci su Božjeg postupanja prema Izraelu. Ali umjesto da izravno optuži Izrael za kršenje Saveza, Bog pita narod ima li on bilo kakvu optužbu protiv Njega. ‘Što sam ti učinio? Čime sam te zamorio?’ Suočenima s nepravdom, nekim siromasima u narodu možda je dosadilo ‘dobro činiti’. U svjetlu mogućnosti da se brzo obogate, neki zemljoposjednici izgleda da su se umorili od držanja Zakona Saveza.” (Ralph L. Smith, Word Biblical Com- mentary, Micah-Malachi, sv. 32, str. 50)

“Tijekom obnove koja je uslijedila, kralj se posvetio uništenju svakog oblika idolopoklonstva koji je još preostao. Tako dugo su se već stanovnici zemlje klanjali idolima od drveta i kamena daje napor da se ukloni svaki trag tih zala naizgled premašivao ljudsku snagu. Međutim, Jošija je ustrajao u svojim naporima da očisti zemlju.” (Ellen G. White, Proroci i kraljevi, str. 255; u izvorniku 401)

**Pitanja za razgovor**

`1.	Kao adventisti sedmoga dana, upoznati s porukom za ovo vrijeme, mi sebe vidimo u istom položaju u kojem se nalazio stari Izrael — oni su posjedovali istine koje je svijet oko njih morao čuti. Za nas je to velika prednost. Međutim, koliko dobro prema vašem mišljenju mi ispunjavamo dužnosti koje prate takvu prednost?`

`2.	Zamislite da ste Daniel, da ste vidjeli kako je vaš narod napadnut i poražen i da znate kako su hram, središte vašeg vjerskog života, uništili pogani koji se klanjaju idolima. Na koji je način poznavanje Ponovljenog zakona u tom trenutku pružalo snažnu potporu Danielovoj vjeri (ili vjeri bilo kojeg drugog Židova)? Kako mu je ta knjiga pomogla da razumije sve što se događalo i zašto je do toga došlo? Kako i nama na sličan način razumijevanje Svetog pisma kao cjeline pomaže da se suočimo s kušnjama koje bi u protivnom, kad ne bismo poznavali Pismo, mogle biti vrlo obeshrab- rujuće? Što bismo na osnovi svojeg odgovora trebali zaključiti o tome koliko je Biblija važna za našu vjeru?`

`3.	Podsjetite se u razredu na proročanstvo o sedamdeset tjedana iz Daniela 9, 24-27. Kakva je uloga Saveza u vezi s tim proročanstvom i zašto je Savez toliko važan za to proročanstvo, ali i za nas?`