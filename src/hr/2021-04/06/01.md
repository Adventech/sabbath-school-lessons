---
title: 'Koji Je Drugi Narod Tako Velik?'
date: 30/10/2021
---

### Biblijski tekstovi
Ponovljeni zakon 4,1-9; Matej 15,1-9; Brojevi 25,1-15; 1. Korinćanima 10,13; Ponovljeni zakon 4,32-35; Matej 5,13-16.

> <p></p>
> “Koji je to narod tako velik da bi imao zakone i uredbe pravedne kao stoje sav ovaj Zakon koji vam ja danas iznosim?” (Ponovljeni zakon 4,8)

U prva tri poglavlja Ponovljenog zakona iznosi se sat povijesti u kojem treba podsjetiti narod kroz što je sve prošao do tog trenutka. Od četvrtog poglavlja sat povijesti sve više poprima ton propovijedi. To pripovijedanje događaja nije bilo namijenjeno samo ljubiteljima povijesti, već je služilo višoj svrsi pokazujući Izraelcima Božju silu i milost koja djeluje među ljudima i Njegovu namjeru da, bez obzira na to što su pogriješili, On i dalje poštuje svoj Savez s njima.

Četvrto poglavlje započinje hebrejskom riječju (veznik i prilog), ve- attah, koja se prevodi izrazom “a sada”. Upravo su se osvrnuli na svoju noviju povijest prisjetivši se što je Bog učinio dovevši ih do te točke — tako da bi oni “sada”, kao odgovor na to, trebali činiti ono što im Bog zapovijeda (vidi također Ponovljeni zakon 10,12).

Zbog toga je prvi glagol koji se pojavljuje iza “a sada” — shama — isti glagol (i u istom obliku) kao na početku molitve Šema, a znači “čuj”, “slušaj” ili “poslušaj” — glagol koji se ponavlja u cijelom Ponovljenom zakonu.

Tako da ovo poglavlje praktično počinje riječima: Dakle, Izraele, zbog onoga što sam učinio za tebe, moraš se pridržavati sljedećeg...

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 302—304.**