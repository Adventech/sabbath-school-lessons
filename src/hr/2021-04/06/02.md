---
title: 'Nemoj Dodavati Niti Oduzimati'
date: 31/10/2021
---

`Pročitajte Ponovljeni zakon 4,1.2. Koju je opomenu Jahve uputio Izraelcima u pogledu Njegovih “uredbi i zakona” i zašto su na to odmah bili upozoreni? (Vidi također Ponovljeni zakon 12,32)`

Bog im kaže da poštuju “uredbe i zakone” i da im ništa ne dodaju i ne oduzimaju. Zašto On to kaže? Zašto bi netko želio mijenjati Božji zakon?

Mi, naravno, znamo odgovor.

“Sotona je bio uporan i neumoran u svojim naporima da nastavi djelo koje je započeo na Nebu — da promijeni Božji zakon. Uspio je navesti svijet da povjeruje u tvrdnju koju je iznio na Nebu prije svojeg pada — da je Božji zakon pogrešan i da bi ga trebalo preispitati. Velik dio takozvane kršćanske crkve svojim stavom, ako ne i riječima, pokazuje da prihvaća istu zabludu.” (Ellen G. White, Selected Messages, sv. 2, str. 107)

Kada razmišljate o povijesti starog Izraela, vidite da su oni na mnogo načina upadali u nevolje jer ne samo da su zanemarivali određene zakonske odredbe, čime su praktično oduzimali nešto od Zakona, već su mu nešto i dodavali u smislu uvođenja praksi koje nisu uređene Zakonom i koje su na kraju dovodile do njegovog prestupanja.

`Pročitajte Matej 15,1-9. Kako tu vidimo primjer načela na koje je, doduše u drugom kontekstu, Mojsije upozoravao Izraelce?`

Kada su konačno dobili zemlju koja im je obećana, Hebreji su često zanemarivali izravna upozorenja — na primjer u vezi s idolopoklonstvom. Stoga su slijedili mnoge poganske običaje, katkad čak i kao dio svojeg navodnog štovanja Jahve. Do Isusovog vremena dodali su Zakonu toliko različitih ljudskih običaja da su, prema riječima samog Krista, dokinuli Božju zapovijed.

U svakom slučaju, bilo dodavanjem ili oduzimanjem, Zakon je pro-mijenjen, a narod je trpio posljedice.

`Na koje načine moramo i mi voditi računa da ne bismo dodavali ili oduzimali nešto od onoga što nam Bog kaže da činimo? `