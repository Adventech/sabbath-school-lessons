---
title: 'Mojsijevo Uskrsnuće'
date: 18/12/2021
---

### Biblijski tekstovi
Brojevi 20,1-13; Ponovljeni zakon 31,2; Ponovljeni zakon 34,4; Ponovljeni zakon 34,1-12; Juda 9; 1. Korinćanima 15,13-22.

> <p></p>
> “Naprotiv, Mihael arkadeo, kad se u borbi za Mojsijevo tijelo prepirao s đavolom, nije se usudio izreći protiv njega uvredljivu osudu, nego je rekao: ‘Neka bi ti Gospodin zapovjedio da ušutiš!”’ (Juda 9)

Kao što smo vidjeli tijekom cijelog ovog tromjesečja, Mojsije je glavni ljudski, smrtni lik u Ponovljenom zakonu. Njegov život, njegov karakter, njegove poruke prožimaju cijelu knjigu. Premda Ponovljeni zakon zapravo govori o Bogu i Njegovoj ljubavi prema izraelskom narodu, Bog je često preko Mojsija otkrivao tu ljubav i razgovarao sa svojim narodom Izraelom. Sada, kad smo došli do kraja tromjesečja i do kraja našeg proučavanja Ponovljenog zakona, dolazimo i do kraja Mojsijevog života, barem na ovome svijetu.

Ellen G. White piše: “Mojsije je znao da je trebao umrijeti sam. Nijednom zemaljskom prijatelju nije bilo dopušteno da mu služi u njegovim posljednjim trenucima. Prizor pred njim je bio tajanstven i zastra- šujuć, prizor od kojeg se srce stezalo. Najteža kušnja je bila odvajanje od naroda za koji se brinuo i koji je ljubio, naroda s kojim su njegov život i interesi bili tako dugo povezani. Ali on je naučio vjerovati Bogu i s čvrstom vjerom on je sebe i svoj narod predao Njegovoj ljubavi i milosti.” (Patrijarsi i proroci, str. 392,392; u izvorniku 470,471)

Koliko su o Božjem karakteru otkrili Mojsijev život i služba, toliko su otkrili i njegova smrt i uskrsnuće.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 323—325.**