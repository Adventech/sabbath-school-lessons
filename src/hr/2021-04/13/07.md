---
title: 'Za Daljnje Proučavanje'
date: 24/12/2021
---

“Kad su ljutito povikali: ‘Hoćemo li vam iz ove stijene izvesti vodu?’, oni su se stavili na mjesto Boga, kao daje sila bila u njima, ljudima koji su imali ljudske slabosti i strasti. Iscrpljen neprekidnim mrmljanjem i bunama naroda Mojsije je izgubio iz vida Svemoćnog Pomoćnika, i bez božanske pomoći on je prikazom svoje ljudske slabosti ukaljao zapis o svom životu. Na samom je kraju pobijeđen čovjek koji je mogao ostati čist, čvrst i nesebičan sve do kraja svog djela. Bog je bio obeščašćen pred cijelom izraelskom zajednicom onda kad ga je trebalo uzvisiti i uzveličati.” (Ellen G. White, Patrijarsi i proroci, str. 347; u izvorniku 418)

“Mojsije je bio prisutan na Gori preobraženja s Ilijom koji je također bio uznesen. Otac ih je poslao kao vjesnike svjetlosti i slave Njegovom Sinu. Tako je Mojsijeva molitva, izrečena stoljećima ranije, bila najposli- je ispunjena. On je stajao na ‘blaženoj zemlji’ s baštinom svog naroda, svjedočeći o Onome u kome su se nalazila sva obećanja Izraela. To je bio posljednji prizor otkriven ljudskom oku o povijesti tog čovjeka koga je Nebo tako visoko cijenilo.” (Isto, str. 399; u izvorniku 479)

**Pitanja za razgovor**

`1.	Da, Mojsije jest uskrsnuo i uzet je na Nebo ubrzo nakon smrti. Ali istodobno siroti Mojsije (pretpostavljamo) postaje svjedok strašnog nereda koji se odvija ovdje dolje. Kakva je sreća što će većina nas uskrsnuti tek nakon što sva borba na Zemlji završi, u najmanju ruku uoči Kristovog drugog dolaska. U kojem je to smislu onda ipak veći blagoslov od onoga što je Mojsije iskusio?`

`2.	Na koji nam način izvještaj o Mojsijevoj smrti i poslije uskrsnuću pokazuje da nas Novi zavjet, premda umnogome zasnovan na Starom, ipak vodi dalje od Starog zavjeta i baca mnogo novog svjetla na njega?`

`3.	U kojem je smislu izvještaj o Mojsijevom životu, uključujući i njegovo udaranje stijene u nastupu srdžbe, primjer življenja vjerom i spasenja vjerom, neovisno o djelima Zakona?`

`4.	Razgovarajte u razredu o obećanom uskrsnuću na svršetku vremena. Zašto je to toliko važno za sve naše nade? Također, ako možemo vjerovati Bogu da će nas podići iz mrtvih, zar Mu ne bismo mogli vjerovati i u pogledu svega ostalog? Na kraju krajeva, ako je On u stanju to učiniti za nas, što On onda ne bi mogao učiniti? `