---
title: 'Obrati Njihovo Srce'
date: 20/11/2021
---

### Biblijski tekstovi
Ponovljeni zakon 5,22-29; Ponovljeni zakon 4,25-31; Ponovljeni zakon 30,1-10; Matej 3,1-8; Marko 1,15; Djela 2,37.38.

> <p></p>
> “Ondje ćeš tražiti Jahvu, Boga svoga. I naći ćeš ga ako ga budeš tražio svim srcem svojim i svom dušom svojom.” (Ponov-ljeni zakon 4,29)

Sve nas prati jednostavna životna činjenica da smo grešni. Povremeno čujemo kako neki “stručnjak” negoduje zbog te kršćanske ideje o osnovnoj ljudskoj iskvarenosti, ali dovoljno je samo gledati vijesti tijekom jednog dana ili napraviti brzi pregled ljudske povijesti da bi istinitost tog kršćanskog nauka postala očita.

Ili, što je još lakše, dovoljno je pogledati u ogledalo — dakle, ne moramo ići daleko. Svatko tko je imao hrabrosti da se dugo i duboko zagleda u vlastito srce (što može biti zastrašujuće), svjestan je istinitosti onoga što piše u Rimljanima 3,9-23, i što završava riječima: “Jer su svi sagriješili i lišeni su Božje slave ...” (Rimljanima 3,23)

Naravno, Radosnu vijest nalazimo u sljedećem retku: “... I svi su opravdani darom njegove milosti, otkupljenjem u Kristu Isusu.” (Rimljanima 3,24) U vezi s tom sjajnom viješću, od presudnog je značenja pokajanje: priznanje vlastitih grijeha, žalost zbog njih, traženje Božjeg oprosta i na kraju njihovo odbacivanje. S obzirom na to da smo grešni, pokajanje treba biti središnji dio našeg kršćanskog življenja. Zato ćemo ovoga tjedna proučavati o pokajanju onako kako se o njemu govori u Ponovljenom zakonu.

**Oikos: Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 311—314.**