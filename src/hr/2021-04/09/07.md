---
title: 'Za Daljnje Proučavanje'
date: 26/11/2021
---

“Na svakom koraku kojim napredujemo u svojem kršćanskom iskustvu naše će se pokajanje produbljivati. Upravo onima kojima je oprostio, onima koje je priznao kao svoj narod, Gospodin kaže: ‘I tada ćete se spomenuti zlih putova i nedjela svojih, i sami ćete sebi omrznuti zbog bezakonja i gadosti svojih.’ (Ezekiel 36,31) I ponovno naglašava: ‘Sklopit ću s tobom Savez svoj, i znat ćeš da sam ja Jahve, da se opomeneš i da se postidiš i da od sramote više ne otvoriš usta kad ti oprostim sve što učini!’ (Ezekiel 16,62.63) Tada se naše usne više neće otvarati da uzdižemo sebe. Znat ćemo da je naša uspješnost jedino u Kristu. Priznanje apostola bit će i naše: ‘Ja, naime, znam da nikakvo dobro ne stanuje u meni, to jest u mom tijelu.’ (Rimljanima 7,18) ‘A ja sam daleko od toga da se ičim ponosim, osim križem Gospodina našega Isusa Krista, po kome je meni razapet svijet i ja svijetu!’ (Galaćanima 6,14)” (Ellen G. White, Isusove usporedbe, str. 104; u izvorniku 160,161)

“‘A ne znaš da dobrota Božja hoće da te vodi k obraćenju?’ (Rimljanima 2,4) Svaka ugrožena duša okružena je zlatnim lancem milosti i sažaljive Božje ljubavi. Gospodin izjavljuje: ‘Ljubavlju vječnom ljubim te, zato ti sačuvah milost.’ (Jeremija 31,3)” (Ellen G. White, Isto, str. 132; u izvorniku 202)

**Pitanja za razgovor**

`1.	Premda se moramo pokajati, kako možemo izbjeći zamku da pokajanje smatramo svojom zaslugom, kao da nas sam čin pokajanja čini ispravnim pred Bogom? Na koji način jedino možemo biti pravi pred Bogom?`

`2.	“Tada se njegov izdajnik Juda, videći da je Isus osuđen, pokaja te vrati trideset srebrnika velikim svećenicima i starješinama: ‘Sagriješih — reče — jer izdadoh nevinu krv.’ ‘Što se to nas tiče? — odgovore mu. — To je tvoja stvar.’ Tada baci srebrnike u hram te se povuče, ode i objesi se.” (Matej 27,3-5) Nema sumnje da je Juda požalio zbog onoga što je učinio Isusu (uostalom, objesio se zbog toga). Zašto se, međutim, njegovi postupci ne smatraju istinskim pokajanjem?`

`3.	Kako bi nas grešnost ljudske naravi, a posebno naša vlastita grešnost, mogla učiniti poniznim pred drugima (tako da ih ne osu-đujemo) i pred Bogom? Kako nam činjenica da je za naše spasenje bio nužan križ, odnosno smrt Božjeg Sina, pokazuje koliko je grijeh loš?`