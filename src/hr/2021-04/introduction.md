### Sadašnja istina Ponovljenom zakonu

Izvještaj glasi ovako: Tijekom vladavine kralja Jošije u Jeruzalemu (640.—609. pr. Kr.) netko je, vjerojatno radeći u hramu, našao primjerak knjige koja je pročitana pred kraljem Jošijom. “Čuvši riječi Knjige Zakona, kralj razdrije haljine svoje.” (2. o kraljevima 22,11) Zašto? Jer je shvatio da on i njegov narod nisu bili poslušni onome što je u njoj pisalo.

A onda je, na osnovi te knjige, nazvane “Knjiga Saveza” (2. o kraljevi-ma 23,2), Jošija započeo veliku obnovu. 0 toj obnovi možemo čitati u 2. o kraljevima 23.

Koja je to knjiga imala takav utjecaj na kralja i njegov narod? Vje-ruje se da je to Ponovljeni zakon, knjiga koju proučavamo ovog tromje-sečja.

Posljednja od pet Mojsijevih knjiga, Ponovljeni zakon, mogla bi se sažeti ovako:

Pošto su napustili Egipat i sklo¬pili s Jahvom Savez na Sinaju, sinovi Izraelovi — umjesto da odu izravno u Kanaan — lutali su pustinjom četr-deset godina. Kad se tih četrdeset godina navršilo i kad su se Izraelci konačno spremali ući u Obećanu Ze¬mlju, Mojsije im je održao niz govo¬ra. A srž tih govora bila je: Ubrzo ćete ući u Obećanu Zemlju. Napokon! Ne zaboravite što je Jahve činio za vas i ne zaboravite što On sada traži od vas — da Ga ljubite svim srcem i dušom, i da tu ljubav pokažete poslušnošću svim Njegovim zapovijedima u skladu sa Savezom.

Da bi naglasio važnost tog Saveza, Mojsije je pred narodom ponovio Deset zapovijedi, pravni temelj Saveza koji je Bog najprije sklopio s njihovim očevima, a sada je to ponovno činio s njima — na samoj granici Kanaana.

Zato se pitamo: Postoje li možda sličnosti između onoga s čime su se Izraelci suočavali na granici Obećane Zemlje i onoga s čime se mi danas suočavamo, također na granici Obećane Zemlje (samo mnogo bolje)?

Tako smo došli do teme za ovo tromjesečje pod naslovom “Sadašnja istina u Ponovljenom zakonu”. I to je ono čime ćemo se baviti — ele-mentima sadašnje istine koje možemo preuzeti iz Božjih riječi upućenih Njegovom narodu Saveza.

U ovom ćemo tromjesečju Ponovljeni zakon proučavati tematski — obrađujući teme kao što su vječni Savez, Zakon i milost, što znači ljubiti Boga i bližnjeg i, što je najvažnije od svega, kako nam Ponovljeni zakon otkriva Božju ljubav koja se najsnažnije očitovala u Isusovoj smrti na križu i Njegovom uskrsnuću.

Naravno, golem vremenski i kulturološki jaz odvaja našu današnju Crkvu od one Crkve u pustinji. Međutim, ono što nam je zajedničko s njima, možda čak i nadmašuje ono što nas razdvaja. Na primjer, zar se sljedeće riječi ne bi mogle uputiti i nama danas?

“Ja sam vas, eto, poučio o zakonima i uredbama, kako mi je Jahve, Bog moj, naredio da ih vršite u zemlji u koju idete da je zaposjednete. Držite ih i vršite: to će u očima naroda biti vaša mudrost i vaša razboritost. Kad oni čuju za sve ove zakone, reći će: ‘Samo je jedan narod mudar i pametan, a to je ovaj veliki narod.’” (Ponovljeni zakon 4,5.6)

Zapazite da nisu sami zakoni bili njihova “mudrost i razboritost” pred narodima, već njihova poslušnost tim zakonima. To je svakako poruka i za nas. Samo jedna od mnogih, kao što ćemo vidjeti u Ponov¬ljenom zakonu.

_Clifford R. Goldstein urednik je naših biblijskih pouka za odrasle i autor knjige Baptizing the Devil: Evolution and the Seduction of Christianity (Krštenje đavola: Evolucija i zavođenje kršćanstva)._