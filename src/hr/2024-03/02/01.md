---
title:  Jedan dan u Isusovoj službi
date:   06/07/2024
---

### Biblijski tekstovi:
Biblijski tekstovi: Marko 1,16-45; Ivan 1,29-42; Marko 5,41; Luka 6,12; Levitski zakonik 13.

> <p></p>
>“Isus im reče: ‘Hajdete za mnom, i učinit ću vas ribarima ljudi!’” (Marko 1,17)

Svako evanđelje prikazuje početak Isusove službe na poseban način.

Matej prikazuje Isusa kako poziva učenike, a onda drži Govor na Gori.

Luka bilježi Isusovu nastupnu propovijed u subotu u sinagogi u Nazaretu.

Ivan se prisjeća pozivanja prvih učenika i svadbe u Kani, kada je Isus učinio svoje prvo čudo.
Evanđelje po Marku govori o pozivanju četvorice učenika, a zatim opisuje subotu u Kafarnaumu i ono što je potom uslijedilo.

Ta “subota s Isusom” na početku Evanđelja po Marku pruža čitatelju nagovještaj o Isusovoj naravi. U cijelom odlomku koji proučavamo ovoga tjedna, zabilježeno je vrlo malo Isusovih riječi — kratak poziv na učeništvo, zapovijed zloduhu, posjet drugim krajevima i liječenje gubavca, uz uputu da se pokaže svećeniku da bi se očistio. Naglasak je na djelovanju, posebno na iscjeljivanju ljudi. Pisac ovog evanđelja često koristi riječ “odmah”. kako bi ilustrirao brzi slijed događaja u Isusovoj službi.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 460—467.**
