---
title:  Poučavanje učenika (1)
date:   10/08/2024
---

### Biblijski tekstovi:
Marko 8,22-38; Matej 20,29-34; Ivan 12,25; Marko 9,1-50; Malahija 4,5.6; Luka 9,30.31.

> <p></p>
>“Tada dozva narod i svoje učenike te im reče: ‘Ako, dakle, tko želi ići za mnom, neka se odreče samoga sebe, neka uzme svoj križ i neka me slijedi!’” (Marko 8,34)

Prva polovina Evanđelja po Marku govori o tome tko je Isus. Njegov silni nauk i čuda upućuju na zaključak da je On Mesija. Na ovoj ključnoj prekretnici u tom razgovoru, Isus će postaviti svojim učenicima pitanje što oni misle o tome tko je On.

Petar će dati jasan odgovor na to pitanje i Isus će odmah početi objašnjavati kamo Ga vodi Njegov put kao Mesije, a mi znamo da je to križ.

Od posljednjeg dijela 8. poglavlja pa sve do kraja 10. poglavlja Evanđelja po Marku, Isus svoje učenike poučava o svojem putovanju. U ovim poglavljima On će iznijeti proročanstva o križu. To će biti propraćeno posebnim uputama o učeništvu. Te snažne pouke važne su i za nas danas.

Ovaj odlomak drugog po redu evanđelja omeđen je događajima o iscjeljenju dvojice slijepaca. Jedan se događaj nalazi na polovini osmog, a drugi na kraju desetog poglavlja. Ti čudesni “graničnici” na dramatičan način ilustriraju činjenicu da učeništvo podrazumijeva duhovnu spoznaju o tome tko je Isus i kamo On ide. A Njegov nauk, kao i u slučaju dvanaestorice učenika prije dvije tisuće godina, i danas suočava učenike s visokom cijenom, ali i velikom prednošću hoda s Isusom.

**OIKOS: Ovog tjedna čitamo iz knjige Ellen G. White,Isusov život, Znaci vremena, 2023., stranice 28—34.**
