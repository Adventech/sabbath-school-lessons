---
title:  ZA DALJNJE PROUČAVANJE
date:   16/08/2024
---

U knjizi Ellen G. White Isusov život pročitajte poglavlja pod naslovom “Služba” i “Tko je najveći?” str. 349—364 (u izvorniku 426—446).
“Prije časti ide poniznost. Da popuni visoko mjesto pred ljudima, Nebo bira djelatnika koji, kao Ivan Krstitelj, pred Bogom zauzima nisko mjesto. Učenik koji najviše sliči djetetu najuspješniji je u radu za Boga. Nebeska bića mogu surađivati s onim tko ne želi uzvisiti sebe, već spasiti ljude.” (Ellen G. White, Isusov život, str. 358; u izvorniku 436)

“Svim onim što smo kao prednost dobili nad drugima — bilo to obrazovanje ili uglađenost, plemenitost karaktera, kršćanski odgoj, vjersko iskustvo — dužni smo onima koji imaju manje mogućnosti. I koliko god to leži u našoj moći, trebamo im služiti. Ako smo jaki, moramo poduprijeti ruke slabijih. Anđeli slave koji stalno gledaju lice nebeskog Oca raduju se službi ovim najmanjima. Oni se posebno brinu za duše koje su prestrašene, koje imaju mnoge neugodne crte karaktera. Anđeli su uvijek prisutni tamo gdje su najpotrebniji, kraj onih koji imaju najžešće borbe sa sobom i čije su okolnosti vrlo obeshrabrujuće. U ovoj će službi surađivati Kristovi pravi sljedbenici.” (Ellen G. White, Isusov život, str. 362; u izvorniku 440)


**Pitanja za razgovor**

`1.	Pročitajte ponovno Marko 8,27-29. Koliko često priznajete pred drugima da vjerujete u Isusa kao Krista (Mesiju, Izbavitelja)?`

`2.	Koja je prava ravnoteža između druženja s Kristom na vrhu gore i služenja potrebama drugih u njezinom podnožju?`

`3.	Razgovarajte u razredu o vašim odgovorima na pitanje o veličini, postavljeno na kraju odsjeka za srijedu. Što ste zaključili o razlici između svjetovnog gledanja na veličinu i Božjeg gledanja? Koje pojedince ovaj svijet smatra velikim, a Bog ih možda ne smatra takvima? Nasuprot tomu, koga Bog smatra velikim, a ovaj svijet ga odbacuje ili možda čak i prezire? Što nam ta razlika govori o tome koliko su zapravo iskrivljeni i izokrenuti ideali ovoga svijeta?`

`4.	Kako možemo naučiti shvaćati grijeh tako ozbiljno da bismo, kao što kaže Isus, radije bili osakaćeni nego da griješimo?`
