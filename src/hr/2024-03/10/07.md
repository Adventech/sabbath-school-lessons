---
title:  ZA DALJNJE PROUČAVANJE
date:   06/09/2024
---

U knjizi Ellen G. White Isusov život pročitajte poglavlje pod naslovom “Na Maslinskoj gori”. str. 519—527 (u izvorniku 627—636).
U svijetu se događaju mnoge vrlo uznemirujuće stvari. Ljudi su uplašeni zbog svega što se događa. Kako mi kao adventisti sedmoga dana, koji imamo određeni uvid u ta zbivanja, možemo upotrijebiti sve to da bismo ljude upućivali na nadu koju imamo u Isusu, i na obećanje o Njegovom dolasku?

“Zato što ne znamo točno vrijeme Njegovog dolaska, dobili smo nalog da bdijemo. ‘Blago slugama koje gospodar, kada dođe, nađe gdje bdiju!’ (Luka 12,37) Oni koji paze na Gospodnji dolazak ne čekaju uzalud. Očekivanje Kristovog dolaska treba pokrenuti ljude da se boje Gospodina i Njegove osude nad prijestupom. Ono ih treba probuditi da znaju koliko je velik grijeh odbiti Njegovu ponudu milosti. Oni koji očekuju Gospodina čiste svoje duše poslušnošću istini. Oni ujedinjuju bdjenje s ozbiljnim radom. Zato što znaju da je Gospodin na vratima, njihova revnost postaje učinkovita u suradnji s božanskim silama u radu na spašavanju duša. To su vjerni i mudri sluge koji Gospodnjem domu u ‘pravo vrijeme daju hranu’ (Luka 12,42). Oni objavljuju istinu koju je posebno moguće primijeniti na sadašnje vrijeme. Kao što su Henok, Noa, Abraham i Mojsije objavljivali istinu za svoje vrijeme, tako će i sada Kristovi sluge uputiti posebnu opomenu svojemu naraštaju.” (Ellen G. White, Isusov život, str. 525,526; u izvorniku 634)

**Pitanja za razgovor**

`1.	Jedno je davati priloge za Božje djelo, a sasvim je nešto drugo davati požrtvovno. U čemu je razlika i zašto je ta razlika toliko bitna?`

`2.	Zašto Bog nije spriječio progonstvo svojeg naroda tijekom vjekova, kao ni u današnjem svijetu? Kako nam predmet velike borbe pomaže da shvatimo zašto dolazi do progonstva?`

`3.	Koji se znakovi Kristovog dolaska posebno ističu u sadašnjem svijetu?`

`4.	Razmislite o stanju mrtvih i o činjenici da mrtvi spavaju dok se Krist ne vrati. Ljudi sklapaju oči u trenutku smrti, i što je prvo čega će postati svjesni? Kako nam ta misao pomaže da shvatimo u kojem je smislu za svakoga od nas Kristov drugi dolazak uvijek vrlo blizu?`
