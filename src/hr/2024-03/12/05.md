---
title:  OSTAVLJEN OD BOGA
date:   18/09/2024
---

`Pročitajte Marko 15,33-41. Koje je Isus riječi izgovorio na križu prema Evanđelju po Marku? Što Kristova smrt znači za sve nas?`

Evanđelje po Marku prikazuje križ kao vrlo mračno mjesto u fizičkom i u duhovnom smislu. Tog petka nad Golgotom se spustila natprirodna tama, otprilike od podneva do 15 sati. “Kad dođe šesti sat, nastade tama po svoj zemlji do devetoga sata.” (Marko 15,33) Te Isusove riječi, poznate pod nazivom “vapaj zbog napuštenosti”. izgovorene su na križu dok se On moli, zaziva Boga i pita zašto Ga je ostavio. On tu citira Psalam 22,2. Isti psalam citira se i u Marku 15,24.29 ukazujući da se Pismo ispunilo Isusovom smrću. Čak i unatoč zlim ljudskim urotama, Božja volja se ispunjava. Isusove riječi s križa zabilježene su na aramejskom jeziku, usporedo s prijevodom. “Eloi, Eloi” znači: “Bože moj, Bože moj”. Zato se lako moglo pomisliti da Isus zaziva Iliju (na aramejskom ‘elijah, što znači “Jahve je moj Bog”). Do takvog pogrešnog zaključka došli su neki promatrači. U vezi s ovim odlomkom posebno je dojmljiva njegova paralela s Isusovim krštenjem, opisanim u Marku 1,9-11.

![](table3.png)

Ove paralele pokazuju da kao što je Isusovo krštenje, opisano u Marku 1, početak Njegove službe prorečene u Danielu 9,24-27, tako je ono što se događa na križu u Marku 15, vrhunac ili cilj Njegove službe, kada On umire kao otkup za mnoge (Marko 10,45). Isusova smrt na križu također ispunjava dio proročanstva iz Daniela 9,24-27. Kidanje zastora u hramu (Marko 15,38) ukazuje na ispunjenje žrtvenog sustava jer se sliku zamijenila stvarnost i otpočela je nova faza povijesti spasenja.

`Usprkos zlim urotama ljudskih bića, Božji ciljevi su se ispunili. Kako nam to pomaže da shvatimo da se i pokraj svega što se zbiva oko nas, još uvijek možemo osloniti na Boga znajući da će Njegova dobrota na kraju pobijediti?`
