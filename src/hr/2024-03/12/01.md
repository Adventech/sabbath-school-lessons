---
title:  Osuđen i razapet
date:   14/09/2024
---

### Biblijski tekstovi:
Marko 15; Luka 13,1; Psalam 22,19; Ivan 20,24-29, Ivan 1,1-3; Daniel 9,24-27.

> <p></p>
>“U deveti sat viknu Isus jakim glasom: ‘Eloi, Eloi, lama sabakthani!’ — što znači: ‘Bože moj, Bože moj, zašto si me ostavio!’” (Marko 15,34)

Petnaesto poglavlje Evanđelja po Marku središte je izvještaja o stradanju. Tu je opisano suđenje Isusu, Njegova osuda, ruganje vojnika, Isusovo raspeće, smrt i pokop. Događaji u ovom poglavlju ispričani su jasnim, britkim pojedinostima, vjerojatno zato što je autor prepustio činjenicama da govore same za sebe.

U cijelom poglavlju ironija ima važnu ulogu. Zbog toga je korisno znati jasnu definiciju ironije.
Ironija često sadrži tri sastavnice: (1) ima dvije razine značenja (2); te dvije razine su u sukobu ili u suprotnosti (3); netko ne vidi tu ironiju, ne primjećuje što se događa i nije svjestan da će on snositi posljedice.

Ovog ćemo tjedna, razmatrajući sve što se događalo — od Pilatovog pitanja: “Jesi li ti kralj židovski?”. preko vojnika koji se rugaju, pa natpisa na križu i podrugljivih komentara vjerskih vođa: “Druge je spasio, a sebe ne može spasiti!”. sve do neočekivanog pojavljivanja Josipa iz Arimateje — vidjeti da je to poglavlje puno bolnih ironija u kojima se otkrivaju silne istine o Isusovoj smrti i njezinom značenju.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 62—72.**
