---
title:  ZA DALJNJE PROUČAVANJE
date:   30/08/2024
---

U knjizi Ellen G. White Isusov život pročitajte poglavlja pod naslovom “Osuđeni narod”. “Ponovno očišćenje Hrama” i “Sukob”. str. 475— 501 (u izvorniku 580—609).

“Kristov čin proklinjanja drveta, što ga je On svojom moći načinio, stoji kao opomena svim crkvama i svim kršćanima. Nitko ne može živjeti po Božjem zakonu ako ne služi drugima. Ipak, ima mnogo onih koji ne žive milosrdnim, nesebičnim Kristovim životom. Neki koji sebe smatraju odličnim kršćanima ne razumiju u čemu se sastoji služba Bogu. Oni smišljaju i proučavaju kako ugoditi sebi. Djeluju samo da ugode sebi. Vrijeme ima vrijednost za njih samo ako mogu sabirati za sebe. U svim životnim zbivanjima to je njihov cilj. Oni ne služe drugima, već samo sebi. Bog ih je stvorio da žive u svijetu u kojem se mora pokazati nesebična služba. On je odredio da svojim bližnjima pomažu na svaki mogući način. Ali njihovo ‘ja’ je tako veliko da ne mogu vidjeti ništa drugo. Nisu u vezi s čovječanstvom. Oni koji tako žive samo za sebe, slični su smokvi koja je imala lijep vanjski izgled, ali je bila bez roda. Takvi se drže obličja pobožnosti, ali nemaju pokajanje ili vjere. Takvi riječima poštuju Božji zakon, ali nedostaje im poslušnost. Oni govore, ali ne čine. U prokletstvu izrečenom nad smokvinim drvetom, Krist je pokazao kako je u Njegovim očima mrsko ovo uzaludno pretvaranje. On je izjavio da je onaj koji javno griješi manje kriv od onoga koji po imenu služi Bogu, a ne rađa nikakav rod u Njegovu slavu.” (Ellen G. White, Isusov život, str. 478,479; u izvorniku 584)

**Pitanja za razgovor**

`1.	Razmislite o smislu Kristovog čišćenja hrama. Kako bi se ovo načelo moglo primijeniti na našu crkvu danas? Kako bi se takvo čišćenje moglo provesti?`

`2.	U svim evanđeljima Isus se stalno poziva na Pismo i tvrdi da se ono mora ispuniti. Što nam to govori o njegovoj važnosti za život vjere? Zašto moramo odlučno odbaciti svaki pokušaj da se omalovaži autoritet Svetoga pisma, a pogotovo tvrdnju da ono iznosi samo ljudske misli o Bogu i o Njegovom djelovanju?`

`3.	Gdje je prava crta razgraničenja između crkve i države? Kako Isusov nauk iz Marka 12,13-17 usmjerava tu raspravu?`

`4.	Potražite tekstove koji govore o uskrsnuću. Zašto je taj nauk toliko bitan za našu vjeru, posebno u vezi sa stanjem mrtvih?`
