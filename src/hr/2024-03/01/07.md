---
title:  ZA DALJNJE PROUČAVANJE
date:   05/07/2024
---

`Pročitajte poglavlje “Glas u pustinji” u knjizi Ellen G. White Isusov život, str. 62—72 (u izvorniku 97—108), i poglavlje “Vjesnici Radosne vijesti” u knjizi Djela apostolska, str. 105—111 (u izvorniku 166—176).`

Kako je zadivljujuće što je vijest prvog anđela iz Otkrivenja 14,6.7 paralelna s Isusovom evanđeoskom porukom iz Marka 1,15!

Prvi anđeo u posljednjim danima nosi neprolaznu Radosnu vijest ovom svijetu u pripremi za Isusov drugi dolazak. Poput Isusove poruke, anđelova vijest za posljednje vrijeme ima ista tri elementa, što je ilustrirano u tablici:

![](table2.png)

Poruka prvog anđela najavljuje početak istražnog suda, pretkazanog u proročanstvu o 2.300 dana iz Daniela 8,14, koji je otpočeo 1844. godine. Taj sud donosi Božje kraljevstvo Njegovom progonjenom narodu (Daniel 7,22). Poziv prvog anđela da se bojimo Boga, da Ga slavimo i obožavamo poziv je na učeništvo, upućen ovom svijetu u posljednjim danima, kada će Zvijeri iz Otkrivenja 13 pozvati na klanjanje lažnom bogu kojega se treba bojati i kojega treba slaviti i obožavati.

Baš kao što je Isusova poruka u Marku 1 blisko povezana s Danielovim proročanstvima i početkom objavljivanja Evanđelja, tako je i poruka prvog anđela povezana s Knjigom proroka Daniela na svršetku zemaljske povijesti.

**Pitanja za razgovor**

`1.	Usporedite i uočite sličnosti i razlike između Ivana Krstitelja i	Isusa u Marku 1,1-13. Koje pouke izvlačite iz načina na koji su oni predstavljeni?`

`2.	Razmislite o značenju krštenja. Pročitajte Rimljanima 6,1-4 i Ivan 3,1-8 i usporedite ove retke s Isusovim krštenjem u Marku 1,9-13. Koje sličnosti i razlike zapažate? Kako vam to pomaže da jasnije razumijete smisao krštenja?`

`3.	Usporedite Evanđelje po Isusu u Marku 1,14.15 i vijest prvog anđela iz Otkrivenja 14,6.7. Kako vam razumijevanje tih poruka pomaže da bolje sagledate svoju misiju za današnje vrijeme
