---
title:  Početak evanđelja
date:   29/06/2024
---

### Biblijski tekstovi:
Djela 13,1-5.13; Djela 15,36-39; Marko 1,1-15; Izaija 40,3; Daniel 9,24-27.

> <p></p>
>“Nakon što Ivan bijaše predan, dođe Isus u Galileju pro-povijedajući evanđelje o kraljevstvu Božjem i govoreći: ‘Ispuni-lo se vrijeme i približilo se kraljevstvo Božje! Pokajte se i vjerujte evanđelju!’” (Marko 1,14.15 — Varaždinska Biblija)

Tko je napisao Evanđelje po Marku i zašto ga je napisao?

Ni u jednom evanđelju ne navodi se ime njegovog autora. Nešto najbliže tome nalazimo u Evanđelju po Ivanu, gdje se spominje “učenik kojega je Isus osobito ljubio” (vidi Ivan 21,20.24).

Međutim, sva kanonska evanđelja od najranijih su se vremena povezivala s nekim apostolom (Matej, Ivan) ili njegovim pratiteljem. Na primjer, Evanđelje po Luki povezuje se s Pavlom (vidi Kološanima 4,14; 2. Timoteju 4,11; Filemonu 1,24), a Evanđelje po Marku s Petrom (vidi 1. Petrova 5,13).

Premda pisac Evanđelja po Marku nigdje u tekstu ne navodi svoje ime, rana crkvena predaja ukazuje da je to bio Ivan Marko, nekadašnji suputnik Pavla i Barnabe (Djela 13,2.5), a kasnije Petrov suradnik (1. Petrova 5,13).

Naš prvi korak ovoga tjedna bit će da saznamo nešto o Marku na osnovi navoda iz Svetoga pisma, da razmotrimo njegov rani neuspjeh i konačni povratak u službu. Zatim ćemo se okrenuti uvodnom dijelu ovog evanđelja gledajući unaprijed kamo ovaj izvještaj vodi i osvrćući se na pitanje zašto je jedan u početku neuspješni, a onda ponovno aktivni misionar napisao takvu knjigu.

**Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 449—459.**
