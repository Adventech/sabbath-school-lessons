---
title:  EVANĐELJE PO ISUSU
date:   04/07/2024
---

`Pročitajte Marko 1,14.15. Koja je tri dijela evanđeoske poruke Isus objavljivao?`

Marko ovdje zbraja jednostavnu i izravnu Isusovu poruku. Njezina tri dijela ilustrirana su u tablici:

![](https://sabbath-school-resources-assets.adventech.io/hr/ss/2024-03/01/table1.png)

Isus se poziva na vremensko proročanstvo o sedamdeset tjedana iz Daniel 9,24-27. To proročanstvo nalazi ispunjenje u Isusovom krštenju, kada je On pomazan Duhom Svetim i kada je otpočeo svoju službu (Djela 10,38). To nevjerojatno proročanstvo o sedamdeset tjedana prikazano je na grafikonu Sedamdeset tjedana iz Daniela 9;

![](https://sabbath-school-resources-assets.adventech.io/hr/ss/2024-03/01/chart.png)

U ovom proročanstvu dan označava godinu (Brojevi 14,34; Ezekiel 4,6). Proročanstvo je otpočelo 457. godine pr. Kr. proglasom izdanim od strane perzijskog kralja Artakserksa, čime je dovršeno djelo obnove Jeruzalema (vidi Ezra 7). Šezdeset devet proročkih tjedana proteže se do 27.	godine po Kr., to jest do vremena kada je Isus kršten i pomazan Duhom Svetim na početku svoje službe.

Do Njegovog raspeća došlo je tri i po godine kasnije. Konačno, sedamdeset tjedana završeno je 34. godine, kada je Stjepan kamenovan i kada je otpočelo propovijedanje Evanđelja poganima kao i Židovima.

`Kada ste posljednji put proučavali proročanstvo o sedamdeset tjedana? Kako poznavanje tog proročanstva može doprinijeti jačanju vaše vjere, ne samo u Isusa, već i u pouzdanost proročke Riječi?`
