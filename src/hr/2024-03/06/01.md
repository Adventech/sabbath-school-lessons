---
title:  Izvana i iznutra
date:   03/08/2024
---

### Biblijski tekstovi:
Marko 7; Izaija 29,13; Izlazak 20,12; Marko 8,11-21.

> <p></p>
>“Nema ništa izvan čovjeka što bi ga moglo onečistiti kad uđe u njega; nego ono što izlazi iz čovjeka, to onečisti čovjeka.” (Marko 7,15)

Pouka za ovaj tjedan bavi se sedmim i prvom polovinom osmog poglavlja Evanđelja po Marku. Na početku 7. poglavlja Isus potpiruje raspravu svojim odbacivanjem vjerskih običaja. Međutim, On to čini na način koji u velikoj mjeri podupire nešto što je duboko značajno za kršćanski život danas.

Isus zatim zadaje zagonetku koja otvara vrata istinskom razumijevanju vjere.

Nakon toga On odlazi u Tir i Sidon i tu se susreće s izvjesnom ženom za koju će se ispostaviti da je jedina osoba u evanđeljima koja je iz rasprave s Isusom izišla kao pobjednik. Njihov susret krajnje je neobičan. Ispod glavnog tijeka naracije postoji par nagovještaja koje je žena prozrela, a Isus je zbog njezine vjere udovoljio njezinom zahtjevu.

Sedmo poglavlje Evanđelja po Marku, nakon još jednog iscjeljenja, otkriva važnu istinu da čuda, koliko god bila dojmljiva, sama po sebi nisu uvijek dovoljna da bi se srca otvorila za istinu. Uostalom, od kakve su koristi čuda bila za vjerske vođe koji su odlučili odbaciti Isusa?

U 8. poglavlju razmotrit ćemo značenje kruha kao simbola nauka i običaja. Te usporedbe sadrže značajne pouke o smislu i praktičnim aspektima vjerskog života.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 24—27.**
