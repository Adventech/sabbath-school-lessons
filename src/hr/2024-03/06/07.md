---
title:  ZA DALJNJE PROUČAVANJE
date:   09/08/2024
---

U knjizi Ellen G. White Isusov život pročitajte poglavlja pod naslovom “Predaja”. “Srušene ograde” i “Pravi znak”. str. 320—335 (u izvorniku 395—409).

“Koliko je među Kristovim sljedbenicima danas, kao i u stara vremena, raširen ovaj podmukli, varljivi grijeh! Kako je često naša služba Kristu i naša zajednica jednog s drugim narušena tajnom željom za uzdizanjem svoga ‘ja’! Kako spremno dolazi misao da sami sebi čestitamo, i želja za ljudskim odobravanjem! Samoljublje, želja za lakšim putom od onoga koji je Bog odredio, vodi k zamjeni božanskih pravila ljudskim teorijama i predajom. Riječi Kristove opomene izgovorene su Njegovim učenicima: ‘Čuvajte se kvasca farizejskoga.’

Kristova je vjera čista iskrenost. Revnost za Božju slavu je pobuda usađena Svetim Duhom i samo uspješno djelovanje Duha može usaditi ovu pobudu. Jedino Božja sila može otkloniti sebičnost i licemjerje. Takva je promjena znak Njegovog djelovanja. Kad vjera koju prihvaćamo razori sebičnost i prijetvornost, kad nas vodi da tražimo Božju slavu, a ne svoju, možemo biti sigurni da je to pravi put. ‘Oče, proslavi ime svoje!’ (Ivan 12,28) bilo je osnovno pravilo Kristovog života i ako Ga slijedimo, ono će biti osnovno pravilo i našeg života. On nam zapovijeda da živimo ‘kako je On živio’, i ‘ako vršimo njegove zapovijedi, po tom znamo da ga poznajemo’ (1. Ivanova 2,6.3).” (Ellen G. White, Isusov život, str. 334; u izvorniku 409)


**Pitanja za razgovor**

`1.	Koji vam kršćanski običaji pomažu da sačuvate čisto srce?`

`2.	Tko su “nečisti” ljudi u vašoj društvenoj zajednici? Kako ih možete privući Evanđelju?`

`3.	Razmislite što kao razred možete učiniti da biste na jednostavne načine navješćivali Evanđelje u svojem susjedstvu.`

`4.	Pročitajte Marko 8,1-10 o tome kako je nahranjeno četiri tisuće ljudi. Što se mijenja u tumačenju tog teksta zbog činjenice da su to mnoštvo vjerojatno bili pogani? Zašto ne bi trebalo biti nikakve razlike?`

`5.	Kako se možemo uspješno zaštititi od duboko usađene želje koju svi mi kao pala bića imamo, od veličanja samih sebe?`
