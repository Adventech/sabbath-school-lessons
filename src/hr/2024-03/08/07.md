---
title:  ZA DALJNJE PROUČAVANJE
date:   23/08/2024
---

U knjizi Ellen G. White Isusov život pročitajte poglavlja pod naslovom “Blagoslivljanje djece” i “Jedno ti nedostaje”. str. 419—428 (u izvorniku 511—523).

“Isus je uvijek volio djecu. Prihvaćao je njihove izraze naklonosti i njihovu iskrenu, neusiljenu ljubav. Zahvalno veličanje s njihovih čistih usana bilo je glazba za Njegove uši i osvježenje za Njegov duh kad je bio izmučen dodirom s lukavim i licemjernim ljudima. Kud god je Spasitelj išao, dobroćudnost Njegovog lica i Njegovo nježno, ljubazno držanje zadobivalo je ljubav i povjerenje djece.” (Ellen G. White, Isusov život, str. 419; u izvorniku 511)

“Onima koji se, kao i mladi poglavar, nalaze na visokim, povjerljivim položajima i imaju veliko imanje, može izgledati kao prevelika žrtva odricanje od svega da bi slijedili Krista. Ali to pravilo vrijedi za sve koji žele postati Njegovim učenicima. Poslušnost se mora pokazati u svemu što se prihvati. Samoodricanje je bit Kristovog nauka. Često se iznosi i poučava jezikom koji izgleda vrlo zapovjednički — zato što ne postoji drugi način za čovjekovo spasenje, osim odlučnog odbacivanja svega onog što će, ako se gaji, slomiti cijelo biće.” (Isusov život, str. 427,428; u izvorniku 523)

**Pitanja za razgovor**

`1.	Na koje načine možemo pomoći djeci i mladima da ostanu povezani s Kristom i crkvenom zajednicom? Zašto je važno da to radimo?`

`2.	Katkad čujemo kako ljudi kažu da im nije stalo do novca. To nije točno. Svima je stalo do novca i u tome nema ničega lošeg. U čemu onda može biti problem s novcem i zašto vjerni kršćani, bilo da su bogati ili siromašni, moraju voditi računa o tome kako se odnose prema njemu?`

`3.	Ako bi vas Isus pitao: “Što hoćeš da ti učinim?” — što biste Mu odgovorili?`

`4.	Razmislite o Isusovim riječima zapisanim u Marku 10,43-45. Što znači živjeti na takav način? Kako možemo služiti umjesto da nama služe? Što to znači kada je riječ o načinu na koji živimo i komuniciramo s drugima?`
