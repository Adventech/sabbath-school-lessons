---
title:  ZA DALJNJE PROUČAVANJE
date:   02/08/2024
---

U knjizi Ellen G. White Isusov život pročitajte poglavlja “Utišaj se, umukni” i “Dodir vjere”. str. 267—279 (u izvorniku 333—348).

“Svi oni koje Bog odgaja moraju otkriti život koji nije u skladu sa svijetom, njegovim običajima i postupcima; i svatko treba imati osobno iskustvo u stjecanju znanja o Božjoj volji. Mi Ga moramo osobno čuti kako govori srcu. Kad utihne svaki drugi glas i kad u miru čekamo pred Njim, tišina duše čini Božji glas razgovjetnijim. On nam nalaže: ‘Prestanite i znajte da sam ja Bog.’ (Psalam 46,11) Samo se tu može naći pravi spokoj. To je najuspješnija priprema za sve one koji rade za Boga. Usred užurbanog mnoštva i napora snažnog životnog djelovanja, duša koja se tako osvježila bit će okružena ozračjem svjetlosti i mira. Život će odisati mirisom i otkrivati božansku snagu koja će doprijeti do ljudskih srca.” (Ellen G. White, Čežnja vjekova, str. 294; u izvorniku 363)

“Njihova nezadovoljna srca pitala su se: Zar Isus ne može, ako već može učiniti toliko čudesnih djela kojima su bili svjedoci, dati zdravlje, snagu i bogatstvo cjelokupnom svojem narodu, osloboditi ga od njegovih ugnjetača i uzvisiti do moći i časti. Činjenica da je On tvrdio kako je Poslani od Boga, a ipak nije prihvaćao da bude Izraelov kralj, bila je tajna koju nisu mogli dokučiti. Njegovo odbijanje protumačeno je pogrešno. Mnogi su zaključili da se On nije usuđivao zahtijevati svoje pravo zato što je i sâm sumnjao u božansku narav svojega poslanja. Na taj su način otvorili svoja srca nevjerstvu, i sjeme što ga je Sotona posijao donijelo je rod svoje vrste, u pogrešnom razumijevanju i otpadu.” (Isusov život, str. 310; u izvorniku 385)


**Pitanja za razgovor**

`1.	Ako bi vas netko pitao: Od čega vas je Isus oslobodio, što biste mu odgovorili?`

`2.	Razgovarajte o tome zašto Bog katkada dopušta da dobar čovjek, poput Ivana Krstitelja, bude bačen u zatvor i pogubljen. Koju utjehu i nadu možemo naći usprkos svim teškim stvarima koje se događaju?`

`3.	Koje pouke iz izvještaja o hranjenju pet tisuća ljudi može naučiti crkvena zajednica koja raspolaže s malo sredstava za djelovanje?`

`4.	Usporedite shvaćanja o Isusu koja su popularna danas, sa slikom o Njemu koju nalazimo u 5. i 6. poglavlju Evanđelja po Marku. Što je s onima koji koriste Isusa da bi stekli političku moć i	vladali nad drugima?`
