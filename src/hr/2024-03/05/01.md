---
title:  Čuda na jezeru
date:   27/07/2024
---

### Biblijski tekstovi:
Marko 4,35-41; Psalam 104,1-9; Marko 5,1-43; Brojevi 27,17.

> <p></p>
>“Ali mu ne dopusti, nego mu reče: ‘Idi kući, svojima, pa im javi što ti je sve učinio Gospodin u svome milosrđu!’” (Marko 5,19)

Isusova služba bila je u velikoj mjeri usredotočena na Galileju, posebno na područje oko Galilejskog jezera dugog približno 21 kilometar i širokog 13 kilometara. To je najveći vodeni bazen u tom području i bio je središte života za ljude koji su živjeli u njegovoj blizini.

Četvrto poglavlje Evanđelja po Marku završava tako što Isus i Njegovi učenici plove preko Galilejskog jezera. Podiže se oluja koju Isus stišava tako što progovara vjetru i valovima. Šesto poglavlje završava sličnim prizorom, ali ovoga puta Isus hoda po vodi prema svojim učenicima koji su u lađici. Između tih dvaju prizora na vodi opisana su brojna čuda koja je Isus učinio na kopnu, kao i prve misionarske aktivnosti Njegovih učenika. Ovi izvještaji predmet su našeg proučavanja za ovaj tjedan.

Ovi dramatični izvještaji omogućavaju čitatelju da bolje upozna Isusa. On stišava oluju, ozdravlja čovjeka opsjednutog demonima, liječi ženu koja se samo dotakla Njegove odjeće, uskrisuje mrtvu djevojčicu, propovijeda u svojem rodnom gradu, šalje svoje učenike u misiju, nahrani pet tisuće ljudi sa samo par kruhova i riba i hoda po vodi — sve su to nevjerojatni prikazi sile koji postupno vode učenike do spoznaje da je On Božji Sin.

**OIKOS: Ovog tjedna čitamo iz knjige Ellen G. White,Isusov život, Znaci vremena, 2023., stranice 18—23.**
