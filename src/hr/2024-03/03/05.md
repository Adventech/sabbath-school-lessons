---
title:  SENDVIČ-DOGAĐAJ (1)
date:   17/07/2024
---

`Pročitajte Marko 3,20-35. Kako su povezana dva događaja koji se prepliću u ovom odlomku?`

Ovo je prvi “sendvič-događaj” u Evanđelju po Marku — jedan događaj je započet, a onda je prekinut drugim, tako da se dovršava tek poslije.

U događaju koji se odvija vani Isusovi rođaci odlučuju preuzeti brigu nad Njim jer misle da je sišao s uma (Marko 3,21). U događaju koji se odvija u kući, učitelji Zakona iz Jeruzalema optužuju Isusa da je u dosluhu s đavlom. (Današnja pouka usredotočuje se na događaj u kući koji nalazimo u Marku 3,22-30.)

U Marku 3,22 učitelji Zakona iznose optužbu da Isusova iscjeliteljska sila potječe od đavla. Isus najprije odgovara tako što im postavlja uopćeno pitanje: “Kako može sotona izgoniti sotonu?” Ne bi imalo smisla da Sotona radi sam protiv sebe. On zatim govori o podjeli unutar kraljevstva, doma i samog Sotone, ukazujući da bi takva podjela bila apsurdna i pogubna po njihov uspjeh. A onda Gospodin mijenja temu i govori o vezivanju jakog čovjeka kako bi se opljačkao njegov dom. U ovom posljednjem primjeru Isus je “lopov” koji ulazi u Sotonin dom, vezuje kneza tame i oslobađa njegove zarobljenike.

`Pročitajte Marko 3,28-30. Što je neoprostivi grijeh i što to znači?`

Neoprostivi grijeh je grijeh protiv Duha Svetog, pri čemu se djela Duha proglašavaju đavoljim djelima. Zapazite da se u Marku 3,30 kao razlog za Isusovu tvrdnju iz Marka 3,28.29 navodi to što su učitelji Zakona govorili da je u Njemu nečisti duh, dok je u Njemu zapravo bio Duh Sveti. Ako djelovanje Duha Svetoga nazivate đavoljim djelom, onda nećete slušati Duha, jer nitko pri zdravoj pameti ne bi slijedio đavolje vodstvo.

`Zašto strah da ste možda počinili “neoprostivi grijeh” otkriva da ga zapravo niste počinili? Zašto je i sam taj strah dokaz da niste to učinili?`
