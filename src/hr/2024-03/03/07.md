---
title:  ZA DALJNJE PROUČAVANJE
date:   19/07/2024
---

U knjizi Ellen G. White Isusov život pročitajte poglavlja pod naslovom “Levi-Matej”. str. 211—219 (u izvorniku 272—280), i “Subota”. str. 220—227 (u izvorniku 281—289).

“Kad je upitao: ‘Je li dopušteno u subotu liječiti?’ Isus je odgovorio: ‘Ima li tko među vama da svoju jedinu ovcu, kad bi u subotu upala u jamu, ne bi prihvatio i izvadio? A koliko je vredniji čovjek od ovce? Dakle, slobodno je subotom činiti dobro.’ (Matej 12,10-12)

Uhode se nisu usuđivale odgovoriti Kristu u prisutnosti mnoštva, iz straha da ne upadnu u poteškoće. Znali su da On govori istinu. Radije bi pustili čovjeka da pati nego da krše svoju predaju; dok bi životinju oslobodili zbog gubitka koji bi vlasnik pretrpio ako bi je zanemarili. Na taj su način za nijemu životinju pokazivali više brige nego za čovjeka, koji je stvoren na Božju sliku. Ovo prikazuje djelovanje svih lažnih religija. One potječu iz čovjekove čežnje da se uzdigne iznad Boga, ali konačni ishod je spuštanje čovjeka ispod životinje. Svaka religija koja se bori protiv Božje vlasti lišava čovjeka slave koju je imao prilikom stvaranja i koja će mu se u Kristu ponovno vratiti. Svaka lažna religija uči svoje pristaše da se nemarno odnose prema ljudskim potrebama, patnjama i pravima. Evanđelje daje veliku vrijednost ljudskom rodu otkupljenom Kristovom krvlju i uči nježnom uvažavanju čovjekovih želja i patnji. Gospodin kaže: ‘Rjeđi će biti čovjek neg’ žeženo zlato, rjeđi samrtnik od zlata ofirskog.’ (Izaija 13,12)” (Ellen G. White, Isusov život, str. 224,225; u izvorniku 286,287)

**Pitanja za razgovor**

`1.	Koje strategije ili običaji pomažu vama i vašoj mjesnoj crkvi da ostanete osjetljivi prema ljudima koji pate u tišini, poput uzetoga iz Marka 2?`

`2.	Razmislite koliko su zaslijepljeni mržnjom, predajama, dogmama i religijom uopće, postali vjerski vođe u odbacivanju Isusa, kada nisu pomogla čak ni Njegova čuda koja su im trebala otvoriti oči. Kako bismo mi trebali povesti računa da se nešto slično i nama ne dogodi?`

`3.	Kako bi vaša mjesna crkva mogla postati “obitelj” onima koje njihovi srodnici po krvi odbacuju zbog njihove vjere?`

`4.	Razmislite još malo o “neoprostivom grijehu”. Razgovarajte u razredu što to znači i kako možemo znati da ga nismo počinili.`
