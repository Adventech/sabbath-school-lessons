---
title:  Rasprave
date:   13/07/2024
---

### Biblijski tekstovi:
Marko 2,1-3,6; Mihej 6,6-8; 1. Samuelova 21,1-6; Marko 3,20-35; Luka 12,53; Luka 14,26.

> <p></p>
>“Tada im nastavi: ‘Subota je stvorena radi čovjeka, a ne čovjek radi subote. Stoga je Sin Čovječji gospodar i subote.’” (Marko 2,27.28)

Tekst u Marku 2,1—3,6 sadrži pet događaja koji ukazuju na suprotnost između Isusovog učenja i učenja vjerskih vođa. Ti su događaji izloženi posebnim redoslijedom, pri čemu se svaki sljedeći događaj na osnovi tematske paralele nadovezuje na prethodni. A onda posljednji događaj pravi krug i nadovezuje se na prvi.

Svaki od tih događaja oslikava pojedine aspekte Isusovog identiteta, što je opisano izjavama u Marku 2,10.17.20.28. U odsjecima predviđenim za nedjelju, ponedjeljak i utorak zaronit ćemo dublje u smisao tih događaja i Kristovih izjava.

Ulomak u Marku 3,20-35 bit će predmet našeg proučavanja u srijedu i četvrtak.

Također ćemo vidjeti primjer tehnike pisca ovog Evanđelja, nazvane “sendvič-događaji”. Takav narativ pojavljuje se najmanje šest puta u Evanđelju po Marku. U svakom od tih slučajeva u žarištu je neki važan aspekt Isusove naravi, Njegove uloge kao Mesije, ili naravi učeništva.

Ovog ćemo tjedna čitati neke događaje o Isusu i vidjeti što možemo naučiti iz njih.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 7—13.**
