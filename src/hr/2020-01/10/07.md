---
title:  Za daljnje proučavanje
date:   06/03/2020
---

Slijedi tablica u kojoj je objašnjeno kako je proročanstvo o 70 tjedana u Danielu 9,24-27 povezano s proročanstvom o 2300 godina iz Daniela 8,14 i kako je to njegova polazna točka. Ako računamo 2300 godina od 457. g. pr. Kr. (sjetimo se da moramo izbrisati nepostojeću nultu godinu), dobivamo 1844. godinu; ili, ako računate preostalih 1810 godina od 34. godine (2300 manje prvih 490 godina), također dobivate 1844. godinu. Prema tome, čišćenje Svetišta iz Daniela 8,14 započinje 1844. godine.

![](https://sabbath-school-stage.adventech.io/api/v1/hr/quarterlies/2020-01/lessons/10/days/2300danainoci.png)

Također zapazite kako se 1844. uklapa u ono što smo vidjeli u 7. i 8. poglavlju Knjige proroka Daniela. Sud iz 7. poglavlja, što je isto što i čišćenje Svetinje u 8. poglavlju (pogledajte pouke za posljednja dva tjedna), javlja se nakon 1260 godina progonstva (Daniel 7,25), ali prije Isusovog drugog dolaska i uspostavljanja Njegovog vječnog kraljevstva.

**PITANJA ZA RAZMIŠLJANJE**

`1.	Proučavatelji Biblije kažu, i to s pravom, da su proročanstvao 2300 dana i 70 tjedana jedno te isto proročanstvo. Zašto tako smatraju? Koji dokaz možete pronaći kojim ćete poduprijeti ovu tvrdnju?`

`2.	Što nam iz Danielove posredničke molitve može pomoći unašem posredničkom molitvenom životu?`

`3.	Kristova žrtva prinesena za nas naša je jedina nada. Kakonam ta činjenica može pomoći da ostanemo ponizni i, što je još važnije, da ljubimo druge i da im opraštamo? Što nam govori tekst u Luki 7,40-47?`

`4.	Zapazite kako je Pismo u središtu Danielove molitve i nade.Uostalom, narod je bio nemilosrdno poražen, ljudi protjerani, zemlja opustošena, glavni grad uništen. Pa ipak, on ima nadu da će se usprkos svemu tome narod vratiti u svoj dom. Odakle bismo crpili ovakvu nadu kad ne bi bilo Biblije i Božjih obećanja koja su u njoj zapisana? Što nam to govori o nadi koju možemo pronaći u Božjoj riječi?`
