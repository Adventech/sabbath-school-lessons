---
title: 'Za Daljnje Proučavanje'
date: 25/10/2024
---

U knjizi Ellen G. White Isusov život pročitajte poglavlje pod naslovom “Nikodem”, str. 123—130 (u izvorniku 167—177).

Nikodem je “istraživao Sveto pismo na nov način, ne zbog teorijskih rasprava, već da bi primio život za svoju dušu. Kad se pokorio vodstvu Duha Svetoga, počeo je gledati nebesko kraljevstvo. ...

Vjerom primamo Božju milost, ali vjera nije naš Spasitelj, njom se ne stječe ništa. Ona je ruka kojom se hvatamo za Krista i prisvajamo Njegove zasluge — lijek za grijeh. … Pokajanje dolazi od Krista isto tako stvarno kao i oprost.

Kako ćemo se onda spasiti? ’Kao što je Mojsije podigao zmiju u pustinji’, tako će se podignuti Sin Čovječji, da svatko tko je prevaren ili ugrizen od zmije može pogledati i živjeti. ’Evo Jaganjca Božjeg koji uzima grijeh svijeta!’ (Ivan 1,29) Svjetlost koja svijetli s križa otkriva Božju ljubav. Njegova nas ljubav privlači k Njemu. Ako se ne odupremo ovom privlačenju, bit ćemo dovedeni do podnožja križa u pokajanju za grijehe koji su raspeli Spasitelja. Tada Božji Duh, kroz vjeru, stvara novi život u duši. Misli i želje postaju poslušne Kristovoj volji. Srce i um obnavljaju se prema obličju Onoga koji djeluje u nama da bi sve pokorio sebi. Tada je Božji zakon napisan u umu i srcu i mi s Kristom možemo reći: ’Milje mi je, Bože moj, vršit volju tvoju.’ (Psalam 40,8)” (Ellen G. White, Isusov život, str. 129,130; u izvorniku 175,176)

**Pitanja za razgovor**

`1.	Ivan Krstitelj je došao pripremiti put za Isusa. Koliko je,prema vašem mišljenju, uspješna bila njegova služba, makar iz ljudske perspektive? I dok budete razmišljali kako da odgovorite, postavite sebi i sljedeće važno pitanje: Što za mene znači “uspjeh” na duhovnom planu?`

`2.	Nešto kasnije Ivan Krstitelj je izrazio iskrenu sumnju (Matej11,2.3; Luka 7,19). Što je izazvalo tu sumnju kod njega i što možemo iz toga naučiti o tome kako da ostanemo čvrsti u vjeri?`

`3.	Razgovarajte u razredu o tome kako je netko poput Nikodema, koji je bio vođa u pravoj crkvi, koji je sigurno imao veliko znanje, ipak mogao biti u takvom duhovnom neznanju o onome što je bitno. Koje pouke možemo izvući iz situacije u kojoj se on našao? `
