---
title: 'Svjedoci O Kristu Kao Mesiji'
date: 19/10/2024
---

### Biblijski tekstovi
Ivan 1,19-23; Izaija 40,1-5; Ivan 1,29-37; Rimljanima 5,6; Ivan 1,35-39; Ivan 1,43-51; Ivan 3,1-21.

> <p></p>
> “Isus mu je odgovorio: ‘Govorim ti istinu: tko se ponovo ne rodi, ne može vidjeti Božje kraljevstvo.’” (Ivan 3,3 — Suvremeni hrvatski prijevod)

Isus je ljudima pružio snažne biblijske dokaze koji podupiru Njegove tvrdnje o sebi samom, uključujući i sljedeću: “Zaista, zaista, kažem vam, tko vjeruje u mene ima život vječni.” (Ivan 6,47 — Varaždinska Biblija)

Ali ima još mnogo toga: pretvaranje vode u vino; hranjenje tisuća ljudi sa samo nekoliko kruhova; iscjeljenje sina kraljevog činovnika; ozdravljenje čovjeka u ribnjaku Bethesdi; vraćanje vida slijepcu od rođenja; uskrisenje Lazara. Evanđelist se poziva na razne događaje i ljude — Židove, pogane, bogate, siromašne, muškarce, žene, običan puk, učene i neuke — koji mogu posvjedočiti o tome tko je Isus.

Ivan ukazuje čak i na svjedočenje samog Oca i na Sveto pismo koji potvrđuju Njegov identitet.

Pouka za ovaj tjedan počinje snažnim svjedočenjem Ivana Krstitelja. Nižu se i drugi svjedoci: Andrija i Šimun Petar, Filip i Natanael, i najneočekivaniji od svih — farizej Nikodem. Ali još jedan svjedok stoji u sjeni (onaj drugi učenik koji se, zajedno s Andrijom, spominje u Ivanu 1,35-40) — sam Ivan.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 104—112.**
