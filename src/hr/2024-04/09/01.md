---
title: 'Izvor života'
date: 23/11/2024
---

### Biblijski tekstovi
Ivan 1,4; Ivan 10,10; Ivan 1,12.13; Ivan 6,61-68; Brojevi 13,23-33; Matej 4,1-4.

> <p></p>
> “Ja sam put i istina i život — reče mu Isus. —  Nitko ne dolazi k Ocu osim po meni.” (Ivan 14,6)

Prema Evanđelju po Ivanu, kada su Isusa pitali tko je, On je odgovorio izrazom koji označava božanstvo. Riječi “Ja sam” nepogrešivo su upućivale na samoga Boga koji se pojavio pred Mojsijem u grmu koji gori. “Ja sam koji jesam”, rekao je Bog Mojsiju (Izlazak 3,14). A taj isti Bog, “Ja Jesam”, “tijelom postao i nastanio se među nama. I mi smo promatrali slavu njegovu, slavu koju ima kao Jedinorođenac od Oca — pun milosti i istine” (Ivan 1,14).

Tema “Ja Jesam” provlači se kroz čitavo Evanđelje po Ivanu. Ključni redak za ovaj tjedan odražava tu temu: “Ja sam put, istina i život.” (Ivan 14,6) “Ja Jesam” Svjetlo je svijetu, Kruh života, Vrata, dobri Pastir i pravi Trs.

Ovog ćemo tjedna nastaviti proučavati Božje otkrivenje u Evanđelju po Ivanu. Osim toga, potpunije ćemo istražiti onu drugu stranu stvarnosti, da su, i pored jakih dokaza o Njemu kao Mesiji, neki ipak odbacili Isusa. Proučavat ćemo tu misao iz dvaju razloga: da bismo izbjegli istu pogrešku, ali i da bismo vidjeli kako doprijeti do onih koji su također u opasnosti da pogriješe.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 146—149.**
