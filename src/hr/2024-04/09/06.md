---
title: Osuda
date: 28/11/2024
---

“Tko vjeruje u njega, tomu se ne sudi; a tko ne vjeruje, već je osuđen, jer nije vjerovao u jedinorođenoga Sina Božjega. … Svatko tko čini zlo mrzi svjetlo i ne dolazi k svjetlu, da se ne otkriju njegova djela. Onaj koji radi što je pošteno dolazi k svjetlu.” (Ivan 3,18-21; usporedi Ivan 1,10)

`Zašto ljudi dolaze na sud? Ivan 3,18.36; 5,24.38; 8,24; 12`,47.

Odbacivanje Isusa Krista, Svjetla svijeta, ostavlja nas otvorenima za sumnju i đavolje kušnje. To znači okrenuti se od svjetla k tami.

Evi je bilo dano svjetlo o tome kako se treba odnositi prema stablu nasred Vrta. Sotona ju je kušao da to svjetlo dovede u pitanje. Ona je iskušavala Božju riječ misleći da Bog ljubavi neće uništiti stvorenja koja je načinio. Oslonila se i na svoja osjetila. Zmija je jela taj plod i sad ima sposobnost govora. Možda je zmija u pravu. Ako pojedem taj plod, možda ću biti kao Bog! I tako prevarena, okrenula se od svjetla. A i njezin muž izabrao je isti put.

`Pročitajte Matej 4,1-4. Koja je načela Krist upotrijebio u pustinji kušnji u borbi protiv Sotoninih laži?`

Kristu je stajalo na raspolaganju isto ljudsko misaono oruđe koje su koristili Adam i Eva, pretpotopni ljudi i Izraelci kod Kadeš Barnee. I On se mogao zapitati zašto bi Bog ljubavi ostavio svojeg Sina u pustinji bez hrane i zaštite. I On je mogao odlučiti dokazati svoje sinovstvo izjavljujući: Ja ću pretvoriti ovo kamenje u kruh! Ali umjesto toga, On je odgovorio navodeći Božju riječ. Opredijelio se za nebesku stvarnost umjesto da djeluje na zemaljski način razmišljanja. A kako je lako mogao opravdati svoj put do pogrešne odluke, kao što mnogi ljudi, čak i ljudi vjere, često čine!
