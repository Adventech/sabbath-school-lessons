---
title: 'Za Daljnje Proučavanje'
date: 29/11/2024
---

U knjizi Ellen G. White Isusov život pročitajte poglavlja pod naslovom: “Bog je s nama”, str. 7—13 (u izvorniku 19—26) i “Sukob”, str. 494—501 (u izvorniku 601—609).

“Ponizivši se da bi uzeo na sebe ljudsku narav, Krist je otkrio karakter suprotan Sotoninom karakteru. Međutim, On je sišao još niže na stazi poniznosti. ’Ponizi sam sebe postavši poslušan do smrti, i to do smrti na križu.’ (Filipljanima 2,8) Kao što je veliki svećenik odlagao svoje krasne svećeničke haljine i vršio službu u odjeći od bijelog lana običnog svećenika, tako je i Krist uzeo obličje sluge i prinio žrtvu — sam Svećenik, sam Žrtva. ’Za naše grijehe probodoše njega, za opačine naše njega satriješe. Na njega pade kazna — radi našeg mira, njegove nas rane iscijeliše.’ (Izaija 53,5)

S Kristom se postupalo onako kako mi zaslužujemo, da bi se s nama postupalo onako kako On zaslužuje. On je bio osuđen zbog naših grijeha, u kojima nije imao udjela, da bismo mi mogli biti opravdani Njegovom pravdom, u kojoj nemamo udjela. Pretrpio je smrt koju smo mi zaslužili, da bismo mogli primiti život koji je Njegov. ‘Njegove nas rane iscijeliše.’” (Ellen G. White, Isusov život, str. 12 u izvorniku 25)

**Pitanja za razgovor**

`1.	Isus je dao tako mnogo za spasenje svijeta. Kako biste vimogli pomoći drugima da sagledaju tu zadivljujuću istinu i da Mu priđu u vjeri?`

`2.	Koje su ključne razlike između donošenja odluka na ljudskoj,svjetovnoj razini i odlučivanja na osnovi božanskog otkrivenja?`

`3.	Kako se logika i razum usklađuju s razumijevanjem Božjeriječi? Koje logične i racionalne razloge imamo za svoju vjeru? Na koji nas način pojave kao što su ispunjenje proročanstva i zapanjujuća ljepota i složenost stvorenog svijeta, logično i racionalno upućuju na Božje postojanje i na istinu o planu spasenja?`

`4.	Razgovarajte o svojem odgovoru na pitanje postavljeno nakraju odsjeka od utorka. Na čemu se zasniva vaša vjera? Ako bi vas netko pitao zašto vjerujete u Isusa i u tvrdnje iz evanđelja, kako biste odgovorili?`
