---
title: 'Za Daljnje Proučavanje'
date: 08/11/2024
---

U knjizi Ellen G. White Isusov život pročitajte sljedeća poglavlja: “Prekretnica u Galileji”, str. 308—319 (u izvorniku 383—394), i “U predvorju”, str. 513—518 (u izvorniku 621—626).

“‘Komu ćemo otići?’ Učitelji u Izraelu bili su robovi formalizma. Farizeji i saduceji vodili su stalne rasprave. Napustiti Isusa značilo bi zapasti među pobornike obreda i među slavoljubive ljude koji su težili za vlastitom slavom. Učenici su našli više mira i radosti otkako su prihvatili Krista, nego što su imali tijekom cijelog ranijeg života. Kako se mogu vratiti onima koji su prezirali i proganjali Prijatelja grešnika? Dugo su očekivali Mesiju; sad je došao i oni se ne mogu okrenuti od Njegove nazočnosti onima koji su tražili Njegov život, a njih proganjali zato što su postali Njegovi sljedbenici.

‘Komu ćemo ići?’ Ne od Kristovog učenja, Njegovih pouka o ljubavi i milosrđu, u tamu nevjerovanja, u poročnost svijeta. Dok su Spasitelja napustili mnogi koji su bili svjedoci Njegovih čudesnih djela, Petar je izrazio vjeru učenika: ‘Ti si Krist.’ Sama pomisao da izgube ovo sidro svojih duša ispunjavala ih je strahom i boli. Ostati bez Spasitelja značilo je biti odnesen strujom na mračno i burno more.” (Ellen G. White, Isusov život, str. 318; u izvorniku 393)

**Pitanja za razgovor**

`1.	U razredu pokušajte odgovoriti na teško pitanje zašto nekiljudi, kada im se pruže dokazi o Isusu kao Mesiji i o istinama kršćanstva, rado prihvaćaju te istine, dok ih drugi, suočeni s istim dokazima, odbacuju?`

`2.	Koja bi istina mogla biti važnija od istine da je Isus Kristumro zbog naših grijeha? Pa ipak, kako smo mi uopće saznali za tu važnu istinu? Zahvaljujući znanosti, prirodnim zakonima, teologiji, logici, razumu? Premda bi nas i to moglo navesti da povjerujemo u Boga Stvoritelja, u Prvi Uzrok, Nepokrenutog Pokretača, ili nešto drugo — nijedna od tih disciplina, bilo da ih uzimamo pojedinačno ili sve zajedno — ne može nam otkriti najvažniju istinu koju moramo znati — da je Krist umro zbog naših grijeha. Što nam ta činjenica — da nas ni sve te discipline, čak ni u načelu, ne mogu dovesti do te jedine istine koju trebamo znati — govori o tome koliko je važno da Bibliju promatramo kao konačni i najviši autoritet kada je riječ o vjeri?`

`3.	Zašto je za vjeru pojedinca toliko važno da se prisjeća onogašto je Bog učinio u njegovom životu?`
