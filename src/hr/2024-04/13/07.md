---
title: 'Za Daljnje Proučavanje'
date: 27/12/2024
---

Božji kut promatranja bitno se razlikuje od ljudskog. Bog taj svoj kut promatranja dijeli s nama preko svoje Riječi, Biblije, silom Duha Svetoga. Naš je izbor želimo li hodati u tami ili prihvatiti svjetlo koje dolazi od Isusa Krista i koje je otkriveno u Njegovoj Riječi.

Taj izbor podrazumijeva osobnu predaju Isusu Kristu, Božjem Sinu i Otkupitelju čovječanstva. Silom Duha Svetoga, Bog Otac nam je otkrio — u Isusovom životu, smrti i uskrsnuću — dubinu svoje ljubavi. A za Isusa znamo zato što su izvještaji o Njegovom životu, smrti i uskrsnuću zabilježeni u Božjoj riječi.

“Božji su anđeli stalno u pokretu između Zemlje i Neba i Neba i Zemlje. Kristova čuda za ucviljene i napaćene bila su učinjena Božjom silom kroz službu anđelâ. Svaki blagoslov od Boga dolazi nam preko Krista službom Njegovih nebeskih vjesnika. Uzevši na sebe ljudsku narav, naš je Spasitelj sjedinio svoje interese s interesima palih Adamovih sinova i kćeri, dok se svojom božanskom naravi držao Božjega prijestolja. Na taj je način Krist Posrednik u vezi ljudi s Bogom i Boga s ljudima.” (Ellen G. White, Isusov život, str. 103; u izvorniku 143)

**Pitanja za razgovor**

`1.	Od svih izvještaja u Evanđelju po Ivanu, koji vama najglasnije govori o Božjoj ljubavi i karakteru? Razgovarajte s članovima svojeg razreda zašto smatrate da je taj izvještaj toliko uvjerljiv.`

`2.	Kako bi u praktičnom smislu trebalo tragati za istinom?`

`3.	Zašto je tako teško ostaviti po strani vlastito “ja” kao mjeriloistine? Možemo li to ikad u potpunosti učiniti, ili će naša ljudska narav u određenoj mjeri ipak utjecati na naše razumijevanje Svetog pisma? Zašto moramo priznati tu činjenicu i kako nam poniznost pomaže da svoje predrasude podčinimo Božjoj riječi?`

`4.	Povijest zapadnog kršćanstva puna je užasnih primjera štose događa kada se Božja riječ podredi politici i ljudskim predrasudama. Navedite neke primjere, i koje pouke možemo izvući iz njih danas kada je riječ o tome koliko je opasno da ljudsko gledište postane glavni filtar za “tumačenje” Biblije?`

`5.	Sažmite vlastitim riječima širu sliku koju nam pruža Evanđeljepo Ivanu. Koja je njegova središnja poruka za nas danas?`
