---
title: 'Zaključak: Poznavanje Isusa I Njegove Riječi'
date: 21/12/2024
---

### Biblijski tekstovi
Ivan 21; Ivan 11,9.10; Ivan 8,42-44; Ivan 4,46-54; 2. Timoteju 3,16; Ivan 15,1-11.

> <p></p>
> “Vi istražujete Pisma u kojima mislite da ima život vječni. I upravo ona svjedoče za me.” (Ivan 5,39)

Ivanovo Evanđelje, kao i Markovo, završava susretom u Galileji. Ova posljednja pouka iz Evanđelja po Ivanu bavi se tim susretom, ali govori i o tome kako upoznajemo Isusa i Božju riječ — što se provlači kroz cijelo četvrto evanđelje.

Premda su proveli s Njim više od tri godine, učenici su još uvijek bili potpuno nespremni za raspeće i uskrsnuće unatoč tomu što im je Isus stalno govorio da će se to dogoditi.

Nažalost, nisu Ga držali za riječ.

I mi se danas nalazimo u opasnosti da učinimo isto — da slušamo, pa čak i čitamo Božju riječ, ali da je zapravo ne čujemo, da ne prebivamo u njoj i da je ne poslušamo. Odnosno da je ne prihvatimo kao svjetlo koje bi trebalo usmjeravati naše misli i postupke. To je, nažalost, stanje u kojem se, možda i nesvjesno, nalaze mnogi kršćani.

U ovom posljednjem tjednu u kojem proučavamo Evanđelje po Ivanu, razmotrit ćemo neke od ključnih misli ove knjige, što će nam pomoći da prevladamo puko intelektualno znanje o Isusu i da Ga, umjesto toga, bolje upoznamo, da prebivamo u Njemu i u Njegovoj Riječi.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 179—185.**
