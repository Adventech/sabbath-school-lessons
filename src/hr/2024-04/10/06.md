---
title: 'Sveto Pismo I Istina'
date: 05/12/2024
---

U čitavom evanđelju Sveto pismo igra važnu ulogu jer nam govori o Putu, Istini i Životu. Evanđeljima, cijeloj Bibliji, Starom i Novom zavjetu pripisuje se ključna uloga u otkrivanju istine. To se posebno odnosi na nauk o Isusu i o onome što je On došao učiniti.

`Pročitajte Ivan 5,38-40. Što Isus govori o Svetome pismu?`

Isus i Njegovi učenici stalno su ukazivali na Sveto pismo kako bi potvrdili da je On Mesija. Krist je rekao: “Jer, kad biste vjerovali Mojsiju, vjerovali biste i meni. On je naime o meni pisao. Ali ako ne vjerujete njegovim spisima, kako ćete vjerovati mojim riječima?” (Ivan 5,46.47)

`Pročitajte Luka 24,27. Zašto je važno što je Isus upućivao na Sveto pismo kako bi otkrio važnost svoje službe?`

Na drugom mjestu, citirajući iz Izlaska, Krist je rekao: “Niste li čitali što vam je Bog rekao...?” (Matej 22,31) Zaharija se osvrnuo na Božja obećanja: “… kao što obeća od davnine na usta proroka svojih svetih.” (Luka 1,70) U svojoj propovijedi na blagdan Pedesetnice, Petar je rekao: “Trebalo je da se ispuni Pismo koje proreče Duh Sveti na Davidova usta.” (Djela 1,16)

Biblija nije udžbenik iz znanosti. Ona ne objašnjava kako razbiti atom ili izvesti operaciju mozga. Ali ona čini nešto još značajnije. Ona pruža objavu u kojoj naš svemir ima smisao. Ona je ključ koji otvara vrata, svjetlo koje omogućava vid. Bez nje bili bismo u mraku u pogledu Božjeg postojanja, Njegove uloge u svemiru, našeg podrijetla, smisla života i budućnosti.

`Koje istine Biblija naučava, a o kojima nam znanost, čak ni teorijski, ne može pružiti nikakve spoznaje?`
