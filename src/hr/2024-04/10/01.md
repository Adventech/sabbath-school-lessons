---
title: 'Put, Istina I život'
date: 30/11/2024
---

### Biblijski tekstovi
Ivan 13,1-20; Ivan 14,1-3; Daniel 7,27; Ivan 14,5-11; Ivan 1,14; Kološanima 1,16.17; Ivan 5,38-40.

> <p></p>
> “Boga nitko nikada nije vidio: Jedinorođenac — Bog, koji je u krilu Očevu, on ga je objavio.” (Ivan 1,18)

Evanđelje po Ivanu podijeljeno je na četiri glavna dijela: Proslov (Ivan 1,1-18), Knjiga znakova (Ivan 1,19-12,50), Knjiga slave (Ivan 13,120,31), i Zaključak (Ivan 21,1-25). U dosadašnjem proučavanju usredotočili smo se uglavnom na Proslov i Knjigu znakova, pokazujući Isusov identitet preko Njegovih čuda (znakova), razgovora i nauka. U poukama koje slijede prelazimo na treći dio Ivanovog Evanđelja, na Knjigu slave.

Zanimljivo je da čuvenih sedam izjava “Ja Jesam” tvore most između Knjige znakova i Knjige slave. A obuhvaćaju sljedeće izraze: “kruh života” (Ivan 6,35.41.48.51), “svjetlo svijeta” (Ivan 8,12; Ivan 9:5), “vrata” (Ivan 10,7.9), “pastir dobri” (Ivan 10,11.14), “uskrsnuće i život” (Ivan 11,25), “put, istina i život” (Ivan 14,6) i “pravi trs” (Ivan 15,1.5).

Pouku za ovaj tjedan otpočet ćemo razmatranjem svrhe Isusovog oproštajnog govora, koji je ujedno i uvod u značajnu epizodu Njegovog pranja nogu učenicima. A onda ćemo prijeći na izjavu “Ja Jesam” iz 14. poglavlja (“Ja sam put, istina i život”).

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 150—162.**
