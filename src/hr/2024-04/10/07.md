---
title: 'Za Daljnje Proučavanje'
date: 06/12/2024
---

U knjizi Ellen G. White Isusov život pročitajte poglavlje pod naslovom “Svjetlo svijeta”, str. 380—391 (u izvorniku 463—475). Ako ste u mogućnosti, pročitajte i: E. Edward Zinke, “The Authority of the Bible and the Certainty of the Second Coming”, The Certainty of the Second Coming, str. 23—36.

Kada je Isus rekao: “Ja sam svjetlo svijeta”, On je “u predvorju Hrama bio povezan sa službama za Blagdan sjenica. U središtu tog predvorja uzdizala su se dva visoka stupa s velikim podnožjima za svjetiljke. Nakon večernje žrtve, sve su se svjetiljke palile i širile svoju svjetlost nad Jeruzalemom. Ovaj je obred bio sjećanje na ognjeni stup koji je Izraelce vodio kroz pustinju, a uz to smatralo se da podsjeća i na Mesijin dolazak. Uvečer, kad su se svjetiljke upalile, predvorje je odavalo prizor velike radosti. ...

Rasvjetljavanjem Jeruzalema narod je izražavao svoju nadu da će Mesijin dolazak osvijetliti Izrael. Ali za Isusa je ovaj prizor imao šire značenje. Kao što su sjajne svjetiljke u Hramu osvjetljavale sve oko sebe, tako i Krist, izvor duhovne svjetlosti, rasvjetljuje tamu svijeta. Ipak, ovaj je simbol bio nesavršen. Veliko svjetlo što ga je On svojom rukom postavio na nebu bilo je istinitija predodžba slave Njegove misije.

Bilo je jutro; sunce se upravo rađalo iznad Maslinske gore i njegove su se zrake zasljepljujućim sjajem rasipale po mramornim palačama, osvjetljujući zlato na zidovima Hrama, pa je Isus, pokazujući na njega rekao: ‘Ja sam svjetlo svijeta.’” (Ellen G. White, Isusov život, str. 380; u izvorniku 463,464)

**Pitanja za razgovor**

`1.	Razgovarajte u razredu o odgovorima na posljednje pitanjeu odsjeku od utorka. Koje ključne istine Biblija naučava, a koje nikad, čak ni u načelu, ne bismo mogli saznati znanstvenim putem? Na primjer križ? Ili uskrsnuće? Ili drugi dolazak? Koje nam druge važne biblijske istine moraju biti otkrivene, jer ih u protivnom nikad ne bismo spoznali?`

`2.	Razmislite o padu Lucifera, savršenog bića s tako mnogočinjeničnog znanja o Bogu i o tome kakav je Bog. A opet, bez obzira na sve to, pobunio se protiv Njega. Što nam to govori o slobodnoj volji, istoj slobodnoj volji koju i mi imamo — i zašto iz trenutka u trenutak moramo donositi odluku da predamo tu volju Bogu?`
