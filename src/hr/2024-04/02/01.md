---
title: 'Pokazatelji Božanstva'
date: 05/10/2024
---

### Biblijski tekstovi
Ivan 6,1-15; Izaija 53,4-6; 1. Korinćanima 5,7; Ivan 6,26-36; Ivan 9,1-41; 1. Korinćanima 1,26-29; Ivan 11.

> <p></p>
> “Ja sam uskrsnuće i život — reče joj Isus. — Tko vjeruje u mene, ako i umre, živjet će.” (Ivan 11,25.26)

Biblija jasno govori da je Isus Krist vječni Sin, jedno s Ocem, neizveden (izvoran) i nestvoren. Isus je sve stvorio (Ivan 1,1-3). Prema tomu, Isus je oduvijek postojao i nikad nije bilo vremena kada On nije postojao. Premda je došao na ovaj svijet i uzeo ljudsku narav, Isus je sve vrijeme zadržao svoju božansku narav te je u pojedinim trenucima govorio i činio ono što je ukazivalo na to božanstvo.

Ta istina bila je važna za Ivana zbog čega je on, nabrajajući neka Isusova čuda, ukazivao na Kristovo božanstvo. Isus nije samo riječima otkrivao svoje božanstvo, već je te svoje riječi podupirao djelima preko kojih se Njegovo božanstvo očitovalo.

U pouci za ovaj tjedan razmatramo tri najveća znaka Isusovog božanstva. Neshvatljivo je, međutim, da je u svakom od tih slučajeva bilo onih koji nisu povjerovali u čudo ili nisu uočili njegovo značenje. Za neke je to bio trenutak da odbace Isusa, za neke da potonu još dublje u svoje sljepilo, za neke da kuju urotu za Isusovo ubojstvo. A za neke druge, opet, bio je to trenutak da povjeruju u Isusa kao Mesiju.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 88—93.**
