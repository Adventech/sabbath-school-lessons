---
title: 'Za Daljnje Proučavanje'
date: 11/10/2024
---

U knjizi Ellen G. White Isusov život pročitajte sljedeća poglavlja: “Prekretnica u Galileji”, str. 308—319 (u izvorniku 383—394); “Lazare, iziđi!”, str. 429—439 (u izvorniku 524—536) i “Zavjera svećenika”, str. 440—444 (u izvorniku 537—542).

“Kristov život koji daje život svijetu nalazi se u Njegovoj riječi. Svojom je riječju Isus liječio bolesti i istjerivao zle duhove; svojom je riječju utišao more i podizao mrtve; i narod je svjedočio da je Njegova riječ imala silu. On je govorio Božju riječ, kao što je govorio preko svih proroka i učitelja u Starom zavjetu. Cjelokupna Biblija jest objava Krista i Spasitelj je želio usmjeriti vjeru svojih sljedbenika na ovu Riječ. Kad se Njegova vidljiva nazočnost bude povukla, Riječ mora biti njihov izvor sile. Kao i njihov Učitelj, oni će morati živjeti ‘o svakoj riječi koja izlazi iz usta Božjih’ (Matej 4,4).

Kao što se naš tjelesni život održava hranom, tako se i naš duhovni život održava Božjom riječju. Svaka duša za sebe treba primiti život iz Božje riječi. Kao što sami za sebe moramo jesti da bismo primili hranjive sastojke, tako moramo primiti Riječ sami za sebe. Mi je ne bismo smjeli primiti samo posredovanjem tuđeg uma. Moramo pozorno proučavati Bibliju, tražeći od Boga pomoć Duha Svetoga, da bismo mogli razumjeti Njegovu Riječ.” (Ellen G. White, Isusov život, str. 314,315; u izvorniku 390)

**Pitanja za razgovor**

`1.	Ovog smo tjedna promatrali kako Isus hrani pet tisuća ljudi,liječi slijepca od rođenja, a onda uskrisuje Lazara. U svakom od tih slučajeva Isus je pružio silni dokaz o svojem božanstvu. Pa ipak, ta čuda, koliko god bila veličanstvena, dovela su do podjele. Neki su odgovorili vjerom, a drugi sumnjom. Čemu nas to uči o tome da ljudi, čak i kad su suočeni sa snažnim dokazima, ipak mogu odlučiti odbaciti Boga?`

`2.	Svi ovi događaji upućuju na Krista kao na uzvišenog BožjegSina. Zašto je Njegovo božanstvo tako važno za vjeru u Isusa kao Spasitelja?`

`3.	Pogledajte ponovno 1. Korinćanima 1,26-29. Na koji načinmi u 21. stoljeću vidimo ta ista načela na djelu? U koje to “ludosti” kršćani vjeruju, koje oni koji su “mudri po ljudskim mjerilima” ismijavaju i odbacuju? S druge strane, u što mi vjerujemo, što može “posramiti jake”?`
