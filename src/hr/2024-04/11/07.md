---
title: 'Za Daljnje Proučavanje'
date: 13/12/2024
---

U knjizi Ellen G. White  Isusov život pročitajte poglavlje pod naslovom “Neka se ne uznemiruje vaše srce”, str. 550—566 (u izvorniku 662—680). Ako ste u mogućnosti, pročitajte i sljedeće štivo: “Additional Note on [John] 1”, The SDA Bible Commentary, sv. 5, str. 911—919.

Želeći saznati tko je Isus, Njegovi neprijatelji sudili su prema ljudskim mjerilima, “po vanjskom obliku” (Ivan 8,15). To je čak i gore nego suditi na osnovi toga “tko je tko” (Ivan 7,24). Oni su posezali za kriterijima tijela, palog čovječanstva u palom svijetu, bez prosvjetljujućeg nadzora Duha Svetoga (vidi Ivan 3,3-7). Oni su vidjeli Njegovo “tijelo”, ali nisu prihvaćali mogućnost da je On Riječ koja je postala tijelo (Ivan 1,14). Ocjenjivati Krista na osnovi tako ograničenog skupa kriterija, značilo bi ocjenjivati Ga sa svjetovnog motrišta (2. Korinćanima 5,16).

“Utješitelj je nazvan ‘Duhom istine’. Njegova je zadaća definirati i održati istinu. On se najprije nastanjuje u srcu kao Duh istine i tako postaje Utješiteljem. Utjeha i mir nalaze se u istini, jer se pravi mir i utjeha ne mogu naći u zabludi. Lažnim teorijama i predajama Sotona porobljava um. Usmjeravajući ljude lažnim mjerilima, on kvari karakter. Duh Sveti govori umu preko Svetoga pisma i urezuje istinu u srce. Tako On otkriva zabludu i izgoni je iz duše. Duhom istine koji djeluje preko Božje riječi, Krist zadobiva svoj izabrani narod.” (Ellen G. White, Isusov život, str. 557; u izvorniku 671)

**Pitanja za razgovor**

`1.	Vječni život je poznavanje Boga (Ivan 17,3). Što znači poznavati Boga, nasuprot posjedovanju znanja o određenim činjenicama o Njemu, to jest o tome da je On moćan, pun ljubavi i pravedan? Ako bi vas netko pitao: “Poznajete li Boga?” — što biste mu odgovorili? Kako se Isus uklapa u vaš odgovor?`

`2.	Što znače Isusove riječi: “Tvoja je riječ istina.” (Ivan 17,17)?`

`3.	Isus se molio: “Ne molim te da ih uzmeš sa svijeta, nego daih očuvaš oda zla.” (Ivan 17,15) Kako vaše odluke određuju u kojoj će mjeri na tu molitvu biti pozitivno odgovoreno u vašem životu?`
