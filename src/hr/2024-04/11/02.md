---
title: 'Nebeski Otac'
date: 08/12/2024
---

Evanđelje po Ivanu napisano je sa stajališta cjelokupnog biblijskog narativa, počevši od stvaranja. “U početku stvori Bog nebo i zemlju.” (Postanak 1,1). Ili: U početku Otac, Sin i Duh Sveti stvorili su Nebo i Zemlju. Oni su Izvor svega postojećeg. Oni su stvorili svemir, uključujući i bića koja ga naseljavaju. Na našem planetu došlo je do posebnog stvaranja života, a najposebniji od svih stvorenih bića je čovjek. Cilj s kojim je Bog stvorio ljude bio je da živimo u ljubavi i skladu s Njim i jedni s drugima. Nažalost, Lucifer je donio grijeh na ovaj svijet. A grijeh, između ostalog, prekida naš odnos s Bogom. On pogrešno predstavlja Boga. Zato je Isus uzeo ljudsku narav kako bi obnovio znanje o Bogu i donio spasenje ljudima.

Dok je bio na ovom svijetu, Isus je svoj život podredio Ocu živeći u skladu s Njegovim vodstvom. Govorio je: “Ja i Otac jedno smo.” (Ivan 10,30) “Otac [je] u meni i ja u njemu.” (Ivan 10,38) “Ako, dakle, ne činim djela svog Oca, ne vjerujte mi.” (Ivan 10,37)

`Koje uloge ima Otac sudeći po onome što je opisano u sljedećim redcima?`

`Ivan 3,16.17; 6,57`

`Ivan 5,22.30`

`Ivan 6,32; 14,10.24`

`Ivan 6,45`

`Ivan 15,16; 16,23`

`Ovi redci prikazuju Oca u bliskoj vezi s Isusom Kristom, Njegovim Sinom. Otac je u bliskom dodiru s našim svijetom i mnogo je uložio u naše spasenje. Čemu nas ta istina uči o Božjoj ljubavi prema nama?`
