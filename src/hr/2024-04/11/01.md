---
title: 'Otac, Sin I Duh Sveti'
date: 07/12/2024
---

### Biblijski tekstovi
Ivan 14,10.24; Postanak 3,7-9; Ivan 16,27.28; Ivan 16,7-11; Ivan 17,1-26.

> <p></p>
> “A Utješitelj Duh Sveti, kojega će Otac poslati u moje ime, on će vas poučavati o svemu i podsjetiti vas na sve što vam rekoh.” (Ivan 14,26 — Varaždinska Biblija)

Evanđelje po Ivanu je mozaik različitih tema. Ivan se poziva na znakove (čuda) kako bi pokazao da je Isus Mesija, obećan od proroka. Navodi čitav niz svjedoka da bi proglasio Isusa za Krista — Spasitelja. Osim toga, nazivima “Ja Jesam” ukazuje na Njegovo božanstvo.

Sve tri Osobe Božanstva spominju se u prvom poglavlju (Ivan 1,14.14.18.32-34). Ljudi su stoljećima nastojali u potpunosti razumjeti narav Božanstva, ali pošto nisu uspjeli, mnogi su odbacili tu ideju. A opet, tako je nerazumno odbaciti nešto samo zato što to ne razumijemo, ili zato što se ne uklapa u uske granice ljudskog razmišljanja.

Ako želimo spoznati Boga, Ivan kaže da moramo promatrati Isusa i ono što je otkriveno u Riječi. Taj pristup čini nas otvorenim za čitav novi svijet uzajamnih odnosa — između triju Osoba Božanstva, između Osoba Božanstva i ljudi, i samih ljudi. U pouci za ovaj tjedan razmotrit ćemo kako Evanđelje po Ivanu prikazuje Oca, Sina i Duha Svetoga, ali sada u kontekstu Isusovog oproštajnog govora (Ivan 13-17).

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 163—173.**
