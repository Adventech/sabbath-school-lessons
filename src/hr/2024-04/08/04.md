---
title: 'Starozavjetna Proročanstva O Isusu (1)'
date: 19/11/2024
---

U raspravi s vjerskim vođama o svojem identitetu, Isus je potvrdio autoritet Svetoga pisma. Na prvi pogled to nije bilo nužno, jer su vjerski vođe vjerovali u Bibliju. Ipak, čak i pred njima Isus je naglašavao autoritet Svetoga pisma, a činio je to da bi im otkrio sebe — koliko god tvrda bila njihova srca, i koliko god su se trudili da se odupru osvjedočenju.

U međuvremenu Ivan bilježi mnoge izravne citate i aluzije na Stari zavjet, koji upućuju na Isusa kao ispunjenje starozavjetnih obećanja o Mesiji.

`U kojem su smislu sljedeći novozavjetni i starozavjetni redci povezani? Kako se u Novom zavjetu koriste ti tekstovi kao svjedočanstvo o Isusu?`

`Ivan 1,23; Izaija 40,3 `

`Ivan 2,16.17; Psalam 69,10`

`Ivan 7,38; Jeremija 2,13`

`Ivan 19,36; Brojevi 9,12`

Ne samo Ivan, već i Petar, Pavao, Matej, Marko, Luka i svi novozavjetni pisci, pod utjecajem Duha Svetoga, uvijek iznova naglašavaju da je život, smrt i uskrsnuće Isusa iz Nazareta, kao i Njegovo uzašašće na Božje prijestolje, ispunjenje starozavjetnih proročanstava.

I premda je Isus neprestano upućivao svoje učenike na Sveto pismo koje je najavilo Njegovu službu — kada su tek učenici konačno shvatili da Sveto pismo govori o Njemu? Tek nakon što je umro i uskrsnuo i pojavio se pred njima. “Kad je uskrsnuo od mrtvih, njegovi se učenici sjetili da je to htio reći, te su vjerovali Pismu i riječi koju im Isus reče.” (Ivan 2,22; vidi također Ivan 20,9)
