---
title: 'Za Daljnje Proučavanje'
date: 22/11/2024
---

U knjizi Ellen G. White Isusov život pročitajte poglavlje “Da se ne plaši srce vaše”, str. 550—566 (u izvorniku 662—680).

“Istina je kao zlatna riznica bila povjerena židovskom narodu. Židovski vjerski sustav, koji je dobio odobrenje s Neba, bio je ustanovljen po uputama samoga Krista. Velike istine otkupljenja bile su prikazane slikama i simbolima. A ipak, kada je Krist došao, Židovi nisu prepoznali Onoga na koga su upućivali svi simboli. U svojim su rukama imali Božju riječ; ali su predaje, prenošene s naraštaja na naraštaj, i ljudska tumačenja Pisma skrili njihovim očima istinu kakva je u Isusu. Duhovno značenje svetih spisa bilo je zaboravljeno. Riznica svega znanja ležala je otvorena pred njima, a oni to nisu znali.

Bog ne skriva svoju istinu od ljudi. Svojim ponašanjem oni je sami skrivaju od sebe. Krist je židovskom narodu dao obilje dokaza da je Mesija; ali Njegov nauk zahtijevao je odlučujuću promjenu u njihovom životu. Vidjeli su da će, ukoliko prihvate Krista, morati odbaciti svoja omiljena načela i predaje, svoje sebične, bezbožne običaje. Upravo zato nisu željeli prihvatiti ni najčvršće dokaze koje im je Bog davao da bi utvrdio njihovu vjeru u Krista. Tvrdili su da vjeruju u starozavjetne spise, ali su odbijali prihvatiti svjedočenje tih spisa o Kristovom životu i karakteru. Plašili su se osvjedočenja da se ne bi morali obratiti i tako biti natjerani da odbace svoja unaprijed stvorena mišljenja. Riznica Evanđelja, Put, Istina i Život, bila je među njima, ali su oni odbacili najveći dar koji im je Nebo moglo ponuditi.” (Ellen G. White, Isusove usporedbe, str. 64,65; u izvorniku 105)

**Pitanja za razgovor**

`1.	Na koji način proročanstva koja su se ispunila u Isusovomživotu izgrađuju našu vjeru?`

`2.	Koje su tri ili četiri glavne prepreke stajale na putu vjerskimvođama, sprečavajući ih da povjeruju u Isusa? Kako se ta ista načela pokazuju i danas?`

`3.	Razmislite na čemu danas počiva vaše uzdanje. Koje bistekorake mogli poduzeti da ojačate svoju vjeru?`

`4.	Što bi vam vaš odgovor na pitanje postavljeno pred krajodsjeka od ponedjeljka trebao poručiti o vjerodostojnosti Svetoga pisma i zašto moramo odbaciti sve što dovodi u pitanje njegov konačni i vrhunski autoritet?`
