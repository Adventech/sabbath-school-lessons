---
title: 'Starozavjetna Proročanstva O Isusu (2)'
date: 20/11/2024
---

Isus je vjerskim vođama rekao: “Vi istražujete Pisma u kojima mislite da ima život vječni. I upravo ona svjedoče za me.” (Ivan 5,39). Kakva nevjerojatna tvrdnja o sebi samom!

Procjene se razlikuju, ali neki učenjaci smatraju da je Isus iz Nazareta ispunio stotine starozavjetnih proročanstava. Bez obzira na njihov broj, vjerojatnost da jedan čovjek ispuni makar neka, a kamoli sve njih, zapanjujuće je mala. S vremena na vrijeme netko upotrijebi sljedeću sliku: zamislite da površinu veličine Teksasa prekrijete pola metra debelim slojem metalnih novčića, da jedan od njih obojite u ružičasto, i sve ih izmiješate. A onda osobi s povezom preko očiju pružite jednu jedinu priliku da pronađe taj ružičasti novčić. Kakvi su izgledi da će ona iz prvog pokušaja izabrati baš taj novčić?

Nema sumnje — Kristovo rođenje, život i smrt prorečeni su u Starom zavjetu, što je zapanjujući dokaz o Njegovoj osobnosti kao očekivanog Mesije. Ivan stalno ukazuje na te starozavjetne tekstove da bi naglasio upravo tu istinu i zašto bismo mi trebali vjerovati u Njega i prihvatiti spasenje koje On nudi.

Što nam sljedeći redci iz Evanđelja po Ivanu otkrivaju o Isusu kao ispunjenju mesijanskih proročanstava?

`Ivan 12,13; Psalam 118,26`

`Ivan 12,14.15; Zaharija 9,9`

`Ivan 13,18; Psalam 41,10`

`Ivan 19,37; Zaharija 12,10; Zaharija 13,6`

`Koliko ste čvrsto utvrđeni u onome što vjerujete? Kad bi vas netko pitao zašto vjerujete u Isusa kao Mesiju, koji biste odgovor dali i koje biste tekstove potražili da biste obranili svoju vjeru?`
