---
title: 'Ispunjenje Starozavjetnih Proročanstava'
date: 16/11/2024
---

### Biblijski tekstovi
Ivan 5,17.20.36-40.46.47; Ivan 13,18; Ivan 17,12; Jeremija 2,13; Zaharija 9,9; Ivan 8,12-30.

> <p></p>
> “Ja imam svjedočanstvo veće od Ivanova: djela koja mi je Otac dao da ih učinim. Upravo ova djela koja ja činim svjedoče za me da me Otac poslao.” (Ivan 5,36)

U Evanđelju po Ivanu čitamo što je sve Isus govorio i činio, što je otkrivalo da je Mesija (hamašiah), Krist, došao u Izrael. A On je zapravo došao kao jedan od njih, kao Židov rođen u Betlehemu, baš kao što je Sveto pismo proreklo.

Pa ipak, Ivan piše: “Bijaše na svijetu, i svijet postade po njemu, a svijet ga ne upozna.” (Ivan 1,10)

Bio je na svijetu, svijet je po Njemu postao, a svijet Ga ipak nije prepoznao? To je nevjerojatna izjava. I kao što možemo vidjeti u Evanđelju po Ivanu i ostalim evanđeljima, mnogi nisu prepoznali Isusa, a trebali su, pogotovo zbog svega što je govorio i činio. Tim prije što su i starozavjetni spisi upućivali na Njega.

Ovog ćemo tjedna sagledati više načina na koje je Ivan otkrivao Isusa kao Mesiju, a razmotrit ćemo i zašto su Ga neki ljudi uporno odbacivali — usprkos svim snažnim razlozima koji su govorili da je On Krist.

Što možemo naučiti na osnovi njihovih pogrešaka?

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 135—145.**
