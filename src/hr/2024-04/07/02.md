---
title: 'Osvrt Na Abrahama'
date: 10/11/2024
---

Isus nije bio stidljiv ni kada se trebao izjasniti o sebi, ni kada se trebao pozvati na svjedoke koji bi mogli potvrditi tko je On, čak i ako se radilo o svjedocima koji odavno nisu bili među živima, poput Abrahama. “Vaš praotac Abraham radovao se što će vidjeti dan moga dolaska. Vidio ga je bio je sretan.” (Ivan 8,56 — Suvremeni hrvatski prijevod)

`Zašto je Abrahamovo svjedočenje toliko važno da je uvršteno u Evanđelje po Ivanu? Postanak 12,3; 18,16-18; 26,4; Matej 1,1; Djela 3,25.`

“Bog s pomoću simbola i obećanja ‘unaprijed navijesti Abrahamu ovo dobro’ (Galaćanima 3,8). Patrijarhova vjera je bila usmjerena na Otkupitelja koji je trebao doći. Krist je rekao Židovima: ‘Abraham, otac vaš, treptio je od radosti u želji da vidi moj Dan. Vidio ga je i obradovao se.’ (Ivan 8,56) Ovan prinesen umjesto Izaka predstavljao je Božjeg Sina, koji je trebao biti žrtvovan umjesto nas. Kad je čovjek bio osuđen na smrt zbog prijestupa Božjeg zakona, Otac je, gledajući svog Sina, rekao grešnicima: ‘Živite, našao sam otkup.’” (Ellen G. White, Patrijarsi i proroci, str. 121; u izvorniku 154)

Abrahram je bio otac hebrejskog naroda. Primio je obećanje da će preko njega svi narodi biti blagoslovljeni. Taj blagoslov je došao preko Mesije iz njegove loze. Abrahram je bio otac i onima koji su se odazvali Bogu vjerom (Hebrejima 11,8.17-19). Njegova spremnost da žrtvuje svojeg sina Izaka (Postanak 22), sina obećanja, nije bila samo dokaz vjere, već i prozor u plan spasenja.

Kada je Isus rekao: “Abraham, otac vaš, treptio je od radosti u želji da vidi moj Dan. Vidio ga je i obradovao se.” (Ivan 8,56), vođe su uzvratili: “Nije ti ni pedeset godina, a vidio si Abrahama!” (Ivan 8,57)

Isus ih je zaprepastio svojim odgovorom: “Zaista, zaista, kažem vam, prije nego je Abraham bio, Ja Jesam.” (Ivan 8,58)

Isus se koristi rječnikom koji podsjeća na ono što je Bog rekao Mojsiju kod grma u plamenu. To je bila tvrdnja da je On Bog, Samopostojeći. Bez sumnje, vođe su razumjeli poruku Njegovih riječi, jer tada “uzeše kamenje da bace na nj” (Ivan 8,59 — Varaždinska Biblija).

`Pročitajte Rimljanima 4,1-5. Kako Pavao ovdje koristi izvještaj o Abrahamu da bi otkrio veliku istinu o spasenju samo vjerom, bez djela Zakona? Kako nam ti redci pomažu da razumijemo ideju o Abrahamu kao ocu onih koji žive vjerom?`
