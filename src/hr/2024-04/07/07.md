---
title: 'Za Daljnje Proučavanje'
date: 15/11/2024
---

U knjigama Ellen G. White pročitajte sljedeća poglavlja: “Ispit vjere”, Patrijarsi i proroci, str. 114—122 (u izvorniku 145—155); “U Pilatovoj sudnici”, Isusov život, str. 598—614 (u izvorniku 723—740).

Toma “se bacio pred Isusove noge s uzvikom: ‘Gospodin moj i Bog moj!’

Isus je prihvatio njegovo priznanje, ali je nježno ukorio njegovo nevjerstvo: ‘Jer me vidiš, vjeruješ. Blago onima koji će vjerovati, a da nisu vidjeli!’ Tomina vjera bila bi Kristu puno milija da je htio povjerovati svjedočenju svoje braće. Kad bi sav svijet slijedio Tomin primjer, nitko ne bi vjerovao u spasenje, jer svi koji prime Krista moraju to učiniti na temelju svjedočanstva drugih.

Mnogi koji sumnjaju pravdaju se ističući da bi vjerovali kad bi imali takav dokaz kakav je Toma imao od svojih sudrugova. Oni ne shvaćaju da imaju puno više od takvog dokaza. Mnogi koji kao Toma čekaju da se otklone svi uzroci sumnje, neće nikada ostvariti svoju želju. Takvi se postupno učvršćuju u nevjeri. Oni koji se odgajaju da promatraju mračnu stranu, gunđaju i žale se, ne znaju što čine. Oni siju sjeme sumnje i morat će žeti žetvu sumnje. U vrijeme kad će vjera i povjerenje biti najpotrebniji, mnogi će se naći nemoćni da se nadaju i vjeruju.” (Ellen G. White, Isusov život, str. 666,667; u izvorniku 807,808)

**Pitanja za razgovor**

`1.	Koja je ključna razlika u ispovijedanju vjere između Abrahama i Tome? Što možemo naučiti iz njihovih izvještaja?`

`2.	Neka netko tko je raspoložen u vašem razredu iznese svojesvjedočanstvo o Isusu, kao što smo vidjeli u Evanđelju po Ivanu. Premda se izvještaji razlikuju, što ljudi kažu i kako svi oni svjedoče o istom Gospodinu?`

`3.	Pilat je postavio filozofsko pitanje: “Što je istina?” Iznesitesvoj odgovor na to pitanje u svjetlu svega što smo proučavali u Evanđelju po Ivanu.`

`4.	Razmotrite proročanstva iz 2. i 7. poglavlja Knjige prorokaDaniela. Premda su i ljudima Isusovog vremena bila poznata ta dva poglavlja, koju veliku prednost mi danas imamo u odnosu na njih, u smislu da vidimo kako su se ta proročanstva ispunila, pa imamo još više razloga vjerovati?`
