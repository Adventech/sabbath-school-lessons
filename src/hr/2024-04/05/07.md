---
title: 'Za Daljnje Proučavanje'
date: 01/11/2024
---

U knjizi Ellen G. White Isusov život pročitajte poglavlje pod naslovom “Na Jakovljevom zdencu”, str. 135—145 (u izvorniku 183—195).

“Čim je našla Spasitelja, Samarijanka je dovela druge k Njemu. Dokazala je da je puno uspješnija misionarka od Njegovih učenika. Učenici nisu vidjeli u Samariji ništa što bi im govorilo da je to polje koje obećava. Njihove misli bile su usmjerene na veliko djelo koje treba izvršiti u budućnosti. Nisu vidjeli da se upravo oko njih nalazi žetva koju treba sabrati. Ali preko žene koju su prezirali, sav je grad doveden da sluša Spasitelja. Ona je odmah odnijela svjetlost svojim sunarodnjacima.

Samarijanka nam pokazuje kako djeluje stvarna vjera u Krista. Svaki istinski učenik rađa se u Božje kraljevstvo kao misionar. Onaj tko pije vodu, postaje izvorom života. Primatelj postaje onaj koji daje. Kristova milost u duši je kao izvor u pustinji koji izvire da osvježi sve i učini one koji su blizu smrti željnima da piju vode života.” (Ellen G. White, Isusov život, str. 144,145; u izvorniku 195)

**Pitanja za razgovor**

`1.	Iznesite u razredu svoje odgovore na posljednje pitanje izodsjeka od nedjelje. Budite potpuno iskreni. Koje zadrške i predrasude u vašoj kulturi ometaju vaše svjedočenje drugima?`

`2.	Što mislite zašto je Isus naišao na tako topao prijam međuSamarijancima, za razliku od nekih svojih sunarodnjaka?`

`3.	Stavite se na mjesto žene Samarijanke. Dolazi potpuni stranac i daje joj do znanja da je upoznat s njezinim najdubljim tajnama. Kako bi netko, a pogotovo neki stranac, mogao znati takvo što? Nije nikakvo čudo što ju je Isus zadivio. Kako nam ovaj događaj pokazuje da Gospodin zna sve o nama, čak i one najdublje, najmračnije tajne za koje ne bismo željeli da ih itko zna? A ipak, što nam način na koji je On postupao prema njoj govori o tome kako želi da postupa prema nama, bez obzira na to što zna naše tajne? Koju utjehu možete crpiti iz te istine?`

`4.	Koje teme iz Evanđelja po Ivanu koje smo dosad proučavalinalazimo u Isusovom susretu sa ženom Samarijankom na zdencu?`
