---
title: 'Svjedočenje Samarijanaca'
date: 31/10/2024
---

`Pročitajte Ivan 4,27-29. Koji je iznenađujući korak učinila ova žena?`

Isusov razgovor sa Samarijankom prekinut je dolaskom učenika. Premda su bili iznenađeni što On razgovara sa ženom, nisu Mu postavljali nikakva pitanja. Umjesto toga, nagovarali su Ga da jede.

Žena je u međuvremenu ostavila svoj vrč s vodom i požurila u grad da drugima ispriča ono što je upravo doživjela s Isusom.

`Pročitajte Ivan 4,30-42. Što se dogodilo nakon tog susreta i čemu nas to uči o širenju Evanđelja?`

Pomalo je neobično što Isusova usporedba o žetvi prekida izvještaj o obraćenju mnogih ljudi u gradu. Ali Ivan želi da mi vidimo kako je Isus razumio to što se događalo. Za Njega je izlaganje plana spasenja ženi Samarijanki bilo daleko važnije od jela. Njegov cilj bio je da duše vodi u spasenje, i On je ovu priliku iskoristio da svoje učenike pouči o nužnosti objavljivanja Evanđelja svim ljudima, čak i onima koji im nisu slični.

Ima mnogo značajnih trenutaka u Evanđelju po Ivanu. Jedan od njih nalazi se u Ivanu 4,39-42. Mnogi Samarijanci su povjerovali zahvaljujući svjedočenju žene koja je priznala: “Reče mi sve što sam učinila.” (Ivan 4,39)

Samarijanci su pozvali Isusa da ostane s njima. Nakon toga je mnogo više ljudi povjerovalo zahvaljujući Isusovoj riječi. “Te su ženi govorili: ‘Ne vjerujemo više zbog tvog govora, jer smo sami čuli i znamo da je on uistinu Spasitelj svijeta.’” (Ivan 4,42)

`Kako nam ovaj događaj pokazuje koliko snažno može biti svjedočenje čak i samo jedne osobe? Koliko ste vi snažan svjedok onoga što je Isus učinio u vašem životu?`
