---
title: 'Znaci Koji Pokazuju Put'
date: 28/09/2024
---

### Biblijski tekstovi
Ivan 2,1-11; Ivan 4,46-54; Ivan 5,1-16; Marko 3,22.23; Matej 12,9-14; Ivan 5,16-47

> <p></p>
> “Isus je učinio i mnoge druge čudesne znakove u prisutnosti svojih učenika. Oni nisu zapisani u ovoj knjizi. Ovi su zapisani da biste povjerovali da je Isus Krist, Božji sin. I da, vjerujući, po njemu imate život.” (Ivan 20,30.31)

Zašto je Ivan napisao svoje evanđelje? Je li želio istaknuti Isusova čuda? Ili naglasiti neka Njegova učenja? Zašto je sve to napisao?

Pod silom i utjecajem Duha Svetoga, Ivan objašnjava zašto je to učinio. On kaže da je događaje koje navodi, premda se još mnogo toga moglo napisati o Kristovom životu (Ivan 21,25), izabrao upravo zato “da vjerujete da Isus jest Krist, Sin Božji, i da vjerujući imate život u ime Njegovo” (Ivan 20,31 — Šarić).

Ovog ćemo tjedna razmotriti nekoliko Isusovih prvih čuda opisanih u Evanđelju po Ivanu — od pretvaranja vode u vino na jednoj svadbi, preko obnavljanja zdravlja nečijem bolesnom sinu, do iscjeljenja čovjeka u ribnjaku Bethesdi.

Ivan ta čuda naziva “znacima”. On ne misli na nešto poput prometnih znakova, već na čudesne događaje koji upućuju na uzvišeniju stvarnost — na Isusa kao Mesiju. U svim tim izvještajima vidimo primjere ljudi koji su Mu uzvratili vjerom. A njihov primjer poziva i nas da učinimo isto.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 78—87.**
