---
title: 'Za Daljnje Proučavanje'
date: 04/10/2024
---

“Isus mu (uzetom čovjeku) nije dao nikakvo obećanje o božanskoj pomoći. Čovjek je mogao zastati, posumnjati i tako izgubiti svoju jedinu priliku za ozdravljenje. Ali on je vjerovao Kristovoj riječi i, postupajući po njoj, dobio snagu.

Istom vjerom i mi možemo primiti duhovno iscjeljenje. Zbog grijeha odvojili smo se od života u Bogu. Naše su duše bolesne i oduzete. Sami ne možemo živjeti svetim životom više nego što je nemoćan čovjek mogao hodati. … Neka ovi ljudi bez nade koji se bore pogledaju gore! Spasitelj se nadvija nad one koje je iskupio svojom krvlju, govoreći s neizrecivom nježnošću i sažaljenjem: ‘Želiš li ozdraviti?’ On vas poziva da ustanete zdravi i spokojni. Ne čekajte da osjetite kako ste ozdravili. Vjerujte Njegovoj riječi i ona će se ispuniti! Stavite svoju volju na Kristovu stranu! Odlučite Mu služiti, i djelovanjem po Njegovoj riječi primit ćete snagu. Kakva god može biti loša navika i velika strast koja je dugim popuštanjem vezala i dušu i tijelo, Krist je može odriješiti. On čezne da to učini. On će dati život duši koja je mrtva ‘zbog svojih prekršaja’ (Efežanima 2,1). On će osloboditi roba kojega drže slabosti, nesreće i lanci grijeha.” (Ellen G. White, Isusov život, str. 151,152; u izvorniku 203)

“Krist je odbio optužbu o bogohuljenju. Moja je vlast, rekao je, da vršim ovo djelo za koje me optužujete, jer sam ja Božji Sin, jedan s Njim po naravi, volji i cilju.” (Isusov život, str. 157; u izvorniku 208)

**Pitanja za razgovor**

`1.	Razmišljajte o pouci za ovaj tjedan. Vjera je bila ključ kojije ta iscjeljenja učinio mogućim. Ponašanje vođa je, nasuprot tomu, objelodanilo opasnosti od sumnje i nevjerovanja. Zašto postavljanje pitanja (koja svi imamo) ne smijemo pobrkati s gajenjem sumnje? Zašto to nije isto i zašto je važno poznavati razliku između tih dvaju pojmova?`

`2.	Osvrnite se na posljednje pitanje u odsjeku za četvrtak.Zašto se mi, kao adventisti sedmoga dana, moramo posebno čuvati te opasnosti? Koliko god bilo važno, na primjer, poznavati i držati pravi dan odmora, ili znati istinu o stanju mrtvih, zašto nas te istine ne spašavaju? Što nas spašava i kako?`

`3.	Razmislite o riječima u Ivanu 5,47. U kojem smislu oni kojidanas, na primjer, niječu sveopći potop ili doslovno sedmodnevno stvaranje, čine upravo ono na što Isus tu upozorava?`
