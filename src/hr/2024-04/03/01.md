---
title: 'Poruka U Pozadini — Proslov'
date: 12/10/2024
---

### Biblijski tekstovi  
Ivan 1,1-5; Postanak 1,1; Ivan 1,9-13; Ivan 3,16-21; Ivan 9,35-41; Matej 7,21-23; Ivan 17,1-5.

> <p></p>
> “U početku bijaše Riječ, i Riječ bijaše kod Boga — i Riječ bijaše Bog.” (Ivan 1,1)

U prvoj pouci bavili smo se završetkom knjige, gdje Ivan objašnjava zašto je napisao svoje evanđelje. U pouci za ovaj tjedan vraćamo se na početak, gdje Ivan zacrtava smjer u kojem on, nadahnut Duhom Svetim, namjerava povesti čitatelja. U prvim riječima i odlomcima svojih spisa novozavjetni pisci često izlažu teme o kojima namjeravaju pisati. To čini i Ivan, čije su teme predstavljene kao dio velikog sveopćeg toka, koji oslikava najvažnije istine o Isusu Kristu — istine koje sežu unatrag čak do vremena koje prethodi stvaranju.

To izlaganje na početku knjige pruža čitatelju, koji već zna da je Isus Mesija, prednost kakvu ljudi u samoj knjizi nisu imali. Čitatelj može jasno sagledati velike teme na koje se evanđelist vraća dok iznosi izvještaj o Isusu. Te velike teme smještene su u vrijeme Isusovog ovozemaljskog života.

Pouka za ovaj tjedan počinje Proslovom (Ivan 1,1-18) i sažima velike teme kojima se Ivan bavi. Te velike teme poslije će biti razrađene i na drugim mjestima u Evanđelju po Ivanu.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 94—103.**
