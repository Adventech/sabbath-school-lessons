---
title: 'Za Daljnje Proučavanje'
date: 20/12/2024
---

U knjizi Ellen G. White Isusov život pročitajte poglavlja “Svršeno je”, str. 629—635 (u izvorniku 758—764); “Uskrsnuo je kako je rekao”, str. 646—651 (u izvorniku 779—787) i “Zašto plačeš?”, str. 651—652 (u izvorniku 788—794). Ako ste u mogućnosti, pročitajte također: Clifford Goldstein, Risen: Finding Hope in the Empty Tomb (Nampa, ID: Pacific Press, 2020.).

“Pilat je želio osloboditi Isusa. Međutim, uvidio je da to ne može učiniti i sačuvati svoj položaj i čast. Radije je izabrao žrtvovati jedan nevini život nego izgubiti svoju svjetovnu moć. Koliko je mnogo onih koji, da bi izbjegli štetu ili patnje, na sličan način žrtvuju načelo. Savjest i dužnost pokazuju na jedan put, a osobna korist na drugi. Način razmišljanja snažno kreće u pogrešnom smjeru, i onaj koji pravi sporazume sa zlom biva odnesen u gustu tamu krivnje.” (Ellen G. White, Isusov život, str. 612; u izvorniku 738)

“Krist nije predao svoj život dok nije završio djelo što ga je došao izvršiti, i dahom koji Ga je napuštao uzviknuo je: ‘Svršeno je!’ (Ivan 19,30) Bitka je izvojevana. Njegova Mu je desnica i sveta ruka donijela pobjedu. Kao Pobjednik, On je postavio svoju zastavu na vječnim visinama. Nije li među anđelima bilo radosti? Cijelo Nebo proslavljalo je Spasiteljevu pobjedu. Sotona je bio pobijeđen i znao je da je njegovo kraljevstvo propalo. Za anđele i bezgrešne svjetove uzvik ‘Svršeno je!’ imao je duboko značenje. Za njih, kao i za nas, izvršeno je to veliko djelo otkupljenja. Oni s nama dijele plodove Kristove pobjede.” (Ellen G. White, Isusov život, str. 629; u izvorniku 758)

**Pitanja za razgovor**

`1.	Koje vam odluke mogu pomoći da izbjegnete pogrešku kakvuje napravio Pilat?`

`2.	Zašto je Isus morao umrijeti umjesto nas? Zašto je Onmorao biti naša Zamjena? Zašto je Njegova smrt bila nužna da bismo mi bili spašeni? Koji biblijski redci podupiru vaš odgovor?`

`3.	Kakav je odnos između biblijskih i povijesnih dokaza uprilog vjerovanju u Isusovo uskrsnuće? Koji povijesni dokazi snažno potvrđuju Isusovo uskrsnuće?`

`4.	Razmišljate o riječima u 1. Korinćanima 15,12-20. Kakvogbi smisla imala tvrdnja da bez Kristovog uskrsnuća “oni koji u Kristu umriješe, izginuše” (1. Korinćanima 15,18), kad bi oni koji “u Kristu umriješe” odmah odlazili na Nebo? Kako Pavlove riječi potvrđuju istinu da mrtvi spavaju sve do uskrsnuća prigodom Kristovog povratka?`
