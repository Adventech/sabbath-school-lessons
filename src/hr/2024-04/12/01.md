---
title: 'čas Slave — Križ I Uskrsnuće'
date: 14/12/2024
---

### Biblijski tekstovi
Ivan 18,33-19,5; Ivan 19,17-22; Ivan 19,2527; Luka 2,34.35; Ivan 20,1-18; 1. Korinćanima 15,12-20.

> <p></p>
> “‘Dakle, ti si kralj?’ reče mu Pilat. ‘Dobro veliš — odgovori mu Isus — ja sam kralj. Ja sam se zato rodio i zato došao na svijet da svjedočim za istinu. Svatko tko je prijatelj istine sluša moj glas.’” (Ivan 18,37)

Isusovo raspeće i uskrsnuće vrhunac je Evanđelja po Ivanu. Prvih deset poglavlja obuhvaćaju tri i pol godine, dok poglavlja 11—20, nasuprot tomu, obuhvaćaju otprilike jedan do dva tjedna.

Četiri evanđelja prikazuju Isusovu smrt na različite načine. Premda su njihovi izvještaji usuglašeni, svaki pisac naglašava neke ključne trenutke koji posebno odgovaraju temama njegovog evanđelja. Matej naglašava ispunjenje Svetoga pisma, Marko ističe povezanost između Isusovog krštenja i križa, a Luka se usredotočuje na križ kao mjesto iscjeljenja i spasenja (razbojnik na križu).

Ali Ivan prikazuje križ kao Isusovo ustoličenje, posebno povezano s časom, koji se spominje višeput u knjizi (Ivan 7,30; 8,20; 12,27). Misao o ustoličenju stvara ironičnu sliku s obzirom na to da je razapinjanje na križ bilo najsramotniji način pogubljenja koji su Rimljani provodili. Taj kontrast ukazuje na duboku ironiju prizora koji nam Ivan predočava: Isus umire u sramoti, ali je to istodobno Njegovo slavno ustoličenje kao Spasitelja.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 174—178.**
