---
title: 'Savez Sa Sinaja'
date: 08/05/2021
---

### Biblijski tekstovi
Ponovljeni zakon 1,29-31; Hošea 11,1; Otkrivenje 5,9; Ponovljeni zakon 29,10-13; Izlazak 19,5.6; Rimljanima 6,1.2; Otkrivenje 14,12; Rimljanima 10,3.

> <p></p>
> “Vi ste vidjeli sto sam učinio Egipćanima; kako sam vas nosio na orlovskim krilima i k sebi vas doveo.” (Izlazak 19,4)

Dječak iz obitelji koja je imala sedmero djece doživio je nesreću i prevezen je u bolnicu. U njegovom domu rijetko kad je bilo dovoljno bilo čega. On nikad nije dobio više od pola šalice mlijeka. Ako bi šalica bila puna, dijelila se između dvoje djece, tako da je ono koje je prvo pilo moralo paziti da ne popije previše. Pošto je mališan udobno smješten u bolnici, medicinska sestra donijela mu je veliku šalicu mlijeka. Čeznutljivo je pogledao u nju za trenutak, a onda je, sjetivši se oskudice u svojem domu, pitao: “Koliko smijem popiti?” Sestra je suznih očiju i s knedlom u grlu odgovorila: “Popij sve, dijete, popij sve!” (H. M. S. Ri- chards, “Free Grace”, Voice of Prophecy News, lipanj 1950., str. 4)

Kao u slučaju ovog dječaka, stari Izrael, kao i mi danas, imao je prednost slobodno piti s izvora spasenja. Izbavljenje Izraela od višestoljetnog robovanja i tlačenja značilo je veličanstveno pokazivanje božanske milosti. Božanska milost na isti je način uključena u našu borbu s ovisnošću o grijehu.

`Kratak pregled pouke za ovaj tjedan: Kojom je slikom Gospodin opisao svoj odnos s Izraelom? U kojem se smislu izvještaji o izlasku i Sinaju mogu usporediti s našim spasenjem? Koja je bila uloga Zakona u Savezu sa Sinaja?`