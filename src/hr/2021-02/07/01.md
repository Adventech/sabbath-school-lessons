---
title: 'Zmluva Na Sinaji'
date: 08/05/2021
---

> <p>Základný verš</p>
> Sami ste videli, čo som urobil Egypťanom, ako som vás niesol na orlích krídlach a priviedol k sebe. (2 Moj 19,4)

Malý chlapec, ktorý mal siedmich súrodencov, utrpel úraz a musel ísť do nemocnice. Doma trpeli núdzu. Nikdy nemali plný pohár mlieka pre každého. Ak bol pohár plný, museli si ho aspoň dvaja rozdeliť. Ten, kto pil prvý, dával pozor, aby nevypil príliš veľa. Keď sa už v nemocnici uložil na svoju posteľ, sestrička mu doniesla plný pohár mlieka. Chvíľu naň žiadostivo hľadel a potom sa spýtal: „Pokiaľ môžem vypiť?“ Sestrička mu s radosťou odpovedala: „Vypi to všetko, chlapče, len to vypi všetko!“ (H. M. S. Richards)

Prednosťou starovekého Izraela bolo plnými dúškami sa napiť z prameňa spasenia. Takú prednosť má každý z nás. Vyslobodenie Izraelitov z otroctva a útlaku, ktoré trvalo niekoľko storočí, bolo úžasným prejavom Božej milosti. Božia milosť sa rovnako podieľa aj na našom oslobodení od hriechu.

Zmluva, ktorú Boh uzavrel s Izraelom na Sinaji, bola jednoducho ďalším vyjadrením a obnovou zmluvného vzťahu, ktorý Boh nadviazal s patriarchami.

**Osnova úlohy**

Tento týždeň budeme uvažovať o zmluve, ktorú Boh uzavrel s Izraelitmi na vrchu Sinaj, a jej význame ako pre nich vtedy, tak aj jej nadčasovom význame pre všetky Božie deti.

`Čo je Boh ochotný urobiť pre svoje detiStarať sa o ne ako milujúci rodič (nedeľa)Zaplatiť za ne výkupné (pondelok)`

`Uzatvorenie zmluvy o tomto jedinečnom vzťahu (utorok)`

`Ľudská reakcia na Božiu ponukuPožiadavka dôvery a poslušnosti (streda)Vedomie vlastnej nedostatočnosti (štvrtok)`