---
title: 'Za Daljnje Proučavanje'
date: 14/05/2021
---

U knjizi Ellen G. White Patrijarsi i proroci pročitajte poglavlja pod naslovom “Izlazak”, str. 226—233 (u izvorniku 281—290); “Od Crvenog mora do Sinaja”, str. 234—244 (u izvorniku 291—302), i “Izrael prima Zakon”, str. 245—256 (u izvorniku 303—314).

“Duh robovanja rađa se iz nastojanja da živimo u skladu s legalističkom vjerom, iz težnje da vlastitom snagom ispunimo zahtjeve Zakona. Za nas ima nade samo ako prihvatimo Savez s Abrahamom, Savez milosti po vjeri u Isusa Krista. Evanđelje koje je objavljeno Abrahamu, na osnovi kojeg je on imao nadu, bilo je isto Evanđelje koje se propovijeda nama danas na osnovi kojeg mi imamo nadu. Abraham je gledao na Isusa, Začetnika i Završitelja naše vjere.” (Ellen G. White Comments, The SDA Bible Commentary, sv. 6, str. 1077)

“Tijekom ropstva u Egiptu mnogi Izraelci su u velikoj mjeri izgubili spoznaju o Božjem Zakonu i njegove uredbe pomiješali s poganskim običajima i tradicijama. Bog ih je doveo do Sinaja i tamo im svojim vlastitim glasom obznanio svoj Zakon.” (Ellen G. White, Patrijarsi i proroci, str. 272; u izvorniku 334)

**Pitanja za razgovor**

`1.	U kojem je smislu taj Savez trebao biti čuvar tjelesne i duhovne slobode Izraela? (Vidi Levitski zakonik 26,3-13; usporedi Ponovljeni zakon 28,1-15.)`

`2.	Pročitajte ponovno Izlazak 19,5.6. Zapazite Božju tvrdnju: “Ta moj je sav svijet!” Zašto je On to rekao, pogotovo u okolnostima kad je nastojao uspostaviti savez s tim narodom? Kako se u to uklapa naše razumijevanje subote i svega što ona znači?`

`3.	Jasno nam je da su nam grijesi oprošteni samo zahvaljujući Božjoj milosti. Ali kako nas Božja milost osposobljava da živimo u vjeri i poslušnosti?`

**Zaključak:** Savez koji je Bog uspostavio s Izraelom kod Sinaja bio je savez milosti. Pošto im je dano obilje dokaza o Njegovoj milosrdnoj ljubavi i brizi u neobičnom izbavljenju iz egipatskog ropstva, Bog je pozvao taj narod da s Njim sklopi Savez koji će očuvati i proširiti njihove slobode. Premda je odgovorio potvrdno, narodu je nedostajalo iskrene vjere potaknute ljubavlju. Njihova kasnija povijest ukazuje da najvećim dijelom nisu shvatili pravu narav tog Saveza. Iskvarili su ga i pretvorili u sustav spasenja djelima. Mi ne trebamo slijediti Izrael u njegovim propustima i zanemariti veličanstvenu milost koja se pruža grešnicima.