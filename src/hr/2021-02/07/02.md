---
title: 'Na Orlovskim Krilima'
date: 09/05/2021
---

Kao narod, Izrael je ogrezao u egipatsko poganstvo tijekom dugih, teških stoljeća i to iskustvo nesumnjivo je zamaglilo njihovo znanje o Bogu, Njegovoj volji i Njegovoj dobroti.

Kako ih je Gospodin mogao ponovno privući k sebi?

Za početak, pokazao je iskrenu ljubav prema Izraelu, koja se očitovala u Njegovim moćnim djelima izbavljenja. Pokušao je privoljeti narod da ljubavlju uzvrati na Njegovu ponudu Saveza. Zato ih je sa Sinaja najprije podsjetio na svoja milostiva djela koja je učinio za njih.

**Koje dvije ilustracije opisuju način na koji je Jahve doveo Izrael iz Egipta do Sinaja?**

`Izlazak 19,4;`

`Ponovljeni zakon 32,10-12` 	

`Ponovljeni zakon 1,29-31;`

`Hošea 11,1` 	

`Čemu su te ilustracije mogle poučiti Izraelce (a i nas) o Božjem stavu prema Njegovom narodu?`

Te ilustracije pokazuju da je naš Bog itekako svjestan naše bespo-moćnosti. Pročitajte Psalam 103,13.14. U obje slike o orlu i roditelju koji se brine za svoje dijete, osjećamo Božju brigu za naše dobro. On je nježan, pruža nam potporu, zaštitu i ohrabrenje u želji da nas dovede do pune zrelosti.

“Orao je poznat po neuobičajenoj posvećenosti svojoj mladunčadi. Također se zna da on živi u nedostupnim planinskim vrletima. Učeći svoje ptiće da lete, on ih nosi na svojim leđima do tih visokih vrhova, a onda ih pušta da slobodno padaju. Ako je mladunče još uvijek toliko slabo i preplašeno da ne može poletjeti, otac orao se podvuče ispod njega, prihvati ga na svoja leđa i ponovno se s njim vine prema gnijezdu na stjenovitoj litici. I upravo tako sam vas ja, kaže božanski glas, ‘nosio na orlovskim krilima i k sebi vas doveo’.” (George A. F. Knight, Theology of Narration, str. 128)

`Usporedite Božju brigu za nas s našom brigom jednih za druge. Kako bi Njegova briga za nas trebala utjecati na našu brigu za druge? Iz svojega osobnog iskustva, koje ilustracije opisuju Božje nesebično zanimanje za nas? Smislite sami neke slikovite prikaze na osnovi vlastitog iskustva. Poslužite se i primjerima iz kulture u kojoj živite. Iznesite ih drugima u svojem razredu.`