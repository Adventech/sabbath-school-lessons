---
title: 'Zmluva Na Sinaji A Boží Zákon'
date: 15/05/2021
---

> <p>Základný verš</p>
> Vedz teda, že len Hospodin, tvoj Boh, je Boh, verný Boh, ktorý do tisíceho pokolenia zachováva zmluvu a priazeň tým, čo ho milujú a zachovávajú jeho prikázania.  (5 Moj 7,9)

Žalm 23 „Hospodin je môj pastier“ je jednou z najznámejších a najobľúbenejších biblických pasáží. Už deti ho džavotajú pri svojich prvých pokusoch naučiť sa niečo z Písma naspamäť a veriaci si ho šepkajú v posledných minútach svojho života.

Dávid hovorí, že Boh nás „...vodí po cestách spravodlivosti pre svoje meno“. To znamená, že pre svoju spravodlivosť nás nikdy nepovedie tak, žeby sme zablúdili, ale pripraví bezpečné chodníky pre naše kroky.

Aké sú to bezpečné „cesty spravodlivosti“? Autor iného žalmu nám na túto otázku odpovedá v modlitbe: „Voď ma cestou svojich prikázaní, lebo v tom mám záľubu.“ „...všetky tvoje príkazy sú spravodlivé.“ (Ž 119,35.172) Boží zákon je bezpečnou a spoľahlivou cestou cez zradný močiar ľudského života.

**Osnova úlohy**

V tejto úlohe sa ešte zostaneme venovať zmluve, ktorú Boh uzavrel s Izraelitmi na Sinaji. Budeme spolu premýšľať, aké miesto malo v tejto zmluve vydanie „zákona“.

`Božia nezaslúžená milosť: základ vzťahu a zmluvy s Hospodinom (nedeľa)`

`Rešpekt k Božiemu zákonu: prejav ľudskej vďačnosti za spasenieZákon ako záväzok vyplývajúci zo zmluvy (pondelok)Zákon ako nástroj Božieho požehnania (utorok)Zákon ako predstavenie Božieho charakteru (streda)Zákon ako nástroj rozvíjania vzťahu (štvrtok)`