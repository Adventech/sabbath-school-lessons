---
title: 'Zakon Saveza'
date: 15/05/2021
---

### Biblijski tekstovi
Izlazak 19,6; Izaija 56,7; Hebrejima 2,9; Ponovljeni zakon 4,13; Ponovljeni zakon 10,13; Amos 3,3; Postanak 18,19.

> <p></p>
> “Zato znaj da je Jahve, Bog tvoj, pravi Bog, Bog vjeran, koji drži svoj Savez i milost svoju iskazuje do tisuću koljena onima koji ga ljube i drže njegove zapovijedi.” (Ponovljeni zakon 7,9)

U Psalmu 23,3 Bog pokazuje kamo nas On želi povesti: “Stazama pravim on me upravlja radi imena svojega.” Zbog svoje moralne ispravnosti, Bog nas nikad neće povesti stranputicom. On će osigurati sigurne staze za naše duhovno hodanje kroz život.

Koje su to “prave staze”? Pisac jednog drugog psalma odgovara na to pitanje molitvom: “Uputi me stazom svojih zapovijedi, jer ja u njoj uživam.” (Psalam 119,35) “Jer zapovijedi su tvoje sve pravedne.” (Psalam 119,172) Božji zakon je sigurna, čvrsta staza koja vodi kroz opasnu močvaru ljudskog postojanja.

Naša pouka za ovaj tjedan usredotočuje se na Božji zakon i njegovo mjesto u okviru Saveza sa Sinaja.

`Kratak pregled pouke za ovaj tjedan: Što je značio izbor Izraela? Koje sličnosti postoje između izbora Izraela i izbora nas? Koliko je Zakon bio važan za Savez? Sklapa li se Savez bezuvjetno? Zašto je poslušnost tako važan sastavni dio Saveza?`