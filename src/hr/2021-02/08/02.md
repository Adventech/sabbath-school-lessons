---
title: 'Izbor Izraela'
date: 16/05/2021
---

**Ponovljeni zakon 7,7**

Prema hebrejskoj predaji Bog je načinio Savez s Izraelom samo zato što su ga drugi narodi prije toga odbili. Premda nema biblijskih dokaza za to stajalište, ono nam ipak pomaže da bolje razumijemo poruku kako Gospodin sigurno nije izabrao hebrejski narod zato bi on ičim zasluživao tu visoku čast i prednost koju im je ukazao. Izraelci nisu imali nikakvih zasluga koje bi ih učinile dostojnima Božje ljubavi i prednosti da ih On izabere za svoj narod. Bili su malobrojni — šačica porobljenih plemena, politički i vojno slabi. Osim toga, kad je riječ o kulturi i religiji, nisu bili ni privlačni ni utjecajni. Dakle, osnovni razlog za izbor Izraela leži u tajni Božje ljubavi i milosti.

**Međutim, u isto vrijeme moramo biti oprezni u vezi s takvim razumijevanjem izbora, jer lako može dovesti do teološkog nesporazuma. Zašto je Bog izabrao Izraelce? Da li zato da bi oni bili spašeni, dok su svi ostali bili predodređeni da budu odbačeni i izgubljeni? Ili zato da bi nudili svijetu ono što je njima ponuđeno? Kako nam sljedeći redci pomažu u odgovoru na ta pitanja?**

`Izlazak 19,6 `

`Izaija 56,7`

`Hebrejima 2,9`

Kao adventisti sedmoga dana, mi volimo gledati na sebe kao na suvremenu inačicu Izraela — pozvani smo od Gospodina ne zato da bismo samo mi bili spašeni, već da bismo svijetu objavljivali vijest o spasenju u kontekstu poruka trojice anđela. Ukratko, mi vjerujemo da trebamo reći nešto o čemu nitko drugi ne govori. To je u osnovi ista situacija u kojoj se nalazio i stari Izrael. Izbor Izraela nije trebao pretvoriti hebrejski narod u neki zatvoreni klub u okviru kojeg će oni čuvati obećanje o spasenju i otkupljenju za sebe. Naprotiv, ako vjerujemo da je Krist umro za cijelo čovječanstvo (Hebrejima 2,9), onda je spasenje koje je Gospodin ponudio Izraelu isto tako ponuđeno cijelom svijetu. Od Izraela se očekivalo da se preko njega sazna za spasenje. I naša je Crkva pozvana da učini isto.

`Osvrnite se na svoju ulogu u crkvi. Kako biste mogli doprinijeti djelu koje trebamo obaviti? Ako aktivno ne doprinosite djelu, imajte na umu da mu onda vrlo vjerojatno u određenoj mjeri stojite na putu.`