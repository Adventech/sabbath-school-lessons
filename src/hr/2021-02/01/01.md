---
title: 'što Se Dogodilo?'
date: 27/03/2021
---

### Biblijski tekstovi
Psalam 100,3; Djela 17,26; Postanak 2,7.1825; Postanak 1,28.29; Postanak 3,15.

> <p></p>
> “I reče Bog: ‘Načinimo čovjeka na svoju sliku, sebi slična. ... Na svoju sliku stvori Bog čovjeka, na sliku Božju on ga stvori, muško i žensko stvori ih.’” (Postanak 1,26.27)

Biblijski izvještaj o stvaranju čovječanstva pun je zadovoljstva, nade i savršenstva. Svaki dan stvaranja završavao je božanskom objavom da je sve “dobro”. To sigurno nije obuhvaćalo tajfune, potrese, glad i bolesti. Što se onda dogodilo?

Šesti dan stvaranja završio je božanskom objavom da je sve “veoma dobro”. Jer tog dana je Bog stvorio bića na svoju sliku — ljude. Takvo nešto nije učinio ni sa jednim drugim stvorenjem, prema izvještaju iz Postanka. Ta su bića, naravno, bila savršena u svakom pogledu, što je razumljivo. Naposljetku, stvorena su na Božju sliku. Stoga, po prirodi stvari, među njima nije bilo ubojica, lopova, lažljivaca, prevaranata i podlaca. Što se onda dogodilo?

Ovog ćemo tjedna proučavati stvaranje — što je Bog najprije stvorio, i što se potom dogodilo s tim savršenim djelima stvaranja. Na kraju krajeva, to dotiče temu za ovo tromjesečje — što Bog čini da bi ponovno sve doveo u red.

`Kratak pregled pouke za ovaj tjedan: Što Biblija naučava o podrijetlu svega postojećeg? Kakvu vrstu odnosa Bog želi imati s čovječanstvom? Koja je bila svrha stabla spoznaje dobra i zla? Koja je nada pružena Adamu i Evi odmah nakon njihovog pada?`