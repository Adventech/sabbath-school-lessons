---
title: 'život V Božej Blízkosti'
date: 30/03/2021
---

> <p></p>
> Boh ich požehnal a povedal im: „Ploďte sa a množte sa, naplňte zem a podmaňte si ju! Panujte nad morskými rybami, nad nebeským vtáctvom a nad všetkou zverou, čo sa pohybuje na zemi!“ 

**Osobné štúdium**

Prvé Božie slová človeku pripomínajú schopnosť plodiť sa a rozmnožovať sa. Stvoriteľ poukazuje na zem a stvorenie a hovorí, aby ju naplnili, podmanili si ju a vládli nad ňou. Prvé Božie slová mužovi a žene sa teda týkali ich vzájomného vzťahu a vzťahu k okolitému svetu. Je teda zrejmé, že Boh tento svet v jeho hmotnej podobe vždy vnímal pozitívne, na rozdiel od pohľadov rôznych filozofických smerov, ktoré odmietajú všetko telesné a zameriavajú sa len na to duchovné.

Týmito slovami Boh robí prvé kroky vo vzťahu k človeku. Rozpráva sa s nimi, dáva im príkazy a hovorí im, čo majú robiť. Vyplýva z nich aj určitá zodpovednosť. Boh ich žiada, aby boli pánmi nad stvorením, ktoré sám stvoril.

`Čo znamená, že Boh ich požehnal? (1 Moj 1,28) Čo si pod tým máme predstaviť? Čo to znamená pre náš život?`

Boh oslovil Adama a Evu ako inteligentné bytosti, ktoré sú schopné odpovedať na jeho lásku a vstúpiť s ním do spoločenstva. Ako stvorené deti boli Adam a Eva závislí od starostlivosti ich otcovského Stvoriteľa. Postaral sa o všetko, čo potrebovali. Nič z toho, čo im dal, si nezaslúžili. Dostali to ako dar.

**Aplikácia**

`V správe o stvorení muža a ženy vidíme, aký vzťah chce mať Boh s človekom. Ako s ním môžeš aj ty dnes – napriek svojej slabosti a hriešnosti – nadviazať osobný vzťah? Čo ti pomáha tento vzťah prehlbovať a rozvíjať?`