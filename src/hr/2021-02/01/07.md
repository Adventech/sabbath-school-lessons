---
title: 'Za Daljnje Proučavanje'
date: 02/04/2021
---

`Biblija je puna poziva upućenih grešnicima. Usporedite Psalam 95,7.8; Izaija 55,1.2.6.7; Luka 15,3-7; 19,10. Koje još retke možete pronaći?`

U knjizi Ellen G. White Patrijarsi i proroci pročitajte poglavlja pod naslovom “Stvaranje”, str. 25—31 (u izvorniku 44—51); “Kušnja i pad”, str. 32—41 (u izvorniku 52—62) i “Plan otkupljenja”, str. 42—49 (u izvorniku 63—70).

“Cijela jedna evanđeoska propovijed bila je sadržana u te tri božanske riječi koje su se probile kroz gustu šikaru i doprle do ušiju preplašenih bjegunaca: ‘Adame, gdje si?’ Tvoj Bog ne želi te izgubiti, On te traži, baš kao što namjerava doći i u Osobi svojeg Sina ne samo da bi potražio, već i da bi spasio ono što je sad izgubljeno.” (Charles Haddon Spurgeon, The Treasury of the Bible, sv. 1, str. 11)

**Pitanja za razgovor**

`1.	Budući da dobri i brižni Bog traga za ljudima, kako u današnje vrijeme možemo odgovoriti na izraze ljubavi Oca i Isusa Krista? Kakav odgovor Gospodin očekuje?`

`2.	Usporedite biblijsku sliku čovječanstva koje je palo s uzvišenog mjesta u Božjem stvorenom svijetu i kojem je potrebno spasenje, s evolucijskom teorijom razvitka. Koja od tih dviju slika pruža više nade i zašto?`

`3.	Koliko su odnosi puni ljubavi važni za ljudsku sreću? Zašto je povezanost s Bogom nužna za takve odnose? Razgovarajte o utjecaju koji zdravi međuljudski odnosi imaju na osobe unutar tih odnosa (između prijatelja, roditelja i djece, muža i žene, poslodavca i zaposlenika itd.).`

**Zaključak:** Bog nas je stvorio na svoju sliku kako bi između Njega i nas moglo postojati zajedništvo puno ljubavi. Premda je pojava grijeha narušila tu prvobitnu vezu, Bog nastoji obnoviti naš odnos preko plana spasenja. Naš život kao ovisnih bića dobiva pravi smisao i vedrinu jedino kad se povežemo sa svojim Stvoriteljem.