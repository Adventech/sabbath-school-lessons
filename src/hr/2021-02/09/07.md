---
title: 'Za Daljnje Proučavanje'
date: 28/05/2021
---

U knjizi Ellen G. White Patrijarsi i proroci pročitajte poglavlje pod naslovom “Od Crvenog mora do Sinaja”, str. 237—240 (u izvorniku 295— 297). Ako ste u mogućnosti, pročitajte i sljedeće: Ellen G. White, The SDA Bible Commentary, sv. 7, str. 968—970; Svjedočanstva za Crkvu, sv. 6, “Svetkovanje subote”, str. 302,303 (u izvorniku 349—351).

Deset zapovijedi temeljito i sveobuhvatno uređuju božansko-ljud- ske i ljudsko-ljudske odnose. U središtu Dekaloga nalazi se zapovijed o suboti. Ona na poseban način otkriva identitet Gospodara subote i ukazuje na područje Njegovog autoriteta i vlasti. Zapazite sljedeća dva aspekta: (1) identitet Boga — Jahve (Gospodin) je Stvoritelj (Izlazak 20,11; 31,17) i zato zauzima jedinstveni položaj; (2) područje Njegove vlasti i autoriteta — nebo, zemlja, more i sve što je u njima (Izlazak 20,11; usporedi Izlazak 31,17). Na osnovi tih dviju činjenica vidimo da zapovijed o suboti ima karakteristike pečata koji su se koristili prigodom sklapanja bliskoistočnih međunarodnih sporazuma u prošlosti. Ti pečati obično su utiskivani u središte dokumenta, a još su sadržavali: (1) identitet njihovog božanstva (obično nekog poganskog boga) i (2) područje njegove vlasti i autoriteta (obično geografsko područje unutar određenih granica).

“Posvećenje Duhom postavlja crtu razgraničenja između onih koji imaju Božji pečat i onih koji svetkuju lažni dan odmora. Kad taj ispit dođe, jasno će se pokazati što je žig Zvijeri. To je svetkovanje nedjelje. ... Bog je odredio sedmi dan kao svoju subotu. (Citiran Postanak 31,13.17.16.) Na taj je način zacrtana razlika između vjernih i nevjernih. Oni koji žele dobiti Božji pečat na svoje čelo moraju svetkovati subotu iz četvrte zapovijedi.” (Ellen G. White, The SDA Bible Commentary, sv. 7, str. 980,981)

**Pitanja za razgovor**

`1.	Pročitajte Levitski zakonik 19,30. Zapazite kako se ovdje povezuje Svetište sa subotom. S obzirom na ono što smo dosad naučili o značenju subote, kako bismo objasnili zašto je ta povezanost toliko logična?`

`2.	Postavite sebi pitanje: Je li svetkovanje subote ojačalo moj hod s Gospodinom? Ako nije, što možete promijeniti?`

**Zaključak:** Subota je znak Saveza koji seže unaprijed do vremena kad će se plan spasenja dovršiti. Ona upućuje i unatrag na stvaranje, a kao znak Saveza milosti skreće nam pozornost na konačnu obnovu, kad će Bog sve nanovo stvoriti. 