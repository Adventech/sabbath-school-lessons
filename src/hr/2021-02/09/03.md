---
title: 'Subota Prije Sinaja'
date: 24/05/2021
---

**“On im reče: ‘Ovo je zapovijed Jahvina: Sutra je dan potpunog odmora, subota Jahvi posvećena. Ispecite što želite peći; skuhajte što želite kuhati. Sve što vam preteče ostavite za sutra.’” (Izlazak 16,23)**

Pročitajte cijelo poglavlje Postanak 16 o mani koju su dobivali Izraelci u pustinji prije dolaska pod Sinajsku goru. Zapazite što se ovdje naglašava:

1.	Svakog dana mogao se prikupiti samo jedan obrok mane, a šestog dana trebalo je prikupiti dvostruku količinu.

2.	Mana nije davana subotom.

3.	Dodatna količina mane za subotu nije se kvarila nakon šestog dana, dok se u ostale dane nije mogla sačuvati za sutradan.

`Što nam taj izvještaj otkriva o svetosti subote prije davanja Zakona na Sinaju? (Vidi Postanak 16,23-28.)`

“Poistovjećivanje subote sa sedmim danom, činjenica da je Bog Izraelcima dao subotu i da se narod na Božju zapovijed odmarao u sedmi dan — sve to nepogrešivo ukazuje na praiskonsku uspostavu subote prigodom stvaranja.” (G. F. Waterman, The Zondervan Pictorial Encyclopedia of the Bible, sv. 5, str. 184)

`U Izlasku 16 o suboti se govori mnogo više nego što izgleda na prvi pogled. Zapazite čemu nas ovo poglavlje uči:`

1.	Koji je dan pripreme za subotu?

2.	Koji je dan u tjednu subota?

3.	Odakle subota potječe?

4.	Kakav bi dan subota trebala biti?

5.	Je li subota dan posta?

6.	Je li subota ispit odanosti Bogu?

`U kojoj se mjeri vaše razumijevanje subote slaže s onim o čemu nas uči Izlazak 16?`