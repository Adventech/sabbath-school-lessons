---
title: 'Znak Saveza'
date: 22/05/2021
---

### Biblijski tekstovi
Postanak 2,2.3; Izlazak 20,11; Izlazak 16; Hebrejima 4,1-4; Izlazak 31,12-17; Ponovljeni zakon 5,14.

> <p></p>
> “Stoga neka Izraelci drže subotu — svetkujući je od nara-štaja do naraštaja — kao vječni savez.” (Izlazak 31,16)

Sedmi dan, subota, s nepogrešivom nas pravilnošću svakoga tjedna vraća osnovi svega što jesmo ili bismo mogli biti. Mi smo tako užurbani, trčimo tamo-amo, trošimo novac, zarađujemo novac, idemo ovamo, tamo, svuda, a onda dođe subota i ponovno nas učvršćuje za naš temelj, za početnu točku svega što slijedi jer sve što nam išta znači postoji samo zato što je Bog stvorio nas i sve ostalo.

S nepogrešivom pravilnošću i bez iznimke, subota tiho nadire preko obzora i zalazi u svaku pukotinu i poru našeg života. Podsjeća nas da svaka ta pukotina i pora pripada našem Stvoritelju koji nas je postavio ovdje, koji je “u početku” stvorio nebo i Zemlju činom koji ostaje neoborivi temelj svih kršćanskih vjerovanja, a čiji je sedmi dan subota neprijeporni, nenametljivi i nezaobilazni znak.

Ovog ćemo tjedna proučavati taj znak u kontekstu Saveza sa Sinaja.

`Kratak pregled pouke za ovaj tjedan: Odakle potječe subota? Što dokazuje da je subota postojala i prije Sinaja? Zašto je subota tako prikladan znak Saveza?`