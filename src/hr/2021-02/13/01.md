---
title: 'život U Novom Savezu'
date: 19/06/2021
---

### Biblijski tekstovi
1. Ivanova 1,4; Ivan 5,24; Rimljanima 3,24.25; 2. Korinćanima 5,21; 1. Ivanova 4,16; Otkrivenje 2,11; Otkrivenje 20,6.14; Otkrivenje 21,8.

> <p></p>
> “Ja sam došao da ovce imaju život i da ga imaju u izobilju.” (Ivan 10,10)

Ovog tromjesečja proučavali smo Savez putem kojega nam (kada ga svedemo na njegov najjednostavniji, najčistiji oblik) Bog poručuje: Evo kako ću vas spasiti od grijeha. Točka.

Mada je krajnji ishod ili velika završnica obećanja Saveza, naravno, vječni život na obnovljenom svijetu, u blagoslovima Saveza možemo uživati već danas. Bogu je stalo i do našeg sadašnjeg života, On želi najbolje za nas već sada. Savez nije neka pogodba da ćete, ako budete radili ovo i ono, dobiti nagradu u nekoj dalekoj budućnosti. Nagrada i darovi — to su blagoslovi u kojima oni koji uđu u Savez mogu uživati već ovdje i sada. U pouci za ovaj tjedan, na kraju našeg niza razmišljanja o Savezu, osvrnut ćemo se na neke neposredne blagoslove, na neka obećanja proistekla iz Božje milosti koja se izlila u naše srce zato što smo čuli kako Bog kuca i otvorili Mu vrata. Naravno, ima više blagoslova nego što ćemo ih moći navesti ovaj tjedan. Ali to je tek početak, početak nečega što se nikad neće završiti.

`Kratak pregled pouke za ovaj tjedan: Zašto bismo trebali biti radosni? Na osnovi čega se pozivamo na to obećanje? Što bi nas u vezi sa Savezom trebalo osloboditi tereta krivnje? Što znači imati novo srce?`