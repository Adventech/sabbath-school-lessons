---
title: 'Podnety Na štúdium'
date: 25/06/2021
---

V knihe Veľký spor vekov alebo Z tieňa do slávy si prečítaj kapitolu „Vyslobodenie“ a v knihe Cesta ku Kristovi kapitolu „Radosť v Pánovi“.

„Svätý Boží Syn neniesol svoje hriechy a bolesti – niesol bolesti iných, pretože na neho bola položená neprávosť všetkých nás. S božským súcitom sa spája s človekom a ako zástupca ľudského pokolenia trpí ako hriešnik. Nahliadol do priepasti biedy, zapríčinenej našimi hriechmi a premostil roklinu, ktorá nás oddeľuje od Boha.“ (7BC 462)

„Poď, brat môj, poď taký, aký si, hriešny a poškvrnený. Polož svoje bremeno viny na Ježiša a vierou sa dožaduj jeho zásluh. Poď hneď, kým je čas milosti, neváhaj; vyznaj svoje hriechy a kajaj sa a Boh ti hojne odpustí. Nepremárni novú príležitosť. Načúvaj hlasu lásky, ktorý ťa vyzýva, aby si vstal z mŕtvych a Kristus ti mohol dať svetlo. Zdá sa, že každý terajší okamih je priamo spojený s údelom neviditeľného sveta. Nedovoľ, aby ťa tvoja pýcha a nevera viedli k tomu, aby si naďalej odmietal ponuku milosti. Ak ju však zavrhneš, nakoniec budeš nariekať: Prešla žeň, pominulo leto, no nie sme zachránení. (Jer 8,20).“ (5T 353)

**Diskusné otázky**

`Tým, čo veria v Ježiša, Boh sľubuje radosť. Je radosť to isté ako pocit šťastia a pohody? Mal by byť kresťan vždy usmievavý a dobre naladený?`

`Čo znamená byť naplnený „Božou plnosťou“? (Ef 3,19) Čo si pod týmto zvláštnym výrazom môžeme predstaviť?`

`Môže byť kresťan naplnený radosťou a pokojom, ak neberie vážne výzvu z Mt 28 a nepoužíva svoje duchovné dary na splnenie poslania?`

**Zhrnutie**

Zmluva medzi Bohom a človekom nie je len nejakým abstraktným teologickým konceptom. Je to spôsob, akým Boh formuluje a vysvetľuje náš vzájomný spásny vzťah. Prijatím zmluvy otvárame svoje životy Božej láske a jeho zasľúbeniam o spasení.

Západ slnka: 20.52