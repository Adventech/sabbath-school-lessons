---
title: 'Za Daljnje Proučavanje'
date: 25/06/2021
---

U knjizi Ellen G. White Velika borba pročitajte poglavlje pod naslovom “Božji narod izbavljen”, str. 500—508 (u izvorniku 635—645), a u knjizi Put Kristu poglavlje “Radosni u Gospodinu”, str. 122—135 (u izvorniku 115—126). “Sveti Božji Sin nije imao vlastitih grijeha i žalosti koje bi ponio. On je nosio žalosti drugih jer je na Njega položeno bezakonje svih nas. Božanskim suosjećanjem On se povezuje s čovjekom i kao predstavnik ljudskog roda dopušta da se prema Njemu postupa kao prema prekršitelju Zakona. On gleda u bezdan jada koji su naši grijesi otvorili pred nama i premošćuje jaz čovjekove odvojenosti od Boga.” (Ellen G. White, Bible Echo and Signs of the Times, 1. kolovoza 1892.) “Dođi, moj brate, dođi takav kakav jesi, grešan i opterećen. Položi svoj teret krivnje na Isusa i vjerom se uhvati za Njegove zasluge. Dođi sada dok se milosrđe zadržava, dođi s priznanjem, s poniznom dušom i Bog će ti izobilno oprostiti. Ne usudi se čekati neku drugu priliku. Poslušaj glas milosrđa koji sada moli za tebe da ustaneš od mrtvih kako bi ti Krist mogao dati svjetlo. Svaki trenutak u sadašnjosti izravno je povezan sa sudbinama nevidljivoga svijeta. Ne dopusti onda da te tvoja oholost i nevjerovanje navodi da i dalje odbacuješ ponuđeno milosrđe. Ako to učiniš, na kraju ćeš zakukati: ‘Žetva prođe, minu ljeto, a mi nismo spašeni!’ (Jeremija 8,20)” (Ellen G. White, Svjedočanstva za Crkvu, sv. 5, str. 308; u izvorniku 353)

**Pitanja za razgovor**

`1.	“Mi promatramo sebe u odnosu na svemir”, pisao je Francis- co Jose Moreno, “i svjesni smo svojeg neznanja i krajnje nemoći. Otuda i naša nesigurnost. A posljedica je da osjećamo strah.” (Be- tween Faith and Reason: Basic Fear and the Human Condition, str. 7) Usporedite tu izjavu s Efežanima 3,17-19. Razgovarajte o razlikama između ta dva gledišta.`

`2.	Bog nam obećava radost ako vjerujemo u Isusa. Je li radost isto što i sreća? Bismo li uvijek trebali biti sretni? A ako nismo, znači li to da nešto nije u redu s našim kršćanskim iskustvom? Što nam u Isusovom životu može pomoći da dođemo do odgovora na ta pitanja?`

`3.	Razgovarajte o pozivu da budemo ispunjeni “do sve punine koja dolazi od Boga” (Efežanima 3,19). Što to znači? Kako to možemo iskusiti u svojem životu?`

**Zaključak:** Savez nije samo neki duboki teološki pojam. On uređuje vrijednosti našeg spasonosnog odnosa s Kristom, odnosa koji nam pruža izvanredne prednosti već sada, kao i prigodom Njegovog povratka.