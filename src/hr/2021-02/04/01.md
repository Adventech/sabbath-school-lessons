---
title: 'Vječni Savez'
date: 17/04/2021
---

### Biblijski tekstovi
Izlazak 3,14; Postanak 17,1-6; Postanak 41,45; Daniel 1,7; Postanak 15,7-18; Postanak 17,1-14; Otkrivenje 14,6.7.

> <p></p>
> “Savez svoj sklapam između sebe i tebe i tvoga potomstva poslije tebe — Savez svoj za vjekove: ja ću biti Bogom tvojim i tvoga potomstva poslije tebe.” (Postanak 17,7)

Koga od nas nije u djetinjstvu svladala neka teška bolest, možda baš upala pluća, koja je prijetila da preraste u nešto još gore? Kad bismo se u dugim noćima, dok nas je tresla groznica, probudili iz polusna, vidjeli bismo svojeg oca ili majku kako sjede uz naš krevet u blijedoj svjetlosti noćne svjetiljke. Upravo tako je, u prenesenom, ljudskom smislu, Bog sjedio uz krevet svijeta oboljelog od grijeha, dok je moralna tama postajala sve gušća u stoljećima nakon potopa. Zato je On pozvao Abrahama i napravio plan da preko tog vjernog sluge podigne narod kojem će moći povjeriti znanje o sebi i darovati spasenje.

Dakle, Bog je načinio Savez s Abrahamom i njegovim potomstvom, koji još detaljnije otkriva božanski plan za spasenje čovječanstva od posljedica grijeha. Gospodin nije želio svoj svijet ostaviti bez nadzora i brige koji su mu bili tako prijeko potrebni. I tako ćemo ovoga tjedna razmotriti još neka obećanja Saveza.

`Kratak pregled pouke za ovaj tjedan: Kako glasi Božje ime? Što ono znači? Kakvo je značenje imena kojima se Bog predstavio Abrahamu? Kojim se On imenima predstavljao? Zašto je Bog promijenio Abramovo ime u Abraham? Zašto su imena važna? Koji su uvjeti, ili obveze, bili vezani uz taj Savez?`