---
title: 'Abrám – Večná Zmluva'
date: 17/04/2021
---

> <p>Základný verš</p>
> Zmluvu medzi mnou a tebou a tvojím potomstvom vo všetkých pokoleniach robím večnou zmluvou, že budem tvojím Bohom i Bohom tvojho potomstva.  (1 Moj 17,7)

Pamätáte si z detstva chvíle, keď ste mali zápal pľúc či chrípku? Za dlhých, v horúčke prebdených nocí ste v slabom svetle nočnej lampy videli z polospánku mamu alebo otca sedieť v kresle vedľa postele, pripravených kedykoľvek vám pomôcť. Rodičia boli vždy pri vás, premýšľali o príčine vašej choroby a hľadali liek, ktorý by vám opäť vrátil zdravie.

Práve tak, obrazne povedané, Boh sedel vedľa hriechom nakazeného sveta, keď sa po potope nad ľudstvom začala opäť rozprestierať morálna tma. Túžil po tom, aby zomierajúcemu ľudskému pokoleniu mohol vrátiť duchovné zdravie. Preto povolal Abráma. Prostredníctvom svojho verného služobníka chcel založiť národ, ktorému by mohol zveriť poznanie seba. Boh vtedy uzavrel s Abrámom a jeho potomstvom zmluvu, ktorá mala jasne vyjadriť podstatu Božieho plánu záchrany ľudstva od následkov hriechu. Pán Boh nemal v úmysle nechať svet napospas osudu. Tento týždeň sa teda pozrieme na to, ako práve táto zmluva vyjadrila ďalšie úžasné zasľúbenia.

**Osnova úlohy**

`Iniciátor zmluvy„Hospodin“ = Boh, ktorý je, bol a bude (nedeľa)„Boh všemohúci“ (pondelok)`

`Príjemca zmluvnej ponuky: Abrám (utorok)`

`Obsah zmluvyJej tri etapy (streda)Záväzky, ktoré z nej plynú (štvrtok)`