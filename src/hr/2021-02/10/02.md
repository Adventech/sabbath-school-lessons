---
title: 'Ajhľa, Prichádzajú Dni...'
date: 30/05/2021
---

> <p></p>
> <sup>31</sup>„Hľa, blíži sa čas,“ znie výrok Hospodina, „keď uzavriem novú zmluvu s domom Izraela a s domom Júdu. <sup>32</sup> Nie takú zmluvu, akú som uzavrel s vašimi otcami, keď som ich chopil za ruku, aby som ich vyviedol z Egypta. Oni totiž moju zmluvu porušili, hoci som bol ich Pánom,“ znie výrok Hospodina. <sup>33</sup> „Toto však bude zmluva, ktorú uzavriem s domom Izraela po týchto dňoch,“ znie výrok Hospodina. „Svoj zákon vložím do ich vnútra a vpíšem ho do ich srdca. Budem im Bohom a oni budú mojím ľudom. <sup>34</sup> Už sa nebudú navzájom poučovať a brat bratovi nebude hovoriť: ‚Poznajte Hospodina!‘, lebo všetci ma budú poznať, od najmenšieho až po najväčšieho,“ znie výrok Hospodina, „pretože im odpustím viny a na ich hriech nebudem viac spomínať.“  

**Osobné štúdium**

**Pozorne si prečítajte vyššie uvedenú biblickú pasáž a zamyslite sa nad nasledujúcimi otázkami:**

`Kto inicioval túto zmluvu?`

`O akom „zákone“ sa tu hovorí?`

`Aký vzťah by chcel mať Boh so svojím stvorením?`

`Čo je pre to on sám ochotný urobiť?`

Z týchto veršov jasne vyplýva, že nová zmluva sa v samotnej podstate veľmi nelíšila od starej zmluvy, ktorú Izrael uzavrel na vrchu Sinaj. Problém nebol v tom, že zmluva zo Sinaja už nebola svojím obsahom aktuálna alebo zastaraná. Problém bol v tom, že bola porušená. (v. 32)

Odpovede na uvedené otázky dokazujú, že mnohé prvky „starej zmluvy“ sa stali súčasťou novej zmluvy. „Nová zmluva“ je v určitom zmysle „obnovená zmluva“. Ide vlastne o realizáciu tej prvej zmluvy.

**Aplikácia**

`Verš 34 prináša krásny Boží sľub, že svojím deťom odpustí ich hriechy a neprávosti. A to i napriek tomu, že im do vnútra vpíše svoj zákon (v. 33). Sú tieto dve myšlienky v rozpore? A čo to vôbec znamená, keď má človek zákon vpísaný vo svojom srdci (porovnaj Rim 2,15)? Ako sa to prejavuje v tvojom živote?`