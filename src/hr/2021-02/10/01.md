---
title: 'Novi Savez'
date: 29/05/2021
---

### Biblijski tekstovi
Jeremija 31,31-34; Matej 5,17-28; Hošea 2,18-20; Izaija 56,6.7; Hebrejima 8,7.8; Hebrejima 10,4; Matej 27,51.

> <p></p>
> “Evo dolaze dani — riječ je Jahvina — kad ću s domom Izraelovim i s domom Judinim sklopiti Novi savez.” (Jeremija 31,31)

U jednom stripu prikazan je direktor nekog poduzeća kako stoji pred skupinom voditelja odjela. Pokazivao im je kutiju deterdženta koju je držao u rukama. Ponosno je upirao prstom na riječ “Novo” ispisanu velikim crvenim slovima na kutiji, što je, naravno, trebalo značiti da je riječ o novom proizvodu. A onda je rekao: “Na kutiji je zapravo samo ova riječ nova.” Drugim riječima, sva promjena, sva novina sastojala se jednostavno u toj riječi “Novo” na kutiji. Sve ostalo bilo je isto.

U određenom smislu moglo bi se reći da to vrijedi i za novi Savez. Temelj Saveza, nada koju on sadrži, uvjeti pod kojima je dan isti su kao oni koje nalazimo u starom Savezu. To je oduvijek bio Savez Božje milosti, Savez zasnovan na ljubavi koja nadilazi ljudske mane i poraze.

`Kratak pregled pouke za ovaj tjedan: Koje su sličnosti između starog i novog Saveza? Koju ulogu Zakon ima u sklopu Saveza? S kim su ti savezi načinjeni? Na što se misli u Poslanici Hebrejima kada se govori o “boljem Savezu”? (Hebrejima 8,6) Kakav odnos postoji između Saveza i nebeskog Svetišta?`