---
title: 'Za Daljnje Proučavanje'
date: 04/06/2021
---

“Uzimajući sa svojim učenicima udjela u kruhu i čaši, Krist se obvezao da će im biti Otkupitelj. Povjerio im je novi savez kojim svi oni koji Ga prime postaju Božja djeca i subaštinici s Kristom. Ovim savezom svaki blagoslov koji Nebo može pokloniti za ovaj život i život koji će doći pripadao je njima. Djelo ovog saveza moralo je biti potvrđeno Kristovom krvlju. Obred Večere Gospodnje trebao je stalno podsjećati učenike na beskonačnu žrtvu koja je prinesena za svakoga od njih pojedinačno kao člana palog ljudskog roda.” (Ellen G. White, Isusov život, str. 547; u izvorniku 659)

“Najizrazitije obilježje tog saveza mira jest obilno bogatstvo milosti i opraštanja koje je ponuđeno grešniku ako se pokaje i ostavi svoj grijeh. Sveti Duh opisuje Evanđelje kao spasenje nježnom milošću našega Boga. ‘Jer će biti milostiv prestupcima njihovim, grijeha se njihovih više neću nikako sjećati!’ (Hebrejima 8,12) Je li Bog zanemario pravednost kada je pokazao milost prema grešniku? Ne; Bog nikada ne bi mogao nanijeti sramotu svojem Zakonu dopuštajući da ga ljudi namjerno i drsko krše. Pod novim Savezom savršena poslušnost je uvjet za život! Ako se grešnik pokaje i prizna svoje grijehe, dobit će pomilovanje. Žrtvom koju je Krist prinio za njega, oprost mu je osiguran. Krist je umjesto svakog pokajanog grešnika koji vjeruje zadovoljio zahtjeve Zakona.” (Ellen G. White, Božja zadivljujuća milost, str. 138)

**Pitanja za razgovor**

`1.	Kakva je prednost imati Zakon upisan u srcu, a ne samo na kamenim pločama? Koji je lakše zaboraviti, Zakon napisan na kamenu ili onaj u srcu?`

`2.	Još od pada čovječanstva spasenje se moglo naći samo u Isusu, premda se ta istina otkrivala na različite načine u različitim povijesnim razdobljima. Zar to isto ne vrijedi i kad je riječ o Savezu?`

`3.	Pogledajte drugi citat Ellen G. White u odsjeku za danas. Na što ona misli kad kaže da se u novom Savezu zahtijeva “savršena poslušnost”? Tko je jedini pokazao “savršenu poslušnost”? Kako ta poslušnost odgovara na zahtjeve koje Zakon postavlja pred nas?`

**Zaključak:** Novi Savez donosi veće, potpunije i bolje otkrivenje plana spasenja. Mi koji sudjelujemo u njemu činimo to na osnovi vjere koja se očituje u poslušnosti Zakonu upisanom u našem srcu.