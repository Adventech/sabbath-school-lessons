---
title: 'Podnety Na Zamyslenie'
date: 18/06/2021
---

„Jediná cesta, ktorou môže (hriešnik) dôjsť k spravodlivosti, je viera. Vierou môže predložiť Bohu zásluhy Ježiša Krista a Boh mu pripočíta poslušnosť svojho Syna. Kristova spravodlivosť nahradí prehry človeka. Boh prijme, odpustí a ospravedlní kajúceho, veriaceho človeka a zaobchádza s ním, akoby bol spravodlivý. Miluje ho tak, ako miluje svojho Syna. Tak to je, keď sa viera počíta za spravodlivosť.“ (1SM 367)

„Keď v pokání a viere prijímame Krista za svojho Spasiteľa, Boh nám odpúšťa hriechy a ustupuje od trestu, aký je predpísaný za porušenie zákona. Hriešnik potom stojí pred Bohom ako spravodlivý. Je poctený priazňou neba a prostredníctvom Ducha má spoločenstvo s Otcom a Synom.

Musí však byť vykonané aj ďalšie dielo – rozvoj charakteru. Pravda má človeka posväcovať. Aj to sa deje prostredníctvom viery. Pretože len Kristovou milosťou, ktorú prijímame vierou, sa môže meniť charakter.“ (3SM 191)

„Viera, ktorá ospravedlňuje, vedie vždy najprv k skutočnému pokániu a potom k dobrým skutkom, ktoré sú ovocím tejto viery. Viera, ktoré neprináša dobré ovocie, nie je spásonosnou vierou.“ (3SM 195)

**Diskusné otázky**

`Aký je rozdiel medzi živou a mŕtvou vierou? Jk 2,17.18`

`Ako opisuje živú vieru Pavol? Rim 16,25.26`

`Ako by si odpovedal na argument, že ak sme spasení len pripočítanou spravodlivosťou, nie tou, ktorá je v nás, potom nezáleží na tom, čo robíme a ako to robíme?`

**Zhrnutie**

Bez ohľadu na to, čo robíme, naša ľudská prirodzenosť je hriešna a nehodná stáť pred čistotou Božej spravodlivosti. Ak však vyzlečieme našu vlastnú prirodzenosť a prijmeme Kristovu zástupnú obeť, môžeme stáť pred Bohom ako spravodliví.

Západ slnka: 20.51