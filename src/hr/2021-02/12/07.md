---
title: 'Za Daljnje Proučavanje'
date: 18/06/2021
---

“Grešnik može postići pravednost jedino putem vjere. Vjerom on može prinijeti Bogu Kristove zasluge, a Gospodin će poslušnost svojega Sina upisati u grešnikov izvještaj. Kristova pravednost prihvaća se umjesto čovjekovih nedostataka, a Bog prima i opravdava dušu koja se kaje i vjeruje, odnosi se prema njoj kao da je pravedna i ljubi je kao što ljubi svojeg Sina. Na taj se način vjera uračunava kao pravednost.” (Ellen G. White, Selected Messages, sv. 1, str. 367)

“Kada u pokajanju i vjeri prihvatimo Krista kao svojeg Spasitelja, Gospodin oprašta naše grijehe i ukida kaznu predviđenu za kršenje Zakona. Grešnik tada stoji pred Bogom kao pravedna osoba, stječe naklonost Neba i preko Duha ulazi u zajedništvo s Ocem i Sinom. Tada postoji samo još jedno djelo koje treba obaviti, a ono je razvojne naravi. Duša se treba posvetiti istinom. I to se također ostvaruje putem vjere. Jer karakter se može preobraziti jedino Kristovom milošću koju primamo vjerom.” (Ellen G. White, Selected Messages, sv. 3, str. 191)

**Pitanja za razgovor**

`1.	Koja je razlika između žive i mrtve vjere? (Jakov 2,17.18) Kako Pavao opisuje živu vjeru? (Rimljanima 16,26) Koja nam ključna riječ pomaže da otkrijemo što vjera zahtijeva?`

`2.	Kako odgovarate na tvrdnju (u kojoj ima određene logične dosljednosti) da, ako se spašavamo samo na osnovi uračunate pra-vednosti, a ne pravednosti koja postoji u nama, uopće nije važno što i kako radimo?`

`3.	“Bog nas prihvaća jedino preko svojega ljubljenog Sina, a dobra djela samo su rezultat djelovanja Njegove ljubavi koja oprašta grijehe. Mi nismo za njih zaslužni i ona nam se ne priznaju kao nešto na osnovi čega bismo mogli tvrditi da imamo udjela u spasenju svoje duše. ... On (vjernik) ne može preporučiti svoja dobra djela u prilog spasenju svoje duše.” (Ellen G. White, Selected Messages, sv. 3, str. 199) Imajući u vidu tu izjavu Ellen G. White, zašto su dobra djela ipak tako bitan dio kršćanskog iskustva?`

**Zaključak:** Stari Savez, novi Savez: Isus je platio naš dug prema Zakonu da bismo mi mogli stajati kao pravedni pred Bogom.