---
title: 'Božia Láska A ľudská Viera'
date: 12/06/2021
---

> <p>Základný verš</p>
> Je zrejmé, že pred Bohom nikto nie je ospravedlnený zo Zákona, pretože spravodlivý z viery bude žiť.  (Ga 3,11)

Asi v 7. storočí pred Kristom napísal grécky básnik Homér slávnu Odyseu – príbeh Odysea, veľkého hrdinu, ktorý sa po dobytí Tróje vydá na desaťročnú spiatočnú cestu do svojej rodnej Itaky. Cesta domov trvá veľmi dlho. Prežije stroskotanie lode, vzbury, búrky, čelí rôznym obludám a ďalším prekážkam, ktoré mu bránia doraziť do cieľa. Napokon, keď bohovia usúdia, že jeho trápenie bolo dostatočným trestom za jeho chyby, dovolia ustatému hrdinovi vrátiť sa domov k rodine.

V istom zmysle sa podobáme Odyseovi. Tiež sme na dlhej ceste domov. Na rozdiel od Odysea však nikdy nebudeme „trpieť dosť“, aby sme si za to niečo zaslúžili – napríklad návrat domov. Vzdialenosť medzi nebom a zemou je pre nás príliš veľká na to, aby sme ňou odčinili naše chyby. Ak sa dostaneme domov, potom výlučne z Božej milosti. V súvislosti s tým je zmluva kľúčovým prejavom Božej milosti v našich životoch.

**Osnova úlohy**

Tento týždeň sa pri štúdiu zameriame ako na Božiu lásku prejavenú v jeho zmluve s ľuďmi, tak na vieru, ktorá je ľudskou odpoveďou na Božiu milosť.

`Božia láska – základ jeho zmluvy s ľuďmiKríž ako najvyšší prejav Božej lásky (nedeľa)„Vykúpenie“ bezmocných hriešnikov (pondelok)`

`Viera/dôvera – náš „podpis“ na tejto zmluveAbrahámova viera/dôvera v Božiu milosť (utorok, streda)Naša dôvera v Božie zasľúbenia (štvrtok)`