---
title: 'Vjera Saveza'
date: 12/06/2021
---

### Biblijski tekstovi
Gaćanima 6,14; Rimljanima 6,23; 1. Ivanova 5,11.13; Rimljanima 4,1-7; Levitski zakonik 7,18; Levitski zakonik 17,1-4; Rimljanima 5,1.

> <p></p>
> “A da se Zakonom nitko ne opravdava pred Bogom, to je očito, jer pravednik će živjeti od vjere.” (Galaćanima 3,11)

Oko sedam stoljeća prije Krista, pjesnik Homer napisao je Odiseju, priču o velikom ratniku Odiseju koji je nakon Trojanskog rata u kojem je opljačkao grad Troju, otpočeo desetogodišnje putovanje u pokušaju da se vrati na svoju rodnu Itaku. Putovanje je trajalo tako dugo zato što se suočavao s brodolomima, pobunama, olujama, čudovištima i drugim preprekama koje su ga ometale u postizanju cilja. Konačno, pošto su bogovi zaključili da je Odisej dovoljno postradao, dopustili su tom umornom ratniku da se vrati svojem domu i obitelji. On se u svojim nevoljama, složili su se, iskupio za svoje pogreške.

U određenom smislu i mi se poput Odiseja nalazimo na dugom putovanju kući. Presudna razlika, međutim, ogleda se u tome što mi, za razliku od Odiseja, nikad ne možemo “dovoljno postradati” da bismo zaslužili povratak. Nebo i Zemlja previše su udaljeni da bismo se mogli iskupiti za svoje pogreške. Ako stignemo kući, bit će to samo zahvaljujući Božjoj milosti.

`Kratak pregled pouke za ovaj tjedan: Zašto je spasenje dar? Zašto je samo netko jednak Bogu mogao otkupiti naše duše? Što čini Abrahama tako dobrim predstavnikom vjere? Što znači da nam se pravednost “pripisuje” ili “uračunava”? Kako možemo prisvojiti obećanja i nadu koju nam pruža križ?`