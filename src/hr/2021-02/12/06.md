---
title: 'Oslanjanje Na Obećanja'
date: 17/06/2021
---

Čuveni kardinal Bellarmine, veliki rimokatolički apologet, cijelog se života borio protiv poruke o opravdanju samo po uračunatoj pravednosti. Dok je ležao na samrtničkoj postelji, donijeli su mu raspelo i relikvije da mu pruže utjehu i ohrabrenje pred smrt. Ali Bellarmine je rekao: “Nosite to. Sigurnije je osloniti se na Kristove zasluge.”

Mnogi ljudi, kako im se približava kraj života, osvrnu se za sobom i uviđaju koliko su isprazni, uzaludni i beskorisni svi njihovi pokušaji da djelima zasluže spasenje pred svetim Bogom i koliko im je potrebna Kristova pravednost. Ipak, dobra je vijest da ne moramo čekati da nam se smrt približi da bismo pronašli sigurnost u Gospodinu. Čitav Savez zasniva se na Božjim pouzdanim obećanjima u ovom trenutku, koja nam On daje upravo sada, koja već sad mogu učiniti naš život boljim.

**Potražite sljedeće retke, a na pitanja koja se nalaze uz njih, odgovorite u kontekstu razvijanja, očuvanja i jačanja vašeg zavjetnog odnosa s Bogom:**

`Psalam 34,8 (Kako možete iskusiti Božju dobrotu?)`

`Matej 11,30 (Što u onome što je Isus ostvario za nas čini taj jaram blagim?)`

`Rimljanima 5,1 (Kakve veze opravdanje ima s mirom?)`

`Filipljanima 2,7.8 (Što ste zadobili na osnovi Kristovog iskustva?)`

`Uz molitvu preispitajte svoj život i postavite sebi pitanje: Što jača moj odnos s Bogom, a što ga narušava? Koje bih promjene trebao učiniti?`