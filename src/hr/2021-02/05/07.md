---
title: 'Za Daljnje Proučavanje'
date: 30/04/2021
---

U knjizi Ellen G. White Patrijarsi i proroci pročitajte poglavlja pod naslovom “Abraham u Kanaanu”, str. 102—113 (u izvorniku 132—144), i “Ispit vjere”, str. 114—122 (u izvorniku 145—155).

“Ispit koji je Abraham prošao nije bio lagan. ... Ali on nije oklijevao odazvati se pozivu. On nije postavljao pitanja o obećanoj zemlji. ... Bog ga je pozvao i njegov je sluga morao poslušati; za njega je najsretnije mjesto na svijetu bilo ono mjesto gdje je Bog želio da on bude.” (Ellen G. White, Patrijarsi i proroci, str. 97; u izvorniku 126)

Kad je Abram došao u Kanaan, javio mu se Bog i stavio mu do znanja da će ta zemlja, iako on samo privremeno boravi u njoj, biti dana njegovim potomcima (Postanak 12,7). Bog je to obećanje više puta ponovio (vidi Postanak 13,14.15.17; 15,13.16.18; 17,8; 28,13.15; 35,12). Ispunjavajući obećanje četiristotinjak godina poslije (Postanak 15,13.16), Gospodin je Mojsiju objavio da će On izvesti Izrael iz Egipta u zemlju u kojoj teče med i mlijeko (Izlazak 3,8.17; 6,8). Bog je isto obećanje ponovio Jošui (Jošua 1,3), a u Davidovo se vrijeme to obećanje u velikoj mjeri, premda ne u potpunosti, ispunilo (Postanak 15,18-21; 2. Samue- lova 8,1-14; 1. o kraljevima 4,21; 1. Ljetopisa 19,1-19).

Sada pročitajte Hebrejima 11,9.10.13-16. Ti redci jasno pokazuju da su Abraham i ostali vjerni patrijarsi vidjeli Kanaan kao simbol, ili nagovještaj, konačnog boravišta Božjeg otkupljenog naroda. U uvjetima grijeha nije moguće imati trajan dom. Život je prolazan kao “dim koji se čas pokaže i zatim nestane” (Jakov 4,14). Kao Abrahamovi duhovni potomci, i mi moramo uvidjeti da “ovdje nemamo grada koji će ostati, nego tražimo onaj koji će doći” (Hebrejima 13,14). Izvjesnost budućeg života s Kristom daje nam postojanost u sadašnjem svijetu promjena i propadanja.

**Pitanja za razgovor**

`1.	Kakav bi utjecaj Božje obećanje o novoj Zemlji trebalo imati na naše kršćansko iskustvo? (Usporedi Matej 5,5; 2. Korinćanima 4,17.18; Otkrivenje 21,9.10; 22,17.)`

`2.	“Prava veličina rezultat je pokoravanja Božjim zapovijedima i usuglašavanja s Njegovom božanskom svrhom.” (SDA Bible Com- mentary, sv. 1, str. 293) Razgovarajte o značenju ove tvrdnje.`

**Zaključak:** Obećanja! Kako su dragocjena onome tko vjeruje! Hoće li se ispuniti? Vjera kaže: Da. 