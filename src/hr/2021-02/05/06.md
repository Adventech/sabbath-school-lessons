---
title: '“ime ću Ti Uzveličat”'
date: 29/04/2021
---

**“Velik ću narod od tebe učiniti, blagoslovit ću te, ime ću ti uzveličat, i sam ćeš biti blagoslov.” (Postanak 12,2)**

`U Postanku 12,2, Bog obećava Abramu da će njegovo ime učiniti velikim — odnosno, da će ga učiniti slavnim. Zašto bi Gospodin želio učiniti nešto takvo za bilo kojeg grešnika, koliko god on bio poslušan i vjeran? Tko zaslužuje “veliko” ime? (Vidi Rimljanima 4,1-5; Jakov 2,21-24.) Je li Bog darovao Abramu veličinu radi njegove osobne koristi ili zbog nečega većeg? Objasnite.`

`Usporedite sljedeće retke: Postanak 11,4 i Postanak 12,2. Koja je velika razlika? U kojem smislu jedan redak prikazuje spasenje djelima, a drugi spasenje vjerom?`

Koliko god plan spasenja počivao na onome što je Krist učinio za nas, uključeni smo i mi kao primatelji Božje milosti. Mi trebamo odigrati svoju ulogu, pri čemu do izražaja dolazi naš slobodni izbor. Vjekovna drama, bitka između Krista i Sotone, još uvijek se odigrava u nama i preko nas. I ljudi i anđeli promatraju što se s nama događa u tom sukobu (1. Korinćanima 4,9). Dakle, tko smo mi, što govorimo i što radimo ne samo da nije nevažno izvan kruga našeg neposrednog utjecaja, već u određenom smislu utječe na čitav svemir. Svojim riječima, postupcima, čak i svojim stavovima možemo slaviti Gospodina koji je tako mnogo učinio za nas, a možemo i sramotiti Njega i Njegovo ime. Prema tome, kad je Jahve rekao Abramu da će njegovo ime uzveličati, On sigurno nije govorio o tome na isti način kako ovaj svijet govori za nekoga tko ima veliko ime. U Božjim očima ime čini velikim karakter, vjera, poslušnost, poniznost i ljubav prema drugima — crte koje, premda se često poštuju i u svijetu, obično nisu od presudnog značenja da bi se nečije ime smatralo velikim.

`Pogledajte neke muškarce i žene koji danas u svijetu imaju “veliko” ime, bilo da su to glumci, političari, umjetnici, bogataši ili netko drugi. Što je te ljude učinilo slavnim? Usporedite to s Abra- hamovom veličinom. Što nam to govori o činjenici koliko je svjetovni pojam veličine izopačen? U kojoj mjeri taj svjetovni stav utječe i na naše shvaćanje veličine?`