---
title: '„tvoje Meno Zvelebím...“'
date: 29/04/2021
---

> <p></p>
> Potom povedali: „Poďme, vybudujme si mesto a vežu, ktorá svojím vrcholom bude siahať do neba! Tak sa preslávime a nerozptýlime sa po celej zemi.“ 

> <p></p>
> Urobím z teba veľký národ, požehnám ťa, zvelebím tvoje meno. Buď požehnaním!  

**Osobné štúdium**

`Prečo sa Boh rozhodol dať Abrahámovi zvláštne požehnanie a urobiť jeho meno „veľkým“? 1 Moj 12,2`

`Aký je rozdiel medzi tým, čo si povedali obyvatelia Babylona a čo povedal Boh o Abrahámovi? 1 Moj 11,4`

Aj keď sa plán spasenia zakladá na tom, čo Kristus urobil pre nás, my, ako prijímatelia Božej milosti, sme jeho súčasťou. Musíme sa rozhodnúť; dôležitú úlohu zohráva naše slobodné rozhodnutie. Dráma vekov, zápas medzi Kristom a satanom, ešte stále prebieha v nás aj prostredníctvom nás. Ľudia aj anjeli sledujú, ako sa tento zápas pre nás skončí. Kto sme, čo hovoríme a čo robíme – aj keď sa nám zdá, že sa to dotýka len nášho bezprostredného okruhu pôsobnosti – má následky, ktoré v určitom zmysle prenikajú do vesmíru. Svojimi slovami, skutkami, ba aj postojmi môžeme vzdať slávu Bohu, ktorý pre nás vykonal tak mnoho, alebo mu môžeme urobiť hanbu a zneuctiť jeho meno. Keď Boh povedal Abrahámovi, že zvelebí jeho meno, určite to nemyslel tak, ako keď svet hovorí o niekom slávnom. To, čo v Božích očiach robí „veľké“ meno, je charakter, viera, poslušnosť, pokora a láska k iným. Aj keď vo svete zvyčajne tieto vlastnosti nie sú potrebné na to, aby bol niekto slávny, svet by ich mal uznávať.

**Aplikácia**

`Ako sa dnes meno niekoho stane známe a veľké? Ako ovplyvňuje postoj sveta náš pohľad na „veľkosť“ človeka?`