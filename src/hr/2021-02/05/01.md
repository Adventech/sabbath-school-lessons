---
title: 'Djeca Obećanja'
date: 24/04/2021
---

### Biblijski tekstovi
Postanak 15,1-3; Izaija 25,8; 1. Korinćanima 2,9; Otkrivenje 22,1-5; 1. Petrova 2,9; Postanak 11,4; Postanak 12,2.

> <p></p>
> “Ja sam s vama u sve vrijeme do svršetka svijeta.” (Matej 28,20)

“Jedan otac i njegova desetogodišnja kći provodili su odmor na moru. Jednom su otplivali malo dalje od obale i premda su oboje bili dobri plivači, plima ih je počela vući prema pučini. Pošto je to shvatio, otac je doviknuo svojem djetetu: ‘Mary, idem na obalu po pomoć. Ako se umoriš, okreni se na leđa. Tako možeš plutati cijeli dan. Vratit ću se po tebe.’ Tako su se razdvojili.

Ubrzo su mnogi spasilački čamci jurili unaokolo u potrazi za dje-vojčicom, dok je stotine ljudi na obali, pošto je čulo vijest, nestrpljivo iščekivalo ishod. Tražili su je četiri sata dok je nisu pronašli daleko od obale. Mirno je plutala na leđima ne osjećajući nikakav strah. Veseli povici, pomiješani sa suzama radosnicama dočekali su spasioce kad su se vratili sa svojim dragocjenim teretom, ali djevojčica je bila sasvim mirna. Njoj se činilo da se svi pomalo čudno ponašaju. ‘Tata je rekao da mogu cijeli dan plutati na leđima’, rekla je. ‘Tako sam ja plivala i plutala znajući da će se on vratiti.’” (H. M. S. Richards, “When Jesus Comes Back”, Voice of Prophecy News, ožujak 1949., str. 5)

`Kratak pregled pouke za ovaj tjedan: Zašto Bog govori o sebi kao o Abrahamovoj zaštiti? Na koji su način “sva plemena na zemlji” trebala biti blagoslovljena preko Abrahama? Koje je najveće od svih obećanja Saveza?`