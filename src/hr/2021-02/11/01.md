---
title: 'Svetište Novog Saveza'
date: 05/06/2021
---

### Biblijski tekstovi
Izlazak 25,8; Izaija 53,4-12; Hebrejima 10,4; Hebrejima 9,14; Hebrejima 8,1-6; 1. Timoteju 2,5.6.

> <p></p>
> “Zato je on posrednik jednoga novog saveza: da, pošto je nastupila smrt za otkupljenje prekršaja učinjenih, u vrijeme prvoga Saveza oni koji su pozvani prime obećanje — vječnu baštinu.” (Hebrejima 9,15)

Noć bez mjesečine, s nebom crnim kao prolivena tinta, obavijala je Franka svojim sjenama dok je hodao praznim gradskim ulicama. Nakon nekog vremena iza sebe je začuo korake. Netko ga je slijedio u tami. A onda ga je taj netko sustigao i obratio mu se: “Jeste li vi Frank, tiskar?”

“Jesam. Otkud vi to znate?”

“Ja vas ne poznajem”, odgovorio je neznanac. Ali jako dobro poznajem vašeg brata, a vaš stas, način hoda i pokreti, čak i u ovom mraku, toliko su me podsjetili na njega da sam, pošto mi je rekao da ima brata, pomislio da ste to vi.”

Ova priča dobro oslikava veliku istinu o izraelskoj službi u Svetištu. Bila je to, kaže Biblija, sjena, protulik, slika određene stvarnosti. Ipak, te sjene i slike bile su dovoljne da pretkažu i otkriju istine koje su prikazivale — Kristovu smrt i službu Velikog svećenika u nebeskom Svetištu.

`Kratak pregled pouke za ovaj tjedan: Zašto je Bog želio da Izraelci sagrade Svetište? Čemu nas to Svetište uči u vezi s Kristom kao našom Zamjenom? Što Isus radi na Nebu kao naš Predstavnik?`