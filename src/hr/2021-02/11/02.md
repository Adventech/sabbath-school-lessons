---
title: Odnosi
date: 06/06/2021
---

“Među vama ću postaviti svoje prebivalište, i neću vas odbaciti; među vama ću hoditi i bit ću vam Bog, a vi ćete mi biti narod.” (Levitski zakonik 26,11.12)

Jedno bi dosad već trebalo biti jasno — bilo u starom ili novom Savezu, Gospodin želi ostvariti blizak, topao odnos sa svojim narodom. Savez zapravo pomaže da se uspostave (u nedostatku bolje riječi) “pravila” u tom odnosu.

Odnos je od presudne važnosti unutar Saveza bez obzira na vrijeme i okolnosti. Da bi odnos postojao, treba doći do uzajamne povezanosti, komunikacije i kontakta, što posebno vrijedi za smrtne, pogrešive, ne-povjerljive ljude. Gospodin je, naravno, znajući to, preuzeo inicijativu kako bi bio siguran da nam se otkrio u dovoljnoj mjeri da bismo se u svojim ljudskim granicama mogli povezati s Njim na smislen način.

`Pročitajte Postanak 25,8 gdje Bog naređuje Izraelcima da načine Svetište. Koji razlog Gospodin navodi?`

Odgovor na to pitanje, naravno, pokreće sljedeće pitanje: Zašto? Zašto Bog želi prebivati među svojim narodom?

Istina bi se možda mogla naći u redcima koje smo naveli u našem uvodnom ulomku. Zapazite da Bog želi “postaviti prebivalište” (ili “pre- bivati“) među njima. A onda kaže da ih neće “odbaciti”. Zatim dodaje da će “hoditi” među njima i da će im biti Bog, dok će oni biti Njegov narod (Levitski zakonik 26,11.12). Pogledajte pojedinosti koje nalazimo u tom ulomku. Ponovno se vrlo jasno ističe aspekt uzajamnih odnosa.

`Odvojite par minuta i razmišljajte o tekstovima u Levitskom zakoniku 26,11.12 i Izlasku 25,8. Zapišite kako se sve ove pojedinosti uklapaju u Gospodnju želju da izgradi odnos sa svojim narodom?`

`Obratite posebnu pozornost na riječi: “Neću vas odbaciti”. Što u vezi sa Svetištem čini da pali, grešni ljudi budu prihvaćeni od Gospodina i zašto je to toliko važno za uspostavljanje Saveza?`