---
title: 'Za Daljnje Proučavanje'
---

“Ni najuzvišeniji anđeo na Nebu nije posjedovao moć da plati otkup ni za jednu dušu. Kerubini i serafini imaju samo onu slavu kojom ih je Stvoritelj obdario kao svoja stvorenja, a pomirenje čovjeka s Bogom moglo se postići samo preko posrednika koji je jednak s Bogom i posjeduje osobine koje Ga osposobljavaju i proglašavaju dostojnim da se kod beskonačnog Boga založi za čovjeka i da predstavi Boga ovom palom svijetu. Čovjekova Zamjena i Jamac morao je posjedovati ljudsku narav — vezu s ljudskim rodom koji je trebao predstavljati, a kao Božji predstavnik morao je imati udjela u božanskoj naravi — vezu s Beskonačnim, kako bi otkrio Boga ovom svijetu i bio posrednik između Boga i čovjeka.” (Ellen G. White, Selected Messages, sv. 1, str. 257)

“Isus je nastavio: Kao što vi mene priznajete pred ljudima, tako ću ja vas priznati pred svetim anđelima. Vi trebate biti moji svjedoci na Zemlji, korita kroz koja će moći teći moja milost za iscjeljenje svijeta. Na taj način bit ću vaš predstavnik na Nebu. Otac ne gleda vaš grešni karakter, nego vas vidi odjevene u moje savršenstvo. Ja sam posrednik preko koga će nebeski blagoslovi doći k vama. Svatko tko me priznaje uzimajući udjela u mojoj žrtvi za izgubljene, bit će priznat kao dionik u slavi i radosti otkupljenih.” (Ellen G. White, Isusov život, str. 288; u izvorniku 357)

**Pitanja za razgovor**

`1.	Pročitajte sljedeće retke: Rimljanima 5,2; Efežanima 2,18 i Efežanima 3,12. Kako nam oni pomažu da razumijemo naš pristup Ocu preko Isusa?`

`2.	Pogledajte drugi citat Ellen G. White naveden u odsjeku za danas. Zapazite kako ona objašnjava ulogu posrednika. Kad nas pogleda, Otac ne vidi naš grešni karakter, već Kristovu savršenu pravednost. Razmislite što to znači i razgovarajte o tome u razredu.`

`3.	Osvrnuvši se na ono što smo proučavali ovoga tjedna, kako biste odgovorili na sljedeće pitanje: “U redu, Krist se nalazi u nebeskom Svetištu. Što to znači za naš svakidašnji, praktični život?”`

**Zaključak:** Starozavjetni žrtveni sustav bio je zamijenjen novoza- vjetnim, ali umjesto da grešni svećenici žrtvuju životinje u zemaljskom Svetištu, sada imamo Isusa, našu savršenu Žrtvu. On nas predstavlja pred Ocem u nebeskom Svetištu, što je temelj novog Saveza i njegovih obećanja.