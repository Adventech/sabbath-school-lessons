---
title: 'Početnica Saveza'
date: 03/04/2021
---

### Biblijski tekstovi
Postanak 9,15; Izaija 54,9; Postanak 12,1-3; Galaćanima 3,6-9.29; Izlazak 6,1-8; Jeremija 31,33.34.

> <p></p>
> “Stoga, budete li mi se vjerno pokoravali i držali moj Savez, vi ćete mi biti predraga svojina mimo sve narode — ta moj je sav svijet!” (Izlazak 19,5)

Prošli tjedan završili smo izvještajem o padu čovječanstva zbog grijeha naših praroditelja. Ovog ćemo tjedna napraviti kratak pregled cijelog tromjesečja tako što ćemo svaki dan proučiti najstarije saveze, od kojih je svaki na svoj poseban način bio izraz sadašnje istine pravog Saveza koji je potvrđen na Golgoti Isusovom krvlju — Saveza u koji mi kao kršćani ulazimo sa svojim Gospodinom.

Počet ćemo od saveza koji je Bog uspostavio s Noom kako bi poštedio njega i njegovu obitelj od uništenja. Nastavit ćemo sa savezom uspostavljenim s Abrahamom, tako bogatim i punim obećanja za sve nas. Zatim sa savezom na Sinaju i njegovom važnošću, a onda ćemo konačno razmotriti novi Savez na koji su svi ostali ukazivali. Sve to ćemo, naravno, dublje proučiti tijekom sljedećih nekoliko tjedana. Ovog ćemo ih tjedna samo letimično proučiti.

`Kratak pregled pouke za ovaj tjedan: Što znači riječ “savez”? Od kojih se elemenata sastoji savez? Kako je glasio savez koji je Bog uspostavio s Noom? Kakvu nadu nalazimo u savezu s Abrahamom? Koju ulogu imaju vjera i djela ljudskih sudionika u savezu? Je li savez samo dogovor, ili u njemu postoje i aspekti dubljeg uzajamnog odnosa? Što je srž “novog Saveza”?`