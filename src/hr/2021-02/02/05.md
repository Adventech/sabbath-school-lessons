---
title: 'Savez S Mojsijem'
date: 07/04/2021
---

Pročitajte Izlazak 6,1-8, a zatim odgovorite na sljedeća pitanja:

`1.	O kojem savezu Bog tu govori? Vidi Postanak 12,1-3.`

`2.	Na koji je način izlazak ispunjenje obećanja saveza s Njegove strane?`

`3.	Koje sličnosti možete naći između onoga što Bog ovdje obećava narodu i onoga što je obećao Noi prije potopa?`

Izraelci su nakon izlaska primili Savez na Sinaju, koji je sklopljen u kontekstu oslobođenja iz ropstva (Izlazak 20,2) i sadrži Božje žrtvene odredbe za pomirenje i oprost grijeha. Bio je to, dakle, kao i svi Božji savezi, savez milosti — Božje milosti prema Njegovom narodu.

Taj Savez ponavlja u više točaka glavne odredbe saveza s Abraha- mom:

1.	Poseban odnos Boga prema Njegovom narodu (usporedi Postanak 17,7.8 i Izlazak 19,5.6).

2.	Oni će biti velik narod (usporedi Postanak 12,2 i Izlazak 19,6).

3.	Zahtijeva se poslušnost (usporedi Postanak 17,9-14; 22,16-18 i Izlazak 19,5).

“Zapazite redoslijed koji se ovdje javlja: Gospodin najprije spašava Izrael, a zatim mu daje Zakon koji treba vršiti. Isti redoslijed vrijedi i kad je riječ o Evanđelju. Krist nas najprije spašava od grijeha (vidi Ivan 1,29; 1. Korinćanima 15,3; Galaćanima 1,4), a zatim čini da Njegov Zakon zaživi u nama (Galaćanima 2,20; Rimljanima 4,25; 8,1-3; 1. Petrova 2,24).” (The SDA Bible Commentary, sv. 1, str. 602)

`Pročitajte Postanak 6,7. Što dolazi do izražaja u prvom dijelu, gdje Bog kaže da će oni biti Njegov narod, a On njihov Bog? Zapazite odnos koji se ovdje javlja. Oni će biti nešto Bogu, a Bog će biti nešto njima. Ne samo da se Bog želi na poseban način odnositi prema njima, već želi da se i oni na poseban način odnose prema Njemu. Zar Gospodin ne traži istu vrstu odnosa i s nama danas? Oslikava li taj prvi dio Postanka 6,7 vaš odnos s Gospodinom, ili ste vi samo netko čije se ime nalazi u crkvenim knjigama? Ako potvrdno odgovorite na prvi dio pitanja, obrazložite odgovor.`