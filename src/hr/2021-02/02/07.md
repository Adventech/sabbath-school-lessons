---
title: 'Za Daljnje Proučavanje'
date: 09/04/2021
---

U knjizi Ellen G. White Patrijarsi i proroci pročitajte poglavlje “Ab- raham u Kanaanu”, str. 102—108 (u izvorniku 132—138), a u knjizi Proroci i kraljevi iste spisateljice poglavlje pod naslovom “I proroci Božji pomagahu im”, str. 360—363 (u izvorniku 569—571).

“Jaram koji nas vezuje za službu jest Božji Zakon. Veliki Zakon ljubavi otkriven u Edenu, objavljen na Sinaju, a u Novom zavjetu napisan na srcu, vezuje čovjeka koji radi po Božjoj volji. Kad bismo bili ostavljeni da idemo za svojim sklonostima, upravo tamo kamo bi nas vodila naša volja, mi bismo stupili u Sotonine redove i usvojili njegove osobine. Stoga nas Bog veže za svoju volju koja je uzvišena, plemenita i koja uzdiže. On želi da strpljivo i mudro preuzmemo dužnosti službe. U ljudskoj je naravi i sam Krist ponio jaram službe. On je rekao: ‘Milje mi je, Bože moj, vršit volju tvoju, Zakon tvoj duboko u srcu ja nosim.’ (Psalam 40,8) ‘Jer ne sidoh s neba da vršim svoju volju, nego volju onoga koji me posla.’ (Ivan 6,38) Ljubav prema Bogu, revnost za Njegovu slavu i ljubav prema palom ljudskom rodu doveli su Isusa na Zemlju da strada i umre. To je bila sila koja je vladala Njegovim životom. On nam nalaže da usvojimo to načelo.” (Ellen G. White, Isusov život, str. 263,264; u izvorniku 329,330)

**Pitanja za razgovor**

`1.	Je li Božji savez s Noom, Abrahamom, Mojsijem i nama zapravo nastavak Njegovog saveza s Adamom, ili je riječ o nečemu potpuno novom? Usporedite Postanak 3,15; 22,18; Galaćanima 3,8.16.`

`2.	Zašto je osobni, uzajamni aspekt saveza toliko važan? Drugim riječima, možete imati zakonski obvezujući sporazum — “savez” s nekim — i bez ikakvog bliskog i osobnog odnosa. Međutim, takva vrsta sporazuma nije ono čemu Gospodin teži u zavjetnom odnosu sa svojim narodom. Zašto? Razgovarajte o tome.`

`3.	U kojem je smislu brak prikladna slika saveza? Zašto je sličnost s brakom ipak nedovoljna da bi se opisao savez?`

**Zaključak**: Pojavom grijeha prekinut je odnos koji je Stvoritelj prvobitno, preko naših praroditelja, uspostavio s čovječanstvom. Sada Bog putem saveza obnavlja tu blisku vezu. Savez označava posvećen odnos izmedu Boga i nas (nešto kao bračna veza) i ujedno sporazum o našem spasenju i usklađivanju sa Stvoriteljem. Bog, pokrenut velikom ljubavlju prema nama, pokreće taj zavjetni odnos. Velikodušnim obećanjima i postupcima On nas nastoji privući da stupimo u vezu s Njim.