---
title: 'Abrahamovo Potomstvo'
date: 01/05/2021
---

### Biblijski tekstovi
Ezekiel 16,8; Ponovljeni zakon 28,1.15; Je- remija 11,8; Postanak 6,5; Ivan 10,27.28; Galaćanima 3,26-29; Rimljanima 4,16.17.

> <p></p>
> “Vi ste, naprotiv, izabrani rod, kraljevsko svećenstvo, sveti puk, narod određen za Božju svojinu, da razglasite slavna djela onoga koji vas pozva iz tame u svoje divno svjetlo.” (1. Petrova 2,9)

U malom gradu sat u izlogu zlatarnice zaustavio se jednog dana u petnaest do osam. Mnogi gradski stanovnici ovisili su o tom satu koji im je pokazivao koliko je sati. Tog su jutra zaposleni muškarci i žene pogledali kroz prozor i vidjeli da je tek petnaest do osam. Djeca na putu u školu iznenadila su se vidjevši da ima još dosta vremena za tumara- nje. Mnogi su tog jutra zakasnili zato što je jedan mali sat u izlogu zlatarnice stao.” (C. L. Paddock, God’s Minutes, str. 244, prilagođeno)

Ovo je prikladna ilustracija neuspjeha starog Izraela. Bog ih je postavio “u središte naroda” (Ezekiel 5,5) — na strateško križanje između triju kontinenata (Afrike, Europe i Azije). Oni su trebali biti duhovni “sat” ovom svijetu. Izrael je, međutim, kao i onaj sat u izlogu zlatarnice, u određenom smislu, stao. Ipak, to nije bio potpuni neuspjeh jer je i onda, kao i danas, Bog imao svoj vjerni ostatak. U središtu pozornosti našeg proučavanja za ovaj tjedan bit će identitet i uloga Božjeg pravog Izraela u svakom vremenu, uključujući i naše.

`Kratak pregled pouke za ovaj tjedan: Koja je zavjetna obećanja Bog dao Izraelu? Koji su ih uvjeti pratili? Koliko se uspješno narod držao tih obećanja? Što se događalo kad su bili neposlušni?`