---
title: 'Za Daljnje Proučavanje'
date: 07/05/2021
---

U knjizi Ellen G. White Proroci i kraljevi pročitajte poglavlja pod naslovom “Gospodnji vinograd”, str. 7—11 (u izvorniku 15—22); “Nada za neznabošce”, str. 233—240 (u izvorniku 367—378), i “Dom Izraelov”, str. 449—459 (u izvorniku 703—721).

“Bog ne priznaje nikakve razlike na temelju nacionalnosti, rase ili kaste. On je Stvoritelj cijeloga čovječanstva. Svi ljudi pripadaju istoj obitelji po stvaranju, i svi su jedno po otkupljenju. Isus je došao razru- šiti svaki zid razdvajanja i otvoriti sve odjele predvorja Hrama kako bi svaka duša slobodno mogla doći k Bogu. Njegova ljubav je tako široka, tako duboka i tako potpuna da svuda prodire. Ona uzdiže iz područja Sotonina utjecaja one koji su bili zavedeni njegovim prijevarama, i stavlja ih na dohvat Božjeg prijestolja, prijestolja koje je okruženo dugom obećanja. U Kristu nema Židova ni Grka, roba ni slobodnjaka.” (Ellen G. White, Proroci i kraljevi, str. 235; u izvorniku 369,370)

Pročitajte 1. Petrova 2,9.10 da biste otkrili koja četiri zvanja Petar pripisuje crkvi. Većina tih zvanja povezana su sa sljedećim starozavjetnim tekstovima koji se odnose na Izrael: Izlazak 19,6 i Izaija 43,20. Što svako od tih zvanja naglašava u vezi s odnosom crkve prema Bogu? (Na primjer, zvanje “izabrani rod” naglašava činjenicu da je Bog izabrao crkvu i namijenio joj posebnu ulogu.)

**Pitanja za razgovor**

`1.	Svećenici su u starom Izraelu prinosili životinjske žrtve koje su ukazivale na Mesiju. Kao pripadnici kraljevskog svećenstva, koje vrste žrtava članovi Crkve trebaju prinositi? (1. Petrova 2,5)`

`2.	Bog je odvojio Izrael od svijeta kako bi bio sveti narod. Osim toga, trebao je svijetu naviještati istinu o spasenju. Isto vrijedi i za današnju Crkvu. Kako je moguće odvojiti se od svijeta, a u isto mu vrijeme objavljivati Evanđelje? Kako nam iskustvo Izraela i Isusov primjer pomažu u odgovoru na to pitanje?`

`3.	Bog je uvijek čuvao ostatak u starom Izraelu. Prisjetite se Ilije i ostatka koji je postojao u njegovo vrijeme (1. o kraljevima 19; posebno zapazite redak 18). Zašto je često lakše biti vjeran Bogu među svjetovnim ljudima nego među nevjernim članovima vlastite crkvene obitelji?`

**Zaključak:** Božji pravi Izrael (bilo prije ili nakon križa) čine ljudi koji žive u duhovnom, zavjetnom odnosu s Njim. Oni djeluju kao Njegovi predstavnici naviještajući svijetu Radosnu vijest o Njegovoj spasonosnoj milosti. 