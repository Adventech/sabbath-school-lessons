---
title: Noa
date: 12/04/2021
---

**Postanak 6,9**

**U mnoštvu zapisa koji govore o zlu pretpotopnog svijeta, Noa se ističe kao suprotnost onima koji su ga okruživali. Pogledajte koje se tri pojedinosti spominju u vezi s njim u uvodnom retku. Opišite što prema vašem mišljenju znači svaka od tih pojedinosti:**

`1.	Noa je bio “pravedan”`

`2.	Bio je “bezazlen”` 	

`3.	“S Bogom je hodio”` 	

Noa je očito imao spasonosni odnos s Gospodinom. S njim je Bog mogao raditi, slušao Ga je i bio Mu poslušan, uzdao se u Njega. Zato je preko njega mogao ispuniti svoje ciljeve, i zato ga je Petar u Novom zavjetu, nazvao “glasnikom pravednosti” (2. Petrova 2,5).

`Pročitajte Postanak 6,8. Kako nam ovaj redak pomaže da razu-mijemo odnos između Noe i Boga?`

Riječ “milost” ovdje se prvi put pojavljuje u Svetom pismu i ima isto značenje kao u novozavjetnim tekstovima, u kojima je opisano Božje milosrđe i nezaslužena naklonost koju On pokazuje prema gre- šnicima. Dakle, treba imati u vidu da je i sam Noa, koliko god bio “pravedan” i “neporočan”, još uvijek bio grešnik kojem je bila potrebna nezaslužena naklonost njegovog Boga. U tom smislu Noa se nije razlikovao od bilo koga od nas tko svesrdno nastoji slijediti Gospodina.

Imajući na umu da je i Noi bila potrebna Božja milost kao i svima nama, razmislite o svojem životu i postavite sebi pitanje: Bi li se i za mene moglo reći da sam poput Noe “pravedan”, “neporočan” i da “s Bogom hodim”? Zapišite razloge za svoj odgovor, kakav god on bio, i (ako vam nije neugodno) iznesite ga u subotu pred svojim razredom.