---
title: '“za Naraštaje Buduće”'
date: 10/04/2021
---

### Biblijski tekstovi
Postanak 3,6; Postanak 6,5.11; Postanak 6,18; Postanak 9,12-17; Izaija 4,3; Otkrivenje 12,17.

> <p></p>
> “Ali je Noa našao milost u očima Jahvinim.” (Postanak 6,8)

Bakterije su toliko sićušni organizmi da se ne mogu vidjeti bez mikroskopa. Obična bakterija nije veća od vrška olovke, čak ni i kad se uveća tisuću puta. U povoljnim uvjetima za razvoj — uz dovoljno topline, vlage i hrane — bakterije imaju iznimno brzu stopu razmnožavanja. One se razmnožavaju diobom, pri čemu se jedna zrela stanica jednostavno podijeli na dvije kćeri stanice. Ako se ta dioba zbiva, na primjer, na svakih sat vremena, jedna bakterija može proizvesti više od 16 milijuna novih bakterija za 24 sata. Nakon 48 sati pojavile bi se stotine milijuna bakterija. Taj mikroskopski fenomen dobro ilustrira brzo umnožavanje zla nakon pada. Obdarena snažnim umom, odličnim zdravljem i dugovječ- nošću, ta moćna vrsta napustila je Boga i zloupotrijebila svoje iznimne sposobnosti odajući se nečistoći u svim oblicima. Ali za razliku od bakterija koje se mogu uništiti na sunčevom svjetlu, kemikalijama ili visokim temperaturama, Bog je tu oholu pobunu odlučio zaustaviti sveopćim potopom.

`Kratak pregled pouke za ovaj tjedan: Što je grijeh učinio djelima Božjeg stvaranja? Po kojim se osobinama Noa posebno isticao? Što je sadržavao savez s Noom? Na koje se načine Božja milost otkrila u savezu s Noom prije potopa? Što nam savez koji je Bog načinio s čovječanstvom nakon potopa govori o Njegovoj sveobuhvatnoj ljubavi prema nama?`