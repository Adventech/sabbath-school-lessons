---
title: 'Za Daljnje Proučavanje'
date: 07/10/2022
---

U djelima Ellen G. White pročitajte sljedeća poglavlja: u knjizi Patrijarsi i proroci poglavlja “Kušnja i pad”, str. 32—41 (u izvorniku 52— 62), i “Plan otkupljenja”, str. 42—49 (u izvorniku 63—70); u knjizi Odgoj poglavlje “Spoznaja dobra i zla”, str. 21—24 (u izvorniku 23—27).

Prije nekoliko godina provedeno je istraživanje pojave poznate pod nazivom “iskustvo bliske smrti”. Događa se da ljudi “umru”, u smislu da im srce prestane kucati i oni prestanu disati. Ali onda se vraćaju u život i to s fantastičnim pričama o tome kako su lebdjeli u drugoj stvarnosti, gdje su se sreli s nekim sjajnim bićem. Neki čak spominju susrete s davno preminulim rođacima. Mnogi ljudi, čak i kršćani koji ne razumiju istinu o smrti, vjeruju da su te priče dodatni dokaz o besmrtnosti duše. Međutim (i to bi trebalo biti najjasnije upozorenje da nešto nije u redu), većina onih koji su imali takva iskustva tvrde da su im duhovna bića s kojima su se pritom susretali, upućivala utješne riječi i iznosila prelijepe misli o ljubavi, miru i dobroti. Ali nisu čuli ništa o spasenju u Kristu, o grijehu i o sudu. Ako su doista osjetili predokus kršćanskog života nakon smrti, zar ne bi trebali istodobno spoznati makar trunčicu najosnovnijeg kršćanskog nauka? Međutim, to čemu su oni naučeni zvuči uglavnom kao dogma new agea, što objašnjava zašto ljudi nakon takvog iskustva uglavnom postaju manje skloni kršćanstvu nego što su bili prije “smrti”. Osim toga, zašto nitko od kršćana koji su uvjereni da je njihovo iskustvo bliske smrti bilo predslika kršćanskog Neba, nikada nije slušao kršćansku teologiju tijekom tog iskustva umjesto velike doze sentimentalizma new agea? Odgovor je da su oni prevareni od strane istog bića koje je Evu prevarilo u Edenu, i to uz pomoć iste laži. (Vidi 11. pouku.)

**Pitanja za razmišljanje**

`1.	Kako nam iskustvo Adama i Eve pokazuje da Božji oprostne ukida nužno i sve posljedice grijeha? Zašto je to tako važna istina koju trebamo uvijek imati na umu?`

`2.	Stablo spoznaje dobra i zla bilo je neprijateljsko “začaranotlo” za Adama i Evu. Na koje vrste “začaranog tla” i mi katkad možemo stupiti?`

`3.	Sotona pokušava navesti Božji narod da povjeruje kako su“Kristovi zahtjevi manje strogi nego što se nekad vjerovalo i da će prilagođavanjem svijetu izvršiti veći utjecaj na svjetovne ljude.” (Ellen G. White, Testimonies to Ministers and Gospel Workers, str. 474) Što bismo trebali učiniti kako ne bismo upali u tu vješto postavljenu zamku?`