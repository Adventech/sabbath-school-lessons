---
title: 'Za Daljnje Proučavanje'
date: 25/11/2022
---

U djelima Ellen G. White pročitajte sljedeća poglavlja: u knjizi Isusove usporedbe poglavlje “Nepremostiva provalija premoštena”, str. 172—181 (u izvorniku 260—271), a u knjizi Isusov život poglavlje “Golgota”, str. 620—624 (u izvorniku 749—752).

“U svojoj usporedbi o bogatašu i Lazaru Krist pokazuje da čovjek u ovom životu odlučuje o svojoj vječnoj sudbini. Tijekom ovog vremena kušnje Božja milost je ponuđena svakoj duši. Međutim, ako ljudi propuste prilike koje im se pružaju i umjesto toga ugađaju svojim prohtjevima, sami sebi uskraćuju vječni život. Nikakvo novo vrijeme milosti neće im biti pruženo. Svojom odlukom sami su stvorili nepremostivu provaliju između sebe i svojega Boga.” (Elen G. White, Isusove usporedbe, str. 172; u izvorniku 260)

“Kada su ovi prvi kršćani bili istjerani u planine i pustinje, kada su ostavljeni u tamnicama da umru od gladi, hladnoće i mučenja, kada je mučenička smrt izgledala jedini izlaz iz njihove nevolje, oni su se radovali što su se udostojili stradati za Krista koji se dao razapeti radi njih. Njihov dostojan primjer bit će utjeha i ohrabrenje Božjem narodu u vrijeme nevolje kakve nikada nije bilo.” (Ellen G. White, Svjedočanstva za Crkvu, sv. 5, str. 183; u izvorniku 213)

**Pitanja za razmišljanje**

`1.	Kako nam biblijsko viđenje ljudske naravi pomaže da boljerazumijemo neke tekstove koje smo proučavali tijekom ovoga tjedna?`

`2.	Razmišljajte o suprotnosti između beskompromisne vjere kršćanskih mučenika i prilagodljive vjere našeg postmodernog naraštaja. Za što vrijedi umrijeti? S druge strane, ako netko smatra da su sve istine relativne, ili kulturološki uvjetovane, bi li onda vrijedilo umrijeti za bilo koju od njih? Što možemo naučiti od onih koji su spremni umrijeti za ideale koje mi smatramo lažnim?`

`3.	Pozabavite se podrobnije usporedbom o bogatašu i Lazaru.Kada je Isus uskrsnuo iz mrtvih, mnogi su povjerovali u Njega. Međutim, mnogi drugi, koji su imali isti dokaz, nisu vjerovali. Što nam to govori o činjenici koliko ljudsko srce može otvrdnuti za istinu? Što možemo učiniti kako se to nama ne bi dogodilo?`

`4.	Isus je govorio o vremenu kad će mrtvi oživjeti: “Koji sučinili dobro na uskrsnuće — život; koji su činili zlo, na uskrsnuće — na propast.” (Ivan 5,29) Ta dva događaja vremenski su udaljena tisuću godina, premda zvuči kao da će se odigrati istodobno. Kako nam to može pomoći da shvatimo što Pavao kaže u Filipljanima 1,23?`