---
title: 'Za Daljnje Proučavanje'
date: 09/12/2022
---

U knjizi Ellen G. White Evangelizam (izdanje 1985.) pročitajte poglavlje “Lažne teorije, kultovi i tajna društva”, str. 455—459 (u izvorniku 602—609).

Jedna zaklada objavila je da radi na tehnologiji koja će nam omogućiti da stupimo u kontakt s preminulima “putem tekstova, telefonskih poziva i videokonferencija”. Nazivajući mrtve postmaterijalnim osobama, pripadnici te zaklade na svojoj mrežnoj stranici tvrde da ljudi nakon smrti jednostavno prelaze “u drugu fazu vječnosti”, ali “zadržavaju svijest, identitet i osnovne aspekte svoje prethodne fizičke pojave”. I sada oni navodno razvijaju u tri faze tehnologiju koja će omogućiti komunikaciju između materijalnih i postmaterijalnih osoba. Prva faza “omogućit će slanje poruka i dopisivanje s postmaterijalnim članovima obitelji, prijateljima i stručnjacima iz svih područja”. Druga faza trebala bi nam “omogućiti razgovor s dragim osobama koje žive s druge strane vječnosti. A treća će nam faza, kažu oni, omogućiti da “čujemo i vidimo one koji to polje neograničenih mogućnosti doživljavaju s one druge strane”.

Posebno je zastrašujuć način na koji se provjerava jesu li mrtvi s kojima stupaju u kontakt doista oni za koje se izdaju. “Na primjer”, kaže se na mrežnoj stranici, “ožalošćeni roditelj mogao bi postaviti sljedeće pitanje sinu ili kćeri koji su prešli u drugi svijet: ‘Jesi li imao/ imala psa po imenu Max kada si bio/bila dijete? Jesmo li ti poklonili džepni nožić za tvoj deseti rođendan?’” Zanimljivo je sagledati sve to u svjetlu sljedećeg upozorenja: “Spiritistička bića se ponekad pojavljuju ljudima u obliku preminulih prijatelja, iznose događaje povezane s njihovim životima i čine djela koja su oni činili dok su bili živi.” (Ellen G. White, Patrijarsi i proroci, str. 576; u izvorniku 684)

**Pitanja za razmišljanje**

`1.	Uz izgovor da je to kulturološki prihvatljivo, mnogi kršćaniprate sve što mediji reklamiraju. Međutim, koja bi biblijska načela trebala upravljati našim odnosom prema medijima, posebno kada oni otvoreno zagovaraju stavove za koje znamo da su pogrešni i prijevarni (vidi Psalam 101,1-8; Izreke 4,23; Filipljanima 4,8)?`

`2.	Kako možemo pomoći drugima da ne nasjednu na Sotonineobmane, da i sami ne budemo izloženi njihovom zavodljivom utjecaju?`

`3.	Na izvještaj o tome kako je “Samuel” pozvan iz groba mnogikršćani gledaju kao na biblijski dokaz da mrtvi nastavljaju živjeti. Kako nam taj izvještaj pokazuje da se ne možemo osloniti samo na jedan tekst ili događaj da bismo stvorili doktrinu, već moramo proučiti sve što Biblija kaže o nekoj temi?`