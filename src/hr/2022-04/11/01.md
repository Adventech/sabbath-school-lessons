---
title: 'Prijevare Posljednjeg Vremena'
date: 03/12/2022
---

### Biblijski tekstovi:
Matej 7,21-27; Ivan 11,40-44; 1. Petrova 3,18; 1. Samuelova 28,3-25; Efežanima 6,10-18.

`“Nije ni čudo, jer se sâm sotona pretvara u anđela svjetla. Prema tome, nije ništa osobito ako se i njegove sluge pretvaraju kao da su sluge pravednosti. Svršetak će im biti prema djelima njihovim.” (2. Korinćanima 11,14.15)`

Naš suvremeni svijet postao je uzavreli kotao svega natprirodnog i mističnog, čemu uvelike doprinosi Hollywood, koji ne preza od snimanja filmova s vjerskim i mističnim temama, praveći od toga mješavinu svakojakih obmana i zabluda. Stara laž: “Ne, nećete umrijeti!” (Postanak 3,4) poslužila je kao nadahnuće za neke od najčitanijih knjiga i najgledanijih filmova u prošlom desetljeću, kao i za mnoge popularne videoigre. Nesporno je da se nalazimo na Sotoninom začaranom tlu koje se može javiti u nebrojenim oblicima, pa čak u nekim slučajevima može biti skriveno i pod okriljem znanosti.

Jedan od najvarljivijih fenomena svakako je takozvano “iskustvo bliske smrti”, pri čemu se oni koji su “umrli” vraćaju u život s pričama o zagrobnom životu. Mnogi na te događaje gledaju kao na dokaz o besmrtnosti duše!

Tijekom ovoga tjedna razmotrit ćemo neke prijevare posljednjeg vremena, uključujući misticizam, iskustva bliske smrti, reinkarnaciju, zazivanje duhova, obožavanje predaka i druge. To su opasne pojave kojih trebamo biti svjesni, ali bez izlaganja njihovom utjecaju.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 439—443.**