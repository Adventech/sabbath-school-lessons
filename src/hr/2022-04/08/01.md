---
title: 'Novozavjetna Nada'
date: 12/11/2022
---

### Biblijski tekstovi:
1.Korinćanima 15,12-19; Ivan 14,1-3; Ivan 6,26-51; 1. Solunjanima 4,13-18; 1. Korinćanima 15,51-55.

`“A ovo je to svjedočanstvo: Bog nam je dao život vječni, i taj je život u njegovu Sinu. Tko ima Sina, ima život; tko nema Sina Božjega, nema života.” (1. Ivanova 5,11.12)`

Premda su pisali na grčkom, svi novozavjetni pisci (osim Luke) bili su Židovi i oni su, naravno, naravi ljudskih bića pristupali iz hebrejske holističke, a ne iz grčke poganske perspektive.

Prema tome, za Krista i apostole kršćanska nada nije bila nešto novo, već nešto što se nadovezuje na iskonsku nadu koju su njegovali patrijarsi i proroci. Na primjer, Krist je rekao da je Abraham vidio Njegov dan i obradovao mu se (Ivan 8,56). Juda je izjavio da je Henok prorokovao o Isusovom drugom dolasku (Juda 1,14.15). A u Poslanici Hebrejima nabrajaju se junaci vjere koji su očekivali nebesku nagradu koju neće primiti dok mi ne primimo svoju (Hebrejima 11,39.40). Ta tvrdnja bila bi besmislena kad bi njihove duše već bile s Gospodinom na Nebu.

Naglašavajući da samo oni koji su u Kristu imaju vječni život (1. Ivanova 5,11.12), Ivan opovrgava teoriju o prirodnoj besmrtnosti duše. Nema vječnog života bez spasonosnog odnosa s Kristom. Novozavjetna je nada, prema tome, kristocentrična, i to je jedina nada da ovo smrtno postojanje jednog dana može postati besmrtno.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 419—423.**