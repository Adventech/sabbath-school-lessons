---
title: 'Za Daljnje Proučavanje'
date: 28/10/2022
---

U djelima Ellen G. White pročitajte poglavlja: u knjizi Patrijarsi i proroci poglavlje “Mojsijeva smrt”, str. 391—399 (u izvorniku 469—480); u knjizi Proroci i kraljevi poglavlja “Glas strogoga ukora”, str. 83—92 (u izvorniku 129—142), i “Prorok mira”, str. 151—156 (u izvorniku 237— 243); u knjizi Isusov život poglavlja “Rimski kapetan”, str. 252—254 (u izvorniku 318,319), “Dodir vjere”, str. 275,276 (u izvorniku 342,343), “Lazare, iziđi!”, str. 429—439 (u izvorniku 524—536).

“U Kristu je iskonski, nepozajmljeni, nestečen život. ‘Tko ima Sina, ima život.’ (1. Ivanova 5,12) Kristovo Božanstvo je vjernikovo čvrsto obećanje o vječnom životu. ‘Tko vjeruje u mene’, rekao je Isus, ‘ako i umre, živjet će. Tko god živi i vjeruje u me, sigurno neće nigda umrijeti. Vjeruješ li ovo?’ Krist ovdje unaprijed gleda u vrijeme svojega drugog dolaska. Tada će umrli pravednici ustati u neraspadljivosti, a živi pravednici uzet će se na Nebo ne vidjevši smrti. Čudo koje će Krist upravo učiniti, uskrsnuće Lazara iz mrtvih, predstavljat će uskrsnuće svih umrlih pravednika. Svojom riječi i svojim djelima On je proglasio sebe Začetnikom uskrsnuća. On, koji će i sam uskoro umrijeti na križu, stajao je s ključevima smrti, kao pobjednik nad grobom, pokazujući svoje pravo i silu darovati vječni život.” (Ellen G. White, Isusov život, str. 530)

**Pitanja za razmišljanje**

`1.	Tijekom proročke službe Ilije i Elizeja umrlo je mnogo ljudi,kao i tijekom Kristove ovozemaljske službe, a samo mali broj njih je uskrsnuo. (Vidi Luka 4,24-27) Kakva će razlika uopće postojati u iskustvu umrlih, bilo da su uskrsnuli u prošlosti ili o drugom dolasku, s obzirom na stanje čovjeka nakon smrti.`

`2.	Mnogi su pisci tijekom vjekova pisali o uzaludnosti životakoji uvijek završava smrću. Zajedno s drugim živim bićima — pilićima, dabrovima, ribama itd. — svi mi umiremo. Međutim, takva sudbina nama ljudima u određenom smislu pada još teže nego životinjama, jer mi znamo da ćemo umrijeti. (Vidi Propovjednik 9,5.) Pilići, dabrovi i ribe to ne znaju. Zašto je s tim u vezi obećanje o uskrsnuću tako važno za nas?`

`3.	Ako smatrate da je duša besmrtna i da umrli, pogotovo onikoji su bili pravedni, žive na Nebu nakon smrti, kakva potreba uopće postoji za uskrsnućem na svršetku vremena?`

`4.	Kad bi vas netko nazvao i pitao: “Je li Sanja tu?” — moglibiste odgovoriti: “Jest, ali spava.” Međutim, u slučaju da je umrla i da vas netko pita: “Je li Sanja tu?” — sigurno ne biste odgovorili:
“Da, tu je, ali je mrtva.” Zašto ne? Čemu nas to uči o smrti?`