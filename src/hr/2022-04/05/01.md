---
title: 'Slučajevi Uskrsnuća Prije Krista'
date: 22/10/2022
---

### Biblijski tekstovi:
Juda 1,9; Luka 9,28-36; 1. o kraljevima 17,8-24; Luka 7,11-17; Marko 5,35-43; Ivan 11,1-44.

`“Ja sam uskrsnuće i život — reče joj Isus. — Tko vjeruje u mene, ako i umre, živjet će. Tko živi i vjeruje u me, sigurno neće nigda umrijeti. Vjeruješ li ovo?” (Ivan 11,25.26)`

Starozavjetni tekstovi o uskrsnuću koje smo dosad razmatrali uglavnom su se zasnivali na očekivanjima pojedinaca (Job 19,25-27; Hebrejima 11,17-19; Psalam 49,16; 71,20) i obećanjima za budućnost (Daniel 12,1.2.13). Međutim, postoje i nadahnuti izvještaji o slučajevima u kojima su ljudi doista bili podignuti iz mrtvih.

Prvi je uskrsnuo Mojsije (Juda 1,9; Luka 9,28-36). Tijekom vladavine izraelskih kraljeva, sin udovice iz Sarfate (1. o kraljevima 17,8-24) i Šunamkin sin (2. o kraljevima 4,18-37) također su uskrsnuli. Dok je boravio ovdje u tijelu, Krist je uskrisio sina udovice iz Naina (Luka 7,1117), Jairovu kćer (Luka 8,40-56), a onda i Lazara (Ivan 11). Osim Mojsija, svi ti ljudi su podignuti kao smrtnici koji će u svoje vrijeme ponovno umrijeti. Ti slučajevi također potvrđuju biblijski nauk o besvjesnom stanju mrtvih (Job 3,11-13; Psalam 115,17; 146,4; Propovjednik 9,5.10). Ni u jednom od tih izvještaja, niti u bilo kojem drugom biblijskom narativu o uskrsnuću, ne spominje se navodno iskustvo zagrobnog života.

Ovog ćemo tjedna pobliže razmotriti slučajeve uskrsnuća prije smrti i uskrsnuća samog Krista.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 400—404.**