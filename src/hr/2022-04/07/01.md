---
title: 'Kristova Pobjeda Nad Smrću'
date: 05/11/2022
---

### Biblijski tekstovi:
Matej 27,62-66; Ivan 10,17.18; Matej 27,5153; Ivan 20,11-29; 1. Korinćanima 15,5-8.

`“Kad ga opazih, padoh kao mrtav k njegovim nogama, a on stavi na me svoju desnicu i reče mi: ‘Ja sam Prvi i Posljednji, Onaj koji živi! Bio sam mrtav, ali, evo, živim u vijeke vjekova i imam ključeve smrti i podzemlja.’” (Otkrivenje 1,17.18) `

Isusovo uskrsnuće u središtu je kršćanske vjere. Pavao je to vrlo snažno istaknuo kada je pisao: “Ako, naime, mrtvi uistinu ne uskršavaju, ni Krist nije uskrsnuo. A ako Krist nije uskrsnuo, bez ikakve je vrijednosti vaša vjera; vi ste još u svojim grijesima. Tada i oni koji u Kristu umriješe, izginuše.” (1. Korinćanima 15,16-18) Razmotrit ćemo to detaljnije sljedećeg tjedna.

Dakle, koliko god Pavao stavljao naglasak na Kristovu smrt i koliko god ona bila važna — “jer ne držah zgodnim među vama išta drugo znati osim Isusa Krista, i to razapetoga” (1. Korinćanima 2,2) — ona nam ne bi bila ni od kakve koristi da nije bilo Njegovog uskrsnuća. Do te je mjere Isusovo uskrsnuće presudno za cjelokupnu kršćansku vjeru i plan spasenja.

Međutim, teško bi bilo razumjeti zašto je Kristovo uskrsnuće, a samim tim i naše, toliko važno ako, kao što mnogi vjeruju, mrtvi u Kristu već uživaju u nebeskim blaženstvima budući da su “otišli kući da bi bili s Gospodinom”.

Ovog ćemo tjedna proučavati o Kristovom uskrsnuću i razmotriti sve uvjerljive dokaze koje imamo kako bismo vjerovali u njega.

**OIKOS: Ovog tjedna čitamo iz knjige Ellen G. White,Patrijarsi i proroci, Znaci vremena, 2020., stranice 415—418.**