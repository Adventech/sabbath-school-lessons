---
title: 'Za Daljnje Proučavanje'
date: 11/11/2022
---

U knjizi Ellen G. White Isusov život pročitajte sljedeća poglavlja: “U Josipovom grobu”, str. 636—645 (u izvorniku 769—778); “Uskrsnuo je kako je rekao”, str. 646—651 (u izvorniku 779—787); “Zašto plačeš?”, str. 652—656 (u izvorniku 788—794); “Put u Emaus”, str. 657—661 (u izvorniku 795—801); “Mir vama!”, str. 662—667 (u izvorniku 802—808).

Suvremeni pogled na svijet ne priznaje Isusovo uskrsnuće. Međutim, povijesni su dokazi toliko čvrsti da su čak i oni koji ne mogu prihvatiti stvarnost uskrsnuća, primorani priznati kako su mnogi ljudi tvrdili da su vidjeli uskrslog Isusa. Dakle, velik dio argumenata onih koji osporavaju uskrsnuće zapravo je pokušaj da se objasni što je sve te ljude moglo navesti na pomisao da su vidjeli uskrslog Krista.

Tako neki tvrde da su svi učenici imali halucinacije o uskrslom Isusu. Drugi tvrde da Isus nije umro, već da je samo pao u nesvijest i onda se vratio u život nakon što je skinut s križa — a kada se ponovno pojavio, Njegovi sljedbenici pomislili su da je uskrsnuo iz mrtvih. A (vjerovali ili ne) neki čak tvrde da je Isus imao brata blizanca kojeg su učenici zamijenili s uskrslim Kristom. Drugim riječima, povijesni dokazi o Kristovom uskrsnuću toliko su snažni da su oni koji ga pokušavaju osporiti, primorani smišljati takvu vrstu argumenata. Budući da je uskrsnuće toliko važno, ne treba nas iznenaditi što nam je pruženo toliko dobrih razloga da vjerujemo u njega.

“Glas koji je uzviknuo s križa: ‘Svrši se!’, čuo se među mrtvima. On je prodro kroz zidove grobnica i pozvao usnule da ustanu. Tako će biti kad se s Neba začuje Kristov glas. Taj glas prodrijet će u grobnice i otvoriti humke, i mrtvi u Kristu uskrsnut će. Prigodom Spasiteljeva uskrsnuća otvorilo se nekoliko grobova, ali prigodom Njegovog drugog dolaska svi dragocjeni mrtvi čut će Njegov glas i izići u slavni besmrtni život. Ista sila koja je podigla Krista iz mrtvih podići će Njegovu Crkvu i proslaviti je s Njim iznad svih poglavarstava, iznad svih sila, iznad svakog imena ... ne samo na ovom svijetu, već i na svijetu koji će doći.” (Ellen G. White, Isusov život, str. 651; u izvorniku 787)

**Pitanja za razmišljanje**

`1.	“Svršeno je” (Ivan 19,30) i “Uskrsnuo je” (Matej 28,6) dvijesu najznačajnije izjave ikad izrečene. Koja se velika nada u tim riječima nalazi za nas?`

`2.	U početku su vjerski vođe iznijeli zahtjev da se postavečuvari na grobu kako bi spriječili učenike da ukradu Isusovo tijelo. Poslije su platili stražarima da kažu kako su učenici ukrali tijelo.
Zašto je taj prazan grob tako važan za nas kršćane?`