---
title: 'On Je Umro Za Nas'
date: 29/10/2022
---

### Biblijski tekstovi:
Otkrivenje 13,8; Matej 17,22.23; Marko 9,3032; Ivan 19,1-30; Rimljanima 6,23; 1. Korinćanima 1,18-24.

`“Kao što je Mojsije podigao zmiju u pustinji, tako mora biti podignut Sin Čovječji, da svatko tko vjeruje u njega ima život vječni.” (Ivan 3,14.15)`

Kaže se da ne možemo izbjeći samo smrt i porez.

To nije u potpunosti točno. Ljudi mogu izbjeći porez, ali ne i smrt. Možda možemo odgoditi smrt za nekoliko godina, ali prije ili poslije ona uvijek dolazi. A s obzirom na to da znamo da svi mrtvi, i pravedni i nepravedni, najprije završavaju na istom mjestu, naša nada u uskrsnuće je sve što imamo. Kao što kaže Pavao, bez te nade i “oni koji u Kristu umriješe, izginuše” (1. Korinćanima 15,18), što bi bilo prilično čudno reći kad bi “oni koji u Kristu umriješe” lebdjeli na Nebu u Božjoj prisutnosti.

Prema tome, Kristovo uskrsnuće presudno je za našu vjeru jer u Njegovom uskrsnuću imamo jamstvo za svoje vlastito. Ali prije nego što je uskrsnuo iz mrtvih, Krist je, naravno, morao umrijeti. Zbog toga se On, usred agonije u Getsemaniju, u očekivanju svoje smrti, molio: “Sad mi je duša duboko potresena. I što da kažem? Oče, spasi me od ovoga časa? — Ali sam radi ovoga i došao u ovaj čas!” (Ivan 12,27) Dakle, došao je da bi umro.

Ovog ćemo se tjedna usredotočiti na Kristovu smrt i njezino značenje za obećanje vječnog života.

**OIKOS: Ovog tjedna čitamo iz knjige Ellen G. White,Patrijarsi i proroci, Znaci vremena, 2020., stranice 405—414.**