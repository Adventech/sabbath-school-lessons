---
title: 'Za Daljnje Proučavanje'
date: 04/11/2022
---

U djelima Ellen G. White pročitajte sljedeća poglavlja: u knjizi Isusov život poglavlja “Getsemani”, str. 567—576 (u izvorniku 685— 697), i “Golgota”, str. 615—628 (u izvorniku 741—758); u knjizi Put Kristu poglavlje “Pokajanje”, str. 25 (u izvorniku 27).

“Vidjela sam da je čitavo Nebo zainteresirano za naše spasenje, a mi da budemo ravnodušni? Zar ćemo biti nemarni kao da nije važno hoćemo li biti spašeni ili izgubljeni? Zar ćemo prezreti žrtvu prinesenu za nas? Neki su to učinili. Oni su prezreli milosrđe i zbog toga su izloženi Božjem negodovanju. Ne možemo stalno žalostiti Božjega Duha. Nakon svega što je Bog učinio da spasi ljude, ako svojim životom pokazuju da preziru milosrđe koje je Isus ponudio, smrt će biti njihov dio i ona će biti skupo plaćena. Bit će to strašna smrt jer će morati osjetiti muku koju je Krist osjećao na križu kad je za njih platio otkup koji su odbacili. Onda će shvatiti što su izgubili — vječni život i besmrtnu baštinu. Velika žrtva učinjena za spasenje naših duša pokazuje njezinu vrijednost. Kad je skupocjena duša izgubljena, ona je izgubljena zauvijek.” (Ellen G. White, Svjedočanstva za Crkvu, sv. 1, str. 114; u izvorniku 124)

**Pitanja za razmišljanje**

`1.	U Hebrejima 10,4 stoji: “Nemoćna je, naime, krv bikova ijaraca da uzme grijehe.” Kako su se onda ljudi u starozavjetno vrijeme spašavali? Kako bi nam analogija s kreditnom karticom — kojom plaćamo odmah, ali nam račun stiže kasnije — mogla pomoći da bolje razumijemo to pitanje?`

`2.	Pročitajte 2. Korinćanima 5,18-21. Ako je Krist umro zagrijehe cijelog svijeta, zašto neće svi biti spašeni? Zašto osobni izbor igra tako ključnu ulogu u određivanju tko će biti spašen zahvaljujući križu, a tko će biti izgubljen usprkos velikoj žrtvi koja je prinesena za njega?`

`3.	Čemu “svjetovna mudrost” uči, a “ludost” je pred Bogom?Jesu li sve zadivljujuće građevine i sva ljepota ovoga svijeta nastale pukom slučajnošću? Je li svemir nastao apsolutno ni iz čega? Kojih se još primjera možete sjetiti?`

`4.	Sjetite se posljednjeg pitanja iz odsjeka od utorka. Kakokriž i ono što se na njemu dogodilo, ideju o spasenju djelima čini tako jalovom, tako pogrešnom i tako nespojivom s planom spasenja?`