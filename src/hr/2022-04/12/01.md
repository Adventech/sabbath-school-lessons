---
title: 'Biblijski Pogled Na Svijet'
date: 10/12/2022
---

### Biblijski tekstovi:
Luka 2,52; Matej 4,23; 1. Korinćanima 6,19. 20; Psalam 24,3.4; Djela 8,4-24; 1. Ivanova 3,1-3.

`“A sam Bog, izvor mira, neka vas potpuno posveti! I neka se cijelo vaše biće — duh, duša i tijelo — sačuva besprijekorno za dolazak Gospodina našega Isusa Krista!” (1. Solunjanima 5,23)`

U Otkrivenju se govori o dvjema glavnim “globalizacijama” koje će prethoditi Isusovom drugom dolasku. U trinaestom poglavlju opisuje se globalizacija laži, kada će se “sva zemlja” zanijeti i pokloniti se Zvijeri iz mora (Otkrivenje 13,3.7.8.12.16). Četrnaesto poglavlje naglašava globalizaciju istine, kada će se “Radosna vijest” propovijedati “svakom narodu i plemenu, jeziku i puku” (Otkrivenje 14,6.7). Tijekom tih “teških vremena” (2. Timoteju 3,1) ljudi će biti “tjerani “svakim vjetrom nauke” (Efežanima 4,14), odvraćat će “uši od istine, a okrenut će se bajkama (2. Timoteju 4,4). “Dvjema velikim zabludama, zabludom o besmrtnosti duše i zabludom o svetosti nedjelje, Sotona će uspjeti obmanuti ljude. Dok prva polaže temelj spiritizmu, druga stvara vezu prijateljstva s Rimom.” (Ellen G. White, Velika borba, str. 462; u izvorniku 588)

Dok se ti završni događaji ne odigraju, moramo ostati čvrsti u vjerovanju u svu istinu koju imamo, koja obuhvaća i narav čovjeka i narav smrti. Također je važno da nas vodi Duh Sveti kako bismo se pripremili za Kristov slavni povratak.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 444—449.**