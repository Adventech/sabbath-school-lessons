---
title: 'Isus Kao Uzor'
date: 11/12/2022
---

`Pročitajte Luka 2,52. Koje se četiri dimenzije Isusovog rasta spominju u ovom retku?`

Isus je bio savršeno ljudsko Biće, a Njegov rast obuhvaćao je sve osnovne dimenzije ljudskog postojanja. Prema Luki 2,52, “Isus je napredovao u mudrosti [umno], rastu [tjelesno]) i milosti pred Bogom [duhovno] i ljudima [društveno].” “Njegov um je bio živahan i prodoran, a Njegova su razboritost i mudrost nadmašivale Njegove godine. Njegov je karakter bio uravnotežen i skladan. Snage uma i tijela postupno su se razvijale u skladu sa zakonima djetinjstva. Kao dijete, Isus se odlikovao posebno privlačnom naravi. Njegove uslužne ruke uvijek su bile spremne poslužiti drugima. On je pokazivao nepokolebljivu strpljivost i istinoljubivost koja nikada ne bi žrtvovala čestitost. U načelu čvrst kao stijena, Njegov je život otkrivao vrlinu nesebične ljubaznosti.” (Ellen G. White, Isusov život, str. 42; u izvorniku 68,69)

`Pročitajte Matej 4,23. Kako mi danas možemo uspješno vršiti Isusovu trostruku službu poučavanja, propovijedanja i iscjeljivanja?`

Ako prihvatimo da je ljudsko biće jedinstveno i nedjeljivo, onda svoju vjeru ne možemo ograničiti samo na duhovna pitanja. Istina dotiče cijelo naše biće, obuhvaća cijeli naš životni vijek i sve dimenzije našeg života. Naši tjelesni i duhovni elementi toliko su snažno sjedinjeni da se ne mogu razdvojiti. I premda se mi kao pala bića nikada nećemo izjednačiti s Isusom, Božjom milošću trebamo se ugledati na Njega jer “obnoviti u čovjeku sliku njegovog Stvoritelja, vratiti ga u stanje prvobitnog savršenstva, potaknuti razvoj njegovog tijela, uma i duše” (Ellen G. White, Odgoj, str. 15; u izvorniku 15,16) — to je djelo otkupljenja. Tako Bog želi pripremiti svoj narod za Isusov povratak.

`Ako bismo htjeli uspoređivati sebe s Isusom, ta bi nas razlika lako mogla obeshrabriti. Kako nas onda pogled na križ i sve što on podrazumijeva štiti od obeshrabrenja, pogotovo kad ono što vidimo u sebi usporedimo s onim što vidimo u Isusu?`