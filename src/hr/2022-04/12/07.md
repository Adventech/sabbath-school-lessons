---
title: 'Za Daljnje Proučavanje'
date: 16/12/2022
---

U knjizi Ellen G. White Služba liječenja pročitajte poglavlje pod naslovom “Liječenje uma”, str. 149—160 (u izvorniku 241—259).

“Velika borba bliži se kraju. Svaki izvještaj o nesreći na moru ili kopnu svjedoči o činjenici da se kraj svemu približio. Ratovi i glasovi o ratovima to objavljuju. Postoji li neki kršćanin čije srce ne zakuca brže pri pomisli na velike događaje koji se otvaraju pred nama? Gospodin dolazi. Čujemo korake Boga koji se približava.” (Ellen G. White, Maranatha, str. 220)

“Živite vjerom iz dana u dan. Nemojte se brinuti i uznemiravati zbog vremena nevolje i tako unaprijed prizivati to vrijeme. Nemojte stalno razmišljati: ‘Bojim se da neću izdržati u dan velike kušnje.’ Živite u sadašnjosti, samo za ovaj dan. Sutra nije vaše. Danas morate zadobiti pobjedu nad sobom. Danas trebate živjeti životom molitve. Danas se trebate boriti u dobroj borbi vjere. Danas trebate vjerovati da vas Bog blagoslivlja. I dok budete zadobivali pobjedu nad  tamom i nevjerovanjem, ispunit ćete zahtjeve Učitelja i postat ćete blagoslov za ljude oko sebe.” (Ellen G. White, Signs of the Times, 20. listopada 1887.)

“Gospodin će ubrzo doći i mi moramo biti spremni da Ga dočekamo u miru. Uložimo odlučne napore i učinimo sve što je u našoj moći da ljudima oko sebe prenesemo svjetlo. Ne  budimo tužni, već radosni, i uvijek pred sobom imajmo Gospodina Isusa. ... Moramo biti spremni i čekati Njegov dolazak. O, kako će biti veličanstveno kada Ga ugledamo i kad čujemo poziv kao Njegovi otkupljeni! Već dugo čekamo, ali naša vjera ne smije oslabjeti. Kad bismo samo mogli vidjeti Kralja u Njegovoj ljepoti, bili bismo zauvijek blagoslovljeni. Osjećam potrebu da glasno povičem: ‘Idemo kući!’ Bližimo se trenutku kada će Krist doći sa silom i velikom slavom da svoje otkupljene povede u njihov vječni dom.” (Ellen G. White, Heaven, str. 165,166)

**Pitanja za razmišljanje**

`1.	Kako nam razumijevanje tijela, duše i duha kao nedjeljivecjeline može pomoći da bolje razumijemo sveobuhvatnost vjere i važnost našeg načina života?`

`2.	Sva istinska buđenja i obnove su teocentrični (usredotočeni na Boga), a nikada antropocentrični (oslonjeni na ljudsko ponašanje). Na koji način usporedba o farizeju i cariniku (vidi Luka 18,914) ilustrira to načelo?`

`3.	Razmotrite svoj odgovor na posljednje pitanje iz odsjeka začetvrtak. Kako možete znati jeste li spremni i možete li u tom pogledu osjećati sigurnost bez drske samouvjerenosti?`