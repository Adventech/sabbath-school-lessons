---
title: 'Razumijevanje Ljudske Naravi'
date: 08/10/2022
---

### Biblijski tekstovi:
Postanak 1,24-27; Postanak 2,7.19; Matej 10,28; Propovjednik 12,1-7; 1. o kraljevima 2,10; 1. o kraljevima 22,40.

`“Jahve, Bog, napravi čovjeka od praha zemaljskog i u nosnice mu udahne dah života. Tako postane čovjek živa duša.” (Postanak 2,7)`

Napetost između Božje riječi: “Zacijelo ćeš umrijeti!” (Postanak 2,16.17) i Sotoninog obećanja: “Ne, nećete umrijeti” (Postanak 3,4), nije bila ograničena samo na Edenski vrt. To je odjeknulo kroz cijelu povijest. Mnogi nastoje Sotonine riječi uskladiti s Božjim. Po njima, opomena “zacijelo ćeš umrijeti” odnosi se samo na propadljivo tijelo, dok obećanje “ne, nećete umrijeti” ukazuje na besmrtnu dušu ili besmrtni duh.

Ali taj pristup je neodrživ. Na primjer, mogu li se riječi Boga i Sotone uskladiti? Postoji li nematerijalna duša ili duh koji u svjesnom stanju nadživljava smrt tijela? Ima mnogo filozofskih pa čak i znanstvenih pokušaja da se odgovori na ta pitanja. Međutim, kao kršćani koji svoju vjeru temelje na Bibliji, moramo biti svjesni da nas svemogući Bog koji nas je stvorio savršeno poznaje (vidi Psalam 139). Prema tome, samo u Svetom pismu, Njegovoj Riječi, možemo naći odgovore na ta ključna pitanja.

Ovog ćemo tjedna razmotriti kako Stari zavjet definira ljudsku narav i stanje mrtvih.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 385—390.**