---
title: 'Za Daljnje Proučavanje'
date: 14/10/2022
---

U knjizi Ellen G. White Velika borba pročitajte poglavlje pod naslovom “Prva velika prijevara”, str. 419—433 (u izvorniku 531—550).

Ako ste ikad bili na operaciji i u općoj anesteziji, možda imate blijedu predodžbu o tome kako izgleda smrt. Ali čak i tada, dok ste pod anestezijom, vaš mozak još uvijek funkcionira. A zamislite kako je s mrtvima kada sva moždana aktivnost potpuno prestane. Oni će u trenutku smrti sklopiti oči, a onda, u sljedećem trenutku, svaki mrtvac koji je ikada živio postat će svjestan Isusovog drugog dolaska ili Njegovog povratka nakon milenija (vidi Otkrivenje 20,7-15). Do tog trenutka svi mrtvi, pravedni i zli, počivat će naizgled samo tren. Nama živima čini se da smrt traje dugo. Živima to djeluje tako, ali za mrtve to je samo tren.

“Kad bi bilo istina da duše svih ljudi u času smrti odlaze izravno na Nebo, onda bismo više željeli smrt nego život. Mnogi su, zavedeni ovim vjerovanjem, navedeni da učine kraj svom životu. Kad je čovjek satrt nevoljom, poteškoćama i razočaranjem, čini se lako prekinuti tanku nit života i vinuti se u blaženstvo vječnoga svijeta.” (Ellen G. White, Velika borba, str. 425; u izvorniku 539)

“Nigdje u Svetom pismu nema tvrdnje da pravedni smrću odlaze na mjesto nagrade ili zli na mjesto kazne. Patrijarsi i proroci nisu ostavili takvo obećanje. Krist i Njegovi apostoli nisu ga nagovijestili. Biblija jasno uči da umrli ne idu neposredno u Nebo, nego spavaju do uskrsnuća.” (Ellen G. White, Velika borba, str. 433; u izvorniku 549,550)

**Pitanja za razmišljanje**

`1.	Kako nas biblijsko razumijevanje ljudskog bića kao cjeline— koje ostaje svjesno samo kao nepodijeljena osoba — pomaže da bolje razumijemo stanje smrti?`

`2.	Teorija o prirodnoj besmrtnosti duše, sa svojim bezbrojniminačicama, osvojila je čitav svijet. Zašto je onda naše naučavanje o stanju mrtvih toliko važno? Zašto čak i među kršćanima nailazimo na tako snažno protivljenje tako divnom nauku?`

`3.	Kako bi nas razumijevanje stanja mrtvih trebalo zaštititi odnečega što bi se moglo “pojaviti” pred našim očima? Zašto ne možemo uvijek vjerovati onome što vidimo, pogotovo ako vidimo, ili mislimo da vidimo, duh nekog mrtvog rođaka, kao što neki tvrde da su vidjeli?`