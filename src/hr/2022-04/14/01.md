---
title: 'Sve Novo'
date: 24/12/2022
---

### Biblijski tekstovi:
2.Petrova 3,13; Otkrivenje 21,3.22; 1. Ivanova 3,2.3; 1. Petrova 1,22; Izaija 25,8; Otkrivenje 22,3-5.

`“Tada onaj koji sjedi na prijestolju reče: ‘Evo, sve činim novo.’ I nadoda: ‘Piši: Ove su riječi pouzdane i istinite!’”  (Otkrivenje 21,5)`

Sveto pismo pruža nam ovu nadu: “Ali  mi očekujemo, prema njegovu obećanju, nova nebesa i novu zemlju, gdje prebiva pravednost.” (2. Petrova 3,13)

Nekima, međutim, obećanje o “novom nebu i novoj zemlji” (Otkrivenje 21,1) djeluje kao neka izmišljena priča onih koji su na vlasti i koji nadu u zagrobni život koriste kako bi držali ljude u pokornosti. Ideja je navodno sljedeća: Premda vam je trenutačno teško, jednog ćete dana primiti nagradu na Nebu, i slično.

I premda su neki ljudi nadu u budućnost kako je prikazana u Bibliji doista koristili na taj način, njihova zloupotreba ne mijenja istinu o obećanjima koja imamo u vezi s novim Nebom i novom Zemljom.

U posljednje dane rugači će ismijavati našu blaženu nadu (2. Petrova 3,3-7). Ali kao što je prorečeno, čak i njihovo ruganje može se smatrati dodatnim dokazom da je ono što Biblija kaže istina, jer se rugaju upravo onako kao što je u njoj i prorečeno.

Ovog ćemo tjedna razmišljati o slavnom obećanju o novom Nebu i novoj Zemlji, što uključuje nebeski hram, Božju prisutnost, kraj smrti i suza i konačnu pobjedu Božje ljubavi.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 456—468.**