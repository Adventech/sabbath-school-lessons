---
title: 'Za Daljnje Proučavanje'
date: 30/12/2022
---

U knjizi Ellen G. White Velika borba pročitajte poglavlje “Sukob je završen”, str. 530—534 (u izvorniku 674—678).

“Kristov će križ biti znanost i pjesma otkupljenih kroz svu vječnost. U Kristu proslavljenom gledat će Krista raspetog. Nikada se neće zaboraviti da se Onaj čija je moć stvorila i održava nebrojene svjetove u širokom svemirskom prostranstvu — Božji miljenik, Veličanstvo Neba, Onaj kome se kerubi i sjajni serafi oduševljeno klanjaju — ponizio da bi podigao palog čovjeka; da je ponio krivnju i sramotu grijeha, i skrivanje Očeva lica, dok bol za izguljenim svijetom nije slomila Njegovo srce i ugasila Njegov život na golgotskom križu. To što je Stvoritelj svih svjetova, Presuditelj svih sudbina, odložio svoju slavu i ponizio se iz ljubavi prema čovjeku, uvijek će izazivati čuđenje i divljenje svemira.” (Ellen G. White, Velika borba, str. 512; u izvorniku  651)

“Veliki je sukob završen. Grijeha i grešnika više nema. Cijeli je svemir čist. Bilo neizmjerna svemira kuca istim otkucajem sklada i radosti. Od Njega koji je sve stvorio teče život, svjetlost i radost kroz prostranstva beskrajnog svemira. Od najmanjeg atoma do najvećeg svijeta, sve — živo i neživo, u svojoj nepomućenoj ljepoti i savršenoj radosti objavljuje da je Bog ljubav.” (Ellen G. White, Velika borba, str. 534; u izvorniku 678)

**Pitanja za razmišljanje**

`1.	Mnogi posvjetovljeni kršćani žive kao da će ovaj svijet trajativječno (Luka 12,16-21). Kako možemo uskladiti svoje ovozemaljske ideale s nebeskim prioritetima? Kako se možemo sačuvati od onoga na što nas je Isus upozorio u Luki 12?`

`2.	Ako Nebo počinje ovdje, što bismo mogli učiniti da svoj domi život pretvorimo u mali odraz nebeskih načela?`

`3.	Pobliže se pozabavite pitanjem postavljenim na kraju odsjekaza nedjelju. Koja se logika nalazi u pozadini pesimizma onih koji ne vjeruju u vječni život? Istodobno, čini se da neki od njih ipak žive prilično “sretno” bez ikakve nade u budućnost. Što mislite kako im to uspijeva? Kako ljudi uspijevaju racionalizirati probleme, pa čak i biti zadovoljni životom bez ikakvog obećanja o nečemu što bi ih moglo čekati nakon smrti?`