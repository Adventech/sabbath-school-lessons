---
title: 'Za Daljnje Proučavanje'
date: 02/12/2022
---

U knjizi Ellen G. White Velika borba pročitajte sljedeća poglavlja: “Prva velika prijevara”, str. 417—433 (u izvorniku 531—550); “Mogu li nam se mrtvi javljati?”, str. 434—442 (u izvorniku 551—562).

“Učenje o urođenoj besmrtnosti zasniva se na temeljnoj zabludi o svjesnom stanju umrlih — učenju koje se, kao i ono o vječnim mukama, protivi učenju Svetog pisma, zdravom razumu i našim osjećajima čovječnosti. Prema popularnom vjerovanju, spašenima na Nebu je poznato sve što se zbiva na Zemlji, a posebno sa životima prijatelja koje su napustili. Kako mrtvima može biti izvor sreće spoznaja o nevoljama živih, gledanje grijeha što ih počinjaju njihovi voljeni i gledanje kako trpe jade, razočaranja i životne brige? Koliko bi nebeskog blaženstva uživali oni koji bi lebdjeli nad svojim prijateljima na Zemlji? I kako je krajnje odbojno vjerovanje da se duša nepokajanog izručuje paklenom ognju čim dah napusti tijelo. Kakvoj strašnoj muci moraju biti izloženi oni koji vide da im prijatelji odlaze nepripremljeni u grob i nastupa vječnost patnji i grijeha!” (Ellen G. White, Velika borba, str. 430; u izvorniku 545)

**Pitanja za razmišljanje**

`1.	Oni koji su imali prilike razgovarati s drugim kršćanima ostanju mrtvih i prirodi pakla, vjerojatno su otkrili koliko ljudi mogu biti nepokolebljivi i čvrsti u svojim uvjerenjima ne samo o tome da spašeni idu odmah u raj, već i da izgubljeni trpe vječne muke u paklu. Što mislite, zašto je tako? Jedno je to što ljudi žele vjerovati, i to je donekle razumljivo, da su njihovi voljeni koji su preminuli sada “s Gospodinom” (premda, kao što smo vidjeli, i dalje ostaje pitanje koliko bi za njih bilo uznemirujuće da promatraju kaotično stanje stvari kakvo je ovdje). Otkud tolika vezanost za strašnu misao da se izgubljeni vječno muče u paklu?`

`2.	Većina kršćanskih denominacija zagovara nebiblijsku teorijuo urođenoj besmrtnosti duše zajedno sa svim ostalim teorijama koje su s njom povezane. Što bismo još kao crkva trebali učiniti da svijetu objavimo biblijski pogled na smrt i zagrobni život?`

`3.	Premda je riječ o običnoj mašti, Danteova poema Božanstvena komedija postala je vrlo utjecajna doprinijevši da se lažni nauk o tome što se događa s “dušom” nakon smrti čvrsto usadi u ljudski um. Koje pouke možemo izvući o tome kako na kršćansku teologiju lako mogu utjecati učenja koja dolaze izvana? Koje druge nekršćanske ideje utječu na kršćansku misao čak i danas, i kako se od njih možemo zaštititi?`