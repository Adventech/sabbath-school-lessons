---
title: Sud
date: 17/12/2022
---

### Biblijski tekstovi:
Matej 25,31-46; Daniel 7,9-14; 1. Korinćanima 6,2.3; 2. Petrova 2,4-6; Malahija 4,1; Otkrivenje 21,8.

`“Jer nam se svima treba pojaviti pred sudom Kristovim, da svaki primi što je zaslužio: nagradu ili kaznu, već prema tome što je za zemaljskoga života činio.” (2. Korinćanima 5,10)`

Ako postoji nešto o čemu Sveto pismo potpuno jasno govori, onda je to stvarnost suda. Bog će suditi svijetu. Tekstovi koji to potvrđuju u Starom i u Novom zavjetu mnogobrojni su i nedvosmisleni. Pravda koja nam ovdje i sada toliko nedostaje jednog će se dana ostvariti.

Biblija tvrdi da je Bog “savršena znanja” (Job 37,16 — Šarić) i da “poznaje sve” (1. Ivanova 3,20), uključujući i naše najskrivenije namjere (Propovjednik 12,14; Jeremija 17,10). Možemo se sakriti od bilo koga i bilo čega, ali pred Bogom ništa nije skriveno.

Ta činjenica podrazumijeva da Njemu nije potreban sud da bi razotkrio život svakog pojedinca. Božanski sudovi zapravo su božansko izravnavanje računa s Njegovim stvorenjima na Nebu i na Zemlji. To je proces koji se odvija u svemiru i vremenu, jer je Lucifer otpočeo svoju pobunu na Nebu, a onda je proširio na ovaj svijet (Otkrivenje 12,7-9).

Tijekom ovoga tjedna proučavat ćemo o sudu na svršetku vremena s njegove tri glavne etape: predadventni sud, milenijski sud i izvršni sud. Cijeli taj proces završava potvrdom opravdanosti zaslužene druge smrti zlih.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 450—455.**