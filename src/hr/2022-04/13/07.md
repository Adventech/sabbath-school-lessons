---
title: 'Za Daljnje Proučavanje'
date: 23/12/2022
---

U djelima Ellen G. White pročitajte sljedeća poglavlja: u knjizi Isusove usporedbe poglavlje “Bez svadbenog ruha”, str. 209—217 (u izvorniku 307—319); u knjizi Velika borba poglavlja “Zemlja pretvorena u pustoš”, str. 514—520 (u izvorniku 653—661), i “Sukob je završen”, str. 521— 530 (u izvorniku 662—673).

“Na dan završnog suda svaka izgubljena duša shvatit će narav svog odbacivanja istine. Prikazat će se križ, a njegovo pravo značenje uvidjet će svaki um koji je bio zaslijepljen prijestupom. Pred prizorom Golgote i njezine tajanstvene Žrtve, grješnici će stajati osuđeni. Bit će odbačen svaki lažni izgovor. Ljudsko otpadništvo pojavit će se u svom užasnom karakteru. Ljudi će vidjeti što su izabrali. Svako pitanje istine ili zablude u dugoj borbi bit će objašnjeno. Pred sudom svemira Bog će stajati čist od krivnje za postojanje i trajanje zla. Pokazat će se da božanski propisi nisu prouzročili grijeh. U Božjoj vladavini nije bilo mane, nije bilo nikakvog razloga za nezadovoljstvo. Kad se otkriju pomisli svakoga srca, tada će se i vjerni i buntovnici sjediniti u objavljivanju: ‘Pravedni su i ispravni tvoji putovi, Kralju naroda! Tko da te, Gospodaru, ne poštuje i tvoje ime ne slavi? … jer si pokazao svoja pravedna djela.’ (Otkrivenje 15,3.4)” (Ellen G. White, Isusov život, str. 33,34; u izvorniku 58)

**Pitanja za razmišljanje**

`1.	“Ako se uzdate u sebe, odbijajući pokoriti svoju volju Bogu,izabrali ste smrt. Gdje god grijeh bio, Bog mu je oganj koji ga sažiže. Ako izaberete grijeh i odbijete se odvojiti od njega, Božja nazočnost, koja sažiže grijeh, sažeći će i vas.” (Ellen G. White, Misli s Gore blaženstava, str. 57; u izvorniku 62) Kako nam taj citat pomaže da razumijemo narav izvršnog suda?`

`2.	Pozabavite se mišlju (iznesenom na kraju odsjeka za utorak) da se nijedan od izgubljenih neće suočiti sa svojom konačnom presudom sve dok otkupljeni ne postanu dio tog sudskog procesa. I opet, čemu nas to uči o Božjoj otvorenosti i razvidnosti? Zašto je ta otvorenost toliko važna za svemir u kojem vlada ljubav?`

`3.	Na koji će način sudjelovanje na milenijskom sudu pružitisvetima utjehu zbog  njihovih voljenih koji budu izgubljeni?`