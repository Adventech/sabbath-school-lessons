---
title: 'Za Daljnje Proučavanje'
date: 21/10/2022
---

U knjizi Ellen G. White Proroci i kraljevi pročitajte poglavlje “Viđenja o budućoj slavi”, str. 460—467 (u izvorniku 722—733).

Suvremena znanost naučava da se sva materija sastoji od atoma, koji su i sami sastavljeni od dvije vrste manjih čestica, kvarkova i leptona, za koje se smatra da su građevni blokovi cjelokupne fizičke stvarnosti. Ako se, dakle, u srži fizičkog svijeta nalaze kvarkovi i leptoni, zar ne bi Bog, koji je ne samo stvorio ovaj svijet, već ga i održava, mogao jednostavno preurediti kvarkove i leptone kada dođe trenutak da nas uskrisi? Rugajući se uskrsnuću, ateist Bertrand Russell postavio je pitanje što se događa s onima koje su pojeli kanibali, jer se njihovo tijelo onda ugrađuje u tijelo kanibala — i tko onda što dobiva prigodom uskrsnuća? Ali pretpostavimo da Bog jednostavno uzme kvarkove i leptone, najsitnije građevne čestice života i onda nas od njih, na osnovi informacija koje posjeduje o svakom od nas, ponovno sastavi? A nisu Mu potrebni ni naši kvarkovi i leptoni, može upotrijebiti bilo koje. Ili bi mogao svojom riječju jednostavno stvoriti nove kvarkove i leptone. Kako god to učinio, Bog koji je stvorio svemir može nas ponovno stvoriti, što je i obećao da će učiniti o uskrsnuću mrtvih.
“Životodavac će svoje kupljeno vlasništvo prizvati u prvom uskrsnuću, a do tog pobjedonosnog časa, kad će se oglasiti posljednja truba i kada će golema vojska krenuti u vječnu pobjedu, svaki usnuli svetac bit će čuvan i zaštićen kao vrijedni dragulj koji Bog poznaje po imenu. Zahvaljujući Spasiteljevoj sili koja je za života prebivala u njima i tome što su bili dionici božanske naravi, oni će biti podignuti iz mrtvih.” (Ellen G. White Comments, The SDA Bible Commentary, sv. 4, str. 1143)

**Pitanja za razmišljanje**

`1.	Procjenjuje se da postoji dva trilijuna galaktika, od kojih sesvaka sastoji od milijardi i milijardi zvijezda. A neke od tih zvijezda imaju planete koji oko njih kruže, kao što planeti našeg Sunčevog sustava kruže oko Sunca. Zamislite sada nevjerojatnu moć Boga koji nije samo stvorio sve te zvijezde, već ih i održava i zna svaku po imenu (Psalam 147,4). Premda ta zadivljujuća činjenica ne dokazuje da će taj isti Bog uskrisiti mrtve, kako nam ona ipak otkriva nevjerojatnu silu koju On posjeduje, i pokazuje izvan svake sumnje da uskrsnuće nipošto nije izvan Njegove moći?`

`2.	U Hebrejima 11 naglašava se vjernost i očekivanja mnogih“junaka vjere” iz prošlosti. Kako to poglavlje može obogatiti naše razumijevanje nade koju su imali ljudi u starozavjetno vrijeme, čak i prije Isusovog uskrsnuća?`