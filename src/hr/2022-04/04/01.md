---
title: 'Starozavjetna Nada'
date: 15/10/2022
---

### Biblijski tekstovi:
Job 19,25-27; 1. Timoteju 6,16; Psalam 49; Psalam 71; Izaija 26,14.19; Daniel 12.

`„Vjerom je Abraham, kad je bio stavljen na kušnju, prinio Izaka. … Mislio je da Bog može i mrtvace uskrisivati. Zato ga dobi sa slikovitim značenjem.” (Hebrejima 11,17.19)`

Starozavjetna nada nije utemeljena na grčkim idejama o urođenoj besmrtnosti duše, već na biblijskom nauku o konačnom uskrsnuću mrtvih.

Ali kako bi ljudsko tijelo koje više ne postoji, koje je kremiranjem pretvoreno u pepeo, ili uništeno na neki drugi način, moglo biti vraćeno u život? Kako bi netko tko je preminuo prije možda više stotina ili tisuća godina mogao povratiti svoj identitet?

Ta pitanja navode nas da razmišljamo o tajni života. Mi smo živi i uživamo u životu koji nam Bog milostivo daruje svakog dana. Premda smo daleko od toga da razumijemo natprirodno podrijetlo života, znamo da je Bog u početku, silom svoje riječi, doveo život u postojanje iz nežive tvari (Postanak 1; Psalam 33,6.9). Dakle, ako je Bog u početku mogao stvoriti život na Zemlji ni iz čega (lat. ex nihilo), zašto bismo sumnjali u Njegovu sposobnost obnove ljudskog života i njegovog prvobitnog identiteta?

Ovog ćemo tjedna razmišljati o tome kako se pojam uskrsnuća razvijao u starozavjetna vremena, s posebnim osvrtom na izjave Joba, nekih psalmista i proroka Izaije i Daniela.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 390—399.**