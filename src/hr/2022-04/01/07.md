---
title: 'Za Daljnje Proučavanje'
date: 30/09/2022
---

Pročitajte od Ellen G. White: Patrijarsi i proroci poglavlje “Zašto je dopuštena pojava grijeha?”, str. 16—24 (u izvorniku 33—43), i Velika borba poglavlje “Podrijetlo zla”, str. 389—398 (u izvorniku 492—504).

“Nema nikakve nade u spasenje onih (Sotone i njegovih anđela) koji su bili svjedoci neopisive slave Neba i uživali u njoj, koji su vidjeli Božje zastrašujuće veličanstvo i koji su se, u prisutnosti sve te slave, pobunili protiv Njega. Nema nikakvog novog, veličanstvenijeg prikaza Božje uzvišene sile koja bi mogla izvršiti na njih tako dubok dojam kao što je onaj koji su već iskusili. Ako su se mogli pobuniti u neposrednoj prisutnosti neopisive slave, ne postoji nikakav povoljniji položaj u kojem bi mogli biti okušani. Nema nikakve pomoćne sile niti većih uzleta i dubina beskrajne slave koji bi mogli nadjačati njihove sumnje i buntovno gunđanje. Njihova krivnja i njihova kazna mora biti razmjerna uzvišenim prednostima koje su imali u nebeskim dvorovima.” (Ellen G. White, Confrontation, str. 21)

“Od samog početka Bog Otac i Krist znali su za Sotonin otpad i čovjekov pad izazvan djelovanjem prijevarne sile odmetnika. Bog nije uzročnik postojanja grijeha, ali je unaprijed vidio njegovo postojanje osiguravajući sredstvo kojim će se suprotstaviti ovoj strašnoj mogućnosti. Njegova ljubav prema svijetu bila je tako velika da se On zavjetovao dati svojega jedinorođenog Sina ‘da ne pogine ni jedan koji u nj vjeruje, već da ima život vječni’ (Ivan 3,16).” (Ellen G. White, Isusov život, str. 19, u izvorniku 22)

**Pitanja za razmišljanje**

`1.	Uhvatite se u razredu u koštac s pitanjem je li Bog odgovoranza pojavu i postojanje zla u našem svijetu. Kako bismo mogli naći odgovor na tu optužbu?`

`2.	Na koji se način križ uklapa u naše razumijevanje cijelog togproblema zla? Zašto bi križ i ono što se na njemu dogodilo mogli imati ključno značenje za svako razumijevanje podrijetla zla?`

`3.	Nakon više tisućljeća grijeha i patnje na ovom svijetu, Sotona bi morao biti potpuno svjestan tragičnih posljedica svoje pobune. Zašto onda i dalje nastavlja sa svojom pobunom protiv Boga?`

`4.	U Mateju 5,43-48 Krist govori o Božjoj bezuvjetnoj ljubaviprema svim ljudima kao uzoru za sve naše uzajamne odnose. Kako biste mogli bolje odražavati taj uzor u svojoj obitelji i crkvi?`

`5.	“Vaš protivnik, đavao, obilazi kao ričući lav, tražeći koga daproždere” (1. Petrova 5,8). Pročitajte i Efežanima 6,10-20. Kako se možemo “suprotstaviti đavolskim napadima” (Efežanima 6,11)?`