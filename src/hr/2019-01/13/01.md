---
title:  "»Evo sve činim novo«"
date:   23/03/2019
---

### Biblijski tekstovi
Otkrivenje 19,6-9; Ivan 14,1-3; Otkrivenje 19,11-16; Otkrivenje 20,1-3; Jeremija 4,23-26; Otkrivenje 20,4-15; Otkrivenje 21,2-8.

> <p></p>
> “Tada onaj koji sjedi na prijestolju reče: ‘Evo sve činim novo.’ I nadoda: ‘Piši: Ove su riječi pouzdane i istinite!’” (Otkrivenje 21,5

Uništenje Babilona posljednjeg vremena loša je vijest za one koji su surađivali s ovim otpalim vjerskim sustavom. Međutim, za Božji narod to je radosna vijest (Otkrivenje 19,1-7). Babilon je bio odgovoran za navođenje svjetovnih političkih sila da ga progoni i muči (Otkrivenje 18,24). Uništenje ovog velikog neprijatelja znači oslobođenje i spasenje za Božji vjerni narod.

S uništenjem Babilona, molitva Božjeg naroda u prizoru petog pečata konačno je uslišana. Njihov vapaj: “Dokle, Gospodine?” (Otkrivenje 6,10 — Šarić) vapaj je Božjeg potlačenog i napaćenog naroda od Abelovog vremena do trenutka kada će ih Bog konačno osvetiti (Psalam 79,5; Habakuk 1,2; Daniel 12,6.7). Otkrivenje uvjerava Božji narod da će zlo, tlačenje i patnja doći svome kraju.

Sada je vrijeme da Krist uspostavi svoje vječno kraljevstvo. Preostala poglavlja Otkrivenja opisuju ne samo uništenje Babilona posljednjeg vremena, već i uništenje Sotone i sveg zla. Također dobivamo uvid u uspostavljanje Božjega vječnog kraljevstva.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 18**
