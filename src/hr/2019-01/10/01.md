---
title:  Božje vječno Jevanđelje
date:   02/03/2019
---

### Biblijski tekstovi
Otkrivenje 14,6-12; Matej 24,14; Propovjednik 12,13.14; Izlazak 20,2-11; Izaija 21,9; Izaija 34,8-10.

> <p></p>
> “Na tome se temelji postojanost svetih koji čuvaju Božje zapovijedi i vjeru u Isusa.” (Otkrivenje 14,12)

Otkrivenje pokazuje da će Sotonina prijevara u posljednje vrijeme biti toliko uspješna da će se svijet klanjati Zvijeri i primiti njezin žig. Ipak, prema Otkrivenje 14,1-5, Bog će imati svoj ostatak, one koji će čvrsto stajati uz Njega kada većina ljudi ne bude.

Ljudi će na kraju morati odlučiti ne hoće li služiti (svi uvijek nekome služe), već kome će služiti. Oni koji se budu klanjali Zvijeri, primit će žig na svoju desnu ruku ili na čelo, što simbolički prikazuje njihovu odluku da služe ovom otpalom sustavu svojim djelima i/ili umom.

Svijet će istodobno svjedočiti velikom objavljivanju Evanđelja, kakvog nije bilo od blagdana Pedesetnice. Prije nego što Božji sudovi budu izliveni na pobunjenički ljudski rod, Bog će poslati poruke opomene “svakom narodu i plemenu, jeziku i puku” (Otkrivenje 14,6). Bog ne želi da itko pogine, već da svi budu spašeni jer je Krist umro za cijelo čovječanstvo. Pitanje je samo tko će prihvatiti taj dar.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 15**
