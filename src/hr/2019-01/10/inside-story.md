---
title:  Iskustvo
date:   05/01/2018
---

#### Električni alati i plovila

»Članovi AdventistiËke crkve pronalaze inovativne načine objavljivanja Radosne vijesti u Euroazijskoj diviziji, koja obuhvaća veći dio bivšeg Sovjetskog saveza, u nastojanju da počnu brojčano rasti u članstvu, koje uglavnom nije tako brojno kako bi trebalo biti.

“To je izazovno područje, ali Bog radi kroz program Potpuna uključenost svih vjernika”, kaže predsjednik Michael Kaminskij.

Jedanaest adventističkih zdravstvenih djelatnika otišlo je na dva tjedna krstarenja brodom obilazeći stare ruske gradove na rijeci Volgi. Putovanje koje slijedi omiljene turističke rute organizirala je ruska nevladina organizacija za zdravstvo. Adventisti su pozvani da objavljuju zdravstvena načela o korištenju vode, sunca, vježbanja i odmora, kao i vođenje programa Kako prestati pušiti. Kapetan broda, koji je jako pušio, pohađao je tu nastavu. “Toliko je pušio da je oko njega uvijek bio oblak dima”, svjedoči Ivan Velgoša, predsjednik konferencije. Do kraja putovanja prestao je pušiti i objavio da je njegov brod “područje bez dima”. Adventisti su mu predstavili knjigu o zdravom načinu življenja i upozunali ga s mogućnošću da mu Isus može pomoći da više nikad ne puši. Više od mjesec dana nakon putovanja, kapetan još uvijek nije pušio, kaže Velgoša.

U gradu Nižnji Novgorod učenici su objavljivali svoju ljubav prema Bogu pisanjem pisama o Njegovom Zakonu. Jedno dijete je napisalo: “Moramo se sjetiti treće zapovijedi da ne govorimo loše riječi o Bogu.” Drugo dijete je napisalo: “Kad bi ljudi prestali krasti, mi bismo bili najbogatija zemlja na svijetu.” Djeca su provela pet dana ispisujući poruke na gradskim ulicama.

Na istoku Ukrajine članovi crkve su otkrili da besplatni crteži za električne bušilice privlače ljude na evangelizacijske sastanke. Uglavnom su na sastanke u većini dolazile žene, ali je broj prisutnih muškaraca naglo porastao kad je crkva počela oglašavati električne bušilice, kaže Stanislav Nosov, predsjednik Ukrajinske unije.

“Muškarci trebaju alate za popravak kuća oštećenih u sukobima”, kaže on.

Program Dnevni crteži održani su u dva tjedna evanđeoskih sastanaka provedenih u nekoliko gradova na istoku Ukrajine. Pobjednici su mogli odabrati između bušilice i seta lonaca, a svatko tko je sudjelovao na sedam sastanaka zaredom dobio je paket hrane s tjesteninom, šećerom, mlijekom i drugim potrepštinama. Kršteno je na desetine ljudi. “Bog ostvaruje prekrasna iskustva kroz program Potpuna uključenost svih vjernika”, kaže Kaminskij.

*Adventistička misija*
