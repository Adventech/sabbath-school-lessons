---
title:  Za daljnje proučavanje
date:   08/03/2019
---

U knjizi Ellen G. White Velika borba pročitajte poglavlje “Posljednja opomena”, str. 519—527.

Otkrivenje pokazuje da je na svršetku vremena Božjem narodu dan nalog da svijetu objavljuje Evanđelje za posljednje vrijeme. Zadaća koja je pred nama djeluje zastrašujuće, skoro nemoguće. Međutim, Bog nam je obećao svoju silu.

“Veliko se djelo Evanđelja neće završiti manjim otkrivenjem Božje sile od one koja je pratila njegov početak. ... Vijest se neće toliko širiti dokazivanjem, koliko dubokim osvjedočenjem Božjeg Duha. Dokazi su bili predočeni. Sjeme je bilo posijano, a sad će niknuti i donijeti rod.” (Ellen G. White, Velika borba, str. 526)

Završetak objavljivanja Božje posljednje vijesti svijetu dovest će do velike podjele ljudi na dvije skupine: na one koji ljube Boga i poslušni su Mu, i one koji slijede i slušaju Zvijer. Ova podjela prikazana je kao dvije žetve: sabiranje pšenice u žitnice (Otkrivenje 14,14-16) i stavljanja grožđa u kacu (Otkrivenje 14,17-20). Ova konačna podjela tema je sedamnaestog i osamnaestog poglavlja Otkrivenja.

**Pitanja za razgovor**

`1.	Tko osim adventističkih kršćana propovijeda trostrukuanđeosku vijest? Što nam ova činjenica govori o tome koliko je naš rad važan i koliko ga ozbiljno moramo shvatiti?`

`2.	Što mislite, zašto je sud nepopularan pojam među kršćanima? Kakvo značenje pojam predadventnog suda ima za današnje kršćane? Kako biste mogli pomoći vjernicima da bolje shvate pravo značenje predadventnog suda?`
