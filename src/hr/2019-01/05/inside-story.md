---
title:  Iskustvo
date:   01/02/2019
---

#### Usvojen na majčinom pogrebu

Mnogi ožalošćeni okupili su se na pogrebu mlade majke, pripadnice Adventističke crkve u Milangeu, gradu samo tri kilometra od granice koja dijeli Mozambik s Malavijem. žena je umrla od komplikacija u vezi s HIV-om, samo pet dana nakon što je rodila dječaka. Njezin HIV-pozitivan muž, dječakov otac, umro je ranije. Dok se odvijala služba pokopa majke, dječačić je tiho plakao.

“Plakao je jer je bio gladan; nitko ga nije nahranio”, svjedoči Clemente Mateus Malala, 61-godišnji poljoprivrednik, koji je prisustvovao pogrebu.

Clemente je nakon pogreba razgovarao s djetetovim rođacima i shvatio da nemaju novca za mlijeko i pelene. Razmišljao je o kupnji onoga što je potrebno za dijete, ali ga je brinulo da bi rođaci mogli to preprodati kako bi došli do novca, pa je ponudio da usvoji novorođenče.

Taj dječak, Laston, je danas petogodišnjak, i najmlađi od četvero djece koju su usvojili Clemente i njegova supruga. Oni također imaju četvero vlastite odrasle djece.

Clemente, koji uzgaja zeleni grah i kukuruz na svojem imanju na zapadu Mozambika, aktivni je član Adventističke crkve i evanđelist-laik, koji je doveo 430 ljudi Kristu. Oni su kršteni tijekom posljednjih trinaest godina. Ali ništa nije dotaklo njegovo srce poput ovo četvero usvojene djece koji su izgubili roditelje zbog virusa HIV-a.

“Bog me blagoslovio darom dovođenja ljudi Njemu, ali prava jeza obuzima me od brige za ovu siročad”, kaže on. “Odrasli koje dovodim Kristu mogu voditi brigu o svojim tjelesnim potrebama, ali siročad bi bez mene dvostruko trpjela: njihove tjelesne potrebe ne bi zadovoljene, i oni bi mogli izgubiti spasenje.” HIV je glavni izazov u Mozambiku, a među adventistima sedmog dana Clemente sa suprugom nastoji unijeti promjenu u njihov život.

Usvojio je svoje prvo siroče, to je bio Rojerio, nakon što je vidio tog dvogodišnjaka kako skuplja nešto za hranu na cesti. Rođaci su mu rekli da su Rojeriovi roditelji umrli i da bi mu ga rado dali, kad je ponudio da podigne dječaka.

Clemente je na sličan način usvojio drugo dvoje djece, djevojčice. Rojerio sada ima petnaest, a djevojčice su jedanaest i osam godina. “Najmanje što mogu učiniti jest uzeti nekoliko djece i hraniti ih u mojem domu”, kaže Clemente.

Clemente žudi za adventističkom školom u Milangeu, u kojoj bi njegova usvojena djeca mogla učiti. “Mi kao crkva trebamo uložiti u obrazovanje, kao ulaganje u budućnost crkve”, kaže on. Dio dara trinaeste subote pomoći će izgraditi takvu školu u Clementeovu gradu Milangeu. Hvala vam što podržavate adventističku misiju!

*Adventistička misija*
