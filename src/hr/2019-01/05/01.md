---
title:  Sedam pečata
date:   26/01/2019
---

### Biblijski tekstovi
Otkrivenje 6,1-14; Levitski zakonik 26,21-26; Ezekiel 4,16; Ponovljeni zakon 32,43; 2. Solunjanima 1,7-10.

> <p></p>
> “Kadar si da uzmeš knjigu i da otvoriš njezine pečate, jer si bio zaklan i svojom krvi iskupio Bogu ljude od svakog plemena, jezika, puka i naroda, i učinio ih za našega Boga kraljevstvom svećenika i oni će kraljevati na zemlji!” (Otkrivenje 5,9.10)

U 6. poglavlju Otkrivenja nastavlja se prizor iz četvrtog i petog poglavlja, u kojima je Isus prikazan kao Onaj koji je dostojan da otvori zapečaćenu knjigu jer je svojim pobjedonosnim životom i smrću povratio ono što je bilo izgubljeno preko Adama. Nakon otvaranja pečata na knjizi, On sada nastavlja izvršavati plan spasenja do konačnog ispunjenja.

Pedesetnica je obilježila početak propovijedanja Evanđelja kojim Krist širi svoje Kraljevstvo. Prema tome, lomljenje pečata odnosi se na propovijedanje Evanđelja i na posljedice njegovog odbacivanja. Otvaranje sedmog i posljednjeg pečata dovodi nas do svršetka povijesti ovoga svijeta. Tekst u Otkrivenje 3,21 pojašnjava značenje sedam pečata: “Pobjedniku ću dati da sjedne sa mnom na mome prijestolju, kao što i ja pobijedih i sjedoh sa svojim Ocem na njegovu prijestolju.” Poglavlja 4 i 5 govore o Kristovoj pobjedi i ustoličenju, a posljednji redak sedmog poglavlja opisuje pobjednike pred Kristovim prijestoljem. Dakle, šesto poglavlje govori o Božjem narodu koji se bori za pobjedu kako bi mogao dijeliti Isusovo prijestolje.
