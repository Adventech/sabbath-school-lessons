---
title:  Za daljnje proučavanje
date:   01/02/2019
---

Viđenje o otvaranju sedam pečata simbolički ukazuje na Božju brigu o svojem narodu na Zemlji i njegovom poučavanju. Kenneth A. Strand ističe:

“Pismo nas uvjerava da se Bog uvijek brine o svojem narodu: da ga u povijesti uvijek podupire i da će ga u velikom eshatološkom završetku potpuno opravdati i dati mu nezamislivu velikodušnu nagradu u obliku vječnog života. Otkrivenje se bavi ovom istom temom i na divan je način proširuje pa ono, prema tome, ni na koji način nije neka vrsta neobične apokalipse koja nije u skladu s ostalim biblijskim tekstovima; Otkrivenje prenosi samu bît i srž biblijske poruke. Doista, kao što Otkrivenje snažno ističe, ‘živi’ — Onaj koji je pobijedio smrt i grob (Otkrivenje 1,18) — nikada neće zaboraviti svoje vjerne sljedbenike, pa čak i ako dožive mučeničku smrt, oni su pobjednici (Otkrivenje 12,11), i čeka ih ‘vijenac života’ (vidi Otkrivenje 2,10; 21,1-4; 22,4).” (Kenneth A. Strand, “The Seven Heads: Do They Represent Roman Emperors?”, Symposium on Revelation — Book 2, Daniel and Revelation Committee Series [Silver Spring, Md.: Biblical Research Institute, 1992.], sv. 7, str. 206)

**Pitanja za razgovor**

`1.	Koje ste dragocjene pouke naučili iz prizora otvaranja sedam pečata? Kako vam taj prizor pokazuje da je Bog, koliko god prilike bile loše na Zemlji, i dalje vrhovni Vladar i da će na kraju sva obećanja koja imamo u Kristu biti ispunjena?`

`2.	Razmišljajte o sljedećoj izjavi: “Crkva je oruđe koje je Bogodredio za spašavanje ljudi. Ona je ustrojena za službu i njezina je zadaća da svijetu navijesti Evanđelje.” (Ellen G. White, Djela apostolska, str. 7) Razmislite o svojoj mjesnoj crkvi. Kako može biti vjernija i uputiti ljudima evanđeosku poruku?`

`3.	Iznesite u razredu svoj odgovor na posljednje pitanje izodsjeka od četvrtka: Tko može podnijeti dan Njegovog dolaska? Razgovarajte o tome kako trebamo živjeti danas da bismo se pripremili za dan Njegovog dolaska.`
