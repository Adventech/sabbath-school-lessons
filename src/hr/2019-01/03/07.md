---
title:  Za daljnje proučavanje
date:   18/01/2019
---

U knjizi Ellen G. White Djela apostolska pročitajte poglavlje “Otkrivenje”, str. 364—372.

Sedam poruka upućenih crkvama prikazuju duhovni pad do kojeg je došlo u tih sedam crkava. Crkva u Efezu i dalje je bila vjerna, iako je izgubila svoju prvu ljubav. Crkve u Smirni i Filadelfiji uglavnom su bile vjerne. Pergam i Tijatira činile su sve više ustupaka dok većina vjernika nije u potpunosti odstupila od čiste apostolske vjere. Crkva u Sardu nalazila se u vrlo teškom stanju. Većina u ovoj crkvi nije živjela u skladu s Evanđeljem, dok se u Filadelfiji održala nekolicina vjernih. Stanje laodicejske crkve bilo je takvo da se o njoj nije moglo reći ništa dobro. Na kraju svake poruke Isus upućuje obećanje onima koji prihvate Njegov savjet. Možemo zapaziti, međutim, da s očitim duhovnim padom u crkvama razmjerno raste broj danih obećanja. Efez, kojem Isus upućuje prvu poruku, prima samo jedno obećanje. Kako svaka crkva ide silaznom putanjom u duhovnom smislu, tako svaka prima više obećanja od prethodne. Konačno, crkva u Laodiceji, iako prima samo jedno obećanje, ono je najveće: da će dijeliti prijestolje s Isusom (Otkrivenje 3,21).

**Pitanja za razgovor**

`1.	Kako ovaj rast u broju obećanja, zajedno s duhovnim padomu crkvama, potkrepljuje izjavu da se tamo gdje se umnožava grijeh, milost izlijeva u preizobilju (Rimljanima 5,20)? Razmislite o tome u svjetlu sljedećeg navoda: “Premda je slaba i nesavršena, Krist Crkvi posvećuje najveću pozornost. On stalno brižno bdije nad njom i jača je svojim Duhom Svetim.” (Ellen G. White, Selected Messages, sv. 2, str. 396)`

`2.	Kršćani često kažu da je teško biti kršćanin u industrijaliziranim trgovačkim metropolama. U naprednim azijskim gradovima bilo je kršćana koji su ostali vjerni Evanđelju i nepokolebljivi u svojoj odanosti Bogu usred pritisaka koje je na njih vršilo pogansko okruženje. Što možemo naučiti iz ove činjenice? Razmislite o tim kršćanima iz Azije u svjetlu Isusove molitve u Ivan 17,15-19. Kako se poziv da budemo u svijetu, ali ne i od svijeta, odnosi na kršćane danas, posebno na one koji žive u velikim gradovima?`

`3.	Kako mi kao adventistički kršćani možemo bolje poslušatiriječi koje su nam upućene u poruci Laodicejcima?`
