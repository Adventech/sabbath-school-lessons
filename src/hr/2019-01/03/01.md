---
title:  Isusova poruka sedmerim crkvama
date:   12/01/2019
---

### Biblijski tekstovi
Otkrivenje 2,8-11; Otkrivenje 2,12-17; Otkrivenje 2,18-29; Otkrivenje 3,1-6; Otkrivenje 3,7-13; Otkrivenje 3,14-22; Izaija 61,10.

> <p></p>
> “Pobjedniku ću dati da sjedne sa mnom na mome prijestolju, kao što i ja pobijedih i sjedoh sa svojim Ocem na njegovu prijestolju.” (Otkrivenje 3,21)

Isus je s otoka Patmosa preko Ivana poslao pismo svojem narodu u obliku sedam poruka. Iako su te poruke upućene crkvama u Ivanovo vrijeme u Aziji, one u simbolima proročki prikazuju i stanje Crkve kroz povijest. Uspoređivanje ovih poruka pokazuje da sve slijede istu šesterostruku strukturu. Svaka poruka počinje Isusovim oslovljavanjem određene crkve po imenu. Drugi dio započinje izrazom: “Tako govori...”, u kojem se Isus predstavlja svakoj crkvi opisima i simbolima koje pronalazimo u prvom poglavlju. Ovi opisi Isusa odgovaraju posebnim potrebama svake crkve. Prema tome, Isus ukazuje na svoju sposobnost da odgovori na različite okolnosti i prilike. Zatim iznosi svoje mišljenje o crkvi i savjetuje joj kako da iziđe iz poteškoća. Svaka poruka završava pozivom da posluša poruku Duha i obećanjima pobjednicima.

Kao što smo vidjeli u pouci od prošlog tjedna, kad smo razmišljali o poruci upućenoj prvoj crkvi u Efezu i kao što ćemo vidjeti ovoga tjedna u proučavanju preostalih šest poruka, Isus nudi nadu i odgovara na potrebe svake crkve u svakoj situaciji. Prema tome, On sigurno može ispuniti i naše potrebe danas.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 4**
 
