---
title:  Sud nad Babilonom
date:   16/03/2019
---

### Biblijski tekstovi
Otkrivenje 17; Jeremija 51,13; Izlazak 28,3638; Otkrivenje 13,1-8; Otkrivenje 13,18; Otkrivenje 16,2-12.

> <p></p>
> “Uto čuh drugi glas s neba gdje govori: ‘Iziđite iz nje, moj narode, da ne postanete sudionicima njezinih grijeha i da ne dijelite njezinih zala! Jer, njezini su grijesi doprli do neba i Bog se sjetio njezinih opačina.’” (Otkrivenje 18,4.5)

Šesto zlo izaziva simbolično presušivanje Eufrata, kada razočarani stanovnici Zemlje uskrate opću potporu Babilonu posljednjeg vremena. Slomu njegove sile prethodit će djelovanje demona koji će krivotvoriti Božje djelo (Otkrivenje 16,13.14). Demonska aktivnost uspješno ujedinjuje zle u pripremi za harmagedonsku bitku protiv Božjeg vjernog ostatka.

Na početku konačne bitke, javlja se snažan potres u sklopu sedmog zla. Potres uništava jedinstvo Babilona i dijeli ga na tri dijela (Otkrivenje 16,18.19). Babilon posljednjeg vremena prikazan je kao grad, označavajući kratkoročni savez političkih i vjerskih sila koji će se suprotstaviti Božjem narodu. Ovo jedinstvo bit će uništeno izazivajući raspad Babilona posljednjeg vremena. Moramo imati na umu da se u Otkrivenje 16,19 samo objavljuje politički slom Babilona posljednjeg vremena. Sedamnaesto i osamnaesto poglavlje govore nam kako će se ovaj slom zapravo dogoditi. Prije opisa propasti Babilona i razloga za njegov pad (Otkrivenje 17,12—18,24), u sedamnaestom poglavlju Otkrivenja prikazan je ovaj otpali vjerski sustav posljednjeg vremena, ovog puta kao Bludnica koja jaše na skrletnoj Zvijeri i zajedno sa svojim kćerima navodi svijet protiv Boga (Otkrivenje 17,1-11).

**Oikos: Ovog tjedna čitamo iz knjige Ellen G. White,  Djela apostolska, Znaci vremena, 2011., poglavlje 17**
