---
title:  Za daljnje proučavanje
date:   22/03/2019
---

Prije propasti Babilona, glas s Neba poziva Božji narod koji se još uvijek nalazi u Babilonu: “Iziđite iz nje, moj narode.” (Otkrivenje 18,4) Ima mnogo onih koji se klanjaju Bogu, a još uvijek su u Babilonu zbog različitih razloga. Preko svoje Crkve posljednjeg vremena Bog poziva ove ljude da iziđu iz tog otpalog vjerskog sustava i da ne sudjeluju u njegovim grijesima. Oni moraju izići iz njega da bi izbjegli njegovu sudbinu. Bog ne želi da itko pogine (2. Petrova 3,9). Tekst u Otkrivenje 19,1-10 pokazuje da će se mnogi bogobojazni ljudi u Babilonu odazvati na taj poziv. Razmislite, onda, o velikoj odgovornosti koja počiva na nama kao Božjoj crkvi ostatka. Što nam to govori o potrebi da Božja istina bude u našem srcu i da se Duh Sveti izlije u našem životu?

**Pitanja za razgovor**

`1.	Kao što pokazuje tekst u Otkrivenje 18,4, u Babilonu imamnogo bogobojaznih ljudi koje Bog naziva “moj narod”. Razmislite o sljedećim riječima: “Ta vijest mora se objaviti; ali iako se ona mora objaviti, mi moramo paziti da ne napadamo, ne vrijeđamo i ne osuđujemo one koji nemaju svjetlo koje mi imamo. Ne udaljujmo se s našeg puta da bismo grubo napadali katolike. Među katolicima ima mnogo onih koji su vrlo savjesni kršćani, koji hode u svjetlu koje ih obasjava i Bog će raditi za njih. Oni koji su propustili velike prednosti i prilike koje su imali i nisu iskoristili svoje tjelesne, umne i moralne snage ... u većoj su opasnosti i pod većom osudom pred Bogom od onih koji su u zabludi u pogledu pojedinih točaka istine, ali žive na dobro drugima. Ne osuđujte druge niti ih kritizirajte.” (Ellen G. White, Evangelism, str. 575) Što ova misao govori o tome kako se trebamo ophoditi prema drugima?`

`2.	U sedamnaestom poglavlju Otkrivenja prikazana je Bludnicakako sjedi na skrletnoj Zvijeri. Dok žena u dvanaestom poglavlju simbolizira Božju vjernu crkvu, žena iz sedamnaestog poglavlja prikazuje palu crkvu koja odvraća ljude od Boga. Koje sličnosti i razlike prema vašem mišljenju postoje između njih? Što je još važnije, što možemo naučiti iz ove usporedbe?`

`3.	Tekst za ovaj tjedan prikazuje žalosno stanje vjerskog ipolitičkog svijeta u posljednjim događajima prije Kristovog pobjedonosnog povratka. Što nam to govori zašto je toliko važno da upravo sada ostanemo čisti, vjerni i odani poruci koju nam je Bog dao? Pročitajte Otkrivenje 16,15, gdje je upućen poziv na vjernost usred sveopćeg otpada. Kako sada možemo primijeniti ovo upozorenje na sebe?`
