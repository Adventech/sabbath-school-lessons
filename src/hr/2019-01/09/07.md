---
title:  Za daljnje proučavanje
date:   01/03/2019
---

Prema Otkrivenju, subota će biti znak poslušnosti na svršetku povijesti. Međutim, ne smijemo zaboraviti da onaj tko svetkuje nedjelju sada, to ne znači da ima žig Zvijeri. Držanje nedjelje postat će “žig Zvijeri” samo kada ljudi bez obzira na neistine koje se tu kriju i jasno razumijevanje pitanja u vezi s izborom dana bogoslužja, donesu odluku protiv Boga. Međutim, to vrijeme tek treba doći.

“Još nitko nije primio žig Zvijeri. Vrijeme kušnje još nije nastupilo. Iskrenih kršćana ima u svakoj crkvi, ne izuzimajući Rimokatoličku. Nitko neće biti osuđen dok ne primi svjetlo i ne uvidi obveze iz četvrte zapovijedi. Ali kad iziđe naredba koja će nametati lažni dan odmora i kad glasna vika trećeg anđela upozori ljude da se ne poklone Zvijeri i njezinom kipu, tada će biti povučena jasna crta između laži i istine. Tada će oni koji ostanu u prijestupu primiti žig Zvijeri.” (Ellen G. White, Evangelism, str. 234,235)

Zapamtimo da svetkovanje nedjelje danas ne čini bilo koga izgubljenim kao što ni svetkovanje subote nikoga ne čini spašenim. Međutim, bliži se vrijeme kada će “žig Zvijeri” postati glavno pitanje i kada će izbor dana bogoslužja postati ispit vjernosti. Otkrivenje poziva Božji narod da uzme Bibliju i da srčanim i istraživačkim duhom proučava proročku riječ i učini svaki napor da Evanđelje navijesti onima koji danas još ne poznaju Krista.

**Pitanja za razgovor**

`1.	Dok promatrate prilike u današnjem svijetu, kakva kretanja zapažate u sferi vjere i politike koja vode k ispunjenju proročanstva iz trinaestog poglavlja Otkrivenja?`

`2.	Dok čekamo svršetak, kakav stav trebamo imati prema kršćanima iz drugih vjerskih zajednica? Razmislite o sljedećem savjetu: “Naši pastori trebaju se približiti pastorima drugih vjerskih zajednica. Molite se za ove ljude za koje Krist posreduje i molite se s njima. Na njima počiva svečana odgovornost. Kao Kristovi glasnici mi trebamo pokazati duboko, iskreno zanimanje za ove pastire stada.” (Ellen G. White, Testimonies for the Church, sv. 6, str. 78)`

`3.	Kako u stavu prema kršćanima iz drugih vjerskih zajednicamožemo izbjeći nadmoćni stav ili nekršćanski duh? Kako možemo pokazati poštovanje prema njima i njihovoj vjeri bez ugrožavanja svojih vjerovanja?  `
