---
title:  Za daljnje proučavanje
date:   15/02/2019
---

Sedma truba (Otkrivenje 11,15-18) označava svršetak ovozemaljske povijesti. Došlo je vrijeme da Bog pokaže svoju silu i vlast. Ovaj buntovni planet, koji je tisućama godina bio pod vlašću Sotone, vraća se pod Božju upravu i vladavinu. Nakon smrti na križu i uzašašća na Nebo, Krist je proglašen zakonitim vladarom Zemlje (Otkrivenje 12,10.11). Sotona nastavlja pustošiti sve što može znajući da ima malo vremena (Otkrivenje 12,12). Sedma truba objavljuje da su neprijateljske sile poražene i da je ovaj svijet konačno pod Kristovom pravednom vladavinom.

Sedma truba u kratkim crtama iznosi sadržaj ostatka knjige: 1) “Narodi (pogani) su provodili svoju srdžbu”: Otkrivenje 12—14 opisuje Sotonu koji je ispunjen gnjevom (Otkrivenje 12,17), koji sa svoja dva saveznika — Zvijeri iz mora i Zvijeri iz zemlje — priprema narode svijeta za borbu protiv Božjeg naroda. 2) “Dođe tvoja srdžba”: Bog odgovara na srdžbu naroda sa sedam posljednjih zala, na koja se upućuje kao na Božju srdžbu (vidi Otkrivenje 15,1). 3) “Vrijeme kad treba suditi mrtve” opisano je u Otkrivenje 20,11-15. 4) “… dati nagrade tvojim slugama” prikazano je u Otkrivenje 21 i 22.5) “… i uništiti one koji kvare zemlju”: u Otkrivenje 19,2 stoji da se Babilonu posljednjeg vremena sudi jer je uništio Zemlju. Uništenje Sotone, njegovih vojski i dva saveznika posljednji je čin drame velike borbe (Otkrivenje 19,11—20,15).

**Pitanja za razgovor**

`1.	Propovijedanje Evanđelja može biti gorko iskustvo (Otkrivenje 10,10); naše riječi su odbačene, ismijane i mi osobno možemo biti odbačeni i ismijani. Propovijedanje katkad izaziva i protivljenje. Kojih se biblijskih osoba možete sjetiti koje su se suočile s takvim kušnjama, i što možemo naučiti iz njihovog iskustva?`

`2.	Razmišljajte o sljedećoj izjavi: “Stalno iznova primam opomeneu vezi s određivanjem datuma. Božjem narodu nikada više neće biti dana poruka koja se temelji na vremenu. Nije naše da znamo točno vrijeme izlijevanja Duha Svetoga ili Kristovog dolaska.” (Ellen G. White, Selected Messages, sv. 1, str. 188) Kakve probleme zapažate u vezi s iscrtavanjem previše detaljnih proročkih tablica o posljednjim događajima nakon 1844.? Kako se možemo zaštiti od zamki koje to donosi?`
