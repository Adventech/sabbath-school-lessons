---
title:  Za daljnje proučavanje
date:   22/02/2019
---

U knjizi Ellen G. White Velika borba pročitajte poglavlje “Sotonine zamke”, str. 445—455.

Otkrivenje 12 prvenstveno ukazuje Božjem narodu da su događaji posljednjih dana dio velike borbe između Krista i Sotone i njegovih demonskih sila. Knjiga upozorava Božji narod s čim se sada suočava i s kim će se morati suočiti na mnogo ozbiljniji način u budućnosti — s iskusnim i gnjevnim neprijateljem. Pavao nas upozorava da će Sotonino djelovanje u posljednje vrijeme “biti popraćeno svakovrsnim silnim djelima, varavim čudesnim znakovima i svakovrsnim pokvarenim zavođenjem, namijenjenim onima koji propadaju za kaznu što nisu prihvatili ljubav prema istini da bi se tako spasili.” (2. Solunjanima 2,9.10)

Otkrivenje nas potiče da ozbiljno shvatimo budućnost i da se u potpunosti oslonimo na Boga. S druge strane, Otkrivenje nas uvjerava da Sotona, iako snažan i iskusan neprijatelj, nije dovoljno snažan da pobijedi Krista (vidi Otkrivenje 12,8). Božji narod može pronaći nadu samo u Onome koji je u prošlosti pobjedonosno porazio Sotonu i njegove demonske sile. On je obećao da će biti sa svojim vjernim sljedbenicima “u sve vrijeme do svršetka svijeta” (Matej 28,20).    

**Pitanja za razgovor**

`1.	Kao adventistički kršćani, mi smatramo da ispunjavamoosobine ostatka posljednjeg vremena. Kolika je to prednost! Ali to je i velika odgovornost! (Vidi Luka 12,48.) Međutim, zašto moramo biti oprezni da ne pomislimo kako nam ova uloga jamči spasenje?`

`2.	“Previše govorimo o Sotoninoj sili. Istina je da je Sotonamoćno biće; ali zahvaljujem Bogu na silnom Spasitelju koji je zbacio zloga s Neba. Mi razgovaramo o neprijatelju, molimo se u vezi s njim, razmišljamo o njemu; i on biva sve veći u našoj mašti. Zašto ne bismo govorili o Isusu? Zašto ne bismo razmišljali o Njegovoj sili i ljubavi? Sotona se raduje kada veličamo njegovu snagu. Držite se Isusa, razmišljajte o Njemu i gledajući u Njega, mijenjat ćete se u Njegovo obličje.” (Ellen G. White, Advent Review and Sabbath Herald, 19. ožujka 1889.) Na koji način kršćani veličaju Sotoninu silu? S druge strane, kakve opasnosti leže u nijekanju ne samo Sotonine sile, već i njegovog postojanja? `