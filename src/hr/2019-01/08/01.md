---
title:  "Sotona, poraženi neprijatelj"
date:   16/02/2019
---

### Biblijski tekstovi
Otkrivenje 12; Postanak 3,15; Izaija 14,1215; Daniel 7,23-25; 2. Solunjanima 2,8-12; Otkrivenje 13,13.14; Otkrivenje 19,20.

> <p></p>
> »Oni su ga pobijedili Janjetovom krvi i riječju svoga svjedočanstva, jer su prezreli svoj život sve do smrti.« (Otkrivenje 12,11)

Otkrivenje 12—14 priprema nas za dio knjige koji govori o posljednjem vremenu. Dok prvi dio Otkrivenja opisuje duhovnu borbu Crkve u neprijateljskom svijetu u kršćanskoj eri, drugi dio usmjerava se na događaje koji prethode Kristovom drugom dolasku i Božjem kraljevstvu.

Svrha je dvanaestog poglavlja da prikaže veliku sliku koja se krije iza završne krize svjetske povijesti. Pokazuje nam razvoj velike borbe između Krista i Sotone kroz povijest.

U Otkrivenju je Sotona zakleti neprijatelj Boga i Njegovog naroda. Njegovo postojanje je stvarno i on stoji iza sveg zla i pobune u svemiru. On zna da je njegova posljednja prilika za uspjeh u borbi protiv Boga uoči Kristovog drugog dolaska pobjeda u harmagedonskoj bitci. Prema tome, on sve svoje snage ulaže u pripremanje za taj događaj.

U dvanaestom poglavlju Božji narod se uvjerava da Sotona neće uspjeti. U njemu se također nalazi upozorenje da je Sotona odlučan u namjeri da povede rat protiv Božje crkve ostatka posljednjeg vremena i da jedinu nadu i silu za pobjedu mogu naći u Kristu.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 11 i 12**
