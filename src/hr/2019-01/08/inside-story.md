---
title:  Iskustvo
date:   05/01/2018
---

#### Dar vremena

Tracey Lee, majka četvero djece, koja živi u blizini grada Fort Worth u Teksasu, pitala se: “Kakav dar mogu dati Bogu?”

Nije imala mnogo novca, i godinama se borila s pozornošću ili poremećajem koncentracije. Dakle, između kućnih poslova i pet kućnih ljubimaca, shvatila je da bi svoje vrijeme mogla posvetiti Gospodinu.

Tracey je volontirala i odgovarala na pisma zatvorenika kroz zatvorski program službe koji vodi Adventistička crkva u gradu Grandviewu u Teksasu.

“Što sam više to činila, to sam više uživala”, kaže Tracey. “Osjećala sam da sam korisna i da unosim promjenu u život drugih, pa sam nastavila raditi.”

Šest godina poslije ona je razvila veći program zatvorskih službi od njezine mjesne crkve, i danas u svojoj skupini ima oko trideset i pet članova. Ona vodi desetke zatvorenika kroz Dopisnu biblijsku školu svakog tjedna i održava kontakt s oko tri stotine ljudi.

Nije poznato koliko je ljudi kršteno njezinim radom, ali nekoliko je zatvorenika opisalo velike promjene u svojem životu. Jedan zatvorenik je napisao da je član njegove obitelji tijekom posjeta zatvoru izjavio: “Što si to učinio? Vidim da si nešto drukčiji. Postoji nešto oko tebe, nešto poput sjaja.” “Imam priliku svjedočiti toj osobi jer je vidjela promjenu u meni”, napisao je zatvorenik Tracey. “Hvala vam što ste odvojili vrijeme da me poučite.”

Tracey (46) je odrasla u crkvi koja svetkuje nedjelju, udala se i provela nekoliko godina posjećujući razne crkvene zajednice, pokušavajući pronaći mjesto u kojoj bi njezina djeca odrastala.

Jednog dana je pregledavala knjižaru s najmlađim sinom Kyleom, kad je trgovac pokrenuo razgovor. “Spomenuo je mjesnu crkvu Grandview i pozvao nas da dođemo vidjeti,” kaže Tracey. Obitelj je tamo pohađala nekoliko koncerata duhovne glazbe i počela nazočiti bogoslužjima subotom. Oko sedam mjeseci nakon ulaska u crkvu, Tracey se javila da volontira i pomogne u zatvorskim službama.

oj je pomogao da nadzire svoj poremećaj u koncentraciji. Tracey svjedoči kako je oduševljena što ju je ta bolest prisilila zaustaviti sámo njezino napredovanje i organizirati tjedan na takav način da može pravodobno pomoći zatvorenicima — i istodobno skrbiti za svoju obitelj.

Tracey i dalje nema puno novca, ali je željna trošiti ono što ima, vrijeme, u korisne svrhe. “To je ono što osjećam da moram dati”, kaže ona.
