---
title:  Evanđelje s Patmosa
date:   29/12/2018
---

### Biblijski tekstovi
Otkrivenje 1,1-8; Ivan 14,1-3; Ponovljeni zakon 29,29; Ivan 14,29; Rimljanima 1,7; Filipljanima 3,20; Daniel 7,13.14.

> <p></p>
> “Blago čitaču i slušačima riječi ovoga proročanstva ako vrše što je u njemu napisano, jer je (određeno) vrijeme blizu!” (Otkrivenje 1,3)

Proročanstva u Otkrivenju objavljena su apostolu Ivanu u viđenju prije više od devetnaest stoljeća u vrijeme njegovog izgnanstva na malom stjenovitom otoku Patmosu u Egejskom moru. U Otkrivenju 1,3 izrečen je blagoslov onima koji čitaju ovu knjigu, slušaju i drže njezin nauk (usporedi Luka 6,47.48). Ovaj redak odnosi se na vjernike koji su se okupili u crkvi da bi čuli poruke. Međutim, oni su blagoslovljeni ne samo zato što čitaju ili slušaju, već i zato što drže riječi ove knjige (vidi Otkrivenje 22,7).

Proročanstva u Otkrivenju izraz su Božje skrbi o Njegovom narodu. Ona ukazuju na kratkoću i krhkost ovog života, spasenje u Isusu i poziv upućen nama da navješćujemo Evanđelje.

Biblijska su proročanstva poput svjetiljke koja svijetli u tamnome mjestu (2. Petrova 1,19). Ona pružaju smjernice za naš sadašnji život i nadu za budućnost. Ovakvo proročko vodstvo bit će nam potrebno do Kristovog dolaska i uspostavljanja Božjeg vječnog kraljevstva.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlja 1 i 2**
