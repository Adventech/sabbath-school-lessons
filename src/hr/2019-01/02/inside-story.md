---
title:  Iskustvo
date:   11/01/2019
---

#### Darovano dijete

Janice Clark nikada nije namjeravala usvojiti novorođenče svoje učenice. A onda je jednog hladnog ožujka zazvonio telefon.

“Imam dijete koje ne mogu zadržati, i pitam se žalite li ga imati?” rekla je Annette.

“Što mislite pod tim ‘imati ga’?” Upitala je Janice, 47-godišnja pedagoginja u Mamawi Atosketan Native School, prve Adventističke misijske škole za indijansku djecu u kanadskoj pokrajini Alberta.

“želim da ga usvojite”, rekla je Annette, koja je tada imala osamnaest godina, i već je bila majka dvoje djece.

Janice nije bila uvjerena da je djevojka ozbiljna, i pokušala je upriličiti sastanak s Annette i njezinim roditeljima. Ali svaki je trud propao.

Dva mjeseca kasnije zazvonio je Janicein telefon. Bila je Annette.

“Možete li doći u bolnicu da me sutra posjetite, rodit ću?” upitala je.

Trebala je roditi dijete carskim rezom.

Janice i njezin muž, koji imaju petero svoje djece i četvero posvojene djece, stigli su u bolnicu rano ujutro. Liječnica ih je pozdravila riječima: “O, vi ste usvojitelji.”

Janice je bila iznenađena. Mislila je da Annette ima i druge namjere za dijete jer je posvojenje spomenula samo jednom u onom telefonskom pozivu.

U bolničkoj sobi je Janice upitala majku o njezinim namjerama i očekivanjima.

“Koje je djetetovo ime?” upitala je Janice.

“To je vaše dijete”, rekla je Annette. “Vi biste mu trebali dati ime.”

Tek je tada shvatila da bi dijete što će se uskoro roditi trebalo biti njezino usvojeno dijete.

Nekoliko sati kasnije, 12. svibnja 2016., rođeno je zdravo dijete. Janice je ostala u bolnici te noći i dan kasnije donijela novorođenče kući. Nazvala ga je Huxley.

Janice vjeruje da joj je Annette dala dijete zbog ljubavi koju ona kao učiteljica pokazuje u školi.

“Nije riječ o meni osobno”, objašnjava ona. “Radim samo s tom obitelji već dugi niz godina. Ona i sva njezini braća i sestre znaju da ih učitelji vole. Zato nas je zamolila da budemo roditelji dječaka.”

Dok govori, Janiceine oči se pune suzama.

“Tako je dirljivo kad pomislim da sam dio ove velike ‘slike’. Očekuje se da ću poučiti Huxleya o Bogu Stvoritelju.”

Dio dara trinaeste subote drugog tromjesečja prošle godine pomogao je Mamawi Atosketan Native School da proširi svoj obrazovni program. Ime nekadašnje učenice smo promijenili.

“Bog zna sve što se događa i čini sve u pravo vrijeme” kaže je Janice. “Učinit ćemo sve što možemo. Možemo samo reći: ‘Hvala Gospodinu!’”

 *Adventistička misija*
