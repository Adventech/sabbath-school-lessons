---
title:  Za daljnje proučavanje
date:   11/01/2019
---

U knjizi Ellen G. White Djela apostolska pročitajte poglavlje “Patmos”, str. 358—363.

“Ivanovo progonstvo postalo je sredstvo milosti. Patmos je bio obasjan slavom uskrslog Spasitelja. Ivan je vidio Krista u ljudskom obličju, s tragovima klinova na rukama i stopalima, koji će uvijek prikazivati Njegovu slavu. Sada mu je bilo dopušteno da ponovno ugleda svojega uskrslog i živog Gospodina, ovjenčanog onolikom slavom koliku je ljudsko biće moglo promatrati.

Kristovo pojavljivanje pred Ivanom treba svima, i vjernicima i nevjernicima, biti dokaz da imamo uskrslog Krista. To treba pružiti životodavnu silu Crkvi. Božji narod katkad okružuju mračni oblaci. Čini se da će ga progonstvo i tlačenje uništiti. Međutim, u takvim trenucima primaju se najveće pouke. Krist često ulazi u tamnice i otkriva se svojim izabranima. On je s njima na lomači koja gori. Kao što u najtamnijoj noći zvijezde jače sjaje, tako se i najsjajnije zrake Božje slave otkrivaju u najgušćoj tami. Što je nebo mračnije, jasnije su i svjetlije zrake Sunca Pravednosti, uskrslog Spasitelja.” (Ellen G. White, The Youth’s Instructor, 5. travnja 1900.)

**Pitanja za razgovor**

`1.	Ivan prenosi čitateljima ono što je vidio i čuo na Patmosu.Što vi vidite i čujete dok čitate Otkrivenje 1,12-20? Koje riječi utjehe možete izvući iz onoga što je ovdje otkriveno?`

`2.	Prvi anđeo u Otkrivenje 14,7 poziva stanovnike Zemlje nasvršetku vremena da se poklone “Stvoritelju neba i zemlje, mora i izvora voda”. Ove riječi uzete su iz Izlazak 20,11. Što nam poruka prvog anđela prema onome što je otkriveno u Otkrivenju govori o značenju subote na svršetku vremena?`

`3.	Mnogi kršćani suočavaju se s neobičnom ironijom. Što suduže u Crkvi, njihova vjera sve više blijedi, čak i umire. Mada bi trebalo biti suprotno. Uostalom, što duže hodamo s Isusom, trebamo više naučiti o Njemu i Njegovoj ljubavi prema nama. Kako onda možemo ne samo održati žar vjere, već učiniti da gori sve jače, kao što bi trebalo biti?`
