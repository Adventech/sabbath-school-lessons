---
title:  Iskustvo
date:   08/02/2019
---

#### Kakvog supruga želim?

Nakon što je raskinula vezu s prvim mladićem, Lena je načinila popis osobina koje traži u svojem budućem mužu. Na vrhu svojega popisa je napisala: duhovna osoba. On mora biti organiziran, prihvatiti odgovornost i imati vrhunske osobine. Također, htjela je da taj netko ima slične hobije kao ona, poput tjelovježbe i uživanja u prirodi.

Lenina majka odmahnula je glavom. “Teško ćeš naći takvog čovjeka”, rekla je.

Lena, rođenjem Njemica, upoznala je svojeg prvog mladića u srednjoj školi, a nakon toga je otišla iz Europe kako bi mogla godinu dana raditi u misiji kao učiteljica u južnoameričkoj državi Gvajani. U džunglama je razmišljala o svojem mladiću i shvatila da je u odnosu koji se temelji samo na osjećajima. Kad se vratila u Njemačku, Lena je prekinula staru vezu i načinila popis želja za pravog mladića. Pokazala je popis svojoj majci.

Prolazili su mjeseci, a Lena je bila obuzeta sveučilišnim studijem, bez bilo kakvog zanimanja i razmišljanja o braku. Jednog jutra, tijekom proučavanja Biblije i molitve, bila je potaknuta čitanjem poruka Ellen G. White mladim zaljubljenicima, i onda je napravila novi popis osobina mladića koji bi bio za brak s njom.

Popis je završio sa sedamdeset i pet posto novih prohtjeva, prožet osjećajima i kulturom te kako doći do srca i dobrih odnosa (popis pročitajte na: bit.ly/lenas-list).

S popisom u ruci Lena je otkrila načine da se i ona u svojem životu treba poboljšati. Pitala se gdje bi mogla pronaći mladića koji bi ispunio njezine zahtjeve. Odmah se sjetila: Gerson!

Lena je upoznala Gersona, njemačkog misionara u Gvajani, jer su nekoliko mjeseci zajedno poučavali učenike u istoj srednjoj školi. Ostali su prijatelji i u Njemačkoj.

Iako je Lena bila naučena prepustiti muškarcu da preuzme prve korake, napravila je iznimku i prišla Gersonu sljedeći put kad su se susreli na nekom programu u crkvi. Podsjetili su se na rad u misiji i … Gerson je radosno prepoznao njezino zanimanje. Ali odlučio je potražiti Božje odobrenje prije otkrivanja vlastitih osjećaja. U svega tri mjeseca pročitao je Bibliju, Temelje sretnog doma i Poruke mladima, knjige za one koji žele bolje razumjeti Božju volju i uvjete za brak. Na kraju je shvatio da on i Lena prihvaćaju slična načela, uz blagoslov roditelja i baka i djedova.

Danas su Lena i Gerson Engel sretni. Oženili su se i poučavaju mlade u adventističkoj školi Bogenhofen u Austriji. “Ellen G. White daje važne savjete o tome kako pronaći pravog supružnika”, kaže Lena. “Čitajte i primjenjujte ono što ona kaže, i bit ćete bogato blagoslovljeni.”

*Adventistička misija*
