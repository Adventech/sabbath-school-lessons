---
title:  Iskustvo
date:   05/01/2018
---

#### Mojsije i policija Zimbabvea

Dvadesetšestogodišnji misionar promatrao je skupinu od pedeset zimbabveanskih policijskih službenika. Uniformirani muškarci i žene upravo su sudjelovali na šarenoj paradi u središtu grada Bulawayo, i čekali da on počne službeni govor.

Emmanuel Msimanga, pionir programa Globalne misije, dodijeljen je središnjoj poslovnoj četvrti u drugom po veličini gradu u državi Zimbabve. Počeo je govoriti o Mojsiju.

“Iako je Mojsije bio u Egiptu, sjetio se da je hebrejskih korijena”, rekao je. Mojsije je shvatio: “Iako sam u Egiptu, nisam egipatskih korijena. Ne moram slijediti put te zemlje.”

Emmanuel je pogledao u ozbiljna lica. “Neki ljudi prigrabljuju nepravednu dobit. Nemojte to slijediti!” rekao je. “živimo pravedan život, iako živimo u grešnom svijetu!”

Emmanuel, diplomant teologije iz adventističkog Sveučilišta Solusi imao je 2017. godine u Bulawayou jedinstvenu priliku objaviti Krista.

Kao pionir Globalne misije tražio je načine kako doprijeti do policajaca, vladinih službenika i sveučilišnih studenata koji žive i rade u tom području. Jednostavno tražeći, dobio je dopuštenje da dade duhovnu poruku od trideset minuta na tečaju za mjesne i regionalne službenike.

Emmanuel je imao mnogo više za reći o Mojsiju na tečaju. “Mojsije je izabrao trpjeti s Izraelcima, a ne uživati u ‘kratkotrajnom zadovoljstvu grijeha za neko vrijeme’”, rekao je. Otvarajući Bibliju u Hebrejima 11,24.25 on je pročitao: “Vjerom Mojsije, kad odraste, odbi da ga nazivaju sinom faraonove kćeri.

Radije je odabrao da bude zlostavljan zajedno s Božjim narodom, nego da ima časovito grešno uživanje.”

Policajci su poslije zahvalili Emmanuelu. “Ovo smo predavanje trebali!” rekao je jedan. “Čuli smo ono što ne želimo čuti, ali moramo to čuti”, rekao je drugi. “To je bila riječ opomene i popravljanja”, rekao je treći. “Bog nas je danas blagoslovio.”

Emmanuel je pozvao časnike da se upišu na tečaj proučavanja Biblije Glas proroštva, i svakom je polazniku darovao knjigu.

Niti jedan policajac nije zatražio krštenje, ali Emmanuel je siguran da je Sveti Duh bio na djelu. Nakon samo dva mjeseca tog pionirskog rada na programu Globalne misije, pet sveučilišnih studenata u ovom okrugu su bili spremni za krštenje.

Emmanuel ide naprijed; on i dalje želi propovijedati o pravednosti. “Kao Mojsije, uvijek moramo stajati na desnoj strani. Iako je nadošlo vrijeme plime zla, ne moramo biti pokvareni”, kaže on. Dio dara trinaeste subote 2015. godine usmjeren je na Sveučilište Solusi kako bi udvostručio broj mjesta za studente od petsto na tisuću studenata. Hvala vam što podupirete misiju.
