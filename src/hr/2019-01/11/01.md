---
title:  Sedam posljednjih zala
date:   09/03/2019
---

### Biblijski tekstovi
Otkrivenje 15,1; Otkrivenje 7,1-3; Otkrivenje 14,9.10; Otkrivenje 16,1-12; Otkrivenje 17,1; Daniel 5; Otkrivenje 16,16; 2. Solunjanima 2,9-12.

> <p></p>
> “Tko da te, Gospodaru, ne poštuje i tvoje ime ne slavi? Ti si, naime, jedini svet; da, svi će narodi doći i pokloniti se pred tobom, jer si pokazao svoja pravedna djela.” (Otkrivenje 15,4)

U Otkrivenje 11,18 ukratko se spominju događaji na Zemlji uoči konačne harmagedonske bitke: “Narodi su provodili svoju srdžbu.” Ovakve prilike na Zemlji odgovaraju Isusovom opisu posljednjih dana (Luka 21,25) i praćene su Božjim gnjevom, koji prikazuje Njegov sud nad nepokajanima u obliku sedam posljednjih zala (Otkrivenje 15,1).

Petnaesto poglavlje Otkrivenja započinje slikom sedam anđela koji nose sedam čaša ispunjenih ovim božanskim gnjevom. Međutim, prije izlijevanja gnjeva, dobivamo letimičan uvid u budućnost Božjeg vjernog naroda (Otkrivenje 15,1-4). Vidimo ih kao “pobjednike Zvijeri, njezina kipa i broja njezina imena” (Otkrivenje 15,2) dok stoje na staklenom moru i pjevaju pjesmu Mojsija i Janjeta. Svi ovi prizori podsjećaju na Hebreje kako stoje na obali Crvenog mora i slave Božju pobjedu nad Egipćanima (Izlazak 15). Ovi pobjedonosni sveti isto je ono mnoštvo sto četrdeset i četiri tisuće iz Otkrivenja 14,1-5. Pošto su odbili primiti žig Zvijeri, zaštićeni su od sedam posljednjih zala. Prigodom Kristovog drugog dolaska njihova smrtna tijela preobražavaju se i oblače u besmrtnost (1. Korinćanima 15,51-54), i oni se pridružuju uskrslim svetima kada Isus dođe u sili i slavi (1. Solunjanima 4,17).   

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., poglavlje 16**
