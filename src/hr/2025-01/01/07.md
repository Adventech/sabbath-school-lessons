---
title:  ZA DALJNJE PROUČAVANJE
date:   03/01/2025
---

U knjizi Ellen G. White Isusove usporedbe pročitajte poglavlje pod naslovom “U susret zaručniku”, str. 280—290 (u izvorniku str. 405— 421).

“Tama pogrešnih zamisli o Bogu obavija ovaj svijet. Ljudi više ne poznaju pravi Božji karakter. On su ga pogrešno shvatili i pogrešno protumačili. Upravo u ovo vrijeme treba objavljivati Božju poruku, poruku koja prosvjetljuje svojim utjecajem, poruku koja ima spasonosnu moć. Treba se objaviti istina o Božjem karakteru. Tamu ovoga svijeta treba odagnati svjetlo Njegove slave, svjetlo Njegove dobrote, milosti i istine.

To je djelo koje opisuje prorok Izaija kad piše: ‘Na visoku se uspni goru, glasniče radosne vijesti, Sione! Podigni snažno svoj glas, glasniče radosne vijesti, Jeruzaleme! Podigni ga, ne boj se, reci judejskim gradovima: Evo Boga vašega! Gle, Gospod Jahve dolazi u moći, mišicom svojom vlada! Evo s njim naplata njegova, a ispred njega njegova nagrada.’ (Izaija 40,9.10)

Oni koji čekaju Zaručnikov dolazak, trebaju reći narodu: ‘Evo Boga vašega!’ Posljednja zraka milosrdne svjetlosti, posljednja poruka milosti koja će se objaviti svijetu, bit će objava Njegovog karaktera punog ljubavi. Božja djeca trebaju objaviti Njegovu slavu. U svojem životu i karakteru trebaju pokazati što je za njih učinila Božja milost.

Svjetlo Sunca Pravednosti treba se pokazati dobrim djelima — riječima istine i djelima svetosti.” (Isusove usporedbe, str. 285,286; u izvorniku 415,416)

**PITANJA ZA RAZGOVOR**

`1.	Gore od pomisli da Bog ne postoji bila bi pomisao da nasOn mrzi. U koliko bismo drugačijem svijetu živjeli kada bi to bilo istina?`

`2.	Što mislite, zašto postoji toliko pogrešnih shvaćanja o Božjemkarakteru u našem svijetu? Razmislite i razgovarajte o načinima na koje biste mogli pomoći ljudima da jasnije sagledaju Božji karakter ljubavi.`

`3.	Koju poruku o Božjem karakteru treba objavljivati danas?Kako biste objasnili tu poruku nekomu tko još nije upoznat s Božjom ljubavlju? Na koje dokaze možete ukazati, koji otkrivaju Njegovu ljubav i Njegov divni karakter?`

`4.	Jedno je govoriti o Božjoj ljubavi. Ali otkrivati i odražavatitu ljubav u svojem životu nešto je sasvim drugo. Koja bi “djela svetosti” mogla otkriti Božju ljubav ljudima oko nas?`