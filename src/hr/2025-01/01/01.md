---
title:  Bog ljubi dragovoljno
date:   28/12/2024
---

### Biblijski tekstovi
Izlazak 33,15-22; Hošea 14,1-4; Otkrivenje 4,11; Ivan 17,24; Matej 22,1-14; Ivan 10,17.18.

> <p></p>
> “Iscijelit ću ih od njihova otpada, od svega ću ih srca ljubiti; jer gnjev se moj odvratio od njih.” (Hošea 14,4)

Premda Ga se Petar triput odrekao, baš kao što je Isus i pretkazao (Matej 26,34), to odricanje nije bilo kraj priče. Nakon uskrsnuća Isus je pitao Petra: “‘Šimune, sine Ivanov, ljubiš li me više nego ovi?’ ‘Da, Gospodine — odgovori mu — ti znaš da te ljubim.’ ‘Pasi jaganjce moje!’ reče mu Isus. Upita ga drugi put: ‘Šimune, sine Ivanov, ljubiš li me?’ ‘Da, Gospodine — odgovori mu — ti znaš da te ljubim.’ ‘Pasi ovce moje!’ reče mu Isus. Upita ga treći put: ‘Šimune, sine Ivanov, ljubiš li me?’ Ražalosti se Petar što ga upita po treći put: ‘Ljubiš li me?’ pa mu reče: ‘Gospodine, ti znaš sve. Ti znaš da te ljubim.’ ‘Pasi ovce moje!’ reče mu Isus.” (Ivan 21,15-17) Kao što Ga se Petar triput odrekao, Isus je — postavljajući ključno pitanje: “Voliš li me?” — triput vratio Petra natrag.

Koliko god naše okolnosti bile drugačije od Petrovih, u mnogočemu je načelo isto. To jest, pitanje koje je Isus postavio Petru najvažnije je pitanje koje Bog postavlja svakome od nas u vrijeme i na mjestu na kojem se nalazimo: Ljubiš li me?

O našem odgovoru na to pitanje sve ovisi.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 186—191.**