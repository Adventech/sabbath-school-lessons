---
title:  ZA DALJNJE PROUČAVANJE
date:   14/02/2025
---

U knjizi Ellen G. White Patrijarsi i proroci pročitajte poglavlje pod naslovom “Zašto je dopuštena pojava grijeha?”, str. 15—24 (u izvorniku str. 33—43).

“Čak kad ga je zbacila s Neba, beskonačna Mudrost nije uništila Sotonu. Budući da Bog može prihvatiti samo službu ljubavi, odanost Njegovih stvorenja mora počivati na povjerenju u Njegovu pravednost i dobrotu. Stanovnici Neba i svih svjetova, nespremni da shvate narav i posljedice grijeha, tada ne bi mogli vidjeti Božju pravednost u uništenju Sotone. Da je on odmah uništen, neki bi Bogu služili iz straha, a ne iz ljubavi. Utjecaj varalice ne bi bio u cijelosti uništen niti bi duh pobune bio sasvim iskorijenjen. Poradi dobrobiti cijeloga svemira tijekom beskrajnih vjekova, on u cijelosti mora razviti svoja načela da sva stvorena bića mogu u istinskom svijetu razmotriti njegove optužbe protiv božanske vladavine, te da se nikada ne dovodi u pitanje Božja pravda i milost i nepromjenjivost Njegova Zakona.

Sotonina je pobuna trebala biti pouka svemiru u budućim vjekovima, trajno svjedočanstvo o naravi grijeha i njegovih strašnih posljedica. Rezultati Sotonine vladavine, njen utjecaj na ljude i anđele, pokazali bi kakve su posljedice odbacivanja božanskog autoriteta. Ona će svjedočiti da je dobrobit svih bića što ih je On stvorio povezana s Njegovom vladavinom. Tako je povijest ovog strašnog iskustva pobune trebala biti trajno jamstvo svim svetim bićima koje će ih spriječiti da ih prevari narav prijestupa te ih spasiti od grijeha i njegovih posljedica.” (Ellen G. White, Patrijarsi i proroci, str. 23,24; u izvorniku str. 42,43)

**PITANJA ZA RAZGOVOR**

`1.	“Teodiceja” je izraz za opravdanje Boga s obzirom na postojanje zla. Ali to nije opravdanje samog zla. Zamislite da netko na Nebu kaže: “O, da, Isuse, sada razumijem zašto je moja obitelj bila mučena i pobijena pred mojim očima. Da, sada sve to ima mnogo smisla. Hvala Ti, Isuse!” To je apsurdno. Kako možemo doći do spoznaje da će zapravo Bog, a ne zlo, biti konačno opravdan u okviru velikog sukoba? (Vidi Pouku 9.)`

`2.	Jeste li se ikada osjećali pomalo kao Job? Jeste li ikada biliu napasti da pomislite kako ne može postojati dobro objašnjenje za patnje koje ste vi ili vaši najmiliji doživjeli? Kako Jobova spoznaja da je govorio o nečemu što nije razumio (Job 42,3) rasvjetljava položaj u kojem se mi nalazimo kada je riječ o našim vlastitim pitanjima?`