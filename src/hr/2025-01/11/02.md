---
title:  KRIST POBJEDNIK
date:   09/03/2025
---

Premda je naš neprijatelj za kojega sam Krist kaže da je “knez ovoga svijeta”, pravi kralj svemira je Isus. Isus pobjeđuje za nas i u Njemu možemo pobjeđivati čak i usred teškoća i patnji. Kristovo djelovanje odbija neprijatelja na svakom koraku.

Vidjeli smo da Sveto pismo opisuje Sotonu kao nekoga tko je:

(1)	varalica koji od početka zavodi cijeli svijet (Otkrivenje 12,9;Matej 4,3; Ivan 8,44; 2. Korinćanima 11,3; 1. Ivanova 3,8).

(2)	klevetnik i tužitelj Boga i Njegovog naroda na Nebu (Otkrivenje12,10; 13,6; Job 1—2; Zaharija 3,1.2; Juda 9).

(3)	nezakonski vladar ovoga svijeta (Ivan 12,31; 14,30; 16,11; Djela26,18; 2. Korinćanima 4,4; Efežanima 2,2; 1. Ivanova 5,19).

`Pročitajte Ivan 18,37. Što nam to govori o Kristovom djelovanju u suprotstavljanju obmanama neprijatelja? Što znači da je Isus Kralj?`

Premda Sveto pismo naučava da je Sotona veliki varalica, klevetnik, tužitelj i knez ovoga svijeta, ono također naučava da je Isus pobijedio Sotonu u svakom pogledu.

(1) Isus za sebe kaže: “Ja sam se zato rodio i zato došao na svijet da svjedočim za istinu.” (Ivan 18,37)

(2), Isus je preko križa na vrhunski način pokazao Božju savršenu pravednost i ljubav (Rimljanima 3,25.26; 5,8), čime je opovrgnuo đavolje klevetničke optužbe (Otkrivenje 12,10.11).

(3) Isus će na kraju uništiti kraljevstvo kneza ovoga svijeta, koji zna “da ima samo još malo vremena” (Otkrivenje 12,12; usporedi Rimljanima 16,20), i ”on će vladati u vijeke vjekova“ (Otkrivenje 11,15).

Na kraju krajeva, bez obzira na sve što Sotona radi, on je već poraženi neprijatelj, a za nas je bitno da se svakog dana, iz trenutka u trenutak, pozivamo na Kristovu pobjedu i na obećanja koja nam je križ ponudio.

`Mi znamo koja strana pobjeđuje u velikom sukobu. Kako naše svakodnevne odluke utječu na to na kojoj ćemo strani se na kraju naći? Što trebamo učiniti da bismo bili na pobjedničkoj strani već u ovom trenutku?`