---
title:  ZA DALJNJE PROUČAVANJE
date:   07/02/2025
---

U knjizi Ellen G. White Put Kristu pročitajte poglavlje pod naslovom “Božja ljubav prema čovjeku”, str. 5—13 (u izvorniku str. 9—15).

“Božja riječ otkriva Njegov karakter. On je osobno objavio svoju beskrajnu ljubav i milosrđe. Kad je Mojsije molio: ‘Pokaži mi svoju slavu’, Gospodin je odgovorio: ‘Dopustit ću da ispred tebe prođe sav moj sjaj.’ (Izlazak 33,18.19) To je bila Njegova slava. Bog je prošao ispred Mojsija i objavio: ‘Jahve, Jahve, Bog milosrdan i milostiv, spor na srdžbu, bogat ljubavlju i vjernošću, iskazuje milost tisućama, podnosi opačinu, grijeh i prijestup…’ (Izlazak 34,6.7) On je ‘spor na gnjev i bogat milosrđem’ (Jona 4,2) i ‘uživa u pomilovanju’ Mihej 7,18).
Bog je povezao naša srca sa sobom bezbrojnim znamenjem na nebu i na Zemlji. Trudio se da nam se otkrije preko čuda prirode i preko najdubljih i najnježnijih zemaljskih veza koje ljudsko srce može spoznati. Ali sve to nam samo donekle otkriva Njegovu ljubav. Iako smo dobili sve te dokaze, neprijatelj dobra je toliko zaslijepio um ljudi da oni gledaju na Boga sa strahom, zamišljajući Ga okrutnim i neumoljivim. Sotona je naveo ljude da Bogu pripisuju krutu pravednost, kao kakvom okrutnom sucu i neumoljivom i strogom vjerovniku. Opisao je Stvoritelja kao biće koje nepovjerljivim okom motri ljude i vreba njihove zablude i pogreške ne bi li ih mogao osuditi. Da bi uklonio ovu iskrivljenu sliku i otkrio svijetu beskrajnu Božju ljubav, Isus je došao živjeti među ljude.” (Ellen G. White, Put Kristu, str. 6,7; u izvorniku str. 10,11)

**PITANJA ZA RAZGOVOR**

`1.	Zašto je toliko važno prepoznati da je Božja slava povezanas Njegovom dobrotom? Na koji način to ispravlja teologiju o slavi koja naglašava moć, bez naglašavanja Božje ljubavi i Njegovog karaktera?`

`2.	Jeste li ikada doveli u pitanje Božju dobrotu? Poznajete linekoga tko dovodi u pitanje Božju dobrotu zbog načina na koji oni koji tvrde da slijede Boga ponekad postupaju, ili jednostavno zbog sveg zla na ovom svijetu? Kako ste osobno razriješili to pitanje i kako biste mogli pomoći nekomu tko se bori s pitanjem o Božjoj dobroti? Pogledajte pouku za sljedeći tjedan.`

`3.	Razjasnite detaljnije u razredu odgovor na pitanje od ponedjeljka. Kako nam veliki sukob pomaže da razumijemo sve to zlo koje danas postoji?`