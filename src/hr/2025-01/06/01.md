---
title:  Božja ljubav prema pravdi
date:   01/02/2025
---

### Biblijski tekstovi
Psalam 33,5; Psalam 85,11; Ponovljeni zakon 32,4; Jakov 1,17; Titu 1,2; Izlazak 32,14; Matej 5,43-48.

> <p></p>
> “A tko se hvaliti hoće, neka se hvali time što ima mudrost da mene spozna. Jer ja sam Jahve koji tvori dobrotu, pravo i pravdu na zemlji, jer to mi je milo — riječ je Jahvina.” (Jeremija 9,24)

Na starom Bliskom istoku “bogovi” poganskih naroda nisu bili samo nepostojani, nemoralni i nepredvidivi, već su nalagali i da se vrše zločini, kao što je žrtvovanje djece. Čak ni tada poganske mase nisu mogle računati na njihovu naklonost, tako da se nisu usuđivale razljutiti svoja plemenska “božanstva”.

Prema Ponovljenom zakonu 32,17, iza takvih “bogova” stajali su demoni (vidi također 1. Korinćanima 10,20.21). A njihovi oblici bogoslužja pružali su sve uvjete za iskorištavanje ljudi držeći narod u velikoj duhovnoj i moralnoj tami.

Biblijski Bog se potpuno razlikuje od tih demonskih sila! Jahve je savršeno dobar i Njegov karakter je nepromjenjiv. I samo zahvaljujući Božjoj postojanoj dobroti, mi imamo sigurnu nadu sada i za vječnost.

U oštroj suprotnosti s lažnim bogovima Staroga svijeta, pa čak i sa suvremenim “bogovima” današnjice, Jahve je duboko zabrinut zbog zla, patnje, nepravde i tlačenja — i sve to On neprestano i nedvosmisleno osuđuje. I, što je najvažnije, On će sve to jednog dana iskorijeniti.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 228—234.**