---
title:  ZA DALJNJE PROUČAVANJE
date:   28/03/2025
---

U knjizi Ellen G. White Isusov život pročitajte poglavlje pod naslovom “Jednome od ove moje najmanje braće”, str. 528—532 (u izvorniku str. 637—641).

“Veliki Pastir služit će onima koji služe drugima. Oni će piti od rijeke života i ugasit će žeđ. Neće težiti za uzbudljivim zabavama ili nekom promjenom u svojem životu. Najvažniji predmet njihovog zanimanja bit će kako da spase duše koje se nalaze pred propašću. Njihovi odnosi s društvom bit će korisni. Otkupiteljeva ljubav privući će i ujediniti srca.

Kad shvatimo da smo Božji suradnici, Njegova obećanja nećemo objavljivati ravnodušno. Ona će gorjeti u našim srcima i raspaliti se na našim usnama. Kad ga je pozvao da služi neukom, nediscipliniranom i buntovnom narodu, Bog je dao Mojsiju obećanje: ‘Ja ću osobno s tobom poći … i počinak ti priuštiti.’ Rekao je i: ‘Ja ću biti s tobom.’ (Izlazak 33,14; 3,12). Ovo je obećanje svima koji umjesto Krista rade za siromašne i napaćene ljude.” (Ellen G. White, Isusov život, str. 532; u izvorniku str. 641)

**PITANJA ZA RAZGOVOR**

`1.	Pročitajte 1. Korinćanima 13,4-8. Kako nam ovi redci pokazuju kakvi bismo ljudi trebali biti?`

`2.	Što odvaja ovce od jaraca u Mateju 25,31-46? Kako teIsusove riječi možemo razumjeti na način koji ne podupire nauk o spasenju djelima?`

`3.	Što za vas znače riječi: “Kad budemo voljeli ovaj svijet kaošto ga je On volio, tada je ostvarena Njegova misija za nas. Pripremljeni smo za Nebo — jer imamo Nebo u svom srcu.” (vidi odsjek od četvrtka)? Što nam to otkriva o naravi Boga i o naravi Neba? Imajući to u vidu, kako možemo već ovdje živjeti kao građani Neba šireći Božju ljubav na način koji donosi svjetlo i pravdu potlačenima?`

`4.	Koje biste praktične korake trebali poduzeti u svojoj mjesnojcrkvi da ona odražava Božje zanimanje za ljubav i pravdu u vašoj društvenoj sredini? Što dobro radite u svojoj društvenoj zajednici? Što biste trebali unaprijediti i popraviti? Koje opipljive korake možete poduzeti pojedinačno i zajedno, da biste postupali u skladu s onim što smo proučavali o Božjoj ljubavi i pravdi?`