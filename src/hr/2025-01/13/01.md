---
title:  Ljubav je ispunjeni Zakon
date:   22/03/2025
---

### Biblijski tekstovi
Izlazak 20,1-17; Rimljanima 6,1-3; Rimljanima 7,7-12; Jeremija 31,31-34; Matej 23,23.24; Jakov 2,1-9.

> <p></p>
> “Nikome ništa ne budite dužni, osim da ljubite jedan drugoga, jer tko ljubi bližnjega, ispunio je Zakon.” (Rimljanima 13,8)

Dok se crkveni odbor bavio problematičnim vjernikom, jedan član odbora rekao je pastoru: “Ne možemo donositi odluke na temelju suosjećanja.” Zar doista ne možemo? Pastor se zapitao kakvo je razumijevanje Boga i Božjeg zakona koje ta osoba ima. Suosjećanje svakako treba biti vodeće načelo u našem postupanju s ljudima, pogotovo s onima koji griješe. Suosjećanje je bitan sastojak ljubavi, a kao što stoji u Rimljanima 13,8, ljubiti bližnjega znači ispuniti Zakon.

Ako je ljubav ispunjeni Zakon, onda o Zakonu ne smijemo razmišljati kao o nečemu što je odvojeno od ljubavi, niti razmišljati o ljubavi kao o nečemu što je odvojeno od Zakona. U Svetom pismu ljubav i Zakon idu zajedno. Božanski zakonodavac je ljubav, pa je u skladu s tim i Božji zakon — zakon ljubavi. On je, kao što kaže Ellen G. White, prijepis Božjeg karaktera (vidi Isusove usporedbe, str. 206,207; u izvorniku str. 305).

Božji zakon nije skup apstraktnih načela, već su to zapovijedi i upute namijenjene našem procvatu. Božji zakon je izraz ljubavi na način na koji je sam Bog izražava.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 280—289.**