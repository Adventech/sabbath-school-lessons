---
title:  Zavjetna ljubav
date:   04/01/2025
---

### Biblijski tekstovi
2. Petrova 3,9; Ponovljeni zakon 7,6-9; Rimljanima 11,22; 1. Ivanova 4,7-20; Ivan 15,12; 1. Ivanova 3,16.

> <p></p>
> “Odgovori mu Isus: ‘Ako me tko ljubi, držat će moju riječ, moj će ga Otac ljubiti; k njemu ćemo doći i kod njega se nastaniti.’” (Ivan 14,23)

Mnogi su učeni da se grčka riječ agape odnosi na ljubav koja je jedinstvena za Boga, dok se drugi izrazi za ljubav, kao što je fileo, odnose na druge vrste ljubavi, slabije kvalitete od agape. Neki također tvrde da se agape odnosi na jednostranu ljubav, ljubav koja samo daje, ali nikada ne prima, ljubav potpuno neovisnu o ljudskom odgovoru.

Međutim, pozorno proučavanje božanske ljubavi u cijelom Svetom pismu pokazuje da su te zamisli, iako uobičajene, pogrešne. Prvo, grčki izraz agape odnosi se ne samo na Božju, već i na ljudsku ljubav, ponekad čak i na pogrešno usmjerenu ljudsku ljubav (2. Timoteju 4,10). Drugo, u cijelom Svetom pismu postoje mnogi izrazi osim agape koji se odnose na Božju ljubav. Na primjer, Isus je poučavao: “Jer vas sâm Otac ljubi [fileo] budući da ste vi mene ljubili [fileo]” (Ivan 16,27). Tu se grčki izraz fileo koristi ne samo za ljudsku ljubav, već i za Božju ljubav prema ljudima. Dakle, fileo se ne odnosi na neku manje vrijednu vrstu ljubavi, već na samu Božju ljubav.

Sveto pismo također naučava da Božja ljubav nije jednostrana, već duboko uzajamna, u smislu da Bog želi da ljudi odražavaju Njegovu ljubav prema Njemu i prema drugima.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 192—200.**