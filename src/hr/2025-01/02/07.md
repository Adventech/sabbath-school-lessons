---
title:  ZA DALJNJE PROUČAVANJE
date:   10/01/2025
---

U knjizi Ellen G. White Put Kristu pročitajte poglavlje pod naslovom “Prednosti molitve”, str. 97—111 (u izvorniku str. 93—104).

“Iznesite Bogu svoje potrebe, svoje radosti, svoje tuge, svoje brige i svoja strahovanja. Vi Ga ne možete preopteretiti, ne možete Ga zamoriti. Onaj tko je izbrojao vlasti na vašoj glavi nije ravnodušan prema potrebama svoje djece. ‘Jer Gospodin je pun samilosti i milosrđa.’ (Jakov 4,11) Njegovo srce puno ljubavi ganuto je našim žalostima, čak i kad samo govorimo o njima. Iznesite Mu sve što zbunjuje vaš um. Onome koji u svojoj ruci drži svjetove i upravlja svim poslovima svemira ništa nije preteško nositi. Njemu nije neznatno ništa od onoga što se bilo kako tiče našeg mira. Nema nijednog poglavlja u našemu iskustvu koje bi Mu bilo premračno za čitanje; nema problema koji bi Mu bio pretežak za razrješenje. Nema nesreće koja bi pogodila Njegovo najmanje dijete, nema brige koja bi mučila dušu, nema radosti koja bi razgalila, nema iskrene molitve koja bi poletjela s usana — da naš nebeski Otac ne vidi i da se odmah ne zainteresira. ‘On liječi one koji su srca skrušena i povija rane njihove.’ (Psalam 147,3) Odnos između Boga i svake duše tako je osoban i potpun, kao da nema nijedne druge duše na Zemlji s kojom bi dijelio svoju brižnu pažnju, nijedne druge duše za koju bi dao svojega ljubljenoga Sina.” (Ellen G. White, Put Kristu, str. 105,106; u izvorniku str. 100)

**PITANJA ZA RAZGOVOR**

`1.	Zadržite se na rečenici iz gornjeg citata: “Odnos izmeđuBoga i svake duše tako je osoban i potpun, kao da nema nijedne druge duše na Zemlji s kojom bi dijelio svoju brižnu pažnju, nijedne druge duše za koju bi dao svojega ljubljenoga Sina.” Kakvu vam to utjehu pruža i kako biste trebali živjeti znajući da vam je Bog blizu i da se brine o vama? Kako možete naučiti živjeti s realnošću tog čudesnog obećanja? Zamislite kako bi bilo kad biste, iz dana u dan, doista mogli vjerovati u to.`

`2.	U svjetlu pouke za ovaj tjedan, kako razumijete Psalam103,17.18? Što on otkriva o Božjoj vječnoj ljubavi, a da blagoslovi odnosa s Njim ipak ovise o tome hoćemo li prihvatiti Njegovu ljubav?`

`3.	Na koje načine spoznaja o tome mijenja vaš odnos s Bogom?Kako to utječe na način na koji razmišljate o patnjama drugih ljudi?`