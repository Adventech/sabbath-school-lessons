---
title:  ZA DALJNJE PROUČAVANJE
date:   24/01/2025
---

U knjizi Ellen G. White Misli s Gore blaženstava pročitajte poglavlje pod naslovom “Blaženstva”, str. 13—43 (u izvorniku str. 6—44).

“Svi koji osjećaju veliko siromaštvo svoje duše i shvaćaju da nemaju u sebi nikakvog dobra, mogu dobiti pravednost i snagu ugledavši se na Isusa. On kaže: ‘Dođite k meni svi koji ste umorni i natovareni.’ (Matej 11,28) Isus vas moli da svoje siromaštvo zamijenite bogatstvom Njegove milosti. Mi nismo dostojni Božje ljubavi, ali je dostojan Krist, naš Jamac. On može savršeno spasiti sve koji dolaze k Njemu. Kakvo god bilo vaše iskustvo iz prošlosti, koliko god bile obeshrabrujuće vaše trenutačne okolnosti, ako dođete k Isusu takvi kakvi jeste, slabi, bespomoćni i očajni, naš milostivi Spasitelj izići će vam u susret, zagrlit će vas rukama svoje ljubavi i ogrnuti plaštem svoje pravednosti. Predstavit će vas Ocu, odjevene u bijelu odjeću Njegovog karaktera. On se zalaže za nas pred Bogom: ‘Ja sam zauzeo mjesto ovog grešnika. Ne gledaj to zalutalo dijete, već gledaj mene.’ Koliko god glasno Sotona govorio protiv naše duše, optužujući je za grijeh i polažući na nas pravo kao na svoj plijen, Kristova krv govori mnogo silnije.” (Ellen G. White, Misli sa Gore blaženstava, str. 15; u izvorniku str. 8)

**PITANJA ZA RAZGOVOR**

`1.	Pogledajte što nadahnuće kaže o tome kako smo mi, zahvaljujući Isusu, predstavljeni Ocu. “Predstavit će vas Ocu, odjevene u bijelu odjeću Njegovog karaktera.” Bez obzira na to koliko se ponekad možemo obeshrabriti zbog svojih mana i nedostataka, ili koliko često ne odražavamo prema drugima onakvu vrstu ljubavi kakvu Bog izlijeva na nas, zašto se moramo uvijek vraćati toj divnoj vijesti da smo prihvaćeni od Oca zato što nas Isus predstavlja “odjevene u bijelu odjeću svojega karaktera”?`

`2.	Zamislite kako se osjećala ona majka u slučaju kad su dviježene izišle pred Salomona, i svaka je za isto dijete tvrdila da je njezino. Razmotrite ponovno taj jezik emocija opisan u 1. o kraljevima 3,26. Kakvo to svjetlo baca na isti izraz kojim se opisuju Božji osjećaji prema Njegovom narodu u Hošei 11,8?`

`3.	Svugdje u evanđeljima vidimo da je Isus često bio ganutpotrebama ljudi. I što je radio? Odgovarao je na ljudske potrebe. Na koje načine vi kao pojedinac, ili možda čak i vi kao razred, možete zadovoljiti potrebe onih kojima je potrebna utjeha?`