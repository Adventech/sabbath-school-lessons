---
title:  Sukob u svemiru
date:   22/02/2025
---

### Biblijski redci
Matej 13,24-27; Postanak 1,31; Ezekiel 28,1219; Izaija 14,12-15; Matej 4,1-11; Ivan 8,44.45.

> <p> </p>
> “Neprijateljstvo ja zamećem između tebe i žene, između roda tvojeg i roda njezina: on će ti glavu satirati, a ti ćeš mu vrebati petu.” (Postanak 3,15)

U središtu biblijske teologije je veliki sukob između Krista i Sotone. Premda je sukob u svemiru između Boga i nebeskih stvorenja, koja su pala i pobunila se protiv Njega, istaknuta tema u Svetom pismu (Matej 13,24-30.37-39; Otkrivenje 12,7-10), a prevladava i u velikom dijelu kršćanske predaje, mnogi kršćani je odbacuju i zanemaruju.

Iz biblijske perspektive, međutim, sukob u svemiru, u kojem se đavao i njegovi anđeli suprotstavljaju Božjem kraljevstvu, nije nešto što možemo zanemariti a da ne propustimo mnogo toga o čemu se govori u Bibliji. I sama evanđelja često spominju đavla i demone koji se protive Bogu.

Ovog ćemo tjedna, za početak, razmišljati o tome kako bi se moglo odgovoriti na sljedeća dva pitanja u skladu s nekim ključnim biblijskim tekstovima:

(1)	Gdje Sveto pismo naučava o sukobu u svemiru između Boga iSotone?

(2)	Prema Svetom pismu, kakva je narav tog sukoba?

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 255—261.**