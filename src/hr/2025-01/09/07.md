---
title:  ZA DALJNJE PROUČAVANJE
date:   28/02/2025
---

U knjizi Ellen G. White Veliki sukob pročitajte poglavlje pod naslovom “Podrijetlo zla”, str. 389—398 (u izvorniku str. 492—504).

“Sveto pismo ništa ne uči jasnije od toga da Bog ni u čemu nije odgovoran za pojavu grijeha, da nije bilo samovoljnog uskraćivanja božanske milosti niti kakve nesavršenosti u božanskoj vladavini, koji bi dali povoda za dizanje pobune. Grijeh je uljez za čije se postojanje ne može navesti razlog. On je tajanstven, neobjašnjiv i opravdati ga značilo bi braniti ga. … Da je (Sotona) odmah bio uništen, oni bi Bogu služili više iz straha nego iz ljubavi. Utjecaj varalice ne bi bio zauvijek uništen, niti bi duh pobune bio sasvim iskorijenjen. Trebalo je dopustiti da zlo sazri. Za dobro cijelog svemira Sotona mora tijekom beskrajnih vjekova potpunije razviti svoja načela kako bi njegove optužbe protiv božanske vladavine sva stvorenja mogla vidjeti u pravoj svjetlosti, kako se nikada više Božja pravda i milosrđe te nepromjenjivost Njegovog Zakona ne bi doveli u pitanje.” (Ellen G. White, Veliki sukob, str. 389,394; u izvorniku str. 492,493,499)

**PITANJA ZA RAZGOVOR**

`1.	Mnogi se pitaju kako je jedno bezgrešno stvorenje poputLucifera moglo sagriješiti taj prvi put. Zašto je grijeh tako “tajanstven” i “neobjašnjiv”? Kako objasniti taj prvi grijeh, a ne naći izgovore za njega i ne opravdavati ga? To jest, zašto bi objašnjavanje njegovog podrijetla bilo isto što i njegovo opravdanje?`

`2.	Zašto Bog nije Sotonu jednostavno odmah uništio? Zašto sezlu moralo “dopustiti da sazri”? U kojem je smislu to “za dobro cijelog svemira tijekom beskrajnih vjekova“?`

`3.	Zašto je tako važno razumjeti da sukob između Boga iSotone nije stvar gole sile, već da je drugačije naravi? U kojem pogledu sukob oko karaktera ima smisla kakvog ne bi mogao imati sukob oko gole sile?`

`4.	Kako razumijevanje tog sukoba povlači, recimo tako, zavjesuu stranu, otkrivajući nam kako bi naš vlastiti život mogao biti minijatura tog sukoba u svemiru? Na koje načine čak i sada doživljavate stvarnost tog sukoba? Kako biste trebali reagirati da biste pokazali na čijoj ste strani?`