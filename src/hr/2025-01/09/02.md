---
title:  TO JE UČINIO NEPRIJATELJ
date:   23/02/2025
---

`Pročitajte Matej 13,24-27. Kako nam ova usporedba pomaže da razumijemo zlo u našem svijetu?`

Isus priča o rataru koji sije samo dobro sjeme na svojoj njivi. Međutim, među pšenicom niče i ljulj. Vidjevši to, sluge ga pitaju: “Gospodaru, zar nisi dobro sjeme posijao na svojoj njivi? Odakle ljulj?” (Matej 13,27) To je slično pitanju koje se danas postavlja u vezi s problemom zla: Ako je Bog stvorio svijet dobrim, zašto u njemu postoji zlo?

`Pročitajte Matej 13,28-30 u svjetlu Kristovog objašnjenja u Mateju 13,37-40. Kakvo to svjetlo baca i na narav sukoba u svemiru?`

Na pitanje svojih slugu, gospodar odgovara: “Neprijatelj … ga posija.” Isus poslije prepoznaje “sijača dobrog sjemena” kao “Sina Čovječjega”, a to je On sam (Matej 13,37 — Varaždinska Biblija), i objašnjava da je “njiva svijet” (Matej 13,38), a da je “neprijatelj koji je posijao” ljulj “đavao” (Matej 13,39), čime je jasno oslikao veliki sukob između sebe i Sotone. Zašto postoji zlo na svijetu? Zlo je djelo neprijatelja (đavla) koji se suprotstavlja gospodaru. “To je učinio neprijatelj.” (Matej 13,28)

Taj odgovor, međutim, pokreće sljedeće pitanje: “Hoćeš li da odemo i da ga počupamo?” Drugim riječima, zašto ne iskorijeniti zlo odmah? “Ne,” odgovara gospodar, “da ne biste čupajući ljulj, počupali s njim i pšenicu. Ostavite oboje neka raste zajedno do žetve!” (Matej 13,29.30; usporedi Marko 4,29) Prema toj usporedbi, Bog će konačno stati na kraj zlu, ali njegovo prerano iskorjenjivanje dovelo bi do štete koja bi naškodila dobru.

`Koje su opasnosti povezane s nastojanjem da se sada iskorijeni ljulj iz pšenice? Zašto to istodobno ne znači da treba jednostavno žmiriti pred zlom s kojim se susrećemo?`