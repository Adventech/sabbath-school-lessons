---
title:  ZA DALJNJE PROUČAVANJE
date:   07/03/2025
---

U knjizi Ellen G. White Svjedočanstva za Crkvu, sv. 1, pročitajte poglavlje pod naslovom “Sotonina moć”, str. 298—303 (u izvorniku 341— 347).

“Pali čovjek Sotonin je zakoniti zarobljenik. Kristova zadaća bila je da ga izbavi od sile njegovog velikog protivnika. Čovjek je po naravi sklon slijediti Sotonine prijedloge i ne može se uspješno oduprijeti strašnome neprijatelju ako u njemu ne živi Krist, silni Pobjednik, koji upravlja njegovim željama i daje mu snagu. Samo Bog može ograničiti Sotoninu silu. On obilazi Zemlju i prolazi njome. Ni za trenutak ne prestaje bdjeti iz bojazni da ne izgubi priliku da uništi duše. Važno je da to Božji narod razumije kako bi mogao izbjeći njegove zamke. Sotona tako priprema svoje prijevare da u posljednjem napadu protiv Božjeg naroda ovaj ne može znati da je to on. ‘I nikakvo čudo! Ta sam se Sotona prerušuje u anđela svjetla.’ (2. Korinćanima 11,14) Dok neke prevarene duše tvrde da on ne postoji, on ih zarobljava i preko njih naveliko radi. Sotona zna bolje od Božjeg naroda kakvu moć mogu imati nad njim kad je njihova snaga u Kristu. Kad ponizno mole moćnog Pobjednika za pomoć, najslabiji vjernik u istini, čvrsto se oslanjajući na Krista, može uspješno odbiti Sotonu i svu njegovu vojsku. On je previše lukav da nastupi otvoreno i odvažno sa svojim kušnjama, jer onda bi se sanjive snage kršćanina probudile i on bi se oslonio na snažnog i moćnog Izbavitelja. Ali on dolazi nezamijećeno i prerušen radi preko djece neposlušnosti koja ispovijedaju pobožnost.” (Svjedočanstva za Crkvu, sv. 1, str. 298; u izvorniku str. 341)

**PITANJA ZA RAZGOVOR**

`1.	Što znači biti “Sotonin zatočenik koji mu s pravom pripada”? Znači li to da đavao može raditi s ljudima što god hoće? Ako ne, zašto? Kakve to veze ima s onim što bismo mogli nazvati “pravilima djelovanja” u velikom sukobu?`

`2.	Zašto bi Bog dao Sotoni bilo kakvu vlast u velikom sukobu,makar i privremeno? Što nam to govori o načinu na koji Bog nastoji odgovoriti na Sotonine optužbe?`

`3.	Kako vi odgovarate onima, čak i kršćanima, koji niječupostojanje Sotone kao stvarnog bića? Premda ne možemo dokazati Sotonino postojanje, koje dokaze možemo iznijeti kako bismo pomogli nekomu tko je u tolikoj mjeri prevaren?`