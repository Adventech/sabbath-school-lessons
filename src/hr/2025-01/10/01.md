---
title:  Pravila djelovanja
date:   01/03/2025
---

### Biblijski tekstovi
Daniel 10,1-14; Otkrivenje 13,1-8; Job 1,112; Job 2,1-7; Ivan 12,31; Ivan 14,30; Marko 6,5; Marko 9,29.

> <p></p>
> “Tko počinja grijeh, od đavla je, jer je đavao grešnik od početka. Sin se Božji pojavio zato da uništi đavolska djela.” (1. Ivanova 3,8)

Snažan izvještaj koji otkriva narav velikog sukoba nalazimo u 1. o kraljevima 18,19-40, o Iliji na gori Karmelu, gdje Jahve raskrinkava takozvane “bogove naroda”. Jer iza kulisa se nazire da su ti „bogovi“ ipak nešto više od ploda poganske mašte. Iza “bogova” kojima su se narodi iz izraelskog okruženja klanjali, zapravo, stoji nešto drugo.

“Demonima su prinosili žrtve, a ne Bogu; bogovima koje nisu poznavali. To su bogovi koje ste tek upoznali. Koje vaši preci nisu poštovali.” (Ponovljeni zakon 32,17 — Suvremeni hrvatski prijevod) Pavao dodaje da to “što pogani žrtvuju, žrtvuju vrazima, a ne Bogu. A ja neću da vi budete u zajednici s vrazima.” (1. Korinćanima 10,20)

Iza lažnih “bogova” naroda, dakle, stajali su zapravo prerušeni demoni. To onda znači da svi tekstovi u Svetom pismu koji se bave idolopoklonstvom i poganskim bogovima govore o velikom sukobu.

S obzirom na takvu pozadinu, veliki sukob u svemiru postaje razumljiviji. Ta istina uvelike utječe na bolje razumijevanje tog sukoba i načina na koji on rasvjetljava problem zla.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 262—266.**