---
title:  ZA DALJNJE PROUČAVANJE
date:   21/03/2025
---

U knjizi Ellen G. White Isusov život pročitajte poglavlje pod naslovom “Subota”, str. 220—227 (u izvorniku str. 281—289).

“Uhode se nisu usuđivale odgovoriti Kristu u prisutnosti mnoštva, iz straha da ne upadnu u poteškoće. Znali su da On govori istinu. Radije bi pustili čovjeka da pati nego da krše svoju predaju; dok bi životinju oslobodili zbog gubitka koji bi vlasnik pretrpio ako bi je zanemarili. Na taj su način za nijemu životinju pokazivali više brige nego za čovjeka, koji je stvoren na Božju sliku. Ovo prikazuje djelovanje svih lažnih religija. One potječu iz čovjekove čežnje da se uzdigne iznad Boga, ali konačni ishod je spuštanje čovjeka ispod životinje. Svaka religija koja se bori protiv Božje vlasti lišava čovjeka slave koju je imao prilikom stvaranja i koja će mu se u Kristu ponovno vratiti. Svaka lažna religija uči svoje pristaše da se nemarno odnose prema ljudskim potrebama, patnjama i pravima. Evanđelje daje veliku vrijednost ljudskom rodu otkupljenom Kristovom krvlju i uči nježnom uvažavanju čovjekovih želja i patnji. Gospodin kaže: ‘Rjeđi će biti čovjek neg’ žeženo zlato, rjeđi samrtnik od zlata ofirskog.’ (Izaija 13,12)

Kad se Isus okrenuo farizejima s pitanjem treba li u subotnjem danu činiti dobro ili zlo, je li po zakonu spašavati život ili ubijati, sučelio ih je s njihovim zlim namjerama. S ogorčenom mržnjom tražili su Njegov život, dok je On spašavao život i mnoštvu donosio radost. Je li bilo bolje ubijati u subotu, kao što su to namjeravali učiniti, nego liječiti bolesne kao što je to On činio? Je li bilo pravednije nositi ubojstvo u srcu tijekom Božjeg svetog dana, nego voljeti sve ljude, što se izražava djelima milosrđa?” (Ellen G. White, Isusov život, str. 225; u izvorniku str. 286,287)

**PITANJA ZA RAZGOVOR**

`1.	U kojem je smislu istinito da “svaka lažna religija uči svojepristaše da se nemarno odnose prema ljudskim potrebama”? Kako takvu nemarnost možemo izbjeći u našoj mjesnoj crkvi?`

`2.	Tko je moj bližnji? Tko je vaš bližnji? Zbog činjenice daslijedimo Krista, na koje bismo praktične načine trebali biti sličniji Samarijancu koji je prekoračio granice svojeg vremena, pokrenut ljubavlju da nešto učini?`

`3.	Ako Bog ljubi pravdu i milost, kako bismo se mi trebaliponašati prema onomu do čega je Njemu najviše stalo? Kako možemo činiti u još većoj mjeri ono što je Isus nazvao “najvažnijim u Zakonu”?`