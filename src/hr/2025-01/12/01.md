---
title:  "Ljubav i pravda — dvije najveće zapovijedi"
date:   15/03/2025
---

### Biblijski tekstovi
Matej 22,34-40; Zaharija 7,9-12; Psalam 82; Mihej 6,8; Matej 23,23-30, Luka 10,25-37.

> <p></p>
> “Ako netko tvrdi: ‘Ljubim Boga’, a mrzi svoga brata, lažac je; jer tko ne ljubi svoga brata koga vidi, ne može ljubiti Boga koga ne vidi?” (1. Ivanova 4,20)

Premda vjerujemo da će Bog na kraju sve dovesti u red, ono što mi kao kršćani radimo ovdje i sada ipak je važno. Premda ima mnogo nepravde i zla koje Bog zasad ne iskorjenjuje (zbog određenih razloga u velikom sukobu), to ne znači da mi ne možemo doprinijeti ublažavanju patnje i zla gdje god na njih naiđemo, bar u onoj mjeri u kojoj je to moguće. Mi smo to zapravo i dužni činiti kao kršćani.

Kao što smo vidjeli, ljubav i pravda idu zajedno. One su neodvojive. Bog ljubi pravdu. Prema tomu, ako ljubimo Boga, i mi ćemo ljubiti pravdu.  Isto tako, ako ljubimo Boga, ljubit ćemo i jedni druge. A sastavni dio te ljubavi jednih prema drugima jest i pokazivanje zanimanja za dobrobit ljudi koji nas okružuju. Kada su drugi pogođeni siromaštvom, zlostavljanjem ili bilo kojom vrstom nepravde, to bi se trebalo i nas ticati. Kada drugi trpe nasilje, ne trebamo zatvarati oči pred njim. Umjesto toga, trebamo se zapitati što možemo učiniti da bismo, kao pojedinci i kao zajednica, širili Božju ljubav i pravdu na način koji će, u ovom iskvarenom svijetu, biti odraz savršenog karaktera pravednosti i ljubavi našega Gospodina.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 275—279.**