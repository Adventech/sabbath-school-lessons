---
title:  ZA DALJNJE PROUČAVANJE
date:   31/01/2025
---

U knjizi Ellen G. White Patrijarsi i proroci pročitajte poglavlje pod naslovom “Idolopoklonstvo u podnožju Sinaja”, str. 256—268 (u izvorniku str. 315—330).

U kontekstu grijeha u vezi sa zlatnim teletom, Ellen G. White je napisala: “Izraelci su bili okrivljeni zbog izdaje i to protiv Kralja koji im je dao blagoslove i čiji su autoritet dragovoljno odlučili slušati. Da bi se održala božanska vladavina, pravda se mora izvršiti na izdajnicima. Ipak, i ovdje je Bog pokazao svoju milost. Premda je poštovao svoj Zakon, On je svima dao slobodu izbora i mogućnost za pokajanje. Pobijeni su samo oni koji su ustrajali u pobuni.

Bilo je nužno kazniti ovaj grijeh kao svjedočanstvo okolnim narodima o Božjem nezadovoljstvu idolopoklonstvom. Izvršavajući pravdu na krivcima, Mojsije je, kao Božje oruđe, morao ostaviti zapis o svečanom i javnom prosvjedu protiv njihova zločina. Kad su Izraelci kasnije trebali osuditi idolopoklonstvo okolnih plemena, njihovi bi ih neprijatelji optužili da je narod koji uzima Jahvu za svog Boga načinio tele i obožavao ga na Horebu. Oni bi onda, premda prisiljeni da priznaju sramotnu istinu Izraela, mogli ukazati na strašnu sudbinu prijestupnika kao dokaz da njihov grijeh nije bio ni odobren ni oprošten.

Ljubav ništa manje od pravde zahtijeva da se ovakav grijeh kazni. … Božja milost zahtijeva da tisuće pate kako bi se spriječila potreba da se milijuni kazne. Da bi spasio većinu, On mora kazniti manjinu.” (Ellen G. White, Patrijarsi i proroci, str. 263,264; u izvorniku str. 324,325)

**PITANJA ZA RAZGOVOR**

`1.	Što mislite, zašto se tako mnogo ljudi bori s pojmom božanskog gnjeva? Što vama pomaže da ga razumijete?`

`2.	Koji problemi uvijek nastaju kad ljudi traže osvetu, a nikadne nastaju kada je Bog traži?`

`3.	U kojem je smislu Božji sud nad Izraelom nakon pobune sazlatnim teletom ujedno i primjer božanske milosti? Koji još primjeri u Svetom pismu pokazuju da je čak i Božji sud čin ljubavi?`

`4.	Iako razumijemo da je Bog s pravom ogorčen na zlo i donosisud savršeno pravedno, koliko je važno da se mi suzdržimo od osuđivanja drugih? Razgovarajte o tome, posebno u svjetlu 1. Korinćanima 4,5.`