---
title:  ZA DALJNJE PROUČAVANJE
date:   21/02/2025
---

U knjizi Ellen G. White Isusov život pročitajte poglavlje pod naslovom “S nama Bog”, str. 7—13 (u izvorniku 19—26).
“Plan za naše spasenje nije bila naknadna misao, plan načinjen poslije Adamovog pada. On je bio otkrivenje ‘po objavi Tajne sakrivene od vječnosti’ (Rimljanima 16,25). On je objava načela koja su od vječnosti bila temelj Božjeg prijestolja. Od samog početka Bog Otac i Krist znali su za Sotonin otpad i čovjekov pad izazvan djelovanjem prijevarne sile odmetnika. Bog nije uzročnik postojanja grijeha, ali je unaprijed vidio njegovo postojanje osiguravajući sredstvo kojim će se suprotstaviti ovoj strašnoj mogućnosti. Njegova ljubav prema svijetu bila je tako velika da se On zavjetovao dati svojega jedinorođenog Sina ‘da ne pogine ni jedan koji u nj vjeruje, već da ima život vječni’ (Ivan 3,16).” (Ellen G. White, Isusov život, str. 9; u izvorniku str. 22)

**PITANJA ZA RAZGOVOR**

`1.	Ako Bog ne dobiva uvijek ono što želi, kako ta činjenicautječe na vaš način razmišljanja o onome što se događa u ovom svijetu? Koje su praktične posljedice činjenice da i Bog ima neispunjene želje?`

`2.	Ako se vratimo na usporedbu s kolačem iz odsjeka za četvrtak, možemo razumjeti zašto su, iako su “Bog Otac i Krist znali za Sotonin otpad”, ipak nastavili provoditi svoj plan i stvorili nas. U to je morala biti umiješana ljubav, a ljubav znači slobodu. Umjesto da nas stvori kao bića nesposobna da vole, Bog nas je stvorio sa sposobnošću da volimo, iako je bio svjestan da će to na kraju odvesti Isusa na križ. Što nam činjenica da je Krist bio spreman stradati na križu, umjesto da nam uskrati slobodu svojstvenu ljubavi, govori u kojoj je mjeri ljubav sveta i bitna za Božju vladavinu?`

`3.	Često jadikujemo zbog zla i patnje na ovom svijetu, alikoliko često razmišljamo o tome da je i sam Bog ožalošćen zbog patnji i zla? Što se mijenja u vašem shvaćanju stradanja i zla kad shvatite da i sam Bog pati zbog toga?`

`4.	Kako vam ta istina — da se mnogo toga događa na ovomsvijetu što nije po Božjoj volji — pomaže da se suočite s vlastitom patnjom, pogotovo kad ona nema nikakvog smisla i djeluje kao da ne vodi k ničemu dobrom?`