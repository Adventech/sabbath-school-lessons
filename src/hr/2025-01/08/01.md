---
title:  "Slobodna volja, ljubav i Božja providnost"
date:   15/02/2025
---

### Biblijski tekstovi
Luka 13,34; Jeremija 32,17-20; Hebrejima 1,3; Ponovljeni zakon 6,4.5; Efežanima 1,9-11; Ivan 16,33.

> <p> </p>
> “Ovo vam rekoh, da u meni mir imate. U svijetu ćete imati patnju. Ali ne bojte se: ja sam pobijedio svijet!” (Ivan 16,33)

Providnost je pojam kojim se opisuje Božje djelovanje u svijetu. Način na koji razmišljamo o Božjoj providnosti uvelike utječe na naš odnos prema Bogu i bližnjima i na naše razumijevanje problema zla.

Kršćani imaju različita shvaćanja o božanskoj providnosti. Neki vjeruju da Bog pokazuje svoju moć tako što određuje da se sve događa upravo onako kako se događa. On čak odlučuje i o tome tko će biti spašen, a tko izgubljen! Prema tom shvaćanju, ljudi ne mogu izabrati ništa drugo osim onoga što je Bog propisao. Ljudi koji vjeruju na takav način tvrde da su čak i ljudske želje nešto što je Bog odredio.

Nasuprot tomu, čvrsti biblijski dokazi pokazuju da Bog ne određuje sve što se događa. Naprotiv, On ljudima daje slobodnu volju, čak u toj mjeri da oni (kao i anđeli) mogu postupati suprotno Njegovoj volji. Povijest pada, grijeha i zla dramatičan je i tragičan pokazatelj posljedica zloupotrebe te slobodne volje. Plan spasenja uspostavljen je da bi se otklonila tragedija izazvana zloupotrebom slobodne volje.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 250—254.**