---
title:  ZA DALJNJE PROUČAVANJE
date:   17/01/2025
---

U knjizi Ellen G. White Isusov život pročitajte poglavlje pod naslovom “Da se ne plaši srce vaše”, str. 550—566 (u izvorniku str. 662—680).

“Gospodin je razočaran kad se Njegova djeca malo cijene. On želi da Njegovo izabrano nasljedstvo cijeni sebe prema cijeni kojom ih je On procijenio. Bog ih je želio, inače ne bi poslao svojega Sina da ih otkupi u tako skupom pothvatu. On ima određenu zadaću za njih i vrlo je zadovoljan kad od Njega traže najviše prednosti u želji da proslave Njegovo ime. Oni mogu očekivati puno ako imaju vjeru u Njegova obećanja.

Ali moliti se u Kristovo ime znači mnogo. To znači da moramo usvojiti Njegov karakter, pokazati Njegov duh i činiti Njegova djela. Spasiteljevo obećanje je dano uvjetno. ‘Ako me ljubite,’ kaže On, ’vršit ćete moje zapovijedi.’ On spašava ljude ne u grijehu, nego od grijeha, a oni koji Ga vole pokazat će svoju ljubav poslušnošću.

Svaka prava poslušnost dolazi iz srca. To znači cijelim srcem raditi s Kristom. Ako želimo, On će se tako izjednačiti s našim mislima i ciljevima, tako dovesti naša srca i umove u sklad sa svojom voljom da ćemo, slušajući Njega, zapravo postupati po svojim prirodnim poticajima. Volja, očišćena i posvećena, naći će svoje najuzvišenije zadovoljstvo u službi Njemu. Kad upoznamo Boga, onako kako Ga imamo prednost upoznati, živjet ćemo životom stalne poslušnosti. Poštovanjem Kristovog karaktera i zajednicom s Bogom, grijeh će nam postati mrzak.” (Ellen G. White, Isusov život, str. 554; u izvorniku str. 668)

**PITANJA ZA RAZGOVOR**

`1.	Što bi moglo značiti “primati nesebično”? Što mislite, kakavće biti odnos između primanja i davanja na Nebu i na novoj Zemlji?`

`2.	Došavši iz udaljenih dijelova svemira — dalje možda i odprostora do kojih može doprijeti najoštrije oko svemirskog teleskopa — nebeski glasnici nazvali su proroka Daniela kamudot, “voljenim, poželjnim, dragim”. I učinili su to triput. U Danielu 9,23 Gabriel kaže: “Ti si miljenik.” U Danielu 10,11, nebesko biće (možda opet Gabriel) oslovljava ga s “miljeniče”, izrazom koji se kasnije ponavlja (Daniel 10,19). Razmislite što to govori o Bogu i o tome koliko nam je On blizu. Kakvu nadu možete crpiti za sebe iz te zadivljujuće istine?`

`3.	Kako su primjeri junaka vjere o kojima se govori u Hebrejima11 povezani sa sadržajem pouke za ovaj tjedan? Konkretno, što nam takvi primjeri otkrivaju kada je riječ o tome kako čovjek može vjerom “ugoditi Bogu”? Što možete naučiti i primijeniti u svojem svakodnevnom životu iz takvih primjera vjere i odanosti?`