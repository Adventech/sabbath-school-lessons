---
title:  Za daljnje proučavanje
date:   24/05/2024
---

Zapazite kako su opisani Isusovo djelo za nas na sudu i naša uloga u tome: “Isus ne opravdava njihove grijehe, ali upućuje na njihovo kajanje i vjeru, i zahtijevajući za njih oprost podiže svoje ranjene ruke pred Ocem i pred svetim anđelima, govoreći: Znam ih po imenu, urezao sam ih u svoje dlanove. ‘Žrtva Bogu duh je raskajan, srce raskajano, ponizno, Bože, nećeš prezreti.’ (Psalam 51,19) A tužitelju svoga naroda kaže: ‘Suzbio te Jahve, Satane! Suzbio te Jahve koji izabra Jeruzalem!’ (Ellen G. White, Velika borba, str. 383; u izvorniku 484)

“Činjenica da je priznati Božji narod prikazan kako stoji pred Gospodinom u prljavoj odjeći, treba dovesti do poniznosti i dubokog istraživanja srca svih koji ispovijedaju Njegovo ime. Oni koji čiste svoje duše poslušnošću istini, imat će najponiznije mišljenje o sebi. Što budu više gledali Kristov besprijekorni karakter, to će biti jača njihova želja da budu što sličniji Njemu i to će manje vidjeti čistoću ili svetost u sebi samima. Ali dok moramo biti svjesni svoje grešnosti, trebamo se pouzdati u Krista koji je naša pravednost, naše posvećenje i naše otkupljenje. Mi ne možemo odgovoriti na Sotonine optužbe protiv nas. Samo Krist može stvarno moliti za nas. On je u stanju ušutkati tužitelja dokazima koji nisu zasnovani na našim, nego na Njegovim zaslugama.” (Ellen G. White, Svjedočanstva za Crkvu, sv. 5, str, 415; u izvorniku 471,472)

“Mi sad živimo u vrijeme velikog dana pomirenja. Dok je veliki svećenik u zemaljskoj službi vršio pomirenje za Izraelce, od svih se zahtijevalo da poste, kaju se zbog grijeha i ponize pred Gospodinom, jer bi u protivnom bili uklonjeni iz naroda. Na isti način svi koji bi htjeli da im imena ostanu u knjizi života trebaju sada, u ovih nekoliko preostalih dana svoje probe, postiti pred Bogom, žalosni zbog grijeha i iskreno se kajući.” (Veliki sukob, str. 387; u izvorniku 489,490)

**Pitanja za razgovor**

`1.	Koji se osjećaji bude u vama pri pomisli da Isus podiže svojeranjene ruke pred Ocem u našu korist? Zašto je to naša jedina nada na sudu?`

`2.	Mi živimo u Danu pomirenja. Pomirenje je Božje djelo zaspasenje izgubljenih grešnika. Zašto bi, dakle, svaki dan posvećen Božjem djelu za spasenje grešnika trebao biti radosna vijest?`

`3.	Obratite pozornost na riječi Ellen G. White: “Jedino Kristmože uputiti djelotvornu molitvu u naše ime. On može ušutkati tužitelja dokazima koji se zasnivaju ne na našim, već na Njegovim zaslugama.” (Advent Review and Sabbath Herald, 2. siječnja 1908.) Kako tu nadu možete primijeniti na sebe?`