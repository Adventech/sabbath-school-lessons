---
title:  Za daljnje proučavanje
date:   07/06/2024
---

Nedavno objavljena knjiga Leeja Strobela, The Case for Heaven (Slučaj za Nebo), zasniva se na ideji da prigodom smrti ljudi ostaju u nekoj vrsti svjesnog postojanja, pri čemu se “iskustva bliske smrti” koriste kao jedan od “dokaza”. Navodimo primjer: “Još jedna djevojčica, koja je doživjela iskustvo bliske smrti tijekom operacije srca, rekla je da je srela svojeg brata ‘s druge strane’ — što ju je iznenadilo s obzirom na to da nije imala brata. Kada se poslije oporavila i ispričala to svojem ocu, on joj je tada prvi put otkrio da je doista imala brata, ali da je on umro prije njezinog rođenja.” (Lee Strobel, The Case for Heaven, Grand Rapids, MI: Zondervan Books, 2021., str. 69) Strobel, međutim, ne može uskladiti tu ideju o trenutačnom prelasku u zagrobni život s jasnim biblijskim naukom da kršćani primaju konačnu nagradu tek kada se vrati Krist.

Upozoreni smo: “Mnogi će se suočiti s đavolskim duhovima koji će se predstaviti u liku njihovih voljenih rođaka ili prijatelja i objavljivati najopasnija krivovjerja. Ovi će posjetitelji računati s našim najnježnijim osjećajima i činiti čuda da bi potkrijepili svoje tvrdnje. Moramo biti spremni oduprijeti im se biblijskom istinom da mrtvi ne znaju ništa i da su oni koji se pojavljuju đavolski duhovi.

Upravo je pred nama ‘čas kušnje koji će doći na sav svijet da podvrgne kušnji stanovnike zemlje’ (Otkrivenje 3,10). Svi kojima vjera nije čvrsto utemeljena na Božjoj riječi bit će zavedeni i nadvladani. Sotona radi sa ‘svakovrsnim pokvarenim zavođenjem’ ne bi li stekao nadzor nad sinovima čovječjim i njegove će se obmane stalno povećavati. Ali on može postići svoj cilj samo ako ljudi dragovoljno popuste njegovim kušnjama. Oni koji iskreno traže spoznaju istine i teže pokoravanjem istini očistiti svoje duše čineći ono što mogu u pripremi za sukob, naći će sigurnu obranu u Bogu istine. ‘Budući da si sačuvao moju poruku o postojanosti, i ja ću tebe sačuvati’, obećao je Spasitelj (Otkrivenje 3,10). Bog bi prije poslao sve anđele s Neba da zaštiti svoj narod, nego ostavio i jednu dušu koja se uzda u Njega da je Sotona nadvlada.” (Ellen G. White, Veliki sukob, str. 441; u izvorniku 560)

**Pitanja za razgovor**

`1.	Kojim se neprimjetnim spiritističkim utjecajima Sotona koristi kako bi djelovao na um? Koju ulogu u tome imaju masovni mediji?`

`2.	Kako biste mogli govoriti o svojoj vjeri nekomu tko je upravoizgubio dragu osobu i vjeruje da je ona sada na Nebu? Što je prikladno reći, a što nije?`