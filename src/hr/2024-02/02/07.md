---
title:  Za daljnje proučavanje
date:   12/04/2024
---

“Uzalud je Sotona pokušavao nasiljem uništiti Božju Crkvu. Velika borba u kojoj su učenici dali svoje živote nije prestala kada su ovi vjerni stjegonoše pali na svome položaju. Porazom su pobijedili. Božji su radnici bili pobijeni, ali je Njegovo djelo stalno napredovalo. Evanđelje se širilo, a broj se njegovih pristaša stalno povećavao. Ono je prodrlo u područja koja su bila nepristupačna čak i za rimske orlove. Raspravljajući s neznabožačkim vladarima koji su zagovarali progonstvo, jedan je kršćanin rekao: ‘Vi nas možete ubijati, mučiti, osuditi. … Vaša nepravda dokaz je naše nevinosti. Ni vaša vam okrutnost ništa ne koristi.’ Ona nije bila drugo do snažniji poziv da drugi slijede njihove stope. ‘Što nas više pokosite, to smo brojniji. Krv kršćana je sjeme.’” (Ellen G. White, Veliki sukob, str. 32; u izvorniku 41,42)

“Tajanstvena promisao koja dopušta da zli progone pravednike bila je uzrokom velike zbunjenosti za mnoge slabe u vjeri. Neki su čak spremni odbaciti svoje povjerenje u Boga zato što dopušta napredovanje najpodlijih koji svojom okrutnom silom tlače i muče najbolje i najčestitije. Kako to, pitaju se neki, da Onaj koji je pravedan, milosrdan i neograničeno moćan — trpi takvu nepravdu i nasilje? To se pitanje nas ne tiče. Bog nam je dao dovoljno dokaza o svojoj ljubavi, i ako ne razumijemo djelovanje Njegove promisli, ne smijemo sumnjati u Njegovu dobrotu.” (Ellen G. White, Veliki sukob, str. 36; u izvorniku 47)

**Pitanja za razgovor**

`1.	Čemu progonstvo služi? Koja vrijednost iz njega proizlazi?Zašto Bog dopušta da Njegov narod ponekad pati?`

`2.	Ako bi vam prijatelj postavio sljedeće pitanje, kako biste muodgovorili: “Gdje je Bog kada ja patim? Ako me On voli, zašto prolazim kroz takve teškoće?”`

`3.	Kako vaša mjesna crkva može postati brižna zajednica kojaće izvršiti utjecaj na svijet? Razgovarajte o tome kako se pouka za ovaj tjedan može praktično primijeniti.`