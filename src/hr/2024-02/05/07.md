---
title:  Za daljnje proučavanje
date:   03/05/2024
---

“Božji vjerni sluge nisu radili sami. Dok su se poglavarstva, vlasti i zli duhovi koji borave u nebeskim prostorima udružili protiv njih, Gospodin nije zaboravio svoj narod. Da su im se oči mogle otvoriti, vidjeli bi isto tako izrazit dokaz božanske prisutnosti i pomoći kakva je bila darovana drevnom proroku. Kad je Elizejev sluga svome gospodaru pokazao neprijateljsku vojsku koja ih je opkolila i onemogućila svaku priliku za bijeg, prorok se pomolio: ‘Jahve, otvori mu oči da vidi.’ (2. o kraljevima 6,17) I gle, gora sva prekrivena ognjenim konjima i kolima, nebeska vojska postavljena da zaštiti Božjeg čovjeka. Tako su anđeli čuvali suradnike u djelu reformacije.” (Ellen G. White, Veliki sukob, str. 164; u izvorniku 208)

“Kad su se moćni neprijatelji ujedinili da obore reformiranu vjeru i kad se činilo da je protiv nje potegnuto tisuće mačeva, Luther je pisao: ‘Sotona pokazuje svoj bijes; bezbožni pontifeksi kuju zavjeru i nama prijeti rat. Poučite narod da se vjerom i molitvom junački bori pred Gospodnjim prijestoljem, tako da bi naši neprijatelji, pobijeđeni Božjim Duhom, bili primorani na mir. Naša glavna potreba, naš prvi posao je molitva; neka narod zna da je sada izložen oštrici mača i Sotoninom gnjevu i neka se moli.” (Ellen G. White, Veliki sukob, str. 164; u izvorniku 209)

Opravdanje vjerom, velika istina koju je Luther ponovno otkrio, temelj je Evanđelja. To je istina na kojoj počiva naša nada u spasenje. Njegova himna “Naš tvrdi grad” na dojmljiv način iznosi bit Evanđelja: “Da smo se u vlastite snage uzdali, naše bi težnje propale; da nije pravi Čovjek na našoj strani, Čovjek po Božjem izboru. Pitate tko bi to mogao biti? Krist Isus je to, Gospodin Sebaot Mu je ime; iz vijeka u vijek On je isti i sigurno će pobijediti u bitci.” (Seventh-day Adventist Hymnal, Hagerstown, MD: Review and Herald Publishing Association, 1985., br. 506)

**Pitanja za razgovor**

`1.	Kako možemo objasniti ravnotežu između milosti i Zakona,između vjere i dobrih djela?`

`2.	Što mislite, zašto svojem umu lako možemo dopustiti da sklizne u legalizam? Kako biste vi opisali legalizam? Zašto je on toliko štetan za našu kršćansku vjeru?`

`3.	Postoji li opasnost da se pojam “spasenja vjerom” pogrešnoshvati? Kamo bi nas to nerazumijevanje moglo odvesti?`

`4.	Što podrazumijevamo pod izrazom “jeftina milost”? Je limilost ikada jeftina?`