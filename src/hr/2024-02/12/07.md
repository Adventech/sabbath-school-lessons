---
title:  Za daljnje proučavanje
date:   21/06/2024
---

Već 1851. godine adventistički pioniri su u drugoj Zvijeri iz Otkrivenja 13,11-17 prepoznali protestantske Sjedinjene Američke Države. Ali u to je vrijeme bilo teško sagledati kako će Sjedinjene Američke Države moći prisiliti cijeli svijet da se pokloni prvoj Zvijeri (Otkrivenje 13,12). Čak i u 1880-ima čitava mornarica Sjedinjenih Američke Država sastojala se od samo 48 starih brodova. Međutim, od kraja Hladnog rata nijedna sila ne može se uspoređivati sa Sjedinjenim Američkim Državama u vojnom smislu. I premda su Amerikanci uživali u divnim slobodama, nije teško uvidjeti da će te slobode, kako vremena budu postajala teža, biti gažene ili čak sasvim ukinute. Mnogi smatraju da već sada promatramo kako se to događa.

“Tko se ne bude htio pokoriti (svetkovanju lažne subote), bit će izložen građanskim kaznama, a na kraju će biti objavljeno da zaslužuje smrt. S druge strane, Božji zakon koji nalaže poštovanje Stvoriteljeva dana odmora, zahtijeva poslušnost i prijeti srdžbom protiv svih koji krše njegove propise.” (Ellen G. White, Veliki sukob, str. 476; u izvorniku 604) “Kad se oluja približi, velik broj onih koji su tvrdili da vjeruju u poruku trećeg anđela, ali nisu bili posvećeni poslušnošću istini, napustit će svoje položaje i pridružiti se redovima protivnika. Budući da će se ujediniti sa svijetom i postati dionicima njegova duha, oni će promatrati stvari u gotovo istom svjetlu, a kad kušnja dođe, bit će spremni izabrati lakšu, popularniju stranu. Daroviti ljudi, ugodna govora, koji su se nekada radovali u istini, upotrijebit će svoje snage da prevare i zavedu duše. Oni će postati najogorčeniji neprijatelji svojoj negdašnjoj braći. Kad svetkovatelji subote budu izvedeni pred sudove da odgovaraju za svoju vjeru, ovi će otpadnici biti najdjelotvorniji Sotonini izaslanici da ih krivo predstave i optuže te da lažnim izvješćima i sumnjičenjima potaknu vlastodršce protiv njih.” (Ellen G. White, Veliki sukob, str. 479; u izvorniku 608)

**Pitanja za razgovor**

`1.	Zašto će razumijevanje događaja posljednjih dana biti tolikovažno u predstojećoj krizi? Na koji način Sveto pismo postaje naša zaštita od obmane?`

`2.	Demokratska društva širom svijeta stoljećima su bila utvrdevjerske slobode. U kojem bi se to smislu moglo brzo promijeniti?`

`3.	Kako se poruka drugog anđela mijenja u vrijeme glasne vikei kako se mi možemo pripremiti da bismo primili kasnu kišu, što će nam omogućiti da dovršimo Božje djelo na zemlji?`