---
title:  Za daljnje proučavanje
date:   28/06/2024
---

“Tamo se prostrane ravnice protežu u prekrasne brežuljke, a Božje gore uzdižu svoje uzvišene vrhove. Na ovim će mirnim ravnicama tih živahnih potoka Božji narod, toliko dugo tuđinci i putnici, naći dom. …

Tamo će besmrtni umovi s nepresušnim uživanjem proučavati čudesa stvaralačke moći, tajne spasonosne ljubavi. Tamo neće biti okrutnog, zavodljivog neprijatelja da navede na zaboravljanje Boga. Svaka sposobnost će se razviti, svako svojstvo povećati. Stjecanje znanja neće umarati um niti iscrpljivati životnu snagu. Tamo se mogu ostvariti najveći pothvati, dosegnuti najuzvišenije težnje, ispuniti najveće želje, i još uvijek će se pojaviti nove visine koje treba savladati, nova čuda za divljenje, nove istine za razumijevanje, novi predmeti da pokrenu sile uma, duše i tijela.” (Ellen G. White, Veliki sukob, str. 531,533; u izvorniku 675,677)

“S neizrecivim će se oduševljenjem djeca ove Zemlje upoznati s radošću i mudrošću bića koja nisu pala. Ona će podijeliti bogatstvo znanja i razumijevanja što su ga stekla tijekom vjekova razmišljajući o Božjim djelima. Nezamagljenim pogledom promatrat će slavu stvaranja — sunca, zvijezda i sustava, kako svi prema utvrđenom redu kruže oko Božjeg prijestolja. Na svemu, od najmanjeg do najvećeg, napisano je Stvoriteljevo ime i na svima se očituje bogatstvo Njegove moći.” (Veliki sukob, str. 533; u izvorniku 677,678)

“Veliki je sukob završen. Grijeha i grešnika više nama. Cijeli je svemir čist. Bilo neizmjerna svemira kuca istim otkucajem sklada i radosti. Od Njega koji je sve stvorio teče život, svjetlost i radost kroz prostranstva beskrajnog svemira. Od najmanjeg atoma do najvećeg svijeta, sve — živo i neživo, u svojoj nepomućenoj ljepoti i savršenoj radosti objavljuje da je Bog ljubav.” (Veliki sukob, str. 534; u izvorniku 678)

**Pitanja za razgovor**

`1.	Što mislite, zašto je Bog dopustio da grijeh tako dugo traje?U isto vrijeme, nijedno ljudsko biće na ovom svijetu ne pati duže od vlastitog postojanja. A koliko je kratak ljudski život u usporedbi s tisućama godina grijeha? Kako bi nam ta perspektiva mogla pomoći u razumijevanju teškog pitanja zla?`

`2.	Kako se tisućugodišnje razdoblje poznato kao milenij uklapau plan spasenja? Razmislite što nam o Božjem karakteru govori činjenica da će konačni sud, konačna kazna biti izvršena nad izgubljenima tek nakon što svi spašeni dobiju priliku da u potpunosti sagledaju Božju pravdu, pravednost i ljubav.`