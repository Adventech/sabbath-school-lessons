---
title:  Nada u Isusov skori povratak
date:   24/06/2024
---

`Pročitajte: Ivan 14,1-3; Titu 2,11-14. U svjetlu budućih izazova i predstojećih nevolja, zašto su ti redci tako ohrabrujući?`

Riječima: “Neka se ne plaši srce vaše” (Šarić), Isus obećava da nas nikada neće ostaviti i da će ponovno doći da nas povede kući. Ovaj svijet nije naš dom. Za nas dolaze bolji dani. U jednom od svakih 25 redaka Novi zavjet govori o povratku našega Gospodina. Kada izgledi postanu mračni i kad zakoni crkveno-državne sile budu prijetili našem životu, obećanje o Kristovom dolasku ispunjavat će naše srce nadom. To je “blažena nada” koja je nadahnjivala vjerni Božji narod u svim naraštajima.

`Pročitajte: Otkrivenje 6,15-17; Izaija 25,8.9. Usporedite stavove spašenih i izgubljenih koji se iznose u ovim redcima. Čime se može objasniti razlika između ta dva načina razmišljanja?`

Zli uviđaju užasne posljedice grijeha, dok pravedni prihvaćaju čudesne zalihe milosti. Pobuna protiv Boga dovodi do straha, osjećaja krivnje, osude i na kraju do vječnog gubitka. A naš odgovor na Njegovu spasonosnu milost dovodi do oprosta, mira i vječne radosti o Njegovom slavnom povratku.

`Pročitajte Otkrivenje 15,3.4; 19,7. Kako će otkupljeni odgovoriti na slavno spasenje koje im je darovano u Kristu?`

“Kristov će križ biti znanost i pjesma otkupljenih kroz svu vječnost. U Kristu proslavljenom gledat će Krista raspetog. … Stvoritelj svih svjetova, Presuditelj svih sudbina, odložio je svoju slavu i ponizio se iz ljubavi prema čovjeku.” (Ellen G. White, Veliki sukob, str. 512; u izvorniku 651)

`Pročitajte Otkrivenje 12,17; 17,13.14; 19,11-16. Obratite pozornost na stupnjevanje koja postoji u ovim redcima. Što nam ta progresija govori o posljednjem sukobu na Zemlji i o Kristovoj konačnoj pobjedi?`