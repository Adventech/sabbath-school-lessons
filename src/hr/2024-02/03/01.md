---
title:  Svjetlo u tami
date:   13/04/2024
---

### Biblijski tekstovi:
Ivan 8,44; Izreke 23,23; Djela 20,27-32; 2. Solunjanima 2,7-12; Psalam 119,105.116.130.133.160; Izreke 16,25; 2. Korinćanima 4,3-6.

> <p></p>
>“Tada im reče Isus: ‘Još je malo vremena svjetlo među vama. Hodite dok imate svjetlo, da vas ne bi osvojila tama! Tko ide u tami, ne zna kamo ide.’” (Ivan 12,35)

U posljednjoj biblijskoj knjizi, Otkrivenju, đavao je prikazan kao Zmaj i Zmija (Otkrivenje 12,9). On je Zmaj zato što želi uništiti Božji narod, a Zmija zato što koristi sve svoje lukave laži da bi ga prevario. U godinama nakon Kristove smrti tisuće ljudi bilo je mučeno, bacano lavovima i spaljivano na lomačama u carskom Rimu zbog odbijanja da obožavaju rimske bogove. Ali čak i suočeni s tako okrutnim kaznama, mnogi su ipak ostali vjerni, Evanđelje se širilo i Crkva je rasla.

Zato je Sotona promijenio svoju strategiju. Mnoštvo pogana se krštavalo bez temeljitog poznavanja biblijske istine. Crkvu su preplavile zablude kada su vođe počeli spajati istine Svetog pisma s popularnim običajima. Četvrto i peto stoljeće bila su doba kompromisa, kada su crkveni prelati pomiješali poganske običaje s kršćanskim naukom.

Ipak, i u najtežim životnim trenucima Bog je neprestano bio sa svojim narodom. Oni su našli Isusa, “Put, Istinu i Život” i uz pomoć Duha Svetoga stajali su čvrsto, čak i kada su bili suočeni s golemim pritiskom da odbace svoja uvjerenja. Ostali su vjerni Božjoj volji otkrivenoj u Svetom pismu i nepokolebljivo zastupali istine iz Njegove Riječi, bilo otvoreno ili prikriveno, bez obzira na pritiske kojima su bili izloženi.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 377—380.**