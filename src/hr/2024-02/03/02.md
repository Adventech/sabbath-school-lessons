---
title:  "Kompromis — sotonina vješta strategija"
date:   14/04/2024
---

`Usporedite Ivan 14,6 i Ivan 8,44. Koja se suprotnost između Isusovog i Sotoninog karaktera uočava u ta dva retka?`

Isus govori istinu jer je On izvor istine. Istina izlazi iz srca svemudrog, sveznajućeg Boga punog ljubavi. On je temelj stvarnosti i cjelokupne istine. Nasuprot tomu, Sotona je lažov i otac laži. On se služi lažima, obmanama, dezinformacijama i iskrivljavanjem istine kako bi zaveo Božji narod na stranputicu. On je prevario Evu u Edenu iskrivljavanjem istine, izazivanjem sumnje i otvorenim nijekanjem onoga što je Bog rekao. Sotonina izjava: “Ne, nećete umrijeti!” u kontekstu jedenja ploda, bilo je jasno proturječje onomu što je Bog rekao. Sotona se vjekovima koristi istom strategijom. On podriva povjerenje u Božju riječ, proturječi Božjoj otkrivenoj volji, izvrće Sveto pismo i pogrešno citira Bibliju ako to njemu odgovara.

`Pročitajte: Izreke 23,23; Ivan 17,17; 8,32. Koje sličnosti vidite u tim biblijskim odlomcima o istini u Božjoj riječi? Koja je njihova glavna poruka?`

“Sotona je dobro znao da će Sveto pismo osposobiti ljude da prepoznaju njegove prijevare i odupru se njegovoj sili. Sâm Spasitelj svijeta odupro se njegovim napadima uz pomoć Svetog pisma. Svaki napad Krist je dočekao štitom vječne istine rekavši: ‘Pisano je!’ Svakom nagovaranju neprijatelja suprotstavio je mudrost i snagu Božje riječi. Jedini način da Sotona uspostavi vlas nad ljudima i učvrsti vlast papinskog prisvajača jest da održi svijet u neznanju s obzirom na Sveto pismo. Biblija uzvisuje Boga i čovjeku određuje njegovo pravo mjesto; stoga je njezine svete istine trebalo skriti i zabraniti. Tu je logiku prihvatila rimska Crkva. Stotinama godina bilo je zabranjeno širiti Bibliju. Narodu je nije bilo dopušteno čitati ili je imati u svojoj kući, a nesavjesni svećenici i biskupi tumačili su njeno učenje tako da podrži njihove težnje. Tako je došlo do toga da papa bude gotovo sveopće priznat Božjim namjesnikom na Zemlji, koji ima vlast nad Crkvom i državom.” (Ellen G. White, Veliki sukob, str. 39,40; u izvorniku 51)

`Na koje sve načine Sotona danas pokušava izobličiti ili pogrešno protumačiti Božju riječ?`