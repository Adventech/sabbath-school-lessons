---
title:  Za daljnje proučavanje
date:   19/04/2024
---

“Ovaj isti duh mržnje i protivljenja istini nadahnjivao je Božje neprijatelje u svim vremenima, a ista budnost i vjernost tražila se od Njegovih sljedbenika. Kristove riječi upućene prvim učenicima vrijede za Njegove sljedbenike do kraja vremena: ‘Što vam velim, to velim svima: Bdijte!’ (Marko 13,37)” (Ellen G. White, Veliki sukob, str. 44; u izvorniku 56,57)

U mnogim dijelovima svijeta, a posebno tamo gdje ljudi imaju slobodan pristup Bibliji, Sotona upotrebljava druga sredstva da bi oslabio njezin utjecaj. To vrlo uspješno čini između ostaloga preko različitih znanstvenih pothvata, pa čak i proučavanja Biblije, pri čemu se ponekad zauzimaju takvi stavovi koji bi, ako bi se prihvatili, potkopali povjerenje u Božju riječ. Na primjer, Knjigu proroka Daniela, koja je napisana 500 i više godina pr. Kr., mnogi biblijski učenjaci datiraju u polovinu drugog stoljeća po Kr. Prema njihovim tvrdnjama, ona je napisana u to vrijeme. U suprotnom, ispalo bi da je prorok točno pretkazao budućnost, a to je, po njima, nemoguće. Dakle, smatraju oni, Danielova knjiga nije napisana onda kada tvrdi da je napisana, već stotinama godina kasnije. Nažalost, ta laž o Bibliji je samo jedna od mnogih koju nam suvremena znanost pokušava nametnuti. A što je još gore, mnogi prihvaćaju te neistine zato što ih zastupaju biblijski učenjaci. Nije čudo što nas Pavao upozorava: “Ispitajte sve da vidite je li od Boga i što je dobro — zadržite.” (1. Solunjanima 5,21 — Suvremeni hrvatski prijevod)

**Pitanja za razgovor**

`1.	Osvrnite se na citat iz odsjeka za utorak, a zatim odgovoritena sljedeće pitanje: Kojim se sličnim metodama Sotona koristi danas da bi neprimjetno potkopao autoritet Svetoga pisma?`

`2.	Koje su naše najbolje mjere zaštite protiv pogrešnog tumačenja Božje riječi?`

`3.	Sotonino glavno nastojanje u velikoj borbi između dobra izla jest ocrniti Božji karakter i prikazati Ga kao autoritativnog tiranina bez ljubavi. Na koji način to pokušava učiniti Zli i kakav je Božji odgovor na njegove laži?`

`4.	Apostol Petar tvrdi da “nijedno proročanstvo sadržano uPismu nije stvar samovoljnog tumačenja” (2. Petrova 1,20). Kako možemo biti sigurni da ne izvrćemo značenje Svetoga pisma radi vlastitih ciljeva? Zašto bi to moglo biti lakše nego što mislimo, i kako se od toga možemo zaštititi?`