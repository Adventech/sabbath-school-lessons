---
title:  Za daljnje proučavanje
date:   05/04/2024
---

“Protjerivanjem Sotone s Neba Bog je iskazao svoju pravednost i obranio čast svojega prijestolja. Ali kad je čovjek sagriješio popuštajući obmanama ovog odmetničkog duha, Bog je dokazao svoju ljubav time što je predao svog jedinorođenog Sina da umre za ljudski rod. Božji se karakter otkriva u pomirenju. Križ je silan dokaz cijelom svemiru da za put grijeha što ga je Lucifer izabrao ne može snositi odgovornost Božja vladavina.” (Ellen G. White, Veliki sukob, str. 396; u izvorniku 500,501)

“Dok dokazuje da je Zakon nepromjenjiv, križ na Golgoti objavljuje svemiru da je plaća grijeha smrt. Spasiteljevim posljednjim uzvikom: ‘Svršeno je!’ Sotoni je odzvonilo posmrtno zvono. Tada je odlučena velika borba koja je tako dugo trajala i osigurano završno uklanjanje zla. Božji je Sin prošao kroz vrata groba ‘da smrću uništi onoga koji ima vlast nad smrću, to jest đavla’ (Hebrejima 2,14).” (Ellen G. White, Veliki sukob, str. 398; u izvorniku 503)

**Pitanja za razgovor**

`1.	Ako je Bog znao da će se Lucifer pobuniti, zašto mu je uopćedao moć izbora? Ili, kada se Lucifer pobunio, zašto ga jednostavno nije odmah uništio? Kako bi svjetovi koji nisu pali reagirali da je Bog odmah zbrisao Lucifera? Zašto je zanimanje svemira za plan spasenja (1. Petrova 1,12; Otkrivenje 5,13; 16,7) toliko važno za razumijevanje velike borbe?`

`2.	Koje razloge možete navesti za Kristovu smrt na križu? Jeli to bilo samo zato da bi se otkrio Božji karakter? Je li to bilo zato da bi se platila otkupnina za grijeh? Ako jest, komu je plaćen taj otkup? Iznesite svoja razmišljanja i navedite biblijske razloge. 3. Kada se koristimo izrazom “veliki sukob”, na što mislimo? Razgovarajte o različitim aspektima velikog sukoba i o tome kako se pouka za ovaj tjedan može primijeniti na vaš osobni život.`

`3.	Što nam biblijski tekstovi govore o stvarnosti velikog sukoba? (Vidi, na primjer, Job 1; 2; Efežanima 6,12.)`

`4.	U kojem je smislu razumijevanje adventista sedmoga danajedinstveno među ostalim kršćanskim denominacijama? Po čemu se adventisti izdvajaju?`