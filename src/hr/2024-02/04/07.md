---
title:  Za daljnje proučavanje
date:   26/04/2024
---

“Bog je velikom svjetlošću rasvijetlio umove ovih izabranih ljudi, otkrivajući im mnoge zablude Rima. Ali oni nisu primili svu svjetlost namijenjenu svijetu. Preko njih, svojih slugu, Bog je izvodio narod iz mraka rimskih zabluda, ali pred njima su bile mnoge i velike prepreke, pa ih je vodio korak po korak, onako kako su mogli podnijeti. Oni nisu bili spremni najedanput prihvatiti cjelokupnu svjetlost. Kao što bi pun sjaj podnevnog sunca djelovao na one koji su dugo bili u mraku, svjetlost bi ih, da je iznesena, nagnala da joj okrenu leđa. Stoga ju je Bog ovim vođama otkrivao malo-pomalo, onoliko koliko je narod mogao primiti. Iz stoljeća u stoljeće dolazit će drugi vjerni djelatnici da narod vode dalje putem reforme.” (Ellen G. White, Veliki sukob, str. 80,81; u izvorniku 103)

“U drugom pismu što ga je uputio jednom svećeniku koji je postao učenikom Evanđelja, Hus s dubokom poniznošću govori o svojim pogreškama, optužujući sebe da je ‘sa zadovoljstvom nosio raskošnu odjeću i da je potrošio sate na ispraznosti’. A onda je dodao ove dirljive savjete: ‘Neka Božja slava i spasenje duša zaokupljaju tvoj um, a ne posjedovanje župnih dvorova i imanja. Čuvaj se da svoj dom ne ukrašavaš više nego svoju dušu, a iznad svega posveti se izgradnji duhovne građevine. Budi pobožan i krotak prema siromašnima i ne troši svoja dobra na gozbe. Ako ne promijeniš svoj život i ne suzdržiš se od nepotrebnih stvari, bojim se da ćeš biti oštro kažnjen kao ja.’” (Ellen G. White, Veliki sukob, str. 83; u izvorniku 105,106)

**Pitanja za razgovor**

`1.	Zašto Bog postupno otkriva istinu? Kako se ta načela moguprimijeniti na Božju crkvu danas?`

`2.	Kakav odnos postoji između novootkrivenih istina i istinakoje je Božji narod prethodno razumio? Zašto novo svjetlo nikad ne smije proturječiti starom?`

`3.	Bez obzira na to gdje živite, vaša kultura će zastupati vrijednosti, ideje i moralna mjerila koji će na neki način doći u sukob s onim što Biblija naučava. Pošto prepoznate ta područja sukoba, kako biste se vi osobno, i svi mi kao crkva, mogli suočiti s tim izazovima? Kako da ostanemo dobri građani, a da istodobno ne podlegnemo onim izopačenim vrijednostima koje njeguje naša kultura?`

`4.	Kako pismo Jana Husa utječe na vaše razmišljanje? Što utom pismu ostavlja najsnažniji dojam na vas?`