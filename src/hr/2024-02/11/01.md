---
title:  Predstojeći sukob
date:   08/06/2024
---

### Biblijski tekstovi:
Otkrivenje 14,7.9.12; Otkrivenje 4,11; Otkrivenje 13,1.2; Otkrivenje 12,3-5.17; Otkrivenje 13,11-18.

> <p></p>
>“Posveti ih istinom; tvoja je riječ istina.” (Ivan 17,17)

Postoji razmjerno nov medicinski uređaj pod nazivom biočip veličine zrna riže, koji se može ugraditi u tijelo pacijenta. Biočip sadrži informacije o povijesti bolesti pacijenta, koje se zatim mogu dobiti prolaskom vanjskog čitača preko područja gdje je biočip umetnut. Neki kršćani to vide kao urotu kojom se nameće žig Zvijeri. Za druge žig Zvijeri ima veze s bar-kodovima na konzervama hrane. Ili je to neki misteriozni broj na novčanicama dolara koji navodno iznosi 666. Za neke to ima veze s masonskim redom, iluminatima, crnim helikopterima UN-a i Ujedinjenim narodima.

Pouka za ovaj tjedan ukazuje na predstojeći sukob oko bogoštovlja. Sotona će osporavati Božju vlast pokušavajući potkopati Božji zakon. Konkretno, subota će postati središte sveopćeg sukoba u čijem će središtu biti pitanje bogoštovlja. Sotona mrzi subotu jer mrzi Stvoritelja. On će upotrijebiti prisilu, pritisak i silu da bi slomio našu odanost Kristu. Doći će do sukoba oko pravog i lažnog dana bogoslužja. Bog upućuje posljednji poziv na vjernost Kristu usprkos progonstvu, gospodarskim zabranama, zatvaranju i proglasu o smrtnoj kazni. Pouka za ovaj tjedan pokazuje kako će nas Isus provesti kroz posljednji sukob na Zemlji.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 422—425.**