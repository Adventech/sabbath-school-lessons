---
title:  Za daljnje proučavanje
date:   17/05/2024
---

Pogledajte sljedeći grafikon u vezi s proročanstvima o 70 tjedana i 2.300 dana. Ta proročanstva počinju 457. godine pr. Kr. i najavljuju događaje povezane s “Mesijom Knezom” (Varaždinska Biblija), na kojem se proročanstvo o 70 tjedana temelji. Polazeći od tog čvrstog temelja, proročanstvo o 2.300 dana završava 1844. godine.

![Chart](https://sabbath-school-resources-assets.adventech.io/hr/ss/2024-02/07/chart.png)

“Slično prvim učenicima, ni William Miller ni njegovi drugovi nisu posve shvatili značenje vijesti koju su objavljivali. Duboko ukorijenjene zablude u Crkvi sprečavale su ih da dođu do pravilnog tumačenja jedne važne točke u proroštvu. I stoga su — premda su u svijetu objavljivali vijest koju im je Bog povjerio — zbog pogrešnog razumijevanja njezinog smisla ipak doživjeli razočaranje.” (Ellen G. White, Veliki sukob, str. 277,278; u izvorniku 351,352)

“Bog je ipak ostvario svoj dobronamjerni cilj, jer je dopustio da se upozorenje o sudu iznese upravo na ovaj način. Veliki je dan bio blizu i ljudi su po Božjoj providnosti kušani određenim vremenom kako bi otkrili što im je u srcu. Vijest je bila namijenjena kušanju i čišćenju Crkve. Ljudi su trebali saznati teži li im srce za svijetom ili za Kristom i Nebom. Tvrdili su da ljube Spasitelja, a sada su svoju ljubav trebali dokazati. Jesu li bili spremni odreći se svojih svjetovnih nada i častoljubivih planova i s radošću pozdraviti dolazak svoga Gospodina? Vijest im je trebala omogućiti da spoznaju svoje pravo duhovno stanje. Bila je poslana u milosti kako bi ih potakla da pokajanjem i poniznošću traže Gospodina.” (Ellen G. White, Veliki sukob, str. 279; u izvorniku 353)

**Pitanja za razgovor**

`1.	Koje pouke možemo izvući iz iskustva Williama Millera?Opovrgava li Bog ponekad naša pogrešna shvaćanja?`

`2.	Zašto je razumijevanje Daniela 9,24-27 tako značajno zautvrđivanje unutarnje cjelovitosti Biblije i Kristove božanske naravi?`

`3.	Koju ulogu u planu spasenja ima razumijevanje proročanstava? Zašto su proročanstva tako značajna u Božjem planu?`