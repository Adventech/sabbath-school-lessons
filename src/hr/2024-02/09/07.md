---
title:  Za daljnje proučavanje
date:   31/05/2024
---

“U nedostatku dokaza iz Svetoga pisma koji bi išli njima u prilog, mnogi su, zaboravljajući da se ista vrsta rasuđivanja koristila protiv Krista i Njegovih apostola, neumorno pitali: ‘Zašto naši veliki ljudi ne razumiju ovaj predmet o suboti? Malo je onih koji vjeruju kao što vi vjerujete. Nemoguće je da ste vi u pravu, a svi učeni ljudi u svijetu u zabludi.’

Da bi se pobili takvi argumenti, valjalo je samo navesti nauk Svetoga pisma i uputiti na povijest Gospodnjeg postupanja sa svojim narodom u svim vremenima.” (Ellen G. White, Veliki sukob, str. 360; u izvorniku 455)

“Ali kršćani su u ranijim stoljećima svetkovali nedjelju, uvjereni da svetkuju biblijsku subotu. I danas u svakoj Crkvi, ne isključujući Rimokatoličku, ima pravih kršćana koji iskreno vjeruju da je nedjelja božanski određen dan odmora. Bog prihvaća njihovu iskrenu namjeru i pošten postupak. Ali kad svetkovanje nedjelje bude nametnuto zakonom i svijetu bude jasna obveza prema pravoj suboti, onda će svi koji budu prestupali Božju zapovijed, da bi poslušali propis iza kojega nema većeg autoriteta no što je Rim, time štovati papinstvo više nego Boga. Takvi će se pokloniti Rimu i sili koja nameće ustanovu koju je uveo Rim. Oni se klanjaju Zvijeri i njezinom kipu. Kad budu odbacili ustanovu koju je Bog proglasio znakom svojega autoriteta i namjesto nje iskazivali poštovanje onoj koju je Rim izabrao kao znak svoje vrhovne vlasti, ljudi će time primiti znak odanosti Rimu — ‘žig Zvijeri’. I tek kad ovaj predmet bude jasno iznesen ljudima i oni dođu u položaj da biraju između Božjih i ljudskih zapovijedi, tada će oni koji nastave s prijestupima primiti ‘žig Zvijeri’.” (Ellen G. White, Veliki sukob, str. 355; u izvorniku 449)

**Pitanja za razgovor**

`1.	Svijet se mijenja tako brzo i tako dramatično. Zašto moramobiti uvijek budni i na oprezu kako nas događaji posljednjih dana ne bi zatekli nespremne?`

`2.	Kako se razumijevanje suda i Božjeg zakona može uskladitis činjenicom da se spašavamo isključivo milošću?`

`3.	Na koje načine možete svjedočiti onima koji ne razumijuznačenje prave subote i iskreno svetkuju nedjelju, prvi dan tjedna?`

`4.	Koje opasnosti leže u povezivanju crkvenih i državnih vlasti? Kako se mi kao kršćani trebamo odnositi prema vlastima?`