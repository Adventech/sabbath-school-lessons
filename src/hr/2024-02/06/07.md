---
title:  Za daljnje proučavanje
date:   10/05/2024
---

“Kad su vjerske i svjetovne vlasti zabranile Bibliju, kad je njezino svjedočanstvo izopačeno i kad su uloženi svi mogući napori što su ih ljudi i demoni mogli smisliti da od nje odvrate umove naroda; kad su oni koji su se usudili objaviti njezine svete istine bili progonjeni, izdani, mučeni i trpani u tamničke ćelije, ubijani kao mučenici zbog svoje vjere ili prisiljavani da bježe u planinsku pustoš, u gudure i špilje — tada su dva vjerna svjedoka proricala obučena u kostrijet. Ali su nastavili svjedočiti tijekom cijelog razdoblja od 1260 godina. U najmračnije doba bilo je vjernih ljudi koji su ljubili Božju riječ i revnovali za Njegovu čast. Ovim je vjernim slugama dana mudrost, snaga i vlast da objave Njegovu istinu tijekom cijelog tog razdoblja.” (Ellen G. White, Veliki sukob, str. 212; u izvorniku 267,268)

“Kad se Francuska javno odrekla Boga i odbacila Bibliju, zli ljudi i duhovi tame radovali su se postignuću dugo željenog cilja — kraljevstva oslobođenog ograničenja Božjeg zakona. … Božji Duh, koji obuzdava okrutnu Sotoninu moć, u velikoj se mjeri povukao i onome koji uživa u ljudskoj bijedi dopušteno je da radi po volji. Oni koji su izabrali službu pobuni uskoro su želi njezine plodove, dok zemlja nije bila napunjena zločinima previše strašnim da bi ih pero opisalo. Iz opustjelih pokrajina i upropaštenih gradova čuo se strašan krik — krik najvećeg očaja. Francuska se uzdrmala kao da ju je pogodio potres. Religija, zakon, društveni red, obitelj, država i Crkva — sve je to oboreno bezbožnom rukom koja se podigla protiv Božjeg zakona.” (Veliki sukob, str. 225,226; u izvorniku 286)

“Ako Crkva ne slijedi put koji je On otvorio svojom providnosti, prihvaćajući svaku zraku svjetlosti i vršeći svaku dužnost koja joj može biti otkrivena, religija će se neizbježno svesti na držanje formi, a duh životvorne pobožnosti će nestati.” (Veliki sukob, str. 249; u izvorniku 316)

**Pitanja za razgovor**

`1.	Kako su se načela velikog sukoba otkrila tijekom Francuske revolucije?`

`2.	Tvrdeći da Bog ne postoji, netko je napisao da “smo slobodniostvarivati vlastite ciljeve i prelaziti sve intelektualne granice ne obazirući se na znakove upozorenja”. Zašto nam izraz “ne obazirući se na znakove upozorenja” tako puno otkriva o razlozima zbog kojih mnogi odbacuju Boga? Kako nam takve ideje pomažu da objasnimo nešto od onoga što se događalo tijekom Francuske revolucije?`