---
title:  Za daljnje proučavanje
date:   13/12/2019
---

U knjizi Ellen G. White Put Kristu pročitajte poglavlje “Radosni u Gospodinu”, str. 122—135 (u izvorniku 115—126).

“Kad im je objavio Božje naredbe i prijetnje, kad ih je podsjetio na strašne kazne koje je Izrael u prošlosti navukao na se zbog toga grijeha, njihova se savjest probudila i započela je obnova koja je otklonila Božji prijeteći gnjev i donijela im Njegovo odobravanje i blagoslov.

Čak je i među onima koji su obavljali svete službe bilo ljudi koji su oklijevali rastati se od svojih žena tuđinki, izjavljujući da ne mogu natjerati sebe da to učine. Međutim, nije bilo iznimaka, nije bilo obzira ni prema zvanju ni prema položaju. Tko je god, pa makar se radilo o svećeniku ili upravitelju, odbio prekinuti svoju vezu s tuđincima, smjesta je bio udaljen iz službe Gospodinu. Unuk velikoga svećenika, oženivši se kćerkom poznatog Sanbalata, ne samo da je bio udaljen iz službe, već i protjeran iz Izraela. Nehemija se molio: ‘Spomeni se, Bože moj, ovih ljudi, jer su oskvrnuli svećeništvo i zavjet svećenički i levitski.’” (Ellen G. White, Proroci i kraljevi, str. 428,429; u izvorniku 674)

**Pitanja za razgovor**

`1.	Pročitajte prethodni navod Ellen G. White. Razgovarajte urazredu o tome što je Nehemija učinio ne praveći nikakvih iznimaka, čak ni u slučaju kada se činilo da stvarno vole svoje žene i da se ne žele razdvojiti od njih. Mislite li da je Nehemija bio previše strog, previše krut i da je mogao napraviti određene iznimke? Zašto? Kako Crkva u ovom istom okviru primjenjuje disciplinu s ljubavlju i razumijevanjem, i kako istodobno može biti dosljedna a da ne umanjuje Božja mjerila istine?`

`2.	Iako znamo da nema ničega legalističkog u vezi sa svetkovanjem sedmog dana subote — kao što nema ničeg legalističkog kad je riječ o tome da ne želimo ništa tuđe, da ne krademo i ne lažemo — kako možemo paziti da svetkovanje subote (ili poslušnost bilo kojoj drugoj zapovijedi) ne pretvorimo u nešto legalističko? Zašto je najmoćnija zaštita protiv zamke legalizma da uvijek pred sobom imamo križ i ono što je Krist učinio za nas na križu?`

`3.	U isto vrijeme, kako se možemo zaštititi od opasnosti kojanam prijeti ako polako ali stalno činimo kompromise, poput onih kojima se suprotstavio Nehemija?`