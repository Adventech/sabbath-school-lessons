---
title:  Narod pada u stari grijeh
date:   07/12/2019
---

> <p></p>
> “Zapovjedio sam levitima da se očiste i da dođu čuvati vrata, kako bi se svetkovao dan subotni. I za ovo se spomeni mene, Bože moj, i smiluj mi se po svome velikom milosrđu!” (Nehemija 13,22)

### Biblijski tekstovi
Nehemija 13,1-9; Ponovljeni zakon 23,3-6; Nehemija 13,10-14; Brojevi 18,21-24; Nehemija 13,15-22; Ivan 5,5-16.

U međuvremenu, između 12. i 13. poglavlja, Nehemija se vraća u Babilon. Iako ne znamo koliko dugo je bio odsutan, kada se vratio (vjerojatno oko 430.-425. g. pr. Kr.), narod je ponovno upao u grijeh. Iako su sklopili savez s Bogom da neće stupati u brak s idolopoklonicima, da će svetkovati subotu i da će desetinama i darovima podupirati Hram i one koji rade u njemu (Nehemija 10) — prekršili su sva tri obećanja. U trenutku kada se Nehemija vratio, bili su vrlo nemarni u svojem posvećenju Bogu. Narod je prestao davati desetine i darove, počeo je upotrebljavati prostorije Hrama za druge svrhe, prestao je pravilno svetkovati subotu, čak se vratio i stupanju u brak s pripadnicima okolnih naroda. Što je najgore od svega, upravo su vođe koje je Nehemija ostavio doprinijeli slabljenju odnosa između izraelskog naroda i Boga. Ne čudi što je Nehemija bio utučen kada je shvatio do kakvih je promjena došlo. Međutim, umjesto da prihvati takvo stanje, još jednom je, kako je njegov karakter zahtijevao, djelovao na slavu Bogu.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 13