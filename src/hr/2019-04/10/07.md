---
title:  Za daljnje proučavanje
date:   06/12/2019
---

U knjizi Ellen G. White Put Kristu pročitajte poglavlje “Rast u Kristu”, str. 69—79 (u izvorniku 67—75).

“Kristov će križ biti znanost i pjesma otkupljenih kroz svu vječnost. U Kristu proslavljenom gledat će Krista raspetog. Nikada se neće zaboraviti da se Onaj čija je moć stvorila i održava nebrojene svjetove u širokom svemirskom prostranstvu, Božji miljenik, Veličanstvo Neba, Onaj kome se kerubi i sjajni serafi oduševljeno klanjaju — ponizio da bi podigao palog čovjeka; da je ponio krivnju i sramotu grijeha, i skrivanje Očeva lica, dok bol za izgubljenim svijetom nije slomila Njegovo srce i ugasila Njegov život na golgotskom križu. To što je Stvoritelj svih svjetova, Presuditelj svih sudbina, odložio svoju slavu i ponizio se iz ljubavi prema čovjeku, uvijek će izazivati čuđenje i divljenje svemira. Kad spašeni narodi pogledaju Otkupitelja i na Njegovu licu vide vječnu Očevu slavu; kad budu promatrali Njegovo prijestolje koje traje od vijeka do vijeka i kad shvate da Njegovom kraljevstvu nema kraja, uskliknut će u uzvišenoj pjesmi: ‘Dostojno, dostojno je Janje koje je bilo zaklano i svojom nas dragocjenom krvlju iskupilo Bogu!’” (Ellen G. White, Velika borba, str. 559; u izvorniku 651,652)

**Pitanja za razgovor**

`1.	Razgovarajte u razredu o nalaženju prave ravnoteže u bogoslužju između iskazivanja strahopoštovanja i radovanja, ili odgovorite na sljedeće pitanje: Isključuju li se međusobno iskazivanje strahopoštovanja i radovanje?`

`2.	Izraelci su predali jeruzalemski zid božanskoj zaštiti putem obreda posvećenja i na taj način priznali da je zid beskoristan ako ga Bog ne brani. Salomon je to lijepo rekao: “Ako Jahve kuću ne gradi, uzalud se muče graditelji. Ako Jahve grad ne čuva, uzalud stražar bdi.” (Psalam 127,1) Što nam ovaj redak govori o svim našim naporima za Gospodina?`

`3.	Koja je uloga glazbe u vašem iskustvu kad je riječ o crkvenombogoslužju?`

`4.	Pismo jasno kaže da je Isus naš Veliki svećenik u Svetištuna Nebu. Što On točno tamo čini za nas? Čemu nas služba svećenika u zemaljskom Hramu može naučiti o tome što Isus čini za nas u nebeskom?`