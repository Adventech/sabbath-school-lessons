---
title:  Proslavljanje Boga
date:   30/11/2019
---

> <p></p>
> “I pjevahu Jahvi hvalu i slavu: ‘Jer je dobar, jer je vječna njegova ljubav prema Izraelu.’” (Ezra 3,11)

### Biblijski tekstovi
Nehemija 12,27-47; 1. Ljetopisa 25,6-8; 1. Ivanova 1,7-9; Ivan 1,29.36; 1. Korinćanima 5,7; Hebrejima 9,1-11.

Ključni biblijski tekst za ovaj tjedan daje nam uvid u židovske bogoslužne običaje i kako se njihova zahvalnost prema Bogu uzdizala u hvali. Godine 515. pr. Kr. slavili su posvećenje novog Hrama (Ezra 6,1518) a zatim, šezdesetak godina poslije, narod je proslavljao posvećenje završenog jeruzalemskog zida (Nehemija 6,15-7,3; 12,27 i dalje).

Nakon navođenja rodoslovlja u 11. i 12. poglavlju Knjige Nehemijine, pisac se usredotočuje na trenutak kada se proslavljalo posvećenje gradskog zida. Vladao je običaj da narod posvećuje određene stvari Bogu: Hram, gradski zid, čak i kuće i javne građevine. Takvo posvećenje bilo je pomno pripremano i praćeno pjevanjem, glazbom, gozbom, prinošenjem žrtava, radovanjem, veseljem i očišćenjem naroda. David je uspostavio praksu prinošenja žrtava tijekom posvećenja, a poslije su izraelski vođe slijedili njegov primjer, počevši od Salomona, kada je donio Kovčeg u Hram (1. o kraljevima 8,5).

Ovoga ćemo tjedna proučavati o tome kako su se klanjali Bogu u tom razdoblju i što mi, koji služimo istom Bogu, možemo primijeniti u svojem životu.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 12