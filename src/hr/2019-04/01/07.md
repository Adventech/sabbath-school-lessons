---
title:  Za daljnje proučavanje
date:   04/10/2019
---

U knjizi Ellen G. White Proroci i kraljevi pročitajte poglavlje “Ezra, svećenik i književnik”, str. 386—392 (u izvorniku 607—617).

Zapazite Ezrin marljiv rad: “Ezra je postao Božji predstavnik, učio je ljude oko sebe načelima koja vladaju Nebom. Tijekom preostalih godina svoga života, bez obzira na to je li se nalazio u blizini dvora medoperzijskoga kralja ili u Jeruzalemu, svojim osnovnim životnim zvanjem smatrao je posao učitelja. Dok je drugima prenosio istine koje je naučio, povećavala se njegova radna sposobnost. Postao je čovjek pobožnosti i revnosti. Bio je Gospodnji svjedok svijetu, svjedočeći o snazi biblijske istine da oplemeni čovjekov svakidašnji život.” (Ellen G. White, Proroci i kraljevi, str. 387; u izvorniku 609)

“U djelu obnove koje danas treba biti obavljeno, potrebni su ljudi koji po ugledu na Ezru i Nehemiju neće uljepšavati ni opravdavati grijeh, niti će izbjegavati da brane Božju čast. Oni na kojima počiva teret ovoga posla neće ostajati mirni kada se čini zlo, niti će zlo pokrivati ogrtačem lažnog milosrđa. Oni će imati na umu da Bog ne gleda tko je tko i da je strogost prema nekolicini zapravo milost prema mnogima. Oni će također imati na umu da onaj koji ukorava zle, uvijek mora biti nadahnut Kristovim duhom.” (Isto, str. 429; u izvorniku 675)

**Pitanja za razgovor**

`1.	Da, primili smo mnoga divna Gospodnja obećanja. Međutim,u isto vrijeme, Bog nam se ne nameće. Kako odluke koje donosimo u svojem životu mogu osujetiti ispunjenje Njegovih obećanja?`

`2.	Pročitajte Danielovu molitvu u Danielu 9,1-23. Koja načelamožete primijeniti u svojem životu? Odnosno, što je činio Daniel, kakav je bio njegov stav i što je tražio? Što još zapažate što se može primijeniti na nas danas?`

`3.	U odsjeku od četvrtka Ellen G. White piše da je Božja riječbila u središtu Ezrine službe i da je marljivo radio na njezinom širenju među narodom. Koja je jasna i važna pouka za nas danas u vezi sa središnjim mjestom koje Božja riječ treba zauzimati u našem životu i Crkvi?`