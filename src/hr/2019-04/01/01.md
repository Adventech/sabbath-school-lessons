---
title:  "Davanje smisla povijesti: Zerubabel i Ezra"
date:   28/09/2019
---

> <p></p>
> “Ovako veli perzijski kralj Kir: ‘Sva zemaljska kraljevstva dade mi Jahve, Bog nebeski. On mi naloži da mu sagradim Dom u Jeruzalemu, u Judeji.’” (Ezra 1,2)

### Biblijski tekstovi
Jeremija 25,11.12; Daniel 9,1.2; Ezra 4,17; Izaija 55,8.9; Ezra 7,1-28.

Bog je u Jeremijinim spisima obećao da će se Njegov narod vratiti u svoju domovinu nakon sedamdeset godina sužanjstva u Babilonu. Kralj Kir bio je Božje oruđe preko kojeg je ostvaren ovaj povratak. Kir, Božji pomazanik (Izaija 45,1), izdao je proglas oko 538. g. pr. Kr. kojim je omogućio Božjem narodu da se vrati u svoju zemlju i ponovno sagradi Hram. Upravo je Bog nadahnuo Kira da kaže Jeruzalemu: “Sagradi se!” i Crkvi: “Utemelji se!” (Izaija 44,28) Bog je zajamčio da će Jeruzalem biti ponovno sagrađen. On je pokrenuo i Kirovo srce da izda dopuštenje da se sagradi Hram. Uvijek je ohrabrujuće vidjeti da Božji narod pozitivno reagira na Gospodnje djelovanje: “Tada ustadoše glavari obitelji Jude i Benjamina, svećenici i leviti i svi kojima je Bog potaknuo duh, i krenuše graditi Dom Jahvin u Jeruzalemu.” (Ezra 1,5) U ovom retku vidimo kako narod pozitivno odgovara na Božja moćna i milostiva djela. Svoja najveća dostignuća postižemo kada shvatimo tko je Bog i što čini, kada spoznamo da s ljubavlju vodi svoj narod.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 3