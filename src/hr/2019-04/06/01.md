---
title:  Čitanje Riječi
date:   02/11/2019
---

> <p></p>
> “I čitahu iz knjige Božjeg zakona po odlomcima i razlagahu smisao, da narod može razumjeti što se čita.” (Nehemija 8,8)

### Biblijski tekstovi
Nehemija 8,1-8; Ponovljeni zakon 31,9-13; Matej 17,5; Djela 8,26-38; Nehemija 8,9-12; Levitski zakonik 23,39-43.

Jeruzalemski zid bio je završen. Pod vodstvom Nehemije Izraelci su postavili vrata i dovršili glavni zadatak. Kada je gradnja zida privedena kraju, okolni narodi su se uplašili i prepoznali “da je Bog naš učinio to djelo” (Nehemija 6,16). Neprijatelji su shvatili da je Bog Izraelov stvaran jer su usprkos snažnom protivljenju i mržnji ipak dovršili posao koji su započeli.

Nehemija je nakon završetka zida postavio upravitelja Jeruzalema (svojeg brata Hananija) i zapovjednika grada (Hananiju). Obojica su bila izabrana zbog poštenja, pouzdanosti i poštovanja prema Bogu (Nehemija 7,2), a ne prema rodoslovlju. Zid je bio završen tijekom mjeseca Elula (šesti mjesec; Nehemija 6,15).

Koji je trebao biti sljedeći posao? Daljnja poglavlja Knjige Nehemijine (8—10) opisuju važan niz događaja u mjesecu Tišriju, sedmom mjesecu (Nehemija 8,2). U ovim tekstovima vidjet ćemo s kakvom su odlučnošću Izraelci poslušali Božju riječ i kako su joj se radovali.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 8