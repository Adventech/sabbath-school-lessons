---
title:  Za daljnje proučavanje
date:   08/11/2019
---

U knjizi Ellen G. White Proroci i kraljevi pročitajte poglavlje “Poučen Božjem zakonu”, str. 422—425 (u izvorniku 661—668).

“A sad su trebali pokazati i svoje povjerenje u Njegova obećanja. Bog je prihvatio njihovo pokajanje; sad su se trebali radovati, sigurni da su im grijesi oprošteni i da im je ponovno poklonjena božanska naklonost. ...

Svako istinsko obraćenje Bogu unosi trajnu radost u život. Kad se grešnik pokori utjecaju Duha Svetoga, uviđa svoju krivnju i nečistoću nasuprot svetosti velikog Ispitivača ljudskih srca. Uviđa da je kao prijestupnik osuđen. Međutim, neka zbog toga ne padne u očaj jer mu je pomilovanje već osigurano. On se može radovati što su mu grijesi oprošteni, može uživati u ljubavi nebeskog Oca koji mu oprašta. Bogu je na slavu da grešna, ali pokajnička ljudska bića grli rukama svoje ljubavi, da zavija njihove rane, da ih čisti od grijeha i odijeva ih u haljine spasenja.” (Ellen G. White, Proroci i kraljevi, str. 425; u izvorniku 668)

**Pitanja za razgovor**

`1.	U kojim okolnostima možete doživjeti “radost Jahvinu” (Nehemija 8,10) kao svoju snagu? Postoji li nešto što moramo učiniti da bismo iskusili Božju silu i Njegov oprost u svojem životu? Ako postoji, što je to?`

`2.	Kako pronalazimo pravu ravnotežu između plakanja zbogsvojih grijeha i radovanja u Gospodinu? Zar to nije u suprotnosti jedno s drugim? Kako Zakon i Evanđelje zajedno pružaju odgovor? (Vidi Rimljanima 3,19-24.)`

`3.	Pročitajte Nehemija 8,10, gdje Nehemija kaže narodu: “Hajde, jedite pretilinu i pijte slatko, pošaljite obroke i onima koji nemaju ništa pripravljeno, jer ovaj je dan svet za Gospodina našega. I ne budite žalosni jer radost Gospodnja, to je vaša snaga.” (Varaždinska Biblija) Jedite masnu hranu, pijte slatko, dajte onima koji nemaju ništa spremljeno — i sve to činite zato što je “ovaj je dan svet za Gospodina”? Što nas to uči o načinima na koje se možemo radovati u Gospodinu? Što “sveti” dan znači u ovom okviru?`