---
title:  Za daljnje proučavanje
date:   29/11/2019
---

U knjizi Ellen G. White Put Kristu pročitajte poglavlje “Opredjeljenje”, str. 58—68 (u izvorniku 57—65).

“Ima i takvih koji su upoznali Kristovu ljubav koja prašta, i koji doista žele biti Božja djeca, ali su svjesni nesavršenosti svojega karaktera i grešnosti svojega života, pa su spremni posumnjati da je Duh Sveti stvarno obnovio njihovo srce. Takvima preporučujem: nemojte se povlačiti, ne dopustite da vas obuzme očaj! Često ćemo se morati bacati pred Isusove noge i plakati zbog svojih nedostataka i pogrešaka, ali se ne smijemo obeshrabriti! Ako nas je neprijatelj čak i nadvladao, Bog nas ne odbacuje, ne zaboravlja i ne odbija! Nipošto! Krist se nalazi s desne strane Bogu i osobno se zauzima za nas. … On čezne da vas vrati k sebi, da gleda kako se Njegova čistoća i svetost odražavaju u vama. I ako se samo želite pokoriti Njemu, On, koji je započeo dobro djelo u vama, nastavit će ga sve do dana Isusa Krista. Molite se usrdnije, vjerujte potpunije! Kad budemo posumnjali u svoju snagu, oslonimo se na silu svojega Otkupitelja i tada ćemo proslavljati Onoga koji je zdravlje naše duše.” (Ellen G. White, Put Kristu, str. 66,67; u izvorniku 64)

**Pitanja za razgovor**

`1.	Razmišljajte o 2. poglavlju knjige proroka Daniela i o tomekako je Daniel prije nekoliko tisuća godina tako točno prorekao uspon i pad kraljevstava, opisavši čak (vrlo točno) nejedinstvo suvremene Europe. Kako možemo izvući utjehu iz ovog proročanstva koje nam tako snažno pokazuje da čak i usred kaosa u svijetu, Bog zna sve što se događa i da je sve predvidio?`

`2.	Bog zna sve o nama. To je utješno i daje nam jamstvo isigurnost da se On brine o nama. “Sada ovako govori Jahve, koji te stvorio, Jakove, koji te sazdao, Izraele: ‘Ne boj se, jer ja sam te otkupio; imenom sam te zazvao: ti si moj!’” (Izaija 43,1) Kako druge možete uvjeriti u Božju prisutnost i brigu kada prolaze kroz emocionalne, društvene i financijske krize, kao i krize u odnosima?`

`3.	Razmišljajte više o pitanju iz odsjeka od srijede, o tome daEzra nije želio zamoliti kralja za pomoć jer se plašio da će to kompromitirati njegove riječi o Božjoj zaštiti. Znamo, na primjer, da je Bog iscjelitelj. Znači li to, onda, da pokazujemo nedovoljno vjere u Njega ako se obratimo liječniku? Razgovarajte o ovom pitanju u razredu.`