---
title:  Iskustvo
date:   29/11/2019
---

### <center>Tko je ukrao bicikle?

Bio je to veliki izazov. Natalija Balan, pedesetdevetogodiπnja baka, nije znala kako bi prikazala Boga dvojici mlade braće koju je dovela k sebi kući iz rruskog sirotišta.

Dječaci Daniil (10 godina) i njegov brat Nikita (9 godina) trpjeli su neizrecivo zlostavljanje od svojeg oca alkoholičara i poslije u sirotištu. Njihov majka je već bila umrla.

Natalija i njezin suprug Jakov, umirovljeni adventistički pastor, doveli su udomljenu djecu u svoj dom u Obolensku, gradiću od 4.600 stanovnika, smještenom 115 kilometara južno od Moskve. Na taj su se korak odlučili nakon što su pročitali tekstove Ellen G. White, suosnivačice Crkve, u kojima ona poziva adventističke obitelji da se zauzmu za siročad. Ovi novi roditelji iskreno su se molili da se Bog očituje u životima ovih dječaka.

Tada se dogodila nesreća. Daniil i Nikita imali su stare bicikle koje su dobili na poklon od ljubaznih susjeda, na kojima su se voljeli voziti. Ali dječacima se nije dalo stalno voziti bicikle dizalom do sedmog kata zgrade. Nisu poslušali tatino upozorenje da ih ne ostavljaju u prizemlju na prvom katu i jednoga dana bicikli više nisu bili tamo.

Kako su dječaci plakali!

“Pomolimo se Bog i On će nam pomoći”, rekla je majka. Na jutarnjem obiteljskom bogoslužju mama se molila:

“Dragi Bože, molim Te pomozi onima koji su ukrali bicikle da ih vrate.” Tada su se molili i dječaci.

U gradu je postojala samo jedna škola i majka je bila uvjerena da su polaznici te škole uzeli bicikle. Uz dopuštenje ravnatelja, oko škole je objesila natpise na kojima je pisalo:

“Djeca iz ove škole ukrala su dva bicikla koji pripadaju dvojici posvojenih dječaka. Molim da vratite bicikle.”

Majka i dva dječaka molili su se tri dana svakog jutra i večeri.

Tada je zazvonio interfon signalizirajući da netko dolje želi razgovarati s obitelji. Javio se muški glas: “Siđi i uzmi bicikl.”

Dolje je majka pronašla neznanca sa skupim, potpuno novim biciklom.

“Vidio sam vaš oglas kad sam sina vodio u prvi razred”, rekao je. “Moj dječak je premali za ovaj bicikl pa sam vam ga odlučio pokloniti.”

Veliki bicikl otišao je starijem dječaku Daniilu. “Bože, hvala Ti na tako lijepom biciklu!” molio se te večeri.

Nikita je također bio sretan, ali je poželio imati svoj bicikl. Majka mu je rekla: “Pomolimo se Bogu.” Obitelj se nekoliko dana molila za njegov bicikl.

Jednog jutra ponovno je interfon zazvonio i javio se muški glas: “Siđi i uzmi bicikl.”

Majka je vidjela drugog stranca s drugim skupim biciklom.

Čovjek je također rekao da je bicikl prevelik za njegovog sina koji ide u prvi razred. Nikita je bio presretan!

“Zahvaljujem Bogu što odgovara na molitve — posebno moju, da moja djeca upoznaju Boga”, rekla je Natalija.

*Andrew McChesney, AdventistMission.org 