---
title:  Kušnje, nevolje i popisi
date:   23/11/2019
---

> <p></p>
> “Priključili su se svojoj braći i glavarima te su se obvezali prisegom i zakletvom da će stupati prema Zakonu Božjem, koji je dan po rukama Mojsija, sluge Božjega, i da će držati i vršiti sve zapovijedi Jahve, Boga našega, njegove naredbe i zakone.” (Nehemija 10,30)

### Biblijski tekstovi
Ezra 1,9-11; Daniel 1,1.2; Daniel 5; Ponovljeni zakon 30,1-6; Ezra 8,1-23; Nehemija 11,1.2; Nehemija 12,1-26.

Mi obično preskačemo rodoslovlja i dugačke liste u Bibliji: međutim, Gospodin ih je uključio s razlogom. Bog u Bibliji posvećuje pozornost detaljima. On zapaža pojedinosti i to nas uvjerava da nas On nikada ne zaboravlja. Ovih nekoliko primjera rodoslovlja pokazuje da Bog zna sve o obiteljima, a popisi predmeta govore nam da se Bog brine čak i za ono što drugi smatraju “beznačajnim”. Isus je izjavio da se Bog brine o vrapcima i da čak broji kosu na našoj glavi: “Zar se ne prodaje pet vrabaca za dva novčića? Ipak, ni jednoga od njih ne zaboravlja Bog. A vama su izbrojene i vlasi na glavi! Ne budite bojažljivi! Vi više vrijedite od mnoštva vrabaca.” (Luka 12,6.7) Bog koji se brine o ovim detaljima, brine se i o nama. On zna sve pojedinosti koje nas muče.

Prema tome, možemo imati puno povjerenje, njegovati pouzdanje i steći mir u sigurnosti da se Gospodin brine o svakom području našeg života. Iako nam ova spoznaja pruža utjehu, treba nam također poručiti da se i mi trebamo brinuti o svakom području u svojem životu.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 11