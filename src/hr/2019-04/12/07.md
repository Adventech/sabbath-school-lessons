---
title:  Za daljnje proučavanje
date:   20/12/2019
---

U knjizi Ellen G. White Proroci i kraljevi pročitajte poglavlje “Obnova”, str. 426—431 (u izvorniku 669—678).

“Marljivost na dužnosti povjerenoj od Boga važan je dio istinske vjere. Ljudi trebaju iskoristiti okolnosti i kao Božja oruđa ostvariti Njegovu volju. Brza i odlučna akcija u pravo vrijeme donijet će slavnu pobjedu, dok će odlaganje i nemar izazvati poraz i samo sramotiti Boga. Ako vođe u djelu istine nemaju revnosti, ako su ravnodušni i besciljni, i Crkva će biti nemarna, ravnodušna i voljet će užitke; ali ako su vođe ispunjeni svetom odlučnošću da služe Bogu i samo Bogu, narod će biti ujedinjen, pun nade i željan da radi.

Božja riječ puna je oštrih i izrazitih suprotnosti. Grijeh i svetost stoje jedno nasuprot drugome da bismo, promatrajući ih, mogli izbjeći prvo i prihvatiti drugo. Stranice koje opisuju mržnju, laž i prijevare Sanbalata i Tobije opisuju i plemenitost, odanost i požrtvovnost Ezre i Nehemije. Nama je prepušteno da izaberemo za kim ćemo se povesti. Strašne posljedice kršenja Božjih zapovijedi stavljene su nasuprot blagoslovima koji proizlaze iz poslušnosti. Mi sami moramo odlučiti hoćemo li pretrpjeti prvo ili uživati drugo.” (Ellen G. White, Proroci i kraljevi, str. 430; u izvorniku 676)

**Pitanja za razgovor**

`1.	Dok čitamo ove izvještaje, jasno je da mnogi u narodu nisubili posvećeni Bogu, zbog čega su izabrali neznabožačke žene. Zato ih Ezra ne ostavlja u njihovim namislima, već ih ukorava i pokušava ispraviti u nadi da će postići promjenu. Je li do promjene stvarno došlo? Jesu li se promjenom ponašanja promijenili i iznutra? Je li se njihova posvećenost Bogu stvarno produbila? Kakav dokaz imamo da se mnogi od njih nisu istinski promijenili? Što iz njihovih pogrešaka možemo naučiti o tome koliko je važna promjena srca?`

`2.	Na koje načine možemo pomoći vjernicima u našoj crkvi kojise možda bore s poteškoćama nastalim zbog braka koji nije mudro sklopljen?`

`3.	Iako su Božja načela vječna i apsolutna, kulture se međusobno vrlo razlikuju. Zašto moramo imati ove razlike na umu kada nastojimo primijeniti Božja načela u svojem životu i prilikama u kojima se nađemo?`