---
title:  Iskustvo
date:   20/12/2019
---

### Božja matematika

Jannie Bekker, uglađeni Južnoafrikanac, dobio je dužnost da investira dio vijetnamskog kapitala. Radi se o dva milijuna dolara i važnom zadatku osnivanja prvog “gradskog središta utjecaja” Adventističke crkve u zemlji jugoistočne Azije. Bekker je trebao pronaći pogodno imanje u Hanoju.

Cijena zgrade i imanja kakvo je pronašao često je prelazila dva milijuna dolara i često se približavala svoti od tri milijuna dolara. Čak i četiri milijuna dolara.

Bekker se molio dok je putovao u Hanoj iz Singapura, gdje se nalazi sjedište Misije Adventističke crkve u jugoistočnoj Aziji. Tamo on radi kao posebni pomoćnik predsjednika tog misijskog područja.

“Ni sam ne znam koliko sam puta putovao u Vijetnam”, rekao je Bekker. “Možda petnaest ili dvadeset puta.”

Bekker je taj posao dobio nakon što je predsjednik Adventističke crkve Ted N. C. Wilson 2014. godine uputio poziv da se osnuje središte utjecaja koje će u raznim oblicima služiti stanovništvu Hanoja.

Wilson, čije je obraćanje na jednom sastanku nakon što je posjetio grad i održavao evangelizacije, označilo prekretnicu u djelovanju u gradu Ho Ši Minu (Hanoju), obećao je pomoć u prikupljanju potrebnih sredstava za taj veliki misijski projekt.

Bit će to doprinos iznosu koji su osigurale Južnoazijsko-pacifička divizija i Jugoistočnoazijska unija. Tako je Adventistička crkva na svjetskoj razini dala za taj projekt milijun dolara, a Južnoazijsko-pacifička divizija i misija Jugoistočnoazijska unija po pola milijuna dolara. To je bio fond kojim su raspolagali.

Ali Bekker nije mogao naći pogodnu lokaciju. Lokacije koje je pregledao bile su preskupe ili su se nalazile na lošem mjestu. Na jednom mjestu propao je potencijalni ugovor.

Zatim je prijateljica upoznala Bekkera s jednim programerom koji je posjedovao veliko imanje i na njemu se nalazila zgrada od sedam katova. Programer je tražio samo 1,8 milijuna dolara za sve. Onog trenutka kada je Bekker ugledao tu nekretninu, znao je da savršeno odgovara našim potrebama za planirani projekt.

Zbog birokracije i drugih razloga ta kupnja je odgađana mjesecima. Pojavio se još jedan kupac i ponudio veću svotu novca.

Bekker se neprestano molio za dobro rješenje. A programer je na kraju odbio novu ponudu rekavši da je namjera adventističkog plana koristiti zajednici, a ne obogatiti se.

Bekker je blistao od radosti. Dana 22. svibnja 2018. Wilson i drugi vođe svečano su otvorili sedmerokatnicu u kojoj će se nalaziti knjižara, trgovina zdrave hrane, škola stranih jezika, glazbena škola, dom zdravlja, humanitarna organizacija ADRA, glavno sjedište Adventističke crkve u Vijetnamu i dvorane za sastanke za dvije mjesne crkve.

“Bog je ostvario projekt na čudesniji način nego što sam mogao očekivati”, rekao je Bekker. “Dao nam je više nego što smo molili. Svu čast i slavu dajemo Bogu.”

*Andrew McChesney, AdventistMission.org