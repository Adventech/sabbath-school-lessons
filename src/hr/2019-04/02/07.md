---
title:  Za daljnje proučavanje
date:   11/10/2019
---

Razmišljajte o poglavlju “Čovjek prilike”, str. 400—404 (u izvorniku 628—634), iz knjige Ellen G. White Proroci i kraljevi.

Nehemija je bio čovjek molitve. “Nehemija je često izlijevao svoju dušu pred Bogom moleći se za svoj narod. Međutim, sada, dok je molio, u njegovim se mislima počela oblikovati sveta namjera. Odlučio je da će, ako dobije dopuštenje od kralja, ako nabavi oruđa i građu, sam preuzeti zadatak obnavljanja jeruzalemskih bedema i vraćanja izgubljene moći izraelskom narodu. Tražio je od Gospodina da mu pomogne naći milost pred kraljem kako bi dobio priliku za ostvarenje svoga plana. ‘O, Jahve ... Neka uho tvoje bude pažljivo i oči tvoje otvorene, da čuješ molitvu sluge svoga … udijeli danas sreću sluzi svome i učini da nađe milost pred ovim čovjekom.’ Četiri mjeseca Nehemija je čekao povoljnu priliku da svoj zahtjev iznese kralju.” (Ellen G. White, Proroci i kraljevi, str. 401; u izvorniku 629,630)

**Pitanja za razgovor**

`1.	Što u odgovoru koji smo dali na pitanje iz odsjeka od srijedeznači da se u cijeloj Bibliji — i Starom i Novom zavjetu — oni koji su pozvani od Boga suočavaju s protivljenjem? Kako to da se suočavaju skoro uvijek? Možda bismo mogli postaviti bolje pitanje: Koje primjere možete navesti kada je Bog pozvao ljude da čine Njegovu volju, a oni se nisu suočili s protivljenjem? Što nam to govori o činjenici da se ne trebamo obeshrabriti kada se suočimo s velikim preprekama čak i dok činimo Božju volju, dok ostvarujemo ono što nas je Bog pozvao da učinimo?`

`2.	Pročitajte Nehemija 2,18. Što ovaj redak govori o snaziosobnog svjedočanstva i o tome koliko je važno da dobijemo pozitivan odgovor kakav je Nehemija dobio od svojih sunarodnjaka Izraelaca?`

`3.	Ni Ezra ni Nehemija ništa ne bi mogli učiniti bez kraljevepomoći. Drugim riječima, ovi Božji ljudi surađivali su s neznabožačkim političkim vlastima. Koje pouke možemo izvući iz ovog primjera o tome kada i kako mi kao Crkva možemo surađivati s političkim vlastima? U isto vrijeme, zašto Crkva mora biti vrlo oprezna dok to čini?`

`4.	Proučite u razredu Nehemijinu molitvu (Nehemija 1,1-11). Što vam u njoj može pomoći da produbite svoj odnos s Bogom? Što možemo naučiti o pokoravanju, priznanju i pozivanju na obećanja?`