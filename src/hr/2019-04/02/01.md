---
title:  Nehemija
date:   05/10/2019
---

> <p></p>
> “Kad sam čuo te vijesti, sjedoh i zaplakah. Tugovao sam više dana, postio i molio se pred Bogom nebeskim. I rekoh: ‘O, Jahve, Bože nebeski, veliki strašni Bože, koji čuvaš Savez i naklonost onima koji te ljube i drže zapovijedi tvoje!’” (Nehemija 1,4.5)

### Biblijski tekstovi
Nehemija 1; 2; Ponovljeni zakon 7,9; Psalam 23,1-6; Brojevi 23,19

U Judeju su se vratile dvije skupine sužnjeva u okviru makar djelomičnog ispunjenja Božjih obećanja danih hebrejskom narodu.

Međutim, Bog priprema još jednu skupinu izgnanika. Posljednjoj skupini zarobljenika dan je nalog da riješi postojeći problem. Iako su se prve dvije skupine vratile s namjerom da ponovno sagrade Jeruzalem i dovrše Hram, odustale su od gradnje jer su se okolni narodi tome usprotivili. Ljudi iz okolnih područja nisu željeli da Izraelci obnove grad i njegove zidove jer su se plašili da će postati moćan narod kao nekada (Ezra 4,6-24). Prema tome, povratak Izraelaca činio se kao prijetnja koju su bili odlučni zaustaviti. Međutim, Bog nije pozvao svoj narod da bi ga napustio tijekom radova koje im je naložio da obave.

Dakle, On je pripremio još jednog čovjeka koji će izvršiti Njegovu volju i ostvariti Njegove namjere. Njegovo ime bilo je Nehemija i sada se okrećemo njemu i njegovom radu za Gospodina.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 4