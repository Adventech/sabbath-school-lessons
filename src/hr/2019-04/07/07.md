---
title:  Za daljnje proučavanje
date:   15/11/2019
---

Pročitajte poglavlje “Priznanje”, str. 37—42, u knjizi Ellen G. White Put Kristu (40. izd.).

U Nehemiji 9,25 Židovi govore o tome kako njihovi očevi “uživahu” u Božjoj velikoj dobroti. Korijen glagola isti je kao u imenu Eden, “Edenski vrt” (Postanak 2,15). Možda bi najbolji prijevod glasio: “Oni edenizirahu”, kad bi “edenizirati” bio glagol.

Evanđelje, uostalom, poziva na obnovu, a koji simbol bolje od Edena može prikazati kako na kraju trebamo biti obnovljeni? Bog je podigao hebrejski narod i doveo ga na križanje starog svijeta da bi stvorio najvjerniji odsjaj Edena koji može postojati na paloj Zemlji. Čak i nakon zarobljeništva i povratka, ta mogućnost je i dalje postojala. “Jest, Jahvi se sažalio Sion, sažališe mu se njegove razvaline. Pustaru će njegovu učiniti poput Edena, a stepu poput Vrta Jahvina.” (Izaija 51,3)

Da, narod je uživao u materijalnim blagoslovima koje mu je Bog obećao, blagoslovima koji su, koliko je to bilo moguće u palom svijetu, podsjećali na izobilje u Edenu. I u njima je trebao uživati. Bog je stvorio fizički svijet upravo tako da ljudi mogu uživati u njemu, i stari Izrael — blagoslovljen od strane Boga — također je u njemu uživao. Njihov grijeh nije bio što su “edenizirali” u Božjoj velikoj dobroti, već što su zaboravili na Onoga (Ezekiel 23,35) u čijoj su dobroti uživali. Blagoslovi su postali sami sebi cilj umjesto da budu sredstvo za postizanje cilja — objaviti Boga okolnim narodima.

**Pitanja za razgovor**

`1.	Isus je rekao: “Posijan ‘u trnje’ jest onaj koji sluša riječ, alisvjetska tjeskobna briga i varavo bogatstvo zaguše riječ, te ostane bez roda.” (Matej 13,22) Što Isus misli pod “varavim bogatstvom” i kako se taj izraz odnosi na molitvu priznanja o kojoj smo proučavali ovoga tjedna?`

`2.	Razmišljajte ponovno o nauku o stvaranju. Zapazite da su uNehemiji 9 okupljeni skoro odmah počeli govoriti o Bogu kao Stvoritelju i Održavatelju života. Što nam ova činjenica govori o tome koliko je ova doktrina temelj naše vjere?`

`3.	Kako postižemo pravu ravnotežu priznajući svoju grešnost,istodobno ne dopuštajući Sotoni da koristi našu grešnost tako da se obeshrabrimo i potpuno odbacimo vjeru?`