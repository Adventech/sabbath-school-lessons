---
title:  Naš Bog koji oprašta
date:   09/11/2019
---

> <p></p>
> “Tko skriva svoje grijehe nema sreće, a tko ih ispovijeda i odriče ih se, milost nalazi.” (Izreke 28,13)

### Biblijski tekstovi
Nehemija 9,1-3; Daniel 9,4-19; Nehemija 9,48; Kološanima 1,16.17; Nehemija 9,9-38; Rimljanima 5,6-8.

Kada je Blagdan sjenica (Sukot) završio, vođe su opet okupili narod. Upravo su proveli vrijeme slaveći; sada je nastupio trenutak da se vrate nezavršenom djelu priznanja i pokajanja pred Bogom za svoje grijehe.

Da, vođe su im prije rekli da prestanu žaliti i tugovati zbog svojih grijeha, ali to ne znači da tugovanje i priznanje nisu važni. Dakle, sada kada su proslavili blagdan, bilo je vrijeme za odgovarajuće priznanje.

Redoslijed događaja koji je ovdje prikazan nije nužno redoslijed po kojem se uvijek smjenjuju radovanje i priznanje; to također ne znači da treba slijediti obrnuti redoslijed. Iako, naravno, možemo slijediti redoslijed prema kojem priznanje prethodi proslavljanju, proslavljanje Boga u našem životu treba zauzeti prvo mjesto. Uostalom, u Rimljanima 2,4 stoji da nas “dobrota Božja” vodi na pokajanje. Njegova “dobrota”, onda, treba potaknuti hvalu i proslavljanje, dok smo istodobno svjesni kako nam je potreban Bog da nam oprosti, da nas očisti i preporodi.