---
title:  Kršenje duha zakona
date:   26/10/2019
---

> <p></p>
> “Vratite im i vi još danas njihova polja, vinograde, maslinike i kuće njihove, i oprostite im postotak u novcu, u žitu, u vinu, u ulju, što ste im ga nametnuli.” (Nehemija 5,11)

### Biblijski tekstovi
Nehemija 5,1-5; Izlazak 21,2-7; Mihej 6,8; Nehemija 5,7-12; Ponovljeni zakon 23,21-23; Nehemija 5,14-19.

Mi ljudi se do današnjeg dana borimo s pitanjem bogatstva i siromaštva, jazom između bogatih i siromašnih i onim što može biti učinjeno u vezi s tim. Da, Isus je rekao: “Siromaha ćete uvijek imati sa sobom” (Matej 26,11), ali to nije izgovor da im ne pomognemo. Naprotiv, Pismo nas opominje da učinimo svoj dio u pružanju pomoći. U suprotnom sebe teško možemo nazvati kršćanima.

Zanimljivo je da se ova tema javlja usred nevolja i muka povratnika tijekom ponovne gradnje Jeruzalema: ne samo tema o siromaštvu i siromašnima, već i o mnogo problematičnijem pitanju koje se tiče tlačenja siromašnih od strane bogatih. Ovaj problem postojao je i prije izgnanstva, i sada, kada su se vratili u svoju zemlju, ponovno je prisutan.

Ovoga tjedna vidjet ćemo još jedno pojavljivanje ove stare teme, kao i to kako se Nehemija s tim suočio. Kao što ćemo vidjeti, ono što je ovo tlačenje činilo još gorim bilo je što se vršilo u okviru “slova zakona”, što je snažan primjer koliko trebamo paziti da pravila i propisi ne postanu sami sebi cilj, već sredstvo postizanja cilja, cilj da odražavamo Isusov karakter.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 7