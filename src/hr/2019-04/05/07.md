---
title:  Za daljnje proučavanje
date:   01/11/2019
---

U knjizi Ellen G. White Proroci i kraljevi pročitajte poglavlje “Ukor iznuđivačima”, str. 412—416 (u izvorniku 646—652).

“Kad je Nehemija čuo za ovo surovo ugnjetavanje, njegova duša se ispunila odvratnošću. Sam kaže o tome: ‘Razljutio sam se veoma kad sam čuo njihovu viku i te riječi.’ Odmah je uvidio da će morati odlučno stati na stranu pravednosti ne bi li prekinuo taj nasilnički običaj utjerivanja dugova. Energično i odlučno, što je bila njegova karakteristika, bacio se na posao da olakša teret svojoj braći.” (Ellen G. White, Proroci i kraljevi, str. 413; u izvorniku 648)

“Isus je nastavio izlagati načelo koje zakletvu čini nepotrebnom. On uči da prava istina mora biti pravilo govora. ‘Vaš govor neka bude: da, da — ne, ne! Što je više od toga, od Zloga dolazi’ (Matej 5,37)” (Ellen G. White, Misli s Gore blaženstava, str. 61; u izvorniku 67)

“Te riječi osuđuju sve one besmislene izreke i uzrečice koje su na granici prostaštva, zavodničke komplimente, izbjegavanje istine, laskave fraze, pretjerivanja, trgovačke obmane, sve što je tako uobičajeno u društvu i poslovnom svijetu. Tko se nastoji prikazati drukčijim nego što jest, ili čije riječi ne izražavaju stvarne osjećaje njegova srca, ne može se nazvati istinoljubivim.” (Isto, str. 61; u izvorniku 68)

**Pitanja za razgovor**

`1.	Zašto u srži ljudskih problema leži sebičnost kada je riječo novčanim sredstvima i međusobnim odnosima?`

`2.	Kako Božji narod može izbjeći pohlepu? Koja je Božja odredba? Proučite sljedeće tekstove: Izaija 58,3-12; Mihej 6,6-8.`

`3.	Razmišljajte više o daru govora i sili svojih riječi. Što uIvanu 1,1.2 znači kada se Isus naziva “Riječju”? Kako nam to pomaže da shvatimo važnost riječi i njihovog značenja?`

`4.	Nevjerojatno je što je Isus prije nekoliko tisuća godina rekaoda će među nama uvijek biti siromašnih. Također nam je upućena opomena da pomažemo nevoljnima. Kako ove dvije misli trebaju nadahnuti kršćane da rade za one koji imaju manje sreće?`