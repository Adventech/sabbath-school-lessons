---
title:  Božji poziv
date:   12/10/2019
---

> <p></p>
> “Blagoslovljen neka je Jahve, Bog otaca naših, koji je nadahnuo srce kraljevo da proslavi Dom Jahvin u Jeruzalemu.” (Ezra 7,27)

### Biblijski tekstovi
Ezra 7,10; Nehemija 1,1-11; Daniel 9,2427; Daniel 8; Rimljanima 8,28.29; Rimljanima 9; Izlazak 3; Izlazak 4.

Poziva li Bog svaku osobu na poseban zadatak? Postoje li određena mjerila koja neku osobu čine osposobljenijom za određeni zadatak od drugih? Jesu li ta mjerila drugačija u ljudskim očima nego u Božjim? Većina nas vjerojatno bi odgovorila potvrdno, osobito na posljednja dva pitanja. Postoje trenuci kada nas Bog priprema za posebni zadatak putem obrazovanja i iskustva; u drugim prigodama On želi da služimo jednostavno zato što smo voljni i ponizni. Međutim, nije uvijek lako znati kakav je Božji poziv u našem životu, zar ne? Ipak, u Bibliji ima mnogo izvještaja o ljudima koje je Bog odabrao za posebnu zadaću.

Zanimljivo je da je Bog pozvao Ezru i Nehemiju da izvrše posebnu dužnost: da ponovno sagrade ono što je ležalo u ruševinama. Međutim, ponovna gradnja u ovom slučaju obuhvaćala je različite zadatke. Trebali su povesti izraelski narod natrag u Jeruzalem i izgraditi Hram i grad. Istodobno su trebali poučavati narod o Bogu i iznad svega uputiti ga na posvećenu zajednicu s Njim. Također su trebali razgovarati o Božjem pozivu, i to onom najvažnijem.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 5