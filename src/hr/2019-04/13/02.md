---
title:  Utjecaj vođa
date:   22/12/2019
---

U cijeloj Bibliji možemo pronaći primjere dobrih i loših vođa, dok su pojedinci pokazivali osobine i jednih i drugih. Loši vođe katkad su postupali dobro, dok su dobri vođe katkad činile loše stvari. Uostalom, svi vođe su ljudi i mogu činiti zlo i dobro, ono što je ispravno i ono što je pogrešno. Tko ove činjenice nije iskusio u svojem životu?

Međutim, problem je u tome što kao vođa vršite veliki utjecaj na dobro ili na zlo. Dovoljno je loše vršiti negativan utjecaj u svojem domu ili na radnom mjestu, ili gdje god se nalazili. Ali kada zauzimate položaj vođe, bilo duhovnog, političkog ili oba, utjecaj se u velikoj mjeri uvećava. Koliko je onda važno, kakva god bila vaša uloga, a posebno ako ste vođa, da odražavate načela i nauk Pisma.

**Pročitajte sljedeće tekstove. Koje primjere vodstva nalazimo u njima? Ako su dobri, objasnite zašto su dobri. Ako su loši, objasnite zašto su loši.**

`Roboam (1. o kraljevima 12,1-16)`

`Petar (Djela 15,7-11)`

`Hošea (2. o kraljevima 23,1-10)`

`Debora (Suci 4,1-16) `

`Ahab (1. o kraljevima 21,1-16)`

`Iako smo ove tekstove dotaknuli samo površno, koje pouke možemo naučiti iz ovih izvještaja o tome što jednog vođu čini dobrim ili lošim, i kako ono što smo naučili možemo primijeniti na sebe bez obzira na ulogu koju imamo?`