---
title:  Za daljnje proučavanje
date:   27/12/2019
---

U knjizi Ellen G. White Put Kristu pročitajte poglavlje “Prednosti molitve”, str. 97—111 (u izvorniku 93—104).

“Djelo obnove koje su obavili povratnici iz sužanjstva pod vodstvom Zerubabela, Ezre i Nehemije, daje sliku rada na duhovnoj obnovi do koje treba doći u završnim danima povijesti ovoga svijeta. Izraelov ostatak bio je slab, izložen nasilju svojih neprijatelja; ali preko njega je Bog namjeravao sačuvati na Zemlji spoznaju o sebi i svojem Zakonu. Pripadnici toga ostatka bili su zaštitnici pravog bogoštovlja; čuvari svetih proročanstava. Različita su bila iskustva koja su stjecali dok su obnavljali Hram i jeruzalemske zidine; snažno je bilo protivljenje s kojim su se suočavali. Teški su bili tereti koje su nosili njihovi predvodnici u ovome poslu; ali su ti ljudi išli naprijed s nepoljuljanim povjerenjem, ponizni u duhu čvrsto se oslanjajući na Boga, vjerujući da će On svoje djelo dovesti do pobjede. Kao i kralj Ezekija, Nehemija je ‘prionuo uz Jahvu, i nikada se nije okrenuo od njega. Držao je sve zapovijedi što ih je Jahve dao. … I Jahve bijaše s njim.’ (2. o kraljevima 18,6.7)” (Ellen G. White, Proroci i kraljevi, str. 430,431; u izvorniku 677)

**Pitanja za razgovor**

`1.	Zašto moramo učiniti sve što možemo pred Bogom da bismobili potpora svojim vođama?`

`2.	Zašto je toliko teško, zahtjevno i važno da se vođa ponašakao sluga? Zašto je toliko važno da kršćanski vođa bude sluga?`

`3.	Na početku i na kraju knjige, kao i u sredini, Nehemija semolio. Ezra i Nehemija bili su ljudi molitve. Pokušajte izbrojiti koliko se puta riječ “molitva” ili “moliti” spominje u Knjizi Ezrinoj i Nehemijinoj. Ovi vođe neprestano su se molili. Što nam to govori o našem molitvenom životu?`

`4.	“Prionuo je uz Jahvu i nikada se nije okrenuo od njega.Držao je sve zapovijedi što ih je Jahve dao preko Mojsija.” (2. o kraljevima 18,6) Kako netko može “prionuti” uz Gospodina? Što to znači? Kako je prianjanje uz Gospodina povezano s držanjem Njegovih zapovijedi?`

**Oikos:** U sljedećem tjednu čitamo iz knjige Ellen G. White, Velika borba, Znaci vremena, 2010., poglavlje 16