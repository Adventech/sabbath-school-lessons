---
title:  Zlo u Božjim očima
date:   23/12/2019
---

**Pročitajte sljedeće tekstove. Što govore o vođama i njihovom utjecaju na narod kojim su vladali?**

`1. o kraljevima 15,26.34`

`2. o kraljevima 13,1-3`

`Ivan 11,46-53`

Mnogima od nas koji zauzimamo položaj vođe u bilo kojem svojstvu otrežnjavajuća je misao da naše vodstvo može ljude duhovno srušiti ili podići. U svim prethodnim slučajevima utjecaj je bio negativan i razoran.

Naš karakter i posvećenost Kristu posebno utječu na one s kojima dolazimo u dodir. Duhovni vođe usmjeravaju druge prema Bogu ako oni sami traže Boga, ili prema zlu ako Ga ne traže.

Suprotno primjerima o kojima smo danas čitali, činjenica je da su Ezra i Nehemija imali snažnu zajednicu s Bogom. Mjera u kojoj su postili i molili se, što je zabilježeno u knjigama koje govore o njima, nadilazi ono što Biblija izvještava o drugim velikim vođama. Pod njihovim je vodstvom narod hodao s Bogom, mada nije sve bilo savršeno. Njihov život bio je usmjeren prema Bogu. S druge strane, činjenica da je bilo onih koji se nisu promijenili pod utjecajem Ezre i Nehemije svjedoči da ničija vjera osim naše osobne ne može na kraju unijeti promjenu u naš život. Uostalom, pogledajte ljude koji su imali priliku vidjeti Isusa u tijelu, slušati Njegove propovijedi i čak svjedočiti i slušati o Njegovim čudima, a ipak su Ga na kraju odbacili. Da, mi imamo određenu ulogu bez obzira na naš položaj u životu i možemo vršiti utjecaj na dobro ili na zlo; ali na kraju će svaka osoba pred Bogom morati dati odgovor za sebe.

`Razmislite o osobama koje se nalaze u vašem krugu utjecaja. Na koje načine možete poboljšati svoj utjecaj?`