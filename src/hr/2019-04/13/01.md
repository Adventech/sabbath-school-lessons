---
title:  Vođe u Izraelu
date:   21/12/2019
---

> <p></p>
> “I ode sav narod da jede i pije, i da šalje obroke, i da slavi veliko slavlje: jer su shvatili riječi koje su im objavljene.” (Nehemija 8,12)

### Biblijski tekstovi
1. o kraljevima 12,1-16; Djela 15,7-11; Ivan 11,46-53; Nehemija 4,7-23; Ezra 8,21-23.31.32.

Ezra i Nehemija primjeri su velikih vođa koji su bili posvećeni Bogu i ispunjavanju dužnosti koje im je povjerio. Njihova ljubav prema Bogu nadahnula je u njima želju da postanu vjerni sluge. Njihova vjernost središnji je dio našeg proučavanja.

Ovog ćemo se tjedna osvrnuti na primjere vođa u Bibliji, uključujući i primjere Ezre i Nehemije. Ti primjeri sigurno ne obuhvaćaju sve pouke, jer ima još mnogo pouka o kojima bismo mogli razgovarati. Međutim, izabrane pouke važne su za svakog vođu. Možda u ovom trenutku u svojem životu sebe ne smatrate vođom, ali svi vršimo utjecaj na druge ljude; prema tome, pouke se mogu primijeniti na svakoga.

U središtu izvještaja o ovim vođama nalazi se Božja riječ. Riječ je preobrazila njihove misli i život i dovela do cjelovitog buđenja i obnove. Sve su dugovali Božjoj riječi i Njegovim uputama koje su pronašli u njoj. Na isti način, bez obzira na to tko smo i kakva je naša uloga, mi kao adventistički kršćani moramo čuvati Božju riječ u središtu svojeg života.

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 15