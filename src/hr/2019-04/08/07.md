---
title:  Za daljnje proučavanje
date:   22/11/2019
---

U knjizi Ellen G. White Put Kristu pročitajte poglavlje “Posvećenje”, str. 43—49 (u izvorniku 43—48).

“Služba u zemaljskom Svetištu sastojala se od dvaju dijelova: svećenici su svakodnevno služili u Svetinji, dok je veliki svećenik za očišćenje Svetišta jednom godišnje obavljao posebno djelo pomirenja u Svetinji nad svetinjama. Dan za danom grešnik koji se kajao prinosio bi žrtve na vratima Šatora sastanka i, polaganjem ruke na glavu žrtvene životinje, priznavao svoje grijehe. Na ovaj ih je način sa sebe slikovito prenosio na nevinu žrtvu. Zatim je životinja zaklana. ‘Bez prolijevanja krvi’, kaže apostol, ‘nema oprosta grijeha’. ‘Jer je život živoga bića u krvi.’ (Levitski zakonik 17,11) Prekršeni Božji zakon tražio je život prijestupnika. Krv, koja predstavlja grešnikov promašeni život, čiju je krivnju nosila žrtvena životinja, svećenik bi ponio u Svetinju i njome poškropio pred zastorom iza kojega se nalazio Kovčeg sa Zakonom što ga je grešnik prestupio. U nekim se slučajevima krv nije unosila u Svetinju, ali u tom je slučaju svećenik jeo meso kako je Mojsije uputio Aronove sinove, govoreći: ‘To vam je dao Jahve da uklanjate krivnju sa zajednice’ (Levitski zakonik 10,17) Oba su postupka bila slika prenošenja grijeha s pokajnika na Svetište.” (Ellen G. White, Velika borba, str. 359,360; u izvorniku 418)

**Pitanja za razgovor**

`1.	Razmislite o danim obećanjima koja ste prekršili, bez obzirana to koliko ste bili iskreni i ozbiljni u namjeri da ih održite. Što vam iz tog iskustva možda može pomoći da ne ponovite sličnu pogrešku?`

`2.	Savez je zakonsko uspostavljanje odnosa. Mi ga kršimo usvojem odnosu prema Bogu, ali On je uvijek vjeran svojem dijelu saveza, čak i kada mi nismo svojem. Kako ovo razumijevanje Božje dobrote i vjernosti približava ljude Bogu i na taj nam način pomaže da živimo onako kako bismo trebali?`

`3.	Razmislite koliko ste puta bili nevjerni Bogu i obećanjimakoja imamo u okviru “novog Saveza” (vidi Luka 22,20; Hebrejima 8,13; 9,15). Zašto je onda toliko važno da shvatimo plan spasenja i obećanje o opraštanju koje primamo zahvaljujući Isusovoj žrtvi, čija je krv zapečatila “novi Savez” za nas?`