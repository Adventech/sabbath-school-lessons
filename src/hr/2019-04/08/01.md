---
title:  Bog i Savez
date:   16/11/2019
---

> <p></p>
> “A zbog svega toga mi sklapamo čvrst savez, i to pismeno; a zapečatit će ga naši knezovi, naši leviti i svećenici naši.” “Nećemo više zanemarivati Doma Boga svojega.” (Nehemija 9,38 — Varaždinska Biblija; Nehemija 10,40)

### Biblijski tekstovi
Nehemija 10,1-30; Postanak 4,8-19; Hebrejima 13,20; Jošua 24; Nehemija 10,30-40; Hebrejima 8,1-7.

Što se u Bibliji podrazumijeva pod “savezom”? Najlakše objašnjenje ove vrste biblijskog saveza jest da je to zakonsko uspostavljanje odnosa između Boga i Njegovog naroda. Bog kaže: “Vi ste moj narod i ja sam vaš Bog.” Osim toga, upotrebu pisanih saveza možemo pronaći i kod drugih naroda u starom svijetu, često između vođa i njihovih podanika.

Ovi savezi bili su korisni objema stranama. Vođa bi se brinuo o narodu, a narod bi plaćao porez. Međutim, kad je riječ o Bogu, savez je bio drugačiji. Bog time nije dobivao ništa, a ipak je obećao da će mu biti vjeran, čak i kada ljudi nisu bili. Blagoslovi i kletve povezani sa savezom omogućili su Izraelcima da znaju da su prekršili savez kad im se počnu događati loše stvari.

Ovoga tjedna osvrnut ćemo se na savez koji su Izraelci obnovili s Bogom u 10. poglavlju Knjige Nehemijine, a pogledat ćemo i povijesne izvještaje o važnosti vršenja saveza u Bibliji.

**Oikos:** Ovog tjedna čitamo iz knjige Ellen G. White,Velika borba, Znaci vremena, 2010., poglavlje 10