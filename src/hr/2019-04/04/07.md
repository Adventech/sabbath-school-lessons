---
title:  Za daljnje proučavanje
date:   25/10/2019
---

Pročitajte sljedeća poglavlja u knjizi Ellen G. White Proroci i kraljevi: “Graditelji zidina”, “Prijekor ucjenjivačima” i “Zavjere neznabožaca”, str. 405—421 (u izvorniku 635—660).

“Protivljenje i obeshrabrenje s kojima su se graditelji u doba Nehemije suočavali ili od strane neprijatelja ili od strane lažnih prijatelja, znakovite su pojave u iskustvu koje će i danas stjecati oni koji rade za Gospodina. Kršćani će biti kušani ne samo gnjevom, prijezirom i surovošću neprijatelja, već i ravnodušnošću, nedosljednošću, mlakošću i podmuklošću takozvanih prijatelja i pomagača.” (Ellen G. White, Proroci i kraljevi, str. 410; u izvorniku 644)

“U Nehemijinoj čvrstoj odanosti Božjem djelu i u isto tako čvrstom oslanjanju na Boga leži razlog neuspjeha njegovih neprijatelja da ga podlože svojoj moći. Nemarna duša pada kao lak plijen kušnje, dok u životu koji pred sobom ima plemeniti cilj, zlo teško nalazi uporište. Vjera onoga koji stalno napreduje ne slabi jer iznad, ispred i iza sebe on prepoznaje Beskrajnu Ljubav koja čini da sve pridonosi ostvarenju Njegovih dobrih namjera. Božji pravi sluge rade s odlučnošću koja neće posustati, jer je prijestolje milosti njihov stalni oslonac.” (Ellen G. White, Proroci i kraljevi, str. 421; u izvorniku 660)

**Pitanja za razgovor**

`1.	Stavite se na mjesto Zerubabela, Ješue i drugih vođa kadasu im ti ljudi došli ponuditi pomoć. Kada se osvrnemo, vidimo da su ispravno postupili jer nisu prihvatili njihovu ponudu. Kako mi kao adventistički kršćani možemo znati kada trebamo, a kada ne trebamo surađivati s drugima koji nisu naše vjere? Kako odlučujemo je li to ispravno ili pogrešno? Kojih se mjerila trebamo držati?`

`2.	U cijeloj biblijskoj povijesti vidimo kakve opasnosti prijeteako pravimo ustupke svijetu kad je u pitanju vjera. Cjelokupna povijest starog Izraela, sve do babilonskog sužanjstva, bila je snažan primjer tog kompromisa. Istodobno, što se događa kada ljudi idu u krajnosti pokušavajući izbjeći tu opasnost? Kada je sâm Isus bio optužen da krši subotu (vidi Ivan 9,14-16), zar to nije snažan primjer kako su oni koji su Ga optuživali otišli u drugu krajnost? Kako možemo pronaći ravnotežu?`