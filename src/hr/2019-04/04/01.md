---
title:  Suočavanje s protivljenjem
date:   19/10/2019
---

> <p></p>
> “Ali je oko Božje bdjelo nad starješinama judejskim, te im nisu zabranili da rade dok obavijest nije otišla Dariju i stigao o tom pismeni odgovor.” (Ezra 5,5)

### Biblijski tekstovi
Ezra 4,1-5; 2. Korinćanima 6,14; Ezra 5,15; Hagaj 1; Ezra 4,6-24; Nehemija 4; Nehemija 6,1-13.

Tekst od 3. do 6. poglavlja Knjige Ezrine sastavljen je tematski i obuhvaća različita povijesna razdoblja u kojima je pružan otpor gradnji Hrama. Prepoznavanje ovog tematskog pristupa pomoći će nam da pojasnimo cjelokupnu poruku.

Ezra se prvi put spominje u Ezri 7,1. Njegovim dolaskom 457. g. pr. Kr. prilike su se promijenile. Grad Jeruzalem i njegovi zidovi počeli su se graditi s prekidima. Trinaest godina poslije došao je Nehemija (poslao ga je kralj Artakserkso 444. g. pr. Kr.) i gradnja zida konačno se nastavila. Iako je protivljenje bilo snažno, posao je bio završen za pedeset dva dana (Nehemija 6,15).

Otpor prema Božjem djelu tema je koja prevladava u Knjizi Ezrinoj i Nehemijinoj; prema tome, ne iznenađuje što je ponovna gradnja Hrama i Jeruzalema potaknula protivljenje i progonstvo. Kamo god se okrenemo u današnjem svijetu, Gospodnje djelo nailazi na otpor. Sotona ne želi da se Evanđelje širi jer ono prijeti njegovoj vlasti. Kako su se Hebreji nosili s protivljenjem u Knjizi Ezrinoj i Nehemijinoj?

**Oikos:** Ovog tjedna čitamo iz knjige Ellen G. White, Velika borba, Znaci vremena, 2010., poglavlje 6