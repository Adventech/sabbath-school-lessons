---
title:  Iskustvo
date:   25/10/2019
---

### Novac za misionare

Plan je bio ambiciozan: poslati dvadeset pet bračnih parova misionara iz Južne Amerike objavljivati Evanđelje u bliskoistočne zemlje.

Slušao sam pozorno kako Erton Köhler, predsjednik Južnoameričke divizije predstavlja inicijativu “Misionari u svijet”. Bilo je tu osamdeset adventista sedmoga dana, vođa iz cijele Južne Amerike u sjedištu Divizije u Braziliji, glavnom gradu Brazila, 2014. godine.

Pastor Köhler govorio je o izazovima s kojima se suočavala Adventistička crkva na Bliskom istoku, a spomenuo je nedostatak financijskih i ljudskih resursa. Mi bismo mogli poslati dvadeset pet bračnih parova i pokriti sve njihove troškove, uključujući avionske karte, hranu i osiguranje za petogodišnje razdoblje. Pastor Köhler pozvao nas je da financijski podupremo inicijativu.

Svi smo mi bili predsjednici konferencija ili misija u Južnoameričkoj diviziji. Ja sam bio predsjednik Srednjozapadne argentinske misije, malog područja s malo novca. Bili smo ovisni o Argentinskoj uniji kako bismo sastavili kraj s krajem.

Pastor Köhler predložio je da se naš financijski doprinos odredi prema broju članova crkava koje su bile u našoj nadležnosti.

Ali nemaju sve konferencije i misije istu financijsku situaciju, razmišljao sam.

Drugi problem bio je razlika između broja službeno upisanih članova crkve i broja vjernika koji redovito pohađaju crkvu. U mojoj misiji službenih članova bilo je deset tisuća, ali ih je samo pet tisuća dolazilo u crkvu svake subote.

Morao sam nešto učiniti. Srce mi je kucalo dok sam razmatrao problem. Znao sam da je predloženi doprinos previsok u odnosu na visinu našeg proračuna.
Blagajnik misije nije bio sa mnom da ga pitam možemo li si mi to priuštiti. Nisam imao puno vremena za odlučivanje. Molitvom vjere obvezao sam se darovati predloženi iznos za područje s deset tisuća članova. Tada sam poslao SMSporuku blagajniku: “Ovo moramo učiniti.”

On je odmah je poslao poruku: “U redu.” I on je želio poduprijeti projekt.

Dva tjedna poslije u mojem me je uredu dočekalo veliko iznenađenje. Jedan član neočekivano je prodao neko imanje i priložio veliku desetinu. Desetina je iznosila triput više od svote koju smo obećali za misionarsku inicijativu divizije!

Čvrsto vjerujem da je prva osoba koja ima koristi od davanja darivatelj. Više od svega, misonarska inicijativa Južnoameričke divizije završila je blagoslovom članova Crkve u Srednjozapadnoj argentiskoj misiji Južnoameričke divizije.

*Horacio Rizzo bio je predsjednik Srednjozapadne argentinske misije gotovo tri godine prije nego što je 2016. imenovan za predsjednika Adventističkog sveučilišta River Plate u Argentini. Tri vjenčana para koji su diplomirali na tom sveučilištu služe kao misionari u projektu Inicijativa “Misionari u svijet”.