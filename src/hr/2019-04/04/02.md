---
title:  Početak protivljenja
date:   20/10/2019
---

`Pročitajte Ezra 4,1-5. Zašto je Izraelov ostatak odbio pomoć drugih naroda kod gradnje Hrama?`

Po svemu sudeći, činilo se da je u pitanju ljubazan prijedlog susjeda, pa zašto bi odbili pomoć? Odgovor djelomično pronalazimo u samom tekstu. “Neprijatelji” su im došli ponuditi pomoć. Neprijatelji? Upravo to objašnjava zašto su Izraelci reagirali na taj način.

Zašto su ti ljudi nazvani “neprijateljima”? U 2. o kraljevima 17,2441 objašnjava se da su ti ljudi dovedeni iz drugih naroda u Samariju i okolna područja nakon što su Izraelci iz sjevernog kraljevstva bili prognani. Asirski kralj poslao im je svećenike koji su ih trebali poučiti kako da obožavaju Boga te zemlje, odnosno izraelskog Boga. Međutim, ta nova religija uključivala je i kanaanske bogove. Prema tome, Izraelov ostatak uplašio se da će ova religija biti uvedena u njihovo bogoslužje u Hramu. Otuda je najbolji i najmudriji postupak bio ono što su učinili kad su rekli: “Ne, hvala.”

Ne smijemo zaboraviti zašto se sve ovo uopće događalo. Stalni kompromis njihovih predaka s neznabožačkim vjerovanjima iz njihovog okruženja doveo je do uništenja Hrama, kao i do njihovog izgnanstva. Po svoj prilici, u samom procesu ponovne gradnje Hrama posljednje što su željeli bilo je da stupe u blisku zajednicu s okolnim narodima.

`Što još u ovim tekstovima pokazuje zašto je odbijanje pomoći bilo ispravna odluka? (Vidi Ezra 4,4.5)`

`Razmislite o tome koliko su lako mogli opravdati prihvaćanje ove pomoći. Što se u 2. Korinćanima 6,14 govori o ovome?`