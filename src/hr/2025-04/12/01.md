---
title:  "Bog je vjeran!"
date:   13/12/2025
---

### Biblijski tekstovi
Jošua 21,43-45; 2. Timoteju 2,11-13; Jošua 23; Otkrivenje 14,10.19; Ponovljeni zakon 6,5.

> <p></p>
> “Od svih obećanja što ih je Jahve dao domu Izraelovu nijedno ne osta neispunjeno. Sve se ispunilo.” (Jošua 21,45)

Kada se John F. Kennedy obratio Amerikancima na svojoj inauguraciji 20. siječnja 1961., njegov govor sastojao se od samo 1.366 riječi, ali je ostavio neizbrisiv trag u američkom umu. Pozvavši zemlju da se usredotoči na svoje odgovornosti umjesto na prava, rekao je: “S čistom savješću kao našom jedinom sigurnom nagradom, s poviješću kao konačnim sucem naših djela, nastavimo voditi zemlju koju volimo tražeći Božji blagoslov i Njegovu pomoć, ali potpuno svjesni da ovdje na Zemlji Božje djelo zapravo mora biti naše djelo.”

Kada je Jošua, ostarjeli vođa Izraelaca, osjetio da mu se bliži kraj života, odlučio je obratiti se narodu i njegovim vođama (Jošua 23; 24). U 23. poglavlju žarište je više na budućnosti i na tome kako obožavati Boga: samo Njega i nikoga više. U 24. poglavlju Jošua nam daje pregled Božjih vjernih djela u prošlosti s namjerom da nas navede na zaključak da jedino Jahve zaslužuje našu odanost.

Ovog ćemo tjedna zajedno proučavati prvi Jošuin govor, u kojem se on osvrće na pobjede Izraelaca, ali u isto vrijeme utire put njegovom budućem uspjehu.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 577—590.**