---
title:  ZA DALJNJE PROUČAVANJE
date:   19/12/2025
---

U knjizi Ellen G. White Patrijarsi i proroci pročitajte poglavlje pod naslovom “Posljednje Jošuine riječi”, str. 435,436 (u izvorniku 521,522).

“Sotona vara mnoge s naizgled vjerodostojnom teorijom da je Božja ljubav prema Njegovom narodu tako velika da će im On oprostiti grijehe. On tvrdi da premda Božje riječi prijetnje imaju određenu svrhu u Njegovoj moralnoj vladavini, one se nikada doslovno neće ispuniti. Ali Bog u svom postupanju prema svojim stvorenjima održava načela pravednosti tako što otkriva istinsku narav grijeha pokazujući da su njegove posljedice bijeda i smrt. Nikada nije bilo i nikada neće biti bezuvjetnog oprosta grijeha. Takav oprost bio bi odbacivanje načela pravednosti koje je sam temelj Božje vladavine. To bi izazvalo zaprepaštenje bezgrešnog svemira. Bog je vjerno upućivao na posljedice grijeha, i ako ta upozorenja nisu istinita, kako možemo biti sigurni da će Njegova obećanja biti ispunjena? Takozvana dobrota koja zanemaruje pravdu nije dobrota, već slabost.

Bog je darovatelj života. Od samog početka svi su Njegovi zakoni dani za život. Ali grijeh je prekinuo poredak koji je Bog uspostavio i uslijedio je nesklad. Sve dok postoji grijeh, patnja i smrt su neizbježne. Samo zato što je Otkupitelj ponio prokletstvo grijeha umjesto nas, čovjek se može nadati da će osobno izbjeći njegove strašne posljedice.” (Ellen G. White, Patrijarsi i proroci, str. 436; u izvorniku 522)

**Pitanja za razgovor**

`1.	Osvrnite se na dokaze Božje vjernosti u svojem životu. Našto možete ukazati? U isto vrijeme, što činite kada stvari ne idu onako kako ste očekivali i u smjeru u kojem ste se molili, ili kad vaše pozivanje na obećanja naiđe na šutnju?`

`2.	Razgovarajte o biblijskom nauku o Božjem gnjevu. Kakobiste Gospodnji gnjev prikazali kao radosnu vijest?`

`3.	Koja načela i zaključke možemo izvući iz pouke za ovajtjedan kada je riječ o druženju s nevjernicima? Kako možemo održati ravnotežu između posjedovanja jasnih granica u smislu naših načela i načina života, i istovremenog miješanja s ljudima da bismo im služili i brinuli se o njihovoj dobrobiti?`

`4.	Koje vas prepreke sprečavaju da prionete za Gospodina svimsvojim srcem?`