---
title:  ZA DALJNJE PROUČAVANJE
date:   14/11/2025
---

U knjizi Ellen G. White Patrijarsi i proroci pročitajte poglavlje pod naslovom “Blagoslovi i prokletstva”, str. 415—417 (u izvorniku 499— 503).

“Prema uputama danima Mojsiju, na gori Ebal je podignut spomenik od kamena. Na tim kamenovima koji su prethodno bili premazani posebnom žbukom, ispisan je Zakon, ne samo Deset zapovijedi izgovorene na Sinaju i urezane na kamenim pločama, već i zakoni što ih je Mojsije primio i zapisao u knjigu. Pored ovog spomenika bio je izgrađen žrtvenik od neklesana kamena na kojem su prinosili žrtve Gospodinu. Značajna je bila činjenica da je žrtvenik podignut na gori Ebal, planini na kojoj je izrečeno prokletstvo, označavajući da je Izrael zbog prijestupa Božjeg zakona na sebe pravedno navukao Božji gnjev i bio bi odmah kažnjen da nije bilo Kristova pomirenja predstavljena žrtvenikom.” (Ellen G. White, Patrijarsi i proroci, str. 416; u izvorniku 500)

“Služba Gospodnje večere ne treba biti vrijeme tuge. To nije njezin cilj. Kad se Gospodnji učenici okupe oko Njegovog stola, ne trebaju se sjećati i oplakivati svoje nedostatke. Oni se ne trebaju zadržavati na svojem prošlom vjerskom iskustvu, bez obzira na to je li ono bilo ohrabrujuće ili nije. Isto se tako ne trebaju sjećati svojih međusobnih nesuglasica. Pripremna služba otklonila je sve ovo. Samoispitivanje, ispovijedanje grijeha, izmirenje nesuglasica, sve je to ostvareno. Sada se dolaze sresti s Kristom. Oni ne trebaju stajati u sjenci križa, već u njegovoj spasonosnoj svjetlosti. Oni trebaju otvoriti dušu sjajnim zrakama Sunca Pravednosti.” (Ellen G. White, Isusov život, str. 547; u izvorniku 659)

**Pitanja za razgovor**

`1.	Što za vas znači tražiti najprije Božje kraljevstvo? Kako tonačelo oblikuje vaš svakodnevni život?`

`2.	Pogledajte svoj odgovor na posljednje pitanje iz odsjeka zasrijedu, o tome kako je lako zaboraviti na Gospodina usred užurbanosti svakodnevnog života. Razgovarajte u razredu zašto se to tako lako događa. Koja su rješenja?`

`3.	Kao adventisti, mi vjerujemo da Isus Krist služi za nas unebeskom Svetištu. Kako nam to uvjerenje može biti stalni izvor nade i snage? Zašto nam spoznaja da je Isus gore i “posreduje / moli se” (Hebrejima 7,25) za nas, pomaže da shvatimo zašto Njegovo djelo u nebeskom Svetištu nazivamo Radosnom viješću, pogotovo sada u antitipskom Danu pomirenja?`