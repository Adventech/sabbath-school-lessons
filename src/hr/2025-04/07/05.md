---
title:  ZAPISANO NA KAMENU
date:   12/11/2025
---

`Pročitajte Jošua 8,32-35. Koje je značenje čina opisanog u tim redcima i što bi to trebalo govoriti nama danas?`

Gora Ebal spominje se samo u Ponovljenom zakonu (Ponovljeni zakon 11,29; 27,4.13) i u Jošui (Jošua 8,30.33). Zajedno s Gerizimom, bilo je to mjesto s kojega su izgovoreni blagoslovi i prokletstva. Konkretnije, prema Ponovljenom zakonu 11,29; 27,4.13, to je vjerojatno bilo mjesto kletvi. Tu su Izraelci trebali stajati s obje strane Kovčega saveza u prisutnosti svećenika (Jošua 8,33). Jedna skupina stajala je nasuprot gori Ebal, a druga nasuprot gori Gerizim. Tu su oni na simboličan način prikazali dva moguća načina na koji se ljudi mogu odnositi prema Savezu. Žrtve koje su tu prinesene upućivale su na Isusa Krista koji je na sebe preuzeo kletve Saveza, da bi svi koji vjeruju u Njega mogli uživati u blagoslovima Saveza (Galaćanima 3,13; 2. Korinćanima 5,21).

`Zašto je bilo nužno napraviti prijepis Saveza na spomeniku koji je bio vidljiv svima? Vidi Ponovljeni zakon 4,31; 6,12; 8,11.14; 2. o kraljevima 17,38; Psalam 78,7.`

Mi ljudi skloni smo zaboravnosti. Zahtjeve svakodnevnog života, koji su sve više zbunjujući, mi guramo u sve kraće segmente vremena i neizbježno zaboravljamo sve ono što se ne ponavlja s istom učestalošću i intenzitetom. Ali zato je svaka Gospodnja večera posebna prigoda da se ponovno posvetimo Gospodinu i da obnovimo svoj zavjetni odnos. I bilo bi dobro da to vrijeme shvatimo ne samo kao prilike za obnovu osobnog posvećenja, već i kao prilike kada zajednički obnavljamo svoj zavjet vjernosti Bogu. U društvu koje postaje sve više individualističko, moramo iznova otkriti moć pripadanja zajednici koja dijeli isti pogled na svijet, iste vrijednosti i uvjerenja, isto poslanje.

`Koliko lako u žurbi i vrevi života možete zaboraviti na Gospodina i činiti nešto u vlastitoj snazi i sili? Zašto se to tako lako događa, pogotovo kad vam ide dobro u životu?`