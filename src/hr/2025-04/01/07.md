---
title:  ZA DALJNJE PROUČAVANJE
date:   03/10/2025
---

U knjizi Ellen G. White Patrijarsi i proroci pročitajte poglavlje pod naslovom “Prijelaz preko Jordana”, str. 400,401 (u izvorniku 481,482). Ako ste u mogućnosti, pročitajte i poglavlje iz knjige The Story of Redemption pod naslovom “Entering the Promised Land” (Ulazak u Obećanu Zemlju), str. 175.

“U svojim obećanjima i opomenama Isus misli na mene. Bog je toliko volio svijet da je dao svojeg jedinorođenog Sina da ja, vjerujući u Njega, ne poginem, nego da imam život vječni. Iskustva vezana za Božju riječ moraju biti moja iskustva. Molitva i obećanja, pravila i opomene jesu moji. ... Kad vjera tako primi i usvoji načela istine, ona će postati dio bića i pokretačka sila života. Božja riječ, prihvaćena u duši, oblikuje misli i sudjeluje u razvitku karaktera.” (Ellen G. White, Isusov život, str. 315; u izvorniku 390, 391)

“Ne postoji tema kojom se moramo ozbiljnije baviti, koju moramo češće ponavljati i snažnije utvrditi u umu svih ljudi, nego što je tema o nemogućnosti palog čovjeka da zasluži bilo što, čak i svojim najboljim dobrim djelima. Spašavamo se jedino vjerom u Isusa Krista.” (Ellen G. White, Faith and Works, str. 19)

**Pitanja za razgovor**

`1.	Koliko god se životne prilike i iskustva Jošue razlikovali odnaših, koja duhovna načela možemo preuzeti iz njegovog života da bismo ih primijenili u svojem vlastitom? Zašto ipak moramo uvijek uzeti u obzir kontekst kada nastojimo izvući neke sličnosti?`

`2.	Razgovarajte o odnosu između Božjih obećanja i poslušnostiNjemu. Kako se oni uzajamno dopunjuju? Kakve se opasnosti nalaze u prenaglašavanju jednog na račun drugog? To jest, koja opasnost proizlazi iz naglašavanja Zakona po cijenu gubljenja iz vida milosti? Ili od naglašavanja milosti po cijenu gubljenja iz vida Zakona?`

`3.	Na osnovi pouke za ovaj tjedan, kako biste definirali uspjehiz biblijske perspektive? Koje mjesto napredak i blagostanje imaju u kršćanskoj definiciji uspjeha?`

`4.	Zamislite kako se morao osjećati Jošua kad je trebao zamijeniti Mojsija. Koje mu je obećanje Bog dao, koje mu je sigurno pomagalo da se održi (vidi Jošua 1,5) dok se suočavao s golemom odgovornošću?`