---
title:  "PRIJEĐITE! ZAUZMITE! PODIJELITE! SLUŽITE!"
date:   29/09/2025
---

`Pročitajte Jošua 1. Što možemo saznati o strukturi ove knjige na osnovi uvodnog poglavlja?`

Prvo poglavlje služi kao uvod u cijelu knjigu. Ono se sastoji od četiri govora koji se podudaraju s četiri glavna dijela knjige: prelazak (Jošua 1,2-9); osvajanje (Jošua 1,10.11); podjela zemlje (Jošua 1,12-15); služenje poslušnošću Zakonu (Jošua 1,16-18).

Jošuina knjiga može se promatrati kao niz božanskih inicijativa. U svakoj od tih inicijativa Bog daje Jošui posebne zadatke u vezi s osvajanjem Kanaana, od kojih je svaki potvrđen kasnije u knjizi nakon uspješnog završetka.

Božja obećanja u vezi s osvajanjem zemlje na kraju će se ostvariti. Otada će odgovornost za čuvanje zemlje počivati u rukama Izraelaca, i moći će se ostvariti samo istinskom vjerom i poslušnošću, kakvu takva vjera uvijek rađa.

Božje inicijative, izražene trima glagolima — “prijeći”, “zauzeti” i “podijeliti” — dobivaju pravi odgovor u poslušnosti naroda koja proizlazi iz službe.

Ponovimo: Knjiga o Jošui ima četiri glavna dijela, a u svakom od njih prevladava određena hebrejska riječ:

(1)	Prelazak (Jošua 1,1—5,12)

(2)	Osvajanje (Jošua 5,13—12,24)

(3)	Podjela (Jošua 13,1—21,45) (4) Služba (Jošua 22,1—24,33).

Dakle, struktura knjige prenosi njezinu glavnu poruku: Božje inicijative ne ostvaruju se automatski. Naprotiv, one zahtijevaju vjerni odgovor Njegovog naroda. Odnosno, nakon svega što je Bog učinio za nas — uključujući i ono što ne možemo učiniti sami za sebe — i mi smo pozvani da učinimo što možemo, da poslušamo ono što nam Bog zapovijeda. Tako je to bilo tijekom cijele svete povijesti, a tako je i danas. Na primjer, opis Božjeg naroda posljednjeg vremena u Otkrivenju 14,12 prenosi istu misao: vjera u ono što je Bog učinio za nas vodi u poslušnost.

`Razmislite o nekim obećanjima iz Božje riječi koja su vama najdragocjenija. Koju vrstu odgovora s vaše strane ona zahtijevaju da bi se ostvarila?`