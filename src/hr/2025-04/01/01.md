---
title:  Recept za uspjeh
date:   27/09/2025
---

### Biblijski tekstovi
Ponovljeni zakon 18,15-22; Jošua 1; Hebrejima 6,17.18; Efežanima 6,10-18; Psalam 1,1-3; Rimljanima 3,31

> <p></p>
> “Samo budi odvažan i hrabar da sve učiniš vjerno prema naredbama koje ti je dao Mojsije, sluga moj. Ne skreći od toga ni desno ni lijevo, da bi ti bilo sretno sve što poduzmeš.” (Jošua 1,7)

Benjamin Zander, umjetnički ravnatelj Bostonskog filharmonijskog orkestra, bio je i predavač na predmetu koji se bavi analizom izvođenja glazbenog djela. Primijetio je da su njegovi studenti bili vrlo zabrinuti kad su se suočavali s ocjenom svojeg izvođenja. Da bi ih opustio i omogućio im da ostvare svoj puni potencijal, već prvog dana je objavio da će svi dobiti najvišu ocjenu. Ta ocjena nije bila neko očekivanje koje treba ispuniti, već “mogućnost koju treba provesti u djelo”. Jedini zahtjev bio je da studenti tijekom prva dva tjedna semestra napišu pismo, ali da ga datiraju na kraj studijske godine. U pismu su trebali objasniti zašto zaslužuju tako visoku ocjenu.

Knjiga o Jošui govori o novim mogućnostima. Mojsije, koji je bio dominantna figura četrdeset godina izraelske povijesti, pripadao je prošlosti. Izlazak iz Egipta i lutanje po pustinji, tragično obilježeno pobunom i tvrdoglavošću, završili su. Novi naraštaj, spreman slušati Boga, trebao je ući u Obećanu Zemlju, i to nije bilo neko očekivanje koje treba ispuniti, već mogućnost koju treba provesti u djelo.

Proučimo zato kako je Bog otvorio novo poglavlje u životu Izraela i kako On može to isto učiniti i u našem životu.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 475—481.**