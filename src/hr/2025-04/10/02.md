---
title:  BIBLIJSKA TIPOLOGIJA
date:   30/11/2025
---

`Proučite sljedeće retke koji se odnose na lik (tip) i odgovorite što je biblijska tipologija: Rimljanima 5,14; 1. Korinćanima 10,113; Hebrejima 8,5; 9,23.`

U ovim biblijskim redcima koristi se izraz “lik” (grč. tip) i “protulik” (grč. antitip) kao način na koji novozavjetni pisac definira odnos između nekog starozavjetnog teksta ili događaja i njegovog značenja u dane tog pisca ili u budućnosti.

Tipologija je poseban način predstavljanja pojedinih osoba, događaja i ustanova, koji pružaju predsliku Isusa Krista ili drugih evanđeoskih stvarnosti. Protulik (tip) odgovara liku (antitipu) kao što kalup ili neka šuplja posuda odgovaraju obliku izvornog predmeta, premda taj potonji, lik, potpunije izražava svrhu protulika. Dakle, biblijski protulik (tip) oblikovan je prema božanskom obrascu koji je postojao konkretno, ili kao zamisao u Božjem umu, i služi za oblikovanje budućeg lika (antitipa).

Ključno je razumjeti da različiti novozavjetni pisci nisu nasumično pripisivali tipološko značenje nekim starozavjetnim tekstovima kako bi istaknuli određeni zaključak. Starozavjetni protulik (tip) uvijek je potvrđivan u proročkim spisima prije nego što bi ostvario svoje ispunjenje kao lik (antitip) u Novom zavjetu.

`Pogledajte kako je David predstavljen u Starom, a kako u Novom zavjetu. Koje pouke o tome kako funkcionira tipologija možemo izvući iz tog primjera?`

`a.	David (Psalam 22,2.15-19):`

`b.	Novi David (Jeremija 23,5; Izaija 9,5.6; 11,1-5):`

`c.	David kao protulik (tip) (Ivan 19,24):`

Promatrajući te tekstove, otkrivamo da nam sam Stari zavjet pruža ključ za prepoznavanje i primjenu tipova u Svetom pismu. Novozavjetni pisci, čije je jedino Sveto pismo bio Stari zavjet, bili su Duhom Svetim pokrenuti da koriste starozavjetne tipove kako bi otkrili “sadašnju istinu” (2. Petrova 1,12), pogotovo u vezi s Isusom Kristom i Njegovom službom.