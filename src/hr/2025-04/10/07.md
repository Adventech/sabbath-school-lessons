---
title:  ZA DALJNJE PROUČAVANJE
date:   05/12/2025
---

“Ljudi Kristovog vremena nisu razumjeli Njegovo poslanje. ... Ljudske predaje, izreke i uredbe sprečavale su ih u prihvaćanju pouka koje im je Bog želio prenijeti. Te izreke i predaje postale su prepreka da razumiju i provedu u život načela prave vjere. A kad se Isus Krist pojavio, oni u Njemu nisu prepoznali ispunjenje svih svojih nada i simbola koji su upućivali na Njega. Odbacili su Izvor i držali se svojih beskorisnih simbola i obreda. Božji Sin je došao, a oni su i dalje tražili znak Njegova dolaska. Na poruku: ‘Obratite se… jer je blizu kraljevstvo nebesko!’ oni su odgovarali zahtijevajući čudo (Matej 3,2). Kristovo Evanđelje postalo im je kamen spoticanja zato što su zahtijevali znakove umjesto Spasitelja. Očekivali su da Mesija dokaže svoju vlast moćnim osvajačkim djelima i uspostavi svoje kraljevstvo osvajajući zemaljska kraljevstva. Na ova očekivanja Spasitelj je odgovorio usporedbom o sijaču. Kraljevstvo nebesko trebalo je pobijediti ne silom oružja, ne nasilnim nametanjem, već usađivanjem novog načela u ljudska srca.” (Ellen G. White, Isusove usporedbe, str. 15; u izvorniku 34, 35)

“Crkvi su potrebni vjerni Kalebi i Jošue, koji će spremno prihvatiti vječni život uz Božji jednostavan uvjet poslušnosti. Našim su crkvama potrebni radnici. Naša je njiva svijet. Naši su misionari potrebni u gradovima i mjestima koja su više vezana uz idolopoklonstvo od pogana na Istoku, koja nikad nisu vidjela svjetlo istine. Pravi misionarski duh napustio je crkve koje tako uzvišeno govore o svojoj vjeri: njihova srca više ne plamte ljubavlju prema dušama i željom da ih privedu Kristovom stadu. Nama su potrebni ozbiljni radnici. Zar se nitko neće odazvati poviku koji dolazi sa svih strana: ‘Dođi … i pomozi nam?’” (Ellen G. White, Svjedočanstva za Crkvu, sv. 4, str. 142,143; u izvorniku 156)

**Pitanja za razgovor**

`1.	Kako vam biblijska tipologija pomaže da bolje razumijeteslužbu Isusa Krista?`

`2.	U kojem je pogledu vaša duhovna borba slična osvajanjuKanaana, a u čemu se razlikuje?`

`3.	Razmišljajte o konačnom ispunjenju tipologije iz Knjige oJošui. Kako nam slika svijeta bez boli, patnje i smrti daje nadu u svakodnevnim životnim borbama?`

`4.	Jošua je odražavao Božji karakter u toj mjeri da je pružaopredsliku Kristove službe. Na koje praktične načine možete dopustiti Isusu da stvori potpuniji odraz svojeg karakter u vama?`