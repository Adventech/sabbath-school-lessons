---
title:  "PROTULIK I LIK (TIP I ANTITIP)"
date:   01/12/2025
---

Tumači Biblije ne mogu proizvoljno odlučivati o tome što je biblijski protulik, niti kako se taj konkretan protulik ostvaruje u Novom zavjetu i šire. Sama Biblija pruža neke kontrolne mehanizme i načela u vezi s primjenom biblijske tipologije.

Štoviše, Novi zavjet otkriva kako se protulik ostvaruje kao lik u tri različite faze: (1) u Kristovom životu (kristološko ispunjenje), (2) u iskustvu crkve (ekleziološko ispunjenje) i (3) na svršetku vremena (eshatološko ispunjenje).

Te protulikove (tipove) i likove (antitipove) možemo naći svuda u Bibliji, i oni su vrlo korisni u smislu da upućuju čitatelja kako razumjeti Bibliju i istine kojima nas Božja riječ uči o Isusu Kristu, spasenju i konačnoj nadi koju imamo.

`Pogledajte sljedeće starozavjetne protulikove: Izrael, izlazak i Svetište. Na koji se način svaki od njih ostvario kao lik u tri faze: kristološkoj, ekleziološkoj i eshatološkoj?`

1. Izrael
    - Kristološka faza (Matej 2,15):
    - Ekleziološka faza (Galaćanima 6,16): 
    - Eshatološka faza (Otkrivenje 7,4-8.14):
2. Izlazak
    - Kristološka faza (Matej 2,19-21): 
    - Ekleziološka faza (2. Korinćanima 6,17):
    - Eshatološka faza (Otkrivenje 18,4): 
3. Svetište
    - Kristološka faza (Ivan 1,14; 2,21; Matej 26,61):
    - Ekleziološka faza (1. Korinćanima 3,16.17; 2. Korinćanima 6,16):
    - Eshatološka faza (Otkrivenje 3,12; 11,19; 21,3; 21,22): 

“Budući da Sveto pismo ima jednog jedinog božanskog Autora, njegovi različiti dijelovi međusobno su usklađeni. ... Stoga sva biblijska učenja moraju biti uzajamno povezana. Tumačenja pojedinačnih odlomaka moraju se uskladiti s cjelinom onoga što Sveto pismo naučava u vezi s određenom temom.” (Handbook of Seventh-day Adventist Theology, str. 65)

`Što radite kada, kao što se povremeno događa, teško razumijete značenje određenog biblijskog odlomka?`