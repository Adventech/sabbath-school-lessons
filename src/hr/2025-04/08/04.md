---
title:  MOĆ PRIMJERA
date:   18/11/2025
---

`Pročitajte Jošua 15,16-19; Suci 1,13; 3,7-11. Što vam taj izvještaj govori o moći primjera? Kako se Kalebov stav ponovio u mlađem naraštaju?`

U ovom odlomku Kaleb nudi svoju kćer Aksu za ženu onomu tko osvoji Debir. Otniel osvaja grad i dobiva Aksinu ruku. Ovaj izvještaj još jednom otkriva Kalebovu hrabrost, vjeru i spremnost da prihvati izazove.

On također pokazuje da je sljedeći naraštaj Izraelaca slijedio primjer divova vjere Kaleba i Jošue. Kako je stariji naraštaj završavao svoju službu, tako je došao novi naraštaj, spreman suočiti se s izazovima i ispunjavati Božji plan za Izrael.

Na način koji se ne razlikuje mnogo od Kalebovog zahtjeva upućenog Jošui: “Daj mi i koji izvor vode”, Aksa, ohrabrena od svojeg muža, pokazuje istu vjeru i odlučnost kao i njezin otac. Svojom odlučnošću i smjelošću, Aksa se nadovezuje na Kalebov primjer ispunjenja obećanja da će baštiniti zemlju.

Ta zemlja je doista Jahvin dar Izraelu, ali je Izrael mora osvojiti pozivajući se na Gospodnja obećanja s vjerom i hrabrošću. Aksina odlučnost predslika je ustrajnosti onih žena u evanđeljima koje nisu mogli obeshrabriti ni mnoštvo ni učenici, i nisu odustale dok nisu primile Isusov blagoslov one i njihove obitelji.

`Pročitajte Luka 18,1-5. Koja se pouka tu krije za nas?`

`Prenošenje baklje vjere na sljedeći naraštaj od ključne je važnosti za ispunjenje poslanja koje nam je Bog povjerio. Razmislite o izazovima prenošenja vjere na sljedeći naraštaj s jedne strane, i na prilike za mlade ljude da preuzmu više odgovornosti u Božjem djelu s druge. Što možemo učiniti da bismo pomogli mladima i pripremili ih da preuzmu duhovno vodstvo? Koliko je u tome presudan naš primjer?`