---
title:  ZA DALJNJE PROUČAVANJE
date:   21/11/2025
---

“Kalebova je vjera sada bila ista kao kad se svojim svjedočanstvom usprotivio zlim izvještajima uhoda. On je vjerovao Božjem obećanju da će svom narodu dati Kanaan i on je u tome u potpunosti slijedio Gospodina. Izdržao je s narodom dugo lutanje u pustinji, dijeleći razočaranja i teret krivaca, a ipak nije zbog toga prigovarao, već je uzdizao Božju milost koja ih je sačuvala u pustinji kad su njegova braća propadala. Usred svih teškoća, opasnosti i pomora pustinjskog lutanja, tijekom raznih godina od ulaska u Kanaan, Gospodin ga je sačuvao, a sada kad je imao više od osamdeset godina, njegova snaga nije slabjela. On nije za sebe tražio zemlju koja je već bila osvojena, već mjesto koje su uhode smatrali da je nemoguće pokoriti. Božjom pomoći on je želio preoteti utvrde upravo od tih divova koji su pokolebali vjeru Izraela. Želja za slavom ili veličanjem nije potakla Kalebov zahtjev. Hrabri, stari ratnik želio je narodu dati primjer koji će veličati Boga i ohrabriti plemena da u potpunosti pokore zemlju koju su njihovi oci smatrali neosvojivom.” (Ellen G. White, Patrijarsi i proroci, str. 426; u izvorniku 512,513)

“Vjera u Boga davala je Kalebu hrabrost, i ona ga je sačuvala da se ne plaši čovjeka i osposobila ga da hrabro i nepokolebljivo stane u obranu pravednosti. Oslanjajući se na tu istu silu, na moćnog Vođu nebeske vojske, svaki iskreni vojnik križa može primiti snagu i hrabrost za svladavanje prepreka koje izgledaju nepremostivo.” (Ellen G. White, The Advent Review and Sabbath Herald, 30. svibnja 1912.)

**Pitanja za razgovor**

`1.	Razgovarajte o sili pritiska sredine i o hrabrosti koja jepotrebna da se progovori kada drugi to ne čine. Kakva je uloga hrabrosti u prakticiranju naše vjere? Što možemo učiniti da ne budemo grubi i neučtivi dok se zalažemo za ono u što vjerujemo?`

`2.	Iznesite u svojem razredu neke primjere vjere iz vaše crkveili zajednice koji su oblikovali vaš život i karakter. Koje osobine tih ljudi vrijedi slijediti?`

`3.	Razmislite i razgovarajte o utjecaju medija na naš život.Kako možemo izbjeći njihove negativne utjecaje, a istovremeno iskoristiti njihov potencijal u dobre svrhe?`

`4.	Razmislite više o poniznosti Jošue kao vođe i o njegovojželji da živi blizu Svetišta. Što vam njegov primjer govori?`