---
title:  Život u Obećanoj Zemlji
date:   06/12/2025
---

### Biblijski tekstovi
Jošua 22; Efežanima 6,7; Ivan 7,24; Brojevi 25; Izreke 15,1; 1. Petrova 3,8.9.

> <p></p>
> “Blag odgovor ljutnju smiruje, a gruba riječ je raspiruje.” (Izreke 15,1 — Suvremeni hvatski prijevod)

Život u zajednici može povremeno dovesti do sporova i napetosti. To posebno vrijedi za zajednicu kao što je crkva, gdje ljudi različitih društvenih pozadina i položaja — koji su ponekad i odrasli u potpuno različitim kulturama — žive i rade zajedno sa zajedničkim ciljem.

Ovog ćemo tjedna proučiti 22. poglavlje Knjige o Jošui i izazov koji je nastao iz velikog nerazumijevanja među plemenima. Na početku knjige Jošua je zapovjedio nekim plemenima da prijeđu Jordan i sudjeluju u osvajanju zajedno s plemenima sa zapadne strane Jordana (Jošua 1,12-18). Sada kada je zadatak obavljen, mogli su se vratiti. Međutim, oni su sa zapadne strane Jordana podigli žrtvenik koji je izazvao zabrinutost među nekim plemenima.

Zašto je opasno donositi ishitrene zaključke o ponašanju drugih? Kako možemo njegovati jedinstvo u crkvi? Zašto je važno imati na umu širu sliku našeg poziva i ne dopustiti da nam manje bitne pojedinosti odvuku pozornost? To su neka pitanja o kojima ćemo razmišljati ovoga tjedna.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 567—576.**