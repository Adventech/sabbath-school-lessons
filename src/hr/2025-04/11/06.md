---
title:  RJEŠAVANJE SUKOBA
date:   11/12/2025
---

`Pročitajte Jošua 22,30-34. Kako nam čitav taj događaj pruža neke uvide u vezi s rješavanjem sukoba i očuvanjem jedinstva crkve? Usporedite Psalam 133; Ivan 17,20-23; 1. Petrova 3,8.9.`

U 22. poglavlju Knjige o Jošui nalaze se neka načela komunikacije koja se mogu primijeniti na svakodnevne ljudske odnose u obitelji, crkvi i društvenoj zajednici.

1.	Kada stvari krenu po zlu, ili bi mogle krenuti po zlu, bolje jekomunicirati nego potiskivati svoje nezadovoljstvo dok sve ne eksplodira. Dobro je da Božji narod ne ostane ravnodušan kada se javi dojam da bi moglo doći do problema. Naravno, da su plemena s druge strane Jordana na početku objasnila s kojom namjerom grade žrtvenik, čitav problem se mogao izbjeći.

2.	Čak i kad smo uvjereni u svoj sud, nemojmo donositi ishitrenezaključke. Plemena sa zapadne strane Jordana odmah su povjerovala glasinama koje su stigle do njihovih ušiju i izvukla pogrešan zaključak da su plemena s istočne strane već otpala od vjere.

3.	Razgovarajte o stvarnim ili zamišljenim problemima prije negošto postupite u skladu sa svojim zaključcima.

4.	Budite spremni podnijeti žrtvu da biste postigli jedinstvo. Plemenasa zapadne strane Jordana bila su se spremna odreći dijela teritorija koji im je dodijeljen da bi se i ostala plemena tu smjestila u slučaju da je to što su se nalazila s druge strane rijeke bilo uzrok njihovog navodnog otpadništva.

5.	Kada ste optuženi, s pravom ili ne, pružite blag odgovor kojiutišava srdžbu. Odgovaranje na optužbu protuoptužbom nikad ne vodi k miru. Pokušajte razumjeti drugoga prije nego što ćete sami biti shvaćeni.

6.	Radujte se i blagoslivljajte Boga kada se mir ponovno uspostavi.Divno je vidjeti da je glavni dio izraelske zajednice doživio iskrenu radost kad se saznalo za prave motive dva i pol plemena. Nisu bili toliko ponosni na svoj sud da ne bi priznali da su pogriješili kad su ga donijeli.

Međutim, da su plemena s istočne obale Jordana doista otpala od vjere, Izraelci bi ispunili zahtjeve Saveza. Jedinstvo nikad ne može biti razlog za razvodnjavanje istine ili odustajanje od biblijskih načela. Međutim, crkvena disciplina uvijek bi trebala biti posljednje (a ne prvo) rješenje, tek nakon što svi pokušaji pomirenja i pružanja pastoralne pomoći, zasnovane na Božjoj riječi, propadnu. Koliko bi drugačije izgledale naše crkve kad bi se ta jednostavna načela dosljedno primjenjivala!