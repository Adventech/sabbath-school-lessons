---
title:  ZA DALJNJE PROUČAVANJE
date:   24/10/2025
---

U knjizi Ellen G. White Patrijarsi i proroci pročitajte poglavlje pod naslovom “Pad Jerihona”, str. 405—409 (u izvorniku 487—493).

Kad je u svemiru izbila pobuna protiv Božje vladavine, Bog je mogao prestati biti ono što On u biti, nepromjenjivo i zauvijek jest i prepustiti vodstvo nad cijelim svemirom jednom od svojih pobunjenih stvorenja, ili i dalje ostati sveti, pravedni, milostivi i pun ljubavi Otac svega što postoji. Biblija nam izlaže tu drugu sliku, što znači da je u tom slučaju sukob između sila zla i Njega neizbježan.

Kad su političke i društveno-povijesne sile, udružene s kaotičnim i pobunjenim silama u svemiru, pokazale taj isti, prkosan stav prema Jahvi, On je, kao uzvišeni Gospodar svemira, djelovao. Slika Jahve kao ratnika postaje predslika te konačne pobjede, kad će se napokon okončati veliki sukob između dobra i zla koji sada traje (Otkrivenje 20,8-10). Štoviše, izraelski sveti ratovi ne samo da predstavljaju odraz tog velikog sukoba kao u ogledalu, već su i sami sastavni dio istog sukoba, u iščekivanju Božjeg suda na svršetku vremena u sferi sadašnje povijesti.

“Bog im je dao prednost i dužnost da zaposjednu zemlju u vrijeme kad On to odredi, ali svojim svojevoljnim zanemarivanjem ovo dopuštenje je bilo povučeno. … Njegova namjera nije bila da zemlju osvoje borbom, već strogom poslušnošću Njegovim zapovijedima.” (Ellen G. White, Patrijarsi i proroci, str. 324; u izvorniku 392)

**Pitanja za razgovor**

`1.	Kako vam pozadina velikog sukoba pomaže da bolje razumijete zašto je Bog zapovijedao Izraelu da ide u rat?`

`2.	Razgovarajte u razredu o svojem odgovoru na pitanje izodsjeka od ponedjeljka, u vezi s realnošću velike borbe i načinom na koji se ona očituje u svijetu oko nas. Koja je naša uloga u tom sukobu i kako je mi vršimo?`

`3.	Kako možemo primijeniti načelo mirnog stajanja i čekanjada se Gospodin bori za nas u našem duhovnom životu?`

`4.	Često u našim raspravama i povremenim neslaganjima ucrkvi mi želimo vidjeti tko je na našoj strani. Kako bismo trebali promijeniti svoj stav u svjetlu riječi iz Jošue 5,13-15?`