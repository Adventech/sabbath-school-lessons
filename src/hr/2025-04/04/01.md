---
title:  Sukob u pozadini svih sukoba
date:   18/10/2025
---

### Biblijski tekstovi
Jošua 5,13-15; Izaija 37,16; Otkrivenje 12,79; Ponovljeni zakon 32,17; Izlazak 14,13.14; Jošua 6,15-20.

> <p></p>
> “Takva dana nije bilo ni prije ni poslije, da je Gospod poslušao glas čovjeka, jer se je Gospod borio za Izraela.” (Jošua 10,14 — Šarić)

Kad čitamo stranice Knjige o Jošui, suočavamo se s agresivnim vojnim pohodima koji su vođeni na Božju zapovijed, u Božje ime i uz Božju pomoć. Misao da je Bog stajao iza osvajanja Kanaana prožima knjigu, a izražena je riječima pripovjedača (Jošua 10,10.11), Božjim riječima (Jošua 6,2; 8,1), obraćanjima Jošui (Jošua 4,23.24; 8,7), riječima Rahabe (Jošua 2,10), uhoda (Jošua 2,24) i naroda (Jošua 24,18). Bog tvrdi da je On osobno pokretač tih nasilnih sukoba.

Ta činjenica neizbježno dovodi do određenih pitanja. Kako možemo razumjeti to što je Božji izabrani narod provodio takve pothvate u starozavjetno vrijeme? Kako je moguće pomiriti sliku “ratobornog” Boga s Njegovim karakterom ljubavi (na primjer Izlazak 34,6; Psalam 86,15; 103,8; 108,5), a da ne umanjimo vjerodostojnost, autoritet i povijesnost Starog zavjeta?

Ovog i sljedećeg tjedna razmotrit ćemo teško pitanje o božanski zapovjeđenim ratovima u Knjizi o Jošui i na drugim mjestima.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 502—512.**