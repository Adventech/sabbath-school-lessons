---
title:  "Baštinici obećanja, zatočenici nade"
date:   22/11/2025
---

### Biblijski tekstovi
Postanak 3,17-24; Ponovljeni zakon 6,3; Jošua 13,1-7; Hebrejima 12,28; Levitski zakonik 25,1-5.8-13; Ezekiel 37,14.25.

> <p></p>
> “Vratite se u Tvrđavu, izgnanici puni nade, još danas — ja navješćujem — dvostruko ću ti uzvratiti.” (Zaharija 9,12)

Od 13. do 21. poglavlja Knjige o Jošui nabrajaju se geografski međaši koji obilježavaju dijelove zemlje dodijeljene izraelskim plemenima. Za suvremenog čitatelja te pojedinosti mogu izgledati nebitne, ali one se zasnivaju na teološkom razumijevanju Obećane Zemlje koje je značajno za nas danas. Preko tih konkretnih podataka Bog je želio poučiti Izraelce da ta zemlja nije san. Ona im je obećana na veoma opipljiv, mjerljiv način. Ali oni su morali pretvoriti to obećanje u stvarnost tako što će postupati u skladu s njim.

To jest, da, Bog će im dati zemlju u baštinu. To će biti dar, ispunjenje onoga što je obećao njihovim očevima. “Eto, pred vas stavljam ovu zemlju. Idite, dakle, i zauzmite zemlju za koju se Jahve zakleo ocima vašim, Abrahamu, Izaku i Jakovu, da će je dati njima i njihovu potomstvu poslije njih.” (Ponovljeni zakon 1,8) Ali i oni su imali svoju ulogu u tome.

Ovog ćemo se tjedna pozabaviti nekim teološkim pojmovima koji se odnose na Obećanu Zemlju i njezinom duhovnom značenju za one koji polažu pravo na sva obećanja koja se nalaze u Isusu Kristu.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 542—549.**.