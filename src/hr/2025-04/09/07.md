---
title:  ZA DALJNJE PROUČAVANJE
date:   28/11/2025
---

U knjizi Ellen G. White Veliki sukob pročitajte poglavlje pod naslovom “Sukob je završen”, str. 572—534 (u izvorniku 672—678).

“Bit ćemo zauvijek spašeni kada uđemo na vrata u grad. Tada ćemo se radovati što smo spašeni, spašeni za vječnost. Ali dotada trebamo poslušati savjet apostola: ‘Treba nam se, dakle, bojati da se slučajno komu od vas, dok još vrijedi obećanje za ulazak u njegov počinak, ne čini da je zakasnio.’ (Hebrejima 4,1) Posjedovanje znanja o Kanaanu, pjevanje pjesama o Kanaanu, radovanje mogućnosti ulaska u Kanaan, nije odvelo djecu Izraelovu u vinograde i maslinike Obećane Zemlje. Ona im je mogla pripasti samo ako je zauzmu, ako ispune uvjete, pokažu živu vjeru u Boga i usvoje Njegova obećanja.” (Ellen G. White, The Youth’s Instructor, 17. veljače 1898.)

“U Bibliji je baština spašenih nazvana domovinom (Hebrejima 11,1416). Tamo nebeski Pastir vodi svoje stado na izvore žive vode. Drvo života daje plod svakog mjeseca, a lišće stabla služi za lijek narodima. Tamo su potoci koji vječno žubore, bistri kao kristal, a uz njih lelujavo drveće baca svoje sjene na putove što ih je Gospodin pripravio za otkupljene. Tamo se prostrane ravnice protežu u prekrasne brežuljke, a Božje gore uzdižu svoje uzvišene vrhove. Na ovim će mirnim ravnicama tih živahnih potoka Božji narod, toliko dugo tuđinci i putnici, naći dom.” (Ellen G. White, Veliki sukob, str. 531; u izvorniku 675)

**Pitanja za razgovor**

`1.	Razmislite o Obećanoj Zemlji kao simbolu izobilnog životakoji je Krist obećao svojim sljedbenicima u Ivanu 10,10. Kako prednosti života u zemlji izobilja dočaravaju blagoslove spasenja?`

`2.	Kakav odnos postoji između građanske pripadnosti nekojzemlji i njegovanja određenog načina života? Kako jedno utječe na drugo? Kakav način života zahtijeva građanska pripadnost Božjem kraljevstvu?`

`3.	Kao ljudi, stalno se razočaravamo u tuđa obećanja, a ponekadi u obećanja koja dajemo sami sebi. Zašto Božjim obećanjima ipak možemo vjerovati?`

`4.	Kako obećanje o novoj Zemlji možemo učiniti dijelom svojebudućnosti na stvaran i konkretan način, čak i sada?`