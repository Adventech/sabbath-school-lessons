---
title:  ZA DALJNJE PROUČAVANJE
date:   10/10/2025
---

U knjizi Ellen G. White Patrijarsi i proroci pročitajte poglavlje pod naslovom “Prijelaz preko Jordana”, str. 401,402 (u izvorniku 482,483).

Nakon ovog izvještaja o Rahabi i uhodama ona se u ostatku Starog zavjeta više ne spominje, a ponovno se pojavljuje tek u Isusovom rodoslovlju. Navodi se da je ona postala žena Salme iz Judinog plemena, Boazovog pretka (oca), i svekrva još jedne posebne žene spomenute u istom rodoslovlju, Rute (Matej 1,5; usporedi Ruta 4,13.21). Zahvaljujući svojoj vjeri u Boga, ta bludnica iz Jerihona, osuđena na potpuno uništenje, postaje značajna karika u Davidovoj kraljevskoj lozi i praroditeljica Mesije. To Bog može ostvariti na osnovi naše vjere, čak i ako ona nije veća od gorušičnog zrna (Matej 17;20; Luka 17,6).

“Njezino obraćenje nije bilo neki izdvojeni slučaj božanske milosti prema idolopoklonicima koji su priznali Njegov božanski autoritet. Usred zemlje, mnogobrojna skupina — Gibeonci — odbacila je neznaboštvo i sjedinila se s Izraelom, dobivši tako udio u blagoslovima Saveza.

Bog ne priznaje nikakve razlike na temelju nacionalnosti, rase ili kaste. On je Stvoritelj cijeloga čovječanstva. Svi ljudi pripadaju istoj obitelji po stvaranju, i svi su jedno po otkupljenju. Isus je došao razrušiti svaki zid razdvajanja i otvoriti sve odjele predvorja Hrama kako bi svaka duša slobodno mogla doći k Bogu. Njegova ljubav je tako široka, tako duboka i tako potpuna da svuda prodire. Ona uzdiže iz područja Sotonina utjecaja one koji su bili zavedeni njegovim prijevarama, i stavlja ih na dohvat Božjeg prijestolja, prijestolja koje je okruženo dugom obećanja. U Kristu nema Židova ni Grka, roba ni slobodnjaka.” (Ellen G. White, Proroci i kraljevi, str. 234,235; u izvorniku 369, 370)

**Pitanja za razgovor**

`1.	Razgovarajte o pitanju “druge prilike” i o tome kako jemožemo pružiti drugima. Kako pritom možemo paziti da ne zloupotrijebimo taj koncept? Razmislite, na primjer, o nekoj ženi koja se nalazi u vezi u kojoj trpi nasilje i kojoj se savjetuje da se uporno vraća svojem partneru (“milost”), samo da bi se u nekim slučajevima to nasilje nastavilo? Kako pronaći pravu ravnotežu u tome`?

`2.	Razgovarajte o Rahabi kao uzoru vjere. Kako da naučimocijeniti otvorenost ljudi za Boga, čak i kada je njihov način života daleko od biblijskih ideala? Kako je moguće cijeniti njihovu vjeru, a u isto vrijeme ne odobravati neke njihove navike?`

`3.	Jošua je na praktičan način sjedinio pravdu i milost. Sjetitese neke situacije u svojem životu koja je zahtijevala i pravdu i milost. Na koje je praktične načine moguće spojiti to dvoje?`