---
title:  Iznenađeni milošću
date:   04/10/2025
---

### Biblijski tekstovi
Jošua 2,1-21; Brojevi 14,1-12; Hebrejima 11,31; Izlazak 12,13; Jošua 9; Nehemija 7,25.

> <p></p>
> “Vjerom Rahaba bludnica ne pogiba s nevjernicima, jer je bila primila uhode s mirom.” (Hebrejima 11,31 — Šarić)

“Zašto sam to opet učinio?” Vjerojatno je svatko od nas u jednom trenutku izgovorio te riječi. Uostalom, ne samo da se povijest ponavlja, već se ponavlja i ponašanje čovječanstva općenito, a i svakog od nas pojedinačno. Koliko često ponavljamo iste pogreške!

Izrael je imao drugu priliku ući u Obećanu Zemlju, i Jošua je to ozbiljno shvatio. Prvi korak bio je da steknu jasnu predodžbu o tome s čim se suočavaju. Zato je poslao dvojicu uhoda da mu donesu vrijedne informacije o toj zemlji: o njezinom sustavu obrane, vojnoj spremnosti, zalihama vode i stavu stanovništva pred osvajačkom silom.

Netko bi pomislio da Božje obećanje o davanju te zemlje Izraelcima isključuje svaki napor s njihove strane. Međutim, oslanjanje na Božju pomoć ne poništava ljudsku odgovornost. Izrael je po drugi put stajao na granici Kanaana. Očekivanja su bila visoka, ali kad je Izrael prvi put stajao na toj granici i imao isti zadatak, to je završilo kao strahovit neuspjeh.

Ovog ćemo tjedna proučiti dva zadivljujuća događaja iz Knjige o Jošui i otkriti kakvo je njihovo značenje za našu vjeru danas. Božja milost može nas iznenaditi na bezbroj načina.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 482—493.**