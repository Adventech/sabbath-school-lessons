---
title:  DRUGA PRILIKA
date:   05/10/2025
---

`Pročitajte Jošua 2,1; Brojevi 13,1.2.25-28.33; 14,1-12. Zašto je Jošua otpočeo osvajanje Obećane Zemlje slanjem uhoda?`

Mjesto s kojeg su ta dvojica uhoda poslana, Šitim, podsjeća nas na dvije negativne epizode iz izraelske povijesti.

Prva također izvještava o uhodama (vidi Brojevi 13), u kojoj su opisane iste bitne pojedinosti: slanje uhoda, njihov tajni upad na neprijateljsko područje, njihov povratak, izvještaj o izviđanju i odluka da se postupi na osnovi tih izvještaja.

Drugi događaj u Šitimu jedno je od najprkosnijih idolopokloničkih kršenja Saveza od strane Izraelaca, kada su se na nagovor Bileama prepustili razvratu s moapskim ženama i klanjali se njihovim bogovima (Brojevi 25,1.3; 31,16). U tom kontekstu ime Šitim izaziva veliku nelagodu u pogledu ishoda događaja. Hoće li to biti još jedan poraz na granici Obećane Zemlje? Ili će dovesti do dugo očekivanog ispunjenja prastarog obećanja?

`Pročitajte Ivan 18,16-18.25-27; 21,15-19. Koje sličnosti otkrivate između druge prilike dane Izraelu kao narodu i Petru kao pojedincu?`

Bog nudi drugu priliku (i više od toga!). Biblija drugu priliku (i više od toga!) naziva “milost”. Milost je jednostavno primanje onoga što ne zaslužujemo. Pojam milosti obilno je prisutan u biblijskom nauku (usporedi Rimljanima 5,2; Efežanima 2,8; Rimljanima 11,6). Bog svima milostivo nudi mogućnost novog početka (Titu 2,11-14). Petar je osobno iskusio tu milost i poticao crkvu da raste u milosti (2. Petrova 3,18). A ta vijest postaje još ljepša: mi dobivamo mnogo više od druge prilike, zar ne? Da nije tako, gdje bismo bili?

`Razmislite o iskustvu Izraelaca kada im je pružena druga prilika da uđu u Kanaan, i o milosti koja je ukazana Petru nakon što se odrekao svojega Gospodina. Čemu bi nas ti događaji trebali naučiti kada je riječ o tome da bismo i mi trebali pokazati milost onima kojima je potrebna?`