---
title:  KNEZ MIRA
date:   30/10/2025
---

`Kako sljedeći tekstovi opisuju budućnost koju je Bog odredio za svoj narod? Izaija 9,6; 11,1-5; 60,17; Hošea 2,18; Mihej 4,3.`

Premda su u glavnom žarištu pouke za ovaj tjedan božanski zapovjeđeni i potpomognuti ratovi Starog zavjeta, moramo spomenuti još jednu, podjednako značajnu temu starozavjetnih proročkih spisa: viđenje budućeg, mirnog mesijanskog doba. Mesija je prikazan kao Knez mira (Izaija 9,6). On će uspostaviti kraljevstvo mira, u kojem će lav i janje pasti zajedno (Izaija 11,1-8), u kojem neće biti boli ni razaranja (Izaija 11,9). Mir će vladati (Izaija 60,17) i teći kao rijeka (Izaija 66,12).

`Pročitajte 2. o kraljevima 6,16-23. Koje nam uvide taj događaj pruža o Božjim dubljim namjerama za Njegov narod i cijeli ljudski rod?`

Razmislite o izvještaju o hranjenju aramejske vojske na inicijativu Elizeja. Umjesto da ih pobije (2. o kraljevima 6,22), on im je pokazao vrhunski ideal, mir, što je oduvijek bila Božja želja za Njegov narod. Zanimljivo je zapaziti da je Elizej potpuno svjestan nadmoći nevidljive vojske koja okružuje neprijatelja (2. o kraljevima 6,17). Koliko god da je Bog umiješan u veliki sukob koji je zahvatio i naš planet, krajnji cilj otkupljenja nije stalni sukob, pa čak ni vječno podčinjavanje neprijatelja u stanju ropstva, već vječni mir. Kao što nasilje rađa nasilje (Matej 26,52), tako i mir rađa mir. Izvještaj završava izjavom: “I tako aramejski pljačkaši nisu više zalazili na izraelsko tlo.” (2. o kraljevima 6,23)

`Razmislite na koje sve načine, nastojeći oponašati Isusa, možemo biti nositelji mira. Što je s vašim životom upravo sada? Na koje načine, u bilo kojem sukobu s kojim se suočavate, možete biti nositelj mira umjesto sukoba?`