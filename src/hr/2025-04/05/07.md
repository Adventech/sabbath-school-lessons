---
title:  ZA DALJNJE PROUČAVANJE
date:   31/10/2025
---

U knjizi Ellen G. White Patrijarsi i proroci pročitajte poglavlje pod naslovom “Pad Jerihona”, str. 407—409 (u izvorniku 491—493).

Kao i sa svim ostalim u Bibliji, poznavanje konteksta i pozadine od presudnog je značenja. Kao što smo vidjeli, veliki sukob u svemiru i motiv Boga kao Suca ključ su za razumijevanje ratova protiv Kanaanca.

“Bog je spor na srdžbu. On je bezbožnim narodima dao vrijeme kušnje kako bi se mogli upoznati s Njim i Njegovim karakterom. Njihova osuda zbog odbacivanja svjetla i biranja vlastitih putova umjesto Božjih, bila je u skladu sa svjetlošću koja im je dana. Bog je naveo razlog zašto nije odmah otjerao Kanaance. Bezakonje Amorejaca još nije bilo dostiglo svoj vrhunac. Svojim bezakonjem oni su postupno dovodili sebe do točke nakon koje Bog to više nije mogao podnositi, i nakon koje su bili uništeni. Sve dok ta točka nije bila dosegnuta i dok se njihovo bezakonje nije navršilo, Božja osveta se odgađala. Svi narodi su imali svoje vrijeme kušnje. Oni koji su odbacili Božji zakon, napredovali su iz jednog zla u drugo. Djeca su nasljeđivala buntovni duh svojih roditelja i postupala gore nego njihovi očevi prije njih, sve dok ih nije sustigao Božji gnjev. A kazna nije bila ništa manja zato što je odgađana.” (Ellen G. White Comments, The SDA Bible Commentary, sv. 2, str. 1005)

**Pitanja za razgovor**

`1.	Razgovarajte o značenju činjenice da Bog naš Sudac, kao štoje i Vrhovni sudac čitavog svemira. Što mislite, zašto je činjenica da je Bog Sudac bitna za Evanđelje i za naše spasenje?`

`2.	Kako nam slučaj Kanaanaca pruža uvid u Božje strpljenje iNjegovu pravednost? Kako možemo odražavati Božji karakter načinom na koji postupamo prema svojim bližnjima?`

`3.	Razmislite o slobodnoj volji. Šta mislite, zašto Bog poštujenašu slobodu izbora? Na koji su način ljubav i sloboda izbora povezani?`

`4.	Stari zavjet sadrži mnoge izvještaje o ratovima i sukobima,ali on na kraju pruža viđenje mira. Koju bi ulogu kršćani trebali imati u uspostavljanju mira u svojem okruženju?`