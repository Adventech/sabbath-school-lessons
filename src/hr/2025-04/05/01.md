---
title:  Bog se bori za vas
date:   25/10/2025
---

### Biblijski tekstovi
Postanak 15,16; Levitski zakonik 18,24-30; 2. Timoteju 4,1.8; Izlazak 23,28-30; Ponovljeni zakon 20,10.1518; Izaija 9,6.

> <p></p>
> “Sve tamošnje kraljeve i zemlje njihove zauze Jošua ujedanput, jer se za Izraela borio Jahve, Bog Izraelov.” (Jošua 10,42)

Knjiga o Jošui sadrži neke uznemirujuće prizore. Koncept božanskog ili svetog rata, koji jednu skupinu ljudi prikazuje kao da ima bogom dani zadatak da uništi drugu skupinu, pokreće neka ozbiljna pitanja.

Pitanje božanskog rata u Starom zavjetu prilično je izazovno. Bog se u Starom zavjetu javlja kao uzvišeni Gospodar svemira. Stoga sve što se zbiva mora na neki način biti povezano s Njegovom neposrednom ili posrednom voljom. I tako neizbježno dolazimo do pitanja: “Kako Bog može dopustiti takvo što?” Prošlog smo tjedna vidjeli da je Bog i sam umiješan u sukob koji je daleko veći od bilo kojeg rata ili bitke vođene u ljudskoj povijesti, u sukob koji prožima svako područje našeg života. Vidjeli smo također da se događaji iz biblijske i svjetovne povijesti mogu razumjeti samo u svjetlu tog sukoba.

Ovog tjedna nastavljamo istraživati složenost ratova odobrenih od strane Boga, ograničenja i uvjete božanskog rata, konačni oblik mira koji prikazuju starozavjetni proroci i duhovne posljedice takvih ratova.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 513—518.**