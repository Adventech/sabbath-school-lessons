---
title:  ZA DALJNJE PROUČAVANJE
date:   17/10/2025
---

U knjizi Ellen G. White Patrijarsi i proroci pročitajte poglavlje pod naslovom “Prijelaz preko Jordana”, str. 402,403 (u izvorniku 483,484).

“Pažljivo proučavajte iskustva Izraelaca na njihovom putovanju u Kanaan. Proučite treće i četvrto poglavlje Knjige o Jošui, gdje se izvještava o njihovoj pripremi za prelazak i o samom prelasku preko Jordana u Obećanu Zemlju. Mi trebamo održavati svoje srce i um u dobrom stanju osvježavajući pamćenje poukama kojima je Gospodin učio svoj drevni narod. Tada će nam učenja Njegove Riječi, kao što je On htio za njih, uvijek biti zanimljiva i dojmljiva.” (Ellen G. White Comments, The SDA Bible Commentary, sv. 2, str. 994)

“Suvremeni Izrael je u velikoj opasnosti da zaboravi Boga i bude naveden na idolopoklonstvo kao Njegov narod u prošlosti. Danas se štuju mnogi idoli: to čine čak i oni koji tvrde da svetkuju subotu. Bog je posebno upozorio svoj narod u prošlosti da se čuvaju idolopoklonstva, jer ako ih ono odvoji od služenja živome Bogu, Njegovo će prokletstvo počivati na njima, dok će On one koji Ga ljube cijelim svojim srcem, svom svojom dušom i svom svojom snagom, obilno blagosloviti u košari i naćvama i ukloniti bolest među njima.” (Ellen G. White, Svjedočanstva za Crkvu, sv. 1, str. 523; u izvorniku 609)

**Pitanja za razgovor**

`1.	Razgovarajte u svojem razredu o čudesnom prelasku prekoJordana. Kako biste opisali čuda? Zašto izgleda kao da Bog danas ne čini slična čuda?`

`2.	Koje praktične načine možete predložiti članovima svojegrazreda da se ne prepuste duhovnom zaboravu? Premda je važno da imamo aktivan, dinamičan odnos s Bogom i da ne zasnivamo cijelo svoje kršćansko iskustvo na snažnim iskustvima iz prošlosti, kako ipak naša prošla iskustva mogu biti podsjetnik na Božje djelovanje u našem životu?`

`3.	Kako nam može subota s jedne strane pomoći da se sjetimoBožjeg djelovanja u našem životu, a s druge nam pružiti nagovještaj obećanog počinka u Njegovom kraljevstvu? Kako subota upućuje ne samo na ono čega bismo se trebali sjećati, već i na ono čemu se možemo nadati u budućnosti?`