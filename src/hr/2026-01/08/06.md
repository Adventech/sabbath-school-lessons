---
title: 'Da Sve Pomiri Sa Sobom'
date: 19/02/2026
---

`Pročitajte Kološanima 1,19.20. Kakvo je to pomirenje koje dolazi preko križa i koliko je ono sveobuhvatno?`

Pavao se koristi vrlo zanimljivim izrazom na grčkom jeziku kako bi zaokružio svoj opis Isusa Krista ukazujući posredno na Oca, koji je spomenut u Kološanima 1,12. Otac je želio da Njegova punina prebiva u Isusu (usporedi Kološanima 2,9). Kakva je to “punina”? Ivan govori o njoj kao o Očevoj slavi, koji je “pun milosti i istine” (Ivan 1,14).

A na osnovi ovog odlomka, ta “punina” obuhvaća mnogo. Ona obuhvaća Božju vječnost i samopostojanje, i Njegovu moć da stvara i nanovo stvara. Što je najvažnije, ona naglašava Njegovu mudrost, što se ogleda u pobjedivanju grijeha i smrti na najneočekivaniji način — putem križa. I time je najsramotniji predmet preobrazio u svjedočanstvo o svojoj vječnoj ljubavi prema svakom stvorenom biću. “Da, Bog je tako ljubio svijet da je dao svoga jedinorodenog Sina da ne pogine ni jedan koji u nj vjeruje, već da ima život vječni.” (Ivan 3,16)

Jedini način da grijeh bude zauvijek pobijeden i da se pomiri sve što se moglo pomiriti, sažet je u toj jednoj slavnoj istini: Bog je zavolio —	On je zavolio čitav svemir i zavolio je nas, čak toliko da je riskirao sve kako bi nas spasio Kristovom smrću na križu. Grčka riječ kosmos, “svijet”, obuhvaća čitav svemir. Pavao se poziva na to pokazivanje pred svemirom u kontekstu slijedenja Krista: “Postali smo prizorom svijetu [kosmos, svemir], andelima i ljudima.” (1. Korinćanima 4,9)

“Nebo je s boli i divljenjem promatralo Krista kako visi na križu. ... Životom pobune Sotona i svi koji se sjedinjuju s njim postavljaju sebe u takav nesklad s Bogom da je već i Njegova prisutnost za njih vatra koja sažiže. Slava Onoga koji je ljubav uništit će ih. Na početku velike borbe andeli ovo nisu razumjeli. ... Ali to neće biti tako kad se završi velika borba. Budući da će biti dovršen plan spasenja, Božji će se karakter otkriti svim razumnim bićima. ...

U takvim prilikama andeli su se mogli radovati promatrajući Spasiteljev križ. ... Sâm je Krist u cijelosti shvaćao ishod te Žrtve koja je prinesena na Golgoti. Sve je ovo gledao pred sobom kad je na križu uzviknuo: ‘Svršeno je.’” (Ellen G. White, Isusou žiuot, str. 631—635; u izvorniku 760—764)