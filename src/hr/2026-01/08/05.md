---
title: '“Početak” (i Začetnik)'
date: 18/02/2026
---

`Pročitajte Kološanima 1,18. Kako je misao o Kristu kao glavi povezana s misli o Njemu kao “početku”?`

U hebrejskom jeziku riječi roš, “glava”, i rêšît, “početak”, su srodne. Ta druga riječ prvi put se pojavljuje u Svetom pismu već u Postanku 1,1: “U početku [rêšît] stvori Bog nebo i zemlju.” Isus je Glava čovječanstva i Crkve ne samo zbog utjelovljenja, već i zato što je Stvoritelj.

U grčkom jeziku riječ arhê, “početak”, ima široko značenje. Ovdje se “početak” odnosi na Isusa kao na izvor ili začetnika Crkve (Kološanima 1,18), koji je samim tim i njezina Glava, baš kao što je i “početak” ili začetnik stvaranja.

Isus nije samo začetnik u pogledu stvaranja i Crkve, već je takoder —	svojim uskrsnućem iz mrtvih (Rimljanima 6,3.4) — začetnik novog stvaranja. Budući da je plaća grijeha smrt, Njegova pobjeda nad smrću takoder ukazuje na Njegovu pobjedu nad grijehom i moć koju On ima da nas ponovno stvori na svoju sliku. Sve to jasno pokazuje zašto je On “prvorođenac od mrtvih” (o značenju riječi “prvorodenac” vidi u odsjeku od ponedjeljka). Njegovo uskrsnuće je primarno, rodonačelno, iako nije prvo (Mojsije je bio prvi, zbog čega je uslijedio spor s davlom oko njegovog tijela — Juda 9). Bez Kristovog uskrsnuća nitko ne bi mogao biti podignut iz mrtvih.

Korisno je u ovom trenutku osvrnuti se ukratko na sve razloge koje Pavao navodi za preuzvišenost koja pripada Isusu:

1.	On je savršeni odraz nevidljivog Boga.

2.	Po Njemu je sve stvoreno.

3.	On je postojao prije svega i sve je sastavljeno u Njemu.

4.	On je Glava Crkve, koja je Njegovo Tijelo.

5.	On je začetnik stvaranja i ponovnog stvaranja.

6.	On je pobijedio grijeh i smrt i time stekao pravo da uskrisi sve koji polažu svoje povjerenje u Njega kao Spasitelja.

7.	Isus je oduvijek postojao, ali sada, zahvaljujući svemu ovome, On je postao preuzvišen kao Glava čovječanstva i Glava Crkve.

`Što morate promijeniti da biste mogli potpunije iskusiti Kristovu preuzvišenost u vlastitom životu?`