---
title: 'Za Daljnje Proučavanje'
date: 20/02/2026
---

“Netko tko bi bio samo čovjek i govorio ono što je Isus govorio, ne bi bio veliki moralni učitelj. On bi bio ili ludak — na razini nekoga tko tvrdi da je meko kuhano jaje — ili bi bio sam davao iz pakla. Morate se odlučiti. Taj čovjek je bio, i jest, ili Sin Božji, ili ludak, ili nešto još gore. Možete Ga nazvati budalom, možete Ga pljunuti i ubiti kao demona; ili možete pasti na koljena i nazvati Ga Gospodinom i Bogom. Ali nemojte dolaziti s nekakvim nadobudnim besmislicama o tome kako je On veliki ljudski učitelj. On nam tu mogućnost nije ostavio. Nije to ni namjeravao.” (C. S. Lewis, Elementarno kršćanstuo, Zagreb, Verbum, 2022., str. 41) “Otac je sva punina Božanstva tjelesno i nevidljiv za smrtno oko.

Sin je otkrivena sva punina Božanstva. Božja riječ kaže za Njega da je ‘obličje bića njegova’.” (Hebrejima 1,3) ... “Krist je prapostojeći, samopostojeći Božji Sin.  Kad govori o svojem prapostojanju, Krist vraća naše misli unazad kroz beskrajna razdoblja. On nas uvjerava da nikada nije postojalo vrijeme kad On nije bio u uskoj zajednici s vječnim Bogom. ... On je jedno s Bogom, neograničen i svemoćan.   On je vječni, samopostojeći Sin.” (Ellen G. White, Euangelism, str. 614,615)

**Pitanja za razgovor**

`1.	Zadržite se više na pitanju Isusovog vječnog božanstva. Razmislite dobro o smislu cijelog plana spasenja i značenju žrtve na križu ako Isus nije bio vječni Bog, Onaj koji nikad nije stvoren, već postoji oduvijek. Zašto je to učenje toliko važno? Razgovarajte u razredu o tome što bi značilo da Isus zapravo nije bio vječan, već da je na neki način i On sam stvoren. I ponovno, što se gubi takvim načinom razmišljanja?`

`2.	Kada razmišljamo o Isusu, Evan6elju i planu spasenja, zašto moramo uvijek imati na umu umiješanost i zanimanje čitavog svemira za ono što je Isus ovdje učinio? Što je stanovnicima svemira prolazilo kroz glavu kad su promatrali svojeg Stvoritelja, svojeg vječnog Stvoritelja na križu? Jedno je što smo mi time zadivljeni, ali svjetovi koji nisu pali poznavali su Ga u Njegovoj vječnoj slavi. O čemu su razmišljali dok su svjedočili kako Onaj koga su obožavali na Nebu umire na križu?`

`3.	Što biste rekli nekome tko ne vjeruje da Otac i Sin oduvijek istodobno postoje? Zašto je to tako važna istina? Kako biste objasnili da nikad nije postojalo vrijeme kada je Otac bio bez Sina, osim na križu, kada je privremeno došlo do “razdvajanja božanskih sila” (Ellen G. White Comments, The SDA Bible Commentary, sv. 7, str. 924)?`