---
title: 'Kristova Preuzvišenost'
date: 14/02/2026
---

### Biblijski tekstovi
Postanak 1,26.27; Kološanima 1,15-20; Ivan 1,1-3; Efežanima 1,22; 1. Korinćanima 12,12-27; 1. Korinćanima 4,9; Rimljanima 6,3.4.

> <p></p>
> “On je savršena slika Boga nevidljivoga, prvorodenac svakoga stvorenja, jer je u njemu sve stvoreno — sve na nebu i na zemlji; vidljivo i nevidljivo, bilo prijestolja, bilo gospodstva, bilo poglavarstva, bilo vlasti; sve je stvoreno po njemu i za njega. On je prije svega, i sve se u njemu drši u redu.” (Kološanima 1,15-17)

Poukom za ovaj tjedan nastavljamo s našim proučavanjem Poslanice Kološanima (vidi pouke 1 i 2). U Pouci 2, u odsjeku za četvrtak, vidjeli smo da se u Kološanima 1,9-12 Pavao moli za kršćane u Kolosima, izražavajući želju da oni žive na način koji je ugodan Bogu. U redcima 12 i 13 on usporeduje dva kraljevstva: “svjetla” (Kološanima 1,12) i “tame” (Kološanima 1,13). Bog Otac nas je osposobio da imamo udjela u vječnoj baštini u kraljevstvu svjetla, oslobodio nas od vlasti i sile tame i prenio “u kraljevstvo svoga ljubljenog Sina, u kome imamo otkupljenje, oproštenje grijeha” (Kološanima 1,13.14). Drugim riječima, u Isusu, u Onome koji je takoder naš Bog i Stvoritelj, imamo otkupljenje. On nas je otkupio i vjerom u Njega preneseni smo iz kraljevstva tame u kraljevstvo Njegovog ljubljenog Sina.

Ovog ćemo tjedna razmotriti jednu od najopsežnijih i najuzvišenijih izjava o Isusu u Novom zavjetu. Što znači da je Isus “slika Boga nevidljivoga”, a ipak je “prvorodenac svakoga stvorenja” (Kološanima 1,15)?

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 662—667.**