---
title: Uzori
date: 08/02/2026
---

Svi mi, prije ili poslije, naidemo na ljude kojima se divimo i koje želimo oponašati. Za djecu je posebno važno da imaju dobre uzore. U idealnom slučaju to su njihovi otac i majka. Kako odrastaju, ona će nalaziti druge uzore, možda u vezi sa zanimanjem koje su izabrala, ili čak u književnim djelima koja su čitala. Takoder mogu saznavati kako su se različite biblijske osobe suočavale s izazovima i usporedivati ih s vlastitim životnim iskustvima.

Nažalost, u današnjim društvenim medijima postoji obilje loših uzora. Zasipani smo senzacionalističkim naslovima — pričama koje se detaljno bave raskalašenim i zbrkanim životom poznatih osoba. I Pavlovi čitatelji u Filipima, premda, naravno, nisu imali internet, suočavali su se sa sličnim izazovima.

Činjenica je da je svijet u kojem je Pavao živio bio vrlo pokvaren, nemoralan i zao, kao i naš danas. Uvijek je bilo — i uvijek će biti, sve do kraja — više nego dovoljno zla. Nama se postavlja pitanje: Kako na to odgovoriti?

`Pročitajte Filipljanima 3,17-19. Kako su dobri i loši uzori opisani u tom odlomku? Koji su ključevi dani za njihovo razlikovanje?`

Ne smijemo propustiti Pavlovu ljubav prema onima s kojima se ne slaže — on plače nad njima! Zapazite takoder da ih on ne naziva suojim neprijateljima, već neprijateljima “križa Kristova” (Filipljanima 3,18). Pavao je shvatio da su u pitanju mnogo veće stvari, naime, prepoznao je način na koji križ ruši prepreke i dovodi nas sve na istu razinu, kao grešnike kojima je potreban Spasitelj (vidi Efežanima 2,11-14).

Takoder ne treba zanemariti ni kako Pavao potiče Filipljane da se usredotoče na dobre primjere, a ne na loše, da pozorno promatraju one čiji je način života umnogome sličan njegovom. Zanimljivo je da se Pavao koristi sličnim jezikom kada upozorava Rimljane da se čuvaju “onih koji prave razmirice i sablazni suprotno nauci koju vi primiste! Klonite se njih!” (Rimljanima 16,17) Obmanjivači u Rimu opisani su kao oni koji “ne služe našem Gospodinu Kristu, nego svom trbuhu” (Rimljanima 16,18).

`Premda je, naravno, Isus jedini savršeni uzor, ima i drugih koji bi nam, makar u nekim područjima, mogli biti dobar primjer. U isto vrijeme, kakav ste vi uzor drugima?`