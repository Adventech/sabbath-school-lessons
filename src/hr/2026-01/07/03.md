---
title: '“Ostanite u Gospodinu”'
date: 09/02/2026
---

`Pročitajte Filipljanima 4,1. Na koji slikovit način Pavao opisuje kršćansko “življenje”?`

Za razliku od neprijatelja križa, koji “zemaljski misle” i nemaju većeg dobra od vlastitog trbuha (Filipljanima 3,19), kršćansko življenje je na nebesima, a naš vladar je Isus Krist. Da bi istaknuo tu misao, Pavao naglašava potrebu da “naše bijedno tijelo” (Filipljanima 3,21), podložno bolesti, propadanju i smrti, bude preobraženo i da bude poput Kristovog slavnog uskrslog tijela.

`Kako sljedeći odlomci opisuju to proslavljeno stanje?`

`Job     19,25-27`

`Luka    24,39`

`1.	Korinćanima    15,42-44`

`1.	Korinćanima    15,50-54`

`Kološanima     3,4`

Na kraju će zahvaljujući Isusu, smrt kao “posljednji neprijatelj” biti uništena (1. Korinćanima 15,26). I to je naša najveća nada, konačno obećanje koje nam je dano u Isusu — ne samo nestanak smrti, već i potpuno novo, “slavno tijelo” (Filipljanima 3,21).

U knjizi koja govori o tome kako naći “spasenje” bez Boga, gdje se tvrdi, dosta naivno, da nadvladavanje straha od smrti predstavlja “spasenje”, pri čemu autor Luc Ferry ipak priznaje da nas “kršćanstvo osposobljava ne samo da nadvladamo strah od smrti, već i da pobijedimo samu smrt. A pošto se to čini na planu osobnog identiteta, a ne anonimnosti ili apstrakcije, to je po svemu sudeći jedina verzija koja nudi konačnu pobjedu besmrtnosti nad našim stanjem kao smrtnika.” (Luc Ferry, A Brief History of Thought, New York: HarperCollins, 2011., Kindle edition, str. 90) To je prilično značajno priznanje budući da dolazi od jednog ateista. Tako za Pavla naše nebesko državljanstvo obuhvaća obećanje o uskrsnuću i vječnom životu kao potpuno novom postojanju koje sad jedva možemo i zamisliti.

`Zašto je obećanje o vječnom životu presudno za sve u što vjerujemo? Što nam ovaj svijet uopće može pružiti zbog čega bi vrijedilo izgubiti ono što nam Krist nudi?`