---
title: 'Nebesko Državljanstvo'
date: 07/02/2026
---

### Biblijski tekstovi
Filipljanima 3,17-4,23; 1. Korinćanima 15,42-44; Ivan 14,27; Psalam 119,165; Job 1,21; 1. Timoteju 6,7.

> <p></p>
> “Ne brinite se tjeskobno ni za što, već u svemu iznesite svoje potrebe Bogu prošnjom i molitvom, sve u zahvalnosti!” (Filipljanima 4,6)

Pouka za ovaj tjedan zaključuje naše proučavanje Poslanice Filipljanima i puna je vrijednih pouka i uputa za svakodnevni život. Izgleda da se mnoge od visokih moralnih vrijednosti kojima se apostol Pavao rukovodio u svojem životu nalaze u završnim redcima ove poslanice. Slično Isusovom nauku koji se usredotočuju na unutarnje biće, Pavao dijeli s nama tajne radosnoga kršćanskog života.

Čak i kad se dogadaji ne odvijaju onako kako bismo željeli, što se dogada češće nego što bismo željeli, ne trebamo se brinuti, biti uznemireni ili obeshrabreni. Umjesto toga, postoje načela koja će nam pomoći da nademo unutarnju snagu kako bismo se suočili s izazovima koje život donosi i tako mogli iskusiti trajan i postojan mir koji samo Bog može pružiti. Sadašnjost i budućnost u Njegovim su rukama i On će se pobrinuti za sve što nam treba.

Što je najvažnije, ne trebamo polagati svoje nade u zemaljske sustave vladavine koji nas redovno razočaravaju. Kao kršćani mi smo državljani Božjeg nebeskog kraljevstva. A uz to državljanstvo dolaze predivne prednosti. A i odgovornosti.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 657—661.**