---
title: 'Za Daljnje Proučavanje'
date: 13/02/2026
---

“Samo oni koji stalno primaju nove zalihe milosti imat će snagu koja odgovara njihovim svakidašnjim potrebama i sposobnost da je uporabe. Umjesto da očekuju neko buduće vrijeme kad će posebnim izlijevanjem duhovne snage biti čudom osposobljeni za zadobivanje duša, oni se svakodnevno pokoravaju Bogu da od njih načini posude za svoju uporabu. Oni svakodnevno koriste prigode za službu koja im je nadohvat ruke. Svakodnevno svjedoče za Učitelja gdje god se nalazili, bilo nekim skromnim radom kod kuće, bilo na poslu.

Za posvećenog radnika predivna je utjeha spoznaja da je čak i Krist tijekom svojeg života na Zemlji svakodnevno molio Oca za svježu zalihu milosti i da je iz te zajednice s Bogom odlazio jačati i blagoslivljati druge. …

Svaki radnik koji slijedi Kristov primjer bit će pripravljen da primi i uporabi snagu koju je Bog obećao svojoj Crkvi za sazrijevanje zemaljske žetve.” (Ellen G. White, Božja zadiuljujuća milost, str. 117)

“Bog zna naše potrebe i brine se za njih. Gospodin ima riznicu zaliha za svoju djecu i može im pružiti ono što im je potrebno u svim okolnostima. Zašto Mu onda ne vjerujemo? On je dao precizna obećanja svojoj djeci pod uvjetom istinske poslušnosti Njegovim zapovijedima. Nema tereta koji On ne može ukloniti, nema tame koju On ne može raspršiti, nema slabosti koju On ne može pretvoriti u snagu, nema straha koji On ne može umiriti, nema dragocjenih težnji koje On ne može usmjeravati i opravdati.

Mi ne trebamo gledati na sebe. Što se više bavimo svojim nesavršenostima, manje ćemo imati snage nadvladati ih.” (Ellen G. White, That I May Know Him, str. 224)

**Pitanja za razgovor**

`1.	Sjetite se nekih primjera svojih molitava koje su uslišane. Kako vam to pomaže da iskusite Božji mir koji nadilazi svaki um? A što je s onim molitvama koje nisu uslišane? Kako ipak možete doživjeti obećani mir?`

`2.	U kontekstu Filipljanima 4,8, kojim mislima posvećujete svoje vrijeme? U kojoj mjeri to o čemu razmišljate jača vašu vjeru i hod s Gospodinom?`

`3.	Razgovarajte o posljednjem navedenom citatu. Što znači tvrdnja: “Što se više bavimo svojim nesavršenostima, manje ćemo imati snage nadvladati ih.”? Što je, prema tome, ključ za njihovo nadvladavanje?`