---
title: 'Mislite o Ovome...'
date: 11/02/2026
---

Mir koji nadilazi svaki um moći će “čuvati srca vaša i misli vaše u Kristu Isusu” (Filipljanima 4,7). Našem nutarnjem životu potrebna je zaštita. Zanimljivo je što se u Filipljanima 4,7 koristi vojna metafora u vezi s Božjim mirom. Grčki glagol (froureô) opisuje vojnu posadu koja štiti grad od napada (2. Korinćanima 11,32; usporedi Djela 9,24).

Još jedan vrlo važan čimbenik nutarnjeg mira obuhvaća življenje u skladu s Božjom voljom. “Koji tvoj Zakon ljube, velik mir uživaju, ni o što se oni ne spotiču.” (Psalam 119,165)

`Pročitajte Filipljanima 4,8.9. Koja nam se konkretna djela snažno preporučuju?`

Ulomak u Filipljanima 4,8.9 Pavao počinje riječima “a dalje” i listom od šest vrlina praćenih njihovim sažetim opisom i ohrabrenjem da se ugledamo u Pavlov primjer. Taj završni međukulturalni poticaj dobro se uklapa u grčko-rimsku sredinu Filipa s dvostrukim naglaskom na vrlini i uzoru. Zanimljivo je, međutim, da je naglasak na biblijskim vrlinama, što je prilično jasno na osnovi toga što Pavao izostavlja četiri glavne grčke vrline (razboritost, pravednost, umjerenost i hrabrost).

1.	Istinito — nije slučajno što ta lista počinje glavnom biblijskom vrlinom, istinitošću, koju Isus (“zaista vam kažem...”) i cijeli Novi zavjet često naglašavaju (vidi, primjerice, Djela 26,25; Rimljanima 1,18; 1.Korinćanima 13,6; 2. Korinćanima 4,2; Efežanima 4,15; 1. Timoteju 3,15; Jakov 1,18; 1. Petrova 1,22; 1. Ivanova 2,21).

2.	Plemenito — grčka riječ odnosi se na osobnu vrlinu (u nekim prijevodima “časno”; usporedi 1. Timoteju 3,8.11; Titu 2,2).

3.	Prauedno — ta se vrlina definira u odnosu na Božji pravedni karakter (usporedi Filipljanima 1,7).

4.	Čisto — misao i djelovanje koji proizlaze iz Božje pravednosti koja opravdava i prima se vjerom (vidi 1. Ivanova 3,3).

5.	Ljubazno (ili “lijepo”) — estetska ljepota koja je široko zastupljena u djelima Božjeg stvaranja.

6.	Huale urijedno (“na dobrom glasu” — Suvremeni hrvatski prijevod).

Kako se nijednoj od tih osobina ne bi pripisalo pogansko značenje, Pavao navodi još dvije smjernice za razmišljanje o tim nebeskim vrlinama: “Je li što krepost, je li što pohvala — to nek vam je na srcu!” (Filipljanima 4,8) A zatim, da bi otklonio svaku sumnju i mogući nesporazum, poziva nas da prakticiramo ono što smo primili, čuli, vidjeli i naučili iz njegovog osobnog primjera (Filipljanima 4,9).