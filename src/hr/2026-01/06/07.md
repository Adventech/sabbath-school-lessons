---
title: 'Za Daljnje Proučavanje'
date: 06/02/2026
---

“Onaj tko želi izgraditi snažan, skladan karakter, tko želi biti uravnoteženi kršćanin, mora dati i učiniti sve za Krista jer Otkupitelj neće priznati polovičnu službu. On mora svakodnevno učiti značenje osobne predaje. Mora proučavati Božju riječ, učiti iz nje i slušati njezine propise. Tako može dosegnuti mjerilo kršćanskog savršenstva. Bog s njim radi iz dana u dan usavršavajući karakter da može opstati u vrijeme konačnog ispita. A vjernik iz dana u dan pred ljudima i andelima zorno pokazuje na djelu što Evanđelje može učiniti za pala ljudska bića.” (Ellen G. White, Djela apostolska, str. 303; u izvorniku 483)

“Oni koji čekaju Zaručnikov dolazak, trebaju reći narodu: ’Evo Boga vašega!’ Posljednja zraka milosrdne svjetlosti, posljednja poruka milosti koja će se objaviti svijetu, bit će objava Njegovog karaktera punog ljubavi. Božja djeca trebaju objaviti Njegovu slavu. U svojem životu i karakteru trebaju pokazati što je za njih učinila Božja milost.

Svjetlo Sunca Pravednosti treba se pokazati dobrim djelima — riječima istine i djelima svetosti.” (Ellen G. White, Isusoue usporedbe, str. 286; u izvorniku 415,416)

**Pitanja za razgovor**

`1.	Zadržite se više na toj temi o radovanju u Gospodinu. Zapazite da se tu ne kaže da se radujete u svojim nevoljama (premda je i to biblijski ispravno), već u Gospodinu. Zašto je važno uvijek imati pred sobom Gospodina, Njegovu dobrotu, Njegovu silu, Njegovu ljubav i Njegovo spasenje? Kako nam to može uvelike pomoći usred neizbježnih životnih kušnji?`

`2.	Zapazite kako navedeni citati opisuju ulogu milosti u činjenju “dobrih djela” nas kao kršćana. Zašto je ta uloga milosti tako važna dok iščekujemo Kristov skori dolazak? Odnosno, iako se ne spašavamo djelima, jesmo li doista spašeni ako ih ne činimo?`

`3.	Zadržite se više na misli da se ne treba uzdati u tijelo. Što to znači? Zašto ne bismo trebali imati povjerenja u tijelo? Zar naše tijelo nije dar od Boga?`