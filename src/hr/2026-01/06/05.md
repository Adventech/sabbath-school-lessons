---
title: 'Kristova Vjera'
date: 04/02/2026
---

Ne smijemo promašiti glavni smisao Pavlovih riječi. Došlo je do čudesne razmjene koju je on doživio na putu u Damask, kad je svoj stari život, zasnovan na Zakonu, zamijenio za Kristovu prisutnost — “da Krista dobijem, i da budem u njemu” (Filipljanima 3,8.9).

`Naći se “u Njemu”, u Kristu, svakako je zanimljiv izraz. Pročitajte Efežanima 1,4; 2. Korinćanima 5,21; Kološanima 2,9; Galaćanima 2,20. Na osnovi tih redaka, što nam Pavao tom tvrdnjom želi reći?`

O Pavlovom izrazu “biti u Kristu” naširoko se raspravljalo, ali ne treba nas iznenaditi što najbolje objašnjenje tog izraza potječe od samog Pavla: “Kad dode pravo vrijeme; da se sve što postoji, na Nebu i na Zemlji, poveže u Kristu kao glavi svega.” (Efežanima 1,10 — Suvremeni hrvatski prijevod) To je bio Božji cilj od početka. A Pavao razjašnjava kako do toga dolazi: “Po njemu ste vi u Kristu Isusu, koji nam postade mudrost od Boga, pravednost, posvećenje i otkupljenje.” (1. Korinćanima 1,30)

Biti “u Kristu” podrazumijeva sve ono što plan spasenja obuhvaća, od naše duhovne inteligencije (mudrost), do opravdanja vjerom (pravednost), pripreme za Nebo (posvećenje) i, konačno, do proslavljenja prigodom drugog dolaska (otkupljenje). Spasenje je Kristovo djelo od početka do kraja — za nas i u nama. Stoga kad imamo Krista, imamo sve što nam je potrebno.

`Pročitajte Filipljanima 3,9. Koja dva pojma Pavao suprotstavlja i zašto je važno uvijek imati na umu tu razliku?`

Kao što je Pavao uvidio, imati “svoju pravednost” nije istinska pravednost, jer nam Zakon ne može dati život (vidi Galaćanima 3,21.22). To može samo Krist putem vjere. I to ne bilo kakve vjere. Na kraju krajeva, i davli vjeruju i dršću (Jakov 2,19). Jedina spasonosna vjera je “vjera Kristova”. Jedino Njegoua vjera u potpunosti je poslušala i može poslušati. (Grčka riječ za vjeru, pistis, znači i ujernost.) Dakle, ako smo u Kristu i ako On živi u nama (Galaćanima 2,20), onda živimo Njegouom vjerom.