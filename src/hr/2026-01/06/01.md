---
title: 'Pouzdanje Samo u Krista'
date: 31/01/2026
---

### Biblijski tekstovi
Filipljanima 3,1-16; Rimljanima 2,25-29; Ivan 9,1-39; Efežanima 1,4.10; 1. Korinćanima 9,24-27.

> <p></p>
> “Da upoznam njega i silu uskrsnuća njegova i zajedništvo u patnjama njegovim, suobličujući se sa smrću njegovom, ne bih li kako dospio do uskrsnuća od mrtvih.” (Filipljanima 3,10.11 — Varašdinska Biblija)

Ima nečeg u nama što ostaje sumnjičavo kada je riječ o spasenju samo vjerom, bez djela Zakona. To jest, iz nekog razloga svi smo skloni oslanjati se na svoja djela, kao da bi ona mogla doprinijeti našem spasenju. Pavao se tom temom bavi na prilično dojmljiv način u energičnoj raspravi, u kojoj se suprotstavlja onima koji tvrde da je obrezanje nužno za spasenje.

Da bi isključio svaku mogućnost da vlastita djela, kao što je obrezanje, mogu doprinijeti nečijem spasenju, Pavao razjašnjava da pravednost potječe od Krista, kao dar koji dolazi putem vjere, a ne putem Zakona. Premda obrezanje danas možda nije toliko sporno pitanje, načelo na koje se ono odnosi svakako jest.

I sama protestantska reformacija otpočela je upravo u vezi s tim spornim pitanjem — ulogom vjere i djela u iskustvu Kristovog sljedbenika. Na kraju krajeva, Krist je nama sve, “začetnik i završitelj” naše vjere (Hebrejima 12,2). Ako su naši vrijednosti pravilno postavljene, živjet ćemo sa sigurnošću koju nam pruža Kristova ljubav i uživati, čak i sada, u obećanom spasenju, dok u isto vrijeme uopće “ne stavljamo svoga pouzdanja u tijelo” (Filipljanima 3,3).

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 652—656.**