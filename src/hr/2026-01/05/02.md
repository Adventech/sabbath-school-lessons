---
title: 'Naša Djela Pokazuju Što Bog Radi u Nama'
date: 25/01/2026
---

Pošto je upravo predstavio Krista kao savršeni primjer poniznosti i poslušnosti Božjoj volji, Pavao se sad okreće samim Filipljanima. On uvažava poslušnost Gospodinu koju su oni pokazali nakon što su primili evanđeosku poruku (vidi Djela 16,13-15.32.33) i potiče ih da ostanu tako poslušni. Ukazavši na Kristov život i križ kao put spasenja, Pavao sad izravnije pokazuje kako sve to djeluje u praksi.

`Pročitajte Filipljanima 2,12.13. Što Pavao misli kad kaže: “Radite oko svoga spasenja“? Kako biste opisali odnos između vjere i djela?`

U ta dva retka Pavao ne iznosi neko drugačije Evanđelje od onoga koje u glavnim crtama iznosi u Poslanici Rimljanima i drugim poslanicama. Možemo biti sigurni da je njegova poruka ovdje u skladu s Evanđeljem o opravdanju vjerom koje je on propovijedao u Filipima i na drugim mjestima. Ali važno je takoder uzeti u obzir sve što Biblija kaže na odredenu temu, pogotovo o spasenju, koja može biti itekako pogrešno shvaćena.

`Pročitajte Rimljanima 3,23.24; 5,8; Efežanima 2,8-10. Što nas ti odlomci uče spasenju?`

Bez ikakve sumnje, spasenje je Božje djelo i mi ne možemo sebi pripisati apsolutno nikakve zasluge za to. Čak i sama vjera je dar potaknut djelovanjem Duha Svetoga. Naša vlastita djela ne mogu nas spasiti. Medutim, Bog nas preko novorodenja u duhovnom smislu iznova stvara osposobljavajući nas da činimo dobra djela. Božji Duh radi u nama osnažujući našu volju da bira ono što je ispravno, da se odupre kušnji i da donosi ispravne odluke. Mi svojim djelima javno pokazujemo ono što Bog radi u nama i činimo to “sa strahom i drhtanjem”. Znači li to da se trebamo plašiti Božjeg suda nad našim često slabašnim naporima da poslušamo? Naravno da ne. Taj se izraz odnosi na svijest o Božjoj prisutnosti (vidi Psalam 2,11) i našoj potrebi da Mu budemo poslušni.

`Na koje ste načine iskusili Kristovo djelovanje u vama? Kako se, nažalost, vaša pala narav bori protiv onoga što Bog radi u vama, i kako se možete oduprijeti toj težnji?`