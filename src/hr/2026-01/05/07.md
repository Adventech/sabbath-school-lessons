---
title: 'Za Daljnje Proučavanje'
date: 30/01/2026
---

“Najbliže Kristu stajat će onaj koji je na Zemlji najdublje zahvatio i pio od duha Njegove samopožrtvovne ljubavi — ljubavi koja se ‘ne hvasta … ne oholi se. ... Ne traži svoje, ne razdražuje se, zaboravlja i prašta zlo’ (1. Korinćanima 13,4.5) — ljubavi koja pokreće učenike, kao što je pokretala našega Gospodina da daruje sve, da živi i mukotrpno radi, da se žrtvuje do same smrti kako bi spasio čovječanstvo. Ovaj duh pokazao se i u Pavlovom životu. On je rekao: ‘Za me je uistinu život Krist’, jer je njegov život otkrivao Krista ljudima; ‘a smrt dobitak’ — dobitak za Krista; sama smrt će učiniti da se izrazi sila Njegove milosti i prikupe ljudi za Njega. Jer ‘proslavit će se Krist u mom tijelu’, kaže on, ‘bilo da živim, bilo da umrem’ (Filipljanima 1,21.20).” (Ellen G. White, Isusou žiuot, str. 447; u izvorniku 549)

“Nije daleko vrijeme kad će kušnja doći na svaku dušu. Nametat će nam se žig Zvijeri. Onima koji su korak po korak popuštali svjetovnim zahtjevima i pristajali uz svjetovne običaje, neće biti teško pokoriti se tim silama, radije nego da budu predmet ruganja, uvreda, prijetnji zatvorom i smrću. …

Kad se mnoštvo lažne braće bude razlikovalo od prave braće, tada će se pokazati oni koji su sakriveni i klicanjem stupiti pod Kristovu zastavu. Oni koji su bili povučeni i nepovjerljivi, otvoreno će se odlučiti za Krista i Njegovu istinu. Najslabiji i neodlučni u Crkvi bit će kao David — voljan da učini i da se usudi učiniti. Što je za Božji narod dublja noć, to su zvijezde sjajnije. Sotona će stalno napadati vjerne, ali u Isusovo ime oni će biti više od pobjednika.” (Ellen G. White, Sujedočanstua za Crkuu, sv. 5, str. 71; u izvorniku 81,82)

**Pitanja za razgovor**

`1.	Razmislite o opomeni iz prethodnog citata o “onima koji su korak po korak popuštali svjetovnim zahtjevima i pristajali uz svjetovne običaje”. Što bi sve moglo spadati u to? Razmotrite u razredu kako bi se to moglo primijeniti ne samo na pojedince, već i na Crkvu kao cjelinu.`

`2.	Bog kaže: “Jer ja častim one koji mene časte.” (1. Samuelova 2,30) Na koje načine mi štujemo Boga? Je li to isto što i “dati mu slavu” (vidi Otkrivenje 14,7)? Zašto jest ili zašto nije?`

`3.	Kako možemo razumjeti misao o nastojanju da postignemo spasenje a da ne padnemo u zamku legalizma?`