---
title: 'Život s Drugima'
date: 14/03/2026
---

### Biblijski tekstovi
Kološanima 3,18-4,6; Efežanima 5,22-25.33; Izreke 22,6.15; 1. Petrova 2,16; 1. Solunjanima 5,17.

> <p></p>
> “Neka vam riječ bude ljubazna, solju začinjena, da znadnete odgovoriti svakome kako treba!” (Kološanima 4,6)

Kada ljudi žive i rade u neposrednoj blizini, susreću se s različitim izazovima. Razlike u mišljenjima mogu izazvati napetosti i može doći do svade. Što je odnos bliži, to je važnije da se svi u tom odnosu dobro slažu.

Najbliži odnosi su, naravno, među članovima obitelji. Dom se ponekad naziva “obiteljskim poduzećem”. To je zanimljiv opis funkcioniranja doma. Postoje neporecive sličnosti između vodenja poslova i vodenja kućanstva. Treba postojati opće slaganje u vezi s vrijednostima, ciljevima i zadacima. Svatko se treba slagati sa svakim drugim i dobro obavljati svoj dio posla kako bi se sve odvijalo glatko. Ista načela vrijede i za crkvu, koja je u biti velika obitelj.

U odlomku koji proučavamo ovoga tjedna Pavao iznosi neka presudno važna načela o tome kako jedna kršćanska obitelj funkcionira na najbolji način. Budući da bi kršćanskim domom trebalo upravljati prema biblijskim načelima, on nužno funkcionira donekle drugačije od tipičnog rimskog kućanstva. Pavao navodi i druga vrijedna načela koja su korisna za različite društvene odnose u domu kao i izvan njega.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., stranice 7—11.**