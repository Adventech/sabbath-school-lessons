---
title: 'Muževi i Žene'
date: 15/03/2026
---

Novi zavjet sadrži veći broj uputa za kršćanske domove (vidi Efežanima 5,21-6,9; Kološanima 3,18-4,1; Titu 2,1-10; 1. Petrova 2,18—3,7). Značajno je da ti “kućni kodeksi”, kako se nazivaju, nisu u potpunosti hijerarhijski uredeni, već uključuju čimbenike koji odnose čine ravnopravnijim i uzajamno izgradujućim.

`Pročitajte Kološanima 3,18.19. Kakvu ravnotežu tu vidite? Koje dodatne savjete Pavao iznosi u Efežanima 5,22-25.33?`

Neki muškarci citiraju tekst: “Žene, pokoravajte se svojim muževima!” (Kološanima 3,18), i tu se zaustavljaju. Međutim, obratite pozornost na važnu napomenu koju Pavao dodaje: “Kako dolikuje u Gospodinu!” Novi zavjet nigdje ne naučava da se žene trebaju pokoravati svim muškarcima, da supruge trebaju biti podredene i podčinjene, niti da se slijepo pokoravaju svakom hiru ili prohtjevu svojeg muža. Pavao naglašava da žena duguje odanost najprije Gospodinu, pa tek onda svojem mužu. Individualnost žene ne smije se utopiti u muževoj, niti on može postupati kao da je njezina savjest.

Kristova ljubav prema Crkvi, koja se ogleda u tome što je predao sebe za nju, pokazuje kako bi muževi trebali voljeti svoje žene (Efežanima 5,25). Oni trebaju biti vjerni bez obzira na cijenu. Trebaju donositi odluke koje su za najveće dobro žene, premda bi ti interesi trebali biti uskladeni. Takva ljubav olakšava ženi da posluša Božju zapovijed i poštuje svojeg muža (Efežanima 5,33).

Zdrav kršćanski brak odlikuje se uzajamnošću — međusobnim savjetovanjem, zajedničkim promišljanjem i donošenjem odluka. Ponekad, kada se odlučuje o nečemu što ima ozbiljne posljedice za cijelu obitelj, mogu se i djeca uključiti u razgovor, ali roditelji se nikad ne bi trebali svadati pred njima. Ako se muž i žena ni nakon toga ne mogu složiti, biblijski put mira predvida da žena pristane na mužev sud, pod uvjetom da ne krši Božju riječ. Iz istog razloga, većina, ako ne i svi muževi, mogu se sjetiti trenutaka kada su bili sretni što su poslušali svoju ženu i prihvatili njezin savjet. Što više muž i žena suraduju kao par, to će sretniji biti njihov brak.

`Kako možemo izbjeći ono što se, nažalost, činilo tijekom cijele povijesti, da dobra načela koja su izložena u tim redcima ne pretvorimo u nešto vrlo loše?`