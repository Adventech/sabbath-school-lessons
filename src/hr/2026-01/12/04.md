---
title: 'Odnosi Na Poslu'
date: 17/03/2026
---

`Pročitajte Kološanima 3,22-25; 4,1. Koje su upute upućene robovima? Koja načela tu nalazimo za poslovne odnose općenito?`

Dogada se da ljudi danas spominju ropstvo kao način da neke biblijske savjete potisnu u prošlost, ako ne i da potpuno omalovaže Sveto pismo. Međutim, takav stav vrlo malo ili čak nimalo ne uzima u obzir povijesni kontekst starozavjetnog Izraela i novozavjetne Crkve. Ljudi su stvoreni na Božju sliku i poput svih Božjih razumnih bića, stvoreni su za slobodu. Mojsijevi zakoni zabranjivali su da Izraelci trajno ostanu robovi (Ponovljeni zakon 15,12) i propisivali su maksimalno šest godina služenja za otplatu financijskog duga (Izlazak 21,2-6; Levitski zakonik 25,39-43). Ropstvo u Bibliji, koliko god odbojno prema našim današnjim shvaćanjima, nije bilo ni nalik na gnjusne oblike ropstva kakvi su se vidali u zapadnom svijetu, što je bila prava strahota i užasan zločin protiv čovječnosti. U novozavjetna vremena Crkva je morala djelovati u okviru rimskog prava koje je predvidalo posjedovanje robova. “Ali za razliku od suvremenih oblika ropstva, rimski zakon je robovima dopuštao značajna prava i mogućnosti, a pokušaji da se ta praksa ukine mogli su ugroziti napredovanje Evandelja.” (Clinton Wahlen, “Culture, Hermeneutics, and Scripture: Discerning What Is Universal”, Frank M. Hasel, ur., Biblical Hermeneutics: An Aduentist Approach, Silver Spring,: Biblical Research Institute/Review and Herald Academic, 2020., str. 166)

Zapravo, unutar Crkve, za razliku od Rimskog Carstva, prva obveza roba bila je prema Gospodinu. A njihovi gospodari pozivani su da prema njima postupaju pošteno “znajući da i vi imate nebeskog Gospodara” (Kološanima 4,1). Štoviše, Pavao je poručio Filemonu da se prema Onezimu ne ophodi više kao prema robu, već kao prema bratu (Filemonu 16). Vjernici se i u Starom i u Novom zavjetu nazivaju Božjim robovima ili slugama (vidi, primjerice, Psalam 34,22; Luka 17,10; 1. Petrova 2,16).

Čak i ako nam se ne dopadaju kulturne prilike u kojima je neki biblijski tekst nastao, ipak moramo prihvatiti autoritet samog teksta. U protivnom postavljamo sebe i svoju kulturu iznad Svetog pisma. Bolje je razmotriti sve što Biblija kaže o odredenom predmetu prije nego što dodemo do zaključka što ona doista govori o tome.

`Razmislite kako biste ovaj odlomak mogli primijeniti na vaše odnose na poslu. Kako bi vam načela koja se tu iznose mogla biti od koristi kao poslodavcu ili zaposleniku?`