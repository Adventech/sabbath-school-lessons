---
title: 'Roditelji i Djeca'
date: 16/03/2026
---

Djeca imaju vrlo bitnu ulogu kao dio obiteljskog poduzeća. Ona trebaju znati da su voljena i cijenjena kao članovi obitelji i gradani nebeskog kraljevstva. Od ključne je važnosti obiteljsko bogoslužje, jednostavno ali redovno, ujutro i uvečer. Već u ranom uzrastu djeca mogu početi pomagati u čišćenju i drugim kućanskim poslovima. Što je najvažnije, ona trebaju poslušati Pavlovu zapovijed: “Djeco! Pokoravajte se u svemu svojim roditeljima, jer je to ugodno Gospodinu!” (Kološanima 3,20)

`Pročitajte sljedeće tekstove. Koja su načela za odgajanje djece ovdje navedena?`

`1.	Izreke     22,6.15`

`2.	Matej     19,14`   

`3.	Ponovljeni   zakon   6,6.7`

`4.	Izreke     1,8.9 `    

Pravilno odgojena za Gospodina poukom i primjerom, djeca će biti blagoslov za obitelj, crkvu i društvo. A Pavlov savjet roditeljima, kao i u slučaju muževa i žena, uravnotežen je i podrazumijeva uzajamno uvažavanje: “Očevi, ne ogorčujte svoje djece, da ne postanu malodušna!” (Kološanima 3,21) Način na koji se roditelji, a posebno očevi, odnose prema djeci i na koji ih odgajaju, ima dubok utjecaj na njihov duhovni napredak. Istraživanja takoder pokazuju da kada oba roditelja idu u crkvu, veći postotak djece ostaje u crkvi nego kada to čini samo jedan roditelj. Što je još neočekivanije, dosljedno odlaženje u crkvu oca, čak i više nego majke, dovodi do toga da veći broj djece ostane u crkvi i kada odrastu. Dakle, uloga oca u duhovnom sazrijevanju njegove djece ne može se dovoljno naglasiti. Vrlo je bitno da očevi ozbiljno shvate tu svoju ulogu.

`Međutim, nisu svi očevi (blago rečeno) dobar primjer svojoj djeci. Kako nam znanje o Bogu kao našem Ocu može pomoći u iscjeljenju tamo gdje je potrebno, pogotovo ako su nam ovozemaljski očevi nanijeli veliku štetu?`