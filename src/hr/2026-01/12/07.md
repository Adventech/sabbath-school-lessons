---
title: 'Za Daljnje Proučavanje'
date: 20/03/2026
---

“Svaki član obitelji treba shvatiti da je osobno odgovoran za svoj dio posla; time će doprinijeti udobnosti, redu i redovitosti u obitelji. Nije dobro da jedan radi protiv drugoga. Svi se trebaju ujediniti u dobrom poslu da hrabre jedan drugoga; trebaju pokazati blagost, popustljivost i strpljivost; trebaju govoriti smireno izbjegavajući pomutnju i svatko treba učiniti sve što može da majci olakša terete.

Svaki član obitelji treba biti svjestan svojeg dijela posla koji treba obaviti zajedno s drugima. Svi, od šestogodišnjeg djeteta pa naviše, trebaju znati što se od njih očekuje u nošenju njihovog dijela životnih tereta.” (Ellen G. White, Temelji srttnog doma, str. 147; u izvorniku 179, 180)

“Ako želimo hoditi u svjetlu, moramo pozvati Krista u svoje srce i domove. Dom treba biti sve ono što ova riječ podrazumijeva. To treba biti malo Nebo na Zemlji, mjesto gdje se njeguje ljubav umjesto da se namjerno potiskuje. Naša sreća ovisi o ovakvom njegovanju ljubavi, suosjećanju i pravoj učtivosti u međusobnom ponašanju. … Trebamo zaboraviti na sebe i uvijek tražiti prilike, čak i male, da pokažemo zahvalnost za usluge koje su nam drugi učinili, i da druge ohrabrimo i olakšamo im jade i terete te ih od njih oslobodimo postupcima nježne ljubaznosti i malim djelima ljubavi. Ovakve promišljene usluge koje se, pokrenute u našim obiteljima, šire izvan ovog kruga, daju životu zadovoljstvo i sreću, a zanemarivanje takvih sitnica donose mu gorčinu i tugu.” (Ellen G. White, Sujedočanstua za Crkuu, sv. 3, str. 476; u izvorniku 539,540)

**Pitanja za razgovor**

`1.	Ako ste u braku, koja su vam načela pomogla u vašoj vezi? Koji savjet imate za neudane i neoženjene o tome kako bi se trebali pripremiti za izazove koje brak uvijek donosi?`

`2.	Mnogi dobri, brižni roditelji, koji su podigli svoju djecu u toplim kršćanskim domovima, često dožive da njihova djeca, kada odrastu, odbace vjeru. Koji im savjet i utjehu možete pružiti? Što je možda bolje da uopće ne govorite?`

`3.	Razgovarajte detaljnije o savjetu da “mudro živite”. Suprotno tomu, što znači živjeti “ludo”? Što ste naučili iz različitih zgoda ili nezgoda hodajući jednom ili drugom stazom?`