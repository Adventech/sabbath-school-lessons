---
title: 'Prekinite Sa Ovozemaljskim Životom'
date: 09/03/2026
---

Danas čujemo mnoge slogane poput ovih: “Zaustavite rat!”; “Zaustavite sječu šuma!”; “Zaustavite nuklearno naoružavanje!” Ali jedan koji vjerojatno nikad nismo čuli glasi: “Prekinite s ovozemaljskim životom!” To se jednostavno ne uklapa u duh našeg svijeta. Ne kažemo da je bilo koji od tih drugih slogana pogrešan niti da je ono za što se oni zalažu pogrešno. Oni su samo vrlo kratkovidni s obzirom na blizinu vječnosti. Mi moramo biti usmjereni na nešto uzvišenije, beskrajno uzvišenije.

`Pročitajte Kološanima 3,5.6 (vidi tako6er Rimljanima 6,1-7). Kako možemo iskusiti što znači umrijeti sebi i ovozemaljskom životu, a tražiti ono “što je gore” (Kološanima 3,1)?`

Premda smo u duhovnom smislu umrli s Kristom, naši “udovi” — to jest kušnje kojima je izloženo naše tijelo i um — moraju biti usmrćeni. Ali trebamo biti svjesni dviju pojedinosti u vezi s tom zapovijedu.

Prvo, u Kološanima 3,1 oblik grčke riječi koju Pavao upotrebljava podrazumijeva da smo mi doista uskrsli s Kristom. Drugo, zapovijed u Kološanima 3,5 posljedica je te činjenice (“dakle”). Mi možemo umrijeti onomu što je ovozemaljsko (“bludnosti, nečistoći, požudi, zlim željama i lakomstvu”, između ostalog) samo zato što smo uskrsli s Kristom, tako da imamo Njegov duhovni život i snagu da sve to uklonimo iz svojeg uma i života.

Zanimljivo je da je jedino drugo mjesto na kojem se na grčkom jeziku pojavljuje potpuno isti izraz kao u Kološanima 3,6, “srdžba Božja”, Rimljanima 1,18. Bog je “prepustio” ljude njihovim zlim putovima i zato Njegov gnjev takoder “dolazi” (vidi Otkrivenje 6,16.17) “na sinove neposluha” (Kološanima 3,6 — Varaždinska Biblija). U Rimljanima 1,18 Pavao se osvrće na “svaku bezbožnost i nepravednost”, izjednačujući svu tu “nečistoću” (koristeći se istom grčkom riječju koju nalazimo u Kološanima 3,5) vrlo konkretno s ljudima koji se prepuštaju “požudama srca njihovih” da “obeščašćuju svoja tijela” (Rimljanima 1,24 — Varaždinska Biblija).

Kako oni obeščašćuju svoja tijela? Najprije tako što ne priznaju Stvoritelja, ali i svojim “sramotnim strastima: žene njihove zamijeniše naravno općenje protunaravnim; jednako muškarci, ostavivši prirodno općenje sa ženom, usplamtješe pohotom jedan za drugim, vršeći — muškarci s muškarcima — sramotne stvari” (Rimljanima 1,26.27).

`Kako mi slijedimo riječi: “Usmrtite, dakle, ono što je u vašem tijelu zemaljsko.” (Kološanima 3,5)?`