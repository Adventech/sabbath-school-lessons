---
title: 'Za Daljnje Proučavanje'
date: 13/03/2026
---

“Kad Božji Duh upravlja umom i srcem, obraćena duša počinje pjevati novu pjesmu jer razumije da se u njezinom slučaju ostvarilo Božje obećanje, da joj je prijestup oprošten, grijeh pokriven. Ona se pokajala zbog prijestupa božanskog Zakona i pokazuje vjernost Kristu koji je umro za čovjekovo opravdanje. ‘Opravdani vjerom u miru smo s Bogom po našem Gospodinu Isusu Kristu.’ (Rimljanima 5,1)

Ali kad to doživi, kršćanin ne sklapa ruke zadovoljan onim što je za njega učinjeno. Onaj tko je odlučio ući u duhovno kraljevstvo, ustanovit će da su se na njega okomile sve snage i požude neobraćene naravi, poticane silama kraljevstva tame. Svakog dana mora iznova obnoviti svoje posvećenje, svakog se dana boriti sa zlom. Stare će navike, naslijedene sklonosti prema zlu, ponovno nastojati zagospodariti, i zato ih se mora stalno čuvati nastojeći da pobijedi u Kristovoj snazi. …

Snaga za uzvišeniji, čišći i plemenitiji život naša je velika potreba. Previše je naših misli posvećeno svijetu, a premalo nebeskom kraljevstvu.

U nastojanju da postigne ideal koji mu je Bog postavio, kršćanin nema razloga za očajavanje. Zahvaljujući Kristovoj milosti i snazi, svima je obećano moralno i duhovno savršenstvo. Isus je izvor snage, izvor života. … On za nas pokreće svemoćna nebeska oruda. Na svakom koraku dotičemo Njegovu živu snagu.” (Ellen G. White, Djela apostolska, str. 299,300; u izvorniku 476-478)

**Pitanja za razgovor**

`1.	Kakvo je vaše iskustvo s obećanjem da ste “opravdani vjerom”? Kako je to predivno obećanje promijenilo vaš život? Kako je ono povezano s idejom da ste i vi “uskrsnuli s Kristom”?`

`2.	Što za vas znači misliti o onome što je nebesko? Je li to važnije od bavljenja zemaljskim dobrima? Kako naći ravnotežu?`

`3.	Razmislite kakav utjecaj vaš život ima na druge. Premda smo skloni o tome misliti u kontekstu utjecaja nas kao pojedinaca, što je s našim utjecajem kao crkve? Kako vaša mjesna crkva utječe na vašu društvenu zajednicu?`

`4.	Pročitajte Kološanima 3,11. Šta nam ovaj redak govori o jedinstvu koje bismo trebali imati u Kristu?`