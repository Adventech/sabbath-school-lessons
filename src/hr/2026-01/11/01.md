---
title: 'Život s Kristom'
date: 07/03/2026
---

### Biblijski tekstovi
Kološanima 3,1-17; Rimljanima 1,18; Rimljanima 6,1-7; Efežanima 4,22-24; Ponovljeni zakon 7,6-8; 1. Samuelova 16,23.

> <p></p>
> “A povrh svega toga zaodjenite se u ljubav, koja je veza savršene skladnosti!” (Kološanima 3,14)

Obično nam se savjetuje da ne budemo previše nebeski usmjereni, jer u suprotnom nećemo biti ni od kakve koristi na Zemlji. Premda je to točno u odredenom smislu, podjednako je važna misao koju Pavao naglašava u Kološanima 3 — ako smo previše usmjereni na zemaljsko, nećemo biti ni od kakve nebeske koristi Gospodinu.

Pavao nam skreće pozornost na mnoga praktična, životna načela koja su nebeskog podrijetla i mogu ih razumjeti samo oni koji su “uskrsnuli s Kristom” (Kološanima 3,1).

Pavlovi savjeti sadrže zdravorazumska načela koja će unaprijediti sve naše odnose, a ne samo one unutar crkve.

Isus je rekao: “Ljubite svoje neprijatelje i molite za one koji vas progone, kako biste postali sinovi svoga Oca nebeskog, koji čini da njegovo sunce izlazi nad zlima i dobrima, i da kiša pada pravednima i nepravednima.” (Matej 5,44.45)

Zvuči nemoguće? I jest, ljudski govoreći. Mi moramo umrijeti da bismo mogli živjeti za Boga. Zato moramo biti usmjereni na nebesko ako želimo biti od bilo kakve zemaljske koristi za našega nebeskog Oca.

Ovog ćemo tjedna vidjeti na koje načine život s Kristom donosi promjenu za sadašnjost i za vječnost.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 686—691.**