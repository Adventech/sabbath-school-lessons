---
title: 'Pavao u Okovima'
date: 29/12/2025
---

Dok je bio u Makedoniji, Pavao je višeput bio zatvaran (2. Korinćanima 6,5; 11,23; 7,5). Prvi zabilježen slučaj bio je u Filipima (Djela 16,16-24). Poslije je bio zatvoren u Jeruzalemu, kratko prije nego što je premješten u zatvor u Cezareji. Na drugom mjestu, Pavao spominje da je “u okovima” (Filemonu 1,10.13). Premda se u Rimu nalazio u kućnom pritvoru, bio je lancem vezan za elitnog rimskog vojnika. Ignacije, kršćanin s početka drugog stoljeća, koji je bio vezan lancima na isti način, rekao je za te vojnike, opisujući njihovo ponašanje, da su poput “divljih zvijeri ... koje postaju samo još gore kad se prema njima lijepo ophodite” (Michael W. Holmes, ur., The Apostolic Fathers, Grand Rapids, MI: Baker Academic, 2007., str. 231).

`Pročitajte 2. Korinćanima 4,7-12. Što nam u tom odlomku otkriva kako je Pavao uspio podnijeti kušnje s kojima se suočio? Što je bilo središte njegovog života?`

Koliko god mu je život postao težak, Pavao je bio u stanju sagledati i onu svjetliju stranu, i to mu je davalo hrabrost da podnese stres. Usprkos tome što ga je Sotona obasipao čime god je stigao, Pavao je znao da nije napušten.

`Pročitajte 2. Korinćanima 6,3-7. Koje je duhovne izvore Pavao imao na raspolaganju u suočavanju s tim teškoćama?`

Često možemo biti u napasti da gledamo na svoje prilike, svoje slabosti ili neuspjehe iz prošlosti i da se obeshrabrimo. Upravo u takvim trenucima trebamo se sjetiti čudesnih sredstava koja je Bog osigurao za naš uspjeh u borbi protiv zla. Jedno od najvažnijih je sama Biblija, “Riječ istine”, jer pomoću nje možemo učiti iz tudih pogrešaka, a takoder i saznati kako su ti ljudi postigli uspjeh. Takoder, “Duh Sveti čini djelotvornim ono što je izvojevao Otkupitelj svijeta. Duh Sveti čisti srce. Posredovanjem Duha vjernik postaje dionikom božanske naravi. Krist je podario svojega Duha kao božansku silu u svladavanju svih naslijedenih i stečenih sklonosti k zlu i stoga da Crkva primi pečat Njegovog karaktera.” (Ellen G. White, Isusou žiuot, str. 557; u izvorniku 671)

`Kako se mi, kao laici ili kao svećenstvo, možemo uvijek pokazati kao Božji sluge (2. Korinćanima 6,4)? Što to znači?`