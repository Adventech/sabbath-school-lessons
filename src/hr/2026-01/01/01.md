---
title: 'Progonjen Ali Ne i Napušten'
date: 27/12/2025
---

### Biblijski tekstovi
Efežanima 3,1; 2. Korinćanima 4,7-12; Djela 9,16; Filemonu 15.16; Kološanima 4,9; Filipljanima 1,1-3; Kološanima 1,1.2.

> <p></p>
> “Radujte se uvijek u Gospodinu! Da ponovim: radujte se!” (Filipljanima 4,4)

Jedan adventistički pastor, uhićen pod lažnim optužbama, proveo je skoro dvije godine iza rešetaka. Premda u početku vrlo zbunjen, s vremenom je shvatio da je zatvor njegovo Bogom dano misijsko polje. Kada su ostali zatvorenici saznali da je pastor, tražili su od njega da propovijeda, što je on i činio, a dijelio je i literaturu. Čak je i krštavao zatvorenike i održavao Gospodnju večeru. “Ponekad je”, priznao je, “bilo teško služiti u zatvoru, ali bilo je i radosti, pogotovo kad vidite odgovore na molitve i promijenjene živote.”

Pavao je Filipljanima i Kološanima pisao iz zatvora (vidi Filipljanima 1,7; Kološanima 4,3). U Filipima, kada su Pavao i Sila bili nepravedno optuženi, tamničar im “noge stavi u klade” (Djela 16,24). A onda, “oko ponoći Pavao i Sila molili su i pjesmom slavili Gospodina, a sužnji ih slušali” (Djela 16,25). Oni su se stvarno “uvijek” radovali.

Ovog ćemo tjedna razmotriti okolnosti s kojima se Pavao suočio. On je vidio širu svrhu u onome što mu se događalo, i možda možemo naučiti od njega kako da se i sami suočimo sa svojim kušnjama kada one dodu, što je neizbježno.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 598—614.**