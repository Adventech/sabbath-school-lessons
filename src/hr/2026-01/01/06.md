---
title: 'Crkve u Filipima i Kolosima'
date: 01/01/2026
---

`Pročitajte Filipljanima 1,1-3 i Kološanima 1,1.2. Kako su opisane crkve u Filipima i Kolosima i kakvo je značenje tog opisa?`

U svojem uobičajenom pozdravu u poslanicama, Pavao naziva kršćane u tim mjestima “svetima”, što podrazumijeva da su oni putem krštenja izdvojeni kao Božji poseban narod, baš kao što su Izraelci obrezanjem (Postanak 19,5.6; usporedi 1. Petrova 2,9.10) bili izdvojeni kao “sveti narod”. (To nema apsolutno nikakve veze s kanoniziranjem ljudi kao “svetaca” od strane Rimske crkve.)

Zanimljiva je takoder i sličnost između pozdrava u ovim dvjema poslanicama. Pavao se obraća “starješinama i posebnim službenicima” (Filipljanima 1,1 — Suvremeni hrvatski prijevod) u Filipima, a “svetoj i vjernoj braći u Kristu” (Kološanima 1,2) u Kolosima. A kad se u Novom zavjetu govori o “vjernoj braći”, to znači da ona imaju posebnu službu u crkvi (vidi Efežanima 6,21; Kološanima 4,7; 1. Petrova 5,12). Dakle, Pavao se po svemu sudeći obraća ne samo članovima crkve, već i crkvenim vodama u tim gradovima. To spominjanje službi koje su konkretnije opisane na drugim mjestima (primjerice u 1. Timoteju 3,1-12; Titu 1,59), svjedoči o postojanju i važnosti organizacije već od najranijeg razdoblja postojanja Crkve.

Poduka suradnika kao što su bili Timotej i Epafra i osiguravanje vodstva mjesnih crkava Pavlu je bilo prioritet i to je unaprijedilo njegove evandeoske napore. Drugim riječima, postojao je strateški pristup u nalaženju i u zadržavanju vjernika. Naši adventistički pioniri slijedili su novozavjetni model crkvene organizacije, kao što pokazuju mnogi članci u časopisu Reuiew and Herald iz 1850-ih godina. James White je pisao: “Novozavjetni božanski poredak dovoljan je da bi se organizirala Kristova crkva. Da je bilo potrebno nešto više, bilo bi putem nadahnuća i dano više.” (“Gospel Order”, The Aduent Reuiew, and Sabbath Herald, 6. prosinca 1853., str. 173) Mnogo prije nego što je Pavao pisao tim crkvama, apostoli su već počeli postavljati službenike u jeruzalemskoj crkvi (vidi Djela 6,1-6; 11,30); ona je trebala “služiti kao model za organizaciju crkava u svakom drugom mjestu gdje će vjernici istine zadobiti obraćenike na Evanđelje” (Ellen G. White, Djela apostolska, str. 57; u izvorniku 91). Dobro je poznato da je Pavao povremeno koristio pisare kao pomoćnike u sastavljanju svojih poslanica. Timotej se na nekim mjestima takoder navodi kao pošiljatelj zajedno s Pavlom (vidi, primjerice, 2. Korinćanima 1,1; Filemonu 1). Činjenica da se Pavao u nastavku koristi zamjenicom “ja” umjesto “mi”, pokazuje da on autoritativno stoji i iza tih poslanica.