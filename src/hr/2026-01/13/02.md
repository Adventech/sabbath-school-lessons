---
title: 'Pouke o Evanđeoskom Radu'
date: 22/03/2026
---

Od Pavla saznajemo mnogo toga o širenju Evandelja. On je prema nekim procjenama proputovao više od 21.500 kilometara. To je zapanjujuće kada uzmemo u obzir da je veći dio tog puta prevalio pješice, a dio vremena bio je u zatvoru. Pavao je proveo značajno vrijeme u trgovačkim središtima kao što su Korint i Efez, iz kojih se poruka mogla širiti prema gradovima u unutrašnjosti. Vraćao se u crkve koje je osnovao kako bi ojačao i ohrabrio nove vjernike u njima. Kada ih nije mogao osobno posjetiti, slao je poslanice. Tako su vjernici znali da ih se on sjeća i da mu je stalo do njih.

`Pročitajte Kološanima 4,7-9; usporedite Efežanima 6,21. Kako je opisan Tihik i koje razloge Pavao navodi zato što je njega i Onezima poslao u Kolose?`

Neke poruke je najbolje priopćiti usmeno, a ne pisanim putem. Bilo bi zanimljivo znati koje su novosti njih dvojica prenijela Kološanima. Sudeći prema Pavlovoj želji da ih te vijesti “utješe” (Kološanima 4,7-9), one su vjerojatno uključivale detalje o Pavlovim okolnostima u zatvoru. U svakom slučaju, takva komunikacija je takoder bila važna i kao sredstvo očuvanja osobnih veza koje drže vjernike na okupu.

Tihik, čije ime znači “sretan”, bio je očito pouzdani izaslanik. Opisan kao “ljubljeni brat” i “vjerni sluga i drug”, bio je jedan od dvojice ljudi iz Azije koje je Pavao odabrao (Djela 20,4) da mu se pridruže na putovanju, kada su nosili prikupljena sredstva za pomoć osiromašenim vjernicima u Jeruzalemu. Bio je s Pavlom i tijekom njegovog drugog zatočeništva u Rimu, odakle je poslan u Efez da podupre tamošnje djelo (2. Timoteju 4,12). Pavao je razmišljao i o tome da ga pošalje Titu na Kretu (Titu 3,12). Na putovanju u Kolose pratio ga je Onezim koji se pod Pavlovim utjecajem obratio u Rimu (vidi Pouku 1), i koji je ovdje opisan kao “vjeran i ljubazan”. Pavao je po svemu sudeći i sam želio saznati nešto o prilikama vjernika u Kolosima. Ne bi bilo teško poslati mu vijesti preko nekoga, ako ne i samog Tihika. Bio je to još jedan način na koji je Pavao prenosio svoju ljubav i brigu za tamošnje vjernike, iako sam nikad nije posjetio tu crkvu. Bio je to i način da ih osnaži u vjeri kako bi i oni mogli propovijedati drugima.

`Kako te pojedinosti u Pavlovim poslanicama pokazuju ne samo njegovu ljudsku stranu, već u manjem opsegu potvr6uju valjanost njegove službe?`