---
title: 'Za Daljnje Proučavanje'
date: 27/03/2026
---

“Kad se duša preda Kristu, nova sila zagospodari novim srcem. Nastaje promjena koju čovjek nikada ne može sâm za sebe izvršiti. To je nadnaravno djelo, koje uvodi nadnaravni sastojak u čovjekovu narav. Duša koja se pokori Kristu postaje Njegova tvrdava, koju On drži u svijetu pobune i nastoji da nijedan drugi autoritet, osim Njegovog, ne bude u njoj priznat. Duša koju tako drže nebeske sile neosvojiva je za Sotonine napade. Međutim, ako se ne pokorimo Kristovoj vlasti, nama će zagospodariti onaj koji je zao. Mi se moramo naći pod vlašću ili jedne ili druge od ovih dviju velikih sila koje su u sukobu za vrhovnu vlast u svijetu. Ne moramo svojevoljno izabrati službu kraljevstva tame da bismo pali pod njegovu vlast. Dovoljno je samo da zanemarimo povezati se s kraljevstvom svjetlosti. Ako ne surađujemo s nebeskim silama, Sotona će zauzeti srce i načiniti ga svojim prebivalištem. Jedina obrana od zla je Krist koji prebiva u srcu vjerom u Njegovu pravednost. Sve dok ne postanemo životno povezani s Bogom, nećemo se nikada moći oduprijeti nesvetom utjecaju samoljublja, samozadovoljstva i sklonosti prema grijehu. Mi možemo napustiti mnoge loše navike, za neko vrijeme možemo raskinuti zajednicu sa Sotonom; ali bez životne veze s Bogom, koja se ostvaruje podčinjavanjem Njemu iz trenutka u trenutak, bit ćemo poraženi. Bez osobnog poznanstva i stalne zajednice s Kristom prepušteni smo na milost i nemilost neprijatelju, i na kraju ćemo provoditi njegove naloge.” (Ellen G. White, Isusou žiuot, str. 258; u izvorniku 324)

**Pitanja za razgovor**

`1.	Razmotrite prethodni citat Ellen G. White. Postoje samo dvije strane u velikom sukobu i ako svjesno ne biramo Krista, mi smo na Sotoninoj strani (Luka 11,23). Koliko god ta pomisao uznemirava naše osjećaje, Bog nije ni na koji način obvezan voditi računa o tome da nas Njegova istina ne uvrijedi. Što vam ta činjenica govori o tome koliko je bitno predati svoju volju Kristu?`

`2.	Pročitajte Otkrivenje 14,14-16. Rana kiša na blagdan Pedesetnice omogućila je da sjeme Evan6elja proklija i raste, dok kasna kiša priprema zemlju za konačnu žetvu. Kakve veze ima Otkrivenje 14,12 s takvim razvojem događaja?`

`3.	Na koje smo sve načine mi, kao crkva u cjelini i kao pojedinačni vjernici, pod utjecajem kulture i svijeta oko nas? Kako se možemo zaštititi od negativnih utjecaja svijeta koji su uvijek predstavljali problem za Božji narod u sva vremena?`