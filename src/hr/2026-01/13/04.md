---
title: 'Stajati u Svemu Što Je Po Božjoj Volji'
date: 24/03/2026
---

Više knjiga napisano je o životu sa svrhom i o crkvi koja ima svrhu. Premda biti “voden svrhom” možda nije baš sasvim ispravno, jasna usredotočenost na cilj od presudne je važnosti za ostvarenje bilo kojeg smislenog pothvata. Život i služba apostola Pavla, kao i njegovih suradnika i ostalih apostola, primjer takve usredotočenosti (vidi Filipljanima 3,13.14). Ishodi govore sami za sebe — Evanđelje se brzo pronijelo cijelim Rimskim Carstvom i šire (Kološanima 1,23). Isti cilj potreban je i danas.

`Pročitajte Kološanima 4,12.13. Koji je cilj tu opisan i kako se on treba ostvariti?`

Kao što smo spomenuli u prethodnoj pouci, vjerojatno se preko Epafre Evanđelje proširilo do Kolosa i obližnjih gradova, Laodiceje i Hijeropola (vidi Pouku 1). Njegovi pozdravi i molitve za te crkve bili su nesumnjivo veliko ohrabrenje za tamošnje vjernike. Epafrine molitve imale su jasnu namjeru — da se Kološani “održe savršeni i ispunjeni u svoj volji Božjoj” (Kološanima 4,12). Razmotrimo sada pozorno bogate elemente te molitve.

Da se održe. Taj izraz znači stajati čvrsto i nepomično, što je moguće jedino kada smo “utemeljeni i postojani” u vjeri i sigurni u istinitost Evandelja (Kološanima 1,23). Pavao tu istu riječ upotrebljava višeput u vezi s našom bitkom protiv “zlih duhova” (Efežanima 6,11), i odupiranjem silama tame uz pomoć božanske sile tako što se oblačimo u “bojnu opremu Božju” (Efežanima 6,10-18; usporedi 2. Timoteju 2,19).

Sauršeni. Ta riječ odnosi se na savršenstvo karaktera koje svoj krajnji izraz nalazi u žrtvenoj ljubavi (Matej 5,44.48) onih koji nikad neće tvrditi za sebe da su “postali savršeni” (Filipljanima 3,12-15).

Ispunjeni. Ta snažna riječ znači “u potpunosti zadovoljiti ili dovesti nešto do punine”. Ona se koristi za Abrahama koji je bio “potpuno uvjeren” da će Bog učiniti ono što je obećao, premda je to ljudski nemoguće (Rimljanima 4,21), kao i za snagu koju je Gospodin davao Pavlu da se preko njega “propovijedanje potpuno izvrši” (2. Timoteju 4,17).

U svemu što je po Božjoj uolji. Riječ “sve” je sveobuhvatna. I sam Pavao molio se da se Kološani ispune spoznajom Božje volje kako bi živjeli “dostojno Gospodina i posve mu ugodili” (Kološanima 1,9.10) “prema moći slave njegove” (Kološanima 1,11).