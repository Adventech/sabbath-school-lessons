---
title: 'Stajati u Svemu Što Je Po Božjoj Volji'
date: 21/03/2026
---

### Biblijski tekstovi
Kološanima 4,7-18; Efežanima 6,21; Djela 15,36-40; 2. Timoteju 4,10.11; 2. Petrova 3,10-14; Izaija 60,1-3.

> <p></p>
> “U svakoj prilici zahvaljujte, jer je to za vas volja Bošja u Kristu Isusu!” (1. Solunjanima 5,18)

Ovaj završni dio Poslanice Kološanima otkriva širu mrežu Pavlovih suradnika. Biblijska knjiga Djela apostolska prikazuje ga najprije kako se udružuje s Barnabom, pa sa Silom, a tek onda nam daje pregled njegova tri misionarska putovanja.

Ovog ćemo se tjedna osvrnuti na Pavlovu misijsku strategiju koja je podrazumijevala vrlo učinkovitu upotrebu vremena i sredstava u dosezanju glavnih središta Rimskog Carstva, ali i poduku sposobnih laika kako bi obradili gradove i manja mjesta koja Pavao nije mogao posjetiti, kao što su Kolosi, Laodiceja i Hijeropol.

Osobnim posjetima tijekom svojih putovanja i preko poslanica, posebno dok je bio u zatvoru, Pavao je neprestano povezivao ljude i crkve. Shvatio je da uspjeh evandeoske misije ovisi o zajedničkom radu svih
— kršćana iz judaizma i poganstva, muškaraca i žena — takvih ljudi kao što su Tihik, Aristarh, Just, Epafra, Luka i Nimfa. Zanimljivo je da saznajemo i za poslanicu napisanu Laodiceji, koja nije sačuvana. Pavao je dosta toga “upakirao” u te posljednje retke, uključujući čak i osobni poziv čovjeku po imenu Arhip. Činio je sve kako bi osnažio crkve dok je još mogao.

**Oikos: Ovog tjedna čitamo iz knjige Ellen G. White, Djela apostolska, Znaci vremena, 2011., stranice 12—16.**