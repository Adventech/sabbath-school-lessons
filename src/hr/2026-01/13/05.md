---
title: 'Živjeti u Svijetu, Ali Ne Biti Od Svijeta'
date: 25/03/2026
---

`Pročitajte Kološanima 4,14.15; 2. Timoteju 4,10.11. U čemu se Luka razlikovao od Deme i zašto?`

Apostol Ivan nam kaže: “Nemojte ljubiti ni svijeta ni onoga što je u svijetu! Ako tko ljubi svijet, u njemu nema ljubavi Očeve.” (1. Ivanova 2,15) Lukina ljubav prema Isusu i Njegovom kraljevstvu navela ga je da ostane uz Pavla do kraja, što god se dogodilo, dok je Demi ovaj svijet omilio više od svijeta koji će doći.

`Pročitajte sljedeće tekstove. Koji je savjet upućen onima koji čekaju Isusov drugi dolazak?`

`Marko     13,32-37  `   

`Titu     2,11-14 `    

`2.	Petrova     3,10-14`

`Otkrivenje     3,17-21 ` 

Isus i apostoli često nas upozoravaju da “bdijemo”, da budemo budni i uvijek spremni za Gospodnji dolazak kako nas on ne bi iznenadio. Nažalost, kao i učenici koji nisu poslušali Isusovu zapovijed “Bdijte i molite” (Marko 14,38), mnogi neće izvršiti nužne pripreme. A sve se svodi na to tko ili što posjeduje naše srce jer ne možemo služiti dvojici gospodara.

U poruci Laodiceji Isus nam daje jasan recept. Prvo, da se pokajemo zbog svojih grijeha. Drugo, da otvorimo svoje srce za Isusa i dopustimo Mu da preuzme vlast nad njim, što nas onda (kao treće) osposobljava da steknemo “zlato” vjere i ljubavi, okušano u peći nevolje, koje nam osigurava pobjedu nad kušnjama.

`Za koje bi konkretne pojedinosti u vašem životu Isus mogao tražiti da se pokajete? Koji vam je dio Njegovog recepta najpotrebniji?`