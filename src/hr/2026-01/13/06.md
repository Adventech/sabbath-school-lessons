---
title: 'Poruka Laodiceji'
date: 26/03/2026
---

`Pročitajte Kološanima 4,16-18; usporedite Kološanima 2,1-3. Razmišljajući o Isusovoj poruci Laodiceji (vidi jučerašnje proučavanje), kakvu povezanost zapažate s Poslanicom Kološanima, koja se trebala pročitati i u laodicejskoj crkvi Pavlovih dana?`

U povijesti Božjeg naroda javljali su se uvijek iznova isti problemi. Proroci su ukoravali Izraelce koji su željeli služiti Bogu po ugledu na svijet i pozivali su ih da se pokaju dok ne bude prekasno. Izaija je čak jadikovao: “Kako li posta bludnicom tvrda vjerna?” (Izaija 1,21) i pozivao narod da se vrati Bogu radi oprosta i očišćenja (Izaija 1,16-20). I Ivan Krstitelj (Matej 3,2.8-10) i Isus (Matej 4,17; 12,33-37) pozivali su Židove da se pokaju i donesu plod koji će se moći održati pred sudom posljednjeg vremena. Apostoli su nosili sličnu poruku (Djela 2,38; 3,19; 17,30; 2. Korinćanima 7,9.10).

`Usporedite Izaiju 60,1-3 s Otkrivenjem 18,1-4, i Izaiju 62,1-5 s Otkrivenjem 19,7.8. Koje sličnosti postoje izme6u poruka u tim dvjema knjigama?`

Bog će sjediniti Nebo i Zemlju. Ali zbog velikog sukoba to se mora odvijati postupno:

1.	Sotona je na Golgoti izgubio svaku naklonost koju je još imao među nebeskim bićima (Ivan 12,31).

2.	Kristovom službom kao Suca u nebeskom Svetištu, Božji narod je opremljen “za svaku vrstu dobra djela, da mognete izvršiti njegovu volju” (Hebrejima 13,21) i pripravljen je za Nebo.

3.	Tijekom milenijskog suda i konačnog suda nakon milenija, sva preostala pitanja bit će zauvijek razjašnjena, a grijeh i nepokajani grešnici bit će uništeni u jezeru vječnog ognja koji će očistiti i Zemlju (Otkrivenje 21,8).

4.	Tek s nestankom grijeha Nebo i Zemlja konačno će se sjediniti (Otkrivenje 21,3).

`Što vi osobno (ne gledajući ni u koga drugog) možete učiniti da biste ostali vjerni Bogu i istini koju nam On daje? Odnosno, koji izbori koje donosite otkrivaju komu pripada vaše srce?`