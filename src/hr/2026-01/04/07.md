---
title: 'Za Daljnje Proučavanje'
date: 23/01/2026
---

“Sva roditeljska ljubav koja izlazi iz naraštaja u naraštaj dolazi iz ljudskih srca, svi izvori nježnosti koji su se otvorili u dušama ljudi samo su mali potočić u usporedbi s bezgraničnim morem beskonačne, neiscrpne Božje ljubavi. Jezik to ne može iskazati, pero ne može opisati. Možete razmišljati o njoj svakog dana u životu, možete marljivo istraživati Pisma da biste je razumjeli, možete zapregnuti svaku silu i sposobnost koju vam je Bog dao da biste shvatili ljubav i sažaljenje nebeskog Oca, a ipak je ona beskonačno daleka. Možete tu ljubav proučavati vjekovima, a ipak nećete potpuno shvatiti dužinu i širinu, dubinu i visinu Božje ljubavi kad je dao svojega Sina da umre za svijet. Ni vječnost je ne može potpuno otkriti. Ali dok budemo proučavali Bibliju i razmišljali o Kristovom životu i o planu otkupljenja, ove će se velike teme sve više i više otvarati našem razumijevanju.” (Ellen G. White, Sujedočanstua za Crkuu, sv. 5, str. 645; u izvorniku 740)

“Kada se odgajamo, kao Mojsije u Kristovoj školi, što učimo? Da budemo uobraženi? Da imamo uzvišeno mišljenje o sebi? Ne, naprotiv, što više učimo u toj školi, to više napredujemo u krotkosti i poniznosti uma. Ne trebamo misliti da smo naučili sve što je vrijedno znati. Talente koje nam je Bog dao trebamo upotrijebiti na najbolji način, pa kad se preobrazimo iz smrtnosti u besmrtnost, da ne ostavimo za sobom to što smo postigli, već da to ponesemo na drugu stranu. Kroz sve beskrajne eone vječnosti, Krist i Njegovo djelo otkupljenja bit će tema našeg proučavanja.” (Ellen G. White, Manuscript 36, 1885.)

**Pitanja za razgovor**

`1.	Na koje ste načine vi doživjeli Božju ljubav? Razgovarajte u razredu o različitim načinima na koje ste spoznali i doživjeli Njegovu ljubav.`

`2.	Što točno znači da je Isus “postao sličan ljudima” (Filipljanima 2,7)? Usporedite to s Rimljanima 8,3. Razgovarajte o tim redcima uzimajući u obzir kako se oni međusobno rasvjetljavaju.`

`3.	S kojim se izazovima o jedinstvu suočava vaša mjesna crkva? Bez obzira na probleme, zašto bi spremnost da se ponizimo i da ništa ne činimo “iz sebičnosti ili tašte slave” (Filipljanima 2,3) bila sjajan način da makar počnemo rješavati te probleme?`