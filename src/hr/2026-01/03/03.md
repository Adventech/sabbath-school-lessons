---
title: 'Smrt Je Dobitak'
date: 12/01/2026
---

Ako niste primijetili, svi mi, posebno kao vjernici, uključeni smo u veliki sukob koji bjesni svuda oko nas, pa i u nama. Svi mi na ovaj ili onaj način doživljavamo stvarnost velikog sukoba u svemiru i doživljavat ćemo je do dana svoje smrti, kad kod i kako god da do nje dode.

`Pročitajte 2. Korinćanima 10,3-6. Što je temelj duhovnog rata koji vodimo i koje je naše oružje?`

Najsmrtonosnije duhovno oružje su misli, bilo dobre ili loše. Sotona se koristi kriticizmom, izdajom, sramoćenjem, strahom, pritiskom sredine i čitavim mnoštvom sličnih oruda kojima se kršćani nikad ne bi trebali služiti. Umjesto toga, mi trebamo njegovati ljubav, milost, mir, blagost, strpljenje, ljubaznost i vladanje sobom. Naše najmoćnije oružje, kada se razumno koristi, Božja je riječ kojom upravlja Duh (Efežanima 6,17), jer samo Bog može rasvijetliti istinu nečijem srcu. Mi smo samo oruda kojima se Bog koristi da bi postigao svoje ciljeve.

`Pročitajte Filipljanima 1,21.22. Kako razumijemo Pavlovu misao, posebno u kontekstu velikog sukoba?`

Budući da je ta bitka duhovne naravi, mi smo zapravo u ratu ideja i vrijednosti. Ipak, Krist je za nas izvojevao pobjedu na križu i sve dok ostajemo povezani s Njim, nikad ne možemo biti poraženi, čak i ako nas ubiju. Pavao je predao svoj život bez obzira na to što će mu se dogoditi ovdje na zemlji, koliko god nepravedno to bilo, zato što je sebe i svoju budućnost povjerio jednom višem sudu.

Kao kršćani, mi se ne bismo trebali boriti toliko za svoja prava koliko za ono što je ispravno. Nije istina da “moć čini nešto ispravnim”, već, naprotiv, “moć se sastoji u onome što je ispravno”. Časno je pokoravati se Božjoj volji. To je zapravo jedini način da pobijedimo u ovom ratu u kojem smo se našli. Isus je, naravno, vrhunski primjer pokoravanja Božjoj volji, kao što će Pavao iznijeti u 2. poglavlju Poslanice Filipljanima.

`Na koje načine upravo sada doživljavate veliki sukob? Kako možete crpiti utjehu i snagu iz saznanja da je Krist već izvojevao pobjedu za nas?`