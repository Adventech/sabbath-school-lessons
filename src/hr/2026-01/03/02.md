---
title: '“Proslavit Će Se Krist”'
date: 11/01/2026
---

`Pročitajte Filipljanima 1,19.20. Kakva su po svoj prilici bila Pavlova očekivanja o ishodu njegovog su6enja? Što on smatra važnijim od oslobo6enja?`

Iako nije bio zločinac, to nije bilo prvi put da se Pavao našao u zatvoru, a ni progonstvo mu nije bilo strano. On je Korinćanima detaljno pisao o svojim stradanjima do tog trenutka: “Napornije sam radio; češće sam bio u zatvoru; previše sam batina dobio; puno sam puta bio u smrtnoj opasnosti. Pet sam puta od Židova dobio trideset i devet udaraca bičem; triput su me batinom tukli; jednom kamenovali; triput sam doživio brodolom i proveo noć i dan u vodi. Stalno sam putovao, u opasnosti od rijeka, u opasnosti od razbojnika, u opasnosti od vlastitog naroda, u opasnosti od nežidova, u opasnosti u gradovima, u opasnosti u divljini, u opasnosti na moru, u opasnosti među lažnom braćom. Naporno sam radio i mučio se. Mnogo puta nisam spavao, bio sam gladan i žedan, bez hrane, na hladnoći i bez dovoljno odjeće.” (2. Korinćanima 11,23-27 — Suvremeni hrvatski prijevod)

Ali da ne bismo pomislili da su te patnje najviše zaokupljale njegov um, Pavao odmah dodaje: “A da ne spominjem druge probleme, kao što je svakodnevni pritisak na mene zbog brige za sve crkve.” (2. Korinćanima 11,28 — Suvremeni hrvatski prijevod)

`Pročitajte 1. Korinćanima 4,14-16; 1. Solunjanima 2,10.11; Galaćanima 4,19; Filemonu 10. Kakav odnos Pavao ima prema crkvama koje je osnovao i ljudima koje je zadobio za Krista?`

Poput Isusa koji ni u čemu nije štedio da bi nas spasio, Pavao je bio spreman “potrošiti (sve) — utrošiti i sam sebe” za druge vjernike (2. Korinćanima 12,15). Međutim, paradoksalno, što više nečiji postupci podsjećaju na Isusove, to ih neki manje vole i cijene. “A svi koji hoće pobožno živjeti u Kristu Isusu bit će progonjeni.” (2. Timoteju 3,12) Ali vjerni kršćani na najmoćniji način proslavljaju Boga i objavljuju istinu Evandelja (usporedi Filipljanima 1,7). “Pavlova strpljivost i vedrina tijekom dugog i nepravednog sužanjstva, njegova odvažnost i vjera, bili su stalna propovijed.” (Ellen G. White, Djela apostolska, str. 292; u izvorniku 464)

`Osvrnite se na to kako živite i kako se ophodite prema ljudima, posebno prema onima koji prema vama ne postupaju lijepo. Koju vrstu svjedočanstva za Isusa vi pružate?`