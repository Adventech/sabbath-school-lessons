---
title: 'Za Daljnje Proučavanje'
date: 16/01/2026
---

“Sa sprava za mučenje, s lomača, iz tamnica, iz brloga i špilja do Njegovih ušiju dopiru pobjednički poklici mučenika. On (Spasitelj) čuje svjedočenje nepokolebljivih duša koje, premda bijedne, napaćene i mučene, neustrašivo i ozbiljno svjedoče za vjeru izjavljujući: ‘Znam komu sam vjerovao.’ Ovi, dajući svoj život za vjeru, naviještaju svijetu da Onaj u koga su se pouzdali može zauvijek spasiti.” (Ellen G. White, Djela apostolska, str. 323; u izvorniku 512)

“Nikad u kršćanstvu nije bilo toliko različitih vjera kao danas. Ako su darovi bili potrebni da se sačuva jedinstvo prve Crkve, koliko su potrebniji danas da ga obnove! A da je Božja namjera da u posljednje dane obnovi njezino jedinstvo, posebno se vidi iz proročanstava. Rečeno nam je da će stražari na svoje oči vidjeti kako se Gospodin vraća na Sion kao i to da će u vrijeme svršetka mudri razumjeti. Kad se to ispuni, doći će do jedinstva u vjeri sa svima koje Bog smatra mudrima jer oni koji ispravno razumiju svakako moraju razumjeti jednako. … Na osnovi takvih razmatranja očito je da je ovdje prorečeno savršeno stanje Crkve u budućnosti; prema tomu, ovi darovi još nisu ostvarili cilj.” (R. F. Cotrel, “Uvod”, Ellen G. White, Rani spisi, str. 126; u izvorniku 140)

**Pitanja za razgovor**

`1.	U svjetlu navedenog citata R. F. Cotrela, što je potrebno da bi Duh Sveti unio jedinstvo u Božju crkvu danas? Koliko je za crkveno jedinstvo važno da se savjeti Duha proroštva provedu u djelo?`

`2.	Kako biste objasnili biblijski nauk o smrti nekom prijatelju koji vjeruje da su Pavao i drugi kršćani koji su umrli sada “s Kristom” na Nebu?`

`3.	Kako razumjeti strašnu stvarnost patnje na ovom svijetu? Zašto nam je motiv velikog sukoba toliko koristan za njezino razumijevanje? Zašto moramo gledati u Isusa na križu kao u najpotpuniji izraz Očeve ljubavi i vjerovati Mu čak i u najgorim vremenima?`