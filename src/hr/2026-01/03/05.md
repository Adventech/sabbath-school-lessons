---
title: 'Stojte Čvrsto u Jedinstvu'
date: 14/01/2026
---

U Isusovoj posljednjoj molitvi za Njegove učenike prevladavala je jedna ključna tema — jedinstvo. Isus je gledao dalje od križa, prema ponovnom sjedinjenju s Ocem i s nama: “Oče, htio bih da oni koje si mi dao budu gdje sam ja, zajedno sa mnom, da promatraju slavu koju si mi dao.” (Ivan 17,24) Isus se molio da Otac sačuva svoju djecu “da budu jedno kao mi” (Ivan 17,11). Naglasio je takoder i kobne posljedice nejedinstva — to za mnoge postaje razlog za nevjerovanje. Dvaput u toj kratkoj molitvi Isus naglašava da naše jedinstvo s Njim i s Ocem doprinosi da “svijet vjeruje da si me ti poslao” (Ivan 17,21.23).

`Pročitajte Filipljanima 1,27 i usporedite Ivan 17,17-19. Što je prema Isusu i Pavlu nužno za jedinstvo crkve?`

Grčka riječ u Filipljanima 1,27, politeuomai, prevedena izrazom “živite kao što se pristoji”, znači “živjeti kao gradanin” — ne bilo kojeg zemaljskog kraljevstva, već kao gradanin nebeskog kraljevstva. Govor na gori na prelijep način oslikava kakva su djeca nebeskog Oca i stanovnici Njegovog kraljevstva: siromašni duhom, krotki, gladni i žedni pravednosti, milostivi, čistog srca, graditelji mira, okreću drugi obraz, ljube svoje neprijatelje, blagoslivljaju one koji ih proklinju, čine dobro onima koji ih mrze. Ukratko, to znači “samo činiti pravicu, milosrde ljubiti i smjerno sa svojim Bogom hoditi” (Mihej 6,8).

Teško je uznemiriti se ili razljutiti na nekog takvog, zar ne? Ponekad zamjeramo ljudima koji su naizgled predobri. Možemo čak biti u napasti da ih ponižavamo ili da im tražimo slabu točku kako bismo dokazali da nisu tako dobri kao što izgledaju, a sve samo zato da bismo se mi osjećali bolje u vlastitoj koži. Zašto se umjesto toga ne bismo potrudili da saznamo koliko više mi možemo voljeti, koliko smo u stanju biti velikodušniji, milostiviji, ponizniji?

Ellen G. White je govorila o onima koji “vole svijet i njegov dobitak više nego što vole Boga ili istinu” (Sujedočanstua za Crkuu, sv. 5, str. 233; u izvorniku 277).

Nejedinstvo u crkvi često potječe od oholosti. “Kada su bile njegovane ponositost i svjetovne ambicije, Kristov duh se povukao i ušlo je oponašanje, nesloga i sukobi, što je uznemirilo i oslabilo Crkvu.” (Sujedočanstua za Crkuu, sv. 5, str. 207; u izvorniku 240,241)

`Koliko je važno da se svatko od nas nauči poniznosti i krotkosti po uzoru na Isusa! Koliko bismo drugačiju crkvu imali, zar ne?`