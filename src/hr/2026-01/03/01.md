---
title: 'Život i Smrt'
date: 10/01/2026
---

### Biblijski tekstovi
Filipljanima 1,19-30; 1. Korinćanima 4,14-16; 2. Korinćanima 10,3-6; Ivan 17,17-19; Mihej 6,8; Djela 14,22.

> <p></p>
> “Za me je uistinu šivot Krist, a smrt dobitak.” (Filipljanima 1,21)

Često se govori da je smrt samo dio života. To je laž. Smrt je suprotnost životu, neprijatelj života. Smrt nije ugradena u život ništa više nego što je olupina ugradena u automobil. Pavao nedvosmisleno kaže da je Krist umro “da smrću uništi onoga koji imaše moć smrti, to jest davla, i oslobodi one koji — od straha pred smrću — kroza sav život bijahu podvrgnuti ropstvu” (Hebrejima 2,14.15 — Varaždinska Biblija). Iako spreman umrijeti za Krista, Pavao je bio uvjeren u svoju vječnu sudbinu. Za njega je u međuvremenu bilo najvažnije da vlastitim životom ili smrću proslavi Krista i da propovijeda Evanđelje što većem broju ljudi. Možda je to jedan od razloga što imamo toliko poslanica koje nose njegovo ime. Preko svojih spisa on je mogao doprijeti do mnogih ljudi i mjesta, uključujući i mjesta koja sam nikad nije posjetio.

Život je kratak i zato je bitno da izvršimo što je moguće veći utjecaj u korist Božjeg kraljevstva u vremenu koje nam Bog dodjeljuje. Nemali dio tog utjecaja povezan je s poticanjem na “jedinstvo vjere”. Kao što ćemo vidjeti na početku ovog tjedna, ta tema bila je jedan od važnih razloga za pisanje Pavlove Poslanice Filipljanima.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 629—635.**