---
title: 'Ujedinjeni i Neustrašivi'
date: 15/01/2026
---

`Pročitajte Filipljanima 1,27-30. Kako je naše jedinstvo i nastojanje da živimo “dostojno Kristove Radosne vijesti” povezano s neustrašivošću?`

Sotonina je strategija da unese podjelu i da zavlada. Nejedinstvo je smrtonosno. Isus je rekao: “Postane li jedna kuća u sebi nesložna, ta kuća neće moći opstati.” (Marko 3,25) To je jednostavno načelo koje Sotona priželjkuje da zaboravimo. Jedinstvo nas osposobljava da ispunimo svoju proročku ulogu kao ostatak iz biblijskog proročanstva (Otkrivenje 12,17) tako što ćemo objaviti “neprolaznu radosnu vijest ... svakom narodu i plemenu, jeziku i puku” (Otkrivenje 14,6). Budući da je jedinstvo presudno za ispunjenje naše misije da objavimo tu Bogom danu poruku, a Isus u svojoj molitvi u Ivanu 17 naglašava “istinu” iz Božje riječi kao jedan od najvažnijih ključeva za jedinstvo (Ivan 17,17.19), naša se poruka ne može odvojiti od naše misije ili našeg jedinstva. Sve to troje stoji ili pada zajedno. Ako jedan od tih ključeva nedostaje, ne možemo uspjeti. Međutim, ako su sva tri na svom mjestu, nemamo se čega plašiti. Ne trebamo “ni u čemu da se … plašimo od protivnika” (Filipljanima 1,28 — Šarić). Sotona je pobijedeni neprijatelj. Čak i ako biste bili pogubljeni zbog svoje vjere, ništa vam ne može nauditi ako “revnujete za dobro” (1. Petrova 3,13). –avao je nemoćan pred napredovanjem Božje istine.

`Pročitajte sljedeće biblijske odlomke i ukratko sažmite njihovu zajedničku temu: Matej 10,38; Djela 14,22; Rimljanima 8,17; 2.Timoteju 3,12.`

Na ovom palom svijetu život je sam po sebi težak, čak i za “najbolje” od nas. Job je bio neporočan i pravedan: “bojao se Boga i klonio zla” (Job 1,1). Pa ipak, nesreća je preko noći pogodila njega i njegovu obitelj. Tko od nas nije shvatio iz osobnog iskustva ili promatrajući ono što se drugima dogadalo, da se život ovdje, po svemu sudeći, vodi na samom rubu provalije i nikad ne znate kada ćete prijeći preko nje. Patnja je u izvjesnoj mjeri sudbina svih nas. Na kraju krajeva, ipak je bolje patiti zbog Krista nego zbog bilo čega drugog.

`Kakvu bismo nadu, kakvu utjehu mi kao kršćani trebali imati usred svojih patnji?`