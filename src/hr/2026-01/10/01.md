---
title: 'Cijeli u Kristu'
date: 28/02/2026
---

### Biblijski tekstovi
Kološanima 2; Hebrejima 7,11; Izaija 61,3; 1. Korinćanima 3,6; Ponovljeni zakon 31,24-26; Rimljanima 2,28.29; Rimljanima 7,7.

> <p></p>
> “Prema tome, neka vas nitko ne osuduje zbog jela ili pića, ili zbog godišnjih blagdana, ili mladakâ, ili subotâ! To je samo sjena stvarnosti koja je imala doći, a stvarnost je Krist.” (Kološanima 2,16.17)

Jesu li vas ikad pitali zašto svetkujete subotu? Možda je čak i ključni redak za ovaj tjedan korišten kao “dokaz” protiv toga. Međutim, on nije napisan u vezi s četvrtom zapovijedu, već kao odgovor na zablude koje su zastupali neki lažni učitelji u crkvi. Koje su to zablude?

Za početak, lažni nauk opisan je kao “filozofija”, “ljudska predaja”. “Takva učenja ne dolaze od Krista, već dolaze od sila koje djeluju u svijetu.” (Kološanima 2,8 — Suvremeni hrvatski prijevod) To je obuhvaćalo obrezanje i svetkovanje hebrejskih blagdana (Kološanima 2,11.16), zajedno s hebrejskim obredima očišćenja i odredbama u vezi s hranom (Kološanima 2,16.21). A uključivalo je i obožavanje andela ili pokušaje oponašanja andeoskog bogoslužja (Kološanima 2,18).

I, konačno, zasnivalo se na “zapovijedima i naukama ljudskim”, a možda je uključivalo i neke asketske običaje (Kološanima 2,22.23).

Ti lažni učitelji očito su bili pobožni i iskreni, ali su pogrešno shvaćali Evanđelje. Ovog ćemo tjedna vidjeti zašto. A vidjet ćemo i zašto naš ključni redak nema nikakve veze sa svetkovanjem sedmog dana subote.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 675—685.**