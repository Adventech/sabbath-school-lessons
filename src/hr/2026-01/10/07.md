---
title: 'Za Daljnje Proučavanje'
date: 06/03/2026
---

“Kao što su u vrijeme apostola ljudi pokušali predajom i filozofijom uništiti vjeru u Pisma, tako i danas dopadljivim mišljenjima visoke kritike, evolucije, spiritizma, teozofije i panteizma, neprijatelj pravednosti nastoji odvesti duše na zabranjene staze. Za mnoge je Biblija svjetiljka bez ulja jer su svoje misli usmjerili kanalima spekulativnog vjerovanja koje dovodi do pogrešnih zaključaka i zabune. Visoka kritika seciranjem, nagadanjima i rekonstruiranjem biblijskog teksta razara vjeru u Bibliju kao božansku objavu. Ona otima Božjoj riječi snagu da upravlja ljudskim životom, uzdiže ga i nadahnjuje. Spiritizam naučava mnoštvo da vjeruje kako je želja najviši zakon, razuzdanost sloboda, a čovjek odgovoran samo sebi.

Kristov sljedbenik srest će se sa ‘zavodljivim riječima’ na koje je apostol upozorio vjernike u Kolosima. On će se sresti sa spiritističkim tumačenjima Pisma, ali ih ne smije prihvatiti. Svoj glas treba jasno podići u prilog vječnim istinama Svetoga pisma. Držeći pogled usmjeren u Krista, on treba stalno napredovati označenim putem i odbaciti sva mišljenja koja nisu u skladu s Njegovim naukom. Predmet njegovog razmišljanja treba biti Božja istina. Bibliju treba smatrati Božjim glasom koji se obraća izravno njemu. Tako će naći božansku mudrost.” (Ellen G. White, Djela apostolska, str. 298; u izvorniku 474,475)

**Pitanja za razgovor**

`1.	Što znači da u Kristu “stanuje stvarno sva punina božanstva” i da je On “glava svakog Poglavarstva i Vlasti” (Kološanima 2,9.10)? Vidi tako6er Ivan 1,1; Hebrejima 1,3; 1. Petrova 3,22.`

`2.	Svi smo vjerojatno čuli da se ulomak u Kološanima 2,14-16 koristi kao argument protiv svetkovanja sedmog dana subote. Koji još problemi, osim onih koje smo iznijeli u pouci za ovaj tjedan, nastaju zbog upotrebe tih redaka da bi se dokazalo da ne moramo više držati četvrtu zapovijed?`

`3.	Kako izlazite na kraj s onima koji tvrde da moramo držati i obredni zakon? Premda bi se možda mogli naći neki duhovni ili teološki blagoslovi u njihovom držanju, koji se problemi javljaju kada se zahtijeva njihovo držanje?`

`4.	U ulomku koji smo naveli, Ellen G. White je pisala da Kristov sljedbenik treba smatrati Bibliju “Božjim glasom koji se obraća izravno njemu”. Zašto se, dakle, moramo marljivo čuvati bilo koga ili bilo čega što bi moglo oslabiti našu vjeru u autoritet i nadahnuće cijelog Svetog pisma, čak i onih dijelova koji bi nas na pojedinim mjestima mogli dovesti u nezgodan položaj?`