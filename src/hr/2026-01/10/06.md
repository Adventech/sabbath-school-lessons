---
title: 'Ljudske Zapovijedi'
date: 05/03/2026
---

`Pročitajte Kološanima 2,20-23. Kako razumijete Pavlove opomene u svjetlu drugih pojedinosti koji se spominju u tom poglavlju?`

Kao i u Poslanici Galaćanima, Pavao brigu za očuvanje židovskih obreda ocjenjuje kao pokoravanje “silama svijeta” (Kološanima 2,8.20; usporedi Galaćanima 4,3.9). Drugim riječima, kao i zemaljski hram, to je nešto što pripada Zemlji, ali naše življenje, naše državljanstvo je na Nebu. Ne trebamo se opterećivati obrednim zakonom jer je on samo ukazivao na stvarnost u kojoj sada uživamo u Kristu. Odnosno, bez obzira na to što ih je Bog prvobitno dao, ti obredi su poslužili svojoj svrsi i više nisu potrebni.

Pošto su sve te odredbe ukinute na križu, što je naznačeno božanskom rukom koja je razderala hramski zastor (Matej 27,51; usporedi Daniel 9,27), kršćani (uključujući kršćane iz judaizma) nisu podložni tim odredbama. Pokoravajući se njima, mi bismo se zapravo poistovjetili sa svijetom koji prolazi, nasuprot novom svijetu koji nam je obećan u Kristu. Uostalom, mi radosno iščekujemo “nova nebesa i novu zemlju, gdje prebiva pravednost” (2. Petrova 3,13), a ne samo obnovu ovog starog svijeta.

S obzirom na činjenicu da su farizeji i književnici dodali neke ljudske zakone Mojsijevim propisima (vidi Marko 7,1-13), ovjekovječenje starozavjetnih obreda, koje je Krist ispunio, nije se više moglo smatrati božanskim zahtjevom, već samo ljudski nametnutim dužnostima. Doista, one su počele opterećivati vjeru umjesto da je unapreduju. Tako je lako da na vršenje svih tih obreda počnemo gledati kao na nešto što nas čini ne samo nadmoćnijim u odnosu na one koji ih ne vrše, što je već dovoljno loše, nego nas možda na neki način, makar i neznatno, čini zaslužnim za vlastito spasenje, što je zamka u koju svakako ne želimo upasti.

Kroz čitavu povijest kršćanstva poznavatelji Biblije bili su u kušnji da iznose raznorazne religijske tvrdnje umanjujući ulogu Duha Svetog u vodenju vjernika kada je riječ o značenju odredenog teksta. Sam Krist je izvor iz kojeg potječe istina Svetog pisma kakvu su naučavali Pavao i drugi biblijski pisci.

`Kako možemo biti sigurni da smo dobro razumjeli činjenicu da je jedini temelj našeg spasenja ono što je Isus učinio za nas, izvan nas i umjesto nas — bez obzira na ono što sada čini u nama?`