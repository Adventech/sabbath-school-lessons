---
title: 'Sila Evanđelja'
date: 26/02/2026
---

`Pročitajte Kološanima 1,28.29. Što je za Pavla najbitnije? Zašto se, po vašem mišljenju, riječ “svatko” u različitim oblicima ponavlja triput?`

Središte Pavlovog propovijedanja bio je Krist i to raspeti (1. Korinćanima 1,23). Prema Efežanima 5,27, svrha je Kristove žrtve “da sam sebi privede Crkvu krasnu, bez ljage, bez bore bez ičega tomu slična, da bude sveta i bez mane”. Stoga je cilj Pavlovog propovijedanja Evandelja “da učinimo zrelim svakog čovjeka u Kristu” (Kološanima 1,28). On to čini tako što poučava i upozorava — poučava različitim pojedinostima kršćanske doktrine i prakse (2. Solunjanima 2,15; 1. Timoteju 4,11; 5,7; Titu 1,9), a upozorava na posljedice odbacivanja Evandelja i na opasnost od lažnih učitelja (Djela 20,29-31; Rimljanima 16,17).

Tako mi odrastamo u zrele kršćane — prihvaćajući nauk i poštujući upozorenja Svetog pisma. Zrelost je važan pojam. Roditelji novorodenčeta proslavljaju svaki prijelomni trenutak — kada dijete progovori, kad nauči hodati, kad nauči čitati. Koji roditelj ne bi bio uznemiren ako njegovo dijete nakon nekoliko godina još uvijek ne bi bilo u stanju hodati ili govoriti? Rast i razvoj normalni su i očekivani. Isto vrijedi i za kršćanski život.

Grčka riječ teleios, prevedena kao “zreli”, “savršeni”, označava nešto što je bez mane. U procesu kršćanskog odrastanja mi postajemo živo svjesni dubine Božjeg zakona i činjenice da su njegovi zahtjevi bez “granica” (Psalam 119,96). Uvidamo da on prodire dotle da “prosuduje nakane i misli srca” (Hebrejima 4,12).

`Ali trebamo biti oprezni, zbog čega Pavao u Kološanima 1,28 upotrebljava riječ “opomena”. Ponekad put koji se “učini čovjeku prav”, zapravo “vodi k smrti” (Izreke 14,12). Duhovno prosudivanje proizlazi iz Duhom vodenog poznavanja Božje riječi. U lažnim učenjima obično ima nešto istine, ali se nešto dodaje ili oduzima od onoga što kaže Biblija (vidi Izaija 8,20). To drugo često dovodi ako ne do otvorene sumnje u ono što Bog kaže, onda makar do preispitivanja je li to doista moguće i je li primjenjivo u naše vrijeme. Moramo biti mudri kao zmije i bezazleni kao golubovi kada je riječ o razlikovanju doktrinarne istine od zablude. Kako razumijete što znači biti “savršen u Kristu Isusu” (Kološanima 1,28 — Varaždinska Biblija)? Kako nam razumijevanje onoga što je Isus postigao za nas na križu pomaže da spoznamo što znači biti “savršen u Kristu Isusu”?`