---
title: 'Pomirenje Nakon Odbacivanja Zlih Djela'
date: 22/02/2026
---

`Pročitajte Kološanima 1,21.22. Na što Pavao misli kad govori o “otu6enosti” i “neprijateljstvu”? I što se očekuje kao krajnji ishod Kristove smrti (vidi tako6er Efežanima 5,27)?`

Pavao je uvijek stvarao mračnu sliku čovječanstva, ili bar čovječanstva odvojenog od Kristove pravednosti. I tko bi danas, nakon skoro dvije tisuće godina, mogao osporiti takvo videnje stvari? Netko je rekao da jedini kršćanski nauk koji nije potrebno prihvatiti vjerom upravo nauk o grešnosti čovječanstva. Međutim, već pri pojavi grijeha Bog je preuzeo inicijativu da nas, koliko god bili loši, pomiri sa sobom. On je od početka radio na rješavanju problema grijeha bez obzira na to što se rješenje moglo naći jedino u Njegovoj vlastitoj smrti na križu.

Bog je u Edenu pozvao Adama, remek-djelo svojeg stvaranja: “Gdje si?” (Postanak 3,9) A i danas On nastavlja tražiti svoje izgubljene ovce — nas. On nas traži jednog po jednog, i ima savršeni plan kako da nas pronade primjenjujući evandeosko obećanje iz Postanka 3,15, da će “zametnuti” neprijateljstvo između nas i Sotone.

Ponekad se Evanđelje izlaže tako komplicirano i teoretski da ima malo praktičnog značenja za život u dvadeset prvom stoljeću. Ali ono je zapravo prilično jednostavno i jasno.

Evanđelje se sastoji iz tri dijela:

Prvo, budući da ne možemo spasiti sami sebe, Isus je došao i umro za naše grijehe. (Vidi Rimljanima 5,6-8.)

Drugo, kada putem vjere pokajanja i krštenja prihvatimo Njegovu smrt kao svoju, mi bivamo opravdani i oslobodeni osude za grijeh. (Vidi Rimljanima 5,9-11; 6,6.7.)

Treće, naš sadašnji život ishod je našeg sjedinjenja s Kristom, doživljaja Njegove sile koja mijenja i Njegovog života u nama. (Vidi 2. Korinćanima 5,17-21; Galaćanima 2,20.)

To nisu nužno odvojeni koraci ili dogadaji. Sve se to može dogoditi odjednom, onog trenutka kada smo spremni primiti Isusa u svoj život. I to se može obnavljati svakog dana ako Mu se predajemo svakog jutra. Bez obzira na to kako je svatko od nas doživio spasonosno djelovanje Krista u svojem životu, temelj na kojem sve počiva Isusova je smrt. Tome se moramo uvijek vraćati.

`Kada se zagledate u sebe, svoj karakter i dubinu svojeg bića, što vam taj prizor govori o vašoj potrebi za križem?`