---
title: 'Za Daljnje Proučavanje'
date: 27/02/2026
---

“Mi nemamo neke svoje pravednosti kojom bismo mogli zadovoljiti zahtjeve Božjeg zakona. Međutim, Krist nam je omogućio rješenje. … Ako se predate Njemu i prihvatite Ga za svojega Spasitelja, bit ćete zbog Njega proglašeni pravednima, bez obzira na svu grešnost u starom životu. Kristov će karakter stati na mjesto vašeg karaktera, i vi ćete biti prihvaćeni pred Bogom kao da nikada niste griješili.

I više od toga: Krist mijenja srce. On vjerom boravi u vašemu srcu. Vjerom i stalnim pokoravanjem svoje volje Kristu vi trebate održavati tu vezu s Njime; i dokle god to budete činili, On će djelovati u vama da želite i činite ono što Mu je ugodno. …

Prema tome, mi nemamo u sebi ničega čime bismo se mogli hvaliti. Nemamo nikakvog razloga da sebe uzdižemo. Jedini temelj naše nade jest Kristova pravednost koja nam je darovana, i ono što Njegov Duh čini u nama i preko nas.” (Ellen G. White, Put Kristu, str. 64,65 u izvorniku 62, 63)

“Vrlo snažna je bila svjetlost koja mi je otkrila da će iz naše sredine izići mnogi koji će slušati lažne duhove i nauke davolske. Gospodin želi da svaka duša koja tvrdi da vjeruje u istinu istinski poznaje što je istina.” (Ellen G. White, Euangelism, str. 363)

**Pitanja za razgovor**

`1.	Pročitajte ponovno ključni redak: “Njega koji je bio bez ikakva grijeha Bog učini mjesto nas grijehom, da mi u njemu postanemo pravednošću Božjom.” (2. Korinćanima 5,21) Što to znači? Što znači da je Krist postao grijehom umjesto nas, i kako bi nam to trebalo pomoći da razumijemo narav križa kao zamjene? Tako6er, što znači “da mi u njemu postanemo pravednošću Božjom”?`

`2.	Zadržite se na tvrdnji “jednom spašen, zauvijek spašen” u koju mnogi kršćani vjeruju. Zašto mi smatramo da je to lažna doktrina? U koje opasnosti ona dovodi onoga tko u nju vjeruje? Kako mi možemo, iako ne vjerujemo u to učenje, ipak imati sigurnost spasenja?`

`3.	Koliko ste “utemeljeni i postojani” (Kološanima 1,23) u svojoj vjeri? Koliko ste dobro upoznati s onim u što vjerujete i zašto u to vjerujete? Što možete učiniti kako biste se bolje upoznali s onim u što vjerujete? I zašto je toliko važno da budete “utemeljeni i postojani” u vjeri?`