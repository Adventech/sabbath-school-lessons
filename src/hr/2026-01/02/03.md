---
title: 'Pavlovi Molitveni Zahtjevi'
date: 05/01/2026
---

Prije nekoliko godina jedan pastor je govorio o molitvama koje se vrte samo oko mene, mene, mene i mojih potreba i želja. On ih je prikladno opisao kao “sitne sebične molitve”, jer Bog ima za nas nešto mnogo veće na umu.

`Pročitajte Pavlovu molitvu u Filipljanima 1,9-11. Što je u njezinom središtu i koje velike zahtjeve Pavao upućuje? Što vam to govori o molitvi?`

Ta molitva na grčkom jeziku ima samo četrdeset tri riječi, ali obuhvaća sve Pavlove misli koje će on opširnije izlagati u ostatku poslanice: ljubav, znanje, prosudivanje, čistoću, nehimbenost i pravednost koju imamo u Isusu Kristu. U osnovi te molitve, kao i Pavlovih prethodnih izraza zahvalnosti, nalazi se naglasak na crkvi kao cjelini. Pavlova molitva u potpunosti je usredotočena na druge, izrečena u korist cijele crkve i za njezinu dobrobit. Pogledajmo pozornije neke elemente te molitve: Da ljubav sve više raste. Pavao se ne moli samo za više ljubavi, već za ljubav usmjerenu u odredenom smjeru: “u razumu i svakoj volji” (Filipljanima 1,9). Razum koji se tu spominje ne odnosi se samo na znanje, već podrazumijeva poznavanje onoga što je duhovno, što se može steći samo putem zajedništva s Bogom i proučavanja Njegove Riječi (vidi Efežanima 1,17; 4,13; 1. Timoteju 2,4).

Prosudivanje. Pavao je to objasnio kao sposobnost “da mognete prosuditi ono što je bolje” (razlikujući to od onoga što je štetno po moral) i “da budete čisti i besprijekorni” (Filipljanima 1,10).

Čistoća. Ta riječ na grčkom znači “prosudeno prema sunčevoj svjetlosti” i odnosi se na neokaljanu čistoću djelovanja: “Sve što kršćanin čini mora biti jasno kao sunčeva svjetlost.” (Ellen G. White, Slični Kristu, str. 63; u izvorniku 71)

Ne izazivati spoticanje. To znači ne biti kamen spoticanja, ne govoriti i ne činiti ništa što bi nekome otežalo da povjeruje.

Pravednost u Kristu. Pavao se naširoko bavi tom temom u Poslanici Rimljanima i Galaćanima, a nešto opširnije o tome govori i u 3. poglavlju Poslanice Filipljanima. Mi nemamo vlastitu pravednost, već samo pravednost koju primamo od Krista.

`Bez obzira na sve drugo što činimo, kako naša ljubav može “sve više rasti” (Filipljanima 1,9)? Zašto je to tako važno za kršćanski život? (Vidi tako6er 1. Korinćanima 13,1-8.)`