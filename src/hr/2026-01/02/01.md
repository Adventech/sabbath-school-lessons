---
title: 'Razlozi Za Zahvalnost i Molitvu'
date: 03/01/2026
---

### Biblijski tekstovi
Filipljanima 1,1-18; 1. Korinćanima 13,1-8; Jeremija 17,9; Kološanima 1,1-12; 1. Petrova 1,4; Psalam 119,105; Izaija 30,21.

> <p></p>
> “Siguran sam u ovo isto da će onaj koji je počeo dobro djelo među vama dovršiti ga do Dana Krista Isusa.” (Filipljanima 1,6)

Pavao vrlo promišljeno počinje svoje poslanice riječima pozdrava — i zahvalnosti. “Milost vam i mir od Boga, Oca našega, i Gospodina Isusa Krista. Zahvaljujemo Bogu i Ocu Gospodina našega Isusa Krista.” (Kološanima 1,2.3 — Varaždinska Biblija)

Mi, kao i Pavao, imamo mnogo razloga za zahvalnost. Iskusili smo Božju milost tako duboko, na načine koje ni andeli ne mogu shvatiti. Isto vrijedi i za Božji dar mira koji obuhvaća sklad s Bogom i nadu koja proistječe iz Božje ljubavi.

Na čisto ljudskoj razini, možemo pružiti i pokazati poštovanje prema ljudima i nadati se da će i drugi cijeniti to što za njih činimo. Roditelji se mole da njihova djeca zavole Boga i da jednog dana, ako ne sada, pokažu zahvalnost za istinske žrtve koje su oni podnijeli da bi im pružili najbolji mogući odgoj. Međutim, kao ljudska bića, mi činimo mnoge pogreške i učimo iz njih (ili bismo trebali).

Ovog ćemo tjedna razmotriti Pavlove uvodne riječi zahvalnosti i molitve u poslanicama Filipljanima i Kološanima, koje mogu obogatiti i ojačati naš vlastiti molitveni život.

**Oikos: Ovog tjedna čitamo iz knjige Ellen G. White, Isusov život, Znaci vremena, 2023., stranice 615—628.**