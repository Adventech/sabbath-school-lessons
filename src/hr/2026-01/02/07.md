---
title: 'Za Daljnje Proučavanje'
date: 09/01/2026
---

“Mnogi ne znaju izgraditi odredene planove za budućnost. Njihov je život nesreden. Oni ne mogu ocijeniti kakav će biti kraj njihovih briga i poslova, i to ih često ispunjava strahovanjem i nemirom. Ne zaboravimo da je život Božje djece u ovome svijetu život putnika. Mi nemamo mudrost kojom bismo stvarali plan za vlastiti život. Nije naše da dajemo obrise vlastitoj budućnosti. ‘Vjerom se Abraham pokori kad primi poziv da ode u zemlju koju je imao primiti u baštinu. Ode, iako nije znao kamo ide.’ (Hebrejima 11,8)

U svojem životu na Zemlji Krist nije gradio planove za sebe osobno. On je prihvatio ono što je Bog predvidio za Njega, i Njegov Mu je otac iz dana u dan otkrivao svoje planove. Mi se trebamo osloniti na Boga kako bi naš život bio isključivo izvršavanje Njegove volje. Kad Njemu povjerimo svoje putove, On će upraviti naše korake.

Prevelik je broj onih koji, planirajući sjajnu budućnost, dožive posvemašnji promašaj. Neka Bog planira za vas. Kao malo dijete, povjerite se ruci Onoga koji će ‘čuvati korake svojih vjernika’ (1. Samuelova 2,9). Bog svoju djecu nikada ne vodi drugačije nego što bi ona sama izabrala kad bi mogla vidjeti kraj od samoga početka, i shvatiti slavu plana na čijem ispunjenu ona suraduju s Njim.” (Ellen G. White, Služba liječenja, str. 303,304)

**Pitanja za razgovor**

`1.	Razmislite o proteklom tjednu i navedite sve ono na čemu ste zahvalni. Možda imate više razloga za zahvalnost nego što mislite?`

`2.	Pozabavite se malo više posljednjom rečenicom iz navedenog citata Ellen G. White. To je vrlo snažna izjava vjere. Kako možete naučiti tako duboko vjerovati Bogu?`

`3.	U svjetlu Kološanima 1,6.23, razgovarajte o sljedećim riječima: “Punih četrdeset godina nevjerovanje, gunđanje i duh pobune odvajali su stari Izrael od kanaanske zemlje. Isti grijesi odgodili su ulazak suvremenog Izraela u nebeski Kanaan. Ni u jednom od ta dva slučaja ne možemo okriviti Božja obećanja. Nevjerovanje, svjetovnost, neposvećenost i svađe među onima koji se smatraju Božjim narodom, zadržali su nas tolike godine u ovom svijetu grijeha i patnje. Da je Kristova crkva izvršila svoje djelo onako kako joj je Gospodin naložio, cijeli svijet bi dosad bio opomenut i Gospodin Isus u sili i velikoj slavi došao bi na Zemlju.” (Ellen G. White, Last Day Events, str. 38) U kojem bismo smislu i mi danas mogli biti krivi za nešto takvo?`