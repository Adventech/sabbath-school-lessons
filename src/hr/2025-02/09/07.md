---
title: 'Za Daljnje Proučavanje'
date: 30/05/2025
---

`Pročitajte Psalam 133; Djela 1,4-9 i Otkrivenje 5,4-7.`

“U doba patrijarha utjecaj Duha Svetoga često se očitovao na neki osobit način, ali nikad u punini. Sada su učenici, poslušni Spasiteljevim riječima, iznosili molbe za ovaj dar, a Krist je na Nebu za njih posredovao. Tražio je dar Duha da bi Ga mogao izliti na svoj narod.” (Ellen G. White, Djela apostolska, str. 24; u izvorniku 37)

Učenicima je zapovjeđeno da svjedoče o Kristu “sve do kraja zemlje” (Djela 1,8), čime su trebali oglasiti Kristov povratak (Matej 24,14). Mi trebamo nastaviti ono što su oni započeli.

Kada nam je Krist rekao da odnesemo Evanđelje cijelom svijetu, On nas nije ostavio da sami smislimo kako bismo to mogli učiniti. Tim se djelom upravlja iz nebeskog Svetišta. Naše djelo blisko je povezano s Kristom — On nas vodi i krijepi. To je Njegovo djelo, a ne naše; od nas se samo traži da slijedimo Njegovo vodstvo. Zapazite što se događalo s Izraelcima — Bog ih je pozivao da slijede Njegove upute, a onda je činio da se dogodi nemoguće. Duh već djeluje na srca naših bližnjih, a od nas se traži da im budemo pri ruci kad nastupi trenutak odluke, kako bismo ih pozvali da se pridruže Božjem narodu dok on stoji s Janjetom na Sionu. Ne trebamo izmišljati nova sredstva i metode jer taj posao nikad nije bio naša odgovornost.


**Pitanja za razgovor**

`1.	Ima mnogo ljudi do kojih nisu doprle vijesti trojice anđela iako se objavljuju po cijelom svijetu. Razgovarajte u razredu o tome kako bismo mi kao crkva mogli bolje izvršiti zadatak za koji nas Krist želi upotrijebiti. Zašto ne trebamo očajavati iako je činjenica da mnogi ljudi još uvijek nisu čuli te istine za posljednje vrijeme?`

`2.	U Otkrivenju 5 Ivan prisustvuje predaji zapečaćenog svitka Janjetu jer je dostojno. Kada se pečati na svitku slome, u Otkrivenju 6 vidimo povijest novozavjetne Crkve koja je tako jasno prorečena sve do svršetka vremena. Što na osnovi tog opisa možemo saznati o načinu na koji Bog namjerava dovršiti djelo?`

`3.	Koji bi sadašnji događaji u svijetu lako mogli dovesti do onoga što dolazi na osnovi Otkrivenja 13 i 14? Koje prepreke još preostaju?
`