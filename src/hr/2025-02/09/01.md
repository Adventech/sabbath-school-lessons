---
title: 'U Psalmima (2)'
date: 24/05/2025
---

### Biblijski tekstovi
Psalam 46; Jeremija 4,23-26; Psalam 47,1-4; 1. Solunjanima 4,13-17; Psalam 75; Otkrivenje 14,6-12.

> <p></p>
> “Neka te slave narodi, Bože, svi narodi neka te slave! Nek se vesele i kliču narodi, jer sudiš pucima pravedno i narode vodiš na zemlji.” (Psalmi 67,4.5)

Kad razmišljamo o završnim događajima, obično se usredotočujemo na zvijeri i sile iz Otkrivenja. Naravno, one imaju veliku i značajnu ulogu. U suprotnom, Bog ih ne bi morao uključiti u biblijski izvještaj da bismo ih razumjeli (vidi Otkrivenje 1,3).

Proroštvo, međutim, govori i o ključnim pitanjima koja se odnose na grijeh i patnju, sud, sukob između dobra i zla, pravdu i nepravdu, progonstvo i šire.

I Psalmi progovaraju o tim pitanjima zalazeći duboko i istražujući skoro svaki mogući ljudsku osjećaj — od mračnog malodušja do neobuzdane radosti. Vidimo Izrael kako se priprema za bitku protiv sila tame. Čitamo o pojedincima koji se bore s pitanjem zašto Bog ne uništi zlo neposrednije i brže, koje smo nesumnjivo svi u nekom trenutku postavili. Upućeni smo da odgovore potražimo u Svetištu, a tu je i ponovljeno pozivanje na Boga kao Stvoritelja. Nisu li to iste dvojbe i pitanja s kojima se i mi borimo u današnjim okolnostima?

A to je, naravno, razlog što ćemo nastaviti proučavati Psalme da bismo saznali nešto više o tim ključnim istinama.

**OIKOS: Ovog tjedna čitamo iz knjige Ellen G. White,Isusov život, Znaci vremena, 2023., stranice 344—348.**