---
title: 'Za Daljnje Proučavanje'
date: 18/04/2025
---

`Pročitajte: Ivan 2,1-11; Matej 22,1-14; 2. Korinćanima 11,1-5; Matej 25,1-13.`

Kada shvatite koliko vam podataka stoji na raspolaganju u cijeloj Bibliji kako biste proširili svoje razumijevanje proročanstava, možete doći u napast da pretjerate s njihovom primjenom. Tijekom vjekova neki kršćani prenaglašavali su simbolizam i slike koji se nalaze u Bibliji do te mjere da su se prema tom povijesnom narativu počeli odnositi doslovno kao da je mit. Premda se više slojeva značenja može naći skoro svugdje u Svetome pismu, ne smijemo smetnuti s uma da nas Bog pomoću stvarnih događaja u koje su uključeni stvarni ljudi može poučiti o Njegovom odnosu prema Njegovoj crkvi.

Svadbena gozba u Kani, na primjer, može nam pružiti uvide u sliku braka koja se koristi u proročanstvima, ali ta svadba bila je stvarni događaj. “Kristova je riječ osigurala ono što je bilo potrebno za svetkovinu. Tako je obilno osigurana Njegova milost kojom se brišu sva ljudska bezakonja i kojom se duša obnavlja i krijepi.” (Ellen G. White, Isusov život, str. 108; u izvorniku 149)

Ili kao što piše ovdje: “‘Ništa ne čini Jahve Gospod a da osnove svoje ne otkrije slugama svojim prorocima.’ Dok ‘što je sakriveno, pripada Jahvi, Bogu našemu’, dotle ‘objava nama i sinovima našim zauvijek’ (Amos 3,7; Ponovljeni Zakon 29,28). Bog nam ih je dao, a Njegov blagoslov pohodit će ponizno proučavanje proročkih spisa praćeno molitvom.” (Isusov život, str. 177; u izvorniku 234)

**Pitanja za razgovor**

`1.	Pročitajte Ivan 2,1-11. U Ivanovom evanđelju ima mnogo redaka koji najavljuju Kristov budući rad, i komentatori su zapazili da apostol na osmišljen način vodi svoje čitatelje prema križu. Gdje se u opisu tog događaja jasno pokazuju različita područja Kristovog karaktera i Njegovog budućeg kraljevstva? Čemu nas to uči o planu spasenja ili o konačnoj svadbenoj gozbi koja je obećana Božjem Sinu?`

`2.	Usporedba o deset djevica poznata je i omiljena među proučavateljima Biblije. »emu nas ta važna usporedba uči o događajima posljednjih dana? Je li značajno što je zaručnik zakasnio? Koje nam pouke ova usporedba pruža o našem odnosu s Kristom, nasuprot načinu na koji se On odnosi prema Crkvi kao tijelu, zajednici vjernih?`

`3.	Razmislite o lažnim običajima koji su se u kršćanstvo uvukli izvana. Osim onog najpoznatijeg, svetkovanja nedjelje nasuprot biblijskoj suboti, koja su se još lažna vjerovanja uvukla u kršćanstvo?`