---
title: 'Neka Načela Proroštva'
date: 29/03/2025
---

### Biblijski tekstovi
Jeremija 29,23.24; Psalam 139,1-6; Daniel 12,4; Otkrivenje 22,10; 2. Timoteju 3,15-17; Hebrejima 4,12.

> <p></p>
> “A tko se hvaliti hoće, neka se hvali time što ima mudrost da mene spozna. Jer ja sam Jahve koji tvori dobrotu, pravo i pravdu na zemlji, jer to mi je milo — riječ je Jahvina.” (Jeremija 9,23)

Kao što je slučaj i sa skoro svim ostalim u Svetom pismu, među kršćanima postoje neslaganja oko proroštva, što kod drugih često stvara uvjerenje da je bavljenje biblijskim proročanstvima čist gubitak vremena. Uostalom, ako se kršćani sukobljavaju oko svakog proročkog zareza i kovrčice, koliko mjerodavno to uopće može biti? Nažalost, i mnogi vjernici počinju misliti da su neke biblijske knjige, poput Otkrivenja, jednostavno neshvatljive. I umjesto da ih čitaju, oni ih izbjegavaju, nekad čak i uz ohrabrenje ponekog dobronamjernog pastora koji smatra da proučavanje proročanstava stvara više problema nego što ih rješava.

Ali nije uvijek bilo tako. Tijekom prvih osamnaest stoljeća kršćanske povijesti, većina kršćana oslanjala se na biblijska proročanstva i postojao je iznenađujući stupanj suglasnosti oko njihovih ključnih poruka. A Bog je i namjeravao da tako bude: “Zaklinjem vas, braćo, imenom Gospodina našega Isusa Krista da svi budete složni; da ne bude među vama razdora, već da budete sjedinjeni u istom osjećaju i istoj misli.” (1. Korinćanima 1,10)

Ovog ćemo tjedna istražiti neka načela koja pružaju dosljedno i pouzdano razumijevanje proroštva.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 290—294.**