---
title: 'Za Daljnje Proučavanje'
date: 04/04/2025
---

U knjizi Ellen G. White Veliki sukob pročitajte poglavlje pod naslovom “Jedan američki reformator”, str. 251—256 (u izvorniku 319—324).

“Propovjednici i narod proglasili su proročanstava u Danielu i Otkrivenju nerazumljivim tajnama. A Krist je svoje učenike uputio na riječi proroka Daniela u vezi s događajima koji su se imali zbiti u ono vrijeme i rekao: ‘Tko čita, neka shvati!’ (Matej 24,15) Tvrdnja da Otkrivenje predstavlja tajnu koju nije moguće razumjeti, suproti se samom naslovu knjige: ‘Otkrivenje Isusa Krista, koje mu dade Bog da pokaže slugama svojima što se ima uskoro dogoditi. … Blago čitaču i slušačima riječi ovoga proročanstva ako vrše što je u njemu napisano, jer je (određeno) vrijeme blizu!’ (Otkrivenje 1,1-3)

S obzirom na svjedočanstvo nadahnute Riječi, kako se ljudi usuđuju učiti da je Otkrivenje tajna koju ljudski um ne može dokučiti? Ono je otkrivena tajna, otvorena knjiga! Proučavanje Otkrivenja upućuje misli na Danielova proročanstva, a oboje predstavljaju vrlo važne Božje upute ljudima u vezi s događajima koji će se zbiti pri završetku povijesti ovoga svijeta.

Ivanu su bili pokazani prizori dubokog i uzbudljivog zanimanja vezanog uz iskustvo Crkve. Vidio je položaj, opasnosti, sukobe i konačno izbavljenje Božjeg naroda. On bilježi završne poruke koje trebaju pomoći sazrijevanju zemaljske žetve, bilo kao snopova za nebesku žitnicu ili kao svežnjeva kukolja za oganj uništenja. Otkriveni su mu predmeti od goleme važnosti, posebice za posljednju Crkvu, da bi oni koji se odvrate od zablude k istini mogli znati kakve ih opasnosti i sukobi čekaju. Nitko ne mora ostati u neznanju s obzirom na ono što dolazi na Zemlju.’ (Ellen G. White, Veliki sukob, str. 269,270; u izvorniku 341,342)

**Pitanja za razgovor**

`1.	U kojem smislu proučavanje proročanstava može umnogome produbiti vašu vjeru? Koja su proročanstva — od kojih su neka napisana prije više tisuća godina, a odnose se na događaje koji će se odigrati stotinama, ako ne i tisućama godina poslije — učvrstila vaše povjerenje u Bibliju i, što je još važnije, u Boga koji ju je nadahnuo? Kako nam, na primjer, Daniel 2 pruža snažne i logične razloge za vjerovanje ne samo da Bog postoji, već i da On poznaje budućnost?`

`2.	Kako se na najbolji način možemo zaštititi od mnogih neuravnoteženih i proizvoljnih, nagađajućih pokušaja tumačenja proročanstava, ponekad čak i unutar naše Crkve? Zašto moramo paziti da zadržavamo “što je dobro” (1. Solunjanima 5,20)?`