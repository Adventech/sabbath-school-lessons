---
title: 'Bog želi Biti Shvaćen'
date: 31/03/2025
---

Ništa nije toliko uznemirujuće kao žurna potreba za komunikacijom, možda na klinici ili u ljekarni, kada se nalazite u stranoj zemlji, čiji jezik jedva govorite. Znate što trebate reći, ali ne nalazite odgovarajuće riječi kojima biste to izrazili.

U vezi s Bogom javlja se drugačiji problem. “Visoko je iznad zemlje nebo, tako su puti moji iznad vaših putova, misli moje iznad vaših misli.” (Izaija 55,9) Problem nije u tome da Bog nema odgovarajuće riječi kako bi razgovarao s nama, već u tome što mi nemamo dovoljno bogat rječnik niti odgovarajuće umne sposobnosti da bismo Ga u potpunosti razumjeli.

`Na što nam sljedeći odlomci ukazuju o Božjem znanju i razmijevanju u usporedbi s našim?`

`Psalam 139,1-6`

`Psalam 147,5`

`Rimljanima 11,33`

`1. Ivanova 3,20`

Istina je da nikad nećemo potpuno razumjeti Božji um jer je On beskonačan i sveznajuć. Uostalom, jedva da možemo razumjeti sve o djelima stvaranja, pa kako bismo onda mogli u potpunosti razumjeti njihovog Stvoritelja? Mi to jednostavno ne možemo.

I premda nikad nećemo razumjeti sve, ipak možemo razumjeti ono što je nužno za naše spasenje (vidi 2. Timoteju 3,14.15). Kada su svojim slušateljima tumačili Evanđelje, apostoli su se često pozivali na ispunjena proročanstva, iz čega možemo zaključiti da je jedan od glavnih ciljeva proroštva ilustrirati plan spasenja. Biblijsko proroštvo nas na kraju, na ovaj ili onaj način, mora dovesti do Isusa i obećanja o spasenju koje On nudi cijelom čovječanstvu.

Na kraju je Gospodin, po kojem je sve stvoreno (vidi Kološanima 1,16; Ivan 1,1-3), sišao na Zemlju, a onda je prinio sebe kao žrtvu na križu za grijehe svakog ljudskog bića, čak i onih najjadnijih. Eto koliko Bog ljubi sve nas. I pošto je sve to učinio za nas, On očito želi da svi, uključujući i one najjadnije, saznaju što nam On nudi u Isusu. A proroštvo upravo to omogućava.

`Iako ima mnogo toga što ne znamo, zašto je važno da se sada usredotočimo na ono što znamo i da to slijedimo — umjesto da budemo opsjednuti onim što ne znamo?`