---
title: 'Narodi (1)'
date: 19/04/2025
---

### Biblijski tekstovi
Postanak 10,1-12; Postanak 12,1-9; 1. Samu-elova 8,4-18; Matej 20,25-28; Otkrivenje 18,1-4.

> <p></p>
> “Njemu bi predana vlast, čast i kraljevstvo, da mu služe svi narodi, plemena i jezici. Vlast njegova vlast je vječna i nikada neće proći, kraljevstvo njegovo neće propasti.” (Daniel 7,14)

Otkrivenje nam ukazuje na Božja rješenja za naš pali svijet. U posljednjim poglavljima vidimo da je obnovljen pristup stablu života, da je kletva skinuta i da smo mi ponovno primljeni u Božju prisutnost. Otkrivenje je u određenom smislu preokrenuti Postanak, zbog čega je ta knjiga važna za razumijevanje pojave problema na ovom svijetu i kako su se razvijali.

Jedno od ključnih pitanja u Danielu i Otkrivenju jest ljudska vlast nad ovim svijetom, odnosno niz ljudskih pokušaja da vladaju planetom koji s pravom pripada Bogu koji će, kad ova jeziva povijest s grijehom i pobunom bude zauvijek završena, konačno vladati po pravdi.

Vrlo je dug proces koji vodi do tog trenutka i on obuhvaća tisuće godina ljudskih eksperimenata sa samovlašću. Oni nikad nisu bili uspješni. Čak i oni koji su se pozivali na najviše ideale, uvijek bi se pokazali u velikoj mjeri nedostojnim, a često i sasvim nedostojnim tih ideala. Najveći dio žalosne povijesti čovječanstva tijekom više tisućljeća nije ništa drugo do niz izvještaja o tragedijama koje su ti propali sustavi navukli na nas. I to će se samo pogoršavati, sve dok se konačno ne uspostavi Božje “vječno kraljevstvo” (Daniel 7,27).

**OIKOS: Ovog tjedna čitamo iz knjige Ellen G. White,Isusov život, Znaci vremena, 2023., stranice 308—319.**