---
title: 'Svjetlo Poganima'
date: 24/04/2025
---

Prvenstvena svrha s kojom je Bog osnovao izraelski narod nije bila da osudi ostatak svijeta, već da ga spasi. Kada se suočimo s pravednim ponašanjem nekog drugog, većina nas doživljava to kao osobnu osudu. Tako je i postojanje Izraela trebalo istaknuti grijeh i sebičnost okolnih naroda. Vjernici koji žive u skladu s Bogom ističu i naglašavaju Njegov pravedni karakter, što prirodno vodi k osvjedočenju i osudi. U idealnom slučaju život ljudi koji “drže zapovijedi Božje” (Otkrivenje 14,12 — Šarić) trebao bi biti ogledalo Njegovog karaktera.

Da su Izraelci postupali ispravno i činili ono što im je bilo rečeno, narodi bi im prilazili u miru nastojeći saznati više o njima i njihovom Bogu. Tragično je što su umjesto toga, kao što je pokazalo babilonsko sužanjstvo, ti narodi dolazili i ratovali protiv njih. Najbolje ogledalo Božjeg karaktera bio je, naravno, Isus — jedini »ovjek koji ga je savršeno prikazao. A taj Njegov savršeni primjer, koji je zacijelo donio osvjedočenje mnogim srcima, bio je zapravo zamišljen kao poziv (vidi Ivan 3,16-21).

Krajnja svrha osnivanja izraelskog naroda bila je ista kao i svrha s kojom je Bog osnovao Crkvu — On želi upotrijebiti svoj narod kako bi grešnike privukao Kristu. Poziv sadržan u vijestima trojice anđela, objavljen preko Njegove Crkve, nije namijenjen nekolicini odabranih, već “svakom narodu i plemenu, jeziku i puku” (Otkrivenje 14,6). Otkrivenje 18,1 pretkazuje da će prije Kristovog povratka cijela zemlja biti obasjana Božjom slavom.

`Čemu nas sljedeći odlomci uče o ulozi koju je Bog namijenio svojem narodu u ovom svijetu? Kako možemo primijeniti ta načela na sebe?`

`(a) Brojevi 14,17-21 `

`(b) Izaija 42,6; 49,6; 60,3`

`(c) Otkrivenje 18,1-4 `

`Pročitajte poziv Božjem narodu da iziđe iz Babilona, u Otkrivenju 18,1-4. Kako mi kao crkva koja nije u Babilonu, možemo pozvati Božji narod da iziđe iz Babilona?`