---
title: 'Nama Koji živimo U Posljednjim Vremenima'
date: 31/05/2025
---

### Biblijski tekstovi
Otkrivenje 6,12-17; Matej 24,36-44; Postanak 6,1-8; 2. Petrova 2,4-11; Postanak 18,17-32; Daniel 7,9.10.

> <p></p>
> “Sve se to njima dogodilo da bude za primjer, a napisano je za opomenu nama kojima je zapalo da živimo u posljednjim vremenima. Dakle, tko misli da stoji, neka pazi da ne padne.” (1. Korinćanima 10,11.12)

Biblija je puna izvještaja o Božjem narodu koji upućuju na buduće događaje i sadrže ključeve koji nam pomažu da razumijemo “sadašnju istinu”. Neki od tih izvještaja najavljuju događaje posljednjih dana s iznenađujućom točnošću, pružajući nam širu osnovu za jasno razumijevanje proročanstava iz Daniela i Otkrivenja.

Ne narušavajući slobodu savjesti pojedinca, Bog upravlja događajima na način koji savršeno odgovara onomu što su proroci pretkazali za posljednje dane. Novi zavjet poziva se na neke važne događaje kada opisuje posljednje dane: Sodomu i Gomoru, potop itd. Drugi zahtijevaju pažljivo razmišljanje i istraživanje kako bi se iz njih “iskopale” istine koje su nam dane u Božjoj riječi.

Tijekom idućih tjedana proučavat ćemo nekoliko ključnih izvještaja da bismo vidjeli što nam oni govore o događajima kao što su drugi dolazak, istražni sud, posljednja nevolja i drugo. A u svemu tome Krist je središte, jer On mora biti temelj kao i krajnji cilj svih naših napora u tumačenju proročanstava.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 349—353.**