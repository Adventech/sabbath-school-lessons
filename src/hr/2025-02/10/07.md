---
title: 'Za Daljnje Proučavanje'
date: 06/06/2025
---

U knjizi Ellen G. White Patrijarsi i proroci pročitajte poglavlje pod naslovom “Potop”, str. 74—76 (u izvorniku 101,102).

“Veliki svećenik nije mogao obraniti sebe ni svoj narod od Sotoninih optužbi. On nije mogao tvrditi da je Izrael bez krivnje. U prljavim haljinama, koje su simbolički predstavljale grijehe naroda i koje je nosio kao narodni zastupnik, stajao je pred Anđelom, priznavao krivnju naroda i ukazivao na njegovo pokajanje i poniznost, oslanjao se ne milost Otkupitelja koji oprašta grijehe. U vjeri se pozivao na Božja obećanja. …

Sotonine optužbe protiv onih koji traže Gospodina nisu izazvane njegovim nezadovoljstvom zbog njihovih grijeha. On uživa u manama njihova karaktera jer zna da samo ako budu kršili Božji zakon može steći vlast nad njima. Njegove optužbe nadahnjuje jedino njegovo neprijateljstvo prema Kristu. Putem plana spasenja Isus lomi Sotoninu moć nad ljudskim rodom i izbavlja duše iz njegove vlasti. ...

Čovjek nije sposoban vlastitom snagom suočiti se s napadima neprijatelja. U haljinama koje su uprljane grijehom, svjestan svoje krivnje, on stoji pred Bogom. Ali Isus, naš Zastupnik, uspješno zagovara one koji su pokajanjem i vjerom predali svoje duše Njemu na čuvanje. On zastupa njihov slučaj i moćnim dokazom Golgote pobjeđuje njihovog tužitelja. Njegova savršena poslušnost Božjem Zakonu dala Mu je svu vlast i na Nebu i na Zemlji, i On zahtijeva od svog Oca milost i pomirenje za grešnog čovjeka.” (Ellen G. White, Proroci i kraljevi, str. 371—373; u izvorniku 583—586)


**Pitanja za razgovor**

`1.	Isus je svojim učenicima rekao da su oni u svijetu, ali da nisu od svijeta (vidi Ivan 15,19; 17,14-16). Kako možemo uspostaviti ravnotežu između svoje odgovornosti da zadobijemo svijet i potrebe da čuvamo “samoga sebe čistim od ovoga svijeta” (Jakov 1,27)?`

`2.	Čemu nas Noino propovijedanje prije potopa uči o tome kakva je naša uloga dok traje veliki sukob? U kojem smislu i mi danas imamo istu ulogu?`

`3.	Prije nego što oganj s neba proguta zle (kao u slučaju Sodome), Bog će ih uskrisiti iz mrtvih i dopustiti Sotoni da ih kratko vrijeme ponovno zavodi (Otkrivenje 20,7-9). Kojih se razloga možete sjetiti zašto je nužan taj posljednji korak prije nego što Bog sve dovede u red?`

`4.	Dok razmišljate o događajima koje smo proučavali ovoga tjedna, koja upozorenja nalazite za vlastiti život? »emu vas ti događaji uče o nadi koju imate u Kristu?`