---
title: Preteče
date: 14/06/2025
---

### Biblijski tekstovi
Daniel 2,31-45; Daniel 3,1-12.17.18; Otkri-venje 13,11-17; Rimljanima 1,18-25; Djela 12,1-17; Matej 12,9-14.

> <p></p>
> “Duh što nam ga je Bog dao ne čini nas strašljivima, nego nam daje snagu, ljubav i samokontrolu.” (2. Timoteju 1,7 — Suvremeni hrvatski prijevod)

Ovog ćemo tjedna razmotriti još dva biblijska zapisa koji pretkazuju događaje posljednjih dana na izvanredan način, do najsitnijih pojedinosti.

Prvo ćemo proučiti izvještaj o Šadraku, Mešaku i Abed Negu, koji daje jasne naznake na pitanja postavljena u Otkrivenju 13. A onda ćemo se okrenuti Novom zavjetu, gdje nam iskustva prvih kršćana također mogu pomoći da shvatimo što nas očekuje između sadašnjeg trenutka i Kristovog povratka. Oba primjera naglašavaju iznimnu hrabrost i pružaju ključeve za pronalaženje mira u najtežim okolnostima.

Isus je stalno ponavljao: “Ne bojte se”, ili: “Zašto vam sumnje obuzimaju srca?” Važno je imati na umu da je u žarištu proroštva Krist i da se s obzirom na to, mi moramo držati istih savjeta kad budemo proživljavali ono što je pretkazano u opisima posljednjih trenutaka planeta Zemlje. “Neka se ne uznemiruje vaše srce,” govorio je On svojim učenicima, “vjerujte u Boga i u me vjerujte!” (Ivan 14,1)

Drugim riječima, da, događaji posljednjih dana bit će uznemirujući i izazovni za one koji žele ostati vjerni Bogu. Na kraju krajeva, mi na te događaje trebamo gledati s nadom, a ne sa strahom.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 365—371.**