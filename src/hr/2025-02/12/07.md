---
title: 'Za Daljnje Proučavanje'
date: 20/06/2025
---

U knjizi Ellen G. White Veliki sukob pročitajte poglavlje pod naslovom “Božji narod izbavljen”, str. 500—513 (u izvorniku 635—652).

“Bog je u svim vremenima preko svetih anđela pritjecao u pomoć i izbavljao svoj narod. Nebeska su bića aktivno sudjelovala u ljudskim poslovima. Pojavljivali su se odjeveni u odjeću koja je blistala poput munje; dolazili su odjeveni kao putnici. Anđeli su se pojavljivali u ljudskom obliku pred Božjim ljudima. U podne su se, kao da su umorni, odmarali pod hrastovima. Prihvaćali su gostoljublje ljudskih domova. Djelovali su kao vodiči putnicima koje je zatekao mrak. Vlastitim su rukama palili vatru na žrtveniku. Otvarali su tamnička vrata i Gospodnje sluge izvodili na slobodu. Odjeveni u nebesku opremu, došli su odmaknuti kamen sa Spasiteljeva groba.

U ljudskom obličju anđeli su često prisutni na skupovima pravednih i posjećuju skupove zlih, kao što su otišli u Sodomu da zapišu njihova djela i utvrde jesu li prešli granicu Božjeg strpljenja. Gospodin uživa u milosrđu i zbog nekolicine onih koji Mu istinski služe zadržava nesreće i produžuje mir mnoštvu. Malo je grešnika protiv Boga svjesno da svoj život duguju vjernosti nekolicine koju vole ismijavati i ugnjetavati.” (Ellen G. White, Veliki sukob, str. 496,497; u izvorniku 631,632)

**Pitanja za razgovor**

`1.	Pročitajte 2. Timoteju 1,7. Razgovarajte o pojedinostima proročanstava koje vas najviše zabrinjavaju. Kako da se oslobodimo straha i nađemo Božju poruku nade, čak i u proročanstvima koja govore o progonstvu zbog naše vjere?`

`2.	Možda u ovom trenutku teško možemo shvatiti kako bi to subota i nedjelja mogle postati glavno sporno pitanje u završnim događajima, ali pogledajte kako se brzo svijet može promijeniti. Zašto onda svoju vjeru ne bismo trebali zasnivati na tekućim događajima, koji se mogu preokrenuti u trenutku, već samo na Božjoj otkrivenoj Riječi?`

`3.	Razmislite o proročanstvu u Danielu 2 (pa čak i Danielu 7). Sva ta kraljevstva su došla i prošla točno onako kao što je prorečeno. Danas, kad se osvrnemo u prošlost, vidimo da se to doista dogodilo, baš kao što je prorečeno. Iz naše perspektive, treba doći još samo jedno kraljevstvo. Koje je to kraljevstvo i zašto možemo biti sigurni da će ono doći kao što je prorečeno?`