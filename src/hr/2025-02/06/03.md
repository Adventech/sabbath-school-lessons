---
title: 'Krv Junaca I Jaraca'
date: 05/05/2025
---

Neki kritiziraju čitav koncept prinošenja žrtava, tvrdeći da je on okrutan, grub i u određenom smislu nepravedan. Da, u tome i jest stvar. Kristova smrt je bila okrutna, gruba i nepravedna — nevini je umro za grešnika. To je bilo nužno da bi se riješio problem grijeha. I upravo ta smrt, Kristova, bila je ono na što su sve te okrutne, grube i nepravedne žrtve upućivale.

`Pročitajte Hebrejima 10,3-10. »emu nas taj odlomak uči o žrtvama koje je Božji narod prinosio u Starom zavjetu? Ako grešnici preko njih zapravo nisu mogli biti spašeni, zašto ih je uopće trebalo prinositi?`

Jaganjci i druge žrtvene životinje bili su samo simboli koji su upućivali na pomiriteljsku žrtvu Božjeg Jaganjca. Bila su to djela vjere, prilika da grešnici na opipljiv način pokažu vjeru u djelo dolazećeg Mesije. Tu vrstu simbola često nazivamo protulikom, koji se ispunjava u liku, odnosno slikom stvarnosti koja najavljuje ono što će se dogoditi u budućnosti. Neki žrtve čak nazivaju “minijaturnim proročanstvima” o Isusovoj smrti na križu.

Obrede povezane sa žrtvama možemo usporediti s putnim kartama. Kada kupite kartu za vlak, autobus ili avion, ne krećete istog trenutka na putovanje koje ste uplatili. Umjesto toga, dobivate kartu — simbol ili obećanje o putovanju koje će doći. Možete sjediti na tom komadiću papira koliko god želite, ali on vas neće prenijeti ni na jedno odredište. Ali kada se konačno ukrcate i putovanje počne, tek tada dobivate ono što ste platili, i papirnata karta postaje nepotrebna.

Tako je bilo i sa žrtvenim životinjama. One su imale važnu ulogu, ali kada je prinesena prava žrtva, postale su besmislene, a ta je stvarnost dočarana kada se u trenutku Isusove smrti zastor između Svetinje i Svetinje nad svetinjama razderao na dvoje. “Uto se hramski zastor razdera na dvoje, odozgo do dolje.” (Marko 15,38) »itav žrtveni sustav, hram i sve ostalo, upućivali su na Isusovu smrt na križu. Kada je Isus na križu ispunio svoje obećanje i ustao kao pobjednik nad smrću, te slike postale su nepotrebne.

`Pomislite samo kakvo je zlo grijeh, kada je jedino smrću Isusa, utjelovljene Riječi (vidi Ivan 1,1-3.14), čovjek mogao biti otkupljen. Što nam to govori o stavu koji bismo morali imati prema grijehu?`