---
title: 'Razumijevanje žrtve'
date: 03/05/2025
---

### Biblijski tekstovi
Izaija 1,2-15; Hebrejima 10,3-10; Izlazak12,1-11; 1. Korinćanima 5,7; Hagaj 2,7-9; Izaija 6,1-5; Otkrivenje 4,7-11.

> <p></p>
> “Pjevali su novu pjesmu: ‘Kadar si da uzmeš knjigu i da otvoriš njezine pečate, jer si bio zaklan i svojom krvi iskupio Bogu ljude od svakog plemena, jezika, puka i naroda.’” (Otkrivenje 5,9)

Kada mu je prišao Isus, Ivan Krstitelj je izjavio: “Evo Jaganjca Božjeg koji uzima grijeh svijeta!” (Ivan 1,29) Bilo je to nepogrešivo ukazivanje na značenje prinošenja životinjskih žrtava, od kojih su sve upućivale na Kristovu smrt umjesto ljudi.

U Bibliji ne možemo izbjeći temu o životinjskim žrtvama. Ona se kao grimizna nit provlači kroz njezine stranice i igra ključnu ulogu u velikom prizoru iz Otkrivenja, u kojem je Ivan doveden u Božju prijestolnu dvoranu (Otkrivenje 4 i 5). Činjenica da se Isus pojavljuje u tom ključnom prizoru, pri čemu izgleda kao zaklano Janje (Otkrivenje 5,6), važan je ključ za razumijevanje čitave te proročke epizode.

Ovog ćemo tjedna razmotriti neke predmete koji su povezani sa žrtvama da bismo bolje razumjeli Isusa, zaklano Janje, glavnog protagonista prizora u prijestolnoj dvorani. On je dostojan tamo gdje nitko drugi nije i Njegova dostojnost mnogo govori o tome što je Gospodin zapravo činio preko žrtvenog sustava. Prikazan je kao Bog beskrajne ljubavi koji je podnio najveću žrtvu, u činu kojem ćemo se mi i druga razumna bića u svemiru diviti svu vječnost.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 324—328.**