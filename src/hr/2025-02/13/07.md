---
title: 'Za Daljnje Proučavanje'
date: 27/06/2025
---

U knjizi Ellen G. White Proroci i kraljevi pročitajte dio poglavlja pod naslovom “Nevidljivi stražar”, str. 339—341 (u izvorniku 535—538).

“Svaki narod koji se pojavio na pozornici događaja dobio je dopuštenje da zauzme svoje mjesto na Zemlji da bi se pokazalo hoće li ispuniti namjere Stražara i Sveca. Proročanstvo je opisalo pojavu i napredak velikih svjetskih kraljevstava — Babilona, Medo-Perzije, Grčke i Rima. Sa svakim od njih, kao i s narodima manje moći, povijest se ponavljala. Sve su one imale svoje vrijeme kušnje i sve su promašile cilj; slava im je izblijedjela i njihove je moći nestalo.

Iako su narodi odbacivali Božja načela i tako izazivali svoju propast, božanska, svemoćna namjera nezadrživo se ostvarivala tijekom vjekova.” (Ellen G. White, Proroci i kraljevi, str. 339; u izvorniku 535)

U Jeremiji 18 prorok promatra lončara kako oblikuje glinu. I upravo tom slikom lončara koji oblikuje glinu, Bog se koristi da bi objasnio uvjetovanost u biblijskom proroštvu. A da bi bio siguran da ćemo Ga ispravno razumjeti, Gospodin progovara preko Jeremije i kaže: “Ako ikad kažem nekom narodu ili kraljevstvu da ću ih iskorijeniti i uništiti, a oni odustanu od svoje pokvarenosti, ja ću se tada predomisliti i odustati od nakane da im učinim zlo. No ako neki narod ili kraljevstvo odlučim učvrstiti i izgraditi, a oni počnu postupati protiv moje volje i postanu neposlušni, ja ću se i tada predomisliti i odustati od nakane da im učinim dobro.” (Jeremija 18,7-10 — Suvremeni hrvatski prijevod)

**Pitanja za razgovor**

`1.	Razmislite o Isusovoj izjavi da će Niniva bolje proći na sudu nego Božji narod koji se udaljio od istine (vidi Matej 12,39-42). Koju pouku Božja crkva može izvući iz tog upozorenja?`

`2.	Zapazite izjavu Ellen G. White da se sa svakim sljedećim kraljevstvom “povijest ponavljala” (Ellen G. White, Proroci i kraljevi, str. 339; u izvorniku 535). Koje su zajedničke niti među svim kraljevstvima nabrojenim u proročanstvu? Na koje su načine ona slijedila isti proročki put? U kojem smislu i naš današnji svijet ide za njima?`

`3.	Razmislite o činjenici da često nije um ono što ljude sprečava da vjeruju, već srce. Kako ta spoznaja može utjecati na vaš način svjedočenja drugima?`