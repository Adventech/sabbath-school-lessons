---
title: 'Slike Svršetka'
date: 21/06/2025
---

### Biblijski tekstovi
Matej 12,38-42; Jona 3,5-10; Otkrivenje 18,4; Daniel 5,1-31; Otkrivenje 16,12-19; 2. Ljetopisa 36,22.23.

> <p></p>
> “On im odgovori: ‘Ja sam Hebrej i štujem Jahvu, Boga nebeskoga, koji stvori more i zemlju.’” (Jona 1,9)

Ovog ćemo se tjedna posljednji put osvrnuti na izvještaje koji nam pomažu da jasnije sagledamo događaje posljednjih dana. Razmotrit ćemo Jonino poslanje u Ninivi, pad Babilona i uspon Kira, perzijskog kralja koji je oslobodio Božji narod i omogućio mu da se vrati u Obećanu Zemlju.

Kao što je bilo i s ostalim izvještajima koje smo proučili, ovi povijesni događaji imali su dubok smisao za sve naraštaje. Ali osim toga, oni su posebno bitni za posljednji naraštaj, koji živi neposredno uoči Kristovog povratka. Iz tih povijesnih izvještaja možemo izvući različite zaključke koji će nam pomoći da bolje razumijemo ono što nazivamo “sadašnjom istinom”.

U isto vrijeme, moramo imati na umu nešto što vrijedi za sve ove događaje koji se, po svemu sudeći, mogu smatrati predslikama događaja posljednjih dana — moramo sagledavati šire teme i nagovještaje, a ne raščlanjivati svaki detalj do točke stvaranja proročkih apsurda. Kao što je slučaj s Isusovim usporedbama, trebamo tražiti glavne poruke i načela. Ne trebamo “cijediti” svaki detalj u nadi da ćemo naći neke skrivene istine. Umjesto toga trebamo tražiti osnovne obrise i načela, jer na osnovi njih možemo otkriti ono što je bitno za posljednje dane.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 372—379.**