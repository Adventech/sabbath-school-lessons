---
title: 'Za Daljnje Proučavanje'
date: 13/06/2025
---

U knjizi Ellen G. White Patrijarsi i proroci pročitajte poglavlje pod naslovom “Prvi izraelski kralj”, str. 509,510 (u izvorniku 605,606).

“Sotona će probuditi ogorčenje protiv manjine koja odbija prihvatiti općeprihvaćene običaje i predaju. Ljudi od ugleda i položaja pridružit će se bezakonicima i nasilnicima i dogovarati se protiv Božjeg naroda. Bogatstvo, umne sposobnosti i obrazovanje složit će se da Njegove pripadnike izlože prijeziru. Nasilnički vladari, svećenici i vjernici urotit će se protiv njih. Glasom i perom, hvalisanjem, prijetnjama i ismijavanjem nastojat će potkopati njihovu vjeru. Lažnim opisima i ljutitim pozivima ljudi će potpirivati strasti u narodu. Pošto neće moći navesti ‘riječ je Gospodnja’ protiv branitelja biblijskog dana odmora, pribjeći će nasilnim zakonskim mjerama da nadoknade taj nedostatak. Da bi sebi osigurali popularnost i sljedbenike, zakonodavci će se pokoriti zahtjevima da se uvede zakon o nedjelji. Međutim, oni koji se boje Boga ne mogu prihvatiti ustanovu koja krši propise Dekaloga. Na tom bojnom polju vodit će se posljednja velika bitka u sukobu između istine i zablude. Nismo ostavljeni u nedoumici što se tiče njegovog posljetka. Danas, kao i u dane Estere i Mordokaja, Gospodin će obraniti svoju istinu i svoj narod.” (Ellen G. White, Proroci i kraljevi, str. 605,606)

**Pitanja za razgovor**

`1.	Što mislite, zašto Bog dopušta da Njegov narod prolazi kroz teškoće? Kakav je smisao toga?`

`2.	Kako se vjernik priprema za bilo koju teškoću koja bi ga mogla snaći zbog odanosti Kristu? U čemu vidite nadu kad se nađete usred teških okolnosti?`

`3.	Što mislite, zašto smo skloni bavljenju teškoćama koje pretkazuju proročanstva i dopuštamo im da pomrače širu sliku koja prenosi dobre vijesti?`

`4.	Prijateljica dolazi k vama nakon čitanja Otkrivenja i kaže vam u povjerenju da tu knjigu smatra “zastrašujućom”. Kako biste joj pomogli da jasnije razumije tu knjigu i nađe duševni mir?`

`5.	Netko kaže: “Nisam siguran da me Bog voli niti da me želi. Kad biste znali što sam učinio, razumjeli biste zašto.” Kako biste mu odgovorili? Kako vam knjige o Ruti i Esteri pomažu da nađete ispravan pristup?`