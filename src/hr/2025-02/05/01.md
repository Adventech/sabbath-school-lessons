---
title: 'Narodi (2)'
date: 26/04/2025
---

### Biblijski tekstovi
Postanak 2,9-17; Daniel 2,31-35; Izaija 17,12.13; Daniel 7,1-3; Rimljanima 3,10-19; Otkrivenje 12,15.16; Otkrivenje 10,1-11.

> <p></p>
> “Prestanite i znajte da sam ja Bog, uzvišen nad pucima, nad svom zemljom uzvišen!” (Psalmi 46,10)

Tijekom vjekova bilo je onih koji su tvrdili da je Bog priželjkivao pad ljudi, da je to zapravo bila Njegova namjera — da ljudi sagriješe i postanu smrtni i da Ga tako u Osobi Isusa Krista odvedu na križ. Uostalom, kako bi On drugačije mogao pokazati dubinu svoje ljubavi prema ljudima na tako snažan i slikovit način? Ukratko, prema toj logici, Bogu je bilo potrebno da čovječanstvo padne u grijeh.

To je grozan i žalostan stav. Božja namjera nikad nije bila da Sotona i ljudi padnu u grijeh. Pobuna Sotone, a zatim i čovječanstva, bila je tragedija s nesagledivim posljedicama, dok bi naša radost u Njemu ostala potpuna da naši praroditelji nisu pali.

Ovog ćemo tjedna nastaviti razmatrati probleme izazvane padom u grijeh i želju za ljudskom vladavinom nasuprot Božjoj. Te su istine na snažan način otkrivene u Danielu, knjizi koja pokazuje da je Bog bio u pravu kada je svoj narod upozorio što će se dogoditi ako se odvrati od Njega i izabere ovozemaljske vladare. I upravo to su dobili — zemaljske vladare umjesto Boga, i grešnike koji gospodare nad grešnicima — što nikad nije dobra kombinacija.

**OIKOS: Ovog tjedna čitamo iz knjige Ellen G. White, Isusov život, Znaci vremena, 2023., stranice 320—323.**