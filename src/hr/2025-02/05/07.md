---
title: 'Za Daljnje Proučavanje'
date: 02/05/2025
---

U knjizi Ellen G. White Patrijarsi i proroci pročitajte poglavlje pod naslovom “Babilonska kula”, str. 90—95 (u izvorniku 117—-124).

“‘Potom opazih novo nebo i novu zemlju, jer su iščezli prvo nebo i prva zemlja.’ (Otkrivenje 21,1) Vatra koja uništava grešnike čisti Zemlju. Nestaje svaki trag prokletstva. Nikakav ‘vječni pakao’ neće podsjećati otkupljene na strašne posljedice grijeha.

Ostaje samo jedan podsjetnik: naš Otkupitelj će uvijek nositi ožiljke raspeća. Na Njegovoj izranjenoj glavi, na Njegovim rebrima, rukama i nogama vidljivi su jedini tragovi okrutnog djela što ga je grijeh počinio. Gledajući Krista u Njegovoj slavi, prorok kaže: ‘Zrake sijevaju iz njegovih ruku, ondje mu se krije sila.’ (Habakuk 3,4) Ta probodena slabina iz koje je potekao grimizni mlaz koji je pomirio čovjeka s Bogom — u njoj je Spasiteljeva slava, ‘ondje se krije sila’. ‘Velik kad spasava’, zahvaljujući žrtvi otkupljenja, On je imao moć da izvrši kaznu nad onima koji su prezreli Božje milosrđe. Znakovi Njegova poniženja Njegova su najveća čast; kroz vječna će vremena rane s Golgote isticati Njegovu veličinu i objavljivati Njegovu moć.” (Ellen G. White, Veliki sukob, str. 530; u izvorniku 674)


**Pitanja za razgovor**

`1.	Na kraju, sva ovozemaljska dostignuća, koliko god bila krupna, koliko god bila veličanstvena, koliko god bila slavna i ulijevala strahopoštovanje, bit će pretvorena u prah i pepeo i konačno zauvi-jek smrvljena. To obuhvaća sve velike i slavne ovozemaljske uspjehe koje ste možda postigli ili sada postižete. Zašto je uvijek važno imati na umu tu perspektivu? Kako bi vam ta perspektiva trebala pomoći da pravilno postavite svoje prioritete?`

`2.	Pozorno proučite Zvijer iz mora opisanu u Otkrivenju 13,1-10.	U kojem je smislu ta Zvijer prirodni ishod babilonskog načina razmišljanja? Ona je nesumnjivo zbroj svih “naroda”, od Babilona do sile malog roga. Jeste li primijetili koje su karakteristike svakog kraljevstva opstale tijekom vremena? U kojem smislu ovaj svijet i dalje odražava vrijednosti Babilona ili Rima, na primjer?`

`3.	Kako mi kao adventisti uspostavljamo ravnotežu između hoda s Gospodinom i poslušnosti zakonima svoje zemlje ili vlasti pod kojom živimo? Što se događa kada poslušnost jednom vodi k neposlušnosti drugom?`