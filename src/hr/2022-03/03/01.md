---
title:  Lekcija
date:   09/07/2022
---

### Biblijski tekstovi:
Izlazak 14; Izlazak 15,22-27; Izlazak 17,17; Izreke 3; Luka 4,1-13; 1. Petrova 1,6-9.

> <p></p>
> “Zato ćete klicati od radosti, iako se jedan čas — ako to mora biti — budete ožalostili raznim kušnjama.” (1. Petrova 1,6)

“Ptica zatočena u krletki neće pjevati pjesmu koju je njezin gospodar želi naučiti pri punoj dnevnoj svjetlosti i dok sluša mnogo drugih glasova. U takvim uvjetima ptica će naučiti tu i tamo neki djelić pjesme, ali nikada cijelu melodiju. Ali u mraku, ili u pokrivenoj krletki, ona se neumorno trudi naučiti pjesmu, dok je napokon ne nauči i dok ne odjekne savršena melodija. Tada se ptica odnosi s tog mjesta, i ona kasnije može pjevati naučenu pjesmu i na dnevnoj svjetlosti. Ovako Bog postupa sa svojom djecom. Ima jedna pjesma koju nas On želi naučiti, a kad smo je naučili, usred sjenki patnji i stradanja, možemo je nakon toga stalno pjevati.” (Ellen G. White, Služba liječenja, str. 299; u izvorniku 472)

Zapazite da je onaj koji ostavlja pticu u mraku zapravo sam gospodar. Lako je razumjeti da Sotona izaziva bol, ali kako povjerovati da bi Bog osobno i aktivno sudjelovao u nečemu što nas uvodi u nevolju koja nas ostavlja zbunjenim i povrijeđenim?

`Kratak pregled pouke za ovaj tjedan: Kojih se primjera iz Biblije možete sjetiti kada je sam Bog vodio ljude u iskustva za koja je znao da će im donijeti patnju? Koje je to nove pjesme želio da oni pjevaju?`

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 269—279.**