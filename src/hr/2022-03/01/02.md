---
title:  "VODIČ NA PUTOVANJU: PASTIR"
date:   26/06/2022
---

“Jahve je pastir moj: ni u čem ja ne oskudijevam.” (Psalam 23,1)

Neka djeca trebala su nacrtati Boga. Svako od njih, bez iznimke, negdje na slici nacrtalo je srce. Na pitanje zašto, jednoglasno su izjavila da je Bog ljubav. To je jednostavno tako.

Lako je imati dobro mišljenje o Bogu i Njegovim namjerama kad nam sve ide dobro. Ali kako starimo i život nam postaje sve teži i kompliciraniji, naš pogled na Boga počinje se mijenjati. Bog se, naravno, ne mijenja (Hebrejima 13,8; Jakov 1,17), ali se mi mijenjamo.

S obzirom na stočarski način života u starozavjetno doba, Psalam 23 prikazuje Boga kao pastira koji se brine o nama. Simbol pastira koristi se za Boga u Starom i u Novom zavjetu. To je divna slika i ona se ne mijenja. Prije nego što pobliže pogledamo Psalam 23, pogledajmo kako su različiti biblijski pisci razumjeli posao i karakter pastira.

**Što možemo saznati o Pastiru iz sljedećih redaka?**

`Izaija 40,11`

`Jeremija 23,3.4`

`Ezekiel 34,12`

`Ivan 10,14-16`

`1. Petrova 2,25`

**Vratimo se sada na Psalam 23. Što Pastir čini za svoje ovce?**

`Psalam 23,2`

`Psalam 23,3`

`Psalam 23,4`

`Psalam 23,5`

`Psalam 23,6`

`Koliko vam znači to što ste svjesni da postoji Netko tko se brine o vama? Kako biste pomoću te slike mogli ohrabriti nekoga čija je slika o Bogu pomračena zbog osobnih borbi?`