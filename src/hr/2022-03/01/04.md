---
title:  "PRVO NEOČEKIVANO SKRETANJE: DOLINA SMRTI"
date:   28/06/2022
---

“Pa da mi je i dolinom smrti proći, zla se ne bojim, jer si ti sa mnom. Tvoj štap i palica tvoja utjeha su meni.” (Psalam 23,4)

Bilo bi lijepo kada bi sve prave staze vijugale samo po travnatim obalama bistrih potočića. Ali David nam to tako ne prikazuje. Te staze vode i kroz dolinu smrti — što nije mjesto na kojem bismo se poželjeli naći! U određeno doba godine, usjeci i klanci u Izraelu bivaju naglo poplavljeni, što se događa neočekivano i može biti pogubno. Ta su mjesta također neobično uska, sa strmim padinama koje zaklanjaju svjetlo. Zato je “dolina smrti” prikladan izraz za duboku tamu.

`Sjetite se trenutaka kada ste bili u vlastitoj “dolini smrti”. Kako je to izgledalo? Jeste li se osjećali strah premda ste znali da je Pastir kraj vas? Koji su vam biblijski redci bili najdragocjeniji u tim trenucima i zašto?`

Što mislite, kako su ovce završile u toj dolini? Mislite li da su tamo otišle same ili ih je Pastir poveo tim putem? Obrazložite svoj odgovor.

Elisabeth Elliot piše: “Janje koje se zateklo u dolini smrti moglo bi zaključiti da je pogrešno vođeno. Ali ono je moralo proći kroz tu tamu kako bi naučilo da se ne plaši. Jer pastir je i tamo s njim.” (Elisabeth Elliot, Quest for Love, Grand Rapids, MI: Revell Books, 1996., str. 218)

`Jeste li ikada pomislili da ste pogreškom dovedeni u dolinu smrti? Kako ste odgovorili Bogu u tom trenutku? Zašto je Pastir riskirao da bude pogrešno shvaćen dopustivši da uđemo u mračnu dolinu?`