---
title:  ZA DALJNJE PROUČAVANJE
date:   01/07/2022
---

U knjizi Ellen G. White Svjedočanstva za Crkvu, sv. 4, pročitajte poglavlje “Misionari u domu” str. 131 (u izvorniku 143), a u knjizi Isusov život poglavlje pod naslovom “Božanski Pastir”, str. 392—397 (u izvorniku 476—484).

“Oni koji izbore konačnu pobjedu imat će u svojem duhovnom životu trenutke strašne zbunjenosti i velikih kušnji. Ali oni ne smiju odbaciti svoje pouzdanje u Boga, jer je to dio njihovog odgoja u Kristovoj školi; to je prijeko potrebno da bi se očistili od svake troske. Božji sluga treba se hrabro oduprijeti svakom napadu neprijatelja i njegovim drskim ruganjima, i svladati sve prepreke koje Sotona stavlja na njegov put. …

Ipak, ako usmjeravate svoj pogled gore umjesto da gledate na svoje zemaljske poteškoće, vi nećete podleći. Vidjet ćete kako vam Isus pruža ruku pomoći. Dosta će biti da Mu s djetinjim povjerenjem i vi pružite svoju, i On će vas voditi. Povjeravajući se Njemu, bit ćete osnaženi nadom. ... On će vam pomoći da izgradite jak, uravnotežen, divan karakter. Sotona ne može spriječiti utjecaj svjetla koje zrači takav karakter. … Bog nam je dao svoj najbolji Dar, svojega jedinorođenog Sina, da bi nas podigao, oplemenio i osposobio za svoje kraljevstvo obukavši nas u savršenstvo svojega karaktera.” (Ellen G. White, Poruke mladima, str. 48,49; u izvorniku 63,64)

 **Pitanja za razmišljanje**

`1.	U kojoj ste mjeri svjesni da trenuci “strašne zbunjenosti ivelikih kušnji” koje doživljavate u životu mogu zapravo biti dio vašeg “odgoja u Kristovoj školi”?`

`2.	Na koji bi način naša pomoć, utjeha i ohrabrenje drugimakoji se nalaze u dolini mogli biti nalik na ono što Pastir čini kako bi ljude proveo kroz njihove krize? Što vi kao crkva možete poduzeti da bi vas Gospodin mogao bolje upotrijebiti za pomoć potrebitima?`

`3.	Neka svatko u vašem razredu kaže nešto o tome kako ga jeBožja dobrota i milost “progonila”. Što možete naučiti iz iskustava drugih ljudi?`

`4.	Razmislite o posljednjim trenucima Kristovog života, kadase On nalazio u nevolji i teškoj kušnji. Prema onome što možete zaključiti bilo na osnovi Biblije ili djela Ellen G. White (knjiga Isusov život odličan je izvor), kako je Isus u svojoj ljudskoj naravi mogao sve to izdržati? Što iz Njegovog primjera možemo naučiti kad se i sami nađemo u nevolji?`