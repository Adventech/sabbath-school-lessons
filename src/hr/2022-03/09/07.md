---
title:  ZA DALJNJE PROUČAVANJE
date:   26/08/2022
---

U knjizi Ellen G. White Izraelski proroci i kraljevi pročitajte poglavlje “Jošafat”, str. 122—129 (u izvorniku 190—203), a u knjizi Patrijarsi i proroci poglavlje pod naslovom “Pad Jerihona”, str. 405—414 (u izvorniku 487—498).

“Tada učimo svoja srca i usne da iznose hvalu Bogu za Njegovu neusporedivu ljubav. Učimo svoje duše da budu pune nade i da počivaju u svjetlosti koja svijetli s križa Golgote. Nikada ne zaboravimo da smo djeca nebeskog Kralja, sinovi i kćeri Gospodina nad vojskama. Naša je prednost da održavamo blaženi mir u Bogu.” (Ellen G. White, Isusov život, str. 253)

“I dok Ga obožavam i veličam, želim da Ga veličate sa mnom. Hvalite Gospodina i kad se nađete u tami. Hvalite Ga čak i kad ste izloženi kušnji. ‘Radujte se u Gospodinu uvijek!’ kaže apostol. ‘Ponavljam: radujte se!’ Hoće li to donijeti turobnost i mrak u vašu obitelj? Neće; donijet će sunčanu zraku. Tako ćete skupljati zrake vječnog svjetla s prijestolja slave i širiti ih oko sebe. Pozivam vas da se primite ovog posla, da širite ovo svjetlo i život oko sebe ne samo na vlastitom putu, već i na putovima onih s kojima se družite. Neka vaš cilj bude da ljude koji vas okružuju učinite boljima, da ih uzdignete, da ih usmjerite prema Nebu i slavi; nastojte da iznad svega zemaljskog traže ono što je vječno, besmrtnu baštinu, neprolazno blago.” (Ellen G. White, Svjedočanstva za Crkvu, sv. 2, str. 496,497; u izvorniku 593,594)

 **Pitanja za razmišljanje**

`1.	Kakvu ulogu zajedničko slavljenje Boga ima u životu kršćanina? Kako biste opisali slavljenje Boga na vašim subotnjim bogoslužjima? Jesu li ona poticajna? Ohrabruju li ljude da ostanu vjerni usred kušnji i traumatičnih događaja? Ako nije tako, što biste mogli učiniti?`

`2.	Što znači: “Hvalite Gospodina i kad se nađete u tami”, ili: “Hvalite Ga čak i kad ste izloženi kušnji”? Kako nam slavljenje Boga može pomoći u tim situacijama?`

`3.	Neka vjernici iznesu svoja svjedočanstva o tome kako jeslavljenje Boga utjecalo na njihov život. Što možete naučiti iz tuđih iskustava?`

`4.	Izaberite kao razred neki psalam hvale i zajedno ga pročitajte. Što u njemu saznajete o hvaljenju Boga? Kakav utjecaj proslavljanje ima na vašu vjeru?`