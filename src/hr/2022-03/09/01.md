---
title:  Život proslavljanja
date:   20/08/2022
---

### Biblijski tekstovi:
Filipljanima 4,4-7; Jošua 5,13—6,20; Psalam 145; Djela 16,16-34; 2. Ljetopisa 20,1-30.

> <p></p>
> “Radujte se uvijek u Gospodinu! Da ponovim: radujte se!” (Filipljanima 4,4)

Lako je klicati od radosti Gospodinu kada nam sve ide od ruke. Ali kad nam ne ide dobro, kad se nađemo u prilikama kakve je teško zamisliti, kad vrućina u peći nevolja naraste, onda to nije tako lako. Međutim, upravo tada trebamo — možda više nego ikada — slaviti Boga jer nam hvalospjev pomaže da sačuvamo vjeru.

I doista, slavljenje Boga može promijeniti čak i najmračnije okolnosti, možda ne u smislu promjene činjeničnog stanja u kojem se nalazimo, već može promijeniti nas i ljude oko nas na način koji će nam pomoći da se suočimo s izazovima.

Slavljenje Boga je vjera na djelu. Možda nam to neće uvijek izgledati prirodno, ali kad se naviknemo hvaliti Boga tako da nam to postane sastavni dio života, tada hvalospjev ima moć da preobrati i pobijedi.

`Kratak pregled pouke za ovaj tjedan: Što je hvalospjev? Kako bi hvalospjev Bogu bio moćno duhovno oružje u teškim okolnostima? Kako hvalospjev Bogu može promijeniti nas i okolnosti koje nas okružuju?`

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 327—336.**