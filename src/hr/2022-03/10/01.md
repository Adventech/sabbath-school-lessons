---
title:  Krotkost u nevolji
date:   27/08/2022
---

### Biblijski tekstovi:
Ezekiel 24,15-27; Izlazak 32,1-14; Matej 5,43-48; 1. Petrova 2,18-25; Psalam 62,1-8.

> <p></p>
> “Blago krotkima, jer će baštiniti zemlju!”

Riječ “krotak” ne koristi se često, osim možda kada čitamo o Mojsiju ili proučavamo Blaženstva. Nije teško ni shvatiti zašto. Krotkost se definira kao “podnošenje uvreda sa strpljenjem i bez ljutnje”. Nije nikakvo čudo što danas ne slušamo mnogo o krotkosti jer teško da bi se ta osobina mogla cijeniti u našoj kulturi. U Bibliji se ta riječ prevodi i kao “ponizan”. A ni poniznost nije karakterna osobina koju većina kultura smatra poželjnom.

Pa ipak, krotkost — podnošenje uvreda sa strpljenjem i bez ljutnje, jedna je od najbitnijih karakteristika Isusa i Njegovih sljedbenika. Međutim, to nije samo sebi cilj: krotkost duha može biti moćno oružje u rukama onih koji se nalaze usred boli i patnje. Nevolja je odlična prilika da steknemo krotko srce jer kad smo krotki i ponizni, možemo biti moćni svjedoci za Boga.

`Kratak pregled pouke za ovaj tjedan: Kakav je odnos između patnje i krotkosti? Kako u svojoj krotkosti i poniznosti možemo biti svjedoci drugima? U kojem smislu krotkost za kršćanina može biti snaga a ne slabost?`

`OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 337—341.`