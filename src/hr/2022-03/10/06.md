---
title:  NAŠA STIJENA I UTOČIŠTE
date:   01/09/2022
---

Najponosniji, najbahatiji i najnametljiviji ljudi često pate od niskog samopoštovanja. Svojom ohološću i arogancijom — i potpunim nedostatkom krotkosti i poniznosti — prikrivaju, možda čak i nesvjesno, nešto što im iznutra nedostaje. Ono što je njima potrebno, potrebno je i svima nama: osjećaj sigurnosti, vlastite vrijednosti i prihvaćanja, posebno u trenucima nevolje i patnje. A sve to možemo naći samo kod Gospodina. Ukratko, krotkost i poniznost ne samo da nisu dokaz slabosti, već su često najsnažniji izraz čvrste utemeljenosti duše na vječnoj Stijeni.

`Pročitajte Psalam 62,2-9. Kakva je pozadina tog psalma? Koje zaključke David ovdje iznosi? Koja duhovna načela možete spoznati na osnovi toga što on govori? I što je najvažnije, kako ta načela možete primijeniti u svojem životu?`

“Bez ikakvog razloga ljudi će postajati naši neprijatelji. Pobude Božjih slugu bit će pogrešno tumačene ne samo od strane svijeta, već i od njihove braće. Gospodnji sluge bit će postavljeni na teška mjesta. Od krtičnjaka će se praviti planine samo da bi ljudi opravdali svoje sebične, nepravedne težnje. ... Pogrešnim predstavljanjem na te ljude bit će bačena ljaga nepoštenja, jer su im okolnosti izvan njihove kontrole zakomplicirale posao. Na njih će se ukazivati kao na ljude kojima se ne može vjerovati. I to će činiti članovi crkve. Gospodnji sluge moraju se naoružati Kristovim mislima. Oni ne smiju misliti da će izbjeći uvrede i pogrešne ocjene. Bit će označeni kao zanesenjaci i fanatici. Ali neka se ne obeshrabruju. Božja ruka je za kormilom i On svojom providnošću vodi djelo na slavu svojeg imena.” (Ellen G. White, Podignimo pogled, str. 209; u izvorniku 177)

`Koliko ste otporni na prigovore i podbadanja od strane drugih? Najvjerojatnije niste baš toliko otporni, zar ne? Kako se možete držati Gospodina, i osjećaj vlastite vrijednosti usidriti u Onome koji vas toliko ljubi da je umro za vaše grijehe — i na taj se način zaštititi od uvreda drugih?`