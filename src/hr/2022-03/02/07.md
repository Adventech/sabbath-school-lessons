---
title:  ZA DALJNJE PROUČAVANJE
date:   08/07/2022
---

U knjizi Ellen G. White Moj život danas pročitajte tekst pod naslovom “Bog daje snagu za podnošenje svake kušnje”, str. 98.

“Onaj koji čita ljudska srca bolje od njih samih poznaje njihov karakter. On vidi da neki posjeduju potencijale, još neizražene sposobnosti i vrline, koje se, ako se pravilno usmjere, mogu upotrijebiti za napredak Njegovog djela na Zemlji. Zato svojom providnošću stavlja takve osobe u različite okolnosti u kojima će oni otkriti nedostatke u svojem karakteru, koji su im dotad bili nepoznati. On im pruža priliku da te nedostatke isprave i da se pripreme za Njegovo djelo. Da bi ih očistio, on često dopušta da na njih dođe plamen patnji i nevolja.” (Ellen G. White, Služba liječenja, str. 298; u izvorniku 471)

 **Pitanja za razmišljanje**

`1.	Može nam biti doista teško kad žanjemo posljedice svojihgrijeha. “Hoću li ikad ponovo biti ispravan pred Bogom?” — pitamo se. Koja nas Božja obećanja mogu ohrabriti da u takvim trenucima ustrajemo i da ne odustanemo? (Pogledajte što Pavao piše kasnije u Rimljanima 5,1-11.) Što možete reći nekome tko postavlja upravo to pitanje?`

`2.	Što Ellen G. White podrazumijeva pod “Božjom providnošću”?Kako ona djeluje? Kako možete znati odvija li se nešto po Božjoj providnosti? Koja su djela Božje providnosti dovela do kušnji u vašem životu? Razgovarajte u razredu o onome što ste naučili u tim trenucima. Kako možete pomoći nekomu tko se pita je li to Božja providnost?`

`3.	Ako poznajete nekoga tko trenutačno proživljava teškoiskustvo, je li važno, i bi li uopće trebalo biti važno, što je do toga dovelo? Kako se trebate odnositi prema toj osobi i njezinoj patnji, bez obzira na njezin uzrok?`

`4.	Jedan mladi kršćanin koji živi u Južnoj Americi doživio jegorku kušnju. Poslije se preselio u Europu i jednom se prigodom nekome povjerio rekavši: “Ostavio sam svoj leš u Južnoj Americi.” Što to znači? Zašto svi u određenom smislu moramo ostaviti svoj leš negdje? Kakvu ulogu u tom procesu imaju kušnje i nevolje?`

`5.	Dogovorite se da kao razred odete u posjet nekoj bolnici ilinegdje drugdje gdje biste mogli biti od pomoći, donijeti utjehu i razveseliti one koji se iz bilo kojeg razloga nalaze u teškoj kušnji.`