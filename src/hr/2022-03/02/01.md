---
title:  Nevolje koje dolaze
date:   02/07/2022
---

### Biblijski tekstovi:
1 Petrova 4,12-19; 1. Petrova 5,8-11; Rimljanima 1,21-32; Jeremija 9,7-16; 2. Korinćanima 12,7-10.

> <p></p>
> “Prestanite se čuditi, ljubljeni — kao da vam se što neobično događa — požaru koji bjesni među vama da vas iskuša! Naprotiv, radujte se što ste dionici u Kristovim patnjama, da se mognete radovati i veseliti i u čas kad se objavi njegova slava!” (1. Petrova 4,12.13)

U kemijskim laboratorijima često se različite tvari stavljaju u male posude i zagrijavaju do vrlo visokih temperatura. Kako posuda postaje toplija, materijali se tope, pucaju, prskaju ili gore, ovisno o sastavu. Ta posuda zove se retorta.

Retorta se u rječniku definira kao (1) posuda za topljenje tvari koja zahtijeva visok stupanj topline, (2) nevolja ili teška kušnja, (3) mjesto ili situacija u kojoj koncentrirane sile međusobno djeluju kako bi izazvale ili utjecale na promjenu ili razvoj.

Te nam definicije također daju koristan uvid u ono što se događa u našem duhovnom životu. Ovog ćemo tjedna istaknuti neke razloge zbog kojih bismo se mogli iznenada naći pod pritiskom i doživjeti kušnju, i to u okolnostima koje nas pozivaju da se mijenjamo, razvijamo i usavršavamo karakter. To će nam pomoći da postanemo svjesni što Bog čini u našem životu da bismo, kada dospijemo u retortu (tj. kad se nađemo u nevolji), znali kako se trebamo ponašati.

`Kratak pregled pouke za ovaj tjedan: Koji su uzroci teških trenutaka koje doživljavamo u svojem životu?`

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 256—268.**