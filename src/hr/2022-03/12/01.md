---
title:  Umrijeti kao sjeme
date:   10/09/2022
---

### Biblijski tekstovi:
Filipljanima 2,5-9; Rimljanima 12,1.2; 1. Samuelova 2,12-3,18; 1. Samuelova 13,1-14; Zaharija 4,1-14.

> <p></p>
> “Zaista, zaista, kažem vam, ako pšenično zrno ne padne u zemlju i ne umre, ostaje samo. Ako li umre, rodi velik rod.” (Ivan 12,24)

Isusova slika pšeničnog zrna koje umire sjajna je analogija našeg pokoravanja Božjoj volji. Prvo, tu je pad. Zrno koje pada sa stabljike ne odlučuje o tome gdje će i kako će pasti na zemlju. Nema vlast ni nad tlom koje ga najprije okružuje, a zatim pritišće.

Drugo, tu je čekanje. Pošto leži u zemlji, zrno ne zna što budućnost nosi. Ne može ni “zamisliti” kakav će mu život biti u budućnosti jer je to obično zrno pšenice.

Treće, tu je umiranje. Klica ne može narasti u stabljiku sve dok ne odbaci svoju sigurnost i udobnost unutar zrna. Zrno mora “umrijeti”, mora prestati biti ono što je oduvijek bilo da bi se moglo preobraziti u biljku koja rađa plodove.

Kratak pregled pouke za ovaj tjedan: Ako znamo da je Božja volja ono što je najbolje za nas, zašto nam ju je tako teško prihvatiti? Kakav nam je primjer pokornosti ostavio Krist? Kako bismo analogiju pšeničnog zrna mogli primijeniti na svoj život?

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 350—359.**