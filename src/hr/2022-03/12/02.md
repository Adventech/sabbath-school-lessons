---
title:  POKORAVANJE RADI SLUŽBE
date:   11/09/2022
---

`Pročitajte Filipljanima 2,5-9. Koja se važna poruka za nas nalazi u ovim redcima?`

Suvremena kultura potiče sve nas da zahtijevamo i branimo svoja prava. To je sasvim u redu i tako najčešće treba biti. Međutim, kao u Isusovom slučaju, pokoravanje Božjoj volji može zahtijevati od nas da se dobrovoljno odreknemo nekih svojih prava da bismo služili Ocu na načine koji će imati vječni utjecaj za Božje kraljevstvo. Taj proces odustajanja od vlastitih prava može biti težak i neugodan i dovesti nas u razne teškoće.

Pogledajmo kako je Isus to postigao (Filipljanima 2,5-8). Ovi redci opisuju tri koraka koje je Isus poduzeo u pokoravanju Očevoj volji. A Pavao nas, odmah na početku, ozbiljno poziva: “Razmišljajte i živite onako kako je razmišljao i živio Isus Krist.” (Filipljanima 2,5 — Suvremeni hrvatski prijevod)

Da bi nas mogao spasiti, Isus se odrekao svoje jednakosti s Ocem i sišao je na Zemlju u ljudskom obličju prihvaćajući ograničenosti našeg bića (Filipljanima 2,6.7).

Isus čak nije došao ni kao neka velika i slavna osoba, već kao sluga drugim ljudima (Filipljanima 2,7).

Kao ljudski sluga nije imao miran i dug život, već je postao “poslušan do smrti”. Nije čak ni umro na neki plemenit i slavan način. Ne, bio je “poslušan do smrti, i to do smrti na križu” (Filipljanima 2,8).

`U kojim je životnim područjima Isus vaš uzor? Ako su prava i jednakost dobri i treba ih zaštititi, kako biste objasnili da ih se katkada treba odreći? Sada pročitajte Filipljanima 2,9. Na koji nam način taj redak pomaže da razumijemo logiku pokoravanja Očevoj volji?`

`Molite se za mudrost Duha Svetoga i postavite sebi sljedeće pitanje: “Koja prava trenutačno imam, a koja me zapravo ometaju u pokoravanju Isusovoj volji kad je riječ o služenju mojoj obitelji, crkvi i bližnjima? U kojoj sam mjeri spreman trpjeti nelagodu da bih učinkovitije služio drugima?”`