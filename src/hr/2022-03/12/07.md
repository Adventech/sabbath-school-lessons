---
title:  ZA DALJNJE PROUČAVANJE
date:   16/09/2022
---

U knjizi Ellen G. White Patrijarsi i proroci pročitajte poglavlja pod naslovom “Eli i njegovi sinovi”, str. 483—488 (u izvorniku 575—580), i “Šaulova drskost”, str. 519—526 (u izvorniku 616—626).

Pokoravanje Božjoj volji moguće je tek onda kad umremo vlastitim željama i prohtjevima. To utire put za istinsko služenje drugima. Ne možemo živjeti za Boga ako ne prinesemo sebe na žrtvu i ako stalno ne osluškujemo Božji glas. Da bismo svoju volju pokorili volji našeg Oca, moramo biti svjesni koliko je opasno oslanjati se na sebe ili na zamjene za Božju riječ i silu. Budući da je pokoravanje Božjoj volji u samom središtu života nalik na Kristov, Bog će možda dopustiti da nas snađu nevolje kako bismo naučili oslanjati se na Njega.

“Elijev propust jasno je predočen svakom ocu i majci u zemlji. Kao rezultat svoje neposvećene naklonosti i nespremnosti da izvrši neugodnu dužnost, on je požeo žetvu bezakonja sa svojim pokvarenim sinovima. I djeca koja su činila zlo, i roditelj koji je to dopustio, bili su krivi pred Bogom i On nije prihvaćao nikakvu žrtvu ni prinos za njihov prijestup.” (Ellen G. White, Child Guidance, str. 276)

 **Pitanja za razmišljanje**

`1.	Razgovarajte u razredu o nevjerojatnoj poniznosti koju jeBožji Sin pokazao kada je došao na Zemlju kao ljudsko biće umrijeti za naše grijehe. Kako nam to svima pokazuje što znači žrtvovanje i odricanje za dobro drugih? Premda ne možemo učiniti ništa slično onome što je učinio Isus, imamo načelo i ono bi nam uvijek trebalo biti pred očima. Na koje načine možemo u svojem području oponašati pokornost i samopožrtvovnost kakvu je Isus pokazao na križu?`

`2.	Pomisao da se trebaju pokoriti Bogu ne znajući što će sesljedeće dogoditi, može biti zastrašujuća za mnoge ljude. Koji biste savjet dali ljudima koji se više oslanjaju na sebe nego na Boga? Što biste im mogli reći što bi im pomoglo da otklone strah zbog toga što ne poznaju budućnost i ne mogu na nju utjecati?`

`3.	Kao razred molite se za ljude koje poznajete, koji imajupoteškoća s pokoravanjem Božjoj volji, da im Bog pruži jasan dokaz da je povjerenje u Njegovu volju jedini put do trajnog mira. Što biste praktično mogli učiniti za te ljude kako biste ih uvjerili da se slobodno mogu predati Bogu i da je Njegov put najbolji? Drugim riječima, na koji bi vas način Bog mogao upotrijebiti da drugi ljudi saznaju za Njegovu ljubav i spremnost da se brine o njima?`