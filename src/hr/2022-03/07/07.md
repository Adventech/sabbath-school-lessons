---
title:  ZA DALJNJE PROUČAVANJE
date:   12/08/2022
---

Pročitajte sljedeće tekstove iz knjiga Ellen G. White: Odgoj, “Škola u vječnosti”, str. 247—253 (u izvorniku 301—309); Služba liječenja, “Pomoć u svakodnevnom življenju”, str. 297,298 (u izvorniku 470,471).

“U svačijem iskustvu javljaju se trenuci stvarnog razočaranja i krajnjeg obeshrabrenja — dani kad nas obuzima tuga, kad nam postaje teško vjerovati da je Bog i dalje onaj isti ljubazni dobročinitelj svoje zemaljske djece; dani kad nevolje muče dušu, sve dok nam smrt ne postane milija od života. Upravo tada mnogi gube oslonac u Bogu i pretvaraju se u robove sumnje, okovane nevjerovanjem. Kad bismo u takvim trenucima duhovnim očima mogli shvatiti veličinu Božje providnosti, mi bismo vidjeli anđele koji se trude da nas spase od nas samih, koji pokušavaju naše stope postaviti na temelje postojanije od vječnih gora, i nova vjera, novi život prostrujali bi našim bićem.” (Ellen G. White, Izraelski proroci i kraljevi, str. 104; u izvorniku 162)

 **Pitanja za razmišljanje**

`1.	Ellen G. White kaže da “svi” doživljavamo trenutke “razočaranja i krajnjeg obeshrabrenja”. Koliko dobro primjećujemo kad ljudi oko nas proživljavaju takva razdoblja? Kako možemo pružati nadu jedni drugima kada doživljavamo takva gorka razočaranja?`

`2.	Pročitajte u razredu svoje odgovore na posljednje pitanje izodsjeka predviđenog za utorak. Kakvu je vjeru u vaš život unijela svijest o stvarnosti Božje blizine?`

`3.	Pročitajte naglas u razredu dijelove teksta u Jobu 38—41. Kakva je slika Boga tu prikazana? Što vam pruža nadu i ohrabrenje? Kako se subota uklapa u tu sliku? Kako nam ona pomaže da Božju narav i karakter imamo uvijek pred očima?`

`4.	Nada koja preobražava potječe s Neba. To znači da se možemomoliti jedni za druge da nada ispuni naš život. Provedite neko vrijeme u molitvi za one koji su u posljednje vrijeme izgubili nadu da se ona obnovi. Što još, osim toga, možete učiniti za one koji gube bitku u svojoj potrazi za nadom?`

`5.	Zamolite nekoga tko je spreman govoriti o tome da vamopiše trenutke u kojima su ga očaj i kušnja doveli do toga da izgubi vjeru i nadu. Što je dovelo do preokreta u životu te osobe? Što možemo podijeliti jedni s drugima što bi nam moglo pomoći u trenucima sumnje i očaja?`