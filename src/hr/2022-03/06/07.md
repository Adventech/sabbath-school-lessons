---
title:  ZA DALJNJE PROUČAVANJE
date:   05/08/2022
---

Pročitajte sljedeće tekstove iz knjiga Ellen G. White: Patrijarsi i proroci, poglavlje “Noć borbe”, str. 156—162 (u izvorniku 195—203); Put Kristu, “Posvećenje”, str. 43—49 (u izvorniku 43—48).

“Ta volja, tako važan čimbenik u ljudskom karakteru, bila je kod pada u grijeh predana vlasti Sotone i on otada stalno radi u čovjeku da hoće i čini po njegovoj volji, ali na njegovu propast i bijedu.” (Ellen G. White, Svjedočanstva za Crkvu, sv. 5, str. 452; u izvorniku 515) “Da bi primio Božju pomoć, čovjek mora prepoznati svoje slabosti i nedostatke, on svoj um mora prilagoditi velikoj promjeni koja se u njemu događa, on mora biti potaknut na žarku i ustrajnu molitvu i napore. Pogrešne navike i običaji moraju se odbaciti, a samo se odlučnim naporima mogu ispraviti zablude i slijediti ispravna načela kako bi se postigla pobjeda. Mnogi nikada ne dosegnu položaj koji bi mogli zauzeti jer čekaju da Bog za njih učini ono za što im je On dao silu da sami učine. Svi koji su upotrebljivi moraju proći kroz najoštriju umnu i moralnu disciplinu, a Bog će im pomoći tako što će božansku silu ujediniti s ljudskim naporima.” (Ellen G. White, Patrijarsi i proroci, str. 202; u izvorniku 248)

 **Pitanja za razmišljanje**

`1.	U kojoj smo mjeri doista svjesni da je naša volja “kod padau grijeh predana vlasti Sotone”? Usmjeravajući pozornost na Isusov karakter, kako možemo potpunije sagledati svoje palo stanje i prave razmjere Božje milosti prema nama?`

`2.	Pročitajte izvještaj o Isusu u Getsemaniju (Matej 26,36-42). Kakvi su bili Isusovi osjećaji i želje, nasuprot onome što je Bogu bilo po volji? Što možemo naučiti iz tog primjera?`

`3.	Razgovarajte kao razred o različitim aspektima kulture ukojoj živimo, koji mogu slomiti našu obranu i učiniti nas ranjivijim za Sotonine napade. Kako možemo pomoći drugim članovima crkve da postanu svjesni tih opasnosti i poduprijeti one koji osjećaju da im je pomoć potrebna?`

`4.	Poznajete li nekoga iz vaše crkve tko dosta dugo nije bio nabogoslužju i tko je možda na rubu da odbaci vjeru ili je to već učinio? Što vi možete učiniti da tu osobu ohrabrite i pomognete joj da ne odbaci Isusa? Koje praktične korake možete poduzeti da biste joj pomogli?`