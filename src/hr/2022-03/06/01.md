---
title:  Uprezanje svih snaga
date:   30/07/2022
---

### Biblijski tekstovi:
Ivan 16,5-15; Kološanima 1,28.29; 1. Petrova 1,13; Matej 5,29; Postanak 32.

> <p></p>
> “Zato se i trudim i borim prema njegovoj djelotvornosti koja snažno očituje svoju silu u meni.” (Kološanima 1,29)

Muškarac i žena sjedili su jedno pokraj drugoga u televizijskoj emisiji. Oboje su preživjeli ubojstvo djeteta. Ženin sin ubijen je prije dvadeset godina, ali njezin bijes i gorčina ostali su isti kao prvog dana. Muškarac je bio potpuno drugačiji. Njegovu su kćer nekoliko godina prije ubili teroristi, ali on je govorio o opraštanju ubojicama i o tome kako je Bog preobrazio njegovu povrijeđenost. Koliko god je njegova bol bila strašna, taj čovjek je primjer kako nam Bog može donijeti iscjeljenje u najmračnijim trenucima života.

Kako dvoje ljudi mogu reagirati toliko različito? Kako u životu kršćanina dolazi do duhovne promjene koja mu omogućava da u životnim nevoljama sazri umjesto da bude potpuno skrhan?

Kratak pregled pouke za ovaj tjedan: Koja je uloga naše odlučnosti i snage volje u borbi s grijehom i samim sobom? Što možemo učiniti da naši osjećaji ne upravljaju odlukama koje donosimo? Zašto moramo ustrajati i ne odustati kad se nađemo u nevolji i teškoj kušnji?

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 297—306.**