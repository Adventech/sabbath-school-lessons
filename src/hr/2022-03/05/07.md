---
title:  ZA DALJNJE PROUČAVANJE
date:   29/07/2022
---

Pročitajte poglavlja u knjigama Ellen G. White: Patrijarsi i proroci, “Ispit vjere”, str. 114—122 (u izvorniku 145—155); Svjedočanstva za Crkvu, sv. 5, “Hvalite Gospodina”, str. 274—277 (u izvorniku 315—319).

“Bog je uvijek iskušavao svoj narod u peći nevolja. Troska se odvaja od pravog zlata kršćanskog karaktera u užarenoj peći. Isus promatra iskušenje; On zna što je potrebno da se pročisti dragocjeni metal, da može odražavati sjaj njegove ljubavi. Bog disciplinira svoje sluge pokusnim kušnjama. On vidi da neki imaju sposobnosti koje se mogu upotrijebiti za napredak Njegovog djela i kuša ove osobe, On ih u svojoj providnosti dovodi u položaj koji kuša njihov karakter. … On im pokazuje njihove vlastite slabosti i uči ih da se oslone na Njega. … Tako On postiže svoj cilj. Oni su obrazovani, obučeni, disciplinirani i pripremljeni za ispunjenje velikog cilja zbog kojeg su i dobili te sposobnosti.” (Ellen G. White, Patrijarsi i proroci, str. 100; u izvorniku 129,130)

“Ako smo prema Božjoj providnosti pozvani da trpimo nevolje, prihvatimo križ i pijmo gorku čašu, svjesni da ju je Očeva ruka prinijela našim usnama. Imajmo povjerenja u Njega po mraku kao i po danu. Zar ne možemo vjerovati da će nam On dati sve što je za naše dobro? ... Čak i u noći kušnje, kako možemo ne podići svoje srce i glas u zahvalnosti i hvali kad se sjetimo ljubavi koja nam je pokazana na golgotskom križu!” (Ellen G. White, Svjedočanstva za Crkvu, sv. 5, str. 274,275; u izvorniku 316)

 **Pitanja za razmišljanje**

`1.	Neka netko u vašem razredu opiše svoj ispit vjere koji je,premda ne tako žestok kao Abrahamov, ipak bio dovoljno težak. Što možete naučiti na osnovi iskustva te osobe, na osnovi njezinih uspona ili padova?`

`2.	Proučite posljednja dvadeset četiri sata Kristovog životaprije raspeća. S kakvim se krajnostima On suočio? Kako je izdržao? Koja načela možemo naučiti iz Njegovog primjera i primijeniti na sebe kada se nađemo usred vlastitih nevolja?`

`3.	Razgovarajte o tome kako zahvaljujući vlastitoj patnji možemo služiti drugima koji pate. Koliko god to bilo istinito, s kojim nas problemima ta ideja suočava?`

`4.	U navedenom citatu, Ellen G. White je napisala: “Imajmopovjerenja u Njega po mraku kao i po danu.” To je lakše reći nego učiniti. Kako možemo pomoći jedni drugima da razvijemo onu vrstu vjere koja će nam upravo to omogućiti? Zašto je važno vjerovati Bogu u teškim vremenima?`