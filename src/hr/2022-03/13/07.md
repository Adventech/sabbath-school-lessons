---
title:  ZA DALJNJE PROUČAVANJE
date:   23/09/2022
---

U knjizi Ellen G. White Isusov život pročitajte poglavlja: “Getsemani”, str. 567—576 (u izvorniku 685—697), i “Golgota”, str. 615—628 (u izvorniku 741—757).

“Triput je izustio ovu molitvu. Triput je ljudska priroda ustuknula pred posljednjom, najvećom žrtvom. Ali sada se pred Otkupiteljem svijeta pojavila povijest ljudskoga roda. Vidio je da će prekršitelji Zakona morati poginuti ako budu prepušteni sami sebi. Vidio je čovjekovu bespomoćnost. Vidio je silu grijeha. Pred Njim su se pojavljivale nesreće i žalosti osuđenog svijeta. Gledao je sudbinu koja očekuje čovjeka i donio je odluku: spasit će ga po svaku cijenu. Prihvatio je svoje krštenje krvlju, da bi kroz Njega milijuni onih koji su osuđeni na smrt mogli dobiti vječni život. Napustio je nebeske dvorove u kojima je sve čisto, sretno i slavno, da bi spasio jednu izgubljenu ovcu, jedan svijet koji je pao zbog prijestupa. On neće napustiti svoju misiju. Postat će žrtva pomirenja za ljudski rod koji je odlučio zgriješiti. Njegova molitva sada odiše poslušnošću: ‘Oče moj! Ako je moguće da me mimoiđe ovaj kalež! Ali neka ne bude moja, nego tvoja volja!’” (Ellen G. White, Isusov život, str. 572; u izvorniku 690,693)

 **Pitanja za razmišljanje**

`1.	Kako nam spoznaja da je Bog u osobi Isusa Krista stradaoviše nego što bi itko od nas ikada mogao, pomaže kada i sami stradamo? Koliko bi nam trebalo značiti to što je Krist stradao mjesto nas? Kakvu utjehu možemo crpsti iz te nevjerojatne istine? Dok razmišljate o odgovoru, imajte na umu izjavu Ellen G. White: “Sva patnja nastala kao posljedica grijeha izlila se u grudi bezgrešnoga Božjeg Sina.” (Selected Messages, sv. 3, str. 129)`

`2.	Osvrnite se zajedno, kao razred, na Kristove patnje koje smorazmatrali u pouci za ovaj tjedan. S kakvim se mukama Krist suočio? U čemu su one slične našima, a u čemu se razlikuju? Kako nam način na koji se On nosio s tim izazovima može pomoći kad se i sami nađemo u kušnji?`

`3.	Koja su vaša omiljena biblijska obećanja na koja se možetepozvati kad vas obuzmu tuga i bol? Zapišite ih, pozivajte se na njih i razgovarajte o njima u razredu.`

`4.	Napišite ukratko srž ove pouke i istaknite nekoliko glavnihzaključaka do kojih ste došli tijekom tromjesečja. Na koja ste pitanja dobili odgovor, a koja su i dalje ostala neodgovorena? Kako možemo pomoći jedni drugima nadvladati ono što nas još uvijek u velikoj mjeri zbunjuje i muči?`