---
title:  ZA DALJNJE PROUČAVANJE
date:   19/08/2022
---

U knjizi Ellen G. White Izraelski proroci i kraljevi pročitajte poglavlje pod naslovom “U dane kraljice Estere”, str. 381—385 (u izvorniku 598—606).

“Nije li Bog rekao da će dati Duha Svetoga onima koji Ga traže? I nije li taj Duh pravi, istinski, stvarni vodič? Međutim, neki ljudi kao da se plaše držati Boga za riječ, kao da bi to bila drskost s njihove strane. Oni se mole Gospodinu da ih pouči, a ipak se boje povjerovati u objavljenu Božju riječ i prihvatiti činjenicu da smo poučeni od Njega. Dok svojem nebeskom Ocu pristupamo ponizno, poučljivog duha, spremni i željni da budemo poučeni, zašto bismo sumnjali da će Bog ispuniti svoje obećanje? Ne smijemo ni trenutka sumnjati u Njega i na taj Ga način sramotiti. Kad nastojite spoznati Božju volju, vaš je udio u radu s Bogom da vjerujete da ćete biti vođeni, usmjeravani i blagoslovljeni u vršenju Njegove volje. Možda ćemo zbog nedostatka povjerenja u sebe pomisliti da smo pogrešno protumačili Njegov nauk, ali čak se i za to možemo moliti i vjerovati Mu, vjerovati do kraja da će nas Njegov Duh Sveti navesti da ispravno tumačimo Njegove planove i djelovanje Njegove promisli.” (Ellen G. White, Manuscript Releases, sv. 6, str. 225)

“Vjera jača u sukobljavanju sa sumnjama i suprotstavljenim utjecajima. Iskustvo koje se stječe u takvim kušnjama vrijedi više od najskupocjenijih dragulja.” (Ellen G. White, Svjedočanstva za Crkvu, sv. 3, str. 491; u izvorniku 555)

 **Pitanja za razmišljanje**

`1.	Razgovarajte kao razred o svemu onome u što vjerujemo, ašto ne vidimo — o onome što znamo da postoji, ali je izvan našeg vidokruga. Kako nam to može pomoći da razumijemo što znači “promatrati Nevidljivoga”?`

`2.	Razgovarajte o posljednjem pitanju od srijede. Koliko sečesto nalazimo u toj situaciji? Kako se možemo uvjeriti da je Gospodnji put najbolji, čak ako to nije uvijek ono što bismo željeli?`

`3.	Ako “u sukobljavanju sa sumnjama i suprotstavljenim utjecajima” vjera jača i ako to vodi do nečega iznimno vrijednog, “više od najdragocjenijih dragulja”, kako bi te tvrdnje trebale oblikovati način na koji gledamo na takve sukobe?`

`4.	Većina nas imala je priliku vidjeti ljude, čak i kršćane, usituacijama čiji je ishod, bar iz naše perspektive, bio strašan. Najgore što smo mogli zamisliti dogodilo se, usprkos molitvama i najplemenitijim naporima. Kako to možemo razumjeti u svjetlu onoga što smo upravo proučavali?`