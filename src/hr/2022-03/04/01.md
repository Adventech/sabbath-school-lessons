---
title:  Odraz zlatarovog lica
date:   16/07/2022
---

### Biblijski tekstovi:
Matej 5,16; 1. Korinćanima 4,9; Efežanima 3,10; Job 23,1-10; Matej 25,1-12; Daniel 12,1-10; Efežanima 4,11-16.

> <p></p>
> “A mi svi, koji otkrivena lica odrazujemo kao ogledalo slavu Gospodnju, preobražavamo se u tu isti sliku, uvijek sve slavniju, jer dolazi od Gospodina, od Duha.” (2. Korinćanima 3,18)

Amy Carmichael odvela je skupinu djece k jednom tradicionalnom zlataru u Indiji. Nasred peći nalazio se zakrivljeni crijep. Na crijepu je bila mješavina sastavljena od soli, ploda tamarinda i mrvljene opeke. U toj mješavini nalazilo se zlato. Kad bi vatra progutala mješavinu, zlato je postajalo čistije. Zlatar bi hvatao zlato kliještima i ako nije bilo dovoljno čisto, vraćao bi ga u vatru zajedno s novom mješavinom. Ali svaki put kada bi zlato bilo vraćeno, toplina se povećavala. Djeca su ga pitala: “Kako znate kada je zlato dovoljno pročišćeno?” Odgovorio im je: “Kad vidim svoj odraz u njemu.” (Amy Carmichael, Learning of God, Fort Washington, PA: Christian Literature Crusade, 1989., str. 50)

Bog nas nastoji očistiti, oplemeniti kao zlato, preobraziti nas na svoju sliku. To je nevjerojatan cilj, ali još nas više zapanjuje činjenica da se karakter po ugledu na Krista u nama razvija samo dok prolazimo kroz životne nedaće.

`Kratak pregled pouke za ovaj tjedan: Kakvu ulogu patnja ima u procesu čišćenja? Kako sve to sagledati u kontekstu velike borbe?`

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 280—292.**