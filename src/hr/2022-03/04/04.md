---
title:  ISUSOVE POSLJEDNJE RIJEČI
date:   19/07/2022
---

Neposredno prije svoje smrti Isus se nalazio u Jeruzalemu. Prema Evanđelju po Mateju, On je posljednje sate prije Pashe proveo sa svojim učenicima poučavajući ih i iznoseći im usporedbe, uključujući i one o deset djevica i ovcama i jarcima. Te usporedbe govore o tome kako bismo trebali živjeti dok čekamo Isusov dolazak. Zato one nikad nisu bile značajnije nego danas, kada znakove Isusovog skorog dolaska vidimo svuda oko nas.

Što se tiče usporedbe o deset djevica (Matej 25,1-12), mnogi proučavatelji ističu da je ulje simbol Duha Svetoga. Ellen G. White dodaje da je ulje simbol karaktera i da je to nešto što nitko ne može steći umjesto nas.

`Pročitajte tu usporedbu. Na koji se način smisao usporedbe mijenja ovisno o tome vidite li ulje kao simbol Duha Svetoga ili posvećenog karaktera? Kako tu usporedbu primjenjujete na sebe ovisno o tome prikazuje li ulje Duha Svetoga ili karakter po ugledu na Krista?`

`Duh Sveti:`

`Karakter:`

`Pročitajte usporedbu o ovcama i jarcima u Mateju 25,31-46. Koji se tu kriteriji koriste za razdvajanje ovaca i jaraca?`

Zapazite da kralj razdvaja ovce i jarce na osnovi njihovih djela, njihovog karaktera. Premda Isus tu ne zagovara spasenje djelima, ipak možemo vidjeti koliko je razvoj karaktera važan u planu spasenja i kako će se spasenje vjerom u Krista odraziti na život i karakter onih koji su Mu istinski odani.

`Kaže se da je “karakter ono što krasi osobu kad je u mraku”. Kakva ste vi osoba kad vas nitko ne gleda? Što vam odgovor na to pitanje govori o promjenama koje trebate izvršiti?`