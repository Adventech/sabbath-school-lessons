---
title:  ZA DALJNJE PROUČAVANJE
date:   22/07/2022
---

U knjizi Ellen G. White Sinovi i kćeri Božje pročitajte poglavlje “Bog nam obećava novo mesno srce”, str. 99 (u izvorniku 100); u knjizi Isusove usporedbe “Ususret Zaručniku”, str. 280—290 (u izvorniku 405— 421); u knjizi Velika borba “Vrijeme nevolje”, str. 483—499 (u izvorniku 613—634).

“Izgradnja karaktera najvažnije je djelo ikad povjereno ljudskim bićima, a njegovo marljivo proučavanje nikad nije bilo tako važno kao danas. Nijedan prijašnji naraštaj nije se morao suočavati s tako teškim izazovima, a mladići i djevojke nisu bili izloženi opasnostima kakve im danas prijete.” (Ellen G. White, Odgoj, str. 189; u izvorniku 225)

“U usporedbi lude djevice mole za ulje, ali ga ne mogu dobiti. Time su na simboličan način opisani oni koji se nisu razvijanjem karaktera pripremili da opstanu u vrijeme nevolje. To je isto kao kad bi otišli k svojim susjedima i rekli: ‘Dajte nam svoj karakter ili ćemo biti izgubljeni.’ Mudre djevice nisu mogle preliti svoje ulje u svjetiljke ludih. Karakter nije prenosiv. Ne može se ni kupiti ni prodati, treba ga steći. Bog je svakom pojedincu pružio priliku da razvija pravedan karakter u trenucima kušnji. Ali nije osigurao način na koji bi jedan čovjek mogao drugom prenijeti karakter koji je razvio prolazeći kroz teška iskustva i učeći od velikog Učitelja, i mogao pokazivati strpljenje u trenutku kušnji i vjeru kojom bi premještao planine nemogućnosti.” (Ellen G. White, The Youth’s Instructor, 16. siječnja 1896.)

 **Pitanja za razmišljanje**

`1.	Što znači “izgrađivati karakter”? Kako se to može učiniti?U kojoj je mjeri izgradnja karaktera prioritet u vašem životu i vašoj crkvenoj zajednici?`

`2.	U odsjeku za četvrtak bilo je riječi o važnoj ulozi zajedniceu životu kršćanina. Koliko uspješno vaša mjesna crkva djeluje kao Kristovo tijelo? Koliko uspješno predstavljate Boga kao zajednica? Što možete učiniti da biste se popravili.`

`3.	Razgovarajte kao razred o tome zašto je izgradnja karakteravažna bez obzira na to što se spašavamo samo vjerom u Isusa. Ako nas spašava Njegova pravednost i Njegov savršeni karakter, zašto onda trebamo razvijati vlastiti karakter?`

`4.	Helen Keller, koja je bila gluha i slijepa od ranog djetinjstva,napisala je: “Karakter se ne može razviti lako i tiho. Samo u kušnjama i patnjama može se ojačati duša, razjasniti vizija, pokrenuti ambicija i ostvariti uspjeh.” Slažete li se s njom? Razgovarajte o odnosu između karaktera, patnje i velike borbe.`