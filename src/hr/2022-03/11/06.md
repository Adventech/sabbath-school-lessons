---
title:  RADOST U BOGU
date:   08/09/2022
---

“Sva radost tvoja neka bude Jahve: on će ispuniti želje tvoga srca!” (Psalam 37,4)

Psalam 37,4 iznosi predivno obećanje. Zamislite da dobijete ono što ste oduvijek željeli. Ali da bi se to što nam srce želi ostvarilo, moramo imati srce koje uživa u Bogu. Dakle, što znači radovati se u Bogu?

Pročitajte Psalam 37,1-11. Kontekst tih riječi možda je pomalo iznenađujući. David piše o tome da je okružen ljudima koji rade protiv njega i protiv Boga. Kad ljudi rade protiv nas, naša prirodna reakcija je obično ljutnja ili pokušaj da se opravdamo. Međutim, David preporučuje nešto drugo.

**Koji savjet David upućuje Božjem narodu u sljedećim redcima?**

`Psalam 37,1`

`Psalam 37,5`

`Psalam 37,7`

`Psalam 37,8`

`Ponovo pročitajte Psalam 37,4. U kontekstu redaka koje ste upravo pročitali, što znači radovati se u Bogu?`

David u više navrata na različite načine ponavlja: “Uzdaj se u Boga.” Njemu povjerite rješavanje problema. Nemojte se uzrujavati jer Bog je vaš Bog i On radi za vas — čak i sada. Ne morate se sami upuštati ni u što. Vaš Otac na nebesima ima glavnu riječ. Oslonite se na Njega. Vjerujte Mu potpuno.

U tom kontekstu David piše o radovanju u Bogu. Radovati se u Bogu znači živjeti u savršenom povjerenju. Ništa ne može pokvariti naš mir jer je Bog s nama. Možemo Ga hvaliti, možemo sačuvati vedrinu jer našeg Boga nitko ne može nadmudriti! Kada to budemo činili, sigurno ćemo primiti ono što nam srce želi jer nam to naš ljubljeni Otac želi dati u trenutku kada to bude od najveće koristi za nas i Njegovo kraljevstvo.

`Kako se možete radovati u Bogu? Zatražite u molitvi da Božje vodstvo postane stvarnost u vašem životu.`