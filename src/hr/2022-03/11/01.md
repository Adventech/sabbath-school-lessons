---
title:  Čekanje u peći nevolje
date:   03/09/2022
---

###  Biblijski tekstovi:
Rimljanima 15,4.5; Rimljanima 5,3-5; 1. Samuelova 26; Psalam 37,1-11.

> <p></p>
> “Naprotiv, plod su Duha: … strpljivost.” (Galaćanima 5,22)

Znanstvenici su izveli pokus s četverogodišnjom djecom i bombonima. Znanstvenik je svakom djetetu rekao da može slobodno uzeti bombon. Ali ako bi dijete pričekalo dok se znanstvenik ne vrati nakon što završi neki posao, dobilo bi dva. Neka djeca su trpala bombon u usta čim bi znanstvenik izišao. Druga su čekala. Razlike su zabilježene.

Znanstvenici su zatim tu djecu pratili u tinejdžerskim godinama. Pokazalo se da su ona koja su čekala bila bolje prilagođena, bolji učenici i samopouzdanija od one koja nisu čekala. Čini se da je strpljenje ukazivalo na nešto veće i značajnije u ljudskom karakteru. Zato nije nikakvo čudo što nam i sam Gospodin kaže da njegujemo strpljenje.

Ovog ćemo tjedna proučavati o tome što bi se moglo kriti iza jedne od najtežih muka — čekanja.

`Kratak pregled pouke za ovaj tjedan: Zašto katkad moramo tako dugo čekati na nešto? Koje pouke o strpljenju možemo naučiti dok se nalazimo u nevolji?`

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 342—349.**