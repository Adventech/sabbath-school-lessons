---
title: 'Isus — Začetnik I Završitelj Naše Vjere'
date: 05/03/2022
---

### Biblijski tekstovi
Hebrejima 10,35-39; Rimljanima 1,17; Hebrejima 11; Jošua 2,9-11; Hebrejima 12,1-3.

> <p></p>
> “Uprimo pogled u začetnika i zavrsitelja vjere, u Isusa, koji namjesto određene mu radosti podnese križ ne mareći za sra-motu te otada sjedi s desnu Božjeg prijestolja!” (Hebrejima 12,2)

Jedanaesto i dvanaesto poglavlje Poslanice Hebrejima vjerojatno su najomiljenija poglavlja ove knjige. U njima je kršćanski život opisan kao utrka u kojoj svi sudjelujemo i u kojoj će svi oni koji ostanu vjerni dobiti nagradu. Ovdje je i drama otkupljenja opisana kao utrka u kojoj su vjerni ljudi iz prošlosti ustrajali usprkos patnjama, ali još uvijek nisu dobili nagradu. A razlog je što priča završava tek s nama, a ne samo s njima. Nama pripada završni čin. Vrhunac drame nastaje u trenutku kad mi ulazimo u utrku i trčimo posljednji krug, dok Isus sjedi na ciljnoj crti s desne strane Bogu. On pruža nadahnuće, ali i najbolji primjer kako se ta utrka uspješno vodi. On je najpouzdaniji svjedok da je nagrada stvarna i preteča koji nam utire put (Hebrejima 6,19.20; 10,19-23).

U 11. poglavlju Poslanice Hebrejima objašnjava nam se da je vjera povjerenje u Božja obećanja čak i onda kad ih ne možemo vidjeti. U ovoj pouci proučavat ćemo pobliže o tome što je vjera i kako se ona stječe razmatrajući primjere ljudi iz prošlosti, ali, posebno i prije svega, primjer Isusa, “začetnika i završitelja” naše vjere (Hebrejima 12,2).

**Oikos: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 90—95.**