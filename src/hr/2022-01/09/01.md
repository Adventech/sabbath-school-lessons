---
title: 'Isus — Savršena žrtva'
date: 19/02/2022
---

### Biblijski tekstovi
Hebrejima 9,15; Postanak 15,6-21; Jeremija 34,8-22; Efežanima 3,14-19; Hebrejima 7,27; Hebrejima 10,10; Hebrejima 9,22-28.

> <p></p>
> “On je uistinu jednim jedinim prinosom učinio zauvijek savršenim one koje posvećuje.” (Hebrejima 10,14)

Misao da bi čovjeka proglašenog krivim i pogubljenim na križu trebalo obožavati kao Boga, bila je uvredljiva za um pripadnika starih naroda. Rijetko spominjanje križa u rimskoj književnosti ukazuje na njihovu odbojnost prema toj ideji. Što se tiče Židova, njihov je zakon čovjeka obješenog o drvo proglašavao prokletim od Boga (Ponovljeni zakon 21,23).

Zato su prvi motivi na kršćanskim slikama koje nalazimo u kata-kombama bili paun (koji navodno simbolizira besmrtnost), golub, pobjednički vijenac i riba. Poslije su se pojavile i druge teme: Noina kora- blja, Abraham koji žrtvuje ovna umjesto Izaka, Daniel u lavovskoj jami, Jona ispljunut iz usta ribe, pastir koji nosi janje ili prikazi pojedinih čuda, poput ozdravljenja uzetoga i Lazarovo uskrsnuće. To su bili simboli spasenja, pobjede i zaštite. Križ je, s druge strane, budio osjećaj poraza i stida. Pa ipak, križ je postao simbol kršćanstva. Pavao Evanđelje naziva jednostavno “govorom o križu” ili “porukom križa” (1. Ko- rinćanima 1,18).

Ovog ćemo tjedna promatrati križ u svjetlu u kojem se pojavljuje u Poslanici Hebrejima.

**Oikos: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 78—83.**