---
title: 'Za Daljnje Proučavanje'
date: 25/02/2022
---

U knjizi Ellen G. White Isusov život pročitajte poglavlja “Golgota”, str. 615—628 (u izvorniku 741—757), i “Svrši se”, str. 629—635 (u izvorniku 758—764).

Profesor Jirži Moskala objasnio je narav tog predadventnog suda. Bog “nije tu da iznese moje grijehe na svjetlo kao u izlogu. On će, naprotiv, najprije ukazati na zadivljujuću moć svoje milosti koja preobražava, a onda će, pred cijelim svemirom, On, kao istinski Svjedok cijelog mojeg života, objasniti moj stav prema Bogu, moje nutarnje pobude, moje razmišljanje, moja djela, moje stavove i smjer života. On će sve to jasno izložiti. Isus će posvjedočiti da sam napravio mnogo pogrešaka, da sam prekršio Njegov sveti Zakon, ali i da sam se pokajao, zatražio oprost i bio promijenjen Njegovom milošću. On će izjaviti: ‘Moja krv je dovoljna za grešnika Moskalu! On je svoj život predao meni. Prema meni i drugim ljudima pokazao je topao i nesebičan stav. Pouzdan je. On je moj dobri i vjerni sluga.’” (“Toward a Biblical Theology of God’s Judgment: A Celebration of the Cross in Seven Phases of Divine Universal Judgment”, Journal of the Adventist Theological Society 15, proljeće 2004., str. 155)

“Izbavljena će i bezgrešna bića u Kristovom križu pronaći svoj nauk i svoju pjesmu. Vidjet će se da je slava koja blista s Kristova lica slava samopožrtvovne ljubavi. U svjetlosti s Golgote vidjet će se da je zakon te ljubavi pune samoodricanja — zakon života za Zemlju i Nebo; da ljubav koja ‘ne traži svoje’ ima svoj izvor u Božjem srcu; da se u Onome koji je bio krotak i ponizan otkrio karakter Onoga koji prebiva u svjetlosti kojoj nijedan čovjek ne može pristupiti.” (Ellen G. White, Isusov život, str. 7; u izvorniku 19,20)

**Pitanja za razgovor**

`1.	Ljudi su oduvijek prinosili Bogu različite žrtve kao razmjenu za oprost ili spasenje. Neki nude Bogu junačka djela pokore (duga putovanja itd.), drugi nude život posvećen službi, samona- metnuto lisavanje itd. Kako bi ta djela trebalo promatrati u svjetlu Isusove žrtve i tvrdnji Svetog pisma da je križ ukinuo sve te žrtve (Daniel 9,27; Hebrejima 10,18)?`

`2.	U isto vrijeme, koja je uloga žrtve u životu vjernika? Što je Isus mislio kada nas je pozvao da uzmemo svoj križ i da Ga slijedimo (Matej 16,24), ili apostol Pavao, da svoje tijelo trebamo prinijeti kao “žrtvu živu, svetu i ugodnu Bogu” (Rimljanima 12,1)? U kakvoj su vezi upute Isusa (Matej 16,24) i Pavla (Rimljanima 12,1) s Hebrejima 13,15.16?`