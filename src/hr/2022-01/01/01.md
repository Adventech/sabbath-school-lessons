---
title: 'Poslanica Hebrejima — I Nama'
date: 25/12/2021
---

### Biblijski tekstovi
Hebrejima 2,3.4; 1. Petrova 4,14.16; Hebrejima 13,1-9.13; 1. o kraljevima19,1-18; Hebrejima 3,12-14; Brojevi 13

> <p></p>
> “Ustrajnost vam je zbilja potrebna da vršenjem volje Božje postignete obećanje.” (Hebrejima 10,36)

Jeste li ikada pomislili kako bi izgledalo slušati Isusa ili nekog od apostola dok propovijeda? Mi posjedujemo pisane izvode i sažetke nekih njihovih propovijedi, koji nam pružaju tek ograničeni uvid u to kako ih je bilo slušati. Bog nam je, međutim, u Svetom pismu sačuvao bar jednu cjelovitu propovijed — Pavlovu Poslanicu Hebrejima.

Pavao, pisac Poslanice Hebrejima, nazvao je to svoje djelo “riječju opominjanja” (Hebrejima 13,22 — Šarić). Taj je izraz korišten za ovu propovijed u sinagogi (Djela apostolska 13,15) i pri kršćanskom bogoslužju (1. Timoteju 4,13). Na osnovi toga se tvrdi da je Poslanica Hebrejima najstarija “potpuna kršćanska propovijed” koju imamo. Poslanica Hebrejima bila je upućena vjernicima koji su prihvatili Isusa, ali su potom iskusili teškoće. Neki su bili javno sramoćeni i progonjeni (Hebrejima 10,32-34). Drugi su se suočili s materijalnim problemima (Hebrejima 13,5.6). Mnogi su se umorili i počeli preispitivati svoju vjeru (Hebrejima 3,12.13). Prepoznaje li se netko od nas danas u tome?

Međutim, apostol u toj poticajnoj propovijedi poziva svoje slušatelje (a samim tim i nas) da ustraju u vjeri u Isusa i da svoj pogled upru u Onoga koji se sada nalazi u nebeskom Svetištu.

**Oikos: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 5—14.**