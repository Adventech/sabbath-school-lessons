---
title: 'Za Daljnje Proučavanje'
date: 31/12/2021
---

David A. deSilva objašnjava zašto su prvi kršćani bili progonjeni: “Kršćani su usvojili način života koji se smatrao nedruštvenim, pa čak i podrivačkim. Služba raznim bogovima u obliku ritualnog prinošenja žrtava i slično, smatrana je simbolom odanosti državi, vlastima, prijateljima i obitelji. Klanjanje tim božanstvima bilo je neka vrsta simbola posvećenosti odnosima koji su društvo činili stabilnim i prosperitetnim. I upravo zato što se nisu toga pridržavali, na kršćane (kao i na Židove) gledalo se sumnjičavo kao na potencijalne kršitelje zakona i (kao na) podrivačke elemente unutar Carstva.” (Perseverance in Gratitude, Grand Rapids, MI: Eerdmans Publishing Company, 2000., str. 12)

“Za obeshrabrene ima lijeka — vjera, molitva i rad. Vjera i rad ulit će sigurnost i pružiti zadovoljstvo koje će rasti iz dana u dan. Jesi li u iskušenju da se prepustiš neugodnim osjećajima ili krajnjoj malodušnosti? U najmračnijim danima, kad okolnosti izgledaju najnepovolj- nije, nemoj se plašiti! Imaj vjere u Boga. On zna tvoje potrebe. On ima svu moć. Njegova beskrajna ljubav i milosrđe nikad se ne umaraju. Nemoj se bojati da On neće ispuniti svoje obećanje. On je vječna istina. On nikada neće promijeniti Savez koji je sklopio s onima koji Ga vole. On će svojim vjernim slugama dati onu mjeru uspješnosti koju njihove potrebe zahtijevaju. Apostol Pavao svjedoči: ‘A on mi je odgovorio: Dosta ti je moja milost, jer se moja snaga savršeno očituje u slabosti ... Zato uživam u slabostima, u uvredama, u nevoljama, u progonstvima, u tjeskobama koje podnosim za Krista: Jer kada god sam slab, onda sam jak.’ (2. Korinćanima 12,9.10)” (Ellen G. White, Proroci i kraljevi, str. 106; u izvorniku 164,165)

**Pitanja za razgovor**

`1.	Je li moguće biti “drugačiji” zbog svojega kršćanskog opre-djeljenja, a ipak ne biti optužen za “odvajanje” i zanemarivanje drugih? Ako jest, na koji način?`

`2.	Riječ “opomena” u Bibliji može se odnositi na ukor ili na ohrabrenje. O čemu treba voditi računa dok ukoravamo neku osobu koja je obeshrabrena?`

`3.	Koje sličnosti zapažate između iskustva čitatelja Poslanice Hebrejima i iskustva laodicejske crkve iz Otkrivenja 3,14-22? U kojem je smislu naše današnje iskustvo, dvije tisuće godina poslije, slično njihovom, i što možemo naučiti iz te sličnosti? `