---
title: 'Bratska Ljubav Neka I Dalje Ostane'
date: 19/03/2022
---

### Biblijski tekstovi
Hebrejima 13; Rimljanima 12,13; Efežanima 5,3-5; 1. Petrova 5,1-4; Hebrejima 2,9; Hebrejima 4,16; Galaćani- ma 2,20

> <p></p>
> “Volite i dalje jedni druge kao braća i sestre u Kristu!” (Hebrejima 13,1 — Hrvatski suvremeni prijevod)

Apostol Pavao u 13. poglavlju Poslanice Hebrejima iznosi završnu opomenu: “Bratska ljubav neka i dalje ostane!” (Hebrejima 13,1) On u cijeloj Poslanici tvrdi da smo mi dio kućanstva koje pripada Kralju i Velikom svećeniku Isusu, Njegovoj braći i sestrama. Pavao svoje čitatelje ne doživljava samo kao skupinu pojedinaca koji svoje spasenje grade u odnosu jedan-na-jedan s Isusom, već kao obitelj ili kućanstvo koje se spašava zajedno. Apostol je Isusovo djelo koje vrši za nas opisao kao “bratsku ljubav” jer se On “ne stidi zvati ih braćom” (Hebrejima 2,11). Dakle, vjernici trebaju raditi jedni za druge ono što je Isus učinio za njih.

U cijeloj Poslanici bratska ljubav uključuje uzajamno “opominjanje”, “poticanje” i brigu kako nitko ne bi ostao bez Božje milosti (Hebrejima 3,13; 10,24.25; 12,15-17). U 13. poglavlju to obuhvaća brojne elemente: gostoljubivost (Hebrejima 13,2), posjećivanje i potporu zatvorenicima i onima kojima se čini nepravda (Hebrejima 13,3), poštovanje braka (Hebrejima 13,4), suzdržavanje od pohlepe (Hebrejima 13,5.6), ugle- danje na vođe u zajednici i poslušnost prema njima (Hebrejima 13,7-17), kao i molitve za samog apostola (Hebrejima 13,18.19).

**Oikos: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 102—113.**