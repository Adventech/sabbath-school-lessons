---
title: 'Za Daljnje Proučavanje'
date: 25/03/2022
---

“Nakon silaska Duha Svetog ... (vjernici su) uživali ... u ugodnoj zajednici sa svetima. Bili su obzirni, brižljivi, nesebični, spremni na svaku žrtvu radi istine. U svakidašnjem druženju otkrivali su ljubav koju im je Krist zapovjedio. Nesebičnim riječima i postupcima nastojali su ovu ljubav zapaliti u srcima drugih. .

Ali postupno je došlo do promjene. Vjernici su u drugima počeli tražiti nedostatke. Baveći se pogreškama, dajući mjesta neljubaznoj kritici, izgubili su iz vida Spasitelja i Njegovu ljubav. Postali su stroži u odnosu na vanjske obrede, osjetljiviji kad se radilo o teoriji nego o praktičnoj pobožnosti. U gorljivosti da osuđuju druge, zanemarili su vlastite pogreške. Izgubili su bratsku ljubav koju im je Krist zapovjedio i, što je najžalosnije, nisu bili svjesni svoga gubitka. Nisu shvatili da iz njihovog života nestaje sreće i radosti i da će se, budući da su iz srca izbacili Božju ljubav, ubrzo naći u mraku.

Svjestan da bratska ljubav nestaje iz Crkve, Ivan je vjernicima govorio o stalnoj potrebi za ovom ljubavi. Njegova pisma Crkvi ispunjena su ovom mišlju. ‘Ljubljeni, ljubimo jedan drugoga,’ piše, ‘jer ljubav dolazi od Boga, i tko god ljubi, od Boga je rođen i poznaje Boga. Tko ne ljubi, nije upoznao Boga, jer je Bog ljubav. U tome nam se očitovala ljubav Božja što je Bog poslao na svijet svoga jedinorođenog Sina da živimo po njemu. U ovome se sastoji ljubav: nismo mi ljubili Boga, nego je on ljubio nas i poslao Sina svoga kao žrtvu pomirnicu za naše grijehe. Ljubljeni, ako je Bog nas tako ljubio, i mi moramo ljubiti jedan drugoga.’ (1. Ivanova 4,7-11)” (Ellen G. White, Djela apostolska, str. 345; u izvorniku 547,548)

**Pitanja za razgovor**

`1.	Kršćanski život često se smatra osobnim, individualnim od-nosom između Isusa i vjernika. To je, međutim, samo jedan aspekt kršćanskog života. Zašto je važno imati na umu da nas Bog vodi kao zajednicu? Koje su moje odgovornosti prema toj zajednici? Što ja mogu očekivati od nje?`

`2.	Koji su najbolji pokazatelji da je bratska ljubav u crkvi snažna? Napravite listu tih pokazatelja u svojem razredu.`

`3.	Kakva je prava bratska ljubav? Koje su njezine osobine, uzroci i rezultati? Kako biste je razlikovali od lažne ljubavi?`