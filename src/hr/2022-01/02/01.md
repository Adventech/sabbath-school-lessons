---
title: 'Poruka Poslanice Hebrejima'
date: 01/01/2022
---

### Biblijski tekstovi
Hebrejima 1,5-14; Luka 1,30-33; Psalmi 132,1-	5; Hebrejima 2,14-16; Hebrejima 5,1-4; 1. Petrova 2,9; Hebrejima 8,8-12.

> <p></p>
> “Glavno je u ovom izlaganju: imamo takva velikog svećenika koji sjede s desne strane prijestolja Veličanstva na nebesima.” (Hebrejima 8,1)

Jedan židovski dokument napisan oko 100. godine — nekoliko de-setljeća nakon Poslanice Hebrejima — sadrži sljedeću molitvu: “Sve sam ovo izgovorio pred Tobom, Gospodine, jer si Ti rekao da si za nas stvorio ovaj svijet. ... A sada, o Gospodine, gle, ovi narodi koji nisu ništa, vladaju nad nama i proždiru nas. A mi, Tvoj narod, koji si nazvao svojim prvorođenim, jedinorođenim, za koji revnuješ i koji ti je omilio — predani smo u njihove ruke.” (James H. Charlesworth, izd., The Old Testament Pseudepigrapha, sv. 1, New York: Hendrickson Publishers, 1983., str. 536)

Prvi čitatelji Poslanice Hebrejima vjerojatno su osjećali nešto slično. Ako su doista Božja djeca, zašto prolaze kroz toliku patnju?

Upravo je zbog toga Pavao napisao Poslanicu Hebrejima — da bi ojačao njihovu vjeru usred svih tih kušnji. Podsjetio ih je (a i nas) da će se Božja obećanja ispuniti preko Isusa koji sjedi s desne strane Ocu i koji će nas ubrzo odvesti kući. U međuvremenu, Isus posreduje za nas kako bi nam osigurao Očeve blagoslove. Prema tome, moramo se do kraja čvrsto držati svoje vjere.

**Oikos: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 15—24.**