---
title: 'Za Daljnje Proučavanje'
date: 18/03/2022
---

“Tijekom tisuću godina između prvog i drugog uskrsnuća odvija se sud nad zlima. Apostol Pavao upućuje na ovaj sud kao na događaj koji slijedi nakon Kristova ponovnog dolaska. ‘Zato ne sudite prerano, prije nego dođe Gospodin! On će osvijetliti što je sakriveno u tami i objaviti nakane srdaca.’ (1. Korinćanima 4,5) Daniel objavljuje da će kad Pradavni dođe, dosuditi ‘pravdu Svecima Svevišnjega’ (Daniel 7,22). U to će vrijeme pravedni vladati kao kraljevi i svećenici Bogu. Ivan u Otkrivenju kaže: ‘Zatim opazih prijestolja i onima što sjedoše na njih bi dana vlast da sude. ... Nego će biti svećenici Božji i Kristovi i s njime će kraljevati tisuću godina.’ (Otkrivenje 20,4.6) U to će vrijeme, kako je prorekao Pavao, ‘sveti suditi svijetu’ (1. Korinćanima 6,2). Zajedno s Kristom sude zle, uspoređujući njihova djela s knjigom zakona, Biblijom, i presuđujući svaki slučaj prema djelima počinjenim u tijelu. Zatim se odmjerava kazna koju zli moraju podnijeti prema svojim djelima; ona se upisuje pored njihovog imena u knjizi smrti.

Krist i Njegov narod sude i Sotoni i njegovim zlim anđelima. Pavao kaže: ‘Ne znate li da ćemo suditi anđelima?’ (1. Korinćanima 6,3) A Juda izjavljuje ‘kako je ostavio u vječnim okovima, paklenom tamom pokrivene, za sud velikoga Dana anđele koji nisu sačuvali svoje dostojanstvo, nego su ostavili svoje boravište’ (Juda 6).” (Ellen G. White, Velika borba, str. 519,520; u izvorniku 660,661)

**Pitanja za razgovor**

`1.	Što nam sudjelovanje svetih u suđenju zlima (1. Korinćanima 6,3; Juda 6) govori o Bogu, i koliko će On biti razvidan pred nama dok se u svojoj dobroti i pravednosti bude obračunavao s grijehom i zlom?`

`2.	Pročitajte sljedeće retke: Izlazak 32,32; Psalam 56,9; 69,29; 139,16; Izaija 4,3; Daniel 12,1; Malahija 3,16; Luka 10,20; Otkrivenje 13,8; 17,8. U njima se spominju Božje knjige na Nebu. Šta je zapisano u tim knjigama? Zašto je važno, na primjer, to što Bog vodi evidenciju o našim suzama (Psalam 56,9)? Ako Bog sve zna, koja je svrha takvih knjiga i izvještaja?`

`3.	Zašto mislite da je važno što se razlozi izneseni u Poslanici Hebrejima na kraju povezuju s obećanjima iz Daniela 7? Zašto su te veze važne u kontekstu Isusove službe na Nebu? Čemu nas Daniel 7 uči o kraju svega ovozemaljskog i propadljivog?`