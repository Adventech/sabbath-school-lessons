---
title: 'Primanje U Posjed Kraljevstva'
date: 12/03/2022
---

### Biblijski tekstovi
Hebrejima 12,18-29; Izlazak 32,32; Daniel 7,9.10.13-22; Hagaj 2,6-9.20-22; Psalam 15,5; Psalam 16,8; Hebrejima 13,15.16.

> <p></p>
> “Zato primajući u posjed kraljevstvo koje se ne može uzdr-mati, čuvajmo i dalje milost. Njom i dalje štujemo Boga kako mu je ugodno, u strahu i poštovanju.” (Hebrejima 12,28)

Ulomak u Hebrejima 12,18-29, koji proučavamo ovoga tjedna, vrhunac je čitave Poslanice, a u njemu se glavni naglasak stavlja na ponavljanje poruke kojom je Poslanica i otpočela — da nam Bog progovara preko svojega Sina i mi Mu trebamo posvetiti posebnu pozornost (Hebrejima 1,1.2; 12,25). Opis Isusa u Hebrejima 12,22-24 sažima tvrdnje koje cijela Poslanica iznosi o Njemu: Isus je Posrednik novog Saveza i Njegova krv pruža spasenje vjernima. Njegova svećenička i kraljevska služba za nas razlog je za slavlje među nebeskim vojskama. I konačno, u Hebrejima 12,25-29 nalazi se posljednja i najvažnija opomena: dolazi Božji sud. To će za Njegove neprijatelje značiti uništenje, a Njegovom će narodu donijeti opravdanje i kraljevstvo (Hebrejima 12,28.29).

Završetak Poslanice još jednom potvrđuje važnost onoga što je Isus postigao na križu i upućuje vjernike na konačno ostvarenje Njegove pobjede u vrijeme drugog dolaska. Pavao se koristi slikama iz 7. poglavlja Knjige proroka Daniela kako bi čitatelje podsjetio na činjenicu da je Isus primio kraljevstvo od Boga Suca (Daniel 7,9-14) i da će ga podijeliti s vjernima, “Svecima Svevišnjega”, kojima će ono pripasti zauvijek (Daniel 7,18).

**Oikos: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 96—101.**