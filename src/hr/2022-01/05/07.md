---
title: 'Za Daljnje Proučavanje'
date: 28/01/2022
---

Vrlo je značajno što Pavao u Poslanici Hebrejima upotrebljava su- botnji počinak, a ne nedjelju, kao simbol spasenja milošću koje nam Bog nudi. Spominjanje subotnjeg počinka na taj način podrazumijeva da su vjernici njegovali i poštovali subotu. Međutim, od drugog stoljeća nalazimo dokaze o ključnoj promjeni unutar Crkve. Na svetkovanje subote nije se više gledalo kao na simbol spasenja, već kao na simbol odanosti judaizmu i starom Savezu, što je trebalo izbjegavati. Držanje subote počelo se izjednačivati s “judaiziranjem”. Na primjer, Ignacije Antiohijski (oko 110. godine) primijetio je: “Oni koji su živjeli po starom poretku našli su novu nadu. Oni više ne svetkuju subotu, nego dan Gospodnji — dan kada je naš život uskrsnuo s Kristom.” (Jacques B. Doukhan, Israel and the Church: Two Voices for the Same God, str. 42) Slično tome, Marcion je svojim sljedbenicima naložio da subotom poste, kao znak odbacivanja Židova i njihovog Boga, a Viktorin nije želio da izgleda kao da on “poštuje židovsku subotu”. (Vidi: Israel and the Church, str. 41—45) To što se na svetkovanje subote prestalo gledati kao na simbol spasenja milošću, dovelo je do zamiranja tog običaja u kršćan-skoj Crkvi.

“Subota je znak Kristove sile da nas učini svetima. Ona je dana svima onima koje Krist čini svetima. Kao znak Njegove sile koja posvećuje, subota je dana svima koji kroz Krista postaju dio Božjeg Izraela. ...

Subota ih upućuje na djela stvaranja kao dokaz Njegove veličanstvene moći u otkupljenju. Dok nas podsjeća na izgubljeni edenski mir, govori o miru obnovljenom kroz Spasitelja. Svako djelo u prirodi ponavlja Njegov poziv: ‘Dođite k meni svi koji ste umorni i opterećeni, i ja ću vas okrijepiti.’ (Matej 11,28)” (Ellen G. White, Isusov život, str. 227; u izvorniku 288,289)

**Pitanja za razgovor**

`1.	Kakav odnos postoji između svetkovanja subote i opravdanja vjerom?`

`2.	Kakva je razlika između pravog i legalističkog svetkovanja subote? Kako možemo ne samo znati, već i iskusiti tu razliku u vlastitom svetkovanju subote?`