---
title: 'Isus — Onaj Koji Daje Počinak'
date: 22/01/2022
---

### Biblijski tekstovi
Postanak 15,13-21; Hebrejima 3,12-19; 4,611; 4,1.3.5.10; Ponovljeni zakon 5,12-15; Hebrejima 4,8-11.

> <p></p>
> “Prema tome, preostaje narodu Božjemu neki subotni po-činak.” (Hebrejima 4,9)  

Prvo i drugo poglavlje Poslanice Hebrejima usredotočuju se na ustoličenje Isusa kao Vladara i Osloboditelja Božjeg naroda. Treće i četvrto poglavlje prikazuju Ga kao Onoga koji će nam pružiti počinak. Takav sadržaj ima smisla kad se sjetimo da je Savez s Davidom pretkazivao da će Bog obećanom kralju i njegovom narodu “pribaviti mir” — počinak od njihovih neprijatelja (2. Samuelova 7,10.11). Taj počinak moguć je sada kada Isus sjedi s desne strane Bogu.

Poslanica Hebrejima opisuje taj počinak kao mir koji pripada Bogu, ali i kao subotnji počinak (Hebrejima 4,1-11). Bog je taj mir koji je pripadao Njemu, pružio Adamu i Evi. Prva subota bila je doživljaj savršenstva s Onim koji je to savršenstvo omogućio. Bog obećava i subotnji počinak jer istinsko svetkovanje subote utjelovljuje obećanje da će Bog to savršenstvo i obnoviti.

Kad svetkujemo subotu, mi se sjećamo kako se Bog savršeno po-brinuo za naše potrebe prigodom stvaranja svijeta i Njegovog otkupljenja na križu. Međutim, istinsko svetkovanje subote, osim što nas, kao prvo i najvažnije, upućuje na stvaranje, nudi, u ovom nesavršenom svijetu, predokus budućnosti koju je Bog obećao.

**Oikos: Ovog tjedna čitamo iz knjige Ellen G. White,Patrijarski i proroci, Znaci vremena, 2020., stranice 42—49.**