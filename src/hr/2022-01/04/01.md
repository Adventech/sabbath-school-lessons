---
title: 'Isus, Naš Vjerni Brat'
date: 15/01/2022
---

### Biblijski tekstovi
Levitski zakonik 25,25-27; Hebrejima 2,1416; Hebrejima 11,24-26; 1. Korinćanima 15,50; Hebrejima 5,8.9; Hebrejima 12,1-4.

> <p></p>
> “Sad, budući da djeca imaju zajedničku krv i meso, jednako i sam postade sudionik u tome da smrću uništi onoga koji ima vlast nad smrću, to jest đavla.” (Hebrejima 2,14)

U prvom poglavlju Poslanice Hebrejima govori se o Isusu kao o Božjem Sinu, vladaru anđela, koji je “odsjev njegova sjaja i otisak njegove biti” (Hebrejima 1,3). U 2. poglavlju Isus je Sin Čovječji, koji je učinjen malo manjim od anđela i koji je uzeo ljudsku narav sa svim njezinim slabostima, do same smrti (Hebrejima 2,7).

U 1. poglavlju Poslanice Hebrejima Bog kaže o Isusu: “Ti si moj Sin.” (Hebrejima 1,5) U 2. poglavlju Isus govori o ljudskoj djeci kao o svojoj “braći” (Hebrejima 2,12).

U 1. poglavlju Otac proglašava Sinovu božansku vlast (Hebrejima 1,8-12). U 2. poglavlju Sin potvrđuje svoju vjernost Ocu (Hebrejima 2,13).

U 1. poglavlju Isus je Gospodin, Stvoritelj, Održavatelj i Vladar. U 2. poglavlju Isus je ljudski Veliki svećenik, milostiv i vjeran.

**Oikos: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 32—41.**