---
title: 'Isus — Vjerni Svećenik'
date: 29/01/2022
---

### Biblijski tekstovi
Hebrejima 5,1-10; Postanak 14,18-20; 1. Petrova 2,9; Hebrejima 7,1-3; Hebrejima 7,11-16.22.26.

> <p></p>
> “Uistinu takav nam je veliki svećenik i trebao: svet, nevin, neokaljan, sasvim različit od grešnika i uzvišeniji od nebesa.” (Hebrejima 7,26)

Jaz koji je postojao između Boga i nas izazvan je grijehom. Bio je to složen problem jer je grijeh podrazumijevao i iskvarenost naše naravi. Bog je svet i grijeh ne može postojati u Njegovoj prisutnosti, tako da nas je vlastita iskvarena narav odvojila od Boga, baš kao što se dva pola magneta, kad su pogrešno usmjerena, odbijaju. Osim toga, iskvarena ljudska narav onemogućila nam je da poštujemo Božji zakon. Grijeh povlači za sobom i nerazumijevanje. Ljudska bića izgubila su iz vida Božju ljubav i milost i počela gledati na Njega kao na gnjevnog i zahtjevnog.

Ovog ćemo tjedna vidjeti što su Otac i Sin učinili kako bi premostili taj jaz. Ulomak u Hebrejima 5—7 pruža nam temeljiti uvid u Isusovu ulogu kao Velikog svećenika. Pisac tumači njezino podrijetlo i svrhu (Hebrejima 5,1-10), a zatim potiče čitatelje da je ne zanemaruju (Hebrejima 5,11-6,8), već da se čvrsto drže nade koju im ona pruža (Hebrejima 6,9-20). On također tumači obilježja Njegove svećeničke službe (Hebrejima 7,1-10) i učinak koji ona ima na Božji odnos prema vjernicima (Hebrejima 7,11-28). Ovog ćemo se tjedna posebno usredotočiti na Hebrejima 5,1-10; 7,1-28.

**Oikos: Ovog tjedna čitamo iz knjige Ellen G. White,Patrijarski i proroci, Znaci vremena, 2020., stranice 50—56.**