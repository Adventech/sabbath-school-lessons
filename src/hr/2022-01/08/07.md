---
title: 'Za Daljnje Proučavanje'
date: 18/02/2022
---

“Ako su naša srca obnovljena na Božju sliku, ako je božanska ljubav usađena u našu dušu, neće li se onda i Božji zakon ostvarivati u našemu životu? Ako je načelo ljubavi usađeno u srce, ako je čovjek obnovljen na sliku Onoga koji ga je stvorio, onda je ispunjeno i no- vozavjetno obećanje: ‘Stavit ću zakone svoje u srca njihova i upisat ću ih u pamet njihovu.’ (Hebrejima 10,16) A ako je Zakon upisan u srce, neće li on oblikovati život? Poslušnost — služenje i odanost iz ljubavi — pravi je znak da smo Njegovi učenici. Tako i Pismo kaže: ‘Jer u ovome stoji ljubav prema Bogu: da vršimo njegove zapovijedi. ... Tko tvrdi: Poznajem ga, a ne vrši njegovih zapovijedi, lažac je, i u njemu nema istine.’ (1. Ivanova 2,4) Umjesto da nas oslobodi poslušnosti, upravo nas vjera — i samo vjera — čini sudionicima Kristove milosti, što nas osposobljava da budemo poslušni. ...

Što se više približavate Isusu, to ćete grešniji izgledati u svojim očima; pogled će vam biti jasniji pa ćete vidjeti oštru i jasnu razliku između svojega nesavršenstva i Njegove savršene naravi. To će biti dokaz da su Sotonine opsjene izgubile svoju snagu, i da oživljujući utjecaj Božjega Duha djeluje u vama.

Nikakva duboko ukorijenjena ljubav prema Isusu ne može stanovati u srcu koje još nije shvatilo svoju grešnost. Duša koja je preobražena Kristovom milošću divit će se Njegovom božanskom karakteru, ali ako još ne vidimo svoju moralnu izopačenost, to je nepogrešiv dokaz da nismo spoznali Kristovu ljepotu i Njegovo savršenstvo.” (Ellen G. White, Put Kristu, str. 62,67; u izvorniku 60,64,65)

**Pitanja za razgovor**

`1.	Razmislite o navedenim izjavama Ellen G. White. Što nam činjenica da ćemo, što se budemo više približavali Kristu, sve gre- snije izgledati u vlastitim očima, govori o tome da ne smijemo dopustiti da nas uviđanje vlastitih nedostataka dovede do takvog očaja da odbacimo vjeru?`

`2.	Zadržite se više na misli da se Zakon upisuje u naše srce. Što to znači za duhovni život jednog kršćanina? Kako bi nam istinsko razumijevanje i iskustveni doživljaj te istine mogli pomoći da izbjegnemo onu vrstu “poslušnosti” koja je zapravo običan lega- lizam — poslušnosti koja se naziva “mrtvim djelima” (Hebrejima 9,14)?`