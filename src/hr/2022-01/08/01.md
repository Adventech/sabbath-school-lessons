---
title: 'Isus — Posrednik Novoga Saveza'
date: 12/02/2022
---

### Biblijski tekstovi
Hebrejima 7,11-19; Hebrejima 8,10-12; Hebrejima 31,31-34; Hebrejima 8,1-6; Izlazak 24,1-8; Ezekiel 36,26.27.

> <p></p>
> “I sad, naš veliki svećenik dobio je toliko uzvišeniju službu koliko je posrednik boljega Saveza, boljega jer je uzakonjen na boljim obećanjima.” (Hebrejima 8,6)

Time što je živio savršenim životom, a zatim umro umjesto nas, Isus je posredovao novom, boljem Savezu između Boga i ljudi. On je svojom smrću ukinuo smrtnu kaznu koju su naši prijestupi zahtijevali i učinio je novi Savez mogućim.

Ta istina objašnjena je u Hebrejima 10,5-10, gdje je Isus prikazan kao Onaj koji je pokazao savršenu poslušnost kakvu Savez zahtijeva. U njemu se poziva na Psalam 40, koji govori o Mesijinoj želji da pokaže potpunu poslušnost Bogu: “Tada rekoh: ‘Evo dolazim! U svitku knjige piše za mene: Milje mi je, Bože moj, vršit volju tvoju, Zakon tvoj duboko u srcu ja nosim.’” (Psalmi 40,7.8) “U prvobitnom kontekstu taj izraz (‘vršiti volju tvoju’) opisivao je moralnu poslušnost Božjoj volji. Tim izrazom pisac Poslanice Hebrejima želio je pokazati da je Kristova žrtva ispunila Božju volju pruživši prihvatljivo pomirenje, što nisu mogle učiniti životinjske žrtve.” (The SDA Bible Commentary, sv. 7, str. 460)

Za Pavla taj psalam dobiva posebno značenje s Isusovim utjelovljenjem. Isus je bio oličenje novozavjetne poslušnosti. On je naš Uzor. Mi smo spašeni ne samo zahvaljujući Njegovoj smrti, već i Njegovoj savršenoj poslušnosti.


**Oikos: Ovog tjedna čitamo iz knjige Ellen G. White,Patrijarski i proroci, Znaci vremena, 2020., stranice 66—77.**