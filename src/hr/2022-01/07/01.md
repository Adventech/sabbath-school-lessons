---
title: 'Isus — Sidro Duše'
date: 05/02/2022
---

### Biblijski tekstovi
Hebrejima 6,4-6; Matej 16,24; Rimljanima 6,6; Hebrejima 10,26-29; Hebrejima 6,9-13;Hebrejima 6,17-20.

> <p></p>
> “Nju imamo kao pouzdano i čvrsto sidro duše koje prodire u prostor iza zastora kamo je ušao za nas u svojstvu preteče Isus pošto je zauvijek postao veliki svećenik sličan Melkisedeku.” (Hebrejima 6,19.20)

U Hebrejima 5,11—6,20 prekida se teološko izlaganje o Isusovoj svećeničkoj službi u našu korist. Pavao tu ubacuje ozbiljno upozorenje o opasnosti koju sa sobom nosi otpadanje od Krista.

Ljudima je očito prijetila opasnost da krenu nizbrdo klizavom padinom samosažaljenja i bezvjerja. Apostol Pavao se zabrinuo da su duhovna osjetila njegovih čitatelja i slušatelja otupjela zbog teškoća s kojima su se suočavali i da će zbog toga prestati rasti u svojem razumijevanju i doživljavanju Evanđelja.

Nije li to moguća opasnost za sve nas — da se obeshrabrimo zbog kušnji i tako otpadnemo od vjere?

Međutim, to ozbiljno upozorenje završava toplim ohrabrenjem. Pavao iskazuje povjerenje prema svojim čitateljima i veliča Isusa kao utjelovljenje Božjeg neraskidivog obećanja o njihovom spasenju (Hebrejima 6,9-20). Taj ciklus upozorenja i ohrabrenja ponavlja se i u Hebrejima 10,26-39.

Proučit ćemo taj ciklus i usredotočiti se na snažne riječi ohrabrenja koje nam pruža Isus.

**Oikos: Ovog tjedna čitamo iz knjige Ellen G. White,Patrijarski i proroci, Znaci vremena, 2020., stranice 57—65.**