---
title: 'Isus Nas Uvodi Iza Zavjese'
date: 26/02/2022
---

### Biblijski tekstovi
Hebrejima 9,24; Izlazak 19,3.4; Hebrejima 12,18-21; Levitski zakonik 16,1.2; Hebrejima 10,19-22; Kološanima 3,1.

> <p></p>
> “Krist, naime, nije ušao u Svetinju nad svetinjama na-pravljenu rukom, koja je samo slika prave, nego u samo nebo, da posreduje za nas pred licem Božjim.” (Hebrejima 9,24)

Kada su se učenici, odmah nakon što je Isus uzašao na Nebo, vratili s Maslinske gore, bili su ispunjeni duhom radosti i pobjede. Njihov Učitelj i Prijatelj primio je vlast nad ovim svijetom i pozvao ih je da pristupaju Bogu u Njegovo ime s punim pouzdanjem da će Bog blagonaklono odgovoriti na njihove molitve (Ivan 14,13.14). Iako su i dalje živjeli u svijetu i podnosili napade zlih sila, njihova nada je bila snažna. Znali su da im je Isus otišao pripremiti mjesto (Ivan 14,1-3). Znali su da je On Vođa njihovog spasenja i da im je svojom krvlju utro put u nebesku domovinu.

Isusovo uzašašće na Nebo središnja je točka u teologiji Poslanice Hebrejima. Ono označava početak Isusove vladavine i početak Njegove velikosvećeničke službe za nas. Konačno, i što je još važnije, Isusovo uzašašće označava trenutak kada je na snagu stupio novi Savez koji nam pruža mogućnost da hrabro pristupimo Bogu u vjeri. Mi sada imamo prednost pristupati Bogu s povjerenjem zahvaljujući Isusu i zaslugama Njegove pravednosti.

**Oikos: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 84—89.**