---
title: 'Za Daljnje Proučavanje'
date: 04/03/2022
---

“Kristovo uzašašće na Nebo bilo je znak da će Njegovi sljedbenici primiti obećani blagoslov. Njega su trebali čekati prije nego što krenu na rad. Kad je Krist prošao kroz nebeska vrata, bio je ustoličen uz obožavanje anđela. Čim je ovaj obred bio završen, Sveti Duh je sišao na učenike kao snažna struja i Krist je bio proslavljen slavom koju je oduvijek imao kod Oca. Izlijevanje Duha na Pedesetnicu bilo je nebeska poruka da je Otkupiteljevo ustoličenje završeno. U skladu sa svojim obećanjem, poslao je s Neba Svetoga Duha na svoje sljedbenike kao jamstvo da je kao svećenik i kralj primio svaku vlast na Nebu i na Zemlji, i da je Pomazanik svojeg naroda. ...

Mogli su s pouzdanjem izgovarati Isusovo ime; nije li On bio sada njihov Prijatelj i stariji Brat? Dovedeni u tako usku zajednicu s Kristom, već su sada sjedili s Njim na nebesima. Kako su žarkim riječima odjenuli svoje misli dok su svjedočili za Njega!” (Ellen G. White, Djela apostolska, str. 25,29; u izvorniku 38,46)

**Pitanja za razgovor**

`1.	Psalmist kaže: “Žedna mi je duša Boga, Boga živoga, o kada ću doći i lice Božje gledati?” (Psalam 42,3) Kako i mi možemo osjetiti istu žeđ za Božjom prisutnošću? Ako se sada ne radujemo Božjoj prisutnosti kada Mu pristupamo i klanjamo se u vjeri, hoćemo li se radovati u budućnosti? Zašto se možemo radovati pred Bogom?`

`2.	U jednoj knjizi u kojoj se ismijava vjera govori se o tome kako je netko napravio robota koji je, navodno, trebao vjerovati umjesto nas. Premda je riječ o satiri, zašto moramo paziti da ne ponovimo ono isto što je Izrael učinio u pustinji, to jest, da ne tražimo posrednike između Boga i nas? Mi bismo drugima prepustili da umjesto nas proučavaju Bibliju i nalaze u njoj dragulje istine. Neki su u kušnji da pomisle kako molitve drugih ljudi kad se mole za njih imaju pred Bogom veću težinu nego njihove vlastite molitve. Zašto bismo trebali izbjegavati tu duhovnu zamku? Zašto možemo zahvaljujući Isusu pristupati Bogu bez potrebe za bilo kim drugim?`

`3.	Poslanica Hebrejima govori o sigurnosti spasenja. Zašto ipak moramo biti oprezni da se ne uljuljkamo u lažnu sigurnost?`