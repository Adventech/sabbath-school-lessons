---
title: 'Danas Te Rodih'
date: 13/01/2022
---

U Hebrejima 1,5 zabilježene su riječi koje je Otac uputio Isusu: “Ti si moj Sin; ja te danas rodih.” ©to znači da je Isus “rođen”, i kada se to dogodilo? Zar to ne pokazuje da je Bog na neki način stvorio Isusa u prošlosti, kao što mnogi vjeruju?

`Pročitajte sljedeće retke: Hebrejima 1,5; 2. Samuelova 7,1214; Psalam 2,7; Luka 1,31.32. Koje je obećanje upućeno Davidu Pavao primijenio na Isusa u Poslanici Hebrejima`?

Isus je rođen u smislu da je bio postavljen ili “posvojen” od Boga kao obećani Vladar, Sin Davidov. Pojam božanskog posvajanja vladara bio je uobičajen u grčko-rimskom svijetu i na Istoku. To je vladaru davalo legitimitet i moć nad zemljom.

Međutim, Bog je Davidu obećao da će njegov Sin biti pravi legitimni Vladar naroda. On će Davidovog Sina “posvojiti” kao svojeg vlastitog. Tako će Kralj iz Davidove loze postati Božji štićenik i Njegov nasljednik. Savez je ispunjen u Isusu kao Davidovom Sinu. Bog će pobijediti Njegove neprijatelje i dati Mu narode u baštinu (Psalam 89,27; 2,7.8).

Kao što čitamo u Rimljanima 1,3.4 i Djelima 13,32.33, Isus je javno proglašen Božjim Sinom. Isusovo krštenje i preobraženje bili su trenuci kada je Bog imenovao i proglasio Isusa svojim Sinom (Matej 3,17; 17,5).

Ipak, prema Novom zavjetu, Isus je postao “Božji Sin u sili” kada je uskrsnuo i sjeo s desne strane Bogu. U tom trenutku Bog je ispunio svoje obećanje Davidu da će njegovog Sina posvojiti kao vlastitog, i da će Njegovo prijestolje nad narodima biti utvrđeno zauvijek (2. Samue- lova 7,12-14).

Prema tome, car (simbol Rima) nije bio legitimni “Božji Sin”, vladar naroda. To je bio Isus Krist. Isusovo “rođenje” odnosilo se na početak Njegove vladavine nad narodima, a ne na početak Njegovog postojanja jer je Isus postojao oduvijek. Nije bilo vremena kada Isus nije postojao jer je On Bog.

U Hebrejima 7,3 stoji da Isus nema “ni početka ni svršetka života” (usporedi Hebrejima 13,8) jer je On vječan. Dakle, misao Isusu kao Božjem “jedinorođenom Sinu” ne odnosi se na narav Krista kao božanstva, već na Njegovu ulogu u planu spasenja. Svojim utjelovljenjem Krist je ispunio sva obećanja Saveza.