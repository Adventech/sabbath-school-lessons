---
title:  Za daljnje proučavanje
date:   08/12/2023
---

Jedna od osnovnih ideja koju možemo preuzeti iz Pavlovog doživljaja na Areopagu njegovo je proučavanje kako pristupiti nedosegnutim nevjernicima, što je rezultiralo osnivanjem male skupine vjernika u Ateni.

“Apostolove riječi i opis njegova ponašanja i sredine, kako ih je zapisalo nadahnuto pero, trebali su biti prenošeni svim budućim naraštajima svjedočeći o njegovom nepokolebljivom pouzdanju, odvažnosti u samoći i protivljenju te pobjedi koju je u samom srcu poganskog svijeta izvojevao za kršćanstvo.

Pavlove riječi sadrže riznicu znanja za Crkvu. Nalazio se u takvoj situaciji da je lako mogao reći nešto što bi razdražilo njegove ohole slušatelje i izložilo ga nevolji. Da je u svojem govoru izravno napao njihove bogove i velikane grada, moglo se dogoditi da bi dijelio Sokratov usud. Ali on je s uglađenošću proisteklom iz božanske ljubavi pažljivo odvratio njihove misli od poganskih božanstava i objavio im pravog Boga, njima nepoznatog.” (Ellen G. White, Djela apostolska, str. 151; u izvorniku 240,241)

Izravnim kontaktom s ljudima, proučavanjem njihove kulture i religije i pokazivanjem poštovanja prema njihovoj privrženosti duhovnim pitanjima, Pavao je postigao nešto značajno u Ateni — nešto što je postalo riznica znanja za Crkvu. Izbjegao je sukob sa svojim slušateljima. I to je samo po sebi bilo veliko, Bogom nadahnuto dostignuće. Prema Ellen G. White, to je riznica znanja na koju mi kao Crkva trebamo obratiti pozornost u ovom događaju.

**Pitanja za razgovor**

`1.	Uzimajući kao uzor izvještaj o Pavlovom djelovanju u Ateni,koji je prvi korak koji bi trebao učiniti svatko tko započinje novi evanđeoski projekt u nekom gradu?`

`2.	Kako se kršćanin treba ponašati da bi moga graditi mostoveprema ljudima u gradu (a iskreno govoreći i bilo gdje drugdje) koji ne poznaju Boga?`

`3.	Kada nas izazivaju suvremene vrste idola, što bismo trebaliizbjegavati, posebno u početku, dok počinjemo novo djelo među ljudima koji te idole obožavaju?`

`4.	Pavao se mogao zaustaviti nakon što je upoznao te ljude sistinom o Bogu koji ih ljubi, i oni bi bili zadovoljni. Ali onda je prešao granicu spomenuvši uskrsnuće, zbog čega su ti ljudi pomislili da je on u teškoj zabludi. Je li to trebao učiniti? Zašto jest ili zašto nije?`