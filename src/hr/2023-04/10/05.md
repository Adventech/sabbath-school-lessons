---
title:  PREDSTAVLJANJE NOVOG BOGA
date:   06/12/2023
---

Sada, kad je privukao pozornost mislilaca u Ateni, Pavao je svoje slušatelje uputio na nebeskog Boga.

`Pročitajte Djela 17,24-27. Kojim se pristupom Pavao koristi u nastojanju da dopre do tih ljudi?`

Onima koje su zanimale duhovne stvari da su čak sagradili žrtvenik nepoznatom Bogu, Pavlove riječi o Bogu Stvoritelju koji ne živi u hramu i nije Mu potrebno ništa od ljudi, već, naprotiv, On zadovoljava ljudske potrebe, zvučale su izazovno. Za kulturu ogrezlu u grčkoj mitologiji, prema kojoj su bogovi nepredvidljivi, sebični i okrutni, ideja o Bogu kakvog je Pavao opisao bila je čudesno primamljiva. I tako su ljudi s Areopaga napravili svoje prve korake prema Bogu ljubavi.

Činjenica je da se taj Bog, koji im je bio nepoznat, mogao upoznati! On je čak i želio da Ga upoznaju.

Pavao je na Areopagu vjerojatno rekao više od tih par riječi koje je Luka iznio u ovom izvještaju. Čini se logičnim da je Luka zbog prostora jednostavno sažeo Pavlov govor. Ako je to točno, onda je svaku od misli o kojima smo dosad čitali Pavao vjerojatno detaljnije objasnio. Zato ćemo posebno iznijeti misli iz tog Pavlovog govora:

1.	Pavao najprije pohvaljuje njihovu trenutačnu duhovnu osviještenost i iskrenost.

2.	Zatim pokazuje da je proučavao njihovo vjerovanje i da je, u tomešto je saznao, našao nešto što cijeni.

3.	Onda im govori o nečemu što oni, što je shvatio proučavajućinjihovu religiju, ne razumiju.

4.	Nakon toga im otkriva ono što je znao da im je očajnički potrebno, činjenica da Bog postoji, da ih ljubi i da nije daleko od njih.

5.	Konačno, na kraju svojega govora, Pavao ih upozorava što značiodbaciti spoznaju o tom Bogu kojega još uvijek ne poznaju.

Pavao ih je odveo najdalje što je mogao na osnovi onoga što je znao o njihovim vjerovanjima. I ako ih je uspio dotle dovesti, to je bio dobar napredak.

`Zapazite Pavlovo pozivanje na stvoreni svijet i Boga kao Stvoritelja (vidi također i Rimljanima 1,18-25). Zašto je to tako dobar pristup, bar u početku, za većinu ljudi? Što u stvorenom svijetu tako snažno upućuje na Boga?`