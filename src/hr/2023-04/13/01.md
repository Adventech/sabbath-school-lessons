---
title:  Dovršetak Božje misije
date:   23/12/2023
---

### Biblijski tekstovi:
Otkrivenje 1,1-7; 1. Petrova 2,9; Otkrivenje 14,6-12; Luka 11,23; 1. Timoteju 2,4; Otkrivenje 21,1-4.

> <p></p>
> “Budući da će se ovo sve tako raspasti, kakvi sve onda morate biti svetim življenjem i pobožnošću dok očekujete dolazak dana Božjega!” (2. Petrova 3,11.12)

Otkrivenje ispunjava naš um prizorima svršetka. U središtu knjige nalazi se sukob između Krista i Sotone. Sotona je izgubio vlast nad Zemljom i sada proganja one koji su ostali vjerni Bogu. Vrhunac knjige Isusov je povratak po svoju djecu — pravednike koji budu živi u tom trenutku i sve vjerne koji su umrli još od pada Adama i Eve. Ta knjiga govori i o uništenju Sotone i zlih ognjem, i o uspostavljanju Isusovog vječnog kraljevstva na novoj Zemlji.

Proučavatelji Otkrivenja s oduševljenjem istražuju i trude se prepoznati prorečene znakove i događaje koji su obilježili crkvenu povijest od prvog stoljeća do naših dana na svršetku vremena. I u pravu su što to čine.

Međutim, u posljednjoj pouci za ovo tromjesečje uvjerit ćemo se da je Otkrivenje zapravo evanđeosko djelo usredotočeno na Boga misionara koji nas poziva da budemo misionarska crkva. Naš poziv da svijetu objavljujemo “sadašnju istinu” trajat će sve dok se svaka osoba ne odluči za ili protiv Boga.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 243—249.**