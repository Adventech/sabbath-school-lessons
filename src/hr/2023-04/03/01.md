---
title:  Božji poziv u misiju
date:   14/10/2023
---

### Biblijski tekstovi:
Postanak 11,1-9; Postanak12,1-3; Daniel 9,24-27, Matej 1,21; Postanak 12,10-13,1; Djela 8,1-4; Djela 1,8.

> <p></p>
> “Kad Sveti Duh siđe na vas, primit ćete silu i bit ćete moji svjedoci u Jeruzalemu, po cijeloj Judeji i Samariji, i sve do kraja Zemlje.” (Djela 1,8 — Suvremeni hrvatski prijevod)

Bog nas ponekad može izvesti iz naše zone udobnosti i učiniti nas svojim svjedocima. Katkad ta promjena može poslužiti postizanju Njegovih ciljeva, kao što je primjer raseljavanja ljudi okupljenih oko Babilonske kule. “Ovo raseljavanje bio je način da se Zemlja naseli i time ostvari Gospodnji cilj onim istim načinom koji su ljudi koristili da spriječe njegovo ispunjenje.” (Ellen G. White, Patrijarsi i proroci, str. 93) Abraham je, s druge strane, iz svoje domovine krenuo u drugu (Postanak 12) radi svjedočenja. Isusovi učenici, koji su najprije djelovali samo među svojim narodom (Djela 3), prešli su na rad i za druge (Djela 8,14). U Djelima 1,8 Isus je postavio načelo širenja Evanđelja: trebali su početi lokalno, u Jeruzalemu i Judeji, zatim prijeći u Samariju i na kraju otići u sve krajeve Zemlje.

Što se nas tiče, čak i ako ne napustimo svoju zemlju, Bog ipak želi da radimo među ljudima u našoj sredini. Kada je crkva u Jeruzalemu postala zadovoljna svojim stanjem, njezini članovi bili su se prisiljeni raspršiti. Premda je došlo do progona i stradanja ljudi, ti nesretni događaji postali su sredstvo za širenje Radosne vijesti po cijelom svijetu.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 169—177.**