---
title:  KAKO POSTATI BLAGOSLOV CIJELOM SVIJETU
date:   16/10/2023
---

`Pročitajte Postanak 12,1-3. U kojem je smislu Božji nalog Abrahamu bio zapravo poziv u misiju?`

Bog je pozvao Abrama (čije ime je poslije promijenio u Abraham) da napusti svoju zemlju i svoj narod i ode u drugu zemlju. Sve je to bilo dio Božjeg plana da upotrijebi Abrahama kao sredstvo za ispunjenje božanskih ciljeva na Zemlji. I Abraham je pošao po riječi Gospodnjoj. Ako Bog ima neki plan za vas, to bi mogao biti poziv da napustite svoju širu obitelj ili svoj narod, i da odete na neko mjesto kamo vas On upućuje da biste Mu služili u namjeri da budete blagoslov za druge.

`Pročitajte sljedeće tekstove. Što nam svaki pojedini govori o Božjem savezu, Njegovom obećanju nama?`

`Postanak 3,15`

`Postanak 17,19 `

`Postanak 24,17 `

`Izaija 9,6`

`Daniel 9,24-27 `

`Matej 1,21 `

Iz navedenih tekstova jasno se vidi da je Bog želio ispuniti obećanje dano u Edenskom vrtu da će doći Onaj koji će biti rješenje za problem grijeha. To rješenje, Isus Krist Mesija, trebalo je doći preko Abrahamove i Izakove loze (preko Sare). U Hebrejima 11,9 stoji da su Izak i Jakov bili baštinici obećanja o blagoslovu koje je Bog dao Abrahamu.

Ne znamo točno koliko je sam Abraham razumio i bio svjestan na koji će se način obećani Potomak pojaviti preko njega, ali u svakom slučaju on se iselio u vjeri. “Vjerom se Abraham pokori kad primi poziv da ode u zemlju koju je imao primiti u baštinu. Ode, iako nije znao kamo ide.” (Hebrejima 11,8)

Kakav je to primjer za nas!

`Pretpostavimo da ste vi pozvani od Boga da nekamo idete, “ne znajući” točno kamo? Kako biste reagirali i zašto?`