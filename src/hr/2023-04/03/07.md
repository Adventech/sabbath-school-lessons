---
title:  Za daljnje proučavanje
date:   20/10/2023
---

U knjizi Ellen G. White Djela apostolska pročitajte poglavlja “Veliki nalog”, str. 17—22, i “Čovjek koji je tražio istinu”, str. 83—89.

“Prije nego što je uzašao na Nebo, Krist je svojim učenicima dao nalog. Rekao im je da trebaju biti izvršitelji Njegove oporuke kojom je svijetu ostavio blaga vječnog života. Vi ste bili svjedoci mojeg požrtvovnog života za dobro svijeta, rekao im je. Vidjeli ste kako sam radio za Izraela. Premda moj narod nije htio doći k meni da imaju život, premda su svećenici i starješine učinili sa mnom što su htjeli, oni još uvijek trebaju dobiti priliku da prihvate Božjeg Sina. Vidjeli ste da primam sve koji dolaze k meni priznajući svoje grijehe. Onoga koji dolazi k meni, neću izbaciti. Vama, svojim učenicima, povjeravam ovu vijest milosti. Trebate je objaviti Židovima i poganima podjednako — prvo Izraelu, a onda svim narodima, jezicima i pucima. Sve koji vjeruju treba okupiti u jednu Crkvu.” (Ellen G. White, Djela apostolska, str. 18)

Veliki nalog je jasan: “Zato idite i učinite sve narode učenicima mojim!” (Matej 28,19) Prema tomu, definitivno je riječ o odlaženju drugima, posebno drugim narodima.

“Evanđeoski nalog velika je misionarska povelja Kristovog kraljevstva. Učenici su trebali marljivo raditi za duše upućujući svima poziv milosti. Oni nisu smjeli čekati da narod dođe k njima; svojom viješću trebali su ići k ljudima.” (Ellen G. White, Djela apostolska, str. 18,19)

“U našem svijetu ima mnogo onih koji su Božjem kraljevstvu bliže nego što mislimo. U ovom mračnom svijetu grijeha Gospodin ima mnoge skupocjene dragulje kojima će odvesti svoje vjesnike. Mnogi će mudrost Božju cijeniti više od svake zemaljske prednosti i postati vjerni svjetlonoše. … Uvjerena da je Petrov postupak bio izravno ispunjenje Božje namjere i da su njihove predrasude i isključivost potpuno suprotne duhu Evanđelja, slavila su Boga govoreći: ‘Dakle, i poganima je Bog dao obraćenje koje vodi u život!’ Tako su, bez sukoba, srušene predrasude, odbačena isključivost uspostavljena vjekovnim običajem i otvoren put da se Evanđelje naviješta i neznabošcima.” (Ellen G. White, Isto, str. 89)

**Pitanja za razgovor**

`1.	Kako biste definirali riječ “misija” kad je primijenite navlastiti život?`

`2.	Na koje biste načine mogli svakodnevno provoditi misijusvojim stavom i ponašanjem? Kako možete biti više usmjereni na misiju dok obavljate svoje svakidašnje dužnosti?`

`3.	Koliko je važno preispitati svoje srce i tražiti silu odozgo dabismo se očistili od predrasuda prema onima koji nisu slični nama?`