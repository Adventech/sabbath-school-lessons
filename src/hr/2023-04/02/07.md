---
title:  Za daljnje proučavanje
date:   13/10/2023
---

Za svjedočanstvo svim narodima. “Spasiteljeve riječi: ‘Vi ste svjetlo svijetu’, ukazuju na činjenicu da je On svojim sljedbenicima povjerio misiju svjetskih razmjera. Kao što sunčeve zrake prodiru do najudaljenijih krajeva zemaljske kugle, tako Bog želi da svjetlo Evanđelja dopre do svake duše na Zemlji. Kada bi Kristova crkva ispunjavala namjeru našega Gospodina, svjetlo bi obasjalo sve ‘koji prebivaju u tamnom predjelu smrti’. Umjesto da se grupiraju zajedno i izbjegavaju odgovornost i nošenje križa, članovi Crkve raspršili bi se po svim zemljama dopuštajući da Kristovo svjetlo svijetli preko njih. Radili bi kao što je On radio na spasenju duša, i tako bi se ova ‘Radosna vijest o kraljevstvu’ brzo proširilo po cijelom svijetu.

Iz svih zemalja čuje se makedonski poziv: ‘Dođite i pomozite nam.’ Bog je otvorio polja pred nama. Nebeska bića surađuju s ljudima. Providnost ide ispred nas i božanska sila udružuje se s ljudskim naporima. Slijepi su oni koji ne vide djelo Gospodnje, i gluhi oni koji ne čuju poziv vjernog Pastira svojim ovcama. Neki su čuli Božji poziv i odazvali se. Neka Mu se svako posvećeno srce sada odazove objavljujući životodavnu poruku. Ako muškarci i žene ponizno i vjerno preuzmu djelo koje im je Bog dao i namijenio, pokazat će se božanska sila u obraćenju mnogih na istinu. Rezultati njihovih napora bit će veličanstveni.” (Ellen G. White, The Advent Review and Sabbath Herald, 14. prosinca 1912.)

**Pitanja za razgovor**

`1.	Vjerodostojnost Crkve u zajednici uglavnom je određena mjerom u kojoj mi — Kristovo Tijelo — u svojem životu pružamo primjer Božje ljubavi dok ispunjavamo Njegovu misiju. Kako se vi osobno odnosite prema tom izazovu?`

`2.	Kako vašu crkvu vide i razumiju njezini susjedi koji nisuadventisti? Kako to znate? Ako je njihovo mišljenje pozitivno, što možete učiniti da ga još više utvrdite? Ako je negativno, što možete učiniti da ga promijenite?`

`3.	Zašto je toliko važno da “neprolazna Radosna vijest” ostaneu središtu naše misije u svijetu? Kakvu nadu možemo pružiti bilo komu, bilo gdje, ako se ona ne temelji na velikoj nadi koju imamo zahvaljujući Evanđelju, Radosnoj vijesti o tome što je Isus učinio za nas na križu?`