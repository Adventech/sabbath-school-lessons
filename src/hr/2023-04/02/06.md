---
title:  "SVIJET — MISIJSKO POLJE"
date:   12/10/2023
---

`Pročitajte Otkrivenje 7,9.10. Što nam taj tekst govori o dalekosežnom geografskom opsegu Božje misije?`

Pouka za ovaj tjedan s razlogom raščlanjuje dva ključna retka koji govore o misiji, koji naglašavaju presudnu važnost stvaranja učenika u skladu s Velikim nalogom i viješću o neprolaznoj Radosnoj vijesti. Zanimljivo je da ti redci imaju najmanje jednu zajedničku točku koja ih povezuje, a to je misija. Tako u prvom slučaju čitamo: “Zato idite i učinite sve narode učenicima mojim!” (Matej 28,19), a u drugom: “… koju mu je trebalo navijestiti stanovnicima zemlje: svakom narodu i plemenu, jeziku i puku.” (Otkrivenje 14,6)

Drugim riječima, Kristovo Evanđelje treba navijestiti svim pucima, plemenima, jezicima i narodima. Pod utjecajem Evanđelja, svi spašeni trebaju se ujediniti u jedno veliko bratstvo. Imamo samo jedan Uzor koji trebamo oponašati — Krista. Ako prihvatimo istinu kakva je u Isusu, etničke predrasude i zavist bit će raspršene, a duh istine spojit će naša srca u jedno. Kada je rekao: “… pa ćete mi biti svjedoci” (Djela 1,8), Isus je imao na umu tri različita geografska područja:

1.	područje: “Pa ćete mi svjedoci u Jeruzalemu.” U to vrijeme Njegoviučenici bili su vrlo blizu Jeruzalema. Dakle, Isus je u biti rekao: “Svoje iskustvo s Bogom počnite iznositi onima koji su vam bliski.” Misija počinje od kuće, obitelji, susjeda, prijatelja. To je naše početno misionarsko polje.

2.	područje: Isus zatim nastavlja: “… u svoj Judeji, u Samariji.”Naša misija obuhvaća i one koji su nam na neki način bliski, ali su u isto vrijeme i udaljeni od nas. U ovoj su skupini ljudi koji možda govore istim jezikom kao i mi — koji imaju sličnu kulturu, ali nisu dio naše životne svakodnevnice. To nam je sljedeće misionarsko polje.

3.	područje: Nakon toga Krist kaže: “… sve do kraja zemlje.” Bognas poziva da pođemo k ljudima iz svih mjesta, naroda, jezika i etničkih skupina. To je naše konačno misionarsko polje.

Izazov: Tijekom ovoga tjedna molite se svakog dana za društvenu zajednicu u kojoj živite. Bog vas je tu postavio s razlogom.

Dodatni izazov: Istražite demografiju svojeg područja (kakvi ljudi žive oko vas) — proučite etničko i vjersko podrijetlo, stare, mlade, siromašne, bogate, jezike kojim se govori itd. Zamolite Boga da vam pokaže kako možete biti posrednici Njegove ljubavi prema tim ljudima.