---
title:  "Misija za nedosegnute (2)"
date:   09/12/2023
---

### Biblijski tekstovi:
1. O kraljevima 11,1-6; Matej 4,23-25; Matej 15,22-28; Marko 7,24-30; Djela 10,34.35; Matej 8,10.

> <p></p>
> “Na to joj reče Isus: ‘O ženo, velika je tvoja vjera. Neka ti bude kako želiš!’ Istoga časa ozdravi njezina kći.” (Matej 15,28)

Bog ljubavi od samog je početka tražio svoju izgubljenu djecu (Postanak 3,9), i do naših dana taj isti Bog koji ljubi nastoji doprijeti do izgubljenih (vidi Otkrivenje 14,6-12), uključujući i izgubljene koji žive u gradovima. Ujedinjeni narodi objavili su 2018. najnoviji podatak da 55 posto stanovništva planeta živi u urbanim sredinama i da će ta brojka porasti (ako vrijeme potraje) na 68 posto do 2050. godine. Dakle, nemamo izbora — moramo svjedočiti onima koji žive u gradovima.

Ipak, mnogi pripadnici Božjeg naroda, kada su pozvani da svjedoče u nekom gradu, ponašaju se kao Jona — traže bilo kakav razlog da pobjegnu od tog zadatka. “Uistinu, sve što je nekoć napisano, napisano je nama za pouku, da strpljivošću i utjehom, koje daje Pismo, trajno imamo nadu.” (Rimljanima 15,4) A to vrijedi i za ono što je napisano o Joni.

Dok je bio na ovom svijetu, Isus je služio ne samo stanovnicima gradova u Izraelu, već i u stranim krajevima koji nisu pripadali židovskom, izabranom narodu.

Ovog ćemo tjedna proučavati biblijski izvještaj o Kristovoj misiji u Tiru i Sidonu i izvući pouke koje možemo primijeniti u svojem životu danas.

**Oikos: Ovog tjedna čitamo iz knjige Ellen G. White,Proroci i kraljevi, Znaci vremena, 2018., stranice 222—232.**