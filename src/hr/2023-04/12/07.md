---
title:  Za daljnje proučavanje
date:   22/12/2023
---

“Svakoj obitelji i svakoj školi, svakom roditelju, nastavniku i djetetu koje je obasjala svjetlost Evanđelja, upućeno je pitanje postavljeno kraljici Esteri u onom značajnom trenutku izraelske povijesti: ‘Tko zna nisi li se baš i popela do kraljevske časti zbog časa kao što je ovaj?’ (Estera 4,14)” (Ellen G. White, Odgoj, str. 217,218; u izvorniku 263)

“Estera je bila prelijepa Židovka, rođakinja Mordokaja koji ju je uzeo u svoj dom nakon smrti njenih roditelja, i volio ju je kao svoju kći. Bog ju je upotrijebio za izbavljenje židovskog naroda u Perziji.” (Napomena: Ovaj odlomak uvodni je materijal o Esteri, uključen u knjigu Daughters of God na 45. strani, i nije ga napisala Ellen G. White. A sljedeća dva odlomka napisala je ona.)

“U davna vremena Bog je na divan način djelovao preko posvećenih žena koje su se udruživale u Njegovom djelu s ljudima koje je On izabrao da budu Njegovi predstavnici. Bog je koristio žene za velike i odlučujuće pobjede. U više ih je navrata, u izvanrednim prilikama, izvodio u prvi plan i preko njih radio na spasenju mnogih života. Preko kraljice Estere Bog je ostvario silno izbavljenje svojeg naroda. U vrijeme kada se činilo da ih nikakva sila ne može spasiti, Estera i žene povezane s njom su postom, molitvom i blagovremenim djelovanjem pritekle u pomoć i donijele izbavljenje svojem narodu. ... Proučavanje ženskog doprinosa Božjem djelu u starozavjetno vrijeme naučit će nas nečemu što će nam omogućiti da se suočimo s izvanrednim prilikama koje se javljaju u djelu danas. Možda nećemo dospjeti na tako ključan i istaknut položaj kakav je imao Božji narod u Esterino vrijeme, ali obraćene žene često mogu odigrati važnu ulogu na nekim skromnijim položajima. Mnoge žene su tako radile i još uvijek rade.” (Ellen G. White, Isto, str. 45,46)

**Pitanja za razgovor**

`1.	Knjiga o Esteri ostavlja nas s nekim pitanjima na kojanemamo odgovor, posebno u vezi s njezinom ulogom na kraljevskom dvoru, premda je bila uzdignuta na položaj kraljice. Kako to možemo pomiriti s njezinom vjerom, i je li to uopće moguće?`

`2.	Čuvene Esterine riječi: “Pa treba li da poginem, poginut ću”(Estera 4,16), odzvanjaju kroz stoljeća kao primjer vjernosti čak i pri suočavanju sa smrću. U kojem smislu te njezine riječi odražavaju ono s čim će se Božji narod suočiti u posljednjim danima, kada događaji pretkazani u 13. poglavlju Otkrivenja postanu stvarnost?`

`3.	Razgovarajte u razredu o pitanju postavljenom na krajuodsjeka za ponedjeljak, je li katkad bolje ne otkrivati svoju vjeru. Vrijedi li to i za nas?`