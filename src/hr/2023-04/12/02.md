---
title:  ZAROBLJENIK U STRANOJ KULTURI
date:   17/12/2023
---

Nikad nije lako biti prognanik u stranoj kulturi. Možda je nama danas teško shvatiti s čime su se Židovi suočavali, prvo pod Babiloncima, a zatim i Perzijancima.

Rijetko tko od nas živi, na primjer, u nekoj zemlji u kojoj su načela adventističke vjere u dobroj mjeri utkana u državne zakone. Međutim, židovski narod je prije izgnanstva živio u svojoj domovini u kojoj su načela njihove vjere bila utkana u zemaljske zakone.

Zamislite koliko je to trebalo olakšati ljudima da budu vjerni Bogu. Na kraju krajeva, koliko bi lakše bilo svetkovati sedmi dan subotu kada bi to bilo sastavni dio zakonskih propisa zemlje?

S druge strane, sveta povijest pokazuje nam da bez obzira na zakonske odredbe u zemlji, čak i ako su one naklonjene vjeri, vjernost mora dolaziti iz srca, iznutra, u protivnom će sigurno uslijediti širenje grijeha, otpadništvo i propast.

“Jahve reče: ‘Jer mi narod ovaj samo ustima pristupa i samo me usnama časti, a srce mu je daleko od mene, i njegovo štovanje naučena ljudska uredba.’” (Izaija 29,13)

Nasuprot tomu, one koji su čvrsto odlučili ostati vjerni, čak ni najnepovoljnije okruženje ne može ih odvratiti od toga.

`Pročitajte Daniel 1,1-12; 3,1-12; 6,1-9. Koliko god da je svaka od tih situacija jedinstvena, što nam ti izvještaji otkrivaju o izazovima s kojima se Božji narod može suočiti kad živi u stranoj kulturi?`

Ipak, tko god mi bili i gdje god živjeli, nalazimo se u okruženju koje u određenoj mjeri, zbog samih zakona ili kulture, može biti veliki izazov za našu vjeru i svjedočenje. Izvještaji iz Knjige proroka Daniela, premda uvijek završavaju “sretno”, pokazuju da čak i u teškim okolnostima ljudi mogu ostati vjerni Bogu. Čak i da nijedan od tih izvještaja nije dobro završio, nema sumnje da su ovi ljudi postupili ispravno.

`S kojim se izazovima za vašu vjeru suočavate u vlastitoj kulturi? Kako na njih odgovarate?`