---
title:  Za daljnje proučavanje
date:   03/11/2023
---

Ellen G. White upućuje snažno upozorenje onima koji ne osjećaju potrebu da slijede Isusov poziv na svjedočenje ljudima oko sebe.

“Opravdanja koja nalaze oni koji su neuspješni u obavljanju ovog posla ne oslobađaju ih odgovornosti, a ako savjesno ne rade taj posao, zapostavljaju duše za koje je Krist umro, zanemaruju svoju Bogom danu dužnost i upisuju se u nebeske knjige kao nevjerni sluge. Postupa li propovjednik kao Učitelj pružajući snagu i blagoslov drugima, ako se sklanja od onih kojima je njegova pomoć potrebna? Oni koji se osobno ne povezuju s ljudima, postaju sebični i nedostaje im upravo to iskustvo uspostavljanja komunikacije s braćom, da bi razumjeli svoje duhovno stanje i naučili hraniti Božje stado dajući svakome odgovarajući obrok u pravo vrijeme. Oni koji zanemaruju taj posao pokazuju da im je nužna moralna obnova. Tek tada bi vidjeli da nisu iznijeli teret djela kao što je trebalo.” (Ellen G. White, The Advent Review and Sabbath Herald, 30. kolovoza 1892.)

Premda te vrlo snažne riječi naglašavaju važnost koju Bog pridaje misiji, mi nismo ostavljeni bez nade. “U okviru postavljenog zadatka, Joni je bila povjerena teška odgovornost; međutim, Onaj koji mu je rekao da ide, bio je sposoban i podržati svoga slugu i osigurati mu uspjeh. Da je prorok bez oklijevanja poslušao, uštedio bi sebi mnoga gorka iskustva i bio bi bogato blagoslovljen. Ipak, Gospodin nije odbacio Jonu u najtežim trenucima njegova života. U nizu nevolja i čudnih zbivanja, trebalo je biti obnovljeno prorokovo povjerenje u Boga i u Njegovu beskrajnu spasavateljsku silu.” (Ellen G. White, Proroci i kraljevi, str. 266 u izvorniku)

Možda je i nama, baš kao Joni, lakše nalaziti izgovore za nesudjelovanje u misiji. Razlozi koji nas navode da tražimo te izgovore mogu biti mnogobrojni. Ipak, naš poziv u misiju nije ništa manje poseban od Joninog. Pitanje je, međutim, što ćemo mi izabrati: kakav će biti naš odgovor?

**Pitanja za razgovor**

`1.	Koje izgovore vi navodite za nesudjelovanje u misiji? Što jevaša Niniva?`

`2.	Razmislite o tome koliko je dragocjena istina koju mi kaoadventisti sedmoga dana imamo. Razmislite o tome koliko ste blagoslovljeni time što znate te istine. Što vas sprečava da drugima govorite o onom što sami toliko volite?`

`3.	Kako možete Božjom milošću prevladati svaki strah koji možda imate u vezi sa svjedočenjem i misijom?`