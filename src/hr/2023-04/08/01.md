---
title:  Misija za potrebite
date:   18/11/2023
---

### Biblijski tekstovi:
Luka 5,17-26; Ivan 5,1-9; Ponovljeni zakon 10,19; Levitski zakonik 23,22; Matej 25,34-40; Ivan 15,13.

> <p></p>
> “Kralj će im odgovoriti: ‘Zaista, kažem vam, meni ste učinili koliko ste učinili jednomu od ove moje najmanje braće.’” (Matej 25,40)

U Luki 5,17-26 nalazi se više ilustracija o tome kako Bog pomaže potrebitima. Katkad On koristi druge ljude da bi pomogao nama, a katkad koristi nas da bi pomogao drugima. Taj posao može biti izazovan, ali donosi veliku nagradu. Pomažući onima kojima je pomoć potrebna, mi vršimo službu po uzoru na Isusa Krista. Katkad se lako može zaključiti komu je potrebna pomoć, ali ima slučajeva kada je to teško uočiti. Ipak, bez obzira na situaciju, pozvani smo da budemo Božji pomagači svim ljudima koji su u nevolji, bez obzira na njihovo podrijetlo.

Biblija nas potiče da se zbližavamo s ljudima koje ne poznajemo i da zadobivajući njihovo povjerenje, saznamo kako da im na najbolji način pomognemo da nađu Isusa.

U pouci za ovaj tjedan naša tema pod naslovom “Misija potrebitima” pokazuje da Bog ima plan za one koji se iz najrazličitijih razloga mogu naći u teškim okolnostima. Njihove potrebe mogu biti fizičke, emocionalne, financijske ili čak društvene, jer ima onih koji su praktično izopćenici iz svoje zajednice ili obitelji. Kakve god bile njihove potrebe, moramo biti spremni učiniti sve što je u našoj moći da bismo im pomogli. To znači biti kršćanin i zato mora biti sastavni dio naše misije.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 204—209.**