---
title:  Za daljnje proučavanje
date:   24/11/2023
---

Ako ste u mogućnosti, pročitajte sljedeće štivo: Arthur White, “A Few Days at Long Point”, Ellen G. White: The Australian Years: 1891.— 1900., sv. 4, str, 100—104.

Pisci evanđelja zabilježili su primjere Isusovog običaja da gradi mostove prema pripadnicima drugih kultura kako bi ih mogao spasiti (Matej 8,28-34; Marko 5,1-20). I mi smo također pozvani da sklapamo prijateljstva i služimo pripadnicima drugih kultura. Krist je umro za sve ljude bez obzira na podrijetlo, rasu, nacionalnost ili imovinsko stanje. To je nešto što nikad ne smijemo zaboraviti. “On je žrtva pomirnica za naše grijehe; ne samo za naše nego za grijehe svega svijeta.” (1. Ivanova 2,2)

“Ljudi ne ispunjavaju Božji naum time što jednostavno izražavaju naklonost članovima svojega obiteljskog kruga ... dok uskraćuju ljubav onima koje bi mogli utješiti i blagosloviti time što bi zadovoljili neke od njihovih životnih potreba. ...

Kada nas poziva da činimo dobro ljudima izvan svojeg doma, Gospodin ne misli da se naša naklonost prema vlastitim ukućanima treba umanjiti, i da trebamo manje voljeti svoju obitelj ili zemlju zato što On želi da svoje suosjećanje proširimo i na druge. Međutim, svoju naklonost i suosjećanje ne trebamo ograditi u svoja četiri zida pa da blagoslove koje nam je Bog dao ograničimo tako da drugi ne mogu imati koristi od njih niti da uživaju u njima zajedno s nama.” (Ellen G. White, The Advent Review and Sabbath Herald, 15. listopada 1895.)

Odgovornost koja nam je povjerena — da budemo blagoslov za ljude izvan naše zone udobnosti, bilo da je riječ o pripadnicima druge kulture ili tek nekom bespomoćnom pojedincu — dužnost je o kojoj se ne može pregovarati, dodijeljena od samog Isusa Krista (Djela 1,8; Marko 11,17).

**Pitanja za razgovor**

`1.	Koja je vaša zona udobnosti i zašto morate biti spremniiskoračiti iz nje kada je to potrebno?`

`2.	Zašto se za Isusa govorilo: “Gle izjelice i pijanice, gle prijateljacarinika i grešnika.” (Matej 11,19)? Što je Isus činio što je dovelo do te optužbe, i čemu nas to uči kad je riječ o misiji?`

`3.	U kojoj mjeri kršćanin treba prisustvovati proslavama nevjernika? Kako to kršćani mogu činiti a da ne krše biblijska načela?`