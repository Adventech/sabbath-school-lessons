---
title:  Za daljnje proučavanje
date:   27/10/2023
---

“Abrahamova je ljubav nadahnjivala ljubav prema dušama koje su propadale. Premda je mrzio grijehe tog pokvarenog grada, on je čeznuo da grešnici budu spašeni. Njegovo iskreno zanimanje za Sodomu pokazuje brigu koju mi trebamo imati prema nepokajanima. Mi trebamo mrziti grijeh, a sažalijevati i voljeti grešnike. Svuda oko nas su duše koje odlaze u propast jednako beznadnu, strašnu kao ona koja je snašla Sodomu. Svakog je dana za neke proba okončana. Svakog sata neki se nađu izvan dosega milosti. Gdje su glasovi upozorenja i moljenja koji pozivaju grešnike da bježe od ove strašne sudbine? Gdje su ispružene ruke da ih otrgnu od smrti? Gdje su oni koji se s poniznošću i ustrajnom vjerom mole Bogu za njih?

Abrahamov je duh bio Kristov duh. Sam Božji Sin je veliki Posrednik u korist grešnika. On koji je platio cijenu za njihovo otkupljenje, zna vrijednost ljudske duše. Krist je s neprijateljstvom prema zlu koje može pokazati samo narav besprijekorno čista pokazao ljubav prema grešniku koju može imati samo beskonačna ljubav. On se u agoniji raspeća, sam opterećen strašnim teretom grijeha cijelog svijeta, molio za svoje rugače i ubojice: ‘Oče, oprosti im, jer ne znaju što čine!’ (Luka 23,34)” (Ellen G. White, Patrijarsi i proroci, str. 109,110)

“Okolni su narodi poštovali Abrahama kao moćnog kneza, mudrog i sposobnog vođu. On svojim susjedima nije uskraćivao svoj utjecaj. Njegov je život i karakter, sasvim različit od života obožavatelja kipova, vršio očit utjecaj u prilog istinitoj vjeri. Njegova je odanost Bogu bila nepokolebljiva, dok je njegova mudrost i dobrohotnost nadahnjivala povjerenje i prijateljstvo, a njegova neizvještačena veličina ulijevala poštovanje i čast.” (Ellen G. White, Patrijarsi i proroci, str. 103)

**Pitanja za razgovor**

`1.	Na koje nam još primjere pojedinaca koji su se odazvalipozivu u misiju ukazuje Sveto pismo? Što je s Ivanom Krstiteljem? Biste li njega nazvali uspješnim?`

`2.	Pročitajte Postanak 19,30-36. Što nam se ovdje govori okarakteru pojedinih osoba koje su spašene iz Sodome?`

`3.	Što još možemo naučiti iz Abrahamovog primjera o misiji inačinu na koji se ona provodi?`

`4.	Razmislite: Smatrate li da je Abrahamovo posredovanje zaSodomu i Gomoru bilo uspješno ili neuspješno?`