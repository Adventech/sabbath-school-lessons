---
title:  Obavljanje Božje misije
date:   21/10/2023
---

### Biblijski tekstovi:
Postanak 18; Jakov 5,16; Rimljanima 8,34; Hebrejima 7,25; Postanak 19,1-29; Postanak 12,1-9.

> <p></p>
> “Novu vam zapovijed dajem: ‘Ljubite jedan drugoga; kao što sam ja ljubio vas, ljubite i vi jedan drugoga. Ako imadnete ljubavi jedan prema drugome, po tom će svi upoznati da ste moji učenici.’” (Ivan 13,34.35)

Od samog početka Abraham je želio da ga Bog upotrijebi u misiji. To se može vidjeti, na primjer, u Postanku 18, kada ga je Bog upozorio što će se dogoditi sa Sodomom i Gomorom. “Ništa ne čini Jahve Gospod a da osnove svoje ne otkrije slugama svojim prorocima.” (Amos 3,7) A u izvještaju o Sodomi i Gomori Njegov “sluga prorok” bio je Abraham. Abraham se odmarao u vrelini dana kad je ugledao tri putnika. “Abraham je u svojim gostima vidio samo tri umorna putnika, ne razmišljajući da je među njima Onaj koga može obožavati a da ne zgriješi.” (Ellen G. White, Patrijarsi i proroci, str. 108)

Ipak, Abraham se ubrzo uključio u Božju misiju. Njegovo sudjelovanje, kao što se pokazalo u ovom poglavlju, sastojalo se u tome da se moli i zastupa stanovnike Sodome i Gomore. Želio je vidjeti mogu li se ti ljudi nekako, usprkos sebi samima, još uvijek spasiti. Ako to nije bit misije, što onda jest? U ovom poglavlju otkrivaju se tri velike Abrahamove duhovne kvalitete: gostoprimstvo, ljubav i molitva — osobine koje mogu u velikoj mjeri doprinijeti misiji.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 178—185**