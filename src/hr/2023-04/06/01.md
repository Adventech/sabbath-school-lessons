---
title:  Motivacija i priprema za misiju
date:   04/11/2023
---

### Biblijski tekstovi:
Luka 24,1-12; Luka 24,36-49; Djela 1,1226; Hebrejima 10,24.25; Djela 2,1-41; 1. Korinćanima 11,1.

> <p></p>
> “Ovo je ono što sam vam govorio dok sam još bio s vama. Trebalo je da se ispuni sve što je o meni pisano u Mojsijevu zakonu, u Prorocima i Psalmima.” (Luka 24,44)

Pavao je pisao Filipljanima: “Jedni, istina, propovijedaju Krista iz zavisti i natjecanja, a drugi iz dobre volje: oni koji su potaknuti ljubavlju propovijedaju jer znaju da sam postavljen za obranu Radosne vijesti, a oni koji su zadojeni častohlepljem navješćuju Krista neiskreno, s namjerom da povećaju bol mojih okova. Pa što biva? Ništa osim što se na svaki način, bilo pod izlikom bilo iskreno, Krist propovijeda. I tomu se radujem a i radovat ću se.” (Filipljanima 1,15-18)

Snažne riječi! Bilo iz “zavisti ili dobre volje”, Krist se propovijeda — a Pavlu je to bilo važno. Međutim, u idealnom slučaju naše pobude za propovijedanje Krista, za misiju, za dosezanje drugih Radosnom viješću, trebaju proizlaziti iz ljubavi i istine — a ne iz natjecanja, zavisti ili nesloge.

Koje su, dakle, moguće pobude za propovijedanje Krista i na koje se načine možemo pripremiti za to?

Ovog ćemo tjedna razmotriti neke događaje u prvoj Crkvi koji nam mogu pružiti smjernice o ključnim aspektima misije.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 193—197.**