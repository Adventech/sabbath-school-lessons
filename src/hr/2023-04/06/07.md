---
title:  Za daljnje proučavanje
date:   10/11/2023
---

Naš misionarski rad mora proizlaziti iz duboke ljubavi i zahvalnosti za ono što je Isus učinio i što čini u našem životu. Svaka druga motivacija je pogrešna. Ostati uronjen u Riječ i u skladu s Riječju ključ je uspješnog evangeliziranja ljudi.

“Naš se život treba povezati s Kristovim životom; moramo stalno crpsti od Njega, hraniti se Njime, živim Kruhom koji je sišao s Neba i napajati se sa svježeg, nepresušivog izvora Njegovog bogatstva. Ako Gospodina imamo stalno pred sobom, ako dopuštamo svojem srcu da Mu se obraća s hvalom i zahvaljivanjem, naš vjerski život stalno će se osvježavati. Naše će molitve dobiti oblik razgovora s Bogom kao što se razgovara s prijateljem. On će nam sâm objavljivati svoje tajne. Vrlo često ćemo imati radosnu svijest o Isusovoj prisutnosti. Često će naše srce gorjeti u nama kad se On bude približavao da razgovara s nama kao što je to činio s Henokom. Kad se to ostvari u iskustvu kršćanina, u njegovom će se životu zapaziti jednostavnost, skromnost, krotkost, poniznost srca, osobine koje će svima s kojima dolazi u dodir pokazati da je bio s Isusom i da je naučio od Njega.” (Ellen G. White, Isusove usporedbe, str. 84; u izvorniku 129,130)

“Neće biti nikakvog rasta ni donošenja roda u životu koji je okrenut sebi. Ako ste prihvatili Krista za svojeg Spasitelja, morate zaboraviti na sebe i pomagati drugima. Govorite o Kristovoj ljubavi, pričajte drugima o Njegovoj samopožrtvovnoj ljubavi prema vama. ... Kad primite Kristovog duha — duha nesebične ljubavi i rada za druge — vi ćete rasti i donositi rod. ... Vaša vjera će rasti, vaše će se osvjedočenje produbljivati, vaša ljubav usavršavati.” (Isusove usporedbe, str. 38; u izvorniku 67,68)

**Pitanja za razgovor**

`1.	Kako razumijete Pavlove riječi upućene Filipljanima o tomeda se Krist katkada propovijeda iz zavisti, svađe ili sebičnih pobuda? Kako možemo biti sigurni da nismo i sami krivi za takvo što?`

`2.	Kakvo je vaše osobno iskustvo o stvarnosti Božjeg postojanja i Njegove ljubavi? Drugim riječima, biste li mogli na osnovi vlastitog iskustva iskreno i pošteno propovijedati drugima o Božjoj dobroti i ljubavi? Kako bi glasilo vaše svjedočenje?`

`3.	Kakvo je vaše iskustvo čekanja na Gospodina i čemu vas jeono naučilo o povjerenju u Njega i o vjeri uopće?`