---
title:  Za daljnje proučavanje
date:   06/10/2023
---

“Plan za naše spasenje nije bila naknadna misao, plan načinjen nakon Adamovog pada. On je bio otkrivenje ‘po objavi Tajne sakrivene od vječnosti’ (Rimljanima 16,25). On je objava načela koja su od vječnosti bila temelj Božjeg prijestolja. Od samog početka Bog Otac i Krist znali su za Sotonin otpad i čovjekov pad izazvan djelovanjem prijevarne sile otpadnika. Bog nije uzročnik postojanja grijeha, ali je unaprijed vidio njegovo postojanje osiguravajući sredstvo kojim će se suprotstaviti ovoj strašnoj mogućnosti. Njegova ljubav prema svijetu bila je tako velika da se On zavjetovao dati svojega jedinorođenog Sina ‘da ne pogine nijedan koji u nj vjeruje, već da ima život vječni’ (Ivan 3,16).” (Ellen G. White, Isusov život, str. 9)

“Krist svojim učenicima nije rekao da će im posao biti lak. … Ali neće biti ostavljeni da se bore sami. Uvjeravao ih je da će biti s njima ako pođu s vjerom, stavljaju se pod zaklon Svemogućega. … Dokle god budu slušali Njegovu riječ i radili oslanjajući se na Njega, ne mogu doživjeti neuspjeh. Idite svim narodima, zapovjedio im je. Idite u najudaljenije krajeve svijeta i budite sigurni da ću i tamo biti s vama. Radite s vjerom i pouzdanjem jer vas nikad neću zaboraviti. Uvijek ću biti s vama, pomagati vam da izvršite svoju dužnost; vodit ću vas, tješiti, posvećivati, podupirati i dati vam uspjeh u iznošenju riječi koje će pozornost drugih privući prema Nebu.” (Ellen G. White, Djela apostolska, str. 19)

**Pitanja za razgovor**

`1.	Razmislite što znači to što Božje prve riječi palom čovjekunisu bile: “Što si to učinio?” ili: “Zašto me nisi poslušao?” Umjesto toga, Njegove prve riječi bile su: “Gdje si?” Kakvu bi nam utjehu ta činjenica trebala pružiti kad je riječ o Božjoj namjeri prema nama i našim najmilijima?`

`2.	Razmislite što znači to što je sam Bog u Osobi Isusa Kristadošao na ovaj svijet da nas spasi. Krist na križu bio je vrhunski izraz Boga kao Boga misije. Što nam to govori o Njegovom karakteru?`

`3.	Ovo je Božja misija. Zato On će opremiti i osnažiti ljude zataj zadatak. Kada u svjetlu te činjenice sagledate izazove evangeliziranja cijelog svijeta, kako vam to pomaže da prevladate osjećaj nedostojnosti i straha?`