---
title:  "Božja misija za nas (1)"
date:   30/09/2023
---

### Biblijski tekstovi:
Postanak 3,9-15; Postanak 28,15; Izlazak 29,43.45; Matej 1,18-23; Ivan 1,14-18; Ivan 3,16; Ivan 14,1-3.

> <p></p>
> “I Gospod, Bog, zovnu Adama te mu reče: ‘Gdje si?’” (Postanak 3,9 — Varaždinska Biblija)

Svoje podrijetlo i svrhu misija nalazi samo u Bogu. Ta misija nije započela pozivanjem Abrahama (Postanak 12,1-4) niti izlaskom iz Egipta (Izlazak 12,31-42). Nije započela čak ni s Isusom Kristom na Zemlji (Matej 1,18-25) niti s Pavlovim misionarskim putovanjima (Djela 13,414,26). Tu misiju započeo je sam Bog kada je stvorio svemir, a poslije i ljudski rod (Postanak 1,26.27).

U Svetom pismu vidimo Boga koji dragovoljno pruža ruku i želi biti sa svojom djecom. On od početka uspostavlja vezu s Adamom i Evom. Čak i nakon pojave grijeha, On nastavlja svoju misiju, ali ovog puta želi ponovno uspostaviti odnos s čovječanstvom. Na kraju će Božja misija biti ostvarena (Otkrivenje 21-22), zbog čega bismo trebali biti visoko motivirani da sudjelujemo u djelu propovijedanja neprolazne Radosne vijesti svijetu (Otkrivenje 14,6.7).

Prema tomu, osnova svakog misionarskog pothvata mora biti usredotočena na odnos sa Stvoriteljem i na pravilno razumijevanje Njegove misionarske naravi i karaktera. Ali da bismo shvatili Božju misiju, najprije moramo bolje razumjeti Boga misije.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 157—161.**