---
title:  Misija za mojega bližnjeg
date:   11/11/2023
---

### Biblijski tekstovi:
Luka 10,25-37; 2. Timoteju 3,16; Jakov 2,17-22; Matej 22,37-40; Galaćanima 5,14; Mihej 6,6-8.

> <p></p>
> “Ljubi Gospodina Boga svoga — odgovori — svim srcem svojim, svom dušom svojom, svom snagom svojom i svom pameću svojom a svoga bližnjega kao samoga sebe!” (Luka 10,27)

Svi znamo redak: “Ljubi Gospodina Boga svoga … svim srcem svojim, svom dušom svojom, svom snagom svojom i svom pameću svojom.” (Luka 10,27) Ipak, naša ljubav prema Bogu može postati vrlo površna ako kažemo da Ga ljubimo, ali Mu se ne pokoravamo. Mi mislimo da ljubimo Boga, ali kako se ta ljubav pokazuje u našem svakidašnjem životu? Ljubav prema Bogu zahtijeva potpunu posvećenost našeg srca, duše, tijela i uma — i to svakodnevno. Svatko može reći da ljubi Boga, ali da bismo Ga doista ljubili, moramo uložiti svjestan napor.

Međutim, iako je dobro i važno da ljubimo Boga, On želi da ljubimo i druge jer ljubav prema drugima odražava našu ljubav prema Bogu, i to na snažan i vrlo stvaran način. U 1. Ivanovoj 4,20 stoji: “Ako netko tvrdi: ‘Ljubim Boga, a mrzi svoga brata’, lažac je; jer tko ne ljubi svoga brata koga vidi, ne može ljubiti Boga koga ne vidi.” U Galaćanima 5,14 Pavao također kaže: “Jer je sav Zakon ispunjen jednom jedinom zapovijedi: Ljubi bližnjega svoga kao samoga sebe!“

Ovog ćemo tjedna učiti kako se ta pouka može primijeniti u našem životu.

**Oikos: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 198—203.**