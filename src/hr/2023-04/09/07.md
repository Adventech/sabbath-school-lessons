---
title:  Za daljnje proučavanje
date:   01/12/2023
---

Pročitajte sljedeća poglavlja: Ellen G. White, “Služba bogatima” iz knjige U potrazi za boljim životom, str. 127—132 (u izvorniku 209— 216) i “Zarobljena djevojčica se brine o Naamanu”, iz knjige Slični Kristu, str. 330 (u izvorniku 337).

Isus podjednako ljubi siromašne kao i bogate i moćne na ovom svijetu. On je umro za vladare kao i za prosjake. Isus je znao kako doprijeti do njihovih srca. I upozorio nas je da je “lakše ... devi kroz ušice iglene nego bogatašu u kraljevstvo Božje” (Marko 10,25). Ovog smo tjedna stavljeni pred izazov da dopremo do moćnih i bogatih pojedinaca da bismo ih upoznali s Evanđeljem o Isusu Kristu. I njima je spasenje potrebno kao i svima drugima, čak i ako oni to, nažalost, ne uviđaju zbog “sigurnosti” koju im, kako vjeruju, njihovo bogatstvo pruža.

“Mnogo je rečeno o našoj dužnosti prema prezrenim siromasima; zar ne bismo trebali pokloniti malo pažnje i prezrenim bogatašima? Ovakve ljude mnogi smatraju beznadnima. … Tisuće bogatih su otišli u grob a da ih nitko nije opomenuo. Ali ma kako izgledali ravnodušni, mnogi od bogatih imaju teret na duši.” (Ellen G. White, Služba liječenja, str. 127; u izvorniku 210)

**Pitanja za razgovor**

`1.	Isus je rušio kastinske i klasne prepreke služeći podjednakobogatima i siromašnima tijekom svoje zemaljske službe. Kako se mi kao adventisti bavimo tim pitanjem, jazom između bogatih i siromašnih, koji je tako duboko ukorijenjen u svakom društvu?`

`2.	Isus je rekao: “Posijan ‘u trnje’ jest onaj koji sluša riječ, alisvjetska tjeskobna briga i varavo bogatstvo zaguše riječ, te ostane bez roda.” (Matej 13,22) Što je, po vama, Isus mislio pod tim “svjetska tjeskobna briga“? Zašto nije nužno da budemo bogati da bismo bili prevareni bogatstvom?`

`3.	Razgovarajte u razredu o pitanju postavljenom na krajuodsjeka za utorak, u vezi s činjenicom da poznavanje istine nije isto što i spasenje pomoću te istine. Zašto je ta razlika toliko ključna za nas? Ako nas samo poznavanje istine ne može spasiti, što onda može?`

`4.	Što još možete navesti kao razlog što je bogati mladić odbacioIsusa, dok ga je Zakej prihvatio?`