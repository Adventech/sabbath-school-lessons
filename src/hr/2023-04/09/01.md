---
title:  Misija za moćnike
date:   25/11/2023
---

### Biblijski tekstovi:
Daniel 4; 2. o kraljevima 5,1-19; Ivan 3,112; Ivan 7,43-52; Matej 19,16-22; Ivan 19,38-42.

> <p></p>
> “Što koristi čovjeku ako dobije sav svijet, a izgubi svoj život? Što li može dati čovjek kao otkupninu za svoj život?” (Matej 16,26)

Premda je napisana prije više stoljeća, Biblija, Božja riječ, otkrivenje je Božje istine za naš svijet. A među mnogim istinama koje nam otkriva je i ona o ljudskoj naravi i o tome da su — bilo da je riječ o Judeji u sedmom stoljeću ili Brazilu u dvadeset prvom stoljeću — ljudi u osnovi isti — grešnici kojima je potrebna božanska milost.

To obuhvaća i bogate i moćne. Bogati i moćni ljudi iz biblijskih vremena nisu se mnogo razlikovali od bogatih i moćnih u naše doba, posebno u pogledu težnje za bogatstvom, slavom i moći, često (ali ne uvijek) na račun ranjivih i nejakih. Pa ipak, Bog podjednako nudi spasenje bogatima i moćnima, kao i slabima i siromašnima. Sveto pismo nam pruža neke zanimljive primjere biblijskih osoba koje su bile moćne ili bogate, ili oboje, i opisuje kako ih je Bog upotrijebio da budu blagoslov za mnoge narode: Abraham, Izak, Job, Salomon i Josip, da navedemo samo neke.

Ovog ćemo tjedna govoriti o Božjoj misiji za bogate i moćne. Pridružite nam se na tom putovanju dok budemo razmatrali kako je Bog dosegnuo neke od tih ljudi i kako On poziva i priprema adventiste sedmoga dana da svjedoče takvim ljudima danas.

**Oikos: Ovog tjedna čitamo iz knjige Ellen G. White,Proroci i kraljevi, Znaci vremena, 2018., stranice 210—215.**