---
title: 'Za Daljnje Proučavanje'
date: 17/03/2023
---

Premda Biblija ne govori ništa protiv bogatstva, ona isto tako ne tvrdi ni da je bogatstvo znak neke veće duhovne posvećenosti. Naprotiv, prava opasnost leži upravo u tome. “Ljubav prema novcu i želja za bogatstvom jesu zlatni lanac koji mnoge ljude veže uz Sotonu.” (Ellen G. White, Put Kristu, str. 44)

Od pojave kršćanstva, crkva nikad nije uživala u takvom bogatstvu i udobnosti kao što danas uživa u mnogim zemljama svijeta. Međutim, pitanje glasi: Po koju cijenu? Takvo bogatstvo sigurno utječe na našu duhovnost — i to ne na dobro. A kako bi i moglo? Otkad bogatstvo i materijalno izobilje njeguju kršćanske vrline samoodricanja i samopožrtvovnosti? Može li povratak kući u kojoj imamo hladnjak s više hrane nego što možemo pojesti, posjedovanje jednog ili više automobila, odlazak na godišnji odmor, online kupnja, najnovije računalo i pametni telefon — može li nam, dakle, sve to pomoći da manje ljubimo svijet i ono što je na svijetu? Premda većina članova naše crkve nemaju takav luksuz, mnogi ga ipak imaju — čime dovode u opasnost svoju dušu. Ovdje nije riječ o onima koji se sada smatraju “bogatima”, o milijunašima i slično. Oni su bar svjesni da su bogati i mogu poslušati (ako žele) biblijska upozorenja koja su im upućena. Ovdje je zapravo riječ o mnogim pripadnicima srednje klase, koji se — i pokraj svojih pametnih telefona, računala, klima-uređaja i terenskih vozila — ipak zavaravaju mišlju da, zato što su “samo srednja klasa”, nisu u opasnosti da budu duhovno iskvareni vlastitim blagostanjem. Zato desetina može biti, ako ništa drugo, moćan duhovni lijek protiv opasnosti povezanih s bogatstvom, čak i za one ljude koji se ne smatraju posebno “bogatima”.

**Pitanja za razmišljanje**

`1.	Čak i ako nismo bogati prema svjetovnim mjerilima, zaštoipak moramo paziti na svoj odnos prema novcu i bogatstvu?`

`2.	Koji nam praktični koraci, osim davanja desetine, mogupomoći da se oslobodimo prevelike zaokupljenosti stvarima ovoga svijeta?`

`3.	Što bi vam se dogodilo sutra ako iznenada više ne bistemogli kupovati ni prodavati, zato što “drže zapovijedi Božje i vjeru Isusovu” (Otkrivenje 14,12 — Varaždinska Biblija)? Kako bi se vaša vjera tada pokazala?`