---
title: 'Za Daljnje Proučavanje'
date: 03/02/2023
---

Postupak oslobađanja od duga u tri koraka nalazi se na jednoj stranici spisa Ellen G. White.

“Nikada se nemoj zaduživati. Bolje ti je da se odrečeš tisuću stvari nego da se zadužuješ. Upadanje u dugove bilo je prokletstvo tvojeg života. Izbjegavaj ga kao što bi izbjegavao boginje.

Učini svečani zavjet s Bogom da ćeš Njegovim blagoslovom otplatiti svoje dugove i potom nikome nemoj dugovati ništa makar živio na kaši i kruhu. … Nemoj posustati, nemoj se obeshrabriti niti se vratiti na staro. Odreci se prohtjeva, suprotstavi se ugađanju apetitu, uštedi novčić i otplaćuj svoje dugove.

Vrati ih što je brže moguće. Kada budeš mogao ponovno stajati uspravno kao slobodan čovjek nikome ne dugujući ništa, postići ćeš veliku pobjedu.” (Savjeti o upraviteljskoj službi, str. 234)

Ako vam je potrebna dodatna pomoć da biste se oslobodili dugova, pokušajte sljedeće:

Napravite proračun. Napravite jednostavan plan tako što ćete voditi evidenciju o svim svojim prihodima i rashodima u razdoblju od tri mjeseca. Mnogi se iznenade kada shvate koliko novca troše na nepotrebne stvari.

Uništite kreditne kartice. Kreditne kartice jedan su od glavnih uzroka zaduživanja obitelji. Lako ih je upotrijebiti, a tako teško isplatiti. Ako shvatite da ne možete otplatiti kartice u potpunosti svakog mjeseca, ili ih koristite za kupnju stvari koje inače ne biste kupili, trebali biste uništiti svoje kreditne kartice prije nego što one unište vas, vaš brak ili oboje.

Uvedite mjere štednje. Uglavnom nismo ni svjesni koliko možemo uštedjeti na svojim mjesečnim troškovima ako pazimo na neke sitnice koje kupujemo. A one se brzo gomilaju.

**Pitanja za razmišljanje**

`1.	Iznos duga mnogih država, kao i pojedinaca, upravo je zapanjujuć. Kakvo je vaše iskustvo s dugovanjem i problemima koje je dug stvorio vama ili drugim ljudima?`

`2.	Kako bi vaša mjesna crkva mogla pomoći svojim članovimada nauče upravljati dugovima i novcem općenito?`

`3.	Na koja biste se biblijska obećanja mogli pozvati da sezaštitite od privlačnosti svijeta i financijskih opasnosti koje vam pohlepa može stvoriti?`