---
title: 'Oslobađanje Od Dugova'
date: 28/01/2023
---

### Biblijski tekstovi:
Ponovljeni zakon 28,1.2.12; Matej 6,24; 1. Ivanova 2,15; Izreke 22,7; Izreke 6,1-5; Ponovljeni zakon 15,1-5.

> <p></p>
> “Bogataš vlada nad siromasima, a dužnik je sluga vjerovniku.” (Izreke 22,7)

Jedna od definicija duga glasi: “Živjeti danas od onoga što očekujete da ćete zaraditi u budućnosti.” Izgleda da je zaduživanje danas postalo način življenja, ali to ne bi trebalo vrijediti za kršćane. Biblija obeshrabruje zaduživanje. U Svetom pismu dugovanje se spominje najmanje dvadeset šest puta, i to uvijek u negativnom smislu. Ne kaže se da je pozajmljivanje novca grijeh, ali se govori o često lošim posljedicama zaduživanja. Govoreći o financijskim obvezama, apostol Pavao je savjetovao: “Podajte svakomu ono što mu pripada: onomu koji s pravom traži porez, porez; koji carinu, carinu; koji poštovanje, poštovanje; koji čast, čast! Nikomu ništa ne budite dužni, osim da ljubite jedan drugoga, jer tko ljubi bližnjega, ispunio je Zakon. (Rimljanima 13,7.8) Zašto je zaduživanje postalo takoreći međunarodna pošast na svim razinama — osobnoj, poslovnoj i državnoj? Svako društvo je oduvijek imalo bar mali postotak onih koji su bili u dugovima. Međutim, danas se mnogo veći broj ljudi zadužuje, a to skoro nikad nije u njihovu korist.

Ovog ćemo tjedna razmotriti razloge za zaduživanje i kako upravljati dugovima. Možda vi osobno nemate dugova, ali biste ove vrijedne informacije mogli razmotriti s obitelji i prijateljima kojima bi bile od koristi.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 499—506.**