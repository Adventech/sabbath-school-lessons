---
title: 'Za Daljnje Proučavanje'
date: 24/02/2023
---

“Nijedan poslovni ili životni plan ne može biti zdrav i potpun ako obuhvaća samo kratke godine sadašnjeg života i ne vodi računa o beskrajnoj budućnosti. ... Tko god bude sabirao blago na Nebu, iskusit će da je time i njegov život ovdje na Zemlji obogaćen i oplemenjen.” (Ellen G. White, Odgoj, str. 123)

“Priznavanje Boga kao Vlasnika svega temelj je poslovnog poštenja i pravog uspjeha. Stvoritelj svega pravi je Vlasnik. Mi smo Njegovi upravitelji. Sve što imamo, Bog nam je povjerio da upotrebljavamo u skladu s Njegovim uputama.” (Odgoj, str. 117)

Zbog pritiska da zbrinemo svoju obitelj, mi često mislimo da je naš posao jednostavno da osiguramo prihod. Međutim, kao kršćani, suočavamo se također i s potrebom da učinimo svoj dio u sklopu Velikog naloga koji je Isus uputio svim svojim sljedbenicima. Pošto je navela taj nalog onako kako je zabilježen u Marku 16,15, Ellen G. White je napisala: “Nisu svi pozvani da budu propovjednici ili misionari u uobičajenom smislu te riječi, ali svi mogu biti Kristovi suradnici u objavljivanju Radosne vijesti svojim bližnjima. Zapovijed je upućena svima, velikima i malima, učenima i neukima, starima i mladima.” (Odgoj, str. 218,219)

“Moramo se pridržavati Božjeg plana života. Što bolje obavljati posao koji je pred nama, povjeriti svoje putove Bogu i paziti na znakove Njegove Promisli — ta su pravila siguran vodič pri izboru zvanja.” (Odgoj, str. 221)

**Pitanja za razmišljanje**

`1.	Kako mi kao kršćani definiramo “uspješan” život? Kakouspjeh definira svijet, a kako bismo ga trebali (u idealnom slučaju) definirati? Uzmimo, na primjer, Ivana Krstitelja. Kako biste opisali njegov život koji je završio neslavno, u zatvoru, i to sve zbog hira jedne pokvarene žene? Biste li ga proglasili uspješnim? Kako obrazlažete svoj odgovor?`

`2.	Kako objasniti činjenicu da ima mnogo vrlo “uspješnih” ljudikoji ne slijede nijedno biblijsko načelo ni kad je riječ o upravljanju bogatstvom ni u životu uopće? Ili što je s onima koji pokušavaju slijediti njihov primjer, a ne uspijevaju? Možda zato što se razbole, ili ih snađe neka nesreća. Kako da razumijemo takve situacije?`