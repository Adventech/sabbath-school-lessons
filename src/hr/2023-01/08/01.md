---
title: 'Planiranje Za Uspjeh'
date: 18/02/2023
---

### Biblijski tekstovi:
Propovjednik 12,1; Postanak 2,15; 1. Timoteju 5,8; Kološanima 3,23.24; Postanak 39,2-5; Izreke 3,5-8.

> <p></p>
> “Što god činite, činite od sveg srca kao Gospodinu, a ne ljudima, znajući da ćete od Gospodina primiti nagradu — baštinu! Gospodinu Kristu služite.” 

Većina ljudi želi imati “uspješan” i sretan život. Naravno, u palom svijetu, gdje nas tragedija i nesreća mogu snaći u svakom trenutku, taj cilj nije uvijek lako postići.

Osim toga, postavlja se i pitanje kako određujemo “uspjeh”. Imamo slučaj Josipa u Egiptu. Ako je itko ikad imao uspješan život, to je sigurno bio on, zar ne? Od zatvora do palače i tako redom. S druge strane, što je s Ivanom Krstiteljem? Njegov put je vodio od zatvora do groba. Koliko je onda uspješan bio njegov život? Sve, dakle ovisi o tome kako određujemo “uspjeh”.

Ovog ćemo tjedna razmotriti pojam “uspjeha” u kontekstu osnovnih načela upraviteljske službe i upravljanja financijama. Tko god mi bili, gdje god živjeli, novac i financije bit će dio našeg života, svidjelo nam se to ili ne. Koje, dakle, praktične korake možemo poduzeti na tom putu, a koji nam, premda ne jamče “uspjeh”, ipak mogu pomoći da izbjegnemo uobičajene zamke i pogreške koje otežavaju financijski uspjeh?

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 527—536.**