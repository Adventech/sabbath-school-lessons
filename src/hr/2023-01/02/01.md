---
title: 'Božji Savez S Nama'
date: 07/01/2023
---

### Biblijski tekstovi:
Matej 10,22; Ivan 6,29; Ponovljeni zakon 28,1-14; Izreke 3,1-10; Malahija 3,7-11; Matej 6,25-33.

> <p></p>
> “Ako zbilja poslušaš glas Jahve, Boga svoga, držeći i vršeći sve njegove zapovijedi što ti ih danas naređujem, Jahve Bog tvoj, uzvisit će te nad sve narode na zemlji. Svi ovi blagoslovi sići će na te i stići će te ako budeš slušao glas Jahve, Boga, svoga.” (Ponovljeni zakon 28,1.2)

Začudo, Bog sklapa saveze s nama. Većina njih je bilateralna, što znači da obje strane (Bog i ljudi) imaju svoju ulogu. Primjer bilateralnog sporazuma jest: “Ako ćeš ti učiniti ovo, onda ću ja učiniti ono”. Ili: “Učinit ću ovo, ako ti učiniš ono.” Rjeđi su unilateralni — jednostrani savezi. “Ja ću to učiniti bez obzira na to hoćeš li ti išta učiniti ili ne.” Nekoliko Božjih saveza s čovječanstvom su jednostrani. Na primjer: “Koji čini da njegovo sunce izlazi nad zlima i dobrima, i da kiša pada pravednima i nepravednima.” (Matej 5,45) Što god radimo ili ne radimo, možemo računati na to da će nam Bog davati sunce i kišu. Nakon potopa Bog je sklopio Savez s čovječanstvom i “sa zvijerima”, prema kojem više nikad neće doći do nekog drugog potopa koji bi preplavio cijelu zemlju (vidi Postanak 9,9-16), bez obzira na naše postupke. Također je obećao: “Sve dok zemlje bude, sjetve, žetve, studeni, vrućine, ljeta, zime, dani, noći nikada prestati neće.” (Postanak 8,22) Godišnja doba će dolaziti i prolaziti, što god mi radili.  Ovog ćemo tjedna proučavati neke vrlo značajne bilateralne (dvostrane) saveze između Boga i Njegove djece. Molimo se da Božjom milošću mi “održimo svoj dio pogodbe”.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 477—482.**