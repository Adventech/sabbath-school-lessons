---
title: 'Za Daljnje Proučavanje'
date: 13/01/2023
---

“Kad god je Božji narod, u bilo kojem razdoblju, radosno i dragovoljno provodio Njegov plan sustavne darežljivosti u darovima i u prinosima, shvatio je da će sav njihov rad pratiti obećani napredak razmjeran poslušnosti Njegovim zahtjevima. Kad su priznali Božje zahtjeve i postupali prema njima poštujući Boga svojim materijalnim dobrima, njihove su žitnice bile pune. Ali kad su Ga varali u desetini i prinosima, doveo ih je do spoznaje da ne varaju samo Njega, nego i sebe, jer je On ograničio svoje blagoslove razmjerno tome kako su oni ograničili svoje darove.” (Ellen G. White, Svjedočanstva za Crkvu, sv. 3, str. 347)

Biblija vrlo jasno govori o tome da se spašavamo samo vjerom, što je dar Božje milosti. Naša poslušnost Božjim zapovijedima odgovor je na Njegovu milost. Ona se ne zarađuje (jer da se zarađuje, to ne bi bila milost — vidi Rimljanima 4,1-4).

Kad razmotrimo taj bilateralni ili dvostrani sporazum koji je Bog sklopio s nama, tu sagledavamo i svoje blagoslove i svoje dužnosti. Svojim odgovorom na ono što nam Bog nudi, mi gradimo odnos s Njim i u velikoj mjeri određujemo svoju sudbinu. Poslušnost — služba i odanost iz ljubavi — pravi je znak učeništva. Umjesto da nas oslobodi poslušnosti, vjera i samo vjera čini nas nositeljima Kristove milosti, koja nam omogućava da pokažemo poslušnost kakvu Bog traži od nas.

**Pitanja za razmišljanje**

`1.	Netko je rekao da bi naša crkva, kada bi svaki adventist biovjeran u vraćanju desetine, imala više nego dovoljno novca za sve što je potrebno za širenje svoje poruke. Što vi činite s desetinom i darovima da biste pomogli crkvi da obavi ono na što je pozvana?`

`2.	Razmislite o tome koliko su naše odluke i djela važni za naš odnos s Bogom. Kako možemo činiti dobra djela i biti poslušni, uključivši davanje desetine i upraviteljsku službu, a da ne upadnemo u zamku legalizma?`

`3.	Razgovarajte u razredu o pitanju postavljenom na krajuodsjeka za utorak, da teška vremena dolaze čak i ako smo bili vjerni. Kako da to razumijemo i da ne budemo obeshrabreni ako nam se to dogodi?`