---
title: '“najprije Tražite...”'
date: 12/01/2023
---

Za Isusa se kaže: “Mnoštvo ga je naroda s uživanjem slušalo.” (Marko 12,37) Većina ljudi u tome mnoštvu koje Ga je pratilo i slušalo pripadali su običnom narodu. To su bili oni koji su nahranjeni na planinskom obronku i koji su slušali Govor na gori. Isus im je u bîti rekao: “Znam da se brinete kako da prehranite svoje obitelji. Brinete se o svakidašnjoj hrani i piću i odjeći koja vam je potrebna da se ugrijete i zaštitite. Ali evo što vam predlažem...”

`Pročitajte Matej 6,25-33. Što je tu obećano i što ljudi moraju učiniti da bi primili ta obećanja?`

Mnoga Božja obećanja imaju osobine dvostranog sporazuma. Da bismo dobili blagoslov, i mi trebamo učiniti svoj dio posla.

`Pročitajte Izaija 26,3. Što se od nas traži da bismo imali Božji mir?`

`Pročitajte 1. Ivanova 1,9. Što će Isus učiniti ako mi priznamo svoje grijehe?`

`Pročitajte 2. Ljetopisa 7,14. Što znači “ako” i “tada” u okviru te Božje ponude?`

Svi ti redci i mnogi drugi bave se važnom činjenicom da bez obzira na to što je Bog Vladar, što je On naš Stvoritelj i Hranitelj, i što je naše spasenje dar milosti koji se ne može zaslužiti, mi ipak imamo svoju ulogu u okviru drame o velikoj borbi ovdje na Zemlji. Koristeći se svetim darom slobodne volje, slobodnog izbora, mi moramo slijediti poticaje Duha Svetoga i poslušati ono na što nas Bog poziva. Premda nam On nudi blagoslove i život, mi umjesto toga možemo izabrati prokletstvo i smrt. I ne treba nas čuditi što Bog kaže: “Život, dakle, biraj … da živiš ti i tvoje potomstvo.” (Ponovljeni zakon 30,19.20)