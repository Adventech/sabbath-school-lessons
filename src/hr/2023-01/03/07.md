---
title: 'Za Daljnje Proučavanje'
date: 20/01/2023
---

Pročitajte najsveobuhvatniji spis Ellen G. White o desetini: Svjedočanstva za Crkvu, sv. 9, str. 200—206. Pročitajte u knjizi Ellen G. White, Savjeti o upraviteljskoj službi, str. 55—95.

“Kad bi desetina kako treba potekla u Gospodnju riznicu, bili bi primljeni takvi blagoslovi da bi se darovi i prinosi za svete ciljeve udeseterostručili, pa bi tako protok između Boga i čovjeka ostao otvoren.” (Ellen G. White, Svjedočanstva za Crkvu, sv. 4, str. 433) To je nevjerojatna izjava. Da smo svi vjerni u davanju desetine, Bog bi nas tako blagoslovio sredstvima da bi se naši prinosi uvećali za tisuću posto.

“U trećem poglavlju Knjige proroka Malahije navodi se sporazum koji je Bog sklopio s čovjekom. Tu Gospodin vrlo konkretno govori o tome kakvu će ulogu On odigrati, izlijevajući obilne darove na one koji Mu budu vjerno uzvraćali davanjem svojih desetina i prinosa.” (Ellen G. White, Review and Herald, 17. prosinca 1901.)

“Svi trebaju zapamtiti da Božji zahtjevi dolaze iznad svih ostalih. Bog nam daje sve u izobilju, i prema ugovoru koji je načinio s čovjekom, deseti dio svega što ima treba vratiti Njemu. Gospodin milostivo povjerava svoja blaga upraviteljima, a za deseti dio kaže: To je moje. Prema tome, od svega što Bog daje čovjeku, on Mu treba vjerno vratiti desetinu. Ovaj jasni propis donio je sâm Isus Krist. (Ellen G. White, Svjedočanstva za Crkvu, sv. 6, str. 331)

**Pitanja za razmišljanje**

`1.	Pozabavite se više mišlju da običaj davanja desetine nijenastao u starom Izraelu. Kako nam ta činjenica pomaže da sagledamo trajnu narav te naše obveze prema Bogu?`

`2.	Razgovarajte u razredu o pitanju postavljenom na krajuodsjeka za ponedjeljak. Zamislite što bi se dogodilo kad bi ljudi svoju desetinu davali nekome drugom. Što bi bilo s našom crkvom? Bismo li i dalje imali crkvu? Što je pogrešno u razmišljanju: Moja je desetina ionako premala u odnosu na sve ostalo, tako da nije ni važna? Što bi bilo kad bi svi tako razmišljali?`

`3.	Ispričajte drugima ono što ste naučili i iskusili zahvaljujućidavanju desetine. Čemu možete naučiti druge u vezi s tim načinom iskazivanja vjernosti?`