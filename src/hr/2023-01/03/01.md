---
title: 'Sporazum O Davanju Desetine'
date: 14/01/2023
---

### Biblijski tekstovi:
Postanak 14,18-20; Malahija 3,10; Ponovljeni zakon 12,5-14; Levitski zakonik 27,30; 1. o kraljevima 17,9-16; 1. Korinćanima 4,1.2.

> <p></p>
> “Donesite čitavu desetinu u riznicu da u mojoj kući bude hrane. Tada me iskušajte — govori Jahve nad Vojskama — neću li izliti na vas punom mjerom blagoslov.” (Malahija 3,10)

U Postanku 14, Abraham se vraća iz uspješne misije spašavanja zarobljenika, u kojoj je oslobodio svojeg nećaka Lota, njegovu obitelj i ostale ljude odvedene iz Sodome. Kralj Sodome je bio toliko zahvalan na tom spasenju da je sav plijen iz bitke ponudio Abrahamu. Međutim, Abraham ne samo da je odbio tu ponudu, već je dao desetinu Melkisedeku od svega što je posjedovao.

Neposredno nakon što je Abraham dao desetinu, Jahve je rekao: “Ne boj se, Abrame, ja sam ti zaštita; a nagrada tvoja bit će vrlo velika!” (Postanak 15,1) Bog mu je zapravo rekao: “Ne brini se. Ja ću biti tvoj zaštitnik i hranitelj.” Zatim, mnogo kasnije, kad su se spremali za ulazak u Kanaan, Mojsije je rekao Izraelcima: “Odvajaj desetinu dohotka svake godine od svega što tvoj usjev u polju donese … da se tako naučiš zauvijek bojati se Jahve, Boga svoga.” (Ponovljeni zakon 14,22.23)

Ellen G. White je pisala: “Od ljudi se tražilo da Bogu prinose darove za vjerske potrebe i prije nego što je Mojsiju predan određeni sustav; to se proteže čak do Adamova vremena.” (Svjedočanstva za Crkvu, sv. 3, str 345)

Što sve to znači za nas danas?

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 483—488.**