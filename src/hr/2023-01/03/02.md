---
title: 'Desetina Je Deseti Dio'
date: 15/01/2023
---

Rječnici opisuju desetinu kao “deseti dio” ili “deset posto” nečega. Ta definicija vjerovatno je preuzeta iz biblijskog narativa. Desetina podrazumijeva jednostavno vraćanje Bogu deset naših prihoda ili dobiti. Jasno nam je da sve što imamo na prvom mjestu pripada Njemu. Uredba o desetini dana Izraelu na gori Sinaju ističe da je desetina sveta i da pripada Bogu (vidi Levitski zakonik 27,30.32). Bog traži tih deset posto koji pripadaju samo Njemu. Naši darovi zahvalnosti odvojeni su od desetine i dodatna su davanja. Desetina je minimalan iznos koji svjedoči o našoj kršćanskoj posvećenosti. Nigdje u Bibliji ne nalazimo nikakve naznake da je Božji dio manji od jedne desetine.

`Pročitajte Postanak 14,18-20 i Hebrejima 7,1-9. Kakva je bila Abrahamova reakcija na susret s Melkisedekom? Na osnovi tih tekstova, koliko daleko u prošlost seže ta praksa?`

Prvo spominjanje desetine u Bibliji nalazimo u Postanku 14, gdje se govori o Melkisedekovom susretu s Abrahamom. Posljednje spominjanje desetine u Bibliji poziva se na isti susret (vidi Hebrejima 7,1-9). U izvještaju u Poslanici Hebrejima zapazite da ni Melkisedek ni Krist nisu bili iz Levijevog plemena, tako da desetina prethodi posebnoj službi levita, a nastavlja se i nakon nje. Prema tomu, desetina nije isključivo hebrejski običaj i nije nastao s Hebrejima kod Sinaja.

`Pročitajte Postanak 28,13.14.20-22. Što je Bog obećao da će učiniti za Jakova, i kakav je bio Jakovljev odgovor Bogu?`

Pošto je otišao od kuće, bježeći od svojeg ljutitog brata Ezava, Jakov je jedne noći sanjao ljestve koje su se pružale od zemlje do neba. Anđeli su se po njima penjali i silazili. A Bog koji je stajao na njihovom vrhu, obećao je da će biti s Jakovom i da će ga jednog dana vratiti kući. Taj usamljeni mladić doživio je istinsko obraćenje i rekao: “Jahve će mi biti moj Bog. ... A od svega što mi budeš davao, za te ću odlagati desetinu.” (Postanak 28,21.22)

`Zašto je važno razumjeti da desetina, kao ni subota, ne potječe iz drevnog izraelskog pravnog, pa ni vjerskog sustava? Kakvu bismo poruku mi, koji živimo nakon križa, trebali izvući iz te činjenice?`