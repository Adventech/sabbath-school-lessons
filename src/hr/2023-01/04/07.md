---
title: 'Za Daljnje Proučavanje'
date: 27/01/2023
---

U nebeskoj “knjizi za spomen” bilježi se i financijska vjernost članova Božje obitelji. “Pokazano mi je da anđeo zapisničar vjerno bilježi svaki dar posvećen Bogu i stavljen u riznicu, kao i konačni rezultat tako darovanih sredstava. Božje oko jasno primjećuje svaki novčić posvećen Njegovu Djelu, kao i spremnost ili nevoljkost darovatelja. Također se bilježi pobuda davanja. Samopožrtvovni, posvećeni pojedinci, koji vraćaju Bogu ono što je Njegovo kako On od njih i zahtijeva, bit će nagrađeni prema svojim djelima. Ako su tako posvećena sredstva čak i bila zloupotrijebljena pa ne ostvaruju cilj koji je darivatelj imao na umu — Božju slavu i spasenje duša — oni koji su u iskrenosti duše prinijeli ovu žrtvu, neće ostati bez svoje nagrade.” (Ellen G. White, Svjedočanstva za Crkvu, sv. 2, str. 434)

“Bog želi da se ljudi mole i da prave planove za napredovanje Njegovog djela. Međutim, poput Kornelija, mi trebamo sjediniti molitve s davanjem. Naše molitve i milostinje trebaju izići pred Boga kao spomen. Vjera bez djela je mrtva, a bez žive vjere nije moguće ugoditi Bogu. Dok se molimo, trebamo činiti sve sa svoje strane, ulažući i trud i sredstva u ispunjenje naših molitava. Ako postupamo u skladu sa svojom vjerom, Bog nas neće zaboraviti. On zapaža svako djelo ljubavi i samoodricanja. On će otvoriti putove da bismo svoju vjeru mogli pokazati djelima.” (Ellen G. White, Atlantic Union Gleaner, 17. lipnja 1903.)

**Pitanja za razmišljanje**

`1.	U kojem smislu molitva i davanje idu zajedno? Kako nammolitva može pomoći da znamo što, kada i koliko trebamo dati?`

`2.	Poznati časopis u Sjedinjenim Američkim Državama objavio je priču o mladim profesionalcima s Wall Streeta koji zarađuju goleme svote novca, a ipak su nesretni, prazni, uplašeni i zabrinuti. Jedan od njih, menadžer, izjavio je: “Kakvo će značenje nakon moje smrti imati to što sam u svoj portfelj uspio dodati još jedan posto dobiti?” Koje pouke možemo izvući iz toga — o tome kako davanje, čak i samopožrtvovno davanje, može biti od velike duhovne koristi za davatelja jer nam pomaže da se oslobodimo od “varavog bogatstva” (Matej 13,22)?`

`3.	U navodu Ellen G. White zapazite zabilješku o sredstvimakoja se “pogrešno koriste”. Zašto je važno da mi koji dajemo imamo na umu njezinu krajnju poruku?`