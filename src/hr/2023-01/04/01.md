---
title: 'Prinosi Za Isusa'
date: 21/01/2023
---

### Biblijski tekstovi:
2. Korinćanima 9,6.7; Ponovljeni zakon 16,17; Psalam 116,12-18; 1. Ljetopisa 16,29; Marko 12,41-44; Marko 14,3-9.

> <p></p>
> “Što da uzvratim Jahvi za sve što mi je učinio? Uzet ću čašu spasenja i zazvat ću ime Jahvino. Izvršit ću Jahvi zavjete svoje pred svim pukom njegovim.” (Psalam 116,12-14)

Osim desetine, tu su i prinosi koji se izdvajaju od onih devedeset posto koliko nam preostaje nakon što desetinu vratimo Bogu. Tu počinje velikodušnost. Božji narod je davao različite vrste prinosa, kao što su žrtve za grijeh u odgovoru na Božju milost, ili žrtve zahvalnice za Njegovu zaštitu, za blagoslove zdravlja, blagostanja i uvijek prisutnu pomoć. Davali su se i prilozi za siromašne, kao i za gradnju i održavanje bogomolje.

Kad uzmemo u obzir veličinu Božjih darova, na davanje svojih priloga počinjemo gledati kao na nešto više od skupljanja sredstava za popločavanje parkirališta ispred crkve ili kupnju odora za crkveni zbor. Mi svoje darove prinosimo kao odgovor na ono što je Bog učinio za nas, posebno u Isusovoj žrtvi. “Što se nas tiče, mi ljubimo, jer je on nas ljubio prije.” (1. Ivanova 4,19). A onda crkva, bilo na mjesnoj, konferencijskoj ili svjetskoj razini, koristi naše darove za unapređenje Božjeg djela. Ovog ćemo tjedna razmotriti što Biblija govori o prinosima kao jednom obliku našeg upravljanja Božjim poslovima na Zemlji.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 489—498.**