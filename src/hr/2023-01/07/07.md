---
title: 'Za Daljnje Proučavanje'
date: 17/02/2023
---

“‘Kad Sin Čovječji dođe sa svojim sjajem u pratnji svih anđela, sjest će na prijestolje svoje slave. Tada će se pred njim skupiti svi narodi, a on će ih razlučiti jedne od drugih.’ Ovako je Krist na Maslinskoj gori svojim učenicima opisao prizor velikog Sudnjeg dana. Istaknuo je da će se odluka ovog suda donijeti na osnovi jedne pojedinosti. Kad se narodi budu okupili pred Njim, postojat će samo dvije skupine ljudi, a njihova vječna sudbina bit će određena onim što su učinili ili zanemarili učiniti za Njega u osobi siromašnih i napaćenih.” (Ellen G. White, Isusov život, str. 528)

“Kad otvorite vrata Kristovim predstavnicima koji su u nevolji i koji pate, primate dobrodošlicom nevidljive anđele. Pozivate društvo nebeskih bića. Oni donose svijetu ozračje radosti i mira. Oni dolaze s hvalom na svojim usnama, a na Nebu se čuje pjesma koja joj odgovara. Svako djelo milosrđa stvara glazbu na Nebu. Otac na svom prijestolju ubraja nesebične djelatnike u svoje najdragocjenije blago.” (Isusov život, str. 530)

**Pitanja za razmišljanje**

`1.	“Siromaha nikad neće nestati iz zemlje.” (Ponovljeni zakon15,11) Osim činjenice da se to proročanstvo staro tisućama godina nažalost ispunilo, kako bismo još trebali razumjeti te riječi danas? Neki ih čak koriste da bi opravdali to što ne pomažu siromašnima, razmišljajući na ovaj način: “Eto i Bog je rekao da će siromaha uvijek biti među nama, pa onda tako i treba biti.” Što je pogrešno u takvom načinu razmišljanja?`

`2.	Pročitajte 1. Timoteju 6,17-19: “Bogatašima ovoga svijetaprenesi da ne budu bahati, da ne polažu nade u nesigurno bogatstvo, nego u Boga, koji nam sve obilno daje na uživanje, da iskazuju dobročinstva, da budu bogati djelima ljubavi, da budu darežljivi i podatni, da tako sebi zgrću sigurno blago za budućnost kako bi postigli pravi život.”`

`3.	Zapazite u čemu leži opasnost: uzdati se u svoje bogatstvoumjesto u živoga Boga. Zašto se to tako lako događa onima koji imaju novca, iako su svjesni da ih na kraju ni sav novac koji posjeduju neće sačuvati u životu? Zašto se nitko od nas ne treba uzdati ni u što drugo osim u živog Boga?`