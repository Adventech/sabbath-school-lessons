---
title: 'Za Daljnje Proučavanje'
date: 10/02/2023
---

Bog je održao svoju stranu Saveza tako što je blagoslovio Abrahama. A Abraham je, sa svoje strane, odao počast Bogu tako što nije gomilao blago na zemlji. “Baštinu koju je Bog obećao svom narodu ne pripada ovom svijetu. Abraham nije imao zemlje, ‘ni jednu stopu zemlje’ (Djela 7,5). On je bio bogat zemaljskim dobrima i koristio ih je na slavu Bogu i dobro svojih bližnjih, ali ovaj svijet nije smatrao svojim domom. Gospodin ga je pozvao da ostavi svoje idolopokloničke sunarodnjake, s obećanjem o Kanaanu kao vječnom nasljedstvu, a ipak ni on ni njegov sin ili unuci nisu ga primili. Kad je Abraham želio imati grob za svoje mrtvace, morao ga je kupiti od Kanaanaca. Njegova jedina imovina u Obećanoj zemlji bila je ta kamenita makpelska špilja.” (Ellen G. White, Patrijarsi i proroci, str. 133,134)

U životu katkad upadnemo u napast da krenemo za bogatstvom i uživanjima. Potrebna je jaka vjera da bismo se odrekli zadovoljstva.

“Veličanstvene faraonove palače i kraljevsko prijestolje koristili su kao mamac za Mojsija, ali on je znao da se u tim kraljevskim odajama nalaze grešna zadovoljstva zbog kojih čovjek zaboravlja Boga. On je gledao iznad blistave palače, iznad kraljevske krune, na visoke časti koje će primiti sveci Svevišnjega u kraljevstvu neuprljanom grijehom. On je vjerom vidio neprolaznu krunu koju će Kralj Neba staviti na glave pobjednika. Ova ga je vjera navela da okrene leđa zemaljskim vladarima i pridruži se poniznom, siromašnom, prezrenom narodu koji je odlučio slušati Boga radije nego da služi grijehu.” (Ellen G. White, Patrijarsi i proroci, str. 200)

**Pitanja za razmišljanje**

`1.	Što će biti s našom imovinom kada Isus dođe? (Vidi 2. Petrova 3,10.) Što se s njom zapravo može dogoditi čak i prije nego što Isus dođe? (Vidi Matej 6,20.) Zašto je onda važno da uvijek gledamo na stvari iz prave perspektive?`

`2.	Isus je upozoravao na “varavo bogatstvo” (Marko 4,19). Našto je mislio? Kako nas bogatstvo može zavarati?`

`3.	Razgovarajte u razredu o tome na koje je sve načine Mojsijemogao opravdati ostanak u Egiptu, umjesto što je sve ostavio i s gomilom robova pobjegao u neplodnu pustinju? Što ga je jedino moglo navesti na takvu odluku?`