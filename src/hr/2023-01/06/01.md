---
title: 'Sabiranje Blaga Na Nebu'
date: 04/02/2023
---

### Biblijski tekstovi:
Postanak 6,5-14; Hebrejima 11,8-13; 2. Korinćanima 4,18; Postanak 13,10-12; Postanak 32,22-31; Hebrejima 11,24-29.

> <p></p>
> “Što, dakle, koristi čovjeku ako dobije cijeli svijet, a izgubi svoj život? Što li može dati čovjek kao otkupninu za svoj život?” (Marko 8,36.37)

Isus nam je dao najbolju ulagačku strategiju na svijetu kad je izjavio: “Ne sabirajte sebi blago na zemlji, gdje ga izgriza moljac i rđa; gdje lopovi prokopavaju zidove i gradu ga! Nego sabirajte sebi blago na nebu, gdje ga ni moljac ni rđa ne izgriza, gdje lopovi ne prokopavaju zidova i ne kradu!” (Matej 6,19.20) A zatim je zaključio: “Jer gdje ti je blago, tu će ti biti i srce.” (Matej 6,21) Drugim riječima: pokaži mi na što trošiš svoj novac, i ja ću ti pokazati gdje ti je srce. Jer gdje god da uložite novac, vaše će vas srce sigurno slijediti, ako vas već nije i preteklo.

Želite li da vam srce bude spremno za Božje kraljevstvo? Ako želite, ulažite svoj novac tamo gdje ćete ubrati vječni dobitak. Ulažite svoje vrijeme, novac i molitve u Božje djelo. Ako to budete činili, uskoro ćete se još više zainteresirati za to djelo, a i vaše srce će vas slijediti. Ovog ćemo se tjedna osvrnuti na biblijske odlomke i ilustracije koje nam pokazuju kako da sabiremo blago na Nebu i na kraju požanjemo vječnu nagradu.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 507—518.**