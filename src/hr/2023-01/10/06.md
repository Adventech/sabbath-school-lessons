---
title: 'Duhovno Naslijeđe'
date: 09/03/2023
---

Premda je teško zamisliti kako bi život na Zemlji izgledao da ljudi nisu sagriješili, u jedno možemo biti sigurni: ne bi bilo gomilanja stvari, pohlepe, siromaštva — svega onoga što muči naš svijet otkad postoji pisana povijest. Naš osjećaj vlasništva nad onim za što smo radili, i što nam, ako smo radili pošteno, s pravom pripada, ipak pokazuje da živimo u palom svijetu. Na kraju krajeva, koliko god mi imali ili ne imali, uvijek trebamo biti svjesni jedne važne činjenice.

`Pročitajte sljedeće retke. Koja je njihova središnja misao i kako bi ta misao trebala utjecati na ono što radimo s materijalnim sredstvima kojima nas je Bog blagoslovio? (Psalmi 24,1; Hebrejima 3,4; Psalam 50,10; Postanak 14,19; Kološanima 1,15-17)`

Mi smo upravitelji onoga što nam je Bog povjerio. To znači da On u konačnici sve posjeduje i da nam On daje život, zdravlje i snagu da nešto steknemo. Dakle, logično bi bilo da kad završimo s onim što nam je Bog dao i pobrinemo se za svoju obitelj, Njemu vratimo ono što preostane.

“Davanjem za Božje ciljeve vi sabirete blago na Nebu. Sve što uložite gore, sigurno je od propadanja i gubitka i ima vječnu, trajnu vrijednost. … (To) će biti upisano na vaš račun u kraljevstvu nebeskom.” (Ellen G. White, Savjeti o upraviteljskoj službi, str. 308)

Ima mnogo prednosti u tome da dajemo sada, dok smo živi. Evo nekih:

1.	Darovatelj može vidjeti rezultate svojeg dara — novu crkvenuzgradu, mladu osobu na školovanju, plaćenu evangelizaciju i slično.

2.	Neka služba ili osoba mogu od toga imati koristi sada kada jepotreba najveća.

3.	Neće biti svađe oko imovine među članovima obitelji ili prijateljima nakon vaše smrti.

4.	To pruža dobar primjer obiteljskih vrijednosti — velikodušnostii ljubavi prema drugima.

5.	Umanjuje se porez na imovinu.

6.	To jamči da će dar biti uručen onomu komu vi želite (bez miješanja suda ili nezadovoljnih rođaka).

7.	Pokazuje se da je srce darovatelja preobraženo iz sebičnog unesebično.

8.	Tako se sabire blago na Nebu.