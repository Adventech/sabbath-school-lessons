---
title: 'Milosrđe Na Samrtnoj Postelji'
date: 08/03/2023
---

`Koja načela nalazimo u sljedećim redcima kad je riječ o tome kako trebamo postupati s novcem?`

`1. Timoteju 6,17`

`Izreke 30,8 `

`Propovjednik 5,10 `

Novac ima snažan utjecaj na ljude — i taj je utjecaj doveo do propasti mnogih. Tko nije čuo za pojedince koji su radili strašne stvari zbog novca — čak ako su ga već mnogo imali?

Ali tako ne mora biti. Božjom silom možemo osujetiti pokušaj neprijatelja da ono što je zamišljeno kao blagoslov (materijalna imovina) pretvori u prokletstvo.

U kontekstu nastojanja da se kao dobri upravitelji unaprijed pripreme za smrt, ljudi se suočavaju s opasnošću da u sadašnjosti gomilaju sredstva opravdavajući se mišlju: “Kada umrem, sve ću razdijeliti.” Premda je i to bolje nego da sve sami potrošimo, možemo i trebamo učiniti više od toga.

“Vidjela sam da mnogi zadržavaju od Djela dok žive, umirujući svoju savjest da će suočeni sa smrću biti darežljivi; ne usuđuju se pokazati vjeru i povjerenje u Boga dok žive. Ali ova dobrota na samrtnoj postelji nije ono što Krist očekuje od svojih sljedbenika, ona ne može biti izgovor za sebičan život. Oni koji do posljednjeg trenutka grčevito drže svoj imetak, radije ga predaju smrti nego Djelu. Gubitaka uvijek ima. Banke propadaju i imetak propada na mnogo načina. Mnogi namjeravaju učiniti nešto, ali to odgađaju i Sotona radi kako bi spriječio da sredstva uopće dođu u riznicu. Izgubljena su prije nego što su vraćena Bogu, a Sotona uživa što je tako. (Ellen G. White, Svjedočanstva za Crkvu, sv. 5, str. 132)

`Zašto moramo dobro paziti kako pravdamo upotrebu materijalnih blagoslova koje posjedujemo, koliki god oni bili?`