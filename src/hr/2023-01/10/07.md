---
title: 'Za Daljnje Proučavanje'
date: 10/03/2023
---

U Svjedočanstvima za Crkvu Ellen G. White je napisala dva poglavlja o tom važnom predmetu raspodjele naše imovine. Vidi poglavlja pod naslovom “Savjet imućnim roditeljima”, Svjedočanstva za Crkvu, sv. 3, str. 105—116, i “Oporuke i ostavine”, Svjedočanstva za Crkvu, sv. 4, str. 435—443)

U knjizi Savjeti o upraviteljskoj službi također postoji odlomak koji govori o planiranju imanja (str. 291—302). Ellen G. White je napisala i sljedeće: “Ono što mnogi namjeravaju odgoditi do pred smrt, ako su kršćani, to će učiniti dok su još pri snazi. Oni posvećuju sebe i svoj imetak Bogu i dok postupaju kao Njegovi upravitelji, sa zadovoljstvom će vršiti svoju dužnost. Time što su vlastiti izvršitelji svoje volje, oni mogu sami zadovoljiti Božje zahtjeve, umjesto da ovu odgovornost prenesu na druge.” (Svjedočanstva za Crkvu, sv. 4, str. 438,439)

Što ona podrazumijeva pod izrazom “time što su vlastiti izvršitelji svoje volje“? U uobičajenoj oporuci, oporučitelj imenuje izvršitelja koji će nakon njegove smrti raspodijeliti imovinu u skladu s njegovim željama izraženim u oporuci. Ali ako ste vi izvršitelj, sami raspoređujete svoju imovinu dok ste živi. A kad to činite, imate zadovoljstvo vidjeti rezultate i uvjeriti se da pravilno rukujete talentima povjerenim od Boga.

Kristov drugi dolazak za kršćane, je “blažena nada”. Svi smo bar ponekad zamišljali kako bi bilo veličanstveno gledati Isusa dok bude dolazio na nebeskim oblacima. Željeli bismo čuti riječi: “Valjaš, slugo dobri i vjerni.” Ali što ako budemo morali poći na počinak prije nego što se Isus vrati? Ipak, ako smo slijedili Njegovu objavljenu volju, već sada možemo imati zadovoljstvo promatrati kako posao napreduje zahvaljujući našim naporima, svjesni da će plan za raspodjelu naše imovine doprinijeti da se Božje djelo nastavi i onda kad nas više ne bude.

**Pitanja za razmišljanje**

`1.	Iako već sada možemo sabirati blago na Nebu, zašto to nijeisto što i pokušaj da se zaradi, ili čak “kupi” vlastito spasenje?`

`2.	Premda trebamo biti velikodušni u davanju onoga što imamo,trebamo biti i mudri. Koliko često čujemo da ljudi, posebno oni koji određuju datume, traže novac jer će se taj i takav događaj zbiti tog i tog datuma, i da je bolje, zato što će naš novac tada ionako biti beskoristan, da ga odmah pošaljemo za njihovu službu? Kako možemo razlikovati takve prijevare od legitimnih načina na koje svoj novac možemo već sada upotrijebiti za Božje djelo?`