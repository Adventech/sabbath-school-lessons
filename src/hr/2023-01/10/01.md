---
title: 'Mudro Raspolaganje Sredstvima'
date: 04/03/2023
---

### Biblijski tekstovi:
Luka 12,16-21; Propovjednik 2,18-22; Izreke 27,23-27; 2. Korinćanima 4,18; Propovjednik 5,10; Kološanima 1,15-17.

> <p></p>
> “Uto čuh glas s neba gdje mi govori: ‘Napiši: Od sada blago onima koji umiru u Gospodinu! Da, veli Duh, neka počinu od svojih napora, jer ih prate njihova djela!’” (Otkrivenje 14,13)

Kako se bližimo kraju svojeg radnog vijeka, naš financijski fokus usmjerava se na očuvanje imovine u iščekivanju završetka života. Prelazak iz radnog odnosa u mirovinu može biti vrlo traumatično iskustvo. Kako to vrijeme prebroditi kad je riječ o našim financijama?

Kako ljudi stare, gotovo se prirodno počinju brinuti za budućnost. Najčešći strahovi su da će prerano umrijeti (prije nego što zbrinu obitelj); da će živjeti predugo (nadživjeti svoju imovinu ili ušteđevinu); teška bolest (sva moja imovina mogla bi otići u jednom trenutku); duševna i/ili tjelesna invalidnost (tko će se brinuti o meni?).

Govoreći o tim strahovima, Ellen G. White je napisala: “Sve ovo strahovanje potječe od Sotone. … Kad bi zauzeli stav kakav Bog želi, njihovi posljednji dani mogli bi biti najljepši i najsretniji. … Oni se trebaju osloboditi svih briga i tereta i provoditi vrijeme što mogu radosnije, sazrijevajući za Nebo.” (Svjedočanstva za Crkvu, sv. 1, str. 367)

Ovog ćemo tjedna razmotriti Božji savjet u vezi s našim posljednjim godinama. Što da radimo, što da izbjegavamo i koja načela da slijedimo?

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice 541—546.**