---
title: 'Za Daljnje Proučavanje'
date: 03/03/2023
---

Prigodom osvajanja Jerihona, Akan nije bio jedini koji je unio srebro i zlato u izraelski tabor. Jošua je rekao narodu da srebro i zlato, kao i posude od mjedi i željeza, donesu u riznicu Božjeg doma (Jošua 6,19.24). Sve ostalo trebalo je spaliti. Akan je, međutim, bio jedini koji je zadržao nešto za sebe. “Među milijunima Izraelaca bio je samo jedan koji se u tom svečanom trenutku pobjede i suda usudio prestupiti Božju zapovijed. Akanovu pohlepu potaknuo je izgled skupog šineraskog plašta, i čak kad se suočio licem u lice sa smrću, on ga je nazvao ‘lijep šinearski plašt’. Jedan je grijeh vodio drugom i on je uzeo zlato i srebro odvojeno za Gospodnju riznicu, on je Bogu oduzeo prve plodove kanaanske zemlje.” (Ellen G. White, Patrijarsi i proroci, str. 411)

Na Pavlovom popisu znakova posljednjeg vremena, prve dvije stavke uključuju naš odnos prema novcu i imovini: “Zapamti ovo! U posljednje će dane nastupiti teška vremena. Ljudi će biti sebični, pohlepni.” (2. Timoteju 3,1.2 — SHP) Sebičnost i ljubav prema novcu značajka je čovječanstva posljednjeg vremena, našeg vremena.

**Pitanja za razmišljanje**

`1.	Pročitajte 1. Timoteju 6,6-10: “Uistinu, vjera je velik izvordobitka ako je duh zadovoljan s onim što ima. Ništa, naime, nismo donijeli na ovaj svijet, tako da ništa ne možemo iz njega iznijeti. A kad imamo hranu i odijelo, tim budimo zadovoljni! A oni koji žele da postanu bogataši upadaju u napasti, u zamku i u mnoge lude i pogubne želje što strovaljuju ljude u propast i uništenje, jer je pohlepa za novcem izvor svih zala. Budući da su joj se neki predali, zalutali su od vjere i proboli sami sebe mnogim teškim mukama.” Razgovarajte u razredu o primjerima onih koji su zbog ljubavi prema novcu “proboli sebe mnogim teškim mukama”. Ima mnogo takvih primjera, zar ne? Kako da nađemo ravnotežu znajući da nam je novac potreban da bismo preživjeli, a da ne upadnemo u zamku na koju Pavao upozorava?`

`2.	Osim novca, na što bismo se još mogli polakomiti?`

`3.	Koja je razlika između opravdane želje za nečim i pohlepe?Kada se ta opravdana želja za nečim pretvara u pohlepu?`