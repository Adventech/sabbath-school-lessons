---
title: 'Svladavanje Pohlepe'
date: 02/03/2023
---

Pohlepa je stvar srca i, poput oholosti i sebičnosti, često ostaje nezapažena, zbog čega može biti tako varljiva, pa čak i smrtonosna. Već je dovoljno teško pobijediti grijehe koji su očiti, kao što su laž, preljub, krađa, idolopoklonstvo, kršenje subote. A to su ipak izvanjska djela o kojima moramo razmisliti prije nego što ih učinimo. Ali pobijediti pogrešne misli? To može biti jako teško.

`Pročitajte 1. Korinćanima 10,13. Koje je tu obećanje dano i zašto je toliko važno razumjeti ga u kontekstu pohlepe?`

Kako se onda, u Božjoj sili, možemo zaštititi od tog opasnog, varljivog grijeha?

1.	Donesite odluku da ćete služiti Bogu, oslanjati se na Njega i bitidio Njegove obitelji. “Danas izabirite kome ćete služiti. … Ja i moj dom služit ćemo Jahvi.” (Jošua 24,15)

2.	Molite se svaki dan i u molitvu uključite riječi iz Mateja 6,13: “Ine uvedi nas u napast, nego izbavi nas od zla!” Kada osjetite pohlepu za nečim što znate da ne biste trebali imati, molite se nad tim pozivajući se na biblijska obećanja o pobjedi, poput obećanja u 1. Korinćanima 10,13.

3.	Redovno proučavajte Bibliju. “U srce pohranih riječ tvoju, daprotiv tebe ne sagriješim.” (Psalam 119,11)

Isus se uhvatio u koštac s problemom ljudskog grijeha. Bio je kušan u svakoj pojedinosti u kojoj se i mi kušamo. A da bi primio silu da se odupre, On je cijele noći provodio u molitvenoj zajednici sa svojim Ocem. I nije napustio ovaj svijet sve dok nam vlastitim primjerom nije utro put, a zatim i obećao silu koja će svakoj osobi omogućiti da živi u vjeri i poslušnosti i da razvije karakter nalik Kristovom.

“Tražite Jahvu dok se može naći, zovite ga dok je blizu! Nek bezbožnik put svoj ostavi, a zlikovac naume svoje. Nek se vrati Gospodu, koji će mu se smilovati k Bogu našem, jer je velikodušan u praštanju.” (Izaija 55,6.7)

`Kakve su, ako ih uopće ima, posljedice pohlepe u vašem životu? Koje ste pouke naučili? Što biste još trebali naučiti iz njih?`