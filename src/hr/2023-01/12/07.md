---
title: 'Za Daljnje Proučavanje'
date: 24/03/2023
---

Ovdje iznosimo slikovito stanje jedne crkvene obitelji koja u financijskom smislu vjerno upravlja Božjim dobrima na Zemlji.

`Viđenje o upravljanju Božjim dobrima u adventističkim crkvama širom svijeta`

To se događa negdje u budućnosti. Pastori i mjesni crkveni vođe uspješno su stvorili odgovarajuće okruženje za dobro upravljanje Božjim dobrima u crkvi. Poučavali su, pripremali, podupirali i ohrabrivali crkvenu obitelj da financijskim sredstvima upravlja na biblijski način.

Ljudi provode biblijska načela u vlastitom životu. Sve su velikodušniji u davanju darova, redovno odvajaju određeni iznos za nepredviđena stanja i oslobađaju se potrošačkog duga.

Njihov način života obilježen je umjerenošću, disciplinom i zadovoljstvom. Novac je sklonjen s trona, i oni sve više rastu u osobnom odnosu s Bogom Stvoriteljem.

Subotnje je jutro, i ljudi pristižu na bogoslužje. Njihovo držanje odaje spokoj — nema anksioznosti zbog financijskih pitanja, odišu osjećajem zadovoljstva i zahvalnosti.

Bračni sukobi oko novca skoro su sasvim iščezli. Ljudi pristupaju bogoslužju s osjećajem iščekivanja Božje prisutnosti i djelovanja među njima.

Crkvene službe su financijski potpuno pokrivene i imaju snažan utjecaj. Vjernici pokazuju Kristovu ljubav onima kojima je potrebna na vrlo opipljiv način.

Osigurana su sredstva za održavanje crkvenih objekata koji su sasvim prikladni za službu i čuvaju se u odličnom stanju.

Pitanje koje se postavlja svima nama glasi: “Što nas Bog poziva da radimo s dobrima koje nam je povjerio, kakvi god oni bili?”

**Pitanja za razmišljanje**

`1.	Razgovarajte u razredu o tome kako da razumijemo dvijevrlo jasne biblijske doktrine: o spasenju vjerom i o nagrađivanju po djelima. Kako možemo uskladiti ta dva pojma?`

`2.	Zašto učenje da budemo zadovoljni onim što trenutačnoposjedujemo ne znači kako se ne trebamo truditi da poboljšamo svoj financijski položaj? Zašto te ideje nisu nužno u sukobu?`

`3.	Nema sumnje da nas jednog dana čeka vječnost. Koje odluke,čak i one “male”, donosimo danas, a određuju gdje ćemo provesti vječnost?`