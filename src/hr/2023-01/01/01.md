---
title: 'Dio Božje Obitelji'
date: 31/12/2022
---

### Biblijski tekstovi:
Galaćanima 3,26.29; Psalam 50,10-12; 1. Ljetopisa 29,13.14; Filipljanima 4,19; 1. Ivanova 5,3; Matej 6,1921.

> <p></p>
> “Gledajte koliku nam je ljubav Otac iskazao, da se zovemo djeca Božja. A to i jesmo!” (1. Ivanova 3,1)

Nevjerojatna značajka odnosa koji mi kao kršćani imamo s Bogom jest što nam On povjerava da upravljamo Njegovim poslovima na Zemlji. Na samom početku ljudske povijesti Bog je izrijekom ovlastio Adama i Evu da vode brigu o besprijekornim djelima Njegovog stvaranja (vidi Postanak 2,7-9.15). Od davanja imena životinjama, preko čuvanja Edenskog vrta, do naseljavanja Zemlje rađanjem djece, Bog nam je jasno dao do znanja da ovdje trebamo raditi u Njegovo ime.

On nas, doduše, blagoslivlja potrebnim materijalnim i novčanim sredstvima, ali nama je povjerio da upravljamo njima — da ubiremo novac, ispisujemo čekove, vršimo elektroničko prebacivanje novca, donosimo proračune, a svoje desetine i darove donosimo subotom ujutro u crkvu. Bog nas potiče da sredstva koja nam je dao trošimo za vlastite potrebe, potrebe drugih i unapređenje Njegovog djela. Koliko god to izgledalo nevjerojatno, nama je Bog povjerio odgajanje naše djece, podizanje Njegovih zgrada i obrazovanje novih naraštaja.

U pouci za ovaj tjedan razmotrit ćemo svoje prednosti i odgovornosti kao članovi Božje obitelji.

**OIKOS: Ovog tjedna čitamo iz knjige Ellen G. White, Patrijarsi i proroci, Znaci vremena, 2020., stranice469—476.**