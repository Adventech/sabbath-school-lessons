---
title: 'Za Daljnje Proučavanje'
date: 06/01/2023
---

“Božje srce čezne za svojom djecom na Zemlji ljubavlju jačom od smrti. Davši svojega Sina, On nam je u jednom daru darovao cijelo Nebo. Spasiteljev život, smrt i posredovanje, služba anđela, molitva Duha, djelovanje Oca preko svih, neprekidno sudjelovanje nebeskih bića — sve je to stavljeno u službu čovjekova otkupljenja.” (Ellen G. White, Put Kristu, str. 19)

“Ako ste se odrekli sebe i predali se Kristu, postali ste članovi Božje obitelji, pa vam je na raspolaganju sve što se nalazi u Očevoj kući. Otvorene su vam sve Božje riznice u sadašnjem i u budućem svijetu. Služba anđelâ, dar Njegova Duha, trud Njegovih slugu — sve vam je na raspolaganju. Svijet, sa svime što je u njemu, vaš je sve dok vam to može služiti na dobro.” (Ellen G. White, Misli s Gore blaženstava, str. 95,96)

**Pitanja za razmišljanje**

`1.	Imajući na umu sve te nevjerojatne darove koje Bog dajesvojoj djeci, moramo se zapitati kao i psalmist: “Što da uzvratim Jahvi za sve što mi je učinio?” (Psalam 116,12) Napravite popis blagoslova i darova koje vam je Bog dao u vašem duhovnom i ovozemaljskom životu, i budite ih spremni podijeliti u svojem razredu. Kako nam to govori koliko bismo trebali biti zahvalni Bogu?`

`2.	Premda mi o Bogu, i to s pravom, razmišljamo kao o svojemStvoritelju, Sveto pismo uvijek iznova uči da nas On i održava u životu. (Vidi Hebrejima 1,3; Job 38,33-37; Psalam 135,6.7; Kološanima 1,17; Djela 17,28; 2. Petrova 3,7.) Od galaktika u svemiru, preko otkucaja našeg srca, do sila koje povezuju atomske strukture od kojih se sastoji sva poznata tvar, samo je Božja sila ta koja ih održava u postojanju. Kako bi nam ta biblijska istina trebala pomoći da razumijemo koje su naše obveze prema Bogu, u smislu kako koristimo sve što nam je On dao? Kako nam ta činjenica pomaže da svoj život i svrhu našeg postojanja zadržimo u pravoj perspektivi?`

`3.	U ovoj pouci bilo je riječi o tome zašto su, od svega što namje Bog dao, Isus i plan spasenja najveći dar od svih. Zašto je to istina? Što bismo imali da nemamo taj dar i veliku nadu koju nam on pruža? Jedan ateistički pisac opisao je ljude kao obične “komade pokvarenog mesa na kostima koje se raspadaju”. Zašto bi on, da nema dara Evanđelja, bio u pravu?`