---
title: 'Za Daljnje Proučavanje'
date: 23/07/2021
---

“Davidovo pokajanje bilo je duboko i iskreno. On nije pokušao ublažiti svoj zločin. Njegova molitva nije bila nadahnuta željom da izbjegne kaznu. Uvidio je … prljavštinu svoje duše i prezirao svoj grijeh. On nije samo molio za oprost već i za čistoću srca. … U Božjim obećanjima grešniku koji se kaje on je vidio dokaze o svom oprostu i prihvaćanju. ... ‘Žrtva Bogu duh je raskajan, srce raskajano, ponizno, Bože, nećeš prezreti.’ (Psalam 51,18.19)

Premda je David pao, Gospodin ga je podigao. ... David se ponizio i priznao svoj grijeh, dok je Šaul prezreo ukor i nepokajanjem otvrdnuo svoje srce.

Ovaj dio Davidove povijesti ... jedan je od najdojmljivijih prikaza koji su nam dani o borbama i kušnjama čovječanstva i iskrenom pokajanju. … To se tijekom svih vjekova … tisuće Božje djece, koja su prijevarom navedena na grijeh… sjetilo kako je Davidovo iskreno pokajanje i priznanje Bog prihvatio. … I oni su se ohrabrili, pokajali i iznova pokušali hoditi putem Božjih zapovijedi.

Tko god … ponizi dušu, s priznanjem i pokajanjem, kao David, može biti siguran da za njega ima nade. … Gospodin nikada neće odbaciti dušu koja se iskreno kaje.” (Ellen G. White, Patrijarsi i proroci, str. 613,614; u izvorniku 725,726)

**Pitanja za razgovor**

`1.	Kako možemo naći ravnotežu između spoznaje o svojojurođenoj grešnosti i potrebi za oprostom, dok u isto vrijeme živimo kao sinovi i kćeri Kralja svemira kojima je oprošteno — što i jesmo?`

`2.	Zašto je svaki grijeh naposljetku grijeh protiv Boga? Štoznači sagriješiti Bogu?`

`3.	Što možemo reći nekome tko nije vjernik, a koga mučistradanje nevinih ljudi, kao što su bili Urija i novorođeni sin Davida i Bat-Šebe? Kako možemo objasniti Božju ljubav i pravednost u takvoj situaciji? Na koji nam način perspektiva velike borbe nudi koristan uvid?`

`4.	Zašto Biblija posvećuje cijela dva poglavlja gnusnoj priči oDavidu i Bat-Šebi? Kojoj svrsi služi bilježenje takvog događaja?`

`5.	Razmišljajte o činjenici da nas grijeh odvaja od Boga, kaošto je izraženo u Psalmu 51,13.14. Prema vašem iskustvu, kako do toga dolazi? Kako se osjećate? Na koji biste način nekome objasnili kako ta odvojenost izgleda i zašto je tako neugodna? Zašto je obećanje o milosti jedini lijek za to?`