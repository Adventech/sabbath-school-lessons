---
title: 'Cijena Odmora'
date: 17/07/2021
---

> <p></p>
> “Čisto srce stvori mi, Bože, i duh postojan obnovi u meni!” (Psalmi 51,12)

### Biblijski tekstovi
2 Samuelova 11,1-27; 2. Samuelova 12,123; Postanak 3,1-8; 1. Ivanova 1,9.

Mnogi ljudi kao da očajnički pokušavaju pronaći malo mira i tišine. Spremni su to čak i platiti. U mnogim velikim gradovima postoje sobe bez pristupa internetu, koje se mogu unajmiti na sat. Pravila su stroga — nema buke, nema posjetitelja. Ljudi su spremni platiti da bi mogli sjediti u tišini i jednostavno razmišljati ili odspavati. Kabine za spavanje koje se mogu unajmiti na aerodromima i slušalice za smanjenje buke vrlo su popularne. Mogu se kupiti čak i posebne vrste ogrtača i sklopivih zaklona koje možete prebaciti preko glave tijekom kratke stanke na poslu.

Pravi odmor ima cijenu. Premda bi nas zagovornici samopomoći htjeli uvjeriti da možemo sami odrediti svoju sudbinu i da je odmor samo pitanje izbora i planiranja, ipak, ako iskreno razmotrimo to pitanje, vidjet ćemo da nismo sposobni unijeti pravi mir u vlastito srce. Augustin, crkveni otac iz četvrtog stoljeća, govoreći o Božjoj milosti, sažeto je to izrazio u svojim čuvenim Ispovijestima (svezak 1): “Za sebe si nas, Gospodine, stvorio i nemirno je srce naše dok se ne smiri u Tebi.”

Ovog ćemo se tjedna ukratko osvrnuti na život čovjeka koji je bio po Božjem srcu, da bismo saznali kako je on otkrio pravu cijenu Božjeg odmora.

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 181—189.