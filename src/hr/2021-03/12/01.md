---
title: 'Nemirni Prorok'
date: 11/09/2021
---

> <p></p>
> “A meni da ne bude žao Ninive, grada velikoga, u kojem ima više od sto i dvadeset tisuća ljudi koji još ne znaju razlikovati desno i lijevo, a uz to i mnogo životinja!” (Jona 4,11)

### Biblijski tekstovi
Jona 1—4; Jeremija 25,5; Ezekiel 14,6; Otkrivenje 2,5; Luka 9,51-56; Juda 1,1-25.

Jedan od najzanimljivijih događaja u Svetom pismu svakako je izvještaj o Joni. Tu je bio on, Božji prorok, pozvan od Boga, a ipak — što se dogodilo? On bježi od Božjeg poziva. A onda, pošto je na dramatičan način uvjeren da se predomisli i posluša Gospodina, on to i čini, ali samo da bi se žalio što su se ljudi kojima je bio pozvan svjedočiti, pokajali i bili pošteđeni uništenja koje bi ih, u suprotnom, sigurno snašlo!

Ovo je primjer čovjeka koji je bio nespokojan i uznemiren do te mjere da je povikao: “Sada, Jahve, uzmi moj život, jer mi je bolje umrijeti nego živjeti.” (Jona 4,3)

I sâm Isus osvrće se na povijest o Joni i kaže: “Ninivljani će na Sudu ustati s ovim naraštajem i osudit će ga, jer su se obratili na Jonino propovijedanje. A evo, ovdje je nešto više od Jone!” (Matej 12,41) Više od Jone! Da nije tako, On ne bi mogao biti naš Spasitelj.

Ovog ćemo tjedna promatrati Jonu i vidjeti što možemo naučiti iz njegovog nespokoja i uznemirenosti.

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 265—272.