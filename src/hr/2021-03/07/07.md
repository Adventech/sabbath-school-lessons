---
title: 'Za Daljnje Proučavanje'
date: 13/08/2021
---

“Kao što su Josipa njegova vlastita braća prodala neznabošcima, tako je i Isusa jedan od Njegovih učenika prodao Njegovim najogorčenijim neprijateljima. Josip je bio lažno optužen i bačen u zatvor zbog svojih vrlina, a Krist je bio prezren i odbačen jer je Njegov pravedni život samoodricanja bio ukor grijehu, premda nije griješio. On je optužen na temelju lažnih svjedoka. Josipovo strpljenje i poniznost unatoč nepravdi i tlačenju, njegova spremnost da oprosti i njegova dobrota prema braći predstavlja Spasiteljevo neupitno trpljenje zlobe i zlostavljanja zlih ljudi i Njegov oprost ne samo svojim ubojicama, već svima koji Mu dolaze priznajući svoje grijehe i tražeći oprost.” (Ellen G. White, Patrijarsi i proroci, str. 194; u izvorniku 239,240)

“Ništa ne može opravdati nepomirljiv duh. Onaj tko je nemilosrdan prema drugima, pokazuje da ni sâm nema udjela u Božjoj milosti koja oprašta grijehe. Božanski oprost privlači dušu zalutaloga velikom srcu Beskrajne Ljubavi. Rijeka božanskog sažaljenja teče u dušu grešnika i iz nje u duše drugih. Nježnost i milost koje je Krist pokazao u svojem savršenom životu vidjet će se u životu onih koji imaju udio u Njegovoj milosti.” (Ellen G. White, Isusove usporedbe, str. 165; u izvorniku 251)

**Pitanja za razgovor**

`1.	Netko je jednom rekao: “Nepraštanje je kao da ispijamootrov nadajući se da će neko drugi umrijeti.” Što to znači?`

`2.	Koja je bila svrha svih Josipovih detaljno razrađenih planovaprije nego što je otkrio svoj identitet? Što je to značilo za njega i za njegovu braću?`

`3.	Josipovi sluge sigurno su sudjelovali u postavljanju nekihzamki za Josipovu braću (primjerice Postanak 44,1-12). Na koji način oprost utječe na one koji su samo promatrači?`

`4.	“Bog nikada ne vodi svoju djecu drugačije nego što bi onasama izabrala da budu vođena kad bi mogla sagledati kraj od početka i razabrati slavu namjere koju ispunjavaju kao Njegovi suradnici.” (Ellen G. White, Isusov život, str. 173; u izvorniku 224,225) Razmišljajte o vlastitom životu dok čitate tu izjavu. Kako nam takav uvid može pomoći da se suočimo s mnogim kušnjama i borbama s kojima se suočavamo?`