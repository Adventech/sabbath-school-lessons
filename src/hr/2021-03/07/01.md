---
title: 'Mir, Odnosi I Ozdravljenje'
date: 07/08/2021
---

> <p></p>
> “Ali se nemojte uznemirivati i prekoravati što ste me ovamo prodali; jer Bog je onaj koji me pred vama poslao da vas održi u životu.” (Postanak 45,5)

### Biblijski tekstovi
Postanak 42,7-20; Matej25,41-46; Postanak 42,21-24; Postanak 45,1-15; Luka 23,34; Postanak 50,15-21.

Jedan muškarac bio je optužen za seksualni napad. Žrtva ga je u policijskoj postaji prepoznala kao počinitelja. Premda su dokazi budili sumnju, žena je nepopustljivo tvrdila da je krivac upravo “Jakov”.

I tako je Jakov otišao u zatvor, gdje je proveo četrnaest godina zbog zločina koji nije počinio. Tek kad su ga DNK dokazi oslobodili krivnje, ta žena, “Ivana”, uvidjela je svoju užasnu pogrešku.

Ivana se željela sastati s Jakovom nakon što je oslobođen. I što bi trebao učiniti čovjek koji je toliko propatio kad se nađe licem u lice sa ženom koja mu je upropastila toliko mnogo godina života?

Ona je sjedila u prostoriji čekajući na Jakova. Kad je ušao i kad su im se pogledi sreli, Joana je briznula u plač.

“Jakov se samo sagnuo, uzeo me za ruke, pogledao u oči i rekao: ‘Opraštam vam.’ Nisam mogla vjerovati. Tu je bio taj muškarac kojeg sam mrzila i kojem sam željela samo smrt. I sada on meni, koja sam mu nanijela toliko zla, govori da mi oprašta? Tek tada sam počela shvaćati što znači milost. Tek tada sam se počela oporavljati i nalaziti pravi mir.”

Ovog ćemo tjedna razmišljati o opraštanju i što ono može učiniti za nemirno ljudsko srce.

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 211—224.