---
title: 'život U Društvu Aktivnom Dvadeset četiri Sata Dnevno'
date: 26/06/2021
---

> <p></p>
> “Duša mi gine i čezne za dvorima Jahvinim. Srce moje i moje tijelo kliču Bogu živome.” (Psalam 84,3)

### Biblijski tekstovi
Postanak 2,1-3; Jeremija 45,1-5; Izlazak 20,11; 2. Samuelova 7,12; Marko 6,30-32; Postanak 4,1-17.

Tik, tak, tik, tak, tik, tak. Sat je postojano i nemilosrdno otkucavao. Ostalo je još samo dva sata do početka subote. Mia je uzdahnula prelazeći pogledom po malom stanu. Dječje igračke još su uvijek bile razbacane po dnevnoj sobi, a u kuhinji je vladao kaos. Sara, njihovo najmlađe dijete, ležala je u krevetu s temperaturom, a ona je sutradan trebala u crkvi služiti kao redar i pozdravljati ljude na ulazu, što je značilo da će morati krenuti od kuće trideset minuta ranije nego obično. Kad bih sutra mogla imati samo malo mira i tišine, pomislila je čežnjivo.

U isto vrijeme na drugom kraju grada, Ron, njezin suprug, stajao je u redu u trgovini. Prometna gužva opet je bila nesnosna. Redovi u trgovini bili su dugački. Izgledalo je kao da su svi baš u tom trenutku izišli u kupnju. Potreban mi je odmor, ne mogu više ovako, uzdisao je Ron u sebi. Mora postojati nešto više u životu.

Našim životom upravljaju prometna gužva, radno vrijeme, zakazani zdravstveni pregledi, razgovori preko Skypea, odlazak u kupnju i školske obveze. Bilo da koristimo javni prijevoz, vozimo mali skuter ili upravljamo većim obiteljskim automobilom, neprekinuti ritam aktivnosti u svijetu koji nas okružuje ugrožava nam ono što je istinski bitno. Kako pronaći odmor usred sve te huke i buke?

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 150—158