---
title: 'Za Daljnje Proučavanje'
date: 02/07/2021
---

“Po mišljenju rabina biti uvijek užurban i zauzet poslom predstavljalo je vrhunac religije. Da bi pokazali svoju uzvišeniju pobožnost, bili su ovisni o nekim vanjskim radnjama. Tako su svoje duše odvajali od Boga i izgrađivali svoju samodovoljnost. Iste opasnosti još uvijek postoje. Kad god se povećava djelatnost i kad ljudi postignu uspjeh u ma kom radu za Boga, postoji opasnost uzdanja u ljudske planove i metode. Tada postoji sklonost da se manje moli i ima manje vjere. Kao i učenici, mi se nalazimo u opasnosti da izgubimo iz vida svoju ovisnost o Bogu i pokušamo od svoje djelatnosti načiniti spasitelja. Trebamo stalno gledati na Isusa, shvaćajući da Njegova sila vrši rad. Dok ozbiljno radimo na spašavanju izgubljenih, moramo odvojiti vrijeme i za razmišljanje, molitvu i proučavanje Božje Riječi. Samo će se rad izvršen s mnogo molitava, i posvećen Kristovom zaslugom, na kraju pokazati uspješnim za dobro.” (Ellen G. White, Isusov život, str. 293; u izvorniku 362)

**Pitanja za razgovor**

`1.	Od stalnog pritiska da budu u vrhu, da (tjelesno i virtualno) budu dostupni sve vrijeme, da dosegnu ideale koji nisu ni realistični ni Bogom dani, ljudi se mogu razboljeti u emotivnom, tjelesnom i duhovnom smislu. Kako vaša crkva može postati mjesto gdje su dobrodošli umorni, iscrpljeni ljudi koji žude za odmorom?`

`2.	Je li moguće da budemo prezaposleni čak i kad činimo dobrestvari za Boga? Sjetite se izvještaja o Isusu i Njegovim učenicima u Marku 6,30-32, i u svojem subotnjoškolskom razredu razgovarajte o ovom događaju i o tome kako ga možete primijeniti u svojem životu.`

`3.	Godine 1899. srušen je rekord u brzoj vožnji. Netko jedostigao brzinu preko 60 kilometara na sat — i preživio je da to ispriča! Danas, naravno, automobili voze mnogo brže. Brzina procesora u našim mobitelima mnogo je veća od brzine koju su postizala najbrža računala prethodne generacije. Zračni promet odvija se većom brzinom nego prije, i postaje sve brži. Skoro sve što mi danas radimo obavlja se mnogo brže nego u prošlosti. I svejedno se nekamo stalno žurimo i ne uspijevamo se dovoljno odmoriti. Što nam to govori o osnovnoj ljudskoj potrebi i o tome zašto je Bog smatrao odmor toliko važnim da ga je uvrstio u jednu od svojih zapovijedi?`

`4.	Razmišljajte više o činjenici da je subotnji odmor uspostavljen u Edenu, još prije pada u grijeh. Osim zanimljivih teoloških zaključaka, što nam to govori o potrebi za odmorom čak i u bezgrešnom, savršenom svijetu?`