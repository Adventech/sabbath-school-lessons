---
title: 'Za Daljnje Proučavanje'
date: 16/07/2021
---

“Neće biti nikakvog rasta ni donošenja roda u životu koji je okrenut sebi. Ako ste prihvatili Krista kao svojeg Spasitelja, morate zaboraviti na sebe i pomagati drugima. Govorite o Kristovoj ljubavi, pričajte o Njegovoj dobroti. Izvršavajte svaku dužnost. Nosite odgovornost za duše na svojem srcu i spašavajte izgubljene svim sredstvima koja vam stoje na raspolaganju. Kad primite Kristovog duha — duha nesebične ljubavi i rada za druge — vi ćete rasti i donositi rod. Vrline Duha pokazat će se u vašem karakteru. Vaša vjera će rasti, vaše će se uvjerenje produbljivati, vaša ljubav usavršavati. Sve više i više odražavat ćete Kristov lik u svemu što je neporočno, plemenito i lijepo.” (Ellen G. White, Isusove usporedbe, str. 38; u izvorniku 67,68)

U rješavanju nesuglasica unutar crkve “razgovori se odužuju satima i ne samo što one [uključene strane] gube svoje vrijeme, nego se i Božji sluge zadržavaju da ih slušaju. Kad ne bi bilo oholosti i sebičnosti, pet minuta bi bilo dovoljno za uklanjanje većine teškoća.” (Ellen G. White, Rani spisi, str. 112; u izvorniku 119)

**Pitanja za razgovor**

`1.	Porazgovarajte u razredu o tome na koje sve praktične načinemožete pobijediti sebičnost. Kako možete jedni druge držati odgovornim da te zamisli provedete u život?`

`2.	Ambicije same po sebi nisu loše. Ali kako da očekujemovelike stvari od Boga a da ne padnemo u zamku prevelike obuzetosti ambicijom?`

`3.	Mnogi od nas ne pokazuju otvoreno častoljublje, licemjerje,sebičnost i zavist. Mi smo itekako sposobni pokazivati mnogo dobroćudniju izvanjsku fasadu. Ali kao golem korijenski sustav stabla jasike, sve te negativne osobine vrebaju ispod površine. Kako Duhom vođena promjena karaktera izgleda u praksi? Kako možemo iščupati korijen nemira i pronaći pravi odmor u Isusu?`

`4.	Razmislite ponovno o svojem odgovoru na pitanje postavljenopred kraj odsjeka za četvrtak, koje se odnosi na važnost Kristovog drugog dolaska. Kakvu bismo nadu bez toga uopće imali? Kakve bismo koristi imali od Kristovog prvog dolaska, s obzirom na to da mrtvi počivaju do uskrsnuća o drugom dolasku?`