---
title: '“Korijeni Nemira”'
date: 10/07/2021
---

> <p></p>
> “Jer gdje je zavist i sebičnost, ondje je javni nered i svaka vrsta zla djela.” (Jakov 3,16)

### Biblijski tekstovi
Matej 10,34-39; Luka 12,13-21; Filipljanima 2,5-8; Luka 22,14-30; Matej 23,1-13.

Jasika je prelijepo drvo koje dostiže visinu od petnaest do trideset metara. Ona posebno dobro uspijeva u hladnijim predjelima s nižim ljetnim temperaturama. Njezino se drvo koristi za izradu namještaja, ali i šibica i papira. Jeleni i druge životinje često se tijekom hladnih zima hrane mladim stablima jasike jer njezina kora sadrži brojne hranjive tvari. Jasikama je potrebno mnogo sunčevog svjetla jer stalno rastu, čak i zimi, što ih u zimskim mjesecima čini važnim izvorom hrane za različite životinje.

Jasika je, međutim, najpoznatija po tome što ima najrašireniji korijenski sustav u biljnom svijetu. Korijenje pod zemljom čini jedinstveni organizam — koloniju koja se može širiti prilično brzo zahvaćajući veliko prostranstvo. Stablo jasike može živjeti do 150 godina, ali taj veći organizam ispod zemlje opstaje tisućama godina.

U pouci za ovaj tjedan želimo otkriti korijene našeg nemira. Ima mnogo toga što nas može spriječiti da nađemo pravi odmor u Isusu Kristu. Nešto od toga je vidljivo i ne zahtijeva mnogo istraživanja. Ali postoji i ono što nam je manje uočljivo, kao što je golemi organizam jasike skriven ispod tla, i mi možda nismo uvijek svjesni stavova i postupaka koji nas odvajaju od Stvoritelja.

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 172—180.