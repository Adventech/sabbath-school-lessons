---
title: 'Za Daljnje Proučavanje'
date: 10/09/2021
---

“Nismo uvijek spremni doći k Isusu sa svojim kušnjama i teškoćama. Katkad svoje nevolje izlijevamo u ljudske uši, govorimo o svojim nevoljama onima koji nam ne mogu pomoći, a ne povjeravamo se Isusu koji naše žalosne putove može zamijeniti stazama radosti i mira. Samoodricanje i samopožrtvovnost daju slavu i pobjedu križu. Božja obećanja su vrlo dragocjena. Moramo proučavati Božju riječ ako želimo saznati Njegovu volju. Te nadahnute riječi, ako se ozbiljno proučavaju i primjenjuju u praksi, postavit će naše stope na ravne staze po kojima možemo hodati bez spoticanja. O, kad bi svi, propovjednici i narod, iznijeli svoje terete i nedoumice pred Isusa koji ih čeka i želi im pružiti počinak i mir! On nikad neće napustiti one koji se uzdaju u Njega.” (Ellen G. White, The Signs of the Times, 17. ožujka 1887., str. 161)

“Možete li, dragi mladi vjernici, s radosnom nadom i očekivanjem gledati u vrijeme kada će Gospodin, vaš pravedni sudac, priznati vaše ime pred Ocem i pred svetim anđelima? Najbolje ćete se pripremiti za Kristov drugi dolazak ako se s čvrstom vjerom oslonite na veliko spasenje koje nam je dano prigodom Njegovog prvog dolaska. Morate vjerovati u Krista kao svojeg Spasitelja.” (Ellen G. White, Naše visoko zvanje, str. 370).

**Pitanja za razgovor**

`1.	Što je to tako posebno u vezi sa sedmim danom subotom,da se ona smatra prethodnicom Božjeg nebeskog počinka za Njegov narod? Kako nam subotnji odmor pruža sliku vječnosti?`

`2.	Otkupljenje podrazumijeva pomirenje i ukazuje na povratakBogu. Razmislite o sljedećoj važnoj tvrdnji u Rimljanima 5,11: “Ali ne samo to već se i ponosimo u Bogu po našem Gospodinu Isusu Kristu, po kome smo sada postigli izmirenje.” Kad bi vas netko pitao: “Što znači pomiriti se s Bogom i što je to pomirenje promijenilo u vašem životu”, kako biste odgovorili?`

`3.	Što možemo učiniti da ne poklanjamo previše pažnje nebitnim stvarima u svojem kršćanskom životu? Što naš pogled zadržava na široj slici koja nam je ponuđena u Božjoj riječi?`

`4.	Razmislite ponovno o svim pogreškama i nedostatku vjerekoji su Izraelci pokazali u pustinji. Premda su pojedinosti njihovih izazova bile drugačije od naših (mi ne lutamo kroz doslovnu pustinju), koja zajednička načela pronalazimo? Kako se mi u svojem kršćanskom hodu možemo suočiti s istim izazovima kao i oni, i kako možemo učiti na njihovim pogreškama?`