---
title: 'Nemirni I Buntovni'
date: 03/07/2021
---

> <p></p>
> “Sve se to njima dogodilo da bude za primjer, a napisano je za opomenu nama kojima je zapalo da živimo u posljednjim vremenima.” (1. Korinćanima 10,11)

### Biblijski tekstovi
Brojevi 11,1-33; Brojevi 12,1-13; Brojevi 13,27-33; Brojevi 14,1-23; 1. Korinćanima 10,1-11; Brojevi 14,3945.

Još od starine postoje brojni izvještaji o uznemirenosti i neobičnom ponašanju pasa i ostalih domaćih životinja prije velikih potresa.

Znanstvenici su utvrdili da su životinje sposobne otkriti prve seizmičke valove — valove potiska — koji prethode sljedećem — valu potresa. To vjerojatno objašnjava zašto se za životinje kaže da se ponašaju čudno i uznemireno neposredno prije nego što se tlo zatrese. Neke životinje, kao što su slonovi, mogu osjetiti zvučne valove niske frekvencije i vibracije koje prethode potresu, koje ljudi uopće ne mogu osjetiti.

Nekoliko minuta prije potresa magnitude 5,8 koji je pogodio područje Washingtona 23. kolovoza 2011., neke životinje u nacionalnom zoološkom vrtu Instituta Smithsonian počele su se neobično ponašati. Među njima su bili lemuri, koji su se počeli bučno oglašavati petnaestak minuta prije nego što se tlo počelo tresti.

U pouci za ovaj tjedan pogledat ćemo neke primjere čudnog ljudskog nemira, ne zbog prijetećih elementarnih nepogoda kao što su potresi, već zbog grešnosti palih ljudskih bića koja nisu prihvatila počinak koji Krist nudi svima koji Mu priđu u vjeri i poslušnosti.

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 159—171.