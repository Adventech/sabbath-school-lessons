---
title: 'Za Daljnje Proučavanje'
date: 09/07/2021
---

“Sada su izgledali kao da su se iskreno pokajali zbog svog grešnog ponašanja, ali oni su žalili zbog posljedica svog zlog ponašanja, a ne zbog osjećaja nezahvalnosti i neposlušnosti. Kad su shvatili da Bog nije povukao svoju naredbu, ponovno se pojavila njihova samovolja i oni su se usprotivili povratku u pustinju. Zapovjedivši im da se udalje od zemlje svojih neprijatelja, Bog je provjeravao njihovu navodnu pokornost i dokazao da je ona nestvarna. Oni su znali da su ozbiljno pogriješili kad su dopustili da ih nadziru njihovi nepromišljeni osjećaji i kad su pokušali pobiti uhode koje su ih pozivale da poslušaju Boga. Ali oni su se uplašili tek kad su shvatili da su učinili kobnu pogrešku čije će posljedice biti pogubne po njih. Njihova se srca nisu promijenila i njima je trebao samo izgovor da ponove sličnu pogrešku. Prilika se ukazala kad je Mojsije po Božjoj naredbi zapovjedio da se vrate u pustinju.” (Ellen G. White, Patrijarsi i proroci, str. 323; u izvorniku 391)

“Međutim, vjera ni u kom smislu nije sjedinjena s nagađanjem. Samo onaj koji ima pravu vjeru zaštićen je od nagađanja. Jer nagađanje je Sotonino krivotvorenje vjere. Vjera polaže pravo na obećanja i donosi rod u poslušnosti. Pretpostavka također polaže pravo na obećanja, ali ih koristi kao što ih je koristio Sotona, da bi opravdao prijestup. Vjera bi dovela naše praroditelje da steknu povjerenje u Božju ljubav i poslušaju Njegove zapovijedi. Pretpostavka ih je dovela do prijestupa Njegova Zakona, vjerujući da će ih Njegova velika ljubav spasiti od posljedica njihovog grijeha. Vjera ne polaže pravo na naklonost Neba bez ispunjavanja uvjeta uz koje se daje milost. Prava vjera ima svoj temelj na obećanjima i svemu onome što nam pružaju Pisma.” (Ellen G. White, Isusov život, str. 89,90; u izvorniku 126)

**Pitanja za razgovor**

`1.	Razgovarajte o razlici između vjere i drskosti. Zašto se namoguće osvajanje Kanaana u prvom trenutku gledalo kao na čin vjere, a onda, poslije, kad su Izraelci krenuli napad, to se smatralo drskom samouvjerenošću? U kojem smislu motiv i okolnosti igraju veliku ulogu u razlikovanju vjere od drskosti?`

`2.	Razmišljajte o činjenici da čak i onda kad su nam grijesioprošteni, mi često moramo živjeti s njihovim posljedicama. Kako možete pomoći onima koji teško prihvaćaju činjenicu da premda im je neki grijeh oprošten, on još uvijek negativno utječe na njih, a možda čak i na njihove najmilije?`