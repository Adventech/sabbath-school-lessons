---
title: 'Za Daljnje Proučavanje'
date: 27/08/2021
---

“Bog je ljudima dao ovu uspomenu na svoju stvaralačku moć da bi Njega prepoznali u djelima Njegovih ruku. Dan odmora (subota) poziva ih da u djelima stvaranja otkrivaju Stvoriteljevu slavu. ... Tijekom svetog dana odmora, više nego ijednog drugog dana, trebamo proučavati poruke koje nam je Bog zapisao u prirodi. ... Kad se približimo samoj prirodi, Kristova prisutnost postat će nam stvarna i On će našem srcu progovoriti o svojoj ljubavi i miru.” (Ellen G. White, Isusove usporedbe, str. 12,13; u izvorniku 25,26)

“Jedan od važnih razloga zbog kojih je Gospodin oslobodio Izraelce iz egipatskog ropstva bio je da oni drže Njegovu svetu subotu. ... Razvidno je da su Mojsije i Aron obnovili nauk o svetosti subote jer se faraon žalio: ’Vi biste ih [narod] od posla odvratili.’ (Izlazak 5,5) To pokazuje da su Mojsije i Aron otpočeli s obnovom subote još u Egiptu.

Međutim, svetkovanje subote nije trebalo biti uspomena na njihovo robovanje u Egiptu. Naprotiv, njezino svetkovanje u spomen na stvaranje trebalo je obuhvatiti radosno sjećanje na oslobođenje od vjerskog tlačenja u Egiptu, što je otežavalo držanje subote. Na isti način njihovo izbavljenje iz ropstva trebalo je u njihovim srcima zauvijek rasplamsati nježno suosjećanje prema siromašnima i potlačenima, siročadi i udovicama.” (Dodatak u Ellen G. White, From Eternity Past, str. 549)

**Pitanja za razgovor**

`1.	Neki kršćani, uključujući čak i neke adventiste, smatraju daje teistička evolucija prihvatljivo objašnjenje stvaranja. Na koji način subota pokazuje da su teistička evolucija i adventizam sedmoga dana nespojivi? Koja bi bila svrha svetkovanja sedmoga dana u spomen na milijarde godina, pogotovo što Božja riječ izrijekom kaže da je ona posvećena nakon prvih šest dana stvaranja?`

`2.	Kako odgovarate na tvrdnju da dan uopće nije bitan sve dokimamo jedan dan u tjednu za odmor? Ili, s druge strane, što reći na tvrdnju da je Isus naš subotnji odmor te stoga nema potrebe držati bilo koji dan kao dan odmora?`

`3.	Na koji način svetkovanje subote može poslužiti kao podsjetnik na slobodu i oslobođenje? Što možemo učiniti da je ne pretvorimo u nešto ograničavajuće i legalističko?`

`4.	Neki tvrde da je svetkovanje sedmog dana subote pokušaj dasvojim djelima zaslužimo Nebo. Međutim, kakve logike ima u tome da netko odmaranjem pokušava “odraditi” svoj put na Nebo?`