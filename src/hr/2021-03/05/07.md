---
title: 'Za Daljnje Proučavanje'
date: 30/07/2021
---

“Kad svoj posao smatrate teškim, kad se žalite na poteškoće i patnje, kad kažete da nemate snage oduprijeti se kušnji, da ne možete pobijediti nestrpljivost te da je kršćanski život mučan napor, znajte da ne nosite Kristov jaram, već nosite jaram drugog gospodara.” (Ellen G. White, Odgovorno roditeljstvo, str. 226; u izvorniku 267)

“Postoji potreba za stalnim oprezom i iskrenom predanošću iz ljubavi, ali do toga dolazi prirodno kad Božja sila vjerom čuva dušu. Mi ne možemo učiniti ništa, apsolutno ništa da bismo zadobili božansku naklonost. Ne smijemo se uzdati u sebe niti u svoja dobra djela. Ali kad kao grešna, zabludjela bića dođemo Kristu, možemo naći počinak u Njegovoj ljubavi. Bog prihvaća svakoga tko Mu prilazi uzdajući se potpuno u zasluge raspetog Spasitelja. Ljubav se rađa u srcu. Možda ne dolazi ni do kakvog zanosa, ali postoji stalno, smireno povjerenje. Svaki teret postaje lak jer je jaram koji Krist nameće lagan. Dužnost postaje uživanje, a žrtva zadovoljstvo. Staza koja je prije izgledala mračno, biva obasjana zrakama Sunca Pravednosti. To znači hodati u svjetlu, kao što je Krist u svjetlu.” (Ellen G. White, Faith and Works, str. 38,39)

**Pitanja za razgovor**

`1.	Sjećate li se trenutka u svojem hodu s Isusom kad ste sekonačno predali? Ispričajte to u svojem razredu, a posebnu pozornost obratite na razlog zbog kojeg ste se predali.`

`2.	Proučite Isusovu molitvu u Mateju 11,25-27 i razgovarajteu razredu o tome kako stječemo znanje o milosti. Zašto Bog krije plan spasenja (“ovo”) od mudrih i razumnih, a otkriva ga “malenima”?`

`3.	Kako možemo na praktičan način pomoći onima oko nas kojise muče sa svojim teretima da dođu k Isusu i nađu odmor?`

`4.	Razmišljajte više o tome što znači biti “krotka i poniznasrca”. Zar to nije loše za naše samopouzdanje? Zar ne bismo trebali imati pozitivan stav o sebi, a posebno oni među nama koji se ionako muče sa sumnjom u sebe? Na koji nam način križ, i ono što križ prikazuje, treba pomoći da razumijemo što Isus misli kad spominje “krotko i ponizno srce”? Zašto su u prisutnosti križa krotkost i poniznost jedini prikladan stav koji možemo zauzeti?`