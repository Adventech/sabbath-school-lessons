---
title: '“Dođite K Meni...”'
date: 24/07/2021
---

> <p></p>
> “Dođite k meni svi koji ste umorni i opterećeni, i ja ću vas okrijepiti.” (Matej 11,28)

### Biblijski tekstovi
Matej 11,20-30; Matej 5,5; Ponovljeni zakon 18,15; Galaćanima 5,1; Izlazak 18,13-22; Galaćanima 6,2.

“Dođite k meni svi koji ste umorni i opterećeni, i ja ću vas okrijepiti.”

Kakvo nam predivno obećanje Isus ovdje daje! Na kraju krajeva, tko se od nas povremeno ne osjeća preopterećenim, ako ne toliko zbog samog posla (premda često i zbog toga), onda zbog napora i opterećenja koje život sam po sebi nosi? O, da, Isus nam ovdje govori da On zna što mi proživljavamo i da nam može pomoći — to jest može ako Mu dopustimo.

A onda, pošto nam je rekao da uzmemo Njegov jaram, Isus dodaje: “Jer, jaram koji vam nudim lagan je i teret koji je od mene lako vam je nositi.” (Matej 11,30 — SHP) Drugim riječima: Odbacite jarmove i terete koje nosite (predajte ih meni) i umjesto njih uzmite moj jaram jer je njega lakše nositi.

Kako možemo iskusiti odmor o kojem Isus govori? Naposljetku, mi živimo u svijetu u kojem je nakon pada u grijeh, Bog rekao Adamu: “U znoju lica svoga kruh svoj ćeš jesti.” (Postanak 3,19) Prema tome, mi znamo što znači naporan rad i nošenje tereta koji može biti pretežak, pogotovo kada ga nosimo sami.

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 190—200.