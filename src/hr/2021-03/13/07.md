---
title: 'Za Daljnje Proučavanje'
date: 24/09/2021
---

“Svi mi želimo da nam molitve budu brzo i izravno uslišane, i dolazimo u kušnju da se razočaramo ako je odgovor odgođen ili dođe u obliku kakav nismo predvidjeli. Bog je premudar da bi uslišavao naše molitve uvijek baš u vrijeme i na način kako mi želimo. On će učiniti više i bolje za nas nego kad bi ispunio sve naše želje. Budući da se možemo uzdati u Njegovu mudrost i ljubav, ne trebamo tražiti od Njega da se podređuje našoj volji, već trebamo prihvatiti i ostvariti Njegove ciljeve. Naše želje i interesi trebaju se utopiti u Njegovoj volji.” (Ellen G. White, Propovjednici Radosne vijesti, str. 179; u izvorniku 219)

“Još samo malo pa će doći Isus da spasi svoju djecu i udijeli im konačni dar besmrtnosti. … Grobovi će se otvoriti i mrtvi će izići kao pobjednici uzvikujući: ‘Gdje je, smrti, pobjeda tvoja? Gdje je, smrti, tvoj žalac?’ (1. Korinćanima 15,55) Naši voljeni koji spavaju u Isusu izići će odjeveni u besmrtnost.” (Ellen G. White, Savjeti o upraviteljskoj službi, str. 316; u izvorniku 350)

**Pitanja za razgovor**

`1.	Razmišljajte o stvarnosti velike borbe. Po čemu vidite da seona doista odigrava u svijetu? A u vašem osobnom životu? Ona je vrlo stvarna, zar ne? Mnogo je stvarnija nego što se misli, jer mnogi ne vjeruju da đavao doista postoji. Zašto je uviđanje stvarnosti velike borbe toliko važno da bismo razumjeli u kakvom se stanju nalazi naš svijet? Osim toga, zašto je naše znanje o završetku velike borbe tako utješno?`

`2.	Bavljenje proročanstvima može nam odvući pozornost od bîtiako odstupimo od onoga što je jasno otkriveno. Koliko su često vjernici crkve upadali u nevolje pretkazujući događaje koji se nisu odigrali i vjerujući u tumačenja drugih koja se nisu obistinila? Kako se možemo zaštititi da ne bismo upali u tu zamku?`

`3.	Pročitajte u razredu Otkrivenje 14,9-11 i razgovarajte oonima koji se klanjaju Zvijeri i njezinom kipu ne nalazeći mir. Što bi to moglo značiti?`

`4.	Jedna od spornih tema u Crkvi odnosi se na ulogu koju miimamo ili nemamo u određivanju vremena Kristovog povratka. Koji god stav zauzeli o tom pitanju, zašto je i dalje vrlo važno da imamo aktivnu ulogu u širenju vijesti o Njegovom povratku na ovaj svijet?`