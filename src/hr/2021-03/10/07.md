---
title: 'Za Daljnje Proučavanje'
date: 03/09/2021
---

“Na subotu trebamo misliti tijekom čitavog tjedna i pripremati se da je svetkujemo u skladu sa zapovijedi. Subotu ne svetkujemo samo kao propis Zakona. …

Cijelo Nebo svetkuje subotu, ali ne na nemaran način ništa ne radeći. Upravo toga dana treba biti budna svaka sposobnost duše, jer nećemo li sresti Boga i Krista našeg Spasitelja? Možemo Ga promatrati vjerom. On želi osvježiti blagosloviti svaku dušu.” (Ellen G. White, Svjedočanstva za Crkvu, sv. 6, str. 305,312; u izvorniku 353,362)

“Iskanja od Boga su čak veća subotom nego ostalih dana. Njegov narod u to vrijeme napušta svoj uobičajeni rad i provodi vrijeme u razmišljanju i bogoslužju. Oni traže od Njega mnogo više pomoći nego drugih dana. Traže Njegovu posebnu pažnju. Ponizno i uporno traže Njegove posebne blagoslove. Bog ne čeka da subota prođe pa da tek onda ispuni ove molbe. Nebeski rad nikada ne prestaje, te se i ljudi ne trebaju nikada odmarati od dobrih djela. Subota nije zamišljena da bude razdoblje beskorisnog nerada. Zakon zabranjuje svjetovni rad u Gospodnji dan odmora; naporan rad kojim zarađujemo za život mora prestati; nikakav rad toga dana za svjetovna zadovoljstva ili u našu korist nije u skladu sa Zakonom; ali kao što je Bog prestao sa svojim stvaralačkim radom i odmarao se u subotu i blagoslovio je, tako i čovjek treba napustiti svoje zanimanje iz svakodnevnog života i te svete trenutke namijeniti zdravom odmoru, službi Bogu i svetim djelima. Kristovo izlječenje bolesnog bilo je u savršenom skladu sa Zakonom. Ono je odalo počast suboti.” (Ellen G. White, Isusov život, str. 156; u izvorniku 207)

**Pitanja za razgovor**

`1.	Zaštita životnog okoliša postala je goruće političko pitanjeu mnogim zemljama. Kako mi adventisti možemo biti dobri upravitelji svojeg prirodnog okruženja neovisno o političkim planovima i programima?`

`2.	Služba započinje u umu. Kako možemo izgraditi stav daljudima iz našeg okruženja (u obitelji, crkvi i društvenoj zajednici) služimo s više žara? Na koji nam način subota pruža više prilika da to činimo?`

`3.	Svake subote podsjećamo se da je Bog stvorio sav ljudskirod. To nam pomaže da ljude promatramo Božjim očima. Kako bi nas subota trebala podsjetiti na činjenicu da su rasne, etničke, društvenoekonomske i spolne razlike nebitne s obzirom na to da smo svi stvoreni na Božju sliku i da smo svi predmet Njegove ljubavi?`