---
title: 'Subotnji Odmor'
date: 28/08/2021
---

> <p></p>
> “Šest dana neka se posao obavlja, a sedmi je dan subota — dan potpunog odmora, dan svetoga zbora, kad ne smijete raditi nikakva posla. Gdje god boravili, subota je Jahvina.” (Levitski zakonik 23,3)

### Biblijski tekstovi
Postanak 1,26.27; Postanak 9,6; 2. Petrova 2,19; Rimljanima 6,1-7; Izlazak 19,6;Ivan 5,7-16.

Slušamo najrazličitije razloge koji se navode protiv držanja sedmog dana subote, nije li tako? Slušamo sve i svašta — od toga da je Isus zamijenio subotu nedjeljom, ili da je ukinuo subotu, ili da je to učinio Pavao, ili da su apostoli zamijenili sedmi dan subotu nedjeljom u čast uskrsnuća i tako dalje. Posljednjih godina neka obrazloženja postala su prefinjenija, pa njihovi zagovornici tvrde, na primjer, da je Isus naš subotnji odmor te da nema potrebe da svetkujemo ni taj, ni bilo koji drugi. I, naravno, uvijek će se javljati tvrdnja, koliko god bila nelogična, da odmaranjem u sedmi dan mi nekako nastojimo odraditi i zaraditi svoj put na Nebo. S druge strane, ima kršćana koje sve više privlači ta ideja odmora, ili dana za odmor. Premda oni tvrde da je taj dan nedjelja, ili da sâm dan uopće nije ni bitan, oni su ipak razumjeli biblijski pojam odmora i njegovu važnost. Naravno, kao adventisti sedmoga dana, mi uviđamo neprolaznost Božjeg moralnog zakona i činjenicu da poštovanje četvrte zapovijedi onako kako je zapisana, nije nikakav pokušaj da zaradimo put na Nebo, ništa veći nego poslušnost petoj, šestoj, prvoj ili bilo kojoj drugoj zapovijedi. Ovog ćemo tjedna pozorno razmotriti odmor koji nam je Bog dao u zapovijedi o suboti i zašto je on toliko važan.

**Oikos:** Ovog tjedna čitamo iz knjige Ellen G. White, Povijest otkupljenja, Znaci vremena, 2018., stranice 245—255.