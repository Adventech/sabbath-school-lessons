---
title: 'Za Daljnje Proučavanje'
date: 06/08/2021
---

U kontekstu onoga što je Josip doživio s Potifarovom ženom, Ellen G. White je pisala: “Evo primjera za sve naraštaje koji će živjeti na Zemlji. ... Bog će im biti uvijek prisutna pomoć, a Njegov Duh bit će njihov štit. Čak i kad budu okruženi najžešćim kušnjama, imat će izvor snage koju će moći upotrijebiti kako bi im odoljeli. Kako je žestok bio napad na Josipovu neporočnost. On je dolazio od one vrste utjecaja koji ima najveću moć da zavede. Pa ipak, kako mu je brzo i odlučno pružen otpor. ... Josip je svoj ugled i budućnost stavio u Božje ruke. I premda je Bog dopustio da on jedno vrijeme trpi i pati kako bi ga pripremio da zauzme važan položaj, uspješno je obranio njegov ugled, ocrnjen zlobnim optužbama, a poslije, u svoje vrijeme, omogućio mu je da zablista. Bog je učinio da čak i tamnica postane put njegovom uzdizanju. Vrlina će u određeno vrijeme donijeti svoju nagradu. Štit koji je pokrivao Josipovo srce bio je strah Gospodnji, koji ga je naveo da bude ispravan i pošten prema svojem gospodaru, a odan Bogu. Prezreo je nezahvalnost koja bi ga navela da zloupotrijebi povjerenje svojega gospodara, premda njegov gospodar za to možda nikad ne bi ni saznao.” (Ellen G. White, The Spirit of Prophecy, sv. 1, str. 132)

**Pitanja za razgovor**

`1.	Ako budemo kršćani samo po imenu, ili samo pripadniciadventističke kulture, to nam neće pomoći da nađemo mir u svojim odnosima. Kakva je razlika između nekog pripadnika adventističke kulture i pravog vjernika?`

`2.	Sestra X upravo se pridružila crkvi. Udana je za čovjeka kojinije vjernik. Ona voli svojega muža, ali njemu se ne dopadaju promjene koje vidi kod nje. Koji biste savjet na osnovi biblijskih načela dali toj novoj pripadnici vaše crkve?`

`3.	Lav N. Tolstoj pisao je: “Sve sretne obitelj nalikuju jedna nadrugu, svaka nesretna obitelj nesretna je na svoj način.” Međutim, sve su obitelji u većoj ili manjoj mjeri disfunkcionalne jer se u njima nalaze grešnici, a svatko od njih unosi neki vlastiti nedostatak u obiteljski odnos. Na koje načine svatko od nas Božjom milošću može slijediti biblijska načela ljubavi, opraštanja i nošenja tereta kako bi doprinio ozdravljenju obiteljskih odnosa?`

`4.	Mnogi su ljudi doživjeli da u njihovom životu i njihovojobitelji sve ide na dobro, a onda ih iznenada snađe neka nesreća. Zašto je u takvim trenucima presudno vjerovati i držati se obećanja iz Božje riječi? Zašto je važno, pogotovo onda kad nam sve ide dobro, duhovno se pripremati za loša vremena?`