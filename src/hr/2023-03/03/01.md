---
title: 'Sila Proslavljenog Isusa'
date: 08/07/2023
---

### Biblijski tekstovi
Efežanima 1,15-23; Efežanima 3,14-21; 1. Solunjanima 5,16-18; Ponovljeni zakon 9,29; 1. Korinćanima 15,2022; Psalam 110,1.

> <p></p>
>Posredovanjem Duha Svetoga vjernici mogu uvidjeti “koliko je u nama koji vjerujemo izvanredno velika njegova snaga koja odgovara djelotvornosti silne moći njegove, što je pokaza u Kristu uskrisujući ga od mrtvih i postavljajući ga sebi s desne strane na nebesima(Efežanima 1,19.20)

Ljudska bića stalno teže za većom snagom i moći. Proizvođač auto-mobila Devel Motors pohvalio novim modelom svojeg vozila koje ima motor sa 16 cilindara, troši oko 12 litara goriva po kilometru i razvija više od 5.000 konjskih snaga. Ili, ako to nije dovoljno, pogledajte kamion Peterbilt koji raspolaže trima mlaznim motorima. Sa svojih 36.000 konjskih snaga, taj kamion prelazi više od četvrt kilometra za 6,5 sekundi i dostiže brzinu od preko 600 kilometara na sat prije nego što aktivira svoja dva padobrana.

Pavao se molio da vjernici u Efezu, koji su bili u napasti da se dive različitim silama i božanstvima svoje kulture, posredovanjem Duha Svetoga spoznaju neizmjernost sile koju im je Bog stavio na raspolaganje u Kristu. Ta božanska sila ne ogleda se u konjskim snagama niti u čarobnoj moći, već u četiri događaja iz povijesti spasenja koja su promijenila svemir: (1) Isusovo uskrsnuće; (2) Njegovo uzdizanje na Božje prijestolje; (3) pokoravanje svega Kristu; (4) darovanje Crkvi Krista kao njezine Glave (Efežanima 1,19-23).

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 68—76.**
