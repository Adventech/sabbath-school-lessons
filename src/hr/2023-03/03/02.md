---
title: 'Moljenje I Zahvaljivanje'
date: 09/07/2023
---

Potaknut vijestima da vjernici u Efezu napreduju u svojoj vjeri u Isusa i uzajamnoj ljubavi (možda vijestima koje je donio Tihik, Efežani- ma 6,21.22), Pavao im priopćuje da se moli za njih.

`Usporedite Pavlova dva izvještaja o molitvi u Poslanici Efeža- nima: Efežanima 1,15-23 i Efežanima 3,14-21. Koje su zajedničke teme ovim dvama tekstovima?`

Katkad je opći ton naših molitava tužan, kada se žalimo zbog svojih neprilika i problema. Međutim, Pavlovi izvještaji o molitvi u Poslanici Efežanima pokazuju da je “materinski jezik” molitve — zahvalnost. Mi trebamo nabrajati Božje blagoslove i zahvaljivati Mu na njima. Trebamo nastojati vidjeti Boga na djelu kad smo u teškim okolnostima i hvaliti Ga za Njegovu prisutnost koja mijenja naš život. Kad slavimo milost i silu proslavljenog Isusa (Efežanima 1,20-23), mi Mu zahvaljujemo što je blagoslovio naše bližnje. Evo Pavlove tajne za molitvu koja mijenja — hvala i zahvaljivanje. Pavao također kaže: “Bez prestanka zahvaljujem za vas i sjećam vas se u svojim molitvama.” (Efežanima 1,16; vidi i Filiplja- nima 1,3.4; 1. Solunjanima 1,2; 5,16-18)

Što zapravo znači “Bez prestanka molite!” (1. Solunjanima 5,18)? To sigurno ne znači da stalno trebamo klečati pred Bogom u molitvi. To znači da se, blagoslovljeni Božjim Duhom, krećemo kroz život sa srcem otvorenim za Božju prisutnost i silu, tražeći prilike da Mu zahvaljujemo. To znači da smo spremni bitna životna pitanja rješavati u Božjoj prisutnosti, tražiti božanski savjet kad prolazimo kroz preokrete koje nam život donosi. To znači živjeti ne u otuđenosti od Boga, već u zajednici s Njim, i uvijek biti otvoreni za božansko vodstvo.

Na molitvu često gledamo kao na nešto uglađeno, kao na dodatak učeništvu koji treba primijeniti kad je to prikladno. Međutim, Pavao iznosi drugačije viđenje. On ozbiljno shvaća zadaću da se moli za vjernike u Efezu, pri čemu ujedno zahvaljuje za njih (Efežanima 1,16; usporedi Efežanima 1,3-14) i posreduje za njih (Efežanima 1,17-23; usporedi Efežanima 3,14-21). Za njega je molitva osnovni, čak i bitan zadatak kršćanske vjere. Ti redci upućuju dirljiv poziv na molitvu, poziv svakome od nas da razmisli o vlastitoj “molitvenoj službi” u svjetlu Pavlove posvećenosti.

`Zašto je važno uvijek zahvaljivati Bogu u molitvi za ono na čemu trebamo biti zahvalni?`
