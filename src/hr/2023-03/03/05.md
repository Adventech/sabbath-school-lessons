---
title: 'Krist Iznad Svih Vlasti'
date: 12/07/2023
---

Pavao proslavlja ustoličenje Isusa koji sada sjedi s Ocem na prijestolju svemira. Pošto je definirao Kristov položaj u odnosu na Oca (“postavljajući ga sebi s desne strane na nebesima”, Efežanima 1,17.20), Pavao se okreće Isusovom odnosu prema “vlastima”. Kao suvladar s Ocem, Isus je daleko iznad svih njih (Efežanima 1,21).

`Usporedite na koje načine Pavao spominje zle duhovne sile u Efežanima 1,21; 2,2; 6,12. ©to mislite, zašto Pavla toliko zanimaju te sile?`

Izvještaj o sedam Skevinih sinova u Djelima 19,11-20 dočarava Efez u Pavlovo vrijeme kao središte magijskog umijeća. “Najvažnija odlika bavljenja magijom tijekom cijelog helenističkog razdoblja bila je svijest

0	duhovnom svijetu koji vrši utjecaj na gotovo svaki aspekt ljudskog života. Cilj maga bio je da razlikuju korisne od štetnih duhova i da se upoznaju s različitim djelovanjem i snagom i autoritetom tih duhova. Na osnovi tog znanja smišljali su sredstva (kao što su izgovorene ili pisane formule, amajlije itd.) za upravljanje duhovima u interesu pojedinca. Smatralo se da bi se uz odgovarajuću formulu bolest izazvana duhom mogla izliječiti, ili bi se moglo pobijediti u utrci kočija.” (Clinton E. Arnold, Power and Magic: The Concept of Power in Ephesians, str. 18)

Zanimanje za razna božanstva i sile koje bi se mogle prizvati vra- čanjem bilo je istaknuta odlika vjerskog života u Efezu (vidi Djela 19,13), a među nekima čak i danas. Pavao je želio razjasniti odnos između Krista i tih “sila” — ustoličeni Isus je “iznad svakog poglavarstva, vlasti, sile i gospodstva” (Efežanima 1,21).

A da bi bio siguran da će njegovi slušatelji i čitatelji razumjeti da nema nijedne sile koja ne podliježe Isusovoj uzvišenoj vlasti, on ukazuje

1	na običaj prizivanja imena božanstava prigodom vračanja: “Iznad svakog imena koje se naziva” (Efežanima 1,21). Prelazeći s dimenzije prostora na dimenziju vremena, Pavao naglašava neograničeno trajanje Isusove uzvišene vladavine. Njegova vladavina nad svim silama trajat će “ne samo u ovome svijetu nego i u onome koji će doći” (Efežanima 1,21).

`Kako se danas manifestiraju te iste zle sile i što možemo učiniti da ne upadnemo u njihovu zamku?`
