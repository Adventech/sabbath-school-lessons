---
title: 'Za Daljnje Proučavanje'
date: 15/09/2023
---

“Naše djelovanje je ofenzivno, i mi kao vjerni Isusovi vojnici moramo nositi krvavi barjak ulazeći u središte neprijateljskog uporišta. ‘Jer naša borba nije protiv krvi i tijela, nego protiv Poglavarstava, protiv Vlasti, protiv Vrhovnika ovoga mračnog svijeta: protiv zlih duhova koji borave u nebeskim prostorima.’ Ali ako položimo oružje, spustimo krvlju umrljanu zastavu, postanemo zarobljenici i sluge Sotone, možemo biti pošteđeni sukoba i patnje. Međutim, taj mir možemo steći samo po cijenu gubitka Krista i Neba. Ne možemo prihvatiti mir pod takvim uvjetima. Neka bude rat, rat, do kraja zemaljske povijesti, a ne mir kroz otpadništvo i grijeh!” (Ellen G. White, The Review and Herald, 8. svibnja 1888.)

Kako je ulomak u Efežanima 6,10-20 povezan s Otkrivenjem? On izlaže isto osnovno viđenje događaja posljednjeg vremena, istu eshato- logiju kao i motiv bitke iz Otkrivenja (vidi Otkrivenje 12; 16,12-16; 19,1721; 20,7-10). U oba slučaja Božji narod je pod napadom neprijatelja koji se nalazi “u nebeskim prostorima”, a “aktivan je i moćan u sadašnjem eonu” (ili vremenu). U oba slučaja Božji narod biva ohrabren slikom “budućeg eona”. Nadalje, “oba prizora jasno upućuju na konačnu bitku kada će neprijatelj biti potpuno svladan, nakon čega će se zauvijek uspostaviti ‘novi eon’”, novo doba u kojem će nastupiti “konačno slavno doba Božjeg naroda” i “vječna propast neprijatelja”. (Vidi: Yordan Kalev Zhekov, Eschatology of Ephesians, str. 217,233—235)

**Pitanja za razgovor**

`1.	Kada ste se najjasnije sukobili sa silama tame? Koja vam je pomoć u tom trenutku bila najkorisnija?`

`2.	Na osnovi ulomka u Efežanima 6,10-20, kako biste svjedočili nekomu koga muče “zli duhovi” (Efežanima 6,12)?`

`3.	Kako se najbolje možemo suprotstaviti “đavolskim napadima” (Efežanima 6,11)? Na primjer, koliko često pomišljate odustati od svoje vjere jer se osjećate odviše grešnim, odviše pokvarenim da biste bili spašeni? Tko vam nameće tu misao — Krist ili sile tame? Zašto se, posebno u takvim trenucima, morate pozivati na mnoga predivna obećanja koja smo dobili u Isusu? `
