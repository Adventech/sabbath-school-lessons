---
title: 'Velika Borba U Pavlovim Poslanicama'
date: 12/09/2023
---

`Pročitajte Rimljanima 13,11-14; 1. Solunjanima 5,6-8; 2. Korin- ćanima 10,3-6. U kakvom su odnosu ovi redci s tekstom u Efežani- ma 6,10-20? Što mislite zašto se Pavao koristi takvim slikama?`

Pavao se u svojim poslanicama često koristi vojničkim izrazima i slikama pozivajući vjernike da se ugledaju na vojničko ponašanje. Premda je tekst u Efežanima 6,10-20 najduži i najsadržajniji primjer Pavlove upotrebe vojničkog rječnika, to se pokazalo kao jedan od glavnih načina na koji on razumije evanđeoski poziv. Pošto je pobijedio “Poglavarstva i Vlasti” na križu (Kološanima 2,15), proslavljeni Krist sada provodi rezultate te pobjede sa svojeg uzvišenog položaja kao Gospodara nad silama (Filipljanima 2,9-11).

Novačeći svoje sljedbenike kao ratnike u sveopćem ratu, Krist predvodi vojske svjetla prema velikom danu pobjede (1. Korinćanima 15,5458; 2. Solunjanima 2,8; Rimljanima 16,20). Kad sagledamo Pavlovu upotrebu vojničkog simbolizma, vidimo da on sukob između dobra i zla razumije kao “dugotrajni kozmički rat: bitke se, poput plime i oseke, vode između dviju vojski koje se međusobno sučeljavaju kroz vjekove, sve dok jedna od njih ne odnese pobjedu u konačnom sukobu.” (Peter W. Macky, St. Paul’s Cosmic War Myth: A Military Version of the Gospel, New York: Peter Lang Publishing, Inc., 1998., str. 1)

Rat u svemiru, kao tema o kojoj Pavao često govori, podloga je i Poslanice Efežanima. U svojem pozivu na uzimanje oružja (Efežanima 6,10-20) Pavao spaja elemente sukoba koje je već koristio: Božje osna-živanje vjernika izobilnom veličinom “silne moći njegove” (Efežanima 1,18-20; 3,16.20); Kristova pobjeda i postavljanje “iznad svakog pogla-varstva, vlasti, sile” (Efežanima 1,20-23); vjernici kao uskrsla vojska nekada mrtvih ljudi, a sada osnaženih oslanjanjem na proslavljenog Krista i sposobnih da se bore protiv svojeg nekadašnjeg, mračnog gospodara (Efežanima 2,1-10); uloga Crkve u najavljivanju silama tame njihove predstojeće propasti (Efežanima 3,10); upotreba Psalma 68,18 da bi se Krist prikazao kao pobjedonosni, božanski Ratnik (Efežanima 4,7-11); poziv vjernicima da se “obuku” u odjeću Evanđelja (vidi Efežanima 4,20-24). Pošto smo pozvani da se obučemo u “bojnu opremu Božju”, dobro smo pripremljeni da razumijemo središnju ulogu kozmičkog sukoba, ali u isto vrijeme trebamo se čvrsto držati svojeg uvjerenja da ćemo imati udjela u Kristovoj konačnoj pobjedi.

`Na koje ste sve načine osobno iskusili stvarnost ne samo ko-zmičkog sukoba, već i pobjede na koju polažemo pravo u Isusu? `
