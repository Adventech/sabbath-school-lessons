---
title: 'Poziv Da čvrsto Stojimo'
date: 09/09/2023
---

### Biblijski tekstovi
Efežanima 6,10-20; Ponovljeni zakon 20,24; Rimljanima 13,11-14; 1. Solunjanima 5,6-8; 1. Korinćanima 15, 23.24.

> <p></p>
>“Ubuduće budite jaki u Gospodinu i njegovoj silnoj moći! Obucite se u bojnu opremu Božju da se mognete suprotstaviti đavolskim napadima!” (Efežanima 6,10.11)

Zamagljenih očiju sluga je teturajući izišao iz svojeg prenoćišta i ugledao zabrinjavajući prizor — veliku, dobro opremljenu i neprijateljsku vojsku koja je “s konjima i bojnim kolima opkolila grad”. Obraćajući se proroku Elizeju, uspio je promucati vijest i uznemireno pitao: “Jao, gospodaru, što ćemo sad?”

Prorok je odgovorio: “Ne boj se! Jer, više je onih koji su uz nas nego onih koji su uz njih.” Međutim, taj odgovor nije doveo ni do kakve promjene u izrazu lica njegovog sluge. Zato se Elizej, privukavši ga bliže k sebi, moli za njega: “O Bože, molim te otvori mu oči da može vidjeti.” Prorokova molitva bila je uslišana istog trenutka. Sluga je ponovno stupio na bedem, ali ovog se puta veo između vidljivog i nevidljivog svijeta podigao. Sada je ugledao ne jednu vojsku, već dvije. “Bog je potom otvorio oči mladiću. Svuda oko Elizeja, po okolnim brdima, vidio je mnoštvo konja i vatrenih bojnih kola.” (2. o kraljevima 6,15-17 — Suvremeni hrvatski prijevod)

Pišući ulomak u Efežanima 6,10-20, Pavao se moli da se vjernicima razbistri vid kako bi mogli sagledati stvarnost velike borbe i crpiti nadu iz toga što im ona otkriva.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 139—146**
