---
title: 'Hrvanje Sa Zlim Silama'
date: 14/09/2023
---

`Koji je cilj po vašem mišljenju Pavao imao na umu dok je nabrajao razne zle duhovne sile prikazane u sljedećim redcima: Efežanima 1,21, 3,10; 6,10-20?`

Pavao opisuje “naš rat” (Efežanima 6,12) koristeći se grčkom riječju za natjecanje u hrvanju (pale). Pošto se hrvanje smatralo odličnom pripremom za bitku, to je prikladan opis borbe prsa o prsa do koje dolazi kad se vojske izravno sukobe. Pavao time naglašava stvarnost bliske borbe vjernika protiv zlih sila.

Evo nekih imena koja im on daje:

|Efežanima 1,21	|Efežanima 3,10	|Efežanima 6,12|
|-----------------|------------|--------------|
|sva poglavarstva (ili svako poglavarstvo)	|poglavarstva	|Poglavarstva|
|(sve) vlasti	|vlasti|	Vlasti|
|(sve) sile		||Vrhovnici ovoga mračnog svijeta|
|(sva) gospodstva|	|	zli duhovi koji borave u nebeskim prostorima|
|svako ime koje se naziva		|||


|Efežanima 1,21 | sva poglavarstva (ili svako poglavarstvo) |

(sve) vlasti

(sve) sile

(sva) gospodstva

svako ime koje se naziva		

Efežanima 3,10

poglavarstva

vlasti

Efežanima 6,12

Poglavarstva

Vlasti

Vrhovnici ovoga mračnog svijeta

zli duhovi koji borave u nebeskim prostorima

Koristeći se uopćenim izrazima (“iznad svakog imena koje se naziva”, Efežanima 1,21; “zlih duhova koji borave u nebeskim prostorima”, Efežanima 6,12), Pavao potvrđuje da su sve te zle i natprirodne sile podređene Kristu (Efežanima 1,21). Međutim, nikada ni u jednoj borbi nije dobra strategija podcijeniti snagu protivničke strane. Pavao nas upozorava da se mi ne sukobljavamo samo s ljudskim neprijateljima, već se borimo “protiv zlih duhova koji borave u nebeskim prostorima” (Efežanima 6,12), koje predvodi lukavi vojskovođa đavao (Efežanima 6,11). Međutim, iako moramo biti na oprezu zbog naših moćnih neprijatelja, ne moramo biti zaplašeni. Bog je s nama u toj borbi (Efežanima 6,10) i osigurao nam je najbolje oružje, svu “bojnu opremu Božju” (Efežanima 6,11; usporedi Izaija 59,15-17). On nam je stavio na raspolaganje svoju istinu, pravednost, mir, vjeru, spasenje i Duha Svetoga (Efežanima 6,13-17). Budući da Bog ide ispred nas i da smo pokriveni od glave do pete oklopom kojim nas je opskrbio, ne možemo propasti (Rimljanima 16,20; 1. Korin- ćanima 15,23.24; 2. Solunjanima 2,8).

`Čemu bi nas trebalo naučiti ukazivanje na stvarnost tih nat-prirodnih, zlih sila — protiv kojih smo mi sami potpuno bespomoćni — kad je riječ o tome zašto se moramo čvrsto držati Gospodina Isusa koji ne samo da je moćniji od tih sila, nego ih je već i pobijedio?`
