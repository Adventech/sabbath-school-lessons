---
title: 'Tajna Evanđelja'
date: 29/07/2023
---

### Biblijski tekstovi
Efežanima 3; Job 11,5-9; Ezekiel 43,13-16; Amos 7,7.8; Otkrivenje 11,1.2.

> <p></p>
>“Onomu koji, prema snazi sto silu svoju očituje u nama, može učiniti neograničeno više od onoga što možemo moliti ili misliti — njemu slava u Crkvi i u Kristu Isusu u sva pokoljenja i sve vjekove! Amen.” (Efežanima 3,20.21)

Treće poglavlje Poslanice Efežanima Pavao otpočinje temom koje se već dotaknuo: “Da su neznabošci subaštinici i sutjelesnici i zajedničari obećanja u Kristu Isusu po Radosnoj vijesti.” (Efežanima 3,6 — Šarić) Premda to možda i nije veliko iznenađenje za današnju Crkvu sastavljenu uglavnom od bivših “pogana”, to je mnogim njegovim čitateljima u ono vrijeme izgledalo kao nešto radikalno novo.

Pavao zatim nastavlja svoj nadahnuti izvještaj prisjećajući se s kojim je žarom želio Isusovo Evanđelje propovijedati poganima.

Tu također saznajemo s kojim se teškoćama trenutačno suočavao zbog proširenja te službe, a koje su uključivale i vrijeme provedeno u rimskom zatvoru.

Osim toga, možemo vidjeti njegovu posvećenost tajni koja se nalazi u samoj srži Evanđelja — da su nežidovi u Crkvi ravnopravni sa svojom židovskom braćom i sestrama. Možemo osjetiti i njegov polet vezan za Crkvu i njezino poslanje u svijetu. Čujemo ga kako se moli hvaleći Boga što je svoju milost izrazio preko Crkve.

Ukratko, Pavao nas nadahnjuje da se pridružimo njegovom oduševljenju Evanđeljem.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 93—99.**
