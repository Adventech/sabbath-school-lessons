---
title: 'Muževi I žene — Zajedno Pod Križem'
date: 26/08/2023
---

### Biblijski tekstovi
Efežanima 5,21-33; Filipljanima 2,3.4; Ezekiel 16,1-14; 2. Korinćanima 11,1-4; Postanak 2,15-25.

> <p></p>
>“Muževi, ljubite svoje žene kao što je i Krist ljubio Crkvu i sam sebe predao za nju, da je posveti čisteći je u kupelji vode uz pratnju riječi; da sam sebi privede Crkvu krasnu, bez ljage, bez bore, bez ičega tomu slična, da bude sveta i bez mane.” (Efežanima 5,25-27)

U Efežanima 5,21-33 Pavao se nadovezuje na misao da se vjernici trebaju pokoravati jedan drugom (Efežanima 5,21), zatim daje savjet kršćanskim ženama (Efežanima 5,22-24), pa onda muževima (Efežanima 5,25-	32) i završava sažetom uputom i jednima i drugima (Efežanima 5,33).

Čitajući taj savjet, današnji proučavatelji Biblije mogu čuti uskrslog Krista kako govori o našim odnosima. Mi smo upućeni da tako postupamo kada ulomak u Efežanima 5,21—6,9 shvatimo kao Pavlov način da veliku temu svoje poslanice, jedinstvo, primijeni ovog puta na kršćansku obitelj. Premda oštro kritizira pogrešno društveno ponašanje starog čovjeka (vidi Efežanima 4,22), on također slavi stvaranje novog čovjeka (vidi Efežanima 2,15), uključenog u širu zajednicu sa svim njezinim manjkavim društvenim odnosima. Unutar takvog ponašanja vjernici pokazuju slobodno djelovanje jedne nove sile, Duha Svetoga (Efežanima 2,22; 3,16; 5,18-21; 6,17.18), i nove etike po uzoru na Krista (Efežanima 4,13.15.20-24.32; 5,2.10.17.21-33), što ukazuje na konačno ispunjenje Božjeg plana za Njegov narod i čitav svijet.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 122—129.**
