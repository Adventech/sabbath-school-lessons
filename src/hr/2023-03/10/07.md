---
title: 'Za Daljnje Proučavanje'
date: 01/09/2023
---

Pročitajte u knjizi Ellen G. White Svjedočanstva za Crkvu, sv. 7, poglavlje “Odgovornosti bračnog života”, str. 43—47 (u izvorniku 45— 50), i u knjizi Temelji sretnog doma poglavlje “Zajedničke obveze”, str. 89—94 (u izvorniku 114—120).

Ellen G. White dosljedno poziva bračne drugove da odbace pokušaj da vladaju jedno drugim: “Ne pokušavajte prisiliti jedno drugoga da se pokori vašim željama. Ovo ne možete činiti i zadržati ljubav svog bračnog sudruga. Budite blagi, strpljivi i puni obzira, razumijevanja i ljubaznosti.” (Temelji sretnog doma, str. 92; u izvorniku 118)

Ona izravno tumači i primjenjuje redak u Kološanima 3,18 (i Efeža- nima 5,22-24): “Često se postavlja pitanje: Zar žena ne treba imati svoju volju? Biblija jasno kaže da je muž glava obitelji. ,Žene neka se pokoravaju svojim muževima kao Gospodinu/ (Efežanima 5,22) Kad bi ovaj nalog ovako završio, mogli bismo reći da je položaj žene nezavidan. ...

Mnogi muževi zaustavljaju se na riječima: ‘Žene neka se pokoravaju...’, ali mi ćemo pročitati nalog do kraja, a on glasi: ‘Kao Gospodinu’. Bog očekuje da žena pred sobom stalno ima strah Božji i Njegovu slavu. Potpuna pokornost pripada samo Gospodinu Isusu Kristu koji ju je kupio da bude Njegovo dijete beskrajnom cijenom svojega života. . Postoji Jedan koji je viši od njezinog muža — to je njezin Otkupitelj; a ona treba biti pokorna svojemu mužu tako kako je to Bog odredio, kao Gospodinu.” (Temelji sretnog doma, str. 90,91; u izvorniku 115,116)

**Pitanja za razgovor**

`1.	Zamislite da naiđete na nekoga tko tvrdi da je Efežanima 5,21-33 zastario tekst koji više ne odgovara kršćanskim odnosima, jer nameće model braka usredotočen na autoritet i dominaciju muža. Kako biste mu odgovorili? Na kojim biste elementima iz samog teksta zasnovali svoj odgovor?`

`2.	Kako Pavlov savjet u Efežanima 5,21-33 može pomoći onima koji se nađu u problematičnim i teškim bračnim odnosima?`

`3.	Neki kršćani tvrde da je izvještaj o stvaranju iz 1. i 2. poglavlja Postanka zapravo samo metafora i da ni približno ne odgovara onome što se doista dogodilo, a to je proces evolucije tijekom više milijardi godina. Što nam Pavlova upotreba tog izvještaja govori o tome koliko ga je on doslovno shvaćao?`

`4.	Pozabavite se malo više temom “jednog tijela”. Kako nam ona pomaže da bolje razumijemo svetost braka i razloge zbog kojih bračni parovi moraju učiniti sve što je u njihovoj moći kako bi zaštitili tu svetost?`
