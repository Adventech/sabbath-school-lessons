---
title: 'Za Daljnje Proučavanje'
date: 18/08/2023
---

“Neka vaši razgovori budu takvi da vam zbog njih ne bude potrebno pokajanje. ‘Ne žalostite Duha Svetoga Božjega, kojim ste zapečaćeni za dan otkupljenja!’ ... Ako imate ljubavi u svojem srcu, utvrđivat ćete i izgrađivati svoju braću u presvetoj vjeri. Ako se pojavi glasina koja je štetna po karakter vašeg prijatelja ili brata, nemojte poticati širenje takvih zlobnih riječi. To je djelo neprijatelja. Ljubazno podsjetite onoga tko ih izgovara da Božja riječ zabranjuje takve razgovore.” (Ellen G. White, Advent Review and Sabbath Herald, 5. lipnja 1888.)

Kako bi se vaša mjesna crkva promijenila kad biste se vi i svi ostali članovi obvezali da ćete živjeti u skladu sa zakletvom koja bi se sastojala od sljedećih izjava:

1.	Želim da moj utjecaj u obitelji adventista sedmoga dana i šire bude pozitivan, da ohrabruje, izgrađuje vjeru i podiže moral (Efežanima 4,29).

2.	Prisjećajući se Kristovih poziva na jedinstvo i ljubav, uložit ću više energije u potporu ljudima koji rade i govore ono za što vjerujem da je dobro, nego u ukazivanje na propuste onih za koje smatram da nisu u pravu (Ivan 13,34.35; 17,20-23; Efežanima 4,1-6; 1. Solunjanima 5.9-11).

3.	Kada se s nekim ne slažem, ipak ću jasno izraziti poštovanje prema njemu kao nekome s kim dijelim istu vjeru. Poći ću od pretpostavke da je to osoba s integritetom i da je posvećena Kristu. Svoje mišljenje, koje se razlikuje od njegovog, iznijet ću blago i bez oštrine (Efežanima 4,31.32).

4.	Živjet ću radosno tražeći svaku priliku da izgrađujem i podupirem svoju braću dok čekam Kristov povratak (Efežanima 4,29.30; Galaćani- ma 6,2; Hebrejima 10,24.25).

**Pitanja za razgovor**

`1.	Pregledajte 11 mjesta u Poslanici Efežanima gdje Pavao opisuje kako tri Osobe Božanstva blisko surađuju na spasenju čovječanstva. Kako to stalno naglašavanje njihove suradnje utječe na naše razumijevanje Božanstva? Efežanima 1,3-14; 1,15-23; 2,1118; 2,19-22; 3,1-13; 3,14-19; 4,4-6; 4,17-24; 4,25-32; 5,15-20;
6.10-	20 (gdje se ime “Gospodin”, Efežanima 6,10, odnosi na Krista).`

`2.	Kako se Pavlovi savjeti o kršćanskom govoru (Efežanima 4,25-	32) mogu primijeniti u ovo doba komunikacije putem računala, koja se prečesto zloupotrebljava za digitalno nasilje i anonimno online ubojstvo osobe?`
