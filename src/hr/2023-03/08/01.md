---
title: 'život Po Uzoru Na Krista I Duhom Nadahnuti Govor'
date: 12/08/2023
---

### Biblijski tekstovi
Efežanima 4,17-32; Kološanima 3,1-17; Za- harija 3,3-5; Zaharija 8,16; Izaija 63,10; Rimljanima 8,16.26.27.

> <p></p>
>“(Velim i zaklinjem) da sa sebe skinete i odložite staroga čovjeka koji pripada prijašnjem načinu života, čovjeka koji u varavim požudama ide u propast, te da se iz dana u dan obnav-ljate duhom u kojem mislite i da se obučete u novoga čovjeka, stvorena na sliku Božju u istinskoj pravednosti i svetosti.” (Efežanima 4,22-24)

Jose Antonio je godinama živio kao beskućnik na ulicama grada Palma de Mallorca u ©panjolskoj. Sa sijedom neurednom kosom i bradom, izgledao je starije u odnosu na svojih 57 godina. Jednog dana Salva Garcia, vlasnik frizerskog salona, prišao je Joseu i ponudio mu promjenu izgleda. Dok je sjedio na stolici u salonu, tim vrijednih ruku rezao je, bojio i oblikovao zamršene pramenove njegove kose i brade. Zatim je beskućnik dobio novu odjeću. A onda je došlo do velikog otkrića! Dok je sjedio pred ogledalom, izbile su mu suze. “Jesam li to ja? Izgledam toliko drugačije! Nitko me neće prepoznati.” Poslije je dodao: “Nije to bila samo promjena izgleda. To mi je promijenilo život.” U Efežanima 4,17-	32, Pavao tvrdi da su vjernici doživjeli potpunu promjenu. Skinuli su svojeg “staroga čovjeka” i prigrlili novi identitet. To podrazumijeva obnovu u načinu razmišljanja i življenje “u istinskoj pravednosti i svetosti” (Efežanima 4,24). To je korjenita preobrazba.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 107—113.**
