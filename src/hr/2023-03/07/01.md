---
title: 'Ujedinjeno Kristovo Tijelo'
date: 05/08/2023
---

### Biblijski tekstovi
Efežanima 4,1-16; Filipljanima 2,3; Psalam 68,18; Djela 2; 1. Korinćanima 12,4-11.27-30; Izaija 5,4.

> <p></p>
>“On dade jedne kao apostole, druge kao proroke, jedne kao evanđeliste, druge kao pastire i učitelje, da pripravi svete za djelo službe, za izgradnju Kristova Tijela.” (Efežanima 4,11.12)

Ezopova basna “Svađa udova” glasi otprilike ovako: “Trbuh se pre- pirao s nogama tko je od njih važniji. Noge su uporno ponavljale da su one toliko jake da mogu nositi trbuh, na što je trbuh primijetio: ‘Ali, prijatelji moji dobri, ako ja ne bih unosio hranu, vi ne biste mogli ništa ponijeti.’” (Lloyd W. Daly, Aesop Without Morals, New York: Thomas Yoseloff, 1961., str. 148)

I Pavao je koristio ljudsko tijelo da bi uputio duhovnu poruku. Za Pavla ljudsko tijelo — i Crkva kao Kristovo Tijelo — sastoji se od različitih dijelova s različitim sposobnostima, od kojih svi moraju raditi zajedno da bi tijelo bilo zdravo. U Efežanima 4,1-16 Pavao ponovno razvija metaforu tijela koju je tako uspješno koristio prije (Rimljanima 12,3-8; 1. Korinćanima 12,12-31). Krist je sada Glava tijela i On opskrbljuje tijelo “darovitim” ljudima koji osiguravaju jedinstvo tog tijela, pri čemu svaki dio — svaki član crkve — svojim sposobnostima doprinosi cjelini.

Pavlova slika zdravog, skladnog tijela pomaže nam da razumijemo Božji cilj za nas: da budemo dijelovi plodonosne Crkve ujedinjene u Kristu.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 100—106.**
