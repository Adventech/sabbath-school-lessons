---
title: 'Jedinstvo Duha'
date: 06/08/2023
---

`Pročitajte Efežanima 4,1-16. Kako Pavao ohrabruje vjernike da njeguju jedinstvo Crkve?`

Drugu polovinu Poslanice Efežanima (poglavlja 4—6) Pavao počinje poticajnim pozivom na jedinstvo, koji se i sam sastoji iz dva glavna dijela. Prvo, u Efežanima 4,1-6 on traži od vjernika da njeguju “jedinstvo Duha” pokazujući vrline koje grade jedinstvo (Efežanima 4,1-3) —u pozivu na poetski način navodi sedam jedinstvenosti (Efežanima 4,4-6). Drugo, u Efežanima 4,7-16 Pavao prepoznaje pobjedonosnog, proslavljenog Isusa kao Izvor milosti u ljudima koji predvode propovijedanje Evanđelja (Efežanima 4,7-10) i opisuje kako oni, zajedno sa svim članovima Crkve, doprinose zdravlju, rastu i jedinstvu Kristovog tijela (Efežanima 4,1116).

Na početku poglavlja Pavao poziva kršćane da žive “dostojno poziva” kojim su pozvani (Efežanima 4,1). On se pritom koristi glagolom “vladati se”, što znači “živjeti” (vidi Efežanima 2,2.10; 4,17; 5,2.8.15). Kad govori o njihovom “zvanju”, Pavao misli na poziv u kršćansku vjeru (Efežanima 1,18; 2,4-6.13). On potiče vjernike da svojim ponašanjem doprinose ujedinjenju, što odražava Božji konačni plan (Efežanima 4,9.10). Apostol počinje naglašavati tu misao pozivajući ih da njeguju vrline koje vode jedinstvu (Efežanima 4,1-3) kao što su poniznost, krotkost i strpljenje.

Razmotrimo svaki od tih pojmova.

Pojam poniznosti Pavao objašnjava u Efežanima 4,2 i na drugim mjestima, dodajući misao: “U poniznosti smatrajte jedan drugoga većim od sebe!” (Filipljanima 2,3) Poniznost, dakle, ne treba shvatiti u negativnom smislu kao omalovažavanje sebe (vidi Kološanima 2,18.23), već u pozitivnom smislu, kao uvažavanje drugih i služenje drugima.

Krotkost (Efežanima 4,2) se može objasniti u smislu “ne njegovati pretjeran osjećaj vlastite vrijednosti”, a označava i “ljubaznost, obzirnost, blagost”. (Frederick Danker, ur., Greek-English Lexicon of the New Testament and Other Early Christian Literature, 3. izd., Chicago: Uni- versity of Chicago Press, 2000., str. 86)

I konačno, strpljenje (negdje prevedeno kao “strpljivo podnošenje”) podrazumijeva sposobnost da se pretrpi izazivanje ili kušnja.

Sve te kvalitete se, dakle, okupljaju oko ideje da treba odbaciti osjećaj vlastite vrijednosti i umjesto toga posvećivati pozornost vrijednosti drugih.

`Poniznost, krotkost, strpljenje. Razmislite kako nam te osobine mogu pomoći da se ujedinimo kao narod.`
