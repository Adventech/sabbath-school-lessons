---
title: 'Božji Veliki Kristocentrični Plan'
date: 01/07/2023
---

### Biblijski tekstovi
Efežanima 1,3-14; Efežanima 2,6; Efežanima 3,10; Kološanima 1,13.14; Ponovljeni zakon 9,29.

> <p></p>
>“Neka bude hvaljen Bog, Otac Gospodina našega Isusa Krista — on koji nas blagoslovi svakim duhovnim blagoslovom na nebesima u Kristu.” (Efežanima 1,3)

Dvadeset pet godina otkako je postao prvi čovjek koji je hodao po Mjesecu, Neil Armstrong napisao je zahvalnicu kreativnom timu koji je dizajnirao svemirsko odijelo za hodanje izvan letjelice (EMU), u kojem je on načinio te povijesne korake. Pošto ga je nazvao “najviše fotografiranim komadom svemirske opreme u povijesti” i našalio se primijetivši da je “svojeg ružnog korisnika” uspjelo sakriti od pogleda, Armstrong se zahvalio “ekipi EMU” iz Svemirskog centra Johnson na “čvrstom, pouzdanom i skoro milujućem” odijelu koje mu je sačuvalo život, šaljući im “zahvalnost i čestitke koje zaslužuju i nakon četvrt stoljeća”.

Pavao svoju Poslanicu Efežanima započinje veličanstvenom zahvalnicom slaveći Boga za blagoslove koje je izlio — blagoslove koji su isto toliko potrebni za život vjernika kao i svemirsko odijelo za nekoga tko hoda po Mjesecu. Pavao tvrdi da je Bog te životno važne blagoslove pripremio “prije stvaranja svijeta” (Efežanima 1,4) i hvali Ga što je vjekovima djelovao u korist vjernika.

Pavlov uvod daje posebnu vrijednost Poslanici Efežanima jer nam pruža primjer kako trebamo slaviti i hvaliti Boga za mnoge blagoslove kojima nas je obdario.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 62—67**
