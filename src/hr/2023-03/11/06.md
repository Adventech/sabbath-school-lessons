---
title: 'Kad Gospodari Postanu Robovi'
date: 07/09/2023
---

Svoju poruku robovima Pavao završava izrazom: “... bio on rob ili slobodnjak” (Efežanima 6,8). On se tu koristi riječju “slobodnjak” misleći zapravo na robovlasnike, što mu omogućava da prijeđe na savjet koji ima za njih, dok govori kako robovi i njihovi gospodari stoje kao ravnopravni pred Kristom na sudu (usporedi 2. Korinćanima 5,10; Kološani- ma 3,24.25).

`Pod pretpostavkom da ste kršćanski robovlasnik koji sluša Poslanicu Efežanima dok se čita u njegovoj kućnoj crkvi, kako biste u prisutnosti vaših robova reagirali na savjet iz Efežanima 6,9?`

Obraćajući se gospodarima robovlasnicima, Pavao im upućuje ozbiljnu opomenu tako što ukazuje na oštru suprotnost između “gospodara” (grč. hoi kurioi), koji su prijetili svojim robovima, i nebeskog “Gospodara” (ho kurios), Krista, koji “nema pristranosti11.

S tim u vezi Pavao traži od gospodara da na isti način postupaju prema svojim robovima, što je bilo prilično iznenađujuće za robovlasnike iz prvog stoljeća. Gospodari trebaju uzvratiti svojim robovima djelima dobre volje, vođeni vjerom u Krista, što bi bilo u skladu s onim što je Pavao upravo tražio od robova (Efežanima 6,5-8). On im kaže da ne prijete više svojim robovima, što je bila uobičajena praksa u vrijeme kad su gospodari primjenjivali širok raspon kažnjavanja uključujući udaranje (1. Petrova 2,20), spolno zlostavljanje, prodaju (i odvajanje od voljenih), iscrpljujući rad, glad, okove, žigosanje pa čak i smrt.

Pavao potkrepljuje te svoje zapovijedi dvama motivima kojima poziva robovlasnike da gledaju dalje od običaja grčko-rimskog svijeta: 1. I oni i njihovi navodni robovi zajedno su robovi istog Gospodara (“znajući da je i njihov i vaš Gospodar na nebesima”; usporedi Kološanima 4,1); 2. Nebeski Gospodar sudi svima bez pristranosti. A budući da se njihov Gospodar ophodi prema tim navodnim robovima isto kao prema svima ostalima, tako bi trebali i oni činiti (usporedi Filemonu 1,15.16).

Mnogi izrazi koje Pavao koristi u poslanici bili su posebno ohrabrujući za kršćanske robove: usvojeni su kao sinovi (Efežanima 1,5); otkupljeni su i izbavljeni (Efežanima 1,7); primit će baštinu (Efežanima 1,11.14; 3,6); ustoličeni su s Isusom (Efežanima 2,6); postali su “ukućani Božji”, članovi Božjeg kućanstva (Efežanima 2,19; usporedi 3,14.15) i sastavni dijelovi Kristovog tijela (vidi Efežanima 3,6; 4,1-16). Sva ostala učenja prethodno iznesena u ovoj poslanici, ulomak u Efežanima 6,5-9 primjenjuje na odnose između robova i robovlasnika, uključujući savjete o načinu izražavanja i spolnoj etici. (Efežanima 4,25-32 i 5,1-14).
