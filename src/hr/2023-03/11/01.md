---
title: 'Pokazivanje Vrhunske Odanosti Kristu'
date: 02/09/2023
---

### Biblijski tekstovi
Efežanima 6,1-9; Marko 10,13-16; Kološanima 3,21; 1. Petrova 2,18-25; 2. Korinćanima 5,10; Kološanima 3,24.25.

> <p></p>
>“A vi, gospodari, jednako se vladajte prema njima (svojim slugama)! Klonite se prijetnja, znajući da je njihov i vaš Gospodar na nebesima! Kod njega nema pristranosti.” (Efežanima 6,9)

Godine 2018. jedan izložak u Muzeju Biblije u Washingtonu D.C. privukao je veliku pozornost. Bila je to skraćena Biblija namijenjena poučavanju osnovama vjere, pri čemu su iz nje izbrisani svi tekstovi koji bi mogli potaknuti pobunu robova. Objavljena je 1808. godine, ali iz nje nije bio uklonjen tek poneki odlomak tu i tamo. Nedostajalo je devedeset posto Starog zavjeta i pedeset posto Novoga. Od 1189 biblijskih poglavlja, ostala su samo 232.

Tekstovi za koje se smatralo da odobravaju ropstvo, bez tako velikog dijela biblijskog narativa o Radosnoj vijesti, ostali su potpuno netaknuti, uključujući i one koji se često zloupotrebljavaju, kao na primjer: “Robovi, pokoravajte se svojim zemaljskim gospodarima sa strahopoštovanjem, s iskrenošću svoga srca, kao Kristu!” (Efežanima 6,5)

Danas, u našem vremenu i kulturi, važno je da poruku iz Efežanima 6,1-9 čitamo u kontekstu punog izvještaja o spasenju onako kako je otkriven u cijeloj Bibliji. Što možemo naučiti iz toga kako Pavao primjenjuje vrijednosti Evanđelja na pogrešno društveno ponašanje svojeg vremena?

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 130—138.**
