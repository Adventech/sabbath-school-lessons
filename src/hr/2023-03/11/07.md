---
title: 'Za Daljnje Proučavanje'
date: 08/09/2023
---

Poštovanje koje Pavao pokazuje prema djeci kao ravnopravnim vjer-nicima (Efežanima 6,1-3) pojačava našu zabrinutost zbog načina na koje se postupa s djecom u današnjem svijetu. Njegove riječi upućene očevima (Efežanima 6,4) pozivaju nas da razmislimo o roditeljskim obvezama. Primjena Pavlovih savjeta robovima (Efežanima 6,5-8), a posebno onih koji su upućeni robovlasnicima (Efežanima 6,9), još je veći izazov budući da je takvo društveno okruženje mnogima od nas potpuno strano jer znamo da je ropstvo, u bilo kojem obliku, jedno je od najvećih moralnih zala. Ipak, pošto su te riječi nadahnute i dio su Svetoga pisma, trebali bismo razmisliti o tome kako da ih primijenimo danas. Poput vjernika iz Efeza u prvom stoljeću, i mi imamo prednost i odgovornost da vrijednosti Evanđelja primjenjujemo u našim odnosima. Pitanja za razgovor koja se nalaze u nastavku trebaju nas pokrenuti na to važno djelo.

**Pitanja za razgovor**

`1.	Što za adventiste znači što se ljubav prema djeci prepoznaje kao dokaz da je pripravljen “Gospodinu sklon narod”? Luka 1,17 (citiran Malahija 4,6)`

`2.	Pavlovo pokazivanje poštovanja prema djeci navodi nas da sebi postavimo osjetljivo pitanje: Koja je naša odgovornost da Kristovu brižnost proširimo na djecu koja su u ranoj životnoj dobi doživjela nasilje, seksualno zlostavljanje i sramoćenje? Imajući u vidu istraživanja o dubokom utjecaju negativnih iskustava iz djetinjstva (vidi https://www.cdc.gov/violenceprevention/), koja je naša odgovornost prema njima?`

`3.	Nadovezujući se na Pavlovo iskazivanje poštovanja prema djeci i Isusovu brigu za njih, koje odgovornosti crkva ima u njegovanju i zaštiti djece koja su povjerena njezinoj brizi? Kako se to može provesti u djelo?`

`4.	Pavlovi savjeti robovima i robovlasnicima u Efežanima 6,59 često se primjenjuju na odnose između zaposlenika i poslodavaca. U kojem bi to smislu moglo biti prikladno? Kakve se opasnosti pritom javljaju?`

`5.	Ropstvo ostaje bolna stvarnost u našem svijetu; više od 40 milijuna ljudi nalazi se u tom položaju (prema “Globalnom indeksu ropstva”, http://www.globalslaveryindex.org/). Kao slobodni ljudi čiji su se duhovni preci čvrsto zalagali za ukidanje ropstva, koju odgo-vornost mi imamo prema tim porobljenim Božjim sinovima i kćerima dok pjevamo o Kristu i slobodi koju nam je dao?`
