---
title: 'Za Dalje Proučavanje'
date: 21/07/2023
---

U osnovi Poslanice Efežanima nalazi se narativ koji se često ponavlja ili se na njega ukazuje. Glavni događaji u tom narativu jesu:

1.	Bog je izabrao svoj narod “prije stvaranja svijeta” (Efežanima 1,4.5.11).

2.	Oni su prije bili izgubljeni (Efežanima 2,1-3.11.12; 4,17-19.22;
5,8).

3.	Bog intervenira u Kristu da bi ih spasio (Efežanima 1,7.8; 2,46.13-19; 4,1.20.21; 5,2.8.23.25,26).

4.	Oni prihvaćaju Evanđelje (Efežanima 1,12.13, a podrazumijeva se i na drugim mjestima). Pošto su nekad živjeli “bez nade” (Efežanima 2,12), sada imaju “jednu nadu” na koju su vjernici pozvani (Efežanima 4,4; usporedi Efežanima 1,18).

5.	Oni kojima se Pavao obraća sada žive kao učenici. Premda je njihovo vrijeme prepuno opasnosti i protivljenja zlih sila, oni mogu crpiti iz izvora koje im nudi proslavljeni Gospodin (Efežanima 1,15-23; 2,6; 3,14-21; 4,7-16; 6,10-20).

6.	Na budućem vrhuncu povijesti, uloga Duha kao “zaloga” (Efežanima 1,13.14) ili “pečata” (Efežanima 4,30) pokazat će se u potpunosti. U tom krunskom trenutku, oni kojima se Pavao obraća bit će nagrađeni za svoju vjernost preuzimanjem “baštine” koja im je već darovana u Kristu (Efežanima 2,7; 6,8.9) i na osnovi njihove vjere u Krista, bit će im dodijeljeno mjesto u tom kristocentričnom dobu koje dolazi (Efežanima 1,21; 2,7.19-22; 4,13.15; 5,27).

**Pitanja za razgovor**

`1.	Osnovno tkanje Poslanice Efežanima (vidi gore) nije samo priča o vjernicima iz prvog stoljeća. To je i naša priča. Koji vam glavni koraci ili faze te priče pružaju najviše nade u ovom trenutku?`

`2.	Što mislite, zašto se Pavao tako često prisjeća grešne prošlosti svojih slušatelja, pozivajući ih da razmišljaju o svojem životu prije obraćenja?`

`3.	Usporedite Pavlov sažetak Evanđelja u Efežanima 2,8-10 s njegovim ranijim sažetkom u Rimljanima 1,16.17. Koje se slične teme u njima javljaju? U čemu se ta dva teksta razlikuju?`

`4.	Iako dobra djela vjernika nemaju nikakav utjecaj na njihovo spasenje jer im ne mogu osigurati zasluge pred Bogom, koju važnu ulogu ona ipak imaju u Božjim planovima za njih? Efežanima 2,10.`
