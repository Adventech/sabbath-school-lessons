---
title: 'Mudro življenje'
date: 19/08/2023
---

### Biblijski tekstovi
Efežanima 5,1-20; 1. Korinćanima 5,1-11; Otkrivenje 16,1-16; Kološanima 4,5; Izreke 20,1; Izreke 23,2935; Djela 16,25.

> <p></p>
>“Prema tome, pomno pazite kako živite! Ne kao ludi, nego kao mudri; iskorišćujte vrijeme, jer su ovi dani zli! Zato ne budite bezumni, nego uočavajte što je volja Gospodnja.!” (Efeža- nima 5,15-17)

Ne tako davno u Ujedinjenom Kraljevstvu stavljen je na aukciju kristalni vrč. Aukcionari su ga opisali kao “francuski vrč za vino iz devetnaestog stoljeća”, procijenivši njegovu vrijednost na 200 američkih dolara. Međutim, dva pronicljiva ponuđača prepoznala su taj vrč kao iznimno rijedak predmet islamskog podrijetla. Njegova prava vrijednost na kraju je procijenjena na 5 milijuna funti (oko 6,5 milijuna dolara). Što je navelo tog ponuđača da pristane na takvu pogodbu? On je znao nešto što aukcionar nije — pravu vrijednost vrča.

U Efežanima 5,1-20 Pavao suprotstavlja poganske vrijednosti onima koje cijene vjernici. Pogani su prostački govor (Efežanima 5,4), pijanstvo (Efežanima 5,18) i razvrat (Efežanima 5,3.5) cijenili kao veliko životno bogatstvo. Ali vjernici znaju da dolazi konačni dan suda kada će se pokazati prava vrijednost svega (Efežanima 5,5.6). Zato umjesto da pridaju vrijednost zabavama i pijanstvu, oni se dive, između ostalog, “svakoj vrsti dobrote, pravednosti i istine” (Efežanima 5,9) u Kristu. S tim u vezi Pavao ih potiče da prihvate ponudu koju im upućuje Krist s obzirom na to da (kao i svi mi) žive na pragu vječnosti (Efežanima 5,15-17).

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 114—121.**
