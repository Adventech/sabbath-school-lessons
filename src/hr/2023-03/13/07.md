---
title: 'Za Daljnje Proučavanje'
date: 22/09/2023
---

“Vojska koja se bori bila bi zbunjena i oslabljena ako ne bi svi složno djelovali. Ako bi vojnici postupali na osnovi vlastitih impulzivnih zamisli ne osvrćući se na položaje i djelovanje drugih, bili bi samo skup neovisnih atoma i ne bi mogli obaviti posao organiziranog tijela. Zato Kristovi vojnici moraju djelovati složno. Oni ne smiju misliti samo na sebe jer će u tom slučaju pripadnici Gospodnjeg naroda, umjesto da budu savršeno usklađeni, jednodušni, jedne misli i posvećeni jednom velikom cilju, smatrati da su njihovi napori beskorisni, a njihovo vrijeme i sposobnosti protraćeni. Snaga je u zajedništvu. Čak i mali broj obraćenih duša koje djeluju složno radeći s jednim velikim ciljem, pod jednim vođom, ostvarivat će pobjede pri svakom susretu.” (Ellen G. White, Spal- ding and Magan Collection, str. 121)

Što znači kad Pavao za sebe kaže da je “poslanik u okovima” (Efe- žanima 6,20)? Poslanici su često imali značajne uloge tijekom rata, tako da se Pavlov opis uklapa u kontekst njegove vojničke metafore. Prema poslanicima je trebalo postupati s dužnim poštovanjem i uvažavanjem njih i države koja ih je poslala. Tu dakle vidimo oštru suprotnost između statusa koji je Pavao imao kao poslanik Vrhovnog vladara svemira, i potpunog nepoštovanja na koje su ukazivali njegovi okovi (doslovno “lanac”). Međutim, pošto su poslanici bili vezani “lancem službe”, Pavlovo spominjanje “lanca” može biti “začinjeno ironijom”, pri čemu on na svoj lanac gleda kao na “odlikovanje koje treba nositi s dostojanstvom”. (David J. Williams, Paul’s Metaphors: Their Context and Character, Peabody, MA: Hendrickson, 1999., str. 152)

**Pitanja za razgovor**

`1.	U vašem djeliću ovog podijeljenog i zaraćenog svijeta, što za vas i vašu mjesnu crkvu znači “uspostavljanje mira”? Kako možemo biti zagovornici mira u svijetu koji sve više karakterizira agresija i nasilje?`

`2.	Koje se konkretno “goruće strijele” šalju u vašem smjeru? Kako “štit vjere” može biti na pravom mjestu da biste ih uspješno pogasili?`

`3.	Katkad govorimo o “ratnicima molitve”. Kako bismo mogli voditi “molitvenu službu” na osnovi redaka u Efežanima 6,18-20?`

`4.	Kako se trebamo ponašati prema onima koji su ranjeni na poprištu velike borbe? Kako se trebamo ponašati prema kršćanskom vjerniku koji u žaru bitke bježi iz straha, ili otvoreno kapitulira i prelazi na drugu stranu?`
