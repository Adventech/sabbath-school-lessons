---
title: 'Uspostava Mira'
date: 16/09/2023
---

### Biblijski tekstovi
Efežanima 6,10-20; 1. Petrova 4,1; 1. Petrova 5,8; Izaija 59,17; Izaija 52,8-10; 1. Solunjanima 5,16-18.

> <p></p>
>“U svemu uzmite veliki štit — vjeru; njime ćete moći ugasiti sve goruće strijele Zloga! Prihvatite kacigu — ono ćim se spašava — i mać duha, to jest rijeć Božju.” (Efežanima 6,16.17)

U klasičnom književnom djelu Johna Bunyana Hodočasnikovo pu-tovanje, koje je on napisao dok se nalazio u zatvoru, glavnog lika Chri- stiana prate u oružarnicu zamka i pokazuju mu “sve vrste opreme (oružja), koje je njihov Gospodin osigurao za hodočasnike — poput mača, štita, kacige, prsnog oklopa, molitvenika i obuće koja se neće izlizati. A toga je ovdje bilo dovoljno da se za službu Gospodinu upregne toliko mnogo ljudi koliko ima zvijezda na nebu.” Prije nego što je Christian krenuo na svoje hodočašće, ponovno su ga poveli u oružarnicu, gdje su ga “obukli od glave do pete u neprobojan oklop u slučaju da bude napadnut na putu“.

Bunyanovo djelo iz 1678. godine podsjeća na Poslanicu Efežanima koju je apostol Pavao napisao nekih 1600 godina prije, također napisanu u zatvoru. U njemu taj veliki apostol i misionar zamišlja golemu vojsku, Crkvu, koja odlazi u Božju oružarnicu i oblači se u božansku punu vojnu opremu — oklop od glave do pete. Božja oružarnica sadrži dovoljno najboljeg oružja da svaki vojnik u Njegovoj vojsci bude zaštićen “željezom sa Sjevera” od glave do pete (vidi Jeremija 15,12) kad krene uspostavljati mir u Njegovo ime.

**OIKOS: Ovog tjedna čitamo iz knjige Ellen G. White, Proroci i kraljevi, Znaci vremena, 2018., stranice 147—150.**
