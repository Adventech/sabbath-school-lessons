---
title: 'Slušanje Poslanice Efežanima'
date: 27/06/2023
---

Pavao je Poslanicu Efežanima napisao s namjerom da se ona čita naglas u kućnim crkvama vjernika na širem području grada Efeza. U godinama koje su uslijedile nakon Pavlovog odlaska, kršćanski pokret u Efezu je narastao, a broj kućnih crkava se umnožio. Za te prve vjernike bio je važan događaj kada bi Tihik, osobni izaslanik osnivača njihove crkve, apostola Pavla, stao među njih i pročitao im njegovu poslanicu. Kao što i sama poslanica ukazuje, okupljena skupina vjerojatno je obuhvaćala članove kućanstva — oca, majku, djecu i robove (Efežanima 5,21-6,9). U to vrijeme kućanstvo je obuhvaćalo i druge pojedince — posjetitelje (slobodne ljude koji su ovisili o gostoprimstvu domaćina) pa čak i poslovne suradnike. Tako su i oni mogli biti tu prisutni, kao i članovi drugih kućanstava.

`U vezi s nacrtom poslanice koji iznosimo u nastavku, pročitajte cijelu poslanicu, po mogućnosti naglas (za to će vam biti potrebno oko 15 minuta). Koje se teme ponavljaju kroz cijelu poslanicu?`

I.	Uvodni pozdrav (Efežanima 1,1.2)

II.	Početni blagoslov (Efežanima 1,3-14)

III.	Molitva za vjernike da prime mudrost usredotočenu na Krista (Efežanima 1,15-23)

IV.	Nekada duhovno mrtvi, sada su uzvišeni s Kristom (Efežanima 2,1-10)

V.	Kristovo sastavljanje Crkve od Hebreja i pogana (Efežanima 2,1122)

VI.	Pavao kao Kristov propovjednik upućen poganima (Efežanima 3,1-13)

VII.	Molitva za vjernike da iskuse Kristovu ljubav (Efežanima 3,1421)

VIII.	Držati se Duhom nadahnutog jedinstva Crkve (Efežanima 4,116)

IX.	Živjeti novim životom u kojem se njeguje jedinstvo (Efežanima 4,17-	32)

X.	Hodati u ljubavi, svjetlu i mudrosti (Efežanima 5,1-20)

XI.	Voditi život nalik Kristovom u kršćanskom kućanstvu (Efežanima 5,21-6,9)

XII.	Stajati zajedno — Crkva kao Božja vojska (Efežanima 6,10-20)

XIII.	Završni pozdrav (Efežanima 6,21-24)

`Koja se ključna tema pojavljuje u ovoj poslanici? Što vam to govori? Koja se konkretna pojedinost ili pojedinosti tiču doma?`
