---
title: 'Blagoslovljeni Smo U Kristu'
date: 24/09/2023
---

Netko je Poslanicu Efežanima opisao kao Alpe Novoga zavjeta. Pa- vao, naš planinarski vodič, upućuje nas na brzi uspon u 1. poglavlju. Brzo ostajemo bez daha, ali smo zadivljeni pogledom s vrha.

`Razmišljajte o Efežanima 1. Što vas posebno nadahnjuje? Koje vrhove vidite?`

Tekst u Efežanima 1,3-14 nalikuje na kartu koju razmatramo na vrhu planine. Ona označava vrhove na obzoru, dok nas Pavao usmjerava k blaženom mjestu pripremljenom za nas na širokom krajoliku plana spasenja. Taj krajolik obuhvaća čitav raspon povijesti spasenja, od beskrajne prošlosti, preko Božjih milostivih djela u Kristu do vječne budućnosti. Božje otkupljenje vjernika odraz je božanske namjere nastale “prije stvaranja svijeta” (Efežanima 1,4), koja se sada ostvaruje u našem životu (vidi Efežanima 1,7.8.13.14). Ta namjera nastala prije stvaranja svijeta bit će u potpunosti ostvarena na svršetku vremena (Efežanima 1,9.10). Tada će sve “obuhvatiti pod jednu glavu u Kristu”, “sve što je na nebesima i što je na zemlji”, i ispunit će se Božji plan za “provedbu punine vremena” (Efežanima 1,10). Tada ćemo u potpunosti iskusiti Božji tajanstveni plan (Efežanima 1,9). Ali već u sadašnjosti možemo biti sigurni da je spasenje u Kristu, u kojem stojimo, važan dio Božjeg sveobuhvatnog plana za otkupljenje “svih”.

Stajanje na vrhu planine budi osjećaj zahvalnosti. U Efežanima 1,1519 Pavao zahvaljuje Bogu dok se moli da vjernici dožive spasenje koje On ima u planu za njih. Nalazimo se na još jednom strmom usponu dok nas apostol upućuje naviše k uskrslom, uzvišenom, ustoličenom Kristu koji vlada nad svakom postojećom silom za sva vremena (Efežanima 1,20-23).

Božjom milošću očitovanoj po Kristu Isusu, već danas možemo živjeti na vrhu planine!

`U Efežanima 1,4 stoji da nas Krist “sebi izabra prije stvaranja svijeta, da budemo sveti i bez mane pred njim”. Razmislite što to znači. Izabrani smo u Njemu prije nego što je svijet postojao! Kakvu bi nam to veliku nadu trebalo pružiti u pogledu Božje želje da budemo spašeni? `
