---
title: 'Za Daljnje Proučavanje'
date: 30/10/2020
---

U knjizi Ellen G. White Odgoj pročitajte poglavlje pod naslovom “Učitelj od Boga došao”.

“Svako pravo odgojno i obrazovno djelo ima središte u Učitelju kojega je Bog poslao. O tome djelu u naše doba i o djelu koje je utemeljio prije osamnaest stoljeća, Spasitelj govori ovim riječima: ‘Ja sam Prvi i Posljednji, Onaj koji živi. … Ja sam Alfa i Omega, Početak i Svršetak.’ (Otkrivenje 1,17.18; 21,6)

U nazočnosti takvog Učitelja i takve prilike za stjecanje božanskog odgoja, nije li više nego besmisleno tražiti odgoj mimo Njega — težiti za mudrošću mimo Mudrosti, za istinom odbacujući Istinu, za prosvjetljenjem mimo Svjetla, za življenjem bez Života, okrenuti se od Izvora žive vode i kopati porušene zdence koji ne mogu držati vode?

On nas i sad poziva: ’Ako je tko žedan, neka dođe k meni; i neka pije tko vjeruje u me. Kako veli Pismo: Iz njegova tijela poteći će rijeke žive vode. … Štoviše, voda koju ću mu ja dati postat će u njemu izvorom one vode što struji u život vječni.’ (Ivan 7,37.38; 4,14)” (Ellen G. White, Odgoj, str. 70,71; u izvorniku 83)

“Dragi učitelju ... da bi se najbolje pripremio za svoj rad, upućujem te na riječi, život i metode Velikog Učitelja. Pozivam te da razmišljaš o Njemu. On je tvoj pravi ideal. Promatraj Ga, razmišljaj o Njemu sve dok Duh božanskog Učitelja ne zavlada tvojim srcem i životom.

Ako ’odrazujemo kao ogledalo slavu Gospodnju, preobražavamo se u tu istu sliku’ (2. Korinćanima 3,18). To je tajna tvojega utjecaja na učenike. Odrazuj Krista.” (Isto, str. 232; u izvorniku 282)

*Pitanja za razgovor*

`1.	Koje su vrijednosti i postupci posebno važni za kršćanskeučitelje i učenike koji ozbiljno shvaćaju poziv da uče od utjelovljenog Velikog Učitelja?`

`2.	Kršćanski roditelji i učitelji trebaju dosegnuti visoko mjerilo— odražavati Božji karakter kakav je otkriven Isusovim utjelovljenjem. Što bismo trebali raditi kad ne uspijemo dosegnuti to visoko mjerilo?`

`3.	Razgovarajte u razredu o pitanju postavljenom pri krajuodsjeka za četvrtak. Čemu nas Isusovo rođenje, život i smrt uče u vezi s Božjim karakterom? Zašto bi to trebalo biti tako utješno za nas, pogotovo u trenucima velikih kušnji?`