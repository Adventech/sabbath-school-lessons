---
title: 'Za Daljnje Proučavanje'
date: 16/10/2020
---

“Ljubav, temelj stvaranja i otkupljenja, također je temelj pravog odgoja. To jasno otkriva Zakon što ga je Bog dao da bude vodič života. Prva velika zapovijed glasi: ‘Ljubi Gospodina Boga svoga svim srcem svojim, svom dušom svojom, svom snagom svojom i svom pameću svojom.’ (Luka 10,27) Ljubiti Njega, beskrajno i sveznajuće Biće, svom snagom, svom pameću i svim srcem najviši je razvoj svake sposobnosti. To znači da Božja slika treba biti obnovljena u cijelom biću — u tijelu, umu i u duši.

Druga zapovijed slična je prvoj: ‘Ljubi bližnjega svoga kao samoga sebe!’ (Matej 22,39) Zakon ljubavi nalaže da tijelo, um i dušu posvetimo službi Bogu i svojim bližnjima. Ta služba, koja nas čini blagoslovom drugima, donosi i nama samima najveći blagoslov. Nesebičnost je temelj svakog pravog razvoja. Nesebičnom službom razvijamo svaku sposobnost do najviše mjere. Tako sve više ‘imamo dijela u božanskoj naravi’ i spremniji smo za Nebo, jer primamo Nebo u svoje srce.” (Ellen G. White, Odgoj, str. 15; u izvorniku 16)

*Pitanja za razgovor*

`1.	Poput Izraelaca, i mi trebamo ljubiti Boga i bojati Ga se(Matej 22,37; Otkrivenje 14,7). Razgovarajte u razredu više o tome kako možemo osjećati jedno i drugo. Odgovorite i na pitanje: Zašto te dvije zapovijedi ne proturječe jedna drugoj?`

`2.	Kakva je razlika između postavljanja mjerila i donošenjapravila? Prema vašem iskustvu, je li adventizam više usmjeren na postavljanje visokih mjerila unutar svoje zajednice vjernika, ili na donošenje pravila koja ujedinjuju tu zajednicu? Što Sveto pismo kaže o postavljanju visokih mjerila za sebe, za svoju obitelj, za svoju crkvu?`

`3.	Kako postižemo pravu ravnotežu dok govorimo o tome kolikoje važna poslušnost Božjem zakonu, a u isto vrijeme objašnjavamo zašto ta poslušnost nije izvor našeg spasenja?`

`4.	Pročitajte cijeli Psalam 119 i zapazite koliko se puta spominje poslušnost, sloboda, Zakon, propisi i zapovijedi. Što nam psalmist zapravo poručuje?`