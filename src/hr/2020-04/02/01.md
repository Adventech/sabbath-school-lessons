---
title: Obitelj
date: 03/10/2020
---

> <p></p>
> “Poslušaj, sine moj, pouku oca svoga i ne odbacuj naputka svoje majke!” (Izreke 1,8)

### Biblijski tekstovi
Postanak 3,1-15; 2. Korinćanima 4,6; Luka 1,26-38; Matej 1,18-24; Efežanima 4,15; 1. Ivanova 3,18; Ponovljeni zakon 6.

Kao ljudska bića, mi stalno (u idealnom slučaju) učimo. Zapravo, sâm život je škola.

“Od najranijih vremena vjerni u Izraelu s velikom su pozornošću odgajali mlade. Gospodin je dao upute da se djeca poučavaju, čak i od najmanjih nogu, o Njegovoj dobroti i veličini, osobito onako kako su se otkrile u Njegovom Zakonu i prikazale u povijesti Izraela. Pjesma, molitva i pouke iz Pisma morale su biti prilagođene umu koji se razvija. Očevi i majke trebali su poučiti svoju djecu da je Božji zakon izraz Njegova karaktera, i tako se primanjem načela Zakona u srce, Božje obličje utiskivalo u duhovni svijet i dušu. Veći dio poučavanja bio je usmen, ali mladi su također učili čitati hebrejske spise, a pergamentni svici starozavjetnih zapisa bili su otvoreni za njihovo proučavanje.” (Ellen G. White, Isusov život, str. 43; u izvorniku 69)

Tijekom većeg dijela ljudske povijesti, poučavanje se odvijalo uglavnom kod kuće, osobito u ranim godinama. Što Biblija kaže o poučavanju u obitelji i koje načelo možemo iz toga izvući za sebe bez obzira na naše obiteljsko stanje?

*Oikos: Ovog tjedna čitamo iz knjige Ellen G. White,Služba liječenja, Znaci vremena, 2014., poglavlje 7*