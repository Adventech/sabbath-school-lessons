---
title: 'Za Daljnje Proučavanje'
date: 23/10/2020
---

“Istinski je cilj odgoja obnoviti Božju sliku u duši.” (Ellen G. White, Patrijarsi i proroci, str. 501; u izvorniku 595) Imajući tu misao na umu, možemo vidjeti zašto je cjelovit kršćanski pogled na svijet bitan za adventističko obrazovanje. Naposljetku, kao što smo zapazili prije, obrazovanje samo po sebi nije nužno dobro. Ljudi mogu biti obrazovani, čak i visokoobrazovani, a ipak zastupati ideje i stavove suprotne načelima koja nalazimo u Bibliji. Zbog toga se naš obrazovni sustav kao adventista sedmoga dana mora zasnivati na kršćanskom pogledu na svijet. To onda znači da sve grane obrazovanja u općem smislu, znanost, povijest, etiku, kulturu i sve ostalo, treba izučavati iz te perspektive, umjesto iz one koja joj proturječi ili je jednostavno odbacuje. Osim toga, kao što smo već rekli, ali je dobro da ponovimo — ne postoji neutralno stajalište. Cjelokupan život, svekolika stvarnost sagledava se kroz filtre našeg pogleda na svijet, bilo da je takav pogled pomnjivo i sustavno promišljen ili ne. Dakle, ključno je da biblijski pogled na svijet bude osnova svekolikog obrazovanja adventista sedmoga dana.

*Pitanja za razgovor*

`1.	Kojih se primjera iz povijesti možete sjetiti kada je svekolikiobrazovni sustav bio (ili je još uvijek) vrlo razoran? Gdje se to događalo, čemu su ljudi tu bili poučavani i što možemo naučiti na osnovi tih primjera? Kako možemo zaštititi svoj obrazovni sustav od tih razornih utjecaja?`

`2.	Ovog smo tjedna razmotrili neke ključne elemente kršćanskog pogleda na svijet — Božje postojanje, stvaranje, Bibliju, plan spasenja i Božji zakon. Koji bi još važni elementi trebali biti obuhvaćeni bilo kojom cjelovitom formulacijom kršćanskog pogleda na svijet?`

`3.	Jedan mislilac iz osamnaestog stoljeća napisao je: “O, savjesti! Savjesti! Ti koja si božanski nagon, pouzdani vodič neukim i ograničenima, premda razumnim i slobodnim bićima — ti si nepogrešivi sudac o dobru i zlu, koji čini da čovjek podsjeća na Božanstvo.” Što je ispravno, a što pogrešno u tom stavu?`

`4.	Razmotrimo ponovno sljedeću izjavu Ellen G. White: “Istinskije cilj odgoja obnoviti Božju sliku u duši.” Što to znači? U kojem nam smislu to pokazuje zašto se adventističko obrazovanje u mnogočemu toliko razlikuje od načina na koji ovaj svijet promatra obrazovanje?`