---
title: 'Za Daljnje Proučavanje'
date: 25/12/2020
---

U knjizi Ellen G. White Odgoj pročitajte poglavlje “Škola u vječnosti”, str. 247—253 (u izvorniku 301—309), a u knjizi Velika borba poglavlje pod naslovom “Sukob je završen”, str. 569—583 (u izvorniku 662—678).

“Lav koji ovdje izaziva najveći užas i strah, tada će ležati zajedno s janjetom i sve na novoj Zemlji bit će mirno i skladno. Drveće će biti uspravno i raskošno, bez ikakvog oštećenja. ... Neka nas sve što je lijepo u našem ovozemaljskom domu podsjeća na kristalnu rijeku i zelena polja, na lelujavo drveće i žive izvore, blistavi grad i pjevače u bijelim haljinama — na naš nebeski dom — taj svijet ljepote koji nijedan umjetnik ne može dočarati i nijedan smrtni jezik opisati. Neka vaša mašta zamišlja dom spašenih, ali imajte na umu da će on ipak biti slavniji nego što i najživlja mašta može prikazati.” (Ellen G. White, Heaven, str. 133,134) “Strah da buduća baština ne izgleda previše materijalno, naveo je mnoge na simbolično tumačenje upravo onih istina koje nas navode da u njoj vidimo svoj dom. Krist je svojim učenicima potvrdio da im ide pripremiti stanove u kući svog Oca. Oni koji prihvate učenja Božje riječi neće biti potpuno neupućeni u vezi s nebeskom domovinom. … Ljudski jezik nije sposoban opisati nagradu pravednih. Ona će biti poznata samo onima koji je budu vidjeli. Nijedan ograničeni um ne može shvatiti slavu Božjeg Raja.” (Ellen G. White, Velika borba, str. 580; u izvorniku 674,675)

*Pitanja za razgovor*

`1.	Razmišljajte više o Pascalovom zapažanju, o ljudima kojiizgledaju tako nezainteresirano za ono što donosi vječnost. Što mislite, zašto su ljudi takvi? Zašto je to tako nerazuman stav?`

`2.	Razmišljajte više o tome zašto je nada u vječni život tolikovažna za našu vjeru. Zašto bez nje nemamo ništa?`

`3.	Razmislite o nevjerojatnim tajnama koje postoje u prirodi.Bilo da je riječ o biologiji, geologiji, astronomiji, fizici ili kemiji — pokazalo se da je sve mnogo složenije nego što se mislilo. Znanstvenici više ne govore o “jednostavnim oblicima života” jer, kako se ispostavilo, čak ni najjednostavniji oblici života uopće nisu toliko jednostavni. Čini se da svako novo otkriće samo otvara nova pitanja na koja treba odgovoriti. Kako nam sve to pomaže da shvatimo koliko ćemo toga još trebati naučiti u toj “školi u vječnosti”?`

*Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 27*