---
title: 'Svi Narodi I Babilon'
date: 23/04/2022
---

### Biblijski tekstovi
Postanak 9,18—11,9; Luka 10,1; Matej 1,117; Luka 1,26-33; Psalam 139,7-12; Postanak 1,28; Postanak 9,1.

> <p></p>
> “Stoga mu je ime Babel, jer je ondje Jahve pobrkao govor svima u onom kraju i odande ih je Jahve raspršio po svoj zemlji.” (Postanak 11,9)

Nakon potopa, žarište biblijskog izvještaja premješta se s pojedinca, Noe, na njegova tri sina: Šema, Hama i Jafeta. Posebna pozornost posvećuje se Hamu, ocu Kanaanaca (Postanak 10,6.15), i to je uvod u povijest Kanaana — Obećane Zemlje (Postanak 12,5), koju je iščekivao Abraham čiji će blagoslov obuhvatiti sve narode (Postanak 12,3).

Međutim, naraciju prekida izvještaj o gradnji Babilonske kule (Postanak 11,1-9). Još jednom Božji planovi za čovječanstvo bivaju poremećeni. Ono što je trebalo biti blagoslov — rađanje svih naroda — postaje povod za još jedno prokletstvo. Narodi se ujedinjuju kako bi pokušali zauzeti Božje mjesto. Bog im izriče presudu i zbog nastale zbrke narodi se rasijavaju po cijelom svijetu (Postanak 11,8) ispunjavajući tako prvobitni Božji plan da “napune zemlju” (Postanak 9,1).

Na kraju, usprkos ljudskoj pokvarenosti, Bog pretvara zlo u dobro. Kao i uvijek, On ima posljednju riječ. Hamova kletva u šatoru njegovog oca (Postanak 9,21.22) i kletva nad zbunjenim ljudima kod Babilonske kule (Postanak 11,9) na kraju će se pretvoriti u blagoslov za sve narode.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 156—162.**