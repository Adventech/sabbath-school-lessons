---
title: 'Za Daljnje Proučavanje'
date: 29/04/2022
---

U knjizi Ellen G. White Patrijarsi i proroci pročitajte poglavlje pod naslovom “Babilonska kula”, str. 90—95 (u izvorniku 117—124).

“Tu su odlučili izgraditi grad, a u gradu kulu takve zapanjujuće veličine da ona postane svjetsko čudo. Svrha je ovih pothvata bila da se spriječi raseljavanje ljudi. Bog je ljudima naredio da se rašire diljem Zemlje, da je napuče i pokore, ali su graditelji Babilona odlučili držati narod zajedno i osnovati monarhiju koja bi naposljetku obuhvatila cijelu Zemlju. Tako bi njihov grad postao metropola sveopćeg imperija, njena bi slava izazivala divljenje i poštovanje cijeloga svijeta, a njene osnivače učinila slavnima. Veličanstvena kula, koja je sezala do neba, trebala je stajati kao spomenik sile i mudrosti njenih graditelja, prenoseći njihovu slavu u buduće naraštaje.

Stanovnici ravnice Šineara nisu vjerovali Božjem savezu da neće opet potopom uništiti Zemlju. Mnogi su među njima poricali Božje postojanje, a potop pripisali djelovanju prirode. Drugi su vjerovali u Nadnaravno biće i da je On bio taj koji je uništio pretpotopni svijet, a njihova su se srca, kao i Kajinovo, pobunila protiv Njega. Jedan je cilj gradnje kule bio da se očuva vlastita sigurnost u slučaju drugog potopa. Dižući građevinu iznad razine koju je dosegao potop, oni su mislili da će biti izvan dohvata opasnosti. I budući da bi tako trebali dospjeti do oblaka, nadali su se da će utvrditi i uzrok potopa. Svrha je cijelog pothvata bila da se uzdigne ponos njenih graditelja i umovi budućih naraštaja odvrate od Boga i da ih se povede u idolopoklonstvo.” (Ellen G. White, Patrijarsi i proroci, str. 91,92; u izvorniku 118,119)

**Pitanja za razgovor**

`1.	Koje primjere imamo iz prošlosti, ili možda čak i iz sadašnjosti, o nevoljama koje mogu izazvati oni koji sebi žele steći ime?`

`2.	Kako kao crkva možemo izbjeći opasnost da pokušamo, čaki nesvjesno, graditi vlastitu Babilonsku kulu? Na koje bismo načine mogli pokušati to učiniti, možda čak i nesvjesno?`