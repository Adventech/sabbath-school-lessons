---
title: 'Jakov — Izrael'
date: 28/05/2022
---

### Biblijski tekstovi
Postanak 32,22-31; Hošea 12,3.4; Jeremija 30,5-7; Postanak 33; Postanak 34,30-35,29.

> <p></p>
> “Onaj reče: ‘Više se nećeš zvati Jakov, nego Izrael, jer si se hrabro borio i s Bogom i s ljudima, i nadvladao si.’” (Postanak 32,28)

Jakovljeva obiteljska povijest se nastavlja sa svim svojim dobrim i lošim stranama. Ipak, u svemu tome otkriva se Božja ruka i Njegova vjernost obećanjima Saveza.

Ovog ćemo tjedna dalje pratiti Jakova sada kad je otišao od Labana i vraćajući se kući, morao se suočiti s Ezavom, žrtvom svoje izdaje. Što će mu sada učiniti njegov brat kojem je nanio tako veliku nepravdu?

Srećom po Jakova, dok je strahovao od onoga što dolazi, Bog njegovih otaca ponovno mu se javio u okviru događaja koji je bio prethodnica onoga što će poslije postati poznato kao “vrijeme Jakovljeve muke” (vidi Jeremija 30,5-7). Upravo je te noći Jakov, varalica, postao “Izrael”, što je bilo novo ime za novi početak koji će na kraju dovesti do stvaranja naroda nazvanog po njemu.

Drugim riječima, usprkos svemu što se događalo, izvještaj o patrijarhu i njegovoj obitelji zabilježen je u Svetom pismu kako bi nam pokazao da je Bog vjeran u ispunjenju svojeg obećanja i da će On to učiniti, premda katkad izgleda kao da Njegov narod svim silama pokušava to ispunjenje spriječiti.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 208—220**