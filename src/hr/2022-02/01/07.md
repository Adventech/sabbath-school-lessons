---
title: 'Za Daljnje Proučavanje'
date: 01/04/2022
---

U knjizi Ellen G. White Odgoj pročitajte poglavlje “Znanost i Biblija”.

“Budući da knjiga prirode i Knjiga objave nose pečat istog vrhovnog Uma, njihovi se glasovi moraju slagati. Različitim načinima i jezicima te knjige svjedoče o istim velikim istinama. Znanost stalno otkriva nova čudesa, ali rezultati njezinih istraživanja ne otkrivaju ništa što bi, ako se pravilno shvati, proturječilo božanskoj objavi. Knjiga prirode i pisana Riječ osvjetljuju jedna drugu, upoznaju nas s Bogom učeći nas ponešto o zakonima preko kojih On djeluje.

Pogrešni zaključci, doneseni na temelju činjenica promatranih u prirodi, doveli su do prividnog sukoba između znanosti i objave. U nastojanju da se ponovno uspostavi sklad, prihvaćena su tumačenja Pisma koja potkopavaju i razaraju silu Božje riječi. Smatralo se da se geologija suprotstavlja doslovnom tumačenju Mojsijevog izvještaja o stvaranju. Tvrdilo se da su bili potrebni milijuni godina za evoluciju Zemlje iz kaosa. Da bi se Biblija prilagodila tome navodnom otkriću znanosti, pretpostavilo se da su dani stvaranja velika neodređena razdoblja koja traju tisućama ili čak milijunima godina.

Takav zaključak potpuno je neutemeljen. Biblijski izvještaj ne proturječi ni samome sebi, niti učenju prirode.” (Ellen G. White, Odgoj, str. 109,110; u izvorniku 128,129)

**Pitanja za razgovor**

`1.	Zašto bi naša vjera bila ugrožena ako bismo vjerovali da suti izvještaji o počecima samo legende ili “mitovi”, čija je svrha da nam upute duhovne pouke, ali bez povijesne utemeljenosti? Koje naznake u biblijskom tekstu pokazuju da je pisac znao da je izvještaj “povijesni” baš kao i ostali izvještaji u Postanku? Kakvo je Isusovo svjedočanstvo o povijesnoj utemeljenosti tih izvještaja?`

`2.	Čemu nas izvještaj iz Postanka uči o važnosti upravljanjaZemljom? Kako možemo biti dobri upravitelji našeg planeta a da istodobno izbjegnemo opasnost od obožavanja stvaranja umjesto Stvoritelja, što je vrlo stvarna kušnja? (Vidi Rimljanima 1,25)`

`3.	Usprkos razornom djelovanju grijeha tijekom dugih milenija,na koje se načine prvobitna čudesnost, ljepota i veličanstvenost “veoma dobrih” djela stvaranja još uvijek otkriva nama, moćno svjedočeći o Božjoj sili i dobroti?`