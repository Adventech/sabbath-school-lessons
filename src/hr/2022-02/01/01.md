---
title: Stvaranje
date: 26/03/2022
---

### Biblijski tekstovi
Psalam 100,1-3; Postanak 1;2; Izlazak 20,811; Izlazak 40,33; Matej 25,14-30; Matej 19,7-9.

> <p></p>
> “U početku stvori Bog nebo i zemlju.” (Postanak 1,1)

Knjiga Postanka, a samim tim i cijela Biblija, počinje izvještajem o Božjim djelima stvaranja. Ta je činjenica vrlo važna jer pokazuje da naše stvaranje označava početak ljudske i biblijske povijesti. Ta istina također ukazuje da izvještaj o stvaranju iz Postanka ima istu povijesnu vjerodostojnost kao i drugi događaji iz ljudske i biblijske povijesti.

Dva izvještaja o stvaranju u 1. i 2. poglavlju Postanka sadrže važne pouke o Bogu i čovječanstvu. Dok ih budemo proučavali ovoga tjedna, jasnije ćemo razumjeti duboko značenje sedmog dana subote. Razmišljat ćemo o Božjem činu stvaranja ljudi na vlastitu sliku, i to iz praha. Pozabavit ćemo se svrhom stabla spoznaje dobra i zla i njegovom povezanošću sa stablom života.

U svim biblijskim izvještajima o počecima najvažnija je poruka o milosti. Naše postojanje u potpunosti je čin milosti. Bog je stvorio nebo i Zemlju dok ljudi još nisu ni bili prisutni. Poput našeg stvaranja, i naše otkupljenje dar je od Boga. A oba ta pojma, stvaranje i otkupljenje, sadržani su u zapovijedi o sedmom danu suboti.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 123—134.**