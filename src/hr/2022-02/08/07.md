---
title: 'Za Daljnje Proučavanje'
date: 20/05/2022
---

Abraham je bio iznimni prorok kojem je Bog objavio svoje planove (Postanak 18,17). Zato je Bog ušao u Abrahamovu ljudsku sferu i podijelio s njim do određene mjere svoj plan spasenja žrtvovanjem svojeg Sina.

“Izak je bio slika Božjeg Sina žrtvovanog za grijehe svijeta. Bog je želio Abrahama poučiti Evanđelju o spašavanju čovjeka. Da bi to učinio i ovu istinu učinio stvarnom, kao i da ispita njegovu vjeru, zahtijevao je od njega da žrtvuje svojega dragog Izaka. Sav jad i muka koje je Abraham podnosio tijekom ove teške i zastrašujuće kušnje, imali su za cilj da mu duboko u svijest utisnu razumijevanja plana spasenja za palog čovjeka. On je iz osobnog iskustva trebao shvatiti koliko je neizrecivo bilo samoodricanje beskonačnoga Boga kad je dao svojega vlastitog Sina da umre kako bi čovjeka izbavio od sigurne propasti. Nikakvu duševnu patnju Abraham nije mogao usporediti s patnjom koju je trpio kad je poslušao božansku zapovijed da žrtvuje svojeg sina.” (Ellen G. White, Svjedočanstva za Crkvu, sv. 3, str. 323; u izvorniku 369)

“Abraham je ostario i uskoro očekivao smrt, ali mu je ostalo da obavi još jedno djelo kako bi svom potomstvu osigurao ispunjenje obećanja. Bog je Izaka odredio za nasljednika koji će držati njegov Zakon i oca izabranog naroda, ali on je još uvijek bio neoženjen. Stanovnici Kanaana su se predali idolopoklonstvu, a Bog je zabranio svom narodu da s njima stupaju u brak, znajući da će takvi brakovi voditi u otpad. Patrijarh se bojao pokvarenih utjecaja koji su okruživali njegova sina. … U Abrahamovu umu izbor žene za njegova sina bilo je pitanje od najveće važnosti. Nastojao je da se on oženi osobom koja ga neće odvoditi od Boga. … Izak je, vjerujući u mudrost i ljubav svog oca, bio zadovoljan što njemu može prepustiti ovo pitanje vjerujući da će ga Bog voditi u izboru.” (Ellen G. White, Patrijarsi i proroci, str. 171)

**Pitanja za razgovor**

`1.	Razgovarajte u razredu o Abrahamovoj spremnosti da žrtvuje Izaka. Pokušajte zamisliti vjeru koju taj izvještaj otkriva. Što je toliko zapanjujuće i istodobno problematično u tom izvještaju?`

`2.	Što je s našom slobodnom voljom? Koje primjere upotrebeslobodne volje imamo u Bibliji i kako se, usprkos pogrešnim odlukama koje ljudi donose, Božja volja na kraju ipak ostvaruje?`