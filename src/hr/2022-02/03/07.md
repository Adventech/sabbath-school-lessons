---
title: 'Za Daljnje Proučavanje'
date: 15/04/2022
---

Ponovljeni izraz “Henok je živio u bliskom odnosu s Bogom” (Postanak 5,22.24 — Suvremeni hrvatski prijevod) podrazumijeva prisno i svakodnevno druženje s Bogom. Henokov osobni odnos s Bogom bio je tako poseban da ga “Bog uze” (Postanak 5,24). Ipak, taj izraz, koji je jedinstven u Adamovom rodoslovlju, ne potkrepljuje misao o neposrednom zagrobnom životu u raju za one koji žive po Božjoj volji. Zapazite da se za Nou također kaže da je “s Bogom hodio” (Postanak 6,9), a umro je kao i svi ostali ljudi, uključujući Adama i Metušalaha. Zanimljivo je zapaziti i to da se ne navodi nijedan konkretan razlog koji bi opravdao takvu milost. “Henok je postao propovjednik pravednosti obznanjujući ljudima što mu je Bog otkrio. Oni koji su se bojali Boga, tražili su ovog svetog čovjeka da čuju njegove pouke i molitve. On je i javno radio noseći Božju poruku svima koji su htjeli čuti riječi upozorenja. Njegov rad nije bio ograničen na Šetove potomke. U zemlji u koju je Kajin pobjegao od božanske prisutnosti, Božji je prorok objavljivao prekrasne prizore što ih je primio u viđenju. ’Pazite! Dolazi Gospodin sa svojim svetim Desettisućama da sudi svima i da kazni sve bezbožnike za sva njihova bezbožna djela koja bezbožno počiniše.’ (Juda 1,14.15)” (Ellen G. White, Patrijarsi i proroci, str. 62,63; u izvorniku 86)

**Pitanja za razgovor**

`1.	Zašto je Kajin ubio svojeg brata? Pročitajte sljedeći komentar Elieja Wiesela: “Zašto je to učinio? Možda je želio ostati sam — jedino dijete i nakon smrti roditelja jedini čovjek. Sâm kao Bog i možda sâm umjesto Boga. ... Kajin je ubio da bi postao Bog. ... Svaki čovjek koji sebe doživljava kao Boga završava tako što ubija ljude.” (Elie Wiesel, Messengers of God: Biblical Portraits and Legends, str. 58) Kako se možemo sačuvati da, čak ako i ne izvršimo ubojstvo, ni u kojem smislu ne oponašamo Kajinov stav?`

`2.	Usporedite životni vijek pretpotopnih ljudi (Postanak 5) saživotnim vijekom patrijarha. Kako bismo mogli objasniti to skraćenje ljudskog života? Zašto je to opadanje životnog vijeka u suprotnosti s pretpostavkama suvremenog darvinizma?`