---
title: 'Kajin I Njegovo Naslijeđe'
date: 09/04/2022
---

### Biblijski tekstovi
Postanak 4; Hebrejima 11,4; Mihej 6,7; Izaija 1,11; 1. Korinćanima 10,13; 1. Ivanova 3,12; Postanak 5; Postanak 6,1-5.

> <p></p>
> “Jer ako pravo radiš vedrinom odsijevaš. A ne radiš li pravo, grijeh ti je kao zvijer na pragu što na te vreba; još mu se možeš oduprijeti.” (Postanak 4,7)

Prema knjizi Postanka, ono što je uslijedilo neposredno nakon pada, a zatim i protjerivanja Adama i Eve iz Edena, bila su uglavnom rađanja i umiranja, a sve u skladu s Božjim proročanstvima iz prethodnog poglavlja. Kao paralelni izvještaji, 3. i 4. poglavlje Postanka sadrže mnogo zajedničkih tema i izraza: opis grijeha (Postanak 3,6-8; usporedi Postanak 4,8), kletva nad adamah, “zemljom” (Postanak 3,17; usporedi Postanak 4,11), i protjerivanje (Postanak 3,24; usporedi Postanak4,12.16). Te paralele naglašavaju ispunjenje onoga što je prethodno rečeno — proročanstava i pretkazanja koja je Bog dao Adamu i Evi nakon pada. Prvi događaj nakon Adamovog protjerivanja ulijevao je puno nade. Bilo je to rođenje prvog sina — što je Eva doživjela kao ispunjenje obećanja koje se moglo nazrijeti na osnovi mesijanskog proročanstva (Postanak 3,15). Pomislila je da bi on mogao biti obećani Mesija.

Uslijedio je Kajinov zločin, Lamekov zločin, kraći životni vijek i sve veća pokvarenost ljudi — a sve su to bila ispunjenja prokletstva izrečenog u 3. poglavlju Postanka.

Pa ipak, još uvijek nije bila izgubljena svaka nada.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 141—146**