---
title: 'Savez S Abrahamom'
date: 07/05/2022
---

### Biblijski tekstovi
Postanak 15-19,29; Rimljanima 4,3.4.9.22; Galaćanima 4,21-31; Rimljanima 4,11; Rimljanima 9,9; Amos 4,11.

> <p></p>
> “Abraham odgovori: ‘Gospodine moj, Jahve, čemu mi tvoji darovi, kad ostajem bez poroda; kad je mojoj kući nasljednik Eliezer Damaščanin?’” (Postanak 15,2)

S Postankom 15 dolazimo do ključnog trenutka kada Bog objavljuje svoj Savez s Abrahamom. Savez s Abrahamom je drugi po redu, nakon Saveza s Noom.

Savez s Abrahamom, poput Saveza s Noom, obuhvaća i druge narode jer je to također dio vječnog Saveza ponuđenog cijelom čovječanstvu (Postanak 17,7; Hebrejima 13,20).

U ovoj epizodi Abrahamovog života ima puno straha, ali i smijeha. Abrahram se plaši (Postanak 15,1), baš kao i Sara (Postanak 18,15) i Hagara (Postanak 21,17). On se smije (Postanak 17,17), kao i Sara (Postanak 18,12) i Jišmael (Postanak 21,9). Ta poglavlja odišu ljudskom osjećajnošću i toplinom. Abraham se strastveno zalaže za spasenje zlih Sodomaca, brižan je prema Sari, Hagari i Lotu, a prema trojici stranaca iznimno gostoljubiv (Postanak 18,6).

Upravo u tom kontekstu Abram, čije ime ukazuje na plemenitost i ugled, dobiva ime Abraham, što znači “otac mnogih naroda” (Postanak 17,5). Dakle, ovdje vidimo više nagovještaja sveobuhvatne naravi onoga što Bog namjerava učiniti preko Saveza s Abrahamom.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 171—178.**