---
title: 'Za Daljnje Proučavanje'
date: 13/05/2022
---

U knjizi Ellen G. White Patrijarsi i proroci pročitajte poglavlje pod naslovom “Zakon i Savez”, str. 303—306 (u izvorniku 370—373).

Abrahamovo strpljivo i uporno zalaganje pred Bogom za stanovnike Sodome (Postanak 18,22-33) treba nas potaknuti da se molimo za zle, čak ako nam izgleda da su oni u beznadnom stanju zbog svojih grijeha. Štoviše, Božji suosjećajni odgovor na Abrahamovo ustrajavanje i Njegova spremnost da oprosti zbog samo “deset” pravednika “revolucionarna” je zamisao, kao što ističe Gerhard Hasel:

“Na krajnje revolucionaran način, staro kolektivno shvaćanje da čak i nevini član nekog zločinačkog udruženja treba biti kažnjen, promijenjeno je u nešto novo — postojanje malog broja preostalih pravednika moglo bi vršiti ulogu očuvanja cjeline. ... Zahvaljujući ostatku pravednih, Jahve je u svojoj pravednosti (tsedaqah) bio spreman oprostiti zlom gradu. Taj pojam uvelike je proširen u proročkom spisu o Sluzi Jahvinom koji će ‘opravdati mnoge’.” (Gerhard F. Hasel, The Remnant: The History and Theology of the Remnant Idea From Genesis to Isaiah, str. 150,151)

“Svuda oko nas su duše koje odlaze u propast jednako beznadnu, strašnu kao ona koja je snašla Sodomu. Svakog je dana za neke kušnja okončana. Svakog sata neki se nađu izvan dosega milosti. Gdje su oni koji se s poniznošću i ustrajnom vjerom mole Bogu za njih?

Abrahamov je duh bio Kristov duh. Sam Božji Sin je veliki Posrednik u korist grešnika. On koji je platio cijenu za njihovo otkupljenje zna vrijednost ljudske duše.” (Ellen G. White, Patrijarsi i proroci, str. 109; u izvorniku 140)

**Pitanja za razgovor**

`1.	Samo se duga i obrezanje nazivaju “znakom Saveza”. Kojezajedničke crte i koje razlike postoje između ta dva znaka Saveza?`

`2.	Premda je bio pozvan od Boga i premda se često spominjeu Novom zavjetu kao uzor življenja po vjeri, Abraham je katkad posrtao. U čemu se trebamo ugledati na Abrahama, a u čemu ne trebamo?`

`3.	Neki ljudi niječu misao da će Bog kazniti izgubljene govorećida bi to bilo u suprotnosti s Božjom ljubavlju. Kako mi kao oni koji vjeruju da će Bog kazniti izgubljene, možemo odgovoriti na tvrdnju da On to neće učiniti?`