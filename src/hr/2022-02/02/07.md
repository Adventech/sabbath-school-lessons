---
title: 'Za Daljnje Proučavanje'
date: 08/04/2022
---

Razmotrite povezanost između “stabla života” i “stabla spoznaje dobra i zla”. Ta veza nagoviještena je već i samom činjenicom da se oba stabla nalaze “nasred vrta” (Postanak 2,9). Međutim, između tih dvaju stabala postoji nešto više od pukog prostornog odnosa. Upravo zato što su ubrali plod sa stabla spoznaje dobra i zla i bili neposlušni Bogu, ljudi su izgubili pristup stablu života i mogućnost da žive zauvijek, bar u ovom stanju. Ta povezanost leži u osnovi jednog dubokog načela. Moralni i duhovni izbori utječu na biološki život, što i Salomon potvrđuje savjetujući svojem sinu: “Sine moj, ne zaboravljaj moje pouke, i tvoje srce neka čuva moje zapovijedi, jer će ti produljiti dane i životne godine i podariti spokojstvo.” (Izreke 3,1.2) Ta se povezanost ponovno javlja u budućem nebeskom Jeruzalemu u kojem “svuda između gradskog trga i rijeke rastu stabla života” (Otkrivenje 22,2).

“Kad je stvorio Evu, Bog je odredio da ona ne bude ni podređena ni nadređena muškarcu, već da u svemu bude jednaka njemu. Sveti par nije trebao biti neovisan jedan o drugome i svatko od njih imao je vlastitu osobnost za razmišljanje i postupanje. Ali nakon što je Eva sagriješila, jer je ona prva prestupila zapovijed, Gospodin joj je rekao da će njome vladati Adam. Bit će pod vlašću svojeg muža i to je bio dio prokletstva. U mnogo slučajeva ovo je prokletstvo sudbinu žene učinilo vrlo teškom, a njezin život teretom. Nadređenost koju je Bog dao muškarcu on je u mnogočemu zloupotrijebio despotskim ponašanjem. Beskonačna mudrost smislila je plan otkupljenja koji ljudskom rodu omogućuje drugu priliku jer mu pruža mogućnost polaganja još jednog ispita.” (Ellen G. White, Svjedočanstva za Crkvu, sv. 3, str. 427; u izvorniku 484)

**Pitanja za razgovor**

`1.	Bog se suočio s Adamom u Edenu i postavio mu određenapitanja ne samo da bi utvrdio njegovu krivnju, već i da bi ga naveo na pokajanje. Taj se motiv ponavlja u Kajinovom slučaju (Postanak 4,9.10), pred potop (Postanak 6,5-8), prigodom gradnje Babilonske kule (Postanak 11,5) i prije uništenja Sodome i Gomore (Postanak 18,21). Kako je pojam istražnog suda otkriven u tim slučajevima?`

`2.	Zašto je Eva pomislila da će joj jedenje sa stabla spoznajedobra i zla donijeti mudrost? Kako da ne napravimo i sami sličnu pogrešku, odnosno da ne prkosimo otvoreno Božjoj riječi nadajući se nečemu “boljem” od onoga što nam je Bog ponudio?`