---
title: Pad
date: 02/04/2022
---

### Biblijski tekstovi
Biblijski tekstovi: Postanak 3; 2. Korinćanima 11,3; Otkrivenje 12,7-9; Ivan 8,44; Rimljanima 16,20; Hebrejima 2,14; 1. Timoteju 2,14.15.

> <p></p>
> “Neprijateljstvo ja zamećem između tebe i žene, između roda tvojeg i roda njezina: on će ti glavu satirati, a ti ćeš mu vrebati petu.” (Postanak 3,15)

Među svim onim što je Bog dao našim praroditeljima u Edenu bilo je i upozorenje: “Sa svakoga stabla u vrtu slobodno jedi, ali sa stabla spoznaje dobra i zla da nisi jeo! U onaj dan u koji s njega okusiš, zacijelo ćeš umrijeti!” (Postanak 2,16.17) Ta opomena da ne jedu sa stabla spoznaje dobra i zla (Postanak 2,16.17) pokazuje nam da oni, premda su trebali poznavati dobro, nisu znali što je zlo.

Mi nesumnjivo razumijemo zašto je bilo tako, zar ne?

Prijetnja smrću vezana uz upozorenje o neposlušnosti (Postanak 2,17) ispunila se — oni će umrijeti (Postanak 3,19). Ne samo da im je zabranjeno da jedu sa stabla života, već su i prognani iz Edenskog vrta (Postanak 3,24) tako da nisu imali pristup onome što im je kao grešnicima moglo pružiti vječni život (Postanak 3,22).

Međutim, usred te tragedije javlja se nada koju nalazimo u Postanku 3,15 i koju smatramo prvim evanđeoskim obećanjem zabilježenim u Bibliji. U tom je retku ljudima prvi put rečeno da je usprkos padu, Bog osigurao put izbavljenja za sve nas.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 135—140.**