---
title: 'Izrael U Egiptu'
date: 18/06/2022
---

### Biblijski tekstovi
Postanak 46; Rimljanima 10,12.13; Postanak 47; Postanak 48; Djela 3,25.26; Postanak 49; Filipljanima 2,10; Postanak 49,29-50,21.

> <p></p>
> “Izraelci se nastaniše u zemlji egipatskoj, u kraju gošenskom; u njem stekoše vlasništvo; bijahu rodni i broj im se veoma umnoži.” (Postanak 47,27)

Na kraju Knjige Postanka opisuju se posljednje godine Jakovljevog i Josipovog života. Vidimo kako Jakov (Izrael) napušta Kanaan (Postanak 46) da bi se nastanio u Egiptu (Postanak 47), gdje će i umrijeti (Postanak 49,29—50,21). Pa ipak, čak i u tom egipatskom okruženju, u pozadini se još uvijek naziru izgledi za povratak u Obećanu Zemlju (Postanak 50,22-26).

Čim je stigao u Egipat, Jakov je blagoslovio faraona (Postanak 47,710) ispunivši time (djelomično, naravno) obećanje dano Abrahamu da će biti blagoslov za sve narode (Postanak 12,3). Poslije, na samrti, Jakov blagoslivlja Josipove sinove (Postanak 48). Jakov također blagoslivlja svoje sinove (Postanak 49,1-28) i iznosi dojmljiva proročanstva o svakom od njih u kontekstu budućih dvanaest izraelskih plemena (Postanak 49,1-27). Međutim, činjenica da su Izraelci živjeli u izgnanstvu, kao došljaci u Egiptu, u suprotnosti je s njihovim nadama u Obećanu Zemlju. I premda Postanak završava dok su Izraelovi sinovi još uvijek u Egiptu, neke od posljednjih Josipovih riječi upućuju na drugo mjesto: “Ja ću evo naskoro umrijeti. Ali će se Bog, zacijelo, sjetiti vas i odvesti vas iz ove zemlje u zemlju što ju je pod zakletvom obećao Abrahamu,

Izaku i Jakovu.” (Postanak 50,24)

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 234—244.**