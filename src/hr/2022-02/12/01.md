---
title: 'Josip — Egipatski Kraljević'
date: 11/06/2022
---

### Biblijski tekstovi
Postanak 41,37-46; 1. o kraljevima 3,12; Postanak 42; Rimljanima 5,7-11; Postanak 43; Postanak 44; Postanak 45.

> <p></p>
> “Postavljam te, evo — reče faraon Josipu — nad svom zemljom egipatskom.” (Postanak 41,41)

Josip je sada postao vođa u Egiptu i njegova rođena braća poklonila su se pred njim i ne znajući da je to on (Postanak 42). Ponizno su se pokorili kad ih je Josip primorao da se vrate s Benjaminom (Postanak 43), i — kad je Benjaminova sigurnost, čega su se pribojavali, naizgled bila ugrožena (Postanak 44) — molili su za milost tog moćnog čovjeka koji je u njihovim očima bio “kao sam faraon”. Na kraju, kad im je Josip otkrio tko je, shvatili su da je usprkos onome što su učinili, Bog sve izveo na dobro.

Zanimljivo je da cijeli niz događaja koji su uslijedili, umjesto da govore o Josipovom uspjehu, više govore o pokajanju njegove braće. Njihova putovanja od Josipa k ocu i natrag i prepreke na koje su nailazili, natjerali su ih da se sjete svojih nedjela prema Josipu i vlastitom ocu, a konačno su postali svjesni i svojeg bezakonja prema Bogu. Josipova braća cijelo su to iskustvo doživjela kao božanski sud. Pa ipak, ganutljiv emotivni svršetak, koji svakoga dovodi do suza, istodobno je pun radosti jer sadrži poruku o oprostu usprkos njihovim zlim djelima koja se ničim ne mogu opravdati.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 226—233.**