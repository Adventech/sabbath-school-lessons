---
title: 'Za Daljnje Proučavanje'
date: 17/06/2022
---

U knjizi Ellen G. White Patrijarsi i proroci pročitajte poglavlja pod naslovom “Josip u Egiptu”, str. 171—178 (u izvorniku 213—223), i “Josip i njegova braća”, str. 179—187 (u izvorniku 224—232).

“Tri dana zatočeništva bili su dani gorke tuge za Jakovljeve sinove. Razmišljali su o svojem pogrešnom putu u prošlosti, a posebno o svojoj okrutnosti prema Josipu. Znali su da će, budu li osuđeni kao uhode, bez mogućnosti da iznesu dokaze kojima bi se opravdali, svi morati umrijeti ili postati robovi. Sumnjali su da bi bilo čime što učine mogli navesti svojeg oca da pusti Benjamina s obzirom na okrutnu smrt, kao što je on mislio, koja je snašla Josipa. Prodali su Josipa kao roba i sada su strahovali da ih je Bog naumio kazniti tako što će dopustiti da i oni postanu robovi. S druge strane, Josip je računao na to da njegov otac i obitelji njegove braće pate zbog nestašice hrane, a bio je uvjeren da su se oni pokajali zbog okrutnog postupanja prema njemu i da se prema Benjaminu ni u kom slučaju neće ponašati na isti način.” (Ellen G. White, Spiritual Gifts, sv. 3, str. 155,156)

“Josip je bio zadovoljan. Iskušao je svoju braću i vidio u njima plodove istinskog pokajanja zbog grijeha.” (Ellen G. White, Spiritual Gifts, sv. 3, str. 165)

**Pitanja za razgovor**

`1.	Zadržite se u razredu na pitanju postavljenom na krajuodsjeka za četvrtak. Mislite li da bi Josip bio tako milostiv prema svojoj braći da sve nije ispalo tako dobro po njega? Naravno, to ne možemo znati sa sigurnošću, ali koji nam pokazatelji, ako ih uopće ima, otkrivaju kakav je bio njegov karakter, što bi nam moglo pomoći da objasnimo njegovu velikodušnost?`

`2.	Na osnovi čega Josipa možemo smatrati nekom vrstom preteče Krista i svega onog kroz što je Krist prošao?`

`3.	Josip je iskušao svoju braću. Na koje slične načine Bog kušanas?`

`4.	Čak i nakon svih tih godina braća su bila svjesna svojekrivnje za ono što su učinila Josipu. Kako nam to pokazuje koliko snažan može biti osjećaj krivnje? Nakon što nama bude oprošteno i prihvatimo Božji oprost, kako možemo oprostiti i sami sebi, koliko god da smo nedostojni tog oprosta?`