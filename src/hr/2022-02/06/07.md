---
title: 'Za Daljnje Proučavanje'
date: 06/05/2022
---

U knjizi Ellen G. White Patrijarsi i proroci pročitajte poglavlje pod naslovom “Abraham u Kanaanu”, str. 103—106 (u izvorniku 134—136).

“Kristova crkva treba biti blagoslov, a njezini članovi blagoslovljeni dok blagoslivljaju druge. Kad je jednom narodu dao prednost nad cijelim svijetom, Božji cilj nije bio samo da ih posvoji kao sinove i kćeri, već da preko njih daruje svijetu blagodati božanskog prosvjetljenja. Kad je izabrao Abrahama, Bog ga nije želio samo učiniti svojim posebnim prijateljem, već i posrednikom dragocjenih i posebnih prednosti za sve narode. Abraham je trebao biti svjetlo u moralnoj tami svojeg okruženja.

Kad svoju djecu blagoslovi svjetlom i istinom, Bog to ne čini samo zato da bi ona imala dar vječnog života, već i da bi ljudi oko njih bili duhovno prosvijetljeni. ... ‘Vi ste sol zemlji.’ A kad On učini da Njegova djeca budu sol zemlji, to nije samo radi njihovog vlastitog očuvanja, već i zato da bi postala aktivni sudionici u očuvanju drugih. ...

Svijetlite li vi kao živo kamenje u Božjoj građevini? ... Naša vjera nije prava ako ne upravlja svakim našim poslovnim pothvatom. Nama je potrebna praktična pobožnost koju ćemo utkati u svoj poslovni život. Kristova preobražavajuća milost treba djelovati na naše srce. Potrebno nam je mnogo manje sebe, a mnogo više Isusa.” (Ellen G. White, Reflecting Christ, str. 205)

**PITANJA ZA RAZMIŠLJANJE**

`1.	U svjetlu Abrahamovog blagoslova: “Blagoslivljat ću te ...tobom će se blagoslivljati” (Postanak 12,2.3), što zapravo znači biti blagoslovljen? Kako mi, kao ljudi koji služe istom Bogu kao i Abraham, možemo biti blagoslov za druge?`

`2.	Što nije u redu s Abrahamovom polovičnom laži o njegovojženi-sestri? Što je gore: slagati ili reći djelomičnu istinu, pri čemu, logički gledano, ipak lažete?`

`3.	Pročitajte ponovno Postanak 14,21-23 gdje je zabilježenAbrahamov odgovor na ponudu sodomskog kralja. Zašto je on tako reagirao i koju važnu pouku možemo izvući iz tog događaja? Zar ne bi bilo opravdano da je Abraham odlučio uzeti ono što mu je taj kralj ponudio?`