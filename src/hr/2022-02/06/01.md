---
title: 'Abrahamovi Korijeni'
date: 30/04/2022
---

### Biblijski tekstovi
Postanak 12; Izaija 48,20; Izaija 36,6.9; Jeremija 2,18; Postanak 13; Postanak 14; Hebrejima 7,1-10.

> <p></p>
> “Vjerom se Abraham pokori kad primi poziv da ode u zemlju koju je imao primiti u baštinu. Ode, iako nije znao kamo ide.” (Hebrejima 11,8)

Stigli smo do središta knjige Postanka. Ovaj središnji dio (Postanak12—22) obuhvaća Abrahamovo putovanje od prvog Božjeg poziva: “Idi!” (Postanak 12,1), koji je naveo Abrahama da se odrekne svoje prošlosti, do drugog Božjeg poziva: “Idi!” (Postanak 22,2), koji ga je naveo da se odrekne budućnosti (kakvu bi imao u svojem sinu). Abraham je stalno u pokretu, stalno putuje zbog čega se naziva i “pridošlica” (Postanak 17,8).

Na svojem putovanju Abraham nema prošlosti koju je izgubio ni budućnosti koju ne može sagledati. Između tih dvaju poziva koji uokviruju njegovo putovanje vjere, Abraham čuje Božji glas koji ga hrabri: “Ne boj se.” (Postanak 15,1) Te tri Božje riječi obilježavaju tri dijela Abrahamovog putovanja koje ćemo proučavati u šestoj, sedmoj i osmoj pouci za ovo tromjesečje.

Abraham je uzor vjere (Postanak 17,6) i u hebrejskom se Pismu spominje kao čovjek vjere (Nehemija 9,7.8). U Novom zavjetu Abraham je jedna od najčešće spominjanih osoba iz Staroga zavjeta, a ovog ćemo tjedna početi uviđati i zašto.

**OIKOS: Ovog tjedna čitamo iz knjige Ellen G. White, Patrijarski i proroci, Znaci vremena, 2020., stranice 163—170**