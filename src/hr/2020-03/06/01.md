---
title:  "Neograničene mogućnosti"
date:   01/08/2020
---

> <p></p>
> “A sve to čini jedan te isti Duh koji to razdjeljuje svakomu kako hoće.” (1. Korinćanima 12,11)

### Biblijski tekstovi
1. Korinćanima 12,12; Matej 3,16.17; 1. Korinćanima 12,7; 1. Korinćanima 1,4-9; Matej 25,14-30.

Bog nas poziva da budemo Njegovi svjedoci (Djela 1,8; Izaija 43,10).

Svjedočenje nije neki poseban duhovni dar koji posjeduje samo odabrana nekolicina. Svjedočenje je nešto na što Bog poziva svakog kršćanina.

Biblija različitim izrazima opisuje naše zvanje pred Bogom. Mi trebamo biti “svjetlo svijetu”, “Kristovi poslanici” i “kraljevsko svećenstvo” (Matej 5,14; 2. Korinćanima 5,20; 1. Petrova 2,9). Isti Bog koji nas poziva da svjedočimo i služimo, također nas osposobljava za tu zadaću. On daje duhovne darove svakom pojedincu. Bog ne poziva osposobljene. On osposobljava pozvane. Baš kao što besplatno daje spasenje svima koji vjeruju, isto tako im besplatno daje i svoje darove.

Kad se potpuno predamo Bogu i posvetimo svoj život Njegovoj službi, naše mogućnosti za službu postaju beskonačne. “Ne postoji granica upotrebljivosti onoga koji, ostavljajući svoje ‘ja’, omogućuje Svetome Duhu da djeluje na njegovo srce, i koji živi životom u cijelosti posvećenim Bogu.” (Ellen G. White, Služba liječenja, str. 91; u izvorniku 159)

U pouci za ovaj tjedan proučavat ćemo neograničene mogućnosti za službu zahvaljujući daru Duha Svetoga.

**Oikos: Ovog tjedna čitamo iz knjige Ellen G. White, Misli s Gore blaženstava, Znaci vremena, 2013., poglavlje 4, str. 70—88**