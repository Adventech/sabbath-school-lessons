---
title:  ZA DALJNJE PROUČAVANJE
date:   04/09/2020
---

Prije nekoliko godina mala crkva u blizini jednog od najvećih europskih gradova odlučila je učiniti nešto značajno za Gospodina. Crkva nije napredovala. Godinama nitko nije bio kršten. Da se takvo stanje nastavilo, crkva bi imala malo izgleda za budućnost. Ali pastor i odbor crkve usrdno su se molili i pomno razmatrali što bi se moglo učiniti.

Pošto su proučavali Novi zavjet, odlučili su pokrenuti službu malih skupina. Devetero vjernika u crkvi imalo je viziju. Posvetili su se zajedničkoj molitvi i proučavanju da bi uspješno pokrenuli službu malih skupina. Ubrzo su odlučili da će u domu svakoga od njih napraviti evanđeoski centar. Skupine su učile kako koristiti svoje darove na različite načine. Pokrenuli su službu molitve i gostoprimstva. Sprijateljili su se s ljudima u okruženju. Činili su ljubazna djela članovima svojih obitelji, prijateljima i bivšim adventistima. Vođe tih malih skupina pokrenuli su proučavanje Biblije u devet domova, čemu je prisustvovalo četrdesetero gostiju. Bili su zadivljeni onim što je Duh Sveti činio. Na kraju se sedamnaestero od tih četrdeset gostiju krstilo. Tako ta mala, stagnirajuća crkva sada svjedoči da male skupine mogu pokrenuti golemu promjenu. One su jedno od Božjih odabranih sredstava da se što više vjernika uključi u poslanje crkve.

**Pitanja za razgovor**

`1.	Razgovarajte u razredu o ključnim elementima za rad svakemale skupine, kao što je naznačeno u odsjeku za četvrtak. U koje bi se još aktivnosti mala skupina mogla uključiti? Kako bi mala skupina mogla pomoći posebno darovitim pojedincima da te svoje darove upotrijebe uspješnije nego ikad prije?`

`2.	Zašto je važno da male skupine usmjere žarište prema van,na misiju? Koliko je god važno da skupina pruža njegu i potporu svojim članovima, zašto njezin glavni cilj mora uvijek biti širenje Evanđelja? Zašto bi male skupine ipak trebale ostati povezane s crkvenim tijelom? Zbog čega je to toliko važno?`

`3.	Jeste li ikada bili član takve male skupine, ili ste slušali o skupinama koje nisu uspješno radile i na kraju su prestale postojati? Razgovarajte o razlozima koji su po vašem mišljenju doveli do toga.`

`4.	Razmišljajte o tome što se događa u crkvi zahvaljujući službi malih skupina. Što mislite, zašto sve tako dobro funkcionira? Što to oni čine što je tako jednostavno, a ipak tako uspješno? Zašto bi rad iz “sigurnijeg” okruženja doma, umjesto iz crkvene zgrade, mogao biti uspješniji način da se započne služba obližnjoj društvenoj zajednici?`