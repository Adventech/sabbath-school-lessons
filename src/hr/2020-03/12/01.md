---
title:  Poruka koju vrijedi naviještati
date:   12/09/2020
---

> <p></p>
> “Uto spazih nekoga drugog anđela gdje leti u najvišem dijelu neba noseći jednu neprolaznu radosnu vijest koju mu je trebalo navijestiti stanovnicima zemlje: svakom narodu i plemenu, jeziku i puku. Vikao je jakim glasom: ‘Bojte se Boga i zahvalit mu, jer je došao čas njegova Suda! Poklonite se Stvoritelju neba i zemlje, mora i izvora voda!’” (Otkrivenje 14,6.7)

### Biblijski tekstovi
2 Petrova 1,12.16-21; Otkrivenje 19,11-18; Otkrivenje 14,14-20; Propovjednik 12,13.14; Otkrivenje 14,6-12.

Kristova otkupiteljska smrt imala je sveopće značenje. On je umro za sve ljude koji su ikada živjeli bilo gdje i bilo kada. Evanđelje se obraća ljudima svakog govornog područja, kulture i podrijetla. Ono premošćuje etničke podjele. Nevjerojatna je radosna vijest da je Isus svojim životom, smrću i uskrsnućem trijumfirao nad poglavarstvima i silama pakla. Evanđelje govori samo o Isusu. On je umro za nas i sada živi za nas. Došao nas je izbaviti od kazne za grijeh i od sile grijeha i opet će nas doći izbaviti od prisutnosti grijeha. Umro je smrću kakvu mi zaslužujemo da bismo mi mogli imati život kakav On zaslužuje. U Kristu smo opravdani i posvećeni, a jednog ćemo dana biti i proslavljeni.

Biblija govori o dva Isusova dolaska. On je došao jedanput da bi nas otkupio, a vratit će se da bi poveo kući one koje je tako skupo platio. Otkrivenje treba pripremiti svijet za Isusov povratak. Ono upućuje žurnu poruku za ovaj naraštaj. U pouci za ovaj tjedan otkrit ćemo Isusov poziv Njegovoj Crkvi da objavi ovu poruku za posljednje vrijeme.

**Oikos: Ovog tjedna čitamo iz knjige Ellen G. White, Služba liječenja, Znaci vremena, 2014., poglavlje 3**