---
title:  ZA DALJNJE PROUČAVANJE
date:   11/09/2020
---

Pročitajte Marko 5,25-34.

“Začuđeno mnoštvo koje se tiskalo oko Isusa, nije prepoznalo nikakvo strujanje životne snage. Međutim, kad je bolesna žena ispružila svoju ruku i dodirnula Ga vjerujući da će ozdraviti, osjetila je silu ozdravljenja. Tako je i u duhovnom životu. Govoriti površno o vjeri, moliti se bez duševne gladi i žive vjere, nema nikakvu vrijednost. Formalna vjera u Krista, koja Ga prihvaća samo kao Spasitelja svijeta ne može nikada donijeti izlječenje duši. Vjera koja spašava nije samo pristajanje razumom uz istinu. ... Nije dovoljno samo vjerovati o Kristu; mi moramo vjerovati u Njega. Jedina vjera koja će nam koristiti jest ona koja Ga prihvaća kao osobnog Spasitelja, koja usvaja Njegove zasluge. ...

Naše priznanje Njegove vjernosti izabrano je nebesko sredstvo za otkrivanje Krista svijetu. Mi trebamo prepoznati Njegovu milost onako kako su je obznanili sveti ljudi iz davnina; ali najdjelotvornije je svjedočanstvo našega osobnog iskustva. Mi smo Božji svjedoci dok u sebi otkrivamo djelovanje božanske sile. Svaki pojedinac ima život koji se izdvaja od svih drugih i iskustvo koje se bitno razlikuje od njihovog. Bog želi da se naša hvala uzdiže k Njemu, obilježena našom osobitošću. Takva dragocjena objavljivanja na hvalu ljepote Njegove milosti, podržana kršćanskim životom, imaju neodoljivu silu koja djeluje na spasenje duša.” (Ellen G. White, Isusov život, str. 277,278; u izvorniku 347)

**Pitanja za razgovor**

`1.	Koji su elementi uvjerljivog svjedočenja? Pročitajte Pavlovosvjedočenje pred Agripom u Djelima 26,1-23. Na čemu se ono zasnivalo?`

`2.	Što mislite, zašto naše osobno svjedočenje o tome što jeKrist učinio za nas vrši tako snažan dojam? Kako biste odgovorili kad bi vam netko ipak postavio pitanje: U redu, to je tvoje iskustvo, ali što ako ja nešto takvo nisam doživio/doživjela? Zašto bi me tvoje iskustvo trebalo uvjeriti da slijedim Isusa?`

`3.	Što biste trebali izbjegavati kada iznosite svoje iskustvopred nekim tko ne vjeruje?`

`4.	Razmišljajte o sigurnosti spasenja. Zašto je to tako važandio kršćanskog iskustva? Kako možemo biti sigurni u svoje spasenje a da istodobno ne budemo odviše zadovoljni sobom?`