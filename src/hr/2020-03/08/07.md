---
title:  ZA DALJNJE PROUČAVANJE
date:   21/08/2020
---

“Mnogi nemaju vjeru u Boga i izgubili su povjerenje u čovjeka. Ipak, oni cijene postupke sućuti i spremnost na pomoć. Kad oni vide da u njihov dom dolazi netko tko ne očekuje zemaljsku slavu i udobnosti, koji služi bolesnima, hrani gladne, odijeva one bez odjeće, tješi tužne i svima nježno pokazuje Onoga koji je izvor ljubavi i sućuti, dok je on samo vjesnik te velike ljubavi. Dok to promatraju, njihova su srca dirnuta. U njima se budi zahvalnost. Vjera oživljuje. Oni uviđaju da se Bog brine za njih i, dok se Njegova Riječ otvara, oni su spremni slušati.” (Ellen G. White, Služba liječenja, str. 80,81; u izvorniku 145)

Isusova nesebična služba otvara srca, ruši predrasude i stvara čežnju za Evanđeljem. Crkva je Kristovo tijelo koje s ljubavlju zadovoljava potrebe svuda oko sebe. Krist nas šalje u naše društvene zajednice da bismo unosili promjene u Njegovo ime. Premda moramo voditi računa da ne budemo zaraženi svijetom (a to je vrlo stvarna i opasna prijetnja po našu Crkvu), ipak moramo tražiti ljude tamo gdje se nalaze i dopustiti Bogu da nas upotrijebi jer ih On želi odvesti odatle gdje se nalaze i dovesti ih onamo gdje bi trebali biti.

**Pitanja za razgovor**

`1.	Zašto je Kristova suosjećajna služba tako moćna u slamanjupredrasuda i otvaranju ljudi za slušanje duhovnih istina? Zamislite koliko bi naše svjedočenje kao naroda bilo uspješnije kad bismo pokazivali istu nesebičnu brigu za druge kakvu je Isus pokazivao.`

`2.	Sjetite se trenutka kad ste rekli nešto što je možda biloistinito, ispravno, čak i potrebno, ali ste to učinili na pogrešan način, to jest pogrešnim tonom i s pogrešnim držanjem. Što bi vam iz tog iskustva moglo pomoći da to ne ponovite i da se, na primjer, smirite prije nego što progovorite, ili nešto slično?`

`3.	Razmislite o tome da bi ljudi, kad bi čak i svi bili iscijeljeni,pa čak i podignuti iz mrtvih, opet na kraju umrli. Što nam to govori o načinu na koji bismo trebali voditi svoje programe i službe za ljude oko nas?`

`4.	Koju bi vrstu službe zajednici vaša crkva mogla pokrenuti,a što trenutačno ne čini?`

`5.	Kako možemo stvoriti duhovne prilike za one koji tragaju zaistinom preko naših služba za zadovoljavanje različitih potreba?`