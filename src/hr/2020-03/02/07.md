---
title:  ZA DALJNJE PROUČAVANJE
date:   10/07/2020
---

U knjizi Ellen G. White Djela apostolska pročitajte poglavlje pod naslovom “Zamalo me uvjeri”, str. 272—275 (u izvorniku 433—438).

Bît kršćanskog života je odnos s Isusom, koji je tako bogat i potpun da ne možemo o njemu šutjeti. Koliko god doktrina bila važna, ona ne može zamijeniti život preobražen milošću i obnovljen ljubavlju. Ellen G. White na jednostavan način govori o tome: “Spasitelj je znao da nikakav dokaz, bez obzira na to koliko bio logičan, neće omekšati srca i prodrijeti kroz koru svjetovnosti i sebičnosti. Znao je da Njegovi učenici moraju primiti nebesku snagu, da će Evanđelje biti djelotvorno samo ako ga budu naviještala zagrijana srca i rječite usne zahvaljujući živoj spoznaji Onoga koji je put, istina i život.” (Djela apostolska, str. 20; u izvorniku 31) U knjizi Isusov život ona iznosi ovu snažnu misao: “Kristova divna ljubav omekšat će i pokoriti srca, dok se samim ponavljanjem učenja ne može postići ništa.” (str. 684; u izvorniku 826)

Ima onih koji smatraju da iznošenje osobnog iskustva podrazumijeva uvjeravanje drugih da prihvate istine koje su oni pronašli u Božjoj riječi. Premda je važno pravovremeno iznositi istine Božje riječi, naše osobno svjedočenje mnogo se više odnosi na slobodu od krivnje, mir, milost, opraštanje, snagu, nadu i radost, što pronalazimo u daru vječnog života koji Isus nudi besplatno.

**Pitanja za razgovor**

`1.	Što mislite, zašto naše osobno svjedočenje tako snažno utječe na druge? Kako su iskustva drugih utjecala na vas i na vaše osobno iskustvo?`

`2.	Razgovarajte u razredu o svojem odgovoru na posljednjepitanje iz odsjeka za srijedu. Zašto je svakidašnje iskustvo s Gospodinom tako važno ne samo za naše svjedočenje, već i za našu vjeru?`

`3.	Naravno, snažno iskustvo može biti vrlo dojmljivo. Zašto jei pobožan život istodobno važan dio našeg svjedočenja?`

`4.	Iznesite svoje osobno iskustvo u razredu. Govorite o tomešto je Krist učinio za vas i što vam On danas znači. Što se promijenilo u vašem životu zahvaljujući Isusu?`