---
title:  "Svjedočenje koje osvaja — moć osobnog iskustva"
date:   04/07/2020
---

> <p></p>
> “A što je do nas, mi ne možemo drukčije nego govoriti što smo vidjeli i čuli.” (Djela 4,20)

### Biblijski tekstovi
Marko 5,15-20; Marko 16,1-11; Djela 4,120; 1. Ivanova 1,1-3; Galaćanima 2,20; Djela 26,1-32.

Osobno iskustvo ima neobičnu snagu. Kad nam Kristova ljubav zagrije srce i kad se promijenimo Njegovom milošću, mi možemo govoriti o Njemu. Jedno je kad govorimo što je Isus učinio za nekog drugog, a sasvim je nešto drugo kad možemo reći što je učinio za nas osobno.

Teško se može prigovoriti osobnom iskustvu. Ljudi mogu raspravljati o vašoj teologiji, vašem tumačenju određenog ulomka ili se čak rugati vjeri uopće. Ali kad netko kaže: “Prije nisam imao nadu, ali sada je imam”; “Mučio me osjećaj krivnje, ali sada sam našao mir”; “Moj život nije imao smisla, ali sada imam cilj” — čak i skeptici osjete utjecaj sile Evanđelja.

Premda neki ljudi dožive iznenadno, dramatično obraćenje kao Pavao na putu u Damask, do obraćenja češće dolazi tako što osoba postaje sve svjesnija koliko joj je Isus dragocjen, sve dublje cijeni Njegovu čudesnu milost i osjeća sve veću zahvalnost zbog spasenja koje On besplatno nudi. Krist korjenito preusmjerava naš život. To je svjedočanstvo za kojim svijet čezne i koje mu je očajnički potrebno.

**Oikos: Ovog tjedna čitamo iz knjige Ellen G. White, Misli s Gore blaženstava, Znaci vremena, 2013., poglavlje 2, str. 13—30**