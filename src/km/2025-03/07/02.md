---
title:  ទឹកមានរសជាតិល្វីង
date:   10/08/2025
---

នៅក្នុងរឿងនៃព្រះគម្ពីរ មនុស្សគ្រប់គ្នាមានផ្នែកល្អ ឬអាក្រក់ខុសពីគ្នា។ ដូច្នេះហើយ យើងត្រូវតែផ្តោតអារម្មណ៍ទៅលើទីកន្លែង ឈុតឆាក ផែនការ ពេលវេលា និងខ្មាំងសត្រូវរបស់ពួកគេ។ ប៉ុន្តែ ផ្នែកសំខាន់បំផុតនៅក្នុងរឿងទាំងអស់នោះ គឺជាផ្នែកចុងក្រោយ ហើយនិងមេរៀនដែលពួកគេបានរៀន។ ដូច្នេះហើយ ចំណុចទាំង២នេះ ក៏ត្រូវជាមួយនឹងរឿងនៅក្នុងព្រះគម្ពីរដែរ។

រឿងអំពីដំណើររបស់សាសន៍អ៊ីស្រាអែលនៅក្នុងទីរហោស្ថាន បានបង្ហាញយើងថា ព្រះបានដោះស្រាយបញ្ហានៃរាស្រ្តរបស់ទ្រង់។ ព្រះក៏បាននាំមកនូវសេចក្តីសុខសាន្តដល់រាស្ត្រទ្រង់ដែរ។ ប៉ុន្តែ កិច្ចការរបស់ទ្រង់ បានធ្វើឱ្យរាស្ត្ររបស់ព្រះអង្គលំបាក ដោយសារតែពួកគេមានជំនឿតិចពេក។ ពួកបណ្តាជន បានរអ៊ូរទាំ និងមិនបានគោរពតាមព្រះ។ ដូច្នេះហើយ បានជាពួកគេជួបនឹងបញ្ហា ការសាកល្បង និង គ្រោះមហន្តរាយជាច្រើន។ ពួកគេបានធ្វើឱ្យខ្លួនគេជួបនឹងបញ្ហា ដោយសារតែពួកគេបានបដិសេធមិនព្រមឈប់ធ្វើបាប និងមិនព្រមជឿទុកចិត្តទៅលើព្រះ។

`តើព្រះបានធ្វើអ្វីសម្រាប់សាសន៍អ៊ីស្រាអែល បន្ទាប់ពីពួកគេបានឆ្លងកាត់សមុទ្រក្រហមនោះមក? តើមានអ្វីកើតឡើង មុនពេលដែលព្រះហៀបនឹងធ្វើបាដិហារ្យនោះ? សម្រាប់ចម្លើយ សូមអានគម្ពីរ និក្ខមនំ ១៥:២២-២៧។`

ការសាកល្បងជំនឿរបស់សាសន៍អ៊ីស្រាអែលដំបូងគេបង្អស់នោះ គឺស្តីអំពីតម្រូវការនៃការទទួលទានទឹក។ តម្រូវការនេះ មិនមែនជាតម្រូវការដែលគួរឱ្យភ្ញាក់ផ្អើលនោះទេ។ ពីព្រោះទីរហោស្ថាន មានកំដៅក្តៅ ហើយស្ងួតហួតហែង។ បន្ទាប់ពីបានធ្វើដំណើរអស់រយៈពេល៣ថ្ងៃរួចមក នៅទីបំផុត ពួក បណ្តាជនបានរកឃើញទឹក។ ប៉ុន្តែ ពួកគេមិនអាចទទួលទានទឹក ដោយសារតែទឹកនោះ គឺជាទឹក «ម៉ារ៉ា (marah)»។ ពាក្យថា «ម៉ារ៉ា» ជាភាសាហេព្រើរ មានន័យថា «ល្វីង»។ ដូច្នេះហើយ ដោយសារតែទឹកនោះ មានរសជាតិល្វីង នោះសាសន៍អ៊ីស្រាអែលពិបាកនឹងជឿថា ព្រះបានយកព្រះទ័យទុកដាក់នឹងពួកគេណាស់។ ប៉ុន្តែ ព្រះបានបង្ហាញសេចក្តីស្រឡាញ់ និងសេចក្តីមេត្តាដល់រាស្ត្ររបស់ទ្រង់ ដោយការធ្វើការបាដិហារ្យ វិញ។ បាដិហារ្យសម្រាប់សាសន៍អ៊ីស្រាអែលដំបូងគេបង្អស់នោះ គឺជាបាដិហារ្យដោយប្រើដំបងឈើ។ ជាការពិតណាស់ ព្រះអម្ចាស់បានធ្វើឱ្យទឹកនោះមានរសជាតិផ្អែម ដើម្បីឱ្យពួកបណ្តាជនអាចទទួលទាន ទឹកនោះបាន ប៉ុន្តែ ទឹកនោះមិនមែនផ្អែម ដោយសារតែដំបងឈើនោះឡើយ។ ដូច្នេះហើយ ពួកបណ្តាជន ត្រូវតែរៀននូវមេរៀនសំខាន់២យ៉ាង៖ (១) ពួកគេត្រូវតែរៀនអត់ធ្មត់ ដោយការរង់ចាំជំនួយពីព្រះ។ (២) ពួកគេត្រូវតែដឹងថា ព្រះបានសហការជាមួយនឹងពួកគេ ដើម្បីឱ្យសម្រេចរឿងគ្រប់យ៉ាង។

ប៉ុន្តែ សាសន៍អ៊ីស្រាអែលបានភ្លេចបាដិហារ្យអស្ចារ្យជាច្រើន ដែលព្រះបានធ្វើសម្រាប់ពួកគេ។ បាដិហារ្យទាំងនេះក៏ដូចជាសកម្មភាពដ៏អស្ចារ្យ ដែលសាសន៍អ៊ីស្រាអែលបានសរសើរតម្កើងព្រះមុននេះ បន្តិចដែរ នៅពេលដែលពួកគេបានច្រៀងថា៖ «ឱព្រះយេហូវ៉ាអើយ តើមានព្រះណាដូចព្រះអង្គ តើមានអ្នកណា ដែលមានភាពបរិសុទ្ធដ៏វិសេសដូចព្រះអង្គ ដែលគួរសរសើរតម្កើង ហើយក៏ធ្វើការអស្ចារ្យ» នោះ (និក្ខមនំ ១៥:១១)។

បើទោះបីជាសាសន៍អ៊ីស្រាអែលបានរអ៊ូរទាំយ៉ាងនេះក្តី ក៏ព្រះបានសន្យាថា ទ្រង់នឹងមិនឱ្យពួកគេ កើតជំងឺ ដែលសាសន៍អេស៊ីព្ទបានកើតនោះឡើយ (និក្ខមនំ ១៥:២៦)។ ផ្ទុយទៅវិញ ទ្រង់នឹងការពាររាស្ត្រ របស់ទ្រង់។ ប៉ុន្តែ ពួកបណ្តាជនអាចរីករាយជាមួយនឹងសេចក្តីសន្យានេះ លុះត្រាតែពួកគេបានគោរពតាម ព្រះអង្គ។