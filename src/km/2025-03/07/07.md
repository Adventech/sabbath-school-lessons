---
title:  ការសិក្សាបន្ថែម៖
date:   15/08/2025
---

សូមអាន Ellen G. White, “From the Red Sea to Sinai,” pages 291-302, in Patriarchs and Prophets។

«បន្ទាប់ពីព្រះបានប្រទានទឹកដល់រាស្ត្ររបស់ទ្រង់នៅក្នុងទីរហោស្ថាន មិនយូរប៉ុន្មាន សាសន៍ អ៊ីស្រាអែលបានជួបនឹងគ្រោះថ្នាក់ថ្មីមួយទៀត (សូមអានគម្ពីរនិកុ្ខមនំ ១៧:៨- ជំពូក៦)។ សាសន៍អាម៉ាលេក បានវាយប្រហារពួកគេ។ សាសន៍អាម៉ាលេកនេះ ចូលចិត្តច្បាំង និងធ្វើសង្គ្រាមណាស់។ «សាសន៍អាម៉ាលេក បានដឹងអំពីសេចក្តីស្រឡាញ់ សេចក្តីមេត្តា ហើយនិងអំណាចរបស់ព្រះ។ ប៉ុន្តែ សាសន៍នេះមិនបានគោរព កោតខ្លាចទ្រង់ទេ។ ពួកគេបានប្រយុទ្ធទាស់នឹងការគ្រប់គ្រងរបស់ទ្រង់។ សាសន៍នេះបានសើចចំអកដល់ បាដិហារ្យ ដែលលោកម៉ូសេបានធ្វើនៅមុខសាសន៍អេស៊ីព្ទ។ សាសន៍អាម៉ាលេកក៏បានសើចចំអកឱ្យសាសន៍ ដទៃ ដែលបានភ័យខ្លាចសាសន៍អ៊ីស្រាអែលនោះដែរ។ សាសន៍នេះបានស្បថនៅមុខព្រះរបស់ពួកគេថា ពួកគេនឹងបំផ្លាញសាសន៍អ៊ីស្រាអែល។ ពួកគេសន្យាថា ពួកគេនឹងមិនឱ្យសាសន៍ហេព្រើរណាម្នាក់រួចជីវិតនោះដែរ។ សាសន៍អាម៉ាលេបានអួតថា ព្រះរបស់សាសន៍អ៊ីស្រាអែលគ្មានអំណាចប្រឆាំងទាស់នឹង ពួកគេឡើយ។ សាសន៍អ៊ីស្រាអែលក៏មិនបានធ្វើអ្វី ដើម្បីធ្វើបាប ឬធ្វើឱ្យសាសន៍នេះមានរបួសនោះទេ។ សាសន៍អ៊ីស្រាអែលក៏មិនបានធ្វើអ្វី ដែលបានបង្កឱ្យសាសន៍អាម៉ាលេកស្អប់ពួកគេ ឬចង់សម្លាប់ពួកគេ នោះដែរ។ ផ្ទុយទៅវិញ សាសន៍នេះចង់បំផ្លាញរាស្ត្ររបស់ព្រះ ដោយសារតែពួកគេបានស្អប់ទ្រង់វិញ។ ពួកគេចង់បង្ហាញថា ពួកគេចង់បង្ហាញពួកគេស្អប់ទ្រង់ណាស់។ នេះហើយជាមូលហេតុ ដែលនាំឱ្យពួកគេ ចង់បំផ្លាញរាស្ត្ររបស់ទ្រង់។ សាសន៍អាម៉ាលេកគឺជាបាបជនដ៏អាក្រក់បំផុត។ អំពើបាបដ៏អាក្រក់របស់ ពួកគេ បានទាញយកចំណាប់អារម្មណ៍របស់ព្រះ ដែលទ្រង់បានសម្រេចថា ទ្រង់នឹងដាក់ទោសសាសន៍ នេះ។ ប៉ុន្តែ ដោយសារតែសេចក្តីមេត្តារបស់ទ្រង់ នោះព្រះនៅតែត្រាស់ហៅសាសន៍នេះ ឱ្យលន់តួបាបរបស់ ពួកគេ ហើយឈប់ធ្វើបាបទាំងនោះតទៅទៀត។ ប៉ុន្តែ នៅពេលដែលសាសន៍អាម៉ាលេកបានវាយប្រហារ សាសន៍អ៊ីស្រាអែល ដែលគ្មានកម្លាំង និងអស់សង្ឃឹម នោះមានន័យថា នៅក្នុងព្រះនេត្ររបស់ព្រះ ពួកគេ បានធ្វើហួសល្បត់ហើយ។ ដូច្នេះហើយ ទង្វើរបស់ពួកគេ បានធ្វើឱ្យព្រះបំផ្លាញជាតិសាសន៍របស់ពួកគេ»។ ដកស្រង់ពី Ellen G. White, Patriarchs and Prophets, page 300, adapted។

**សំណួរពិភាក្សា**

`សូមគិតបន្ថែមទៀត អំពីរបៀបដែលលោកយេត្រូបានរៀនអំពីព្រះពិត ចេញពីអ្វីដែលព្រះបានធ្វើសម្រាប់ រាស្ត្ររបស់ទ្រង់ (សូមអានគម្ពីរចោទិយកថា ៤:៤-៨)។ តើសព្វថ្ងៃនេះ យើងបានរៀនអំពីព្រះ តាមរយៈ វិធីនេះដែរឬទេ? បើសិនជាលោកអ្នកបានរៀនតាមរយៈវិធីនេះ នោះចូរសួរខ្លួនឯង និងសិស្សនៅក្នុងថ្នាក់ សប្បាតហ៍ស្គូលរបស់លោកអ្នកថា៖ តើក្រុមជំនុំរបស់ខ្ញុំ បានបង្ហាញអ្នកដទៃអំពីព្រះដែរឬទេ?`

`អ្នកខ្លះបានជឿថា ព្រះនៅក្នុងគម្ពីរសញ្ញាចាស់ គឺជាព្រះដែលមានព្រះទ័យកាចសាហាវ ប៉ុន្តែ ព្រះយេស៊ូវ គឺជាព្រះដែលមានព្រះទ័យអាណិតស្រឡាញ់វិញ។ តើគម្ពីរកូរិនថូសទី១ ១០:៤ បានបង្ហាញយើងយ៉ាង ដូចម្តេច អំពីមូលហេតុដែលថា ការជឿបែបនេះ គឺជាគោលជំនឿខុសឆ្គងនោះ?`

`សូមអានសម្រង់មតិរបស់អ្នកស្រីអេឡែន ជីវ៉ៃត៍ម្តងទៀត អំពីសាសន៍អាម៉ាលេក។ សាសន៍នេះមាន ឱកាសរៀនសូត្រអំពីព្រះ។ សូមប្រៀបធៀបសាសន៍នេះ ជាមួយនឹងលោកយេត្រូ។ តើយើងអាចរៀន មេរៀនអ្វីខ្លះ អំពីមូលហេតុដែលនាំឱ្យព្រះជំនុំជម្រះសាសន៍អាម៉ាលេក និងសាសន៍ដទៃទៀត ដែលបាន ទាស់នឹងសាសន៍អ៊ីស្រាអែលនោះ?`