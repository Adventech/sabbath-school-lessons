---
title:  បេសកកម្មពិសេសនៅក្នុងមណ្ឌលស្តារនីតិសម្បទា
date:   15/08/2025
---

បន្ទាប់ពីបានវះកាត់យកសាច់ស្លូតទាំង៣ដុំរួចស្រេចហើយ នោះព្រះបានចាត់លោកឌីមីទ្រី បាហ្គាល់ ដែលជាបេសកជនជនជាតិរុស្ស៊ីរស់នៅក្នុងប្រទេសអាឡឺម៉ង់ ទៅកាន់មណ្ឌលស្តារនីតិសម្បទា ដែលស្ថិតនៅក្នុងរមណីយដ្ឋានលំហែកាយនៃទីក្រុងបាវ៉ារៀ (Bavaria)។ នៅទីនោះ គាត់បានរកឃើញ តំបន់បេសកកម្មថ្មីមួយ ដែលជាកន្លែងដែលព្រះកំពុងតែធ្វើការ នៅក្នុងចិត្តនៃអ្នកមិនជឿព្រះ និងអ្នកដែល ជាគ្រិស្តសាសនិក។

រសៀលមួយ លោកឌីមីទ្រីបានដើរកាត់មនុស្សមួយក្រុម នៅឯភោជនីយដ្ឋានក្រេក។ ពួកគេ បានប្រាប់លោកឌីមីទ្រីថា ភោជនីយដ្ឋានដល់ម៉ោងបិទទ្វារហើយ ប៉ុន្តែ លោកឌីមីទ្រីបានតបទៅវិញ ដោយសួរថា «តើបងប្អូនចូលចិត្តអានសៀវភៅទេ?»។ មានតែបុរសម្នាក់គត់ ដែលបានឆ្លើយតបនឹង គាត់។ បុរសម្នាក់នេះ បាននិយាយតុងអ៊ីតាលីបែបអ៊ីតាលីថា គាត់ចង់ចំណាយពេលមើលភាពយន្តវិញ ដ្បិតនៅក្នុងជីវិតរបស់គាត់ មានតែព្រះគម្ពីរមួយក្បាលគត់។ លោកឌីមីទ្រីបានឱ្យសៀវភៅមហាវិវាទដល់ គាត់ ហើយបានបកស្រាយថា សៀវភៅនេះនឹងផ្តល់នូវទស្សនវិស័យដ៏ពិសេសមួយ នៅក្នុងប្រវត្តិសាស្ត្រ ជាពិសេសនោះ សៀវភៅនេះផ្តោតទៅលើសង្គ្រាមរវាងសេចក្តីល្អ និងសេចក្តីអាក្រក់។ បុរសម្នាក់នោះ បានបើកក្របខាងក្រោយសៀវភៅ។ គាត់បានឧទានឡើងថា «សៀវភៅនេះឯង ដែលខ្ញុំចង់បាននោះ»។ ប៉ុន្តែ គាត់មិនចង់ទទួលយកសៀវភៅនេះ ដោយឥតគិតថ្លៃនោះទេ។ ដូច្នេះហើយ គាត់បានឱ្យប្រាក់ឧបត្ថម្ភ ដល់លោកឌីមីទ្រីវិញ។

នៅថ្ងៃបន្ទាប់ លោកឌីមីទ្រីបានឈប់ទ្រឹង នៅពេលដែលគាត់ដើរទៅអង្គុយជិតមនុស្សចម្លែក ម្នាក់នៅលើបង់។ ពួកគេទាំង២នាក់បានសំណេះសំណាលគ្នា។ បន្ទាប់មក បុរសម្នាក់នោះបាននិយាយថា គាត់ជាកសិករដែលគ្មានពេលទំនេរ ប៉ុន្តែ ដោយសារតែម៉ាស៊ីនកិនស្រូវរបស់គាត់មិនដំណើរការ ដូច្នេះ ហើយ បានជាគាត់អង្គុយរង់ចាំជាងជុសជុលម៉ាស៊ីននោះ។ លោកឌីមីទ្រីបានសួរទៅវិញថា «តើបងចូលចិត្ត អានសៀវភៅទេ?»។ បុរសម្នាក់នោះបាននិយាយថា គាត់មិនចូលចិត្តអានសៀវភៅទេ ប៉ុន្តែ គាត់បាន ប្រាប់លោកឌីមីទ្រីថា ភរិយារបស់គាត់ចូលចិត្តអានសៀវភៅ។ បុរសម្នាក់នោះបានអានអក្សរនៅក្របខាងក្រោយ បន្ទាប់មក គាត់បានផ្លាស់ប្តូរគំនិតថា គាត់ចង់អានសៀវភៅនេះវិញ។

នៅពេលដែលលោកឌីមីទ្រីធ្វើដំណើរបន្តទៅទៀត នោះគាត់បានដើរកាត់រថយន្តមួយគ្រឿង ដែលមានស្ទីគ័រសរសេរថា «ព្រះកំពុងតែធ្វើការនៅក្នុងប្រទេសអាឡឺម៉ង់»។ គាត់បានគោះទ្វារផ្ទះ ដែលនៅ ពីមុខរថយន្តនោះ ដោយចង់ដឹងថា អ្នកណាជាម្ចាស់នៃរថយន្តនេះ។ នៅលើក្របទ្វារផ្ទះ គាត់បានឃើញ ទីសម្គាល់មួយ ដែលបានសរសេរថា «ទឹកឃ្មុំធម្មជាតិ»។ នៅពេលស្ត្រីដែលជាម្ចាស់ផ្ទះ បានបើកទ្វារឡើង នោះលោកឌីមីទ្រីបានសួរនាំគាត់អំពីទឹកឃ្មុំ។ គាត់ និងម្ចាស់ផ្ទះ បានសំណេះសំណាលគ្នាអំពីទឹកឃ្មុំ២ ទៅ៣នាទី បន្ទាប់មក ពួកគេបានពិគ្រោះគ្នាអំពីជំនឿ។ ស្ត្រីដែលជាម្ចាស់ផ្ទះបាននិយាយថា ព្រះយេស៊ូវបាន ប្រោសឱ្យនាងជាពីជំងឺ ទៅតាមវិធីដែលអស្ចារ្យបំផុត។ លោកឌីមីទ្រីបានទិញទឹកឃ្មុំមួយក្រឡ បន្ទាប់មក គាត់បានឱ្យនាងរើសយកសៀវភៅ រវាងព្រះនៃសេចក្តីស្រឡាញ់ ឬមហាវិវាទ ដើម្បី ជូនដល់នាងទុកជា អំណោយ។ ប៉ុន្តែ នាងក៏បានឱ្យទឹកឃ្មុំមួយក្រឡទៀត ដល់គាត់ផងដែរ។ ពួកគេទាំង២នាក់បានរីករាយ ជាមួយនឹងការសំណេះសំណាលរបស់ពួកគេ។

នៅក្នុង១ខែ ដែលគាត់បានស្នាក់នៅក្នុងមណ្ឌលស្តារនីទិសម្បទា លោកឌីមីទ្រីបានចែកចាយ

សៀវភៅមហាវិវាទចំនួន៥០ក្បាល និងបានផ្លាស់ប្តូរចក្ខុវិស័យ ទៅលើកិច្ចការនៃ បេសកកម្មរបស់គាត់ នៅក្នុងប្រទេសអាឡឺម៉ង់។ គាត់បាននិយាយថា «ដោយសារ តែខ្ញុំចូលចិត្តចែករំលែកសៀវភៅទាំងនេះឯង បានជាខ្ញុំក្លាយទៅជាអ្នកផ្សាយដំណឹង ល្អ តាមការលក់សៀវភៅនោះ»។