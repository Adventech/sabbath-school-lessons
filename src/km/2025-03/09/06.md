---
title:  ការសងសឹក
date:   28/08/2025
---

> <p></p>
> «បងប្អូនស្ងួនភ្ងាអើយ មិនត្រូវសងសឹកដោយខ្លួនឯងឡើយ តែចូរទុកឲ្យព្រះសម្ដែងសេចក្ដីក្រោធ វិញ ដ្បិតមានសេចក្តីចែងទុកមកថា៖ “ព្រះអម្ចាស់មានព្រះបន្ទូលថា ការសងសឹកនោះស្រេចលើយើង យើងនឹងសងដល់គេ” (ចោទិយកថា ៣២:៣៥)» (រ៉ូម ១២:១៩) ។

`តើលោកអ្នកបានរកឃើញសេចក្តីសន្យា និងសេចក្តីបង្គាប់អ្វីដែរ នៅក្នុងខខាងលើនេះ? តើ សេចក្តីសន្យា និងសេចក្តីបង្គាប់ទាំង២យ៉ាងនេះ បានផ្សារភ្ជាប់គ្នាដោយរបៀបណា?`

ទម្រាំដល់ព្រះបានធ្វើឱ្យរឿងគ្រប់យ៉ាងត្រឹមត្រូវឡើងវិញ ពួកចៅក្រមនៃសាសន៍អ៊ីស្រាអែលកាលពីមុន ត្រូវតែកំណត់ពីរបៀបដែលពួកគេត្រូវដាក់ទោសអ្នកណាម្នាក់ ដែលបានបង្កស្នាមរបួស ឬ ធ្វើបាបអ្នកដទៃទៀត។ ប៉ុន្តែ ពួកគេក៏ត្រូវការព័ត៌មាន អំពីហេតុការណ៍ដែលបានកើតឡើងនោះដែរ។ ដូច្នេះហើយ បញ្ហាដែលបានកើតឡើងនៅក្នុងសម័យព្រះយេស៊ូវគឺថា ពួកគ្រូច្បាប់បានប្រើក្រឹត្យវិន័យនៅក្នុងគម្ពីរចោទិយកថា ៣២:៣៥ ទៅតាមវិធីមួយ ដែលបានអនុញ្ញាតឱ្យពួកគេសងសឹកឱ្យធួននឹងគ្នា។ នៅពេលដែលរឿងបានកើតឡើង នោះច្បាប់ក៏ត្រូវបានប្រើនៅក្នុងផ្លូវខុសឆ្គងដែរ។ ហើយនៅពេលដែល ច្បាប់បានប្រើនៅក្នុងផ្លូវខុសឆ្គងហើយ នោះគោលបំណងទាំងមូលរបស់ច្បាប់ ក៏មិនអាចយល់បានដែរ។ លើសពីនេះទៅទៀតនោះ ពួកគ្រូច្បាប់ក៏បានប្រើក្រឹត្យវិន័យ ដើម្បីឱ្យពួកគេបានអនុញ្ញាតនូវរឿង ដែល ច្បាប់បានហាមឃាត់នោះដែរ។

`សូមអានគម្ពីរម៉ាថាយ ៦:៤, ៦; ម៉ាថាយ ១៦:២៧; លូកា ៦:២៣ និងធីម៉ូថេទី២ ៤:៨។ តើខ ទាំងនេះបានបង្ហាញប្រាប់យើងអ្វីខ្លះ អំពីរបៀបដែលព្រះយេស៊ូវបានយល់អំពីច្បាប់នៃការដាក់ទោស និង ការឱ្យរង្វាន់នោះ?`

ព្រះយេស៊ូវមិនបានទាស់នឹងច្បាប់នៃការដាក់ទោស និងការឱ្យរង្វាន់នោះទេ។ ការសម្រេចចិត្ត ដ៏យុត្តិធម៌ គឺជាផ្នែកសំខាន់មួយនៅក្នុងជីវិត។ ប៉ុន្តែ មិនគួរឱ្យអ្នកណាម្នាក់តាំងខ្លួនឯងជាចៅក្រមលើ មនុស្សដទៃ ដោយសម្រេចថា បុគ្គលណាម្នាក់មានកំហុស រួចដាក់ទោសគេនោះទេ។ ដូច្នេះហើយ យើង មិនត្រូវសងសឹកឱ្យធួននឹងគ្នានោះឡើយ។ បើសិនជាមានអ្នកណាម្នាក់បានធ្វើអ្វីខុសនឹងយើង នោះយើង ត្រូវតែអនុញ្ញាតឱ្យតុលាកាសម្រេចនូវអ្វីដែលគួរធ្វើវិញ។

បន្ទាប់មក ព្រះយេស៊ូវបានបង្គាប់ឱ្យយើងក្លាយទៅជាមនុស្សល្អឥតខ្ចោះ ដូចជាព្រះវរបិតាដ៏ល្អឥតខ្ចោះរបស់យើង ដែលបានគង់នៅឯនគរស្ថានសួគ៌ដូច្នោះដែរ។ តើយើងអាចក្លាយមកជាមនុស្សល្អឥតខ្ចោះ ដូចជាព្រះអង្គទ្រង់ផ្ទាល់យ៉ាងដូចម្តេចទៅបាន? ចម្លើយគឺថា យើងមិនត្រូវអាត្មានិយមឡើយ ផ្ទុយទៅវិញ យើងត្រូវតែស្រឡាញ់អ្នកដទៃ។ ដ្បិតធ្វើដូច្នេះ នោះមានន័យថា យើងបានបង្ហាញសេចក្តីស្រឡាញ់របស់ព្រះដល់អ្នកដទៃហើយ។ ព្រះបានបង្រៀនរាស្ត្ររបស់ទ្រង់ ឱ្យអធិស្ឋានសម្រាប់អ្នកដែល បានធ្វើបាប និងវាយប្រហារអ្នកដទៃ។ ដូច្នេះហើយ ដើម្បីឱ្យបានល្អឥតខ្ចោះ នោះយើងត្រូវតែស្រឡាញ់ ត្រូវតែអត់ឱនទោស និងបង្ហាញសេចក្តីមេត្តា (លូកា ៦:៣៦) បើទោះបីជាអ្នកដទៃមិនបានធ្វើអ្វី ដើម្បីឱ្យ ពួកគេទទួលបានសេចក្តីទាំងនេះក៏ដោយ (លូកា ៦:៣៦)។ ដ្បិតនៅពេលដែលយើងធ្វើតាមច្បាប់សំខាន់ នេះ នោះចិត្តរបស់យើងនឹងបានផ្លាស់ប្តូរ។ ហើយយើងក៏នឹងបង្ហាញសេចក្តីស្រឡាញ់របស់ព្រះ ដល់មនុស្ស គ្រប់គ្នាដែរ។

`តើពីមួយថ្ងៃទៅមួយថ្ងៃ យើងអាចរៀនអំពីវិធីអ្វីខ្លះ ដើម្បីឱ្យយើងបានស្រឡាញ់អ្នកដទៃ ដូចជា ព្រះបានបង្គាប់ដល់យើងនោះ? តើហេតុអ្វីបានជាសេចក្តីស្រឡាញ់បែបនេះ តែងតែរាប់បញ្ចូលនូវការស្លាប់ ខាងឯរូបកាយរបស់យើងទៅវិញ?`