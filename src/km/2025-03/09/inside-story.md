---
title:  គ្រប់ការទាំងអស់បានផ្សំគ្នាឡើង
date:   29/08/2025
---

លោកខាល ខាសេយ (Carl Casey) ដែលជាអ្នកបើកបរឧទ្ធម្ភាគចក្រ និងជាគ្រូបង្រៀនខាងឯ ផ្នែកវិទ្យាសាស្ត្រនៅក្នុងរដ្ឋអាឡាស្កា បានកើតជំងឺដាច់សរសៃឈាម នៅពេលដែលគាត់មានអាយុ៥១ ឆ្នាំ។ គាត់មិនបានដឹងថា ហេតុអ្វីបានជាគាត់កើតជំងឺនេះនោះទេ។ មុនពេលដែលគាត់ក្លាយទៅជាសេវេន ដេយអាត់វេនទីស្ទ គាត់បានឈប់បរិភោគអាហារសាច់មិនស្អាត បន្ទាប់ពីបានដឹងថា ព្រះគម្ពីរបានចែង ទាស់នឹងការបរិភោគសាច់មិនស្អាត រួមទាំងការអានភ័ស្តុតាងខាងឯវិទ្យាសាស្ត្រ ដែលបានគាំទ្រចំណុច នេះដែរ។ ជំងឺដាច់សរសៃឈាមខួរក្បាល បានបំផ្លាញជីវិតគាត់។ គាត់មិនអាចដើរ ឬធ្វើការបានឡើយ។ ប៉ុន្តែ គាត់បានអានគម្ពីររ៉ូម ៨:២៨ ដែលបានចែងថា «យើងដឹងថា គ្រប់ការទាំងអស់ ផ្សំគ្នាឡើងសម្រាប់ ជាសេចក្តីល្អ ដល់អស់អ្នកដែលស្រឡាញ់ព្រះ គឺអស់អ្នកដែលព្រះអង្គត្រាស់ហៅ ស្របតាមគម្រោងការ របស់ព្រះអង្គ»។ លោកខាលបានអានខនេះជាច្រើនដង ប៉ុន្តែ ម្តងនេះ ខគម្ពីរនេះបង្ហាញអត្ថន័យថ្មីវិញ។ គាត់បានឃើញថា ខគម្ពីរនេះមិនមែនមានន័យថា «គ្រប់ការទាំងអស់ គឺជារឿងល្អសម្រាប់អស់អ្នក ដែល បានស្រឡាញ់ព្រះ» នោះទេ ប៉ុន្តែ ខគម្ពីរបានបង្ហាញថា «គ្រប់ការទាំងអស់បានផ្សំគ្នា ដើម្បីឱ្យបានជា សេចក្តីល្អ ដល់អស់អ្នកដែលបានស្រឡាញ់ទ្រង់» វិញ។ លោកខាលបានឈប់ទូលសួរព្រះអំពីមូលហេតុ ដែលនាំឱ្យគាត់កើតជំងឺដាច់សរសៃឈាម។ ប៉ុន្តែ ផ្ទុយទៅវិញ គាត់បានសូមឱ្យព្រះប្រើជំងឺដាច់សរសៃ ឈាមរបស់គាត់ ដើម្បីនាំយកព្រលឹងមនុស្ស នៅក្នុងទីក្រុងអាឡាស្កាវិញ។ គាត់មានបំណងចង់ឱ្យខ្លួនគាត់ បានដូចជាលោកយ៉ូសែប ដែលអាចនិយាយ ថា «បងៗមានបំណងធ្វើបាបខ្ញុំ តែព្រះទ្រង់ធ្វើឲ្យការនោះប្រែទៅជាល្អ ដើម្បីជួយសង្គ្រោះជីវិតមនុស្សជាច្រើន ដូចជាបានកើតមានសព្វថ្ងៃនេះ» (លោកុប្បត្តិ ៥០: ២០)។

លោកខាលបានចាប់ផ្តើមស្វែងរកឱកាស ដើម្បីឱ្យគាត់បានធ្វើបន្ទាល់នៅក្នុងទីក្រុងអាឡាស្កា ដែលជាតំបន់បេសកកម្មដ៏លំបាកមួយ ដោយសារតែតំបន់នេះ មានប្រវត្តិសាស្ត្រផ្សេងមួយទៀត មាន អាកាសធាតុត្រជាក់យូរ ផ្លូវធ្វើដំណើរ និងហេដ្ឋារចនាសម្ព័ន្ធផ្សេងទៀត នៅក្នុងតំបន់ដ៏ធំនេះនៅមាន កម្រិត។ នៅក្នុងតំបន់នេះ មានអ្នកអាត់វេនទីស្ទប្រហែលជា៣០០០នាក់ប៉ុណ្ណោះ នៅក្នុងចំណោមនៃ ប្រជាជន៧៣៣០០០នាក់។ រំពេចនោះ លោកខាលបានដឹងថា រទេះរុញរបស់គាត់ បានដាក់គាត់នៅត្រង់ ទីតាំងពិសេសមួយ។ ទីតាំងនោះ ងាយស្រួលឱ្យអ្នកជិតខាងសង្កេតមើលគាត់។ លោកខាលបាននិយាយ យ៉ាងអង់អាច អំពីសេចក្តីស្រឡាញ់ ដែលគាត់មានចំពោះព្រះ។

មនុស្សម្នាបានតបទៅគាត់វិញ ដោយការភ្ញាក់ផ្អើល។ ពួកគេបានសួរគាត់ថា «តើបងយកចិត្ត ទុកដាក់នឹងព្រះយ៉ាងដូចម្តេចទៅបាន បើសិនជាបងនៅលើរទេះរុញអ៊ីចឹងនោះ?»។ លោកខាលបានតប ទៅវិញថា «អ្នកហ៊ានភ្នាល់ជាមួយខ្ញុំទេ?»។ នៅពេលនោះ លោកខាលបានលើកតម្កើងសេចក្តីស្រឡាញ់ ដ៏អស្ចារ្យរបស់ព្រះ។ គាត់បានចែករំលែកគម្ពីររ៉ូម ៣:២៣ ដែលបានចែងថា មនុស្សទាំងអស់បានធ្វើបាប ហើយខ្វះមិនដល់សិរីល្អរបស់ព្រះ។ គាត់ក៏បានចែករំលែកគម្ពីរយ៉ូហាន ៣:១៦ ដែលបានចែងថា អ្នកណា ដែលបានជឿព្រះយេស៊ូវ អ្នកទាំងនោះនឹងទទួលបានជីវិតអស់កល្បនោះដែរ។ លោកខាលបានលើកទឹកចិត្ត អ្នកដទៃ ឱ្យអានព្រះគម្ពីរជាប្រចាំ ដើម្បីឱ្យពួកគេបាននៅជាប់ជាមួយនឹងព្រះ ដោយជឿថា នៅពេលណា ដែលយើងផ្គុំទំនាក់ទំនង នោះរឿងគ្រប់យ៉ាងចូលទៅក្នុងកន្លែងរបស់វា រួមទាំងគោលជំនឿ ដែលមានដូចជា ថ្ងៃសប្បាតហ៍ ហើយនិងការបង្រៀន ដែលដូចជារបបអាហារ ដែលគម្ពីរលេវិវីន័យបានចែងនោះដែរ។

លោកខាលបានទទួលស្គាល់យ៉ាងមុឺងម៉ាត់ថា អាហារសុខភាពមិនអាចការពារគាត់ ពីជំងឺដាច់ សរសៃឈាមរបស់គាត់បានឡើយ ដូច្នេះហើយ គាត់អាចនិយាយបានថា ជីវិតរបស់គាត់បានផ្លាស់ប្តូរ ដោយសារតែជំងឺដាច់សរសៃឈាមនេះវិញ។ លោកខាលបាននិយាយថា «ជំងឺដាច់សរសៃឈាមរបស់ខ្ញុំ មិនមែនកើតមកពីការញុាំអាហារមិនស្អាតនោះទេ ប៉ុន្តែ ជំងឺនេះបានកើតចេញពីលទ្ធផល នៃការរស់នៅ ក្នុងពិភពលោក ដែលមានពេញទៅដោយអំពើបាបវិញ។ ខ្ញុំសំណាងណាស់ ដែលខ្ញុំនៅមានជីវិតរស់

ពីព្រោះមនុស្សជាច្រើនបានស្លាប់ បន្ទាប់ពីពួកគេបានកើតជំងឺដាច់សរសៃឈាមបែបនេះ»។ គាត់នៅតែ ផ្តល់យោបល់ និងធ្វើតាមរបបអាហារនៅក្នុងគម្ពីរលេវីវិន័យ ដោយ ចាត់ទុកថា គម្ពីរនេះ គឺជាផ្លូវទៅកាន់ ជីវិតដ៏មានសុភមង្គលយូរអង្វែង។