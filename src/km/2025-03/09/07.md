---
title:  ការសិក្សាបន្ថែម៖
date:   29/08/2025
---

សូមអាន Ellen G. White, “The Law Given to Israel,” pages 310-314, in Patriarchs and Prophets។

យើងកំពុងតែរស់នៅក្នុងតំបន់របស់សាតាំង ដែលជាខ្មាំងសត្រូវរបស់យើង។ ដូច្នេះហើយ យើងអាចនឹងមានអារម្មណ៍ឈឺចាប់នៅក្នុងជីវិតពិត ដោយសារតែផែនការ និងការកុហកដ៏អាក្រក់របស់វា។ គួរឱ្យ សោកស្តាយណាស់ ដែលឥឡូវនេះ ការឈឺចាប់ និងការរងទុក្ខ គឺជាផ្នែកមួយនៃជីវិតនេះ។ ប៉ុន្តែ ព្រះបាន ជួយឱ្យយើងប្រកាន់ជំហរនៅក្នុងគ្រាលំបាកទាំងនេះវិញ។

«ព្រះអង្គសង្គ្រោះជាទីស្រឡាញ់របស់យើង នឹងបញ្ជូនជំនួយមកឱ្យយើង នៅពេលដែលយើង ត្រូវការជំនួយនោះបំផុត។ ព្រះយេស៊ូវនឹងបង្ហាញយើង ពីផ្លូវទៅឯនគរស្ថានសួគ៌។ ទ្រង់នឹងដើរនៅក្នុងផ្លូវនេះដើម្បីយើង។ ដូច្នេះហើយ ការឈឺចាប់ទាំងអស់ ដែលបានធ្វើបាបយើង នឹងធ្វើឱ្យទ្រង់ឈឺចាប់មុន យើង។ ដ្បិតទ្រង់នឹងទ្របន្ទុករបស់យើង មុនពេលដែលយើងត្រូវរេកអំរែកដ៏ធ្ងន់របស់យើងទៅទៀត។ ព្រះអម្ចាស់នឹងអនុញ្ញាតឱ្យយើងជួបនឹងបញ្ហា និងគ្រាលំបាក។ ប៉ុន្តែ គ្រាលំបាកទាំងនោះ នឹងធ្វើឱ្យយើង បានត្រៀមខ្លួនជាស្រេចសម្រាប់សេចក្តីសុខសាន្តវិញ។ ជាការពិតណាស់ គ្រាលំបាកនឹងក្លាយមកជាអាក្រក់ សម្រាប់រាស្ត្រទ្រង់។ ប៉ុន្តែ យើងក៏ត្រូវតែសម្លឹងមើលទៅលើ នៅក្នុងអំឡុងពេលនៃគ្រាលំបាកនេះដែរ។ ដោយសារតែសេចក្តីក្តីជំនឿ នោះយើងនឹងបានឃើញឥន្ទធនូនៃសេចក្តីសន្យា ដែលនៅជុំវិញទ្រង់»។ ដក ស្រង់ពី Ellen G. White, The Great Controversy, page 633, adapted។

**សំណួរពិភាក្សា**

`អ្នកគ្រីស្ទានជាច្រើននាក់នៅក្នុងសម័យនេះ និងសម័យមុន បានព្យាយាមយល់ពីមូលហេតុដែលនាំឱ្យ ព្រះអម្ចាស់បណ្តេញសាសន៍ដទៃ ចេញពីប្រទេសអ៊ីស្រាអែលរបស់ពួកគេ ហើយមានពេលខ្លះ ទ្រង់ថែមទាំង បានផ្តាច់ពូជសាសន៍ទាំងនោះទៀតផង។ ជាការពិតណាស់ រឿងទាំងនេះពិបាកនឹងយល់។ ប៉ុន្តែ សេចក្តី ស្រឡាញ់របស់ព្រះ ក៏យុត្តិធម៌ដែរ។ តើច្បាប់សំខាន់នេះ គួរតែជួយឱ្យយើងជឿទុកចិត្តថា នៅក្នុងសាច់ រឿងទាំងនេះ ព្រះក៏បានបង្ហាញសេចក្តីស្រឡាញ់របស់ទ្រង់ នៅក្នុងព្រឹត្តការណ៍ដែលបានកើតឡើងនោះ ដោយរបៀបណា?`

`ព្រះយេស៊ូវបានបង្គាប់យើងថា «ចូរឲ្យអ្នករាល់គ្នាបានគ្រប់លក្ខណ៍ ដូចព្រះវរបិតារបស់អ្នករាល់គ្នា ដែលគង់នៅស្ថានសួគ៌ ទ្រង់គ្រប់លក្ខណ៍ដែរ» (ម៉ាថាយ ៥:៤៨)។ តើហេតុអ្វីបានជាព្រះយេស៊ូវបានបង្គាប់ បែបនេះ បន្ទាប់ពីទ្រង់បានប្រាប់ឱ្យយើងស្រឡាញ់ខ្មាំងសត្រូវរបស់យើង ហើយនិងអ្នកដែលបានស្អប់ យើងនោះ? តើព្រះយេស៊ូវចង់មានន័យយ៉ាងណានៅត្រង់ចំណុចនេះ នៅពេលដែលទ្រង់បានមានបន្ទូលថា «ចូរឱ្យអ្នករាល់គ្នាបានគ្រប់លក្ខណ៍ ដូចព្រះវរបិតារបស់អ្នករាល់គ្នាដែលគង់នៅស្ថានសួគ៌» នោះ?`

`សូមប្រៀបធៀបភាពយុត្តិធម៌ ទៅនឹងការសងសឹកឱ្យធួននឹងគ្នា។ តើគោលគំនិតទាំង២នេះ ផ្ទុយស្រឡះ ពីគ្នាដោយរបៀបណា? តើយើងបានអាចដឹងបានយ៉ាងដូចម្តេចថា ការប្រាថ្នាចង់បាននូវការសម្រេចចិត្ត ដែលមានភាពយុត្តិធម៌ពិតប្រាកដ មិនមែនជាការប្រាថ្នាចង់សងសឹកនោះ?`