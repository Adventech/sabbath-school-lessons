---
title:  ភ្នែកឱ្យធួននឹងភ្នែក
date:   27/08/2025
---

`សូមអានគម្ពីរម៉ាថាយ ៥:៣៨-៤៨។ នៅក្នុងខទាំងនេះ ព្រះយេស៊ូវបានពិភាក្សាអំពីច្បាប់នៃ ការសងសឹក និងការទទួលយកអំពើអាក្រក់។ តើព្រះយេស៊ូវបានមានបន្ទូលយ៉ាងដូចម្តេច អំពីបញ្ញត្តិ នេះ? តើសព្វថ្ងៃនេះ យើងគួរតែយល់ពីច្បាប់នេះដោយរបៀបណា នៅក្នុងជីវិតរបស់យើងនោះ?`

នៅក្នុងសេចក្តីអធិប្បាយនៅលើភ្នំ ព្រះយេស៊ូវបានប្រើសម្រង់មតិពីគម្ពីរសញ្ញាចាស់។ អស់អ្នក ដែលបានឮសេចក្តីអធិប្បាយរបស់ទ្រង់ បានដឹងពីខទាំងនេះយ៉ាងច្បាស់លាស់។ ប៉ុន្តែ ព្រះយេស៊ូវមិន បានសព្វព្រះទ័យទៅនឹងរបៀប ដែលអ្នកដឹកនាំនៃសាសន៍យូដាបានបកស្រាយខទាំងនេះនោះទេ។ ការ បង្រៀនរបស់អ្នកដឹកនាំនៃសាសន៍យូដា បានលាក់បាំងអត្ថន័យពិតនៃព្រះគម្ពីរបន្ថែមហើយបន្ថែមទៀត អស់រយៈពេលជាច្រើនរយឆ្នាំ។ អ្នកដឹកនាំទាំងនេះបានធ្វើឱ្យច្បាប់មនុស្សលោករបស់ពួកគេ សំខាន់ជាង សេចក្តីពិតនៃព្រះគម្ពីរ។ លើសពីនេះទៅទៀតនោះ ពួកគេក៏បានផ្លាស់ប្តូរអត្ថន័យពិតប្រាកដនៅក្នុងខទាំងនេះដែរ។ ប៉ុន្តែ ព្រះយេស៊ូវបានជួយឱ្យពួកបណ្តាជនយល់ពីអត្ថន័យពិតប្រាកដនៃច្បាប់ទាំងនេះ តាមរយៈសេចក្តីអធិប្បាយរបស់ទ្រង់។ ទ្រង់ធ្វើដូច្នេះ ដោយសារតែទ្រង់ចង់កែតម្រូវការបង្រៀនខុសឆ្គងមួយចំនួន អំពីច្បាប់គម្ពីរសញ្ញាចាស់ទាំងនេះ។

ខដែលបានស្រង់ពីគម្ពីរនិក្ខមនំ ២១:២៤ បានចែងអំពី «ភ្នែកឲ្យធួននឹងភ្នែក ធ្មេញឲ្យធួននឹង ធ្មេញ ដៃឲ្យធួននឹងដៃ»។ ព្រះយេស៊ូវបានប្រើសម្រង់មតិនេះ នៅក្នុងគម្ពីរម៉ាថាយ ៥:៣៨។ ច្បាប់នេះ មានឈ្មោះថា «លេស ថាលីអនីស (lex talionis)» ឬហៅថា ជាច្បាប់ឱ្យធួននឹងគ្នា។ អ្នកសរសេរព្រះគម្ពីរ ក៏បានប្រើខដែលស្រង់ពីគម្ពីរនិក្ខមនំ ២១:២៤ នេះ នៅក្នុងកន្លែងផ្សេងទៀតនៃព្រះគម្ពីរផងដែរ (លេវីវិន័យ ២៤:២០; ចោទិយកថា ១៩:២១)។

ព្រះបានបង្កើតច្បាប់នេះ ដើម្បីទប់ស្កាត់ពួកបណ្តាជនពីការសងសឹកគ្នា។ ទ្រង់មានបំណង ចង់ទប់ស្កាត់ពួកគេមិនឱ្យសងសឹកគ្នា ដោយមិនបានវិនិច្ឆ័យជាមុន នូវអ្វីដែលបានកើតឡើងនោះឡើយ។ ម្ល៉ោះហើយ ពួកចៅក្រមត្រូវការវិនិច្ឆ័យទៅលើស្នាមរបួស។ បន្ទាប់មក ពួកគេនឹងសម្រេចថា តើបុគ្គល ម្នាក់ត្រូវចំណាយប្រាក់ប៉ុន្មាន សម្រាប់ការបង្ករបួសស្នាម បន្ទាប់មក ពួកគេនឹងប្រាប់ឱ្យបុគ្គលម្នាក់នោះសងថ្លៃជំងឺចិត្ត។ ពួកចៅក្រមបានធ្វើកិច្ចការនេះ ដើម្បីទប់ស្កាត់ពួកបណ្តាជនមិនឱ្យ «អនុវត្តច្បាប់ ដោយ ខ្លួនគេផ្ទាល់» នោះឡើយ។ ប៉ុន្តែ ទន្ទឹមគ្នានេះ ពួកចៅក្រមក៏ត្រូវតែប្រកាន់យុត្តិធម៌ដែរ។ ពោលគឺថា ការ សម្រេចចិត្តរបស់ពួកគេ ត្រូវតែលើកតម្កើងបញ្ញត្តិព្រះ។

ព្រះយេស៊ូវបានប្រទានច្បាប់ពិសេសទាំងនេះដល់លោកម៉ូសេ។ ហើយដោយសារតែទ្រង់បាន យល់ពីហេតុផលគាំទ្រច្បាប់នេះ ហេតុដូច្នេះហើយ បានជាទ្រង់អាចអនុវត្តច្បាប់នេះនៅក្នុងផ្លូវត្រឹមត្រូវ។ ហេតុផលសម្រាប់ច្បាប់នេះ គឺដើម្បីឱ្យប្រាកដថា ការសម្រេចចិត្តរបស់ពួកចៅក្រម គឺជាការសម្រេចចិត្ត ដែលមានភាពយុត្តិធម៌។ ដូច្នេះហើយ បើសិនជាពួកបណ្តាជនធ្វើតាមច្បាប់នេះ នោះពួកគេនឹងអាចផ្សះផ្សា ទំនាក់ទំនងបាក់បែក ហើយនាំសេចក្តីសុខសាន្តមកឱ្យពួកបណ្តាជនវិញ។

តាមរយៈវិធីនេះ ការសម្រេចចិត្តដែលមានភាពយុត្តិធម៌ ក៏បានរួមនូវការស្ងប់ចិត្តពីតម្រូវការដែលយើងចង់សងសឹកនោះដែរ។ នេះហើយជាមូលហេតុ ដែលយើងចាំបាច់ត្រូវតែព្យាយាមធ្វើឱ្យរឿង គ្រប់យ៉ាងត្រឹមត្រូវឡើងវិញ ស្របពេលដែលយើងបានព្យាយាមឱ្យមានភាពយុត្តិធម៌។

`នៅពេលអនាគត ព្រះនឹងធ្វើឱ្យរឿងគ្រប់យ៉ាងត្រឹមត្រូវឡើងវិញ។ តើនៅក្នុងពេលឥឡូវនេះ គោលគំនិតនេះគួរតែជួយឱ្យលោកអ្នករៀនរស់នៅ ជាមួយនឹងរបស់គ្រប់យ៉ាងនៅក្នុងជីវិតនេះ ដែល មិនមានភាពយុត្តិធម៌នោះដោយរបៀបណា?`