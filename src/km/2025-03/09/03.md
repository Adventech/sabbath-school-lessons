---
title:  ក្រឹត្យវិន័យមួយចំនួនទៀត
date:   25/08/2025
---

ដោយសារសេចក្តីមេត្តារបស់ព្រះ នោះទ្រង់បានបង្រៀនដល់ពួកចៅក្រមនៃសាសន៍អ៊ីស្រាអែល ពីរបៀបដែលពួកគេត្រូវដោះស្រាយបញ្ហាអំពីទ្រព្យសម្បត្តិរបស់ពួកគេ។ ព្រះបានបង្គាប់ឱ្យពួកចៅក្រមធ្វើនូវអ្វីដែលពួកគេត្រូវធ្វើ បើសិនជាសត្វគោរបស់អ្នកណាម្នាក់ បានវាយប្រហារសត្វគោអ្នកដទៃ ឬមាន អ្នកណាម្នាក់ បានលួចយកសត្វចិញ្ចឹមពីហ្វូងសត្វរបស់អ្នកណាម្នាក់ទៀតយកទៅលក់ ឬមានសត្វចិញ្ចឹម បានស៊ីដំណាំនៅក្នុងចម្ការដំណាំ ឬចម្ការទំពាំងបាយជូរ ឬបើមានអ្នកណាម្នាក់បានខ្ចីរបស់អ្វីមួយពីអ្នកដទៃ ឬមានអ្នកណាម្នាក់បានធ្វើឱ្យសត្វចិញ្ចឹមមានស្មាមរបួស ឬស្លាប់បាត់បង់ជីវិតនោះ (និក្ខមនំ ២១:៣៣-២២:១៥)។

`សូមអានអំពីក្រឹត្យវិន័យ ដែលបានចែងនៅក្នុងគម្ពីរនិក្ខមនំ ២២:១៦-២៣:៩។ តើក្រឹត្យវិន័យ ទាំងនេះ បានជួយដោះស្រាយបញ្ហាអ្វីខ្លះ? តើក្រឹត្យវិន័យទាំងនេះ បានជួយស្រាយបញ្ហាទាំងនោះដោយ របៀបណា?`

ក្រឹត្យវិន័យរបស់ព្រះបានចែងអំពីបញ្ហាផ្សេងៗគ្នា ដែលមានដូចជាក្រឹត្យវិន័យដែលធ្វើឱ្យអ្នកដទៃអាម៉ាស់ ឬមើលងាយពួកគេ។ ជាការពិតណាស់ ព្រះមិនចង់ឱ្យរាស្ត្ររបស់ទ្រង់ប្រើអ្នកណាម្នាក់តាម វិធីអាក្រក់បែបនេះនោះទេ។ តាមរយៈសេចក្តីមេត្តារបស់ព្រះ នោះទ្រង់នឹងកែលម្អរឿងអាក្រក់ដែលយើង ចង់ធ្វើ ហើយទ្រង់ក៏នឹងគ្រប់គ្រងរឿងអាក្រក់ដែលយើងចង់ធ្វើនោះដែរ ដោយសារតែទ្រង់ចង់ការពារសហគមន៍ឱ្យមានសុវត្ថិភាព ចង់ដកហូតអំពើបាប ហើយចង់ឱ្យពួកបណ្តាជនមានទំនាក់ទំនងល្អប្រសើរ ជាមួយនឹងអ្នកដទៃ។ ដូច្នេះហើយ រាស្ត្ររបស់ទ្រង់ត្រូវតែមានសេចក្តីស្រឡាញ់ និងយុត្តិធម៌ ចំពោះសកម្មភាព និងការសម្រេចចិត្តរបស់ប្រជាជនទាំងអស់។

`សូមអានគម្ពីរនិក្ខមនំ ២៣:១០-១៩។ តើខទាំងនេះបានពិពណ៌នាអំពីពិធីបុណ្យ និងប្រធានបទ សំខាន់ៗអ្វីខ្លះ?`

ថ្ងៃសប្បាតហ៍ និងថ្ងៃបុណ្យ គឺជាថ្ងៃនៃការថ្វាយបង្គំ។ ពិធីបុណ្យទាំងនេះបានជួយឱ្យអ្នកដទៃ នឹកចាំពីរឿង ដែលបានកើតឡើងនៅក្នុងប្រវត្តិសាស្ត្រអ៊ីស្រាអែល។ ការថ្វាយបង្គំគឺជាហេតុផលសម្រាប់ រឿងគ្រប់យ៉ាង ដែលសាសន៍អ៊ីស្រាអែលបានធ្វើ។ ដូច្នេះហើយ បានជាព្រះប្រទានច្បាប់សំខាន់ៗជាច្រើន ដើម្បីជួយឱ្យពួកគេបានយល់ពីរបៀបដែលពួកគេត្រូវថ្វាយបង្គំទ្រង់។ ទ្រង់បានតាំងថ្ងៃសប្បាតហ៍នេះឡើង នៅពេលដែលទ្រង់បានបង្កើតផែនដីនេះ (លោកុប្បត្តិ ២:២, ៣; និក្ខមនំ ២០:៨-១១)។ ទ្រង់បានភ្ជាប់ ថ្ងៃសប្បាតហ៍នេះទៅនឹងព្រឹត្តិការណ៍សំខាន់ៗជាច្រើន ដែលបានកើតឡើងនៅក្នុងប្រវត្តិសាស្ត្រនៃសាសន៍ អ៊ីស្រាអែល រហូតដល់គ្រានិក្ខមនំ និងរហូតដល់ព្រះគុណរបស់ព្រះ (ចោទិយកថា ៥:១២-១៥)។ និក្ខមនំ គឺជាគ្រាមួយ នៅពេលដែលព្រះបានជួយរំដោះសាសន៍អ៊ីស្រាអែល ឱ្យរួចផុតពីទាសភាពនៅក្នុងស្រុក អេស៊ីព្ទ។ ដូច្នេះហើយ ថ្ងៃសប្បាតហ៍នឹងជួយឱ្យយើងនឹកចាំថា ព្រះបានបង្កើតយើង ទៅតាមវិធីមួយដ៏មាន អំណាចបំផុត។ ថ្ងៃសប្បាតហ៍ក៏បានជួយឱ្យយើងនឹកចាំថា ព្រះជាព្រះអម្ចាស់ និងជាព្រះសង្គ្រោះរបស់ យើង (ម៉ាកុស ២:២៧, ២៨)។

សាសន៍អ៊ីស្រាអែលក៏បានប្រារព្ធពិធីបុណ្យសំខាន់ៗទាំង៣យ៉ាងនេះ ជារៀងរាល់ឆ្នាំដែរ ដែល មាន៖ (១) ពិធីបុណ្យរំលងនៅក្នុងរដូវស្លឹកឈើលាស់ (២) ពិធីបុណ្យនៃថ្ងៃទី៥០ ដែលបានរាប់ចេញពីបុណ្យរំលង៧សប្តាហ៍ក្រោយមកទៀត ហើយនិង (៣) ពិធីបុណ្យបារាំនៅក្នុងរដូវស្លឹកឈើជ្រុះ។