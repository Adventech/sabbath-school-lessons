---
title:  បញ្ញត្តិ១០ប្រការរបស់ព្រះ គឺជាអំណោយដ៏ពិសេសរបស់ទ្រង់
date:   19/08/2025
---

`តើបញ្ញត្តិ១០ប្រការគឺជាអ្វី? តើបញ្ញត្តិទាំងនេះ បានរួមផ្គុំគ្នាដោយរបៀបណា? សម្រាប់ចម្លើយ សូមអានគម្ពីរនិក្ខមនំ ២០:១-១៧។`

តើលោកអ្នកបានឃើញថា ជំពូកដែលបានចែងអំពីបញ្ញត្តិ១០ប្រការនេះ មិនបានចាប់ផ្តើមឡើង ដោយសេចក្តីបង្គាប់ដែរឬទេ? ជំពូកនេះបានចាប់ផ្តើមឡើង ជាមួយរឿងនៃសចក្តីស្រឡាញ់ ដែលព្រះបាន ធ្វើសម្រាប់រាស្ត្ររបស់ទ្រង់យ៉ាងដូច្នេះថា៖ «យើងជាយេហូវ៉ា ជាព្រះរបស់អ្នក ដែលបាននាំអ្នកចេញពីស្រុក អេស៊ីព្ទ ពីផ្ទះដែលអ្នកធ្វើជាទាសករ» (និក្ខមនំ ២០:២)។ មុនពេលដែលព្រះអម្ចាស់បានប្រាប់ពីផែនការ ដែលទ្រង់បានរៀបចំសម្រាប់រាស្ត្ររបស់ទ្រង់ នោះទ្រង់ក៏បានរំដោះពួកគេ ឱ្យរួចផុតពីទេសភាពដែរ។ ទ្រង់ចង់ឱ្យរាស្ត្ររបស់ទ្រង់គោរពតាមទ្រង់ ដោយសារតែពួកគេស្រឡាញ់ទ្រង់ និងចង់ថ្លែងអំណរគុណដល់រឿងគ្រប់យ៉ាង ដែលទ្រង់បានធ្វើសម្រាប់ពួកគេ។

តើអ្វីទៅជាពាក្យមួយឃ្លា ដែលបានបង្ហាញយើងពីអត្ថន័យទាំងមូលនៃបញ្ញត្តិទាំង១០ប្រការនោះ? ពាក្យមួយឃ្លានោះ គឺជាសេចក្តីស្រឡាញ់ (រ៉ូម ១៣:១០)។ ដ្បិតបញ្ញត្តិសំខាន់បំផុត គឺជាបញ្ញត្តិដែលបានបង្គាប់ឱ្យចេះស្រឡាញ់នោះឯង។ ប៉ុន្តែ យើងអាចបង្ហាញសេចក្តីស្រឡាញ់របស់យើង តាមរយៈ វិធី២យ៉ាង៖ (១) ស្រឡាញ់ព្រះ (ចោទិយកថា ៦:៥) និង (២) ស្រឡាញ់អ្នកដទៃ (លេវីវិន័យ ១៩:១៨)។

នៅក្នុងបញ្ញត្តិ៤ប្រការដំបូង យើងបានឃើញពីអត្ថន័យ ដែលយើងត្រូវស្រឡាញ់ព្រះ។ នៅក្នុង បញ្ញត្តិ៦ប្រការចុងក្រោយ បានបង្ហាញយើងពីរបៀបដែលយើងត្រូវស្រឡាញ់អ្នកជិតខាងរបស់យើង។ បញ្ញត្តិនេះបានចាប់ផ្តើមឡើង ដោយការលើកតម្កើងព្រះឱ្យខ្ពស់ជាងរបស់ដទៃទៀត។ បន្ទាប់មក បញ្ញត្តិ នេះក៏បានថ្លែងបន្តទៅទៀត ដោយការគោរពអ្នកដទៃដែរ។ ចូរយើងក្រឡេកមើលបញ្ញត្តិនីមួយៗ៖

១. បញ្ញត្តិទី១៖ ចូរលើកតម្កើង និងថ្វាយបង្គំព្រះ ឱ្យបានលើសជាងរបស់ទាំងអស់ និងមនុស្ស ទាំងអស់នៅក្នុងជីវិតនេះ។
២. បញ្ញត្តិទី២៖ ចូរលើកតម្កើងព្រះ ដោយមិនយកព្រះក្លែងក្លាយណាមួយ មកជំនួសទ្រង់នោះ ឡើយ។
៣. បញ្ញត្តិទី៣៖ ចូរគោរពព្រះនាមទ្រង់ រួមទាំងការគោរពអត្តសញ្ញាណរបស់ទ្រង់ ហើយនិង អ្វីដែលទ្រង់បានធ្វើផងដែរ។
៤. បញ្ញត្តិទី៤៖ ចូរគោរពថ្ងៃឈប់សម្រាករបស់ព្រះ ហើយថ្វាយបង្គំនៅថ្ងៃសប្បាតហ៍ ដែលជា ថ្ងៃទី៧។
៥. បញ្ញត្តិទី៥៖ ចូរគោរពឪពុកម្តាយ។
៦. បញ្ញត្តិទី៦៖ ចូរគោរពជីវិតអ្នកដទៃ។
៧. បញ្ញត្តិទី៧៖ ចូរគោរពអាពាណ៍ពិពាហ៍។
៨. បញ្ញត្តិទី៨៖ ចូរគោរពទ្រព្យសម្បត្តិរបស់អ្នកដទៃ។
៩. បញ្ញត្តិទី៩៖ ចូរគោរពជីវិតអ្នកដទៃ។
១០. បញ្ញត្តិទី១០៖ ចូរគោរពខ្លួនឯង ដើម្បីឱ្យចិត្តរបស់លោកអ្នកមិនមានភាពអាត្មានិយម។

ដ្បិតព្រះយេស៊ូវបានមានបន្ទូលថា៖ «បើអ្នករាល់គ្នាស្រឡាញ់ខ្ញុំ ចូរកាន់តាមបញ្ញត្តរបស់ខ្ញុំចុះ» (យ៉ូហាន ១៤:១៥, ពគប; សូមអានគម្ពីរយ៉ូហានទី១ ៤:២០, ២១)។ យើងបានឃើញរួចមកហើយថា ការ ស្តាប់បង្គាប់ពិតប្រាកដ គឺជាវិធីមួយនៅក្នុងការបង្ហាញសេចក្តីស្រឡាញ់ និងការដឹងគុណរបស់យើង ចំពោះ ព្រះយេស៊ូវ។ នៅពេលដែលយើងស្រឡាញ់ និងបង្ហាញសេចក្តីសប្បុរសដល់អ្នកដទៃ នោះមានន័យថា យើងបានបង្ហាញសេចក្តីស្រឡាញ់ដែលយើងមានចំពោះទ្រង់ ទៅតាមវិធីមួយដែលមានឥទ្ធិពលបំផុត។