---
title:  ការត្រៀមខ្លួនជាស្រេច ដើម្បីទទួលយកអំណោយទាន
date:   18/08/2025
---

`តើព្រះបានត្រៀមសាសន៍អ៊ីស្រាអែលយ៉ាងដូចម្តេច ដើម្បីឱ្យពួកគេបានទទួលយកអំណោយទាន នៃបញ្ញត្តិ១០ប្រការនោះ? សម្រាប់ចម្លើយ សូមអានគម្ពីរនិក្ខមនំ ១៩:៩-២៥។`

ព្រះបានប្រទានបញ្ញត្តិរបស់ទ្រង់ដល់សាសន៍អ៊ីស្រាអែល នៅត្រង់ភ្នំស៊ីណាយ។ ប៉ុន្តែ ព្រះបាន ប្រាប់រាស្ត្រទ្រង់ថា ពួកគេត្រូវត្រៀមខ្លួនបែបណាសម្រាប់បញ្ញត្តិនេះ។ សាសន៍អ៊ីស្រាអែលត្រូវតែស្អាត ពីខាងក្រៅ។ ភាពស្អាតរបស់ពួកគេបានបង្ហាញថា ពួកគេបានបម្រើព្រះទាំងស្រុង។ ពួកបណ្តាជនក៏ត្រូវតែ ត្រៀមខ្លួនជាស្រេច ដើម្បីទទួលយកសិរីល្អពីទ្រង់ដែរ។ នៅពេលដែលសិរីល្អរបស់ទ្រង់បានមកដល់ នោះ «មានឮសូរផ្គរលាន់ មានផ្លេកបន្ទោរ និងពពកយ៉ាងក្រាស់នៅលើភ្នំ ព្រមទាំងឮសូរផ្លុំស្នែងកងរំពងយ៉ាង ខ្លាំង រួចប្រជាជនទាំងអស់ដែលនៅក្នុងជំរំក៏ញ័ររន្ធត់» (និក្ខមនំ ១៩:១៦)។

បញ្ញត្តិ១០ប្រការបានបង្ហាញយើងថា ព្រះជាអ្នកណា។ បញ្ញត្តិ១០ប្រការក៏បានបង្ហាញយើងថា យើងត្រូវរស់នៅបែបណាដែរ។ បញ្ញត្តិទាំងនេះ គឺជាបញ្ញត្តិអស់កល្ប និងជាបញ្ញត្តិសម្រាប់មនុស្សគ្រប់គ្នា។ ព្រះគម្ពីរបានប្រាប់យើងថា ព្រះបានមានបន្ទូលអំពីបញ្ញត្តិ១០ប្រការ (និក្ខមនំ ១៩:១៩; និក្ខមនំ ២០:១; ចោទិយកថា ៥:៤, ៥, ២៤)។ ព្រះក៏បានចារឹកបញ្ញត្តិទ្រង់ដែរ (និក្ខមនំ ៣២:១៩; និក្ខមនំ ៣៤:១; ចោទិយកថា ១០:១, ២)។

នៅក្នុងគម្ពីរនិក្ខមនំ បញ្ញត្តិ១០ប្រការក៏បានហៅថា «ជាសេចក្តីសញ្ញា» ដែរ (ពាក្យនេះបានប្រែ មកពីពាក្យ «អ៊ីដត់ (edut)» ជាភាសាហេព្រើរ; និក្ខមនំ ៣១:១៨)។ បញ្ញត្តិ១០ប្រការមានឈ្មោះថា «សេចក្តី សញ្ញាដែលមានលាយលក្ខណ៍អក្សរ» (ពាក្យនេះប្រែមកពីពាក្យថា «ឌីប្រេ ហាបឺរីត (dibre habberit)» ជាភាសាហេព្រើរ; និក្ខមនំ ៣៤:២៨)។ នៅក្នុងគម្ពីរចោទិយកថា ព្រះបានចារឹកបញ្ញត្តិ១០ប្រការនៅលើ «បន្ទះថ្មទាំងពីរផ្ទាំង» (ចោទិយកថា ៩:១១; សូមអានខ៩ និងខ១៥ផងដែរ)។ គម្ពីរនិក្ខមនំ និងគម្ពីរ ចោទិយកថា បានឱ្យឈ្មោះបញ្ញត្តិរបស់ព្រះថាជា «បញ្ញត្តិ១០ប្រការ»។ «បញ្ញត្តិ១០ប្រការ» បានប្រែមកពី ពាក្យថា «“អាសេរេត ហេឌេបារីម” ដែលមានប្រភពមកពីពាក្យថា «ដាបា» ដែលមានន័យថា «ពាក្យ វាចា ប្រយោគ បញ្ហា វត្ថុ សុន្ទរកថា រឿង ការសន្យា ឬអ្វីមួយដែលអ្នកណាម្នាក់បានថ្លែង» (សូមអានគម្ពីរ និក្ខមនំ ៣៤:២៨; ចោទិយកថា ៤:១៣; ចោទិយកថា ១០:៤)។

នៅក្នុងព្រះគម្ពីរ មានបញ្ញត្តិ១០ប្រការ២ច្បាប់ (និក្ខមនំ ២០:១-១៧ និងចោទិយកថា ២១:៣-២១) ដែលមានលក្ខណៈខុសគ្នាតិចតួចប៉ុណ្ណោះ។ បន្ទាប់ពីបានផ្លាស់ចេញពីភ្នំស៊ីណាយ នោះលោក ម៉ូសេក៏បានសូត្របញ្ញត្តិនៅក្នុងគម្ពីរចោទិយកថា ដល់សាសន៍អ៊ីស្រាអែលអស់រយៈពេលជិត៤០ឆ្នាំដែរ មុនពេលដែលពួកគេបានចូលទៅក្នុងទឹកដីសន្យានោះ (ចោទិយកថា ១:៣, ៤; ចោទិយកថា ៤:៤៤-៤៧)។ នេះហើយជាមូលហេតុដែលនាំឱ្យបញ្ញត្តិចម្បងទាំង២នេះ មានលក្ខណៈខុសគ្នាតិចតួចប៉ុណ្ណោះ។ ទន្ទឹម គ្នានេះ នៅពេលដែលលោកប៉ុលបានមានប្រសាសន៍ថា បញ្ញត្តិគឺជាសេចក្តីស្រឡាញ់ (រ៉ូម ១៣:៨-១០) នោះគាត់ក៏បានប្រើសម្រង់មតិ ចេញពីបញ្ញត្តិ១០ប្រការនោះដែរ។ បញ្ញត្តិរបស់ព្រះគឺជាសេចក្តីស្រឡាញ់ ពីព្រះនេះឯង គឺជាព្រះនៃសេចក្តីស្រឡាញ់ (យ៉ូហានទី១ ៤:១៦)។