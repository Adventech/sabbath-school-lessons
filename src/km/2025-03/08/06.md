---
title:  បញ្ញត្តិដែលជាសេចក្តីសន្យារបស់ព្រះសម្រាប់យើង
date:   21/08/2025
---

`សូមអានគម្ពីររ៉ូម ៣:២០-២៤។ នៅក្នុងខទាំងនេះ បានចែងយ៉ាងច្បាស់ថា យើងមិនអាចសង្គ្រោះ ខ្លួនយើង ដោយសារតែការកាន់តាមបញ្ញត្តិរបស់យើងនោះឡើយ។ បើដូច្នេះមែន តើហេតុអ្វីបានជាព្រះគម្ពីរ បានចែងថា យើងត្រូវការបញ្ញត្តិនៅក្នុងជីវិតយើងនោះ?`

លោកម៉ូសេបានប្រើពាក្យហេព្រើរ «ដេបារីម (debarim)» ដើម្បីពិពណ៌នាអំពីបញ្ញត្តិ១០ប្រការ (និក្ខមនំ ៣៤:២៨; ចោទិយកថា ៤:១៣; ចោទិយកថា ១០:៤)។ តាមពិតទៅ ពាក្យនេះពុំមានន័យថា «បញ្ញត្តិ» នោះទេ ប៉ុន្តែ មានន័យថា «ពាក្យ»។ ពាក្យហេព្រើរ «ដាបា» ដែលមានន័យថា «ពាក្យ» នេះ ក៏អាចមានន័យថាជា «ពាក្យសន្យា» ផងដែរ។ នេះហើយជាមូលហេតុដែលនាំឱ្យអ្នកសរសេរព្រះគម្ពីរ បាន ប្រើពាក្យ «ដាបា» នេះ នៅក្នុងផ្នែកជាច្រើននៃព្រះគម្ពីរ ដើម្បីបង្ហាញពីគោលគំនិតនៃសេចក្តីសន្យា។

អ្នកស្រីអេឡែន ជីវ៉ៃត៍បានជួយឱ្យយើងយល់ពីគោលគំនិតនេះយ៉ាងដូច្នេះថា៖ «បញ្ញត្តិ១០ ប្រការ . . . . គឺជាពាក្យសន្យា១០យ៉ាង»។ ដកស្រង់ពី Ellen G. White Comments, The SDA Bible Commentary, volume 1, page 1105។ ដូច្នេះហើយ យើងគួរតែចាត់ទុកបញ្ញត្តិ១០ប្រការនេះថា ជា ពាក្យសន្យាដែលមានប្រភពមកពីព្រះ។ ពាក្យសន្យាទាំងនេះនឹងដឹកនាំយើង ឱ្យដើរនៅក្នុងផ្លូវត្រឹមត្រូវ។ ដ្បិតនៅពេលណាដែលយើងដើរនៅក្នុងផ្លូវនេះ (បញ្ញត្តិរបស់ព្រះ) នោះទ្រង់នឹងប្រទានពរដល់យើង ហើយ ទ្រង់ក៏នឹងធ្វើការអស្ចារ្យដើម្បីយើងដែរ។ ប៉ុន្តែ យើងត្រូវតែគោរពតាមបញ្ញត្តិរបស់ទ្រង់។

`សូមអានគម្ពីររ៉ូម ១០:៤។ នៅក្នុងខនេះ លោកប៉ុលបានមានប្រសាសន៍ថា ព្រះយេស៊ូវគឺជា «ចុងបំផុត» នៃបញ្ញត្តិនេះ? តើយើងយល់យ៉ាងដែរ អំពីពាក្យពេចន៍របស់លោកប៉ុលនៅត្រង់ចំណុចនេះ?`

លោកប៉ុលបានមានប្រសាសន៍ថា ព្រះយេស៊ូវគឺជា «ថេឡូស (telos) (ចុងបញ្ចប់)» នៃបញ្ញត្តិ នេះ។ លោកប៉ុលមិនបានបង្ហាញថា ព្រះយេស៊ូវបានបោះបង់ចោលបញ្ញត្តិ១០ប្រការនេះទេ។ ផ្ទុយទៅវិញ គាត់ចង់បង្ហាញថា ព្រះយេស៊ូវគឺជាហេតុផលដែលនាំឱ្យបញ្ញត្តិបានតាំងឡើងវិញ។ ដូច្នេះហើយ ការសុគត របស់ព្រះយេស៊ូវនៅលើឈើឆ្កាង ពុំមានន័យថា យើងលែងត្រូវការបញ្ញត្តិ ឬបញ្ញត្តិនេះលែងសំខាន់ទៀត នោះឡើយ។

លោកប៉ុលបានមានប្រសាសន៍ថា បញ្ញត្តិ១០ប្រការមានសារៈសំខាន់ ហើយគាត់ក៏បានមាន ប្រសាសន៍ថា យើងនឹងត្រូវការបញ្ញត្តិនេះជានិច្ច ដើម្បីឱ្យវាបានដឹកនាំយើង និងបង្រៀនយើងផងដែរ (រ៉ូម ៣:៣១; កូរិនថូសទី១ ៧:១៩; កាឡាទី ៥:៦)។ ពាក្យថា «ថេឡូស់» មិនមែនសំដៅលើពេលវេលានោះទេ។ ពីព្រោះគ្មានគ្រាណា យើងនឹងត្រូវឈប់កាន់តាមបញ្ញត្តិរបស់ព្រះនេះឡើយ។ ប៉ុន្តែ យើងនឹងត្រូវការបញ្ញត្តិ នេះជានិច្ចវិញ។ ដូច្នេះហើយ យើងមិនគួរនិយាយថា ព្រះយេស៊ូវបានបោះបង់ចោលបញ្ញត្តិ១០ប្រការនេះ ឡើយ។ ប៉ុន្តែ ទ្រង់គឺជាហេតុផលដែលបញ្ញត្តិនេះបានតាំងឡើងវិញ។

`តើបញ្ញត្តិបានបង្ហាញយើងយ៉ាងដូចម្តេចអំពីព្រះយេស៊ូវ? តើបញ្ញត្តិបានឆ្លុះបញ្ចាំងអ្វីខ្លះអំពី ខ្លួនយើង ដែលបានជួយឱ្យយើងយល់ពីមូលហេតុដែលយើងត្រូវការទ្រង់នោះ?`