---
title:  ការសិក្សាបន្ថែម៖
date:   22/08/2025
---

សូមអាន Ellen G. White, “The Law Given to Israel,” page 303-310, and “Satan’s Enmity Against the Law,” pages 331-342, in Patriarchs and Prophets។

«ព្រះបានធ្វើរឿងអស្ចារ្យមួយចំនួន នៅពេលដែលទ្រង់បានថ្លែងបញ្ញត្តិរបស់ទ្រង់ដល់រាស្ត្ររបស់ ទ្រង់។ នៅពេលដែលពួកគេឃើញរឿងអស្ចារ្យទាំងអស់នេះ ពួកគេបានដឹងថា បញ្ញត្តិរបស់ព្រះមានសារៈ សំខាន់ណាស់។ ព្រះចង់ឱ្យរាស្ត្ររបស់ទ្រង់យល់ថា រឿងគ្រប់យ៉ាងដែលមានទំនាក់ទំនងជាមួយនឹងការ ថ្វាយបង្គំរបស់ទ្រង់ គឺជារឿងដ៏ពិសេស និងបរិសុទ្ធ»។ ដកស្រង់ពី Ellen G. White, Patriarchs and Prophets, page 303, adapted។

សព្វថ្ងៃនេះ បញ្ញត្តិអំពីរបៀបដែលយើងគួរតែលើកតម្កើងព្រះនេះ មានសារៈសំខាន់ណាស់។ នៅពេលដែលយើងបានយល់ថា ព្រះទ្រង់ស្មោះត្រង់ និងមានអំណាចខ្លាំងពូកែ នោះយើងនឹងថ្វាយបង្គំ ទ្រង់ដោយការគោរពមិនខាន។ ហើយនៅពេលដែលយើងបានឃើញសិរីល្អរបស់ព្រះ នោះចិត្តរបស់យើង ក៏នឹងអរព្រះគុណព្រះដែរ។ បន្ទាប់មក យើងនឹងលះបង់អំនួតទាំងអស់ចេញពីចិត្តរបស់យើង។ កាលណាដែលយើងកាន់តែឃើញសេចក្តីស្រឡាញ់ដ៏បរិសុទ្ធរបស់ព្រះ នោះយើងក៏កាន់តែមើលឃើញថា ខ្លួនយើងមិនមែនជាមនុស្សល្អឥតខ្ចោះដែរ។ យើងនឹងចង់ឱ្យទ្រង់ផ្លាស់ប្តូរជីវិតរបស់យើង។ លើសពីនេះ ទៅទៀត នោះ ចិត្តរបស់យើងក៏ចង់ក្លាយដូចជាព្រះយេស៊ូវដែរ។

នៅពេលដែលយើងបានដឹងថា ខ្លួនយើងជាអ្នកណាហើយ នោះយើងនឹងពឹងផ្អែកទាំងស្រុងទៅលើព្រះ ដើម្បីឱ្យទ្រង់សង្គ្រោះយើង។ ទន្ទឹមគ្នានេះ ព្រះយេស៊ូវក៏បានមានបន្ទូលថា បើសិនជាយើង ទទួលយកព្រះថា ជាព្រះអម្ចាស់ និងជាព្រះអង្គសង្គ្រោះរបស់យើង នៅពេលនោះ សេចក្តីបង្គាប់របស់ទ្រង់ក៏ មិនពិបាកឱ្យយើងគោរពតាមដែរ (ម៉ាថាយ ១១:២៨-៣០)។ ព្រះយេស៊ូវបានមានបន្ទូលថា បញ្ញត្តិរបស់ទ្រង់ នឹងត្រូវបន្តជារៀងរហូត (ម៉ាថាយ ៥:១៧-២០)។ ដូច្នេះហើយ នៅពេលដែលយើងកាន់តាមបញ្ញត្តិរបស់ព្រះ ដោយសារតែយើងស្រឡាញ់ និងដឹងគុណចំពោះទ្រង់ នោះយើងក៏នឹងស្ថិតនៅក្នុងចំណងប្រោសលោះ ជាមួយនឹងទ្រង់ផងដែរ។

**សំណួរពិភាក្សា**

`ពួកបណ្តាជនបានត្រៀមខ្លួនជាស្រេច ដើម្បីឱ្យព្រះប្រទានបញ្ញត្តិរបស់ទ្រង់ដល់ពួកគេ។ រឿងដែល ពួកគេបានធ្វើនេះ បានជួយឱ្យពួកគេយល់ដឹងថា បញ្ញត្តិរបស់ព្រះ គឺជាបញ្ញត្តិពិសេស និងបរិសុទ្ធ។ សព្វ ថ្ងៃនេះ នៅក្នុងនាមជាក្រុមជំនុំ តើយើងអាចធ្វើអ្វីខ្លះ ដើម្បីជួយឱ្យយើងនឹកចាំថា ព្រះទ្រង់បរិសុទ្ធនោះ?`

`សូមគិតអំពីសេចក្តីសញ្ញារបស់ព្រះ នៅក្នុងផ្នែកនេះដែលបានចែងថា៖ «យើងនឹងដើរនៅកណ្ដាលពួកអ្នក ព្រមទាំងធ្វើជាព្រះដល់អ្នករាល់គ្នា ហើយអ្នករាល់គ្នានឹងធ្វើជារាស្ត្ររបស់យើង» (លេវីវិន័យ ២៦:១២)។ តើសព្វថ្ងៃនេះ សេចក្តីសន្យានេះមានន័យដូចម្តេចសម្រាប់លោកអ្នក? តើយើងគួរតែបង្ហាញសេចក្តី ពិតនេះ តាមរយៈជីវិតរបស់យើងម្នាក់ៗ ហើយនិងក្រុមជំនុំទាំងមូលនោះដោយរបៀបណា?`

`នៅពេលដែលព្រះបង្គាប់ឱ្យយើងធ្វើអ្វីមួយ នោះទ្រង់នឹងប្រទានកម្លាំងដល់យើង ដើម្បីឱ្យយើងធ្វើ កិច្ចការនេះ។ (សូមអាន Ellen G. White, Christ’s Object Lessons, page 333)។ តើយើងបាន រស់នៅតាមសេចក្តីសន្យានេះយ៉ាងដូចម្តេច?`