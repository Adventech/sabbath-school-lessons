---
title:  បំណងប្រាថ្នាដែលបានក្លាយជាការពិត
date:   22/08/2025
---

នៅក្នុងប្រទេសហ្សាំប៊ី (Zambia) នាងអេនីយ៉ា នីងងូលូបេ (Eniah Ngulube) បានធំធាត់ឡើង នៅក្នុងគ្រួសារមិនមែនជាអាត់វេនទីស្ទ ប៉ុន្តែ ពួកគេបានថ្វាយបង្គំនៅថ្ងៃសប្បាតហ៍ ដែលជាថ្ងៃទី៧។ ដើម្បី បន្ថែមទៅលើថ្ងៃសប្បាតហ៍ ក្រុមជំនុំនៃឪពុកម្តាយរបស់នាង បានបង្រៀនថា អ្នកជំងឺគួរតែបដិសេធថ្នាំពេទ្យ ដោយបែរមកស្វែងរកការអធិស្ឋានពីអ្នកដឹកនាំនៃព្រះវិហារវិញ។ បើសិនជាអ្នកជំងឺស្លាប់ នោះក្រុមជំនុំបានចាត់ទុកការស្លាប់នេះថា ជាព្រះហឫទ័យព្រះវិញ។ សមាជិកក្រុមជំនុំជាច្រើននាក់ បានបាត់បង់ជីវិត ដោយសារតែជំងឺគ្រុនចាញ់ និងជំងឺផ្សេងៗទៀត ដែលអាចព្យាបាលបាន។

នាងអេនីយ៉ាស្រឡាញ់ឪពុកម្តាយនាង និងជំនឿរបស់ពួកគេ។ ប៉ុន្តែ នៅពេលដែលនាងធំ ដឹងក្តី នោះនាង និងប្អូនស្រីនាងបានចាប់ផ្តើមទៅព្រះវិហារនៅថ្ងៃអាទិត្យវិញ។ បងប្អូនទាំង៥នាក់របស់ នាង បានចូលជាសមាជិកនៃព្រះវិហារសេវេនដេយអាត់វេនទីស្ទទី៧ និងបានបន្តថ្វាយបង្គំជារៀងរាល់ថ្ងៃ សប្បាតហ៍។ ឪពុកម្តាយរបស់ពួកគេ ក៏មិនខ្វល់ថា ពួកគេទៅថ្វាយបង្គំនៅព្រះវិហារណាដែរ។

នៅពេលដែលនាងមានវ័យជំទង់ នាងក៏ចង់ក្លាយជាគិលានុបដ្ឋាយិកាម្នាក់ផងដែរ។ បើទោះបីជា សាសនាចាស់របស់នាង ធ្លាប់បានបង្រៀននាងឱ្យបដិសេធថ្នាំពេទ្យក៏ដោយ ក៏នាងនៅតែប្រាថ្នាចង់មើលថែ អ្នកជំងឺ។ នាងមានបំណងប្រាថ្នា ចង់សិក្សានៅឯសាលាគិលានុបដ្ឋាយិកាអាត់វេនទីស្ទមវ៉ាមី (Mwami) នៅក្នុងទីក្រុងឈីប៉ាតា (Chipata) ដែលមានចម្ងាយប្រហែលជា៣២គីឡូម៉ែត្រ ពីផ្ទះរបស់នាង។ នៅពេល ដែលនាងបានរៀនចប់ថ្នាក់វិទ្យាល័យ នោះនាងបានចែករំលែកចំណង់របស់នាង ជាមួយនឹងបងប្រុស ខេនស៊ុន (Kenson) ដែលជាចាស់ទុំនៃព្រះវិហារអាត់វេនទីស្ទ។ លោកខេនស៊ុនពេញចិត្តនឹងគោលគំនិតថា ប្អូនស្រីគាត់ចង់សិក្សានៅក្នុងសាលាអាត់វេនទីស្ទនេះណាស់ ដូច្នេះហើយ លោកខេនស៊ុនបានទាក់ទង ទៅកាន់ប្រធានតំបន់នៃប្រទេសហ្សាំប៊ីខាងកើត នៅពេលដែលសាលារៀនបានបើកទទួលឈ្មោះចូលរៀន សម្រាប់ឆ្នាំសិក្សាបន្ទាប់ទៀត។ នៅពេលដែលលោកខេនស៊ុនបានដឹងថា សាលារៀនបានឈប់ទទួល ឈ្មោះហើយ នោះគាត់បានស្នើសុំកន្លែងមួយ សម្រាប់ប្អូនស្រីគាត់។ លោកម៉ូសេ បាន់ដា (Moses Banda) ដែលជាប្រធាននៃតំបន់ហ្សាំប៊ីខាងកើត បានទូរស័ព្ទទៅកាន់សាលារៀន ហើយបានដឹងថា សាលារៀនហាក់ ដូចជាគ្មានកន្លែង ដែលនាងអាចចូលបានឡើយ ពីព្រោះថ្នាក់ទាំងអស់ មានសិស្សពេញហើយ។ ប៉ុន្តែ ១ថ្ងៃ ឬ២ក្រោយមក សាលារៀនបានរកឃើញកន្លែងមួយសម្រាប់នាង។ នៅពេលដែលនាងអេនីយ៉ាបាន ឮដូច្នេះ នាងស្ទើតែមិនជឿ ជាពិសេសនោះ នាងក៏មិនមែនជាសេវេនដេយអាត់វេនទីស្ទដែរ។ ក្តីស្រមៃរបស់ នាង បានក្លាយជាការពិត។

បន្ទាប់ពីនាងបានមកដល់សាលារៀនអស់រយៈពេលមួយអាទិត្យ សាលារៀនបានធ្វើកម្មវិធីសប្តាហ៍នៃបទបង្ហាញខាងឯវិញ្ញាណ។ ចិត្តរបស់នាងបានផុសផុលឡើង ខណៈពេលដែលនាងបានស្តាប់ លោកហ្គតហ្វ្រេយ សៀងហ្គា ដែលជាវាគ្មិនពីក្រុមប៉ូលិសហ្សាំប៊ី អធិប្បាយអំពីពិធីបុណ្យជ្រមុជទឹកនោះ។ នាងមិនដែលធ្លាប់បានទទួលបុណ្យជ្រមុជទឹក ដោយការមុជចូលទៅក្នុងទឹកនោះឡើយ។ ប៉ុន្តែ នាងបាន គិតថា សូមឱ្យទូលបង្គំបានជ្រមុជទឹក ដូចជាព្រះយេស៊ូវផងចុះ។ នៅចុងបញ្ចប់នៃសប្តាហ៍នោះ នាង អេនីយ៉ាបានទទួលបុណ្យជ្រមុជទឹក និងបានចូលជាសមាជិកនៃក្រុមជំនុំអាត់វេនទីស្ទ។

នាងអេនីយ៉ាគឺជាសិស្សម្នាក់នៅក្នុងចំណោមសិស្សទាំងអស់ ដែលបានលូតលាស់នៅក្នុងការ យល់ដឹង អំពីព្រះយេស៊ូវនៅឯសាលារៀនគិលានុបដ្ឋាយិកាអាត់វេនទីស្ទមវ៉ាមី បានប្រាប់រឿងនេះដល់ លោក អ៊ីម៉ាញូអែល មវេល (Emmanual Mwale) ដែលជាអ្នកសម្របសម្រួលបេសកកម្មអាត់វេនទីស្ទ សម្រាប់តំបន់ហ្សាំប៊ីខាងកើត។ ដូច្នេះហើយ លោកអ៊ីម៉ាញូអែលបាននិយាយថា «មានសិស្សជាច្រើននាក់

ដែលមិនមែនជាអាត់វេនទីស្ទ ដូចជានាងអេនីយ៉ានេះ បានចូលមករៀននៅក្នុងសាលា គិលានុបដ្ឋាយិកា អាត់វេនទីស្ទមវ៉ាមី។ សាលារៀននេះ បានចែករំលែកសេចក្តីស្រឡាញ់ របស់ព្រះយេស៊ូវ ជាមួយនឹងសិស្ស ថ្មីៗជារៀងរាល់ឆ្នាំយ៉ាងសកម្ម»។