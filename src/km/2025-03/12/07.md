---
title:  ការសិក្សាបន្ថែម៖
date:   19/09/2025
---

សូមអាន Ellen G. White, “Idolatry at Sinai,” pages 327-330, in Patriarchs and Prophets។

ឪពុក និងកូនប្រុសតូចរបស់គាត់ បានទៅលេងព្រះវិហារ នៅក្នុងថ្ងៃដែលមានពពកសក្បុស។ ពួកគេបានសម្លឹងមើលបង្អួចពណ៌ ដែលមានរូបភាពយ៉ាងស្រស់ស្អាត បង្ហាញអំពីរឿងផ្សេងៗគ្នានៅក្នុងព្រះគម្ពីរ។ រំពេចនោះ ព្រះអាទិត្យបានជះពន្លឺមកកាន់កញ្ចក់ ដែលមានរូបភាពជាមនុស្ស ធ្វើឱ្យរូបភាព ទាំងនោះផ្លាតពន្លឺឡើង។ នៅពេលនោះ ក្មេងប្រុសតូចបានសួរឪពុកគាត់ថា «ប៉ា មនុស្សនៅរូបគំនូទាំងនោះ គឺជាអ្នកណា?»។ ឪពុកមិនបានយល់ដឹងច្រើនអំពីក្រុមគ្រីស្ទាន ព្រះយេស៊ូវ ឬសិស្សរបស់ទ្រង់នោះទេ។ ប៉ុន្តែ ឪពុកបាននិយាយភ្លាមៗថា «មនុស្សទាំងនោះគឺជាក្រុមគ្រីស្ទាន»។ រូបភាពដ៏ភ្លឺចែងចាំងនេះ បានដក់ជាប់ នៅក្នុងគំនិតនៃក្មេងប្រុសម្នាក់នោះ។ ក្រោយមកទៀត នៅក្នុងថ្នាក់ គ្រូបង្រៀនរបស់ក្មេងប្រុសម្នាក់នោះ បានសួរថា «កូនៗ តើកូនៗដឹងថា ក្រុមគ្រីស្ទានគឺជាអ្នកណាដែរឬទេ?»។ ក្មេងប្រុសម្នាក់នោះបាននឹកចាំពី រូបភាព ដែលបានផ្លាតពន្លឺនៅក្នុងព្រះវិហារ។ ដូច្នេះហើយ គាត់បានឆ្លើយថា «អ្នកគ្រូ ខ្ញុំស្គាល់ក្រុមគ្រីស្ទាន។ ពួកគេគឺជា មនុស្សដែលមានពន្លឺចែងចាំង»។ ដូចគ្នានេះដែរ ព្រះយេស៊ូវក៏បានបង្គាប់សិស្សរបស់ទ្រង់ថា «ចូរឲ្យពន្លឺរបស់ អ្នករាល់គ្នាភ្លឺដល់មនុស្សលោកយ៉ាងនោះដែរ ដើម្បីឲ្យគេឃើញការល្អរបស់អ្នករាល់គ្នា ហើយសរសើរតម្កើង ដល់ព្រះវរបិតារបស់អ្នករាល់គ្នាដែលគង់នៅស្ថានសួគ៌» (ម៉ាថាយ ៥:១៦)។ ដូច្នេះហើយ មានតែមនុស្ស ដែលមានពន្លឺចែងចាំងប៉ុណ្ណោះ ដែលអាចធ្វើឱ្យអ្នកដទៃផ្លាស់ប្តូរជីវិតរបស់ពួកគេឱ្យបាន ប្រសើរឡើង។

**សំណួរពិភាក្សា**

`«យើងត្រូវតែចូលមករកព្រះ ជាមួយនឹងចិត្តដែលគ្មានអំនួត។ ហើយយើងក៏ត្រូវតែមានចិត្តសប្បុរស ចិត្តដែលចេះគិតគូរ ចិត្តស្រឡាញ់ ចិត្តទន់ភ្លន់ និងចិត្តដែលមានពេញដោយក្តីអាណិតអាសូរដែរ។ បើសិនជា លោកអ្នកមានចិត្តបែបនេះ នោះមនុស្ស១០០នាក់នឹងក្លាយទៅជាគ្រីស្ទាន ដោយបានចាប់ផ្តើមត្រឹមតែ មនុស្សម្នាក់ ដែលបានទទួលយកព្រះអង្គសង្គ្រោះនៅពេលឥឡូវនេះវិញ» (Ellen G. White, Testimonies for the Church, volume 9, page 189, adapted។ តើនៅក្នុងសម្រង់មតិនេះ បានបង្កប់សារអ្វីខ្លះ សម្រាប់យើងទាំងអស់គ្នា ទាក់ទងទៅនឹងរបៀបដែលសកម្មភាព គោលគំនិត អារម្មណ៍ និងឥរិយាបថ របស់យើង អាចជួយនាំមនុស្សមកកាន់ព្រះយេស៊ូវ ឬរុញច្រានពួកគេឱ្យចេញពីទ្រង់?`

`គម្ពីរនិក្ខមនំ ៣៤:៦, ៧ ត្រូវបានចាត់ទុកថា ជាគម្ពីរយ៉ូហាន ៣:១៦ ដែលចែងនៅក្នុងគម្ពីរសញ្ញាចាស់។ តើហេតុអ្វីបានជាគម្ពីរនិក្ខមនំ ៣៤:៦, ៧ នេះ បានរាប់ថា ជាគម្ពីរយ៉ូហាន ៣:១៦ ទៅវិញ?`

`តើលោកអ្នកអាចបកស្រាយអំពីសិរីលម្អរបស់ព្រះ នៅក្នុងគម្ពីរនិក្ខមនំ ៣៤:៦, ៧ នេះ ទៅកាន់មនុស្ស ដែលបានសួរលោកអ្នកថា ព្រះរបស់លោកអ្នកជាអ្នកណានោះយ៉ាងដូចម្តេច?`

`នៅក្នុងថ្នាក់ ចូរសូមឱ្យសមាជិកពិភាក្សាគ្នាអំពីរបៀប ដែលគ្រីស្ទានបានផ្លាស់ប្តូរជីវិតរបស់ពួកគេ។ តើមនុស្សដែលមានចិត្តស្រឡាញ់ មានចិត្តអត់ធ្មត់ និងមានចិត្តលើកលែងទោស បានផ្លាស់ប្តូរជីវិតលោកអ្នក ឱ្យប្រសើរឡើងដោយរបៀបណា? តើ «គ្រីស្ទាន» ដែលមានចិត្តកាចសាហាវ ឬមានចិត្តដែលពេញទៅ ដោយអំនួតនោះ បានធ្វើឱ្យលោកអ្នកមានអារម្មណ៍យ៉ាងដូចម្តេចដែរ នៅក្នុងដំណើររបស់លោកអ្នកជាមួយ នឹងព្រះនោះ?`