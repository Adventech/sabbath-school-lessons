---
title:  ព្រះបានបង្ហាញសិរីល្អរបស់ទ្រង់ដល់លោកម៉ូសេ
date:   17/09/2025
---

`តើព្រះបានបង្ហាញសិរីល្អរបស់ទ្រង់ដល់លោកម៉ូសេដោយរបៀបណា? សម្រាប់ចម្លើយ សូម អានគម្ពីរនិក្ខមនំ ៣៤:១-២៨។`

លោកម៉ូសេបានចាប់ផ្តើមដំណើរឡើងភ្នំរបស់គាត់ នៅពេលព្រឹកព្រលឹម។ គាត់ក៏ត្រូវយកថ្ម ២ផ្ទាំងឡើង ដែលដូចជាថ្មដែលគាត់បានបំបែកកាលពីលើកមុននោះទៅដែរ (និក្ខមនំ ៣២:១៩)។ ហើយ នេះក៏ជាលើកទី៧ដែរ ដែលគាត់បានជួបជាមួយនឹងព្រះនៅលើភ្នំស៊ីណាយ។ ចំណែកឯ៦លើកផ្សេងទៀត ដែលលោកម៉ូសេបានឡើងទៅលើភ្នំនោះ បានចែងនៅក្នុង (១) និក្ខមនំ ១៩:៣, ៧; (២) និក្ខមនំ ១៩:៨, ១៤; (៣) និក្ខមនំ ១៩:២០, ២៥; (៤) និក្ខមនំ ២០:២១; និក្ខមនំ ២៤:៣; (៥) និក្ខមនំ ២៤:៩, ១២-១៨; និក្ខមនំ ៣២:១៥ និង (៦) និក្ខមនំ ៣២:៣០, ៣១។

ម្តងនេះ លោកម៉ូសេបានត្រៀមខ្លួនជាស្រេច ដើម្បីសម្លឹងមើលសិរីលម្អរបស់ព្រះ។ សិរីល្អរបស់ ព្រះត្រូវបានបង្ហាញតាមរយៈការប្រកាសដ៏អស្ចារ្យ ដែលទ្រង់បានថ្លែងអំពីអង្គទ្រង់។ ការប្រកាសនេះគឺ ជាការបកស្រាយដ៏សំខាន់បំផុត ដែលស្តីអំពីអត្តសញ្ញាណរបស់ព្រះ។ ហើយយើងក៏អាចមើលឃើញ គោលគំនិតដដែលទាំងអស់នេះ តាមរយៈព្រះគម្ពីរផងដែរ (ជនគណនា ១៤:១៨; នេហេមា ៩:១៧; ទំនុក-

តម្កើង ១០៣:៨; យូ៉អែល ២:១៣; យ៉ូណាស ៤:២)។ ដ្បិតការប្រកាសរបស់ព្រះនៅក្នុងគម្ពីរនិក្ខមនំ ៣៤:

១-២៨ នេះ គឺជាគម្ពីរយ៉ូហាន ៣:១៦ ដែលបានបង្កប់នៅក្នុងគម្ពីរសញ្ញាចាស់នេះឯង។ ដូច្នេះហើយ បានជាអ្នកសរសេរព្រះគម្ពីរបានស្វែងរកគោលគំនិតនេះបន្ថែមទៀត នៅក្នុងផ្នែកផ្សេងៗនៃព្រះគម្ពីរ ដើម្បី ឱ្យទទួលបានការយល់ដឹងអំពីសេចក្តីស្រឡាញ់ និងសេចក្តីមេត្តារបស់ទ្រង់។

នៅពេលដែលព្រះបានបកស្រាយព្រះនាមទ្រង់ដល់លោកម៉ូសេ នោះគាត់បានក្រាបចុះថ្វាយបង្គំ ព្រះអម្ចាស់។ ទន្ទឹមគ្នានេះ នៅពេលដែលយើងបានឃើញសេចក្តីស្រឡាញ់ សេចក្តីមេត្តា និងការលើកលែង ទោសរបស់ព្រះ នោះយើងនឹងចង់ចូលមករកព្រះយេស៊ូវ។ ហើយនៅពេលដែលយើងបានឃើញសេចក្តី ស្រឡាញ់របស់ទ្រង់ នោះយើងក៏ចាប់ផ្តើមស្រឡាញ់ទ្រង់ដែរ ពីព្រោះសេចក្តីស្រឡាញ់នេះនឹងដឹកនាំយើង ឱ្យគោរពបម្រើទ្រង់។ ហើយដោយសារតែទ្រង់ស្រឡាញ់យើង នោះយើងក៏ត្រូវតែស្រឡាញ់ទ្រង់វិញដែរ (យ៉ូហានទី១ ៤:១៩)។

តាមរយៈសេចក្តីប្រកាស ដែលព្រះបានថ្លែងអំពីសេចក្តីស្រឡាញ់របស់ទ្រង់នេះ នោះព្រះបាន សន្យានឹងលោកម៉ូសេថា ទ្រង់នឹងធ្វើការអស្ចារ្យសម្រាប់រាស្ត្ររបស់ទ្រង់។ ទ្រង់ក៏នឹងដឹកនាំពួកគេចូលទៅក្នុងទឹកដីសន្យាដែរ ដ្បិតទ្រង់បានតាំងសេចក្តីសន្យារបស់ទ្រង់ ជាមួយនឹងរាស្ត្រទ្រង់ម្តងទៀត។ ទ្រង់ ក៏បានសន្យាថា សាសន៍ដទៃទៀតនឹងបានឃើញសិរីលម្អ និងអំណាចនៃភក្តីភាពរបស់ទ្រង់។ «ព្រះអង្គមានព្រះបន្ទូលថា៖ “មើល៍ យើងតាំងសញ្ញាថា នៅមុខប្រជាជនរបស់អ្នកទាំងអស់គ្នា យើងនឹងធ្វើការអស្ចារ្យ ជាការដែលមិនធ្លាប់កើតមានយ៉ាងដូច្នោះ នៅអស់ទាំងនគរលើផែនដី និងនៅក្នុងចំណោមអស់ទាំងសាសន៍ដែលអ្នករស់នៅ គេនឹងឃើញការរបស់ព្រះយេហូវ៉ា ដ្បិតការដែលយើងនឹងប្រោសដល់អ្នក គឺជាការគួរស្ញែងខ្លាច”» (និក្ខមនំ ៣៤:១០)។

ប៉ុន្តែ សាសន៍អ៊ីស្រាអែលត្រូវតែគោរពតាមព្រះ និងកាន់តាមបញ្ញត្តិទាំង១០ប្រការរបស់ទ្រង់។ បើសិនជាពួកគេធ្វើដូច្នេះ នោះពួកគេនឹងសប្បាយរីករាយជាមួយនឹងភាពជោគជ័យ។ ដ្បិតព្រះបានសូម ឱ្យលោកម៉ូសេសរសេរសេចក្តីសន្យា ដែលពួកគេបានរំលងនោះឡើងវិញ (និក្ខមនំ ៣៤:២៧, ២៨)។