---
title:  «សូមបង្ហាញទូលបង្គំ នូវសិរីល្អរបស់ទ្រង់»
date:   13/09/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

និក្ខមនំ ៣៣:៧-១១; និក្ខមនំ ៣៣:១២-១៧; និក្ខមនំ ៣៣:១៨-២៣; និក្ខមនំ ៣៤:១-២៨; និក្ខមនំ ៣៤:២៩-៣៥។

> <p>ខចងចាំ៖</p>
> «ព្រះយេហូវ៉ាយាងកាត់នៅមុខលោក ហើយប្រកាសថា៖ “យេហូវ៉ា យេហូវ៉ា ជាព្រះប្រកប ដោយព្រះហឫទ័យមេត្តាករុណា ប្រណីសន្តោស ព្រះអង្គយឺតនឹងខ្ញាល់ មានព្រះហឫទ័យសប្បុរស ហើយស្មោះត្រង់ជានិច្ច។ ព្រះអង្គមានព្រះហឫទ័យមេត្តាករុណាដល់មនុស្សទាំងពាន់ ក៏អត់ទោសចំពោះអំពើទុច្ចរិត អំពើរំលង និងអំពើបាប ប៉ុន្តែ ព្រះអង្គមិនរាប់មនុស្សមានទោសថា ជាឥតទោសឡើយ ព្រះអង្គដាក់ទោសចំពោះអំពើទុច្ចរិតរបស់ឪពុក រហូតដល់កូនចៅ ដល់បី ហើយបួនជំនាន់ផង”» (និក្ខមនំ ៣៤:៦, ៧)។

យើងទាំងអស់គ្នាត្រូវការការលូតលាស់ តាមរយៈការដើររបស់យើងជាមួយនឹងព្រះ។ បើសិន ជាគ្មានការលូតលាស់ទេ នោះយើងប្រាកដជាស្លាប់មិនខាន។ ទាក់ទងទៅនឹងចំណុចនេះ ព្រះគម្ពីរបាន ចែងថា៖ «សូមអ្នករាល់គ្នាចម្រើនឡើងក្នុងព្រះគុណ និងការស្គាល់ព្រះយេស៊ូវគ្រីស្ទ ជាព្រះអម្ចាស់ និង ជាព្រះអង្គសង្គ្រោះរបស់យើង។ សូមថ្វាយសិរីល្អដល់ព្រះអង្គ នៅពេលឥឡូវនេះ និងដរាបដល់អស់កល្ប ជានិច្ច។ អាម៉ែន»។ (ពេត្រុសទី២ ៣:១៨)។ ប៉ុន្តែ យើងក៏ត្រូវតែសុខចិត្តលូតលាស់ដែរ ដ្បិតយើងកំពុង តែរៀននៅក្នុងសាកលវិទ្យាល័យរបស់ព្រះ ជារៀងរាល់ថ្ងៃ។ នៅក្នុងសាកលវិទ្យាល័យនេះ យើងនឹង រៀនរហូតដោយគ្មានទីបញ្ចប់ឡើយ។ យើងនឹងក្លាយជាសិស្ស ដែលតែងតែរៀនជារៀងរហូត។ ដូច្នេះ ហើយ នៅពេលដែលលោកអ្នកបានលូតលាស់ នោះមានន័យថា លោកអ្នកក៏អាចល្អឥតខ្ចោះនៅក្នុង ផ្នែកទាំងអស់ នៃជីវិតលោកអ្នកដែរ បើសិនជាលោកអ្នកបានអនុញ្ញាតឱ្យព្រះ ជួយឱ្យលោកអ្នកក្លាយទៅជាបុគ្គលម្នាក់ ដែលទ្រង់បានសព្វព្រះទ័យតាមរយៈព្រះយេស៊ូវ។

សប្តាហ៍នេះ យើងនឹងសិក្សាពីរបៀបដែលលោកម៉ូសេបានដឹង និងបានធ្វើតាមបញ្ញត្តិរបស់ ព្រះ។ ដោយសារតែលោកម៉ូសេបានធ្វើរឿងទាំងនេះឯង ទើបគាត់បានលូតលាស់ឡើង នៅក្នុងដំណើររបស់គាត់ជាមួយនឹងព្រះ។