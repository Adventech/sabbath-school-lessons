---
title:  សូមបង្ហាញទូលបង្គំ នូវសិរីល្អរបស់ទ្រង់
date:   16/09/2025
---

បន្ទាប់ពីសាសន៍អ៊ីស្រាអែលបានថ្វាយបង្គំរូបសំណាកគោមាស នោះលោកម៉ូសេបានសូមឱ្យ ព្រះបង្ហាញសេចក្តីមេត្តាដល់រាស្ត្ររបស់ទ្រង់។ លោកម៉ូសេចង់ដឹងប្រាកដថា ព្រះអម្ចាស់នឹងដឹកនាំសាសន៍ អ៊ីស្រាអែលទៅកាន់ទឹកដីសន្យាបន្តទៅទៀត។ ដ្បិតនៅក្នុងជម្រៅចិត្តរបស់គាត់ ក៏ចង់ស្គាល់ព្រះអម្ចាស់ ឱ្យកាន់តែច្បាស់លាស់ដែរ។

`តើព្រះបានឆ្លើយតបយ៉ាងដូចម្តេចទៅកាន់សេចក្តីប្រាថ្នា ដែលលោកម៉ូសេចង់ឃើញសិរីល្អរបស់ ទ្រង់នោះ? សម្រាប់ចម្លើយ សូមអានគម្ពីរនិក្ខមនំ ៣៣:១៨-២៣។`

លោកម៉ូសេបានសួរព្រះថា «សូមព្រះអង្គមេត្តាបង្ហាញឲ្យទូលបង្គំឃើញសិរីល្អរបស់ព្រះអង្គផង» (និក្ខមនំ ៣៣:១៨)។ មែនហើយ ព្រះបានបង្ហាញសិរីល្អរបស់ទ្រង់ដល់លោកម៉ូសេ។ ប៉ុន្តែ នៅពេលដែល ព្រះបានឆ្លើយតបនឹងគាត់ តើលោកអ្នកបានឃើញពីរបៀបដែលទ្រង់បានសន្យាថា ទ្រង់នឹងបង្ហាញ «សេចក្តី ស្រឡាញ់ និងសេចក្តីមេត្តា» របស់ទ្រង់ដល់លោកម៉ូសេដែរឬទេ (ខ១៩)»? បើដូច្នេះមែន តើព័ត៌មាននេះ បានប្រាប់យើងអ្វីខ្លះ? ព័ត៌មាននេះបានប្រាប់ថា យើងអាចនិយាយបានថា សិរីល្អរបស់ព្រះ គឺជាសេចក្តី ស្រឡាញ់ និងសេចក្តីមេត្តារបស់ទ្រង់ (សូមអាន Ellen G. White, The Acts of the Apostles, page 576; Christ’s Object Lessons, pages 414, 415; Prophets and Kings, page 313)។

«ព្រះនឹងទទួលបាននូវការសរសើរតម្កើង និងការលើកតម្កើង នៅពេលដែលកូនៗរបស់ទ្រង់បានទទួលយកសេចក្តីស្រឡាញ់ និងសេចក្តីមេត្តារបស់ទ្រង់។ ទ្រង់ចង់ឃើញមនុស្សលោកទាំងប្រុសទាំងស្រី ក្លាយទៅជាអ្វីដែលទ្រង់បានរៀបចំសម្រាប់ពួកគេ» (Ellen G. White, The Acts of the Apostles, page 530, adapted)។ ព្រះនឹងទទួលបាននូវការសរសើរតម្កើង និងការលើកតម្កើង នៅពេលដែលមនុស្ស មានបាបបានឈប់ធ្វើរឿងអាក្រក់ ហើយបែរមករកទ្រង់វិញ (សូមអាន Prophets and Kings, page 668)។ ព្រះនឹងប្រទានរបស់គ្រប់យ៉ាងដល់មនុស្សមានបាប ដើម្បីឱ្យពួកគេផ្លាស់ប្តូរឱ្យបានប្រសើរឡើង។ ទន្ទឹមគ្នានេះ យើងក៏ថ្វាយសិរីល្អ ការគោរព និងការសរសើរតម្កើងផងដែរ នៅពេលដែលយើងបង្ហាញពី សេចក្តី ស្រឡាញ់ និងសេចក្តីមេត្តារបស់ទ្រង់ នៅក្នុងជីវិតរបស់យើង និងទៅកាន់ជីវិតរបស់អ្នកដទៃទៀត។

យើងត្រូវតែបង្ហាញពីក្តីស្រឡាញ់ និងក្តីមេត្តា តាមរយៈអាកប្បកិរិយា និងសកម្មភាពរបស់យើង ដែរ។ បើសិនជាធ្វើដូច្នេះ នោះយើងនឹងបានបញ្ចេញពរដល់អ្នកដទៃ។ យើងក៏នឹងក្លាយជាពន្លឺចែងចាំងដល់តួមានជីវិតនៅលើភពដទៃទៀត ដែលកំពុងតែតាមដាននូវអ្វី ដែលបានកើតឡើងនៅក្នុងសង្គ្រាម រវាងព្រះ និងសាតាំងនៅលើផែនដីនេះ។ លោកប៉ុលបានមានប្រសាសន៍ថា «ដ្បិតខ្ញុំគិតថា ព្រះបានដាក់យើង ដែលជាពួកសាវកឲ្យនៅក្រោយគេបង្អស់ ដូចជាអ្នកដែលត្រូវគេកាត់ទោសប្រហារជីវិត ព្រោះយើង បានត្រឡប់ជាទស្សនីយភាពបង្ហាញឲ្យមនុស្សលោកឃើញ ទាំងពួកទេវតា ទាំងមនុស្សលោក» (កូរិនថូស ទី១ ៤:៩)។ គួរឱ្យអស្ចារ្យណាស់ ដែលមានទេវតា និងតួមានជីវិតនៅលើភពដទៃទៀត កំពុងតែតាមដាន យើង។ គោលគំនិតនេះ បានផ្តល់នូវខ្លឹមសារដ៏មានឥទ្ធិពលដល់ជីវិតរបស់យើង ដែលយើងស្ទើរតែមិន អាចយល់បាន។

នៅក្នុងគម្ពីររ៉ូម ២:៤ លោកប៉ុលបានមានប្រសាសន៍ថា «តើអ្នកមិនដឹងថា សេចក្តីសប្បុរសរបស់ព្រះ នាំអ្នកឲ្យប្រែចិត្តទេឬ?»។ ដូច្នេះហើយ សេចក្តីស្រឡាញ់របស់ព្រះបានបញ្ចុះបញ្ចូលមនុស្សលោកថា ពួកគេជាមនុស្សមានបាបដែលត្រូវការសេចក្តីសង្គ្រោះ។