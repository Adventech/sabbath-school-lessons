---
title:  ការសិក្សាបន្ថែម៖
date:   26/09/2025
---

សូមអាន Ellen G. White, “The Tabernacle and Its Services,” pages 353-358, in Patriarchs and Prophets។

«ព្រះបានជួយឱ្យសាសន៍អ៊ីស្រាអែល គេចចេញពីទាសភាពនៅក្នុងស្រុកអេស៊ីព្ទ មុនពេលដែល រោងឧបោសថបានសាងសង់ឡើង។ បន្ទាប់មក ព្រះបានតាំងសេចក្តីសន្យាជាមួយនឹងរាស្ត្ររបស់ទ្រង់។ សេចក្តីសញ្ញានេះគឺជាទំនាក់ទំនងដែលបានតាំងឡើង ដើម្បីឱ្យបានបន្តជារៀងរហូត។ ដ្បិតព្រះអម្ចាស់ នឹងធ្វើជាព្រះនៃសាសន៍អ៊ីស្រាអែល។ ហើយសាសន៍អ៊ីស្រាអែលនឹងបានជារាស្ត្ររបស់ទ្រង់ (និក្ខមនំ ៦:៧) ដោយមានបញ្ញត្តិបង្ហាញពីអ្វីដែលព្រះបានរំពឹងទុកពីពួកគេ ហើយនិងរបៀបដែលពួកគេត្រូវស្រឡាញ់អ្នកដទៃ។ ដូច្នេះហើយ រោងឧបោសថគឺជាកន្លែងជួបជុំ ដែលព្រះ និងមនុស្សបានចូលមកប្រកបនឹងគ្នា។ ដ្បិតបន្ទាប់ពីព្រះបានសង្គ្រោះសាសន៍អ៊ីស្រាអែល និងបានសន្យាថា ទ្រង់នឹងធ្វើជាព្រះរបស់ពួកគេជារៀងរហូត នោះមានន័យថា ពួកគេអាចជួបជាមួយនឹងទ្រង់ នៅត្រង់កន្លែងដែលទ្រង់បានសម្រេចព្រះទ័យ ថា ទ្រង់នឹងស្នាក់នៅជាមួយពួកគេ»។ ដកស្រង់ពី Andrews Bible Commentary: Old Testament, “Exodus” (Berrien Springs, MI: Andrews University press, 2020), page 226, adapted។

អ្នកស្រីអេឡែន ជីវ៉ៃត៍បានមានប្រសាសន៍ថា «ពួកបណ្តាជនបានសិក្សាជារៀងរាល់ថ្ងៃ អំពីសេចក្តីពិតសំខាន់នៃព្រះគម្ពីរ ដែលស្តីអំពីការសុគត និងការប្រោសលោះរបស់ព្រះយេស៊ូវនេះ តាមរយៈ កិច្ចការដែលបានធ្វើឡើងដោយព្រះវិញ្ញាណបរិសុទ្ធ ហើយនិងតាមរយៈព្រះវិហារនៅពេលក្រោយមកទៀត។ ដូច្នេះហើយ នៅពេលដែលព្រះបានដកហូតបាបទាំងអស់ នៅក្នុងថ្ងៃបុណ្យធួននឹងបាប នោះសង្ឃ ក៏បានធ្វើការពិសេសមួយដែរ។ កិច្ចការនេះ បានជួយឱ្យពួកបណ្តាជនគិតអំពីកិច្ចការចុងក្រោយ ដែលបានកើតឡើងនៅក្នុងសង្គ្រាមរវាងព្រះ និងសាតាំង។ ទន្ទឹមគ្នានេះ ព្រះក៏នឹងសម្អាតផ្ទៃមេឃទាំងមូល និង ផែនដីនេះ ឱ្យរួចផុតពីបាប និងមនុស្សមានបាបដែរ»។ ដកស្រង់ពី Patriarchs and Prophets, page 358, adapted។

**សំណួរពិភាក្សា**

`ឈាមគឺជាផ្នែកសំខាន់បំផុត នៅក្នុងកិច្ចការដែលបានធ្វើឡើងនៅក្នុងរោងឧបោសថ។ តើឈាមតំណាង ឱ្យអ្វី? តើតង្វាយទាំងអស់នេះបានបង្ហាញរាស្ត្ររបស់ព្រះ អំពីសេចក្តីពិតអ្វីខ្លះនៅក្នុងព្រះគម្ពីរនោះ?`

`ព្រះបានយាងមកស្នាក់នៅជាមួយនឹងយើង ហើយទ្រង់ក៏បានសុគតជំនួសយើងដែរ។ តើតង្វាយដ៏អស្ចារ្យ នេះបានបង្រៀនយើងអ្វីខ្លះ អំពីសេចក្តីស្រឡាញ់របស់ព្រះនោះ? តើតង្វាយនេះបានបង្រៀនយើងយ៉ាង ដូចម្តេចដែរ អំពីទំហំដែលព្រះចង់ឱ្យយើងបានសង្គ្រោះ នៅក្នុងនគរដ៏នៅអស់កល្បរបស់ទ្រង់?`

`សូមអានគម្ពីរហេព្រើរ ៨:១-៦។ តើខទាំងនេះបានបង្រៀនយើងដូចម្តេចខ្លះ អំពីរបៀបដែលរោងឧបោសថនៅលើផែនដីនេះបានបង្ហាញយើងពីកិច្ចការ ដែលក្នុងពេលនេះ ព្រះយេស៊ូវកំពុងតែធ្វើជំនួស យើងនៅក្នុងរោងឧបោសថនៅឯស្ថានសួគ៌នោះ?`