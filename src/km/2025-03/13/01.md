---
title:  រោងឧបោសថ
date:   20/09/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

និក្ខមនំ ៣៥:១-៣; និក្ខមនំ ៣៥:៤-៣៦:៧; និក្ខមនំ ៣៦:៨-៣៩:៣១; និក្ខមនំ ៤០:១-៣៨; យ៉ូហាន ១:១៤។

> <p>ខចងចាំ៖</p>
> «ពេលនោះ មានពពកមកគ្របលើត្រសាលជំនុំ ហើយសិរីល្អរបស់ព្រះយេហូវ៉ាស្ថិតនៅពេញ រោងឧបោសថ។ ដ្បិតគ្រប់ដំណាក់ដែលកូនចៅអ៊ីស្រាអែលធ្វើដំណើរ នោះនៅវេលាថ្ងៃ តែងមានពពក របស់ព្រះយេហូវ៉ាស្ថិតនៅលើរោងឧបោសថ ហើយនៅវេលាយប់ មានភ្លើងនៅក្នុងពពក ពួកវង្ស អ៊ីស្រាអែល សុទ្ធតែបានឃើញទាំងអស់គ្នា» (និក្ខមនំ ៤០:៣៤, ៣៨)។

កិច្ចការសំខាន់បំផុតដែលរាស្ត្ររបស់ព្រះបានទទួលនៅក្នុងសម័យព្រះគម្ពីរនោះ គឺថា ពួកគេ ត្រូវតែរស់នៅឱ្យមានទំនាក់ទំនងជិតស្និទ្ធជាមួយនឹងព្រះ ដោយការគោរពទ្រង់ និងការបង្ហាញអ្នកដទៃ អំពីសេចក្តីស្រឡាញ់របស់ទ្រង់ (ចោទិយកថា ៤:៥-៨)។

នៅក្នុងសួនច្បារអេដែន លោកអ័ដាម និងនាងអេវ៉ាបានលាក់ខ្លួនពីព្រះ ដោយសារតែបាប របស់ពួកគេ បានធ្វើឱ្យពួកគេភ័យខ្លាច។ ជាការពិតណាស់ យើងបានភ័យខ្លាចព្រះ ដោយសារតែយើង ជាមនុស្សមានបាប។ ហើយបាបរបស់យើងនេះ បានរារាំងយើងមិនឱ្យយល់ពីក្តីស្រឡាញ់របស់ទ្រង់នោះ ឡើយ។ ប៉ុន្តែ ដំណឹងល្អគឺថា ព្រះបានបញ្ចេញសកម្មភាពមុនយើង ដើម្បីផ្សះផ្សាទំនាក់ទំនងខូចបង់ រវាងយើង និងអង្គទ្រង់ផ្ទាល់។

កិច្ចការសំខាន់បំផុតរបស់យើង គឺដើម្បីបង្ហាញអ្នកដទៃពី «រូបភាព» ត្រឹមត្រូវរបស់ព្រះ និង ក្តីស្រឡាញ់របស់ទ្រង់។ នៅពេលដែលអ្នកដទៃបានចូលមករកទ្រង់ ដោយជឿថា ទ្រង់ស្រឡាញ់ពួកគេ នោះគេក៏នឹងថ្វាយជីវិតរបស់ពួកគេដល់ទ្រង់ផងដែរ។ បន្ទាប់មក ពួកគេនឹងគោរពនូវអ្វីដែលទ្រង់ បាន បង្គាប់ដល់ពួកគេ ដោយសារតែពួកគេបានដឹងថា បញ្ញត្តិដែលទ្រង់បានមកនេះ គឺដើម្បីឱ្យពួកគេបាន ល្អវិញ។

រោងឧបោសថបានបង្ហាញពីទំនាក់ទំនាក់ជិតសិ្នទ្ធ ដែលព្រះចង់មានជាមួយនឹងមនុស្សលោក។ ដូច្នេះហើយ ទ្រង់បានប្រើរោងឧបោសថនេះ ដើម្បីនឹងជួយឱ្យរាស្ត្ររបស់ទ្រង់យល់អំពីសេចក្តីពិតដ៏សំខាន់ដែលព្រះគម្ពីរបានចែង។ រោងឧបោសថនេះ បានបង្ហាញយើងពីរបៀបដែលព្រះត្រូវសង្គ្រោះ មនុស្សមានបាប ដែលបានចូលមករកទ្រង់ដោយជំនឿ។