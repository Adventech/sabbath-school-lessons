---
title:  ព្រះយេស៊ូវបានស្នាក់នៅក្នុងចំណោមពួកយើង នៅក្នុងនាមជាមនុស្សលោក
date:   25/09/2025
---

`ព្រះយេស៊ូវបានក្លាយមកជាមនុស្សលោក ហើយទ្រង់បានស្នាក់នៅក្នុងចំណោមពួកយើង។ តើការក្លាយមកជាមនុស្សលោករបស់ទ្រង់នេះ បានប្រៀបធៀបទៅនឹងរោងឧបោសថនៅក្នុងគម្ពីរសញ្ញា ចាស់នោះដោយរបៀបណា? សម្រាប់ចម្លើយ សូមអានគម្ពីរយ៉ូហាន ១:១៤។`

ព្រះយេស៊ូវបានក្លាយមកជាមនុស្សលោក។ យើងមិនបានយល់ពិតប្រាកដថា រឿងនេះបាន កើតឡើងដោយរបៀបណានោះទេ។ ប៉ុន្តែ យើងនឹងសិក្សាអំពីអាថ៌កំបាំងនេះ នៅពេលដែលយើងឡើង ទៅនៅឯនគរស្ថានសួគ៌។ ទាក់ទងទៅនឹងចំណុចនេះ លោកយ៉ូហានបានមានប្រសាសន៍ថា ព្រះយេស៊ូវបាន ក្លាយមកជាមនុស្សលោកម្នាក់ ដើម្បីបង្ហាញថា ទ្រង់បានស្នាក់នៅជាមួយនឹងយើង ទៅតាមវិធីជាក់ស្តែង និងអាចមើលឃើញបាន។ ដ្បិតព្រះយេស៊ូវដែលបានស្នាក់នៅលើផែនដីនេះ នៅក្នុងរូបកាយជាមនុស្ស លោក បានជួយឱ្យយើងនឹកចាំពីរបៀបដែលព្រះនៅក្នុងគម្ពីរសញ្ញាចាស់ បានស្នាក់នៅជាមួយនឹងសាសន៍ អ៊ីស្រាអែល នៅក្នុងរោងឧបោសថនៅត្រង់ភ្នំស៊ីណាយ និងនៅក្នុងទីរហោស្ថាន ខណៈពេលដែលពួកគេ បានធ្វើដំណើរទៅកាន់ទឹកដីសន្យានោះដែរ។

បន្ទាប់ពីព្រះយេស៊ូវបានក្លាយមកជាមនុស្សលោក នោះទ្រង់បានស្នាក់នៅជាមួយនឹងមនុស្សយើងនៅលើផែនដីនេះ។ គោលគំនិតអស្ចារ្យណាស់។ ដ្បិតព្រះដ៏នៅអស់កល្បជានិច្ច បានយាងចុះមក រកយើង នៅក្នុងនាមជាមនុស្សលោកដូចជាយើងដែរ។ ព្រះចង់ឱ្យយើងដឹងថា ទ្រង់គឺជា «អេម៉ាញូអែល» យ៉ាងពិតប្រាកដ (អេសាយ ៧:១៤)។ «“អេម៉ាញូអែល” មានន័យថា “ព្រះគង់ជាមួយយើង”» (ម៉ាថាយ ១:២៣)។

នៅក្នុងគម្ពីរម៉ាថាយ ១៨:២០ ព្រះយេស៊ូវបានមានបន្ទូលថា បើសិនជាមានមនុស្ស២ ឬ៣នាក់ ប្រជុំគ្នានៅក្នុងព្រះនាមទ្រង់ នោះទ្រង់នឹងគង់នៅក្នុងចំណោមពួកគេ។ ដូច្នេះហើយ ព្រះយេស៊ូវបានគង់នៅជាមួយនឹងរាស្ត្ររបស់ទ្រង់ តាមរយៈតួអង្គនៃព្រះវិញ្ញាណបរិសុទ្ធ។ ព្រះយេស៊ូវបានត្រាស់ហៅសិស្ស របស់ទ្រង់ ឱ្យមានទំនាក់ទំនងជិតស្និទ្ធជាមួយនឹងទ្រង់ ដោយមានបន្ទូលថា៖ «មើល៍! យើងឈរនៅមាត់ទ្វារ ទាំងគោះ បើអ្នកណាឮសំឡេងយើង ហើយបើកទ្វារឲ្យ នោះយើងនឹងចូលទៅក្នុងផ្ទះអ្នកនោះ យើងនឹងបរិភោគជាមួយអ្នកនោះ ហើយអ្នកនោះក៏បរិភោគជាមួយយើងដែរ» (វិវរណៈ ៣:២០)។

`សូមអានគម្ពីរវិវរណៈ ២១:១-៣។ តើខទាំងនេះបានបង្រៀនយើង អំពីសេចក្តីពិតអ្វីខ្លះ នៅក្នុង ព្រះគម្ពីរនោះ?`

ទីក្រុងយេរូសាឡិមថ្មី នឹងចុះពីស្ថានសួគ៌មកកាន់ផែនដីនេះ។ ដ្បិតលោកយ៉ូហានបានប្រកាស ថា «ខ្ញុំឮសំឡេងមួយយ៉ាងខ្លាំង ចេញពីស្ថានសួគ៌មកថា៖ “មើល៍! រោងឧបោសថរបស់ព្រះស្ថិតនៅជាមួយ មនុស្សហើយ ព្រះអង្គនឹងគង់នៅជាមួយគេ គេនឹងធ្វើជាប្រជារាស្ត្ររបស់ព្រះអង្គ ហើយព្រះអង្គផ្ទាល់គង់នៅ ជាព្រះដល់គេ”» (វិវរណៈ ២១:៣)។ នៅក្នុងទីក្រុងយេរូសាឡិមថ្មី ពុំមានព្រះវិហារនោះឡើយ ពីព្រោះទីក្រុង ទាំងមូលគឺជាព្រះវិហារនោះឯង។ ទីក្រុងនេះមានទំហំស្មើនឹងព្រំប្រទល់របស់វា ពោលគឺថា៖ ទំហំនៃទីក្រុង នេះមានកម្ពស់ស្មើនឹងព្រំបណ្តោយ និងព្រំទទឹងរបស់វា។ (ទីបរិសុទ្ធបំផុតនៅក្នុងរោងឧបោសថ ក៏មាន ទំហំស្មើនឹងព្រំប្រទល់របស់វាដែរ)។ ទីបរិសុទ្ធបំផុតនេះ មានរូបរាងជាការ៉េ ឬគូប ដែលមានជ្រុងស្មើគ្នា)។ ដូច្នេះហើយ យើងនឹងរស់នៅក្នុងទីក្រុងដ៏ល្អឥតខ្ចោះនេះ ជាមួយនឹងព្រះនៅលើផែនដី ដែលគ្មានអំពើបាប គ្មានការស្លាប់ ឬការឈឺចាប់ជារៀងរហូតតទៅ។