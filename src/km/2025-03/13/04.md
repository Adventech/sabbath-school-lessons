---
title:  ការសាងសង់រោងឧបោសថ
date:   23/09/2025
---

`សូមអានគម្ពីរនិក្ខមនំ ៣៦:៨-៣៩:៣១។ តើលោកអ្នកគិតថា ហេតុអ្វីបានជាព្រះប្រទាន គម្រោងការច្បាស់លាស់បែបនេះ ដល់លោកម៉ូសេយ៉ាងដូច្នេះ? តើគម្រោងការនេះ បានបង្រៀនយើង អ្វីខ្លះ ពីរបៀបដែលព្រះបានយកព្រះទ័យទុកដាក់អំពីផ្នែកទាំងអស់ នៅក្នុងកិច្ចការទ្រង់នោះ?`

លោកម៉ូសេបានសាងសង់រោងឧបោសថយ៉ាងប្រុងប្រយ័ត្ន។ គាត់បានធ្វើរឿងគ្រប់យ៉ាង ដែល ព្រះបានបង្គាប់គាត់ នៅពេលដែលគាត់នៅលើភ្នំស៊ីណាយ។ ព្រះគម្ពីរបានប្រាប់យើងអំពីផ្នែកផ្សេងៗគ្នា នៅក្នុងគម្រោងនៃការសាងសង់នេះ ដែលមានដូចជា៖ (១) រោងឧបោសថដែលមានសម្លៀកបំពាក់ វាំងនន និងផ្នែកផ្សេងៗគ្នា (និក្ខមនំ ៣៦:៨-៣៨)។ (២) ហឹបសញ្ញា (និក្ខមនំ ៣៧:១-៩)។ (៣) តុពិសេសមួយ សម្រាប់តាំងនំប័ុងបរិសុទ្ធ (និក្ខមនំ ៣៧:១០-១៦)។ (៤) ជើងចង្កៀង (និក្ខមនំ ៣៧:១៧-២៤)។ (៥) អាសនានៃគ្រឿងក្រអូប (និក្ខមនំ ៣៧:២៥-២៩)។ (៦) អាសនានៃតង្វាយដុត (និក្ខមនំ ៣៨:១-៧)។ (៧) ចានក្លាំ (និក្ខមនំ ៣៨:៨)។ (៨) ទីលាននៃរោងឧបោសថ (និក្ខមនំ ៣៨:៩-២០)។ (៩) និងសម្ភារៈ ប្រើប្រាស់ (និក្ខមនំ ៣៨:២១-៣១)។ បទគម្ពីរនិក្ខមនំ ជំពូក៣៩ បានបន្តជាមួយនឹងការពិភាក្សាអំពី សម្លៀកបំពាក់ពិសេស ដែលពួកសង្ឃខាងឯវិញ្ញាណបានស្លៀកពាក់។

រោងឧបោសថគឺជាមេរៀន ដែលបានបង្ហាញពីផែនការទាំងមូលរបស់ព្រះ នៅក្នុងការសង្គ្រោះ មនុស្សមានបាប។ រោងឧបោសថបានបង្ហាញ៖ (១) ពីទំហំដែលព្រះទ្រង់ស្អប់អំពើបាប ហើយនិងអ្វីដែល ទ្រង់ត្រូវធ្វើ ដើម្បីដោះស្រាយបញ្ហានេះ។ (២) ព្រះបានសង្គ្រោះមនុស្សមានបាប ដែលបានលន់តួអំពើ បាបរបស់ពួកគេ។ (៣) រោងឧបោសថបានបកស្រាយនូវអ្វី ដែលត្រូវកើតឡើងដល់មនុស្សអាក្រក់។ (៤) ព្រះនឹងរៀបចំអនាគតមួយសម្រាប់រាស្ត្ររបស់ទ្រង់ ដែលអនាគតនោះគ្មានការអាក្រក់ ឬអំពើបាបនោះ ឡើយ។

ពួកសង្ឃ និងពួកសម្តេចសង្ឃបានធ្វើការនៅក្នុងរោងឧបោសថជារៀងរាល់ថ្ងៃ។ កិច្ចការនេះបានបង្ហាញពីរបៀបដែលព្រះត្រូវសង្គ្រោះមនុស្សមានបាប។ ដ្បិតទ្រង់បានបង្ហាញថា ទ្រង់នឹងលើកលែង ទោសដល់មនុស្សមានបាប ដែលបានលន់តួអំពើបាបរបស់ពួកគេ ដោយបានសន្យាថា ទ្រង់នឹងសង្គ្រោះ ពួកគេ។ ប៉ុន្តែ ដើម្បីឱ្យបានទទួលអំណោយនៃការលើកលែងទោសនេះ នោះមនុស្សមានបាបក៏ត្រូវតែថ្វាយតង្វាយមួយដែរ។ តង្វាយនោះគឺជាសត្វ ដែលសង្ឃបានសម្លាប់នោះឯង។ តង្វាយនៃសត្វទាំងនេះ បានបង្ហាញពីការសុគតរបស់ព្រះយេស៊ូវនៅក្នុងពេលអនាគត។ ឈាមរបស់ព្រះអង្គសង្គ្រោះនឹង «សម្អាត យើងពីគ្រប់អំពើបាបទាំងអស់» (យ៉ូហានទី១ ១:៧)។ ប៉ុន្តែ ដើម្បីឱ្យយើងទទួលបានអំណោយទាននេះ នោះយើងត្រូវតែលន់តួអំពើបាបរបស់យើង ដោយយកព្រះជន្មដ៏បរិសុទ្ធរបស់ព្រះយេស៊ូវថា ជាជីវិតរបស់ យើងវិញ (ទំនុកតម្កើង ៣២:១, ២)។ ដូច្នេះហើយ ព្រះនឹងបង្ហាញមនុស្សមានបាបថា ទ្រង់បានលើកលែង ទោសឱ្យពួកគេ ដើម្បីឱ្យពួកគេមានអំណរថា ទ្រង់បានពួកគេហើយ។

ពួកសង្ឃក៏បានធ្វើកិច្ចការពិសេស នៅក្នុងថ្ងៃបុណ្យធួននឹងបាបជារៀងរាល់ឆ្នាំដែរ។ កិច្ចការ នេះបានបង្ហាញពីរបៀប ដែលព្រះត្រូវបញ្ឈប់បញ្ហាបាបជារៀងរហូត (លេវីវិន័យ ១៦; យ៉ូហាន១:២៩)។ ដូច្នេះហើយ នៅពេលឥឡូវនេះ ព្រះយេស៊ូវកំពុងតែធ្វើកិច្ចការសម្រាប់យើង នៅក្នុងរោងឧបោសថនៃ ស្ថានសួគ៌ (ហេព្រើរ ៧:២៥)។ ដ្បិតទ្រង់នឹងដោះស្រាយបញ្ហាបាបនេះឱ្យបានដាច់ស្រេច (ដានីយ៉ែល ៧:១៣, ១៤, ២២, ២៧; ដានីយ៉ែល ៨:១៤; វិវរណៈ ២១:៤)។

ពួកបណ្តាជនបានថ្វាយបង្គំ សរសើរតម្កើង និងអរព្រះគុណព្រះនៅក្នុងរោងឧបោសថ។ ការថ្វាយបង្គំគឺស្តីអំពីការលូតលាស់ នៅក្នុងទំនាក់ទំនងរបស់យើងជាមួយនឹងព្រះ ដែលទ្រង់បានត្រាស់ហៅ យើងឱ្យប្រកបគ្នាជាមួយនឹងទ្រង់។