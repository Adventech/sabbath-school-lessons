---
title:  ផេសាច ដែលប្រែមកថា បុណ្យរំលង
date:   29/07/2025
---

`សូមអានអំពីពិធីបុណ្យរំលង នៅក្នុងគម្ពីរនិក្ខមនំ ១២:១៧-២៣។ តើហេតុអ្វីបានជាឈាមគឺជាផ្នែកសំខាន់មួយ នៅក្នុងពិធីអបអរសាទរថ្មីនេះ?`

ឈាមនៃសត្វដែលបានសម្លាប់ គឺជាផ្នែកសំខាន់មួយនៃការប្រារព្ធពិធីបុណ្យរំលង។ យើងបាន ឃើញរួចមកហើយថា បុណ្យរំលង គឺជាគ្រាដែលព្រះបានសម្លាប់កូនប្រុសច្បងនៃសាសន៍អេស៊ីព្ទ នៅក្នុង រយៈពេលត្រឹមតែមួយយប់ ប៉ុន្តែ ទ្រង់បានសង្គ្រោះរាស្ត្ររបស់ទ្រង់ ឱ្យរួចផុតពីសេចក្តីវេទនានេះវិញ។ តាមរយៈ សេចក្តីជំនឿសាសន៍អ៊ីស្រាអែលបានលាបឈាមនៃកូនចៀម ដែលពួកគេបានសម្លាប់នោះ នៅលើក្របទ្វារ ផ្ទះរបស់ពួកគេ។ តាមរយៈវិធីនេះ សាសន៍អ៊ីស្រាអែលបានបង្ហាញជំនឿរបស់ពួកគេថា ព្រះនឹងសង្គ្រោះ ពួកគេ ឱ្យរួចផុតពីសេចក្តីវេទនាដែលត្រូវមកដល់។ ឈាមបានបង្ហាញយើង ពីគំរូនៃដំណឹងល្អដ៏អស្ចារ្យ មួយ ដែលថា ព្រះនឹងសង្គ្រោះយើងឱ្យរួចផុតពីបាបរបស់យើង។

កូនចៀមនៃបុណ្យរំលង ត្រូវតែជាកូនចៀមដែលល្អឥតខ្ចោះ ពីព្រោះកូនចៀមនេះ តំណាងឱ្យ តង្វាយដ៏ល្អឥតខ្ចោះ ដែលព្រះយេស៊ូវបានពលី ជំនួសអំពើបាបរបស់យើង។ ព្រះយេស៊ូវគឺជា «កូនចៀម របស់ព្រះដែលដោះបាបមនុស្សលោក!» (យ៉ូហាន ១:២៩)។ ឈាមនៃកូនចៀម បានបង្ហាញពីការការពារ របស់ព្រះ ហើយឈាមនៃកូនចៀម ក៏ជាទីសម្គាល់នៃជីវិត នៅក្នុងពេលនៃសេចក្តីស្លាប់នោះដែរ។ ព្រះអម្ចាស់ បានសន្យាថា «ឈាមនោះជាទីសម្គាល់សម្រាប់អ្នករាល់គ្នាដែលស្នាក់នៅក្នុងផ្ទះ ពេលយើងឃើញផ្ទះណា មានឈាម យើងនឹងរំលងផុតពីអ្នករាល់គ្នាទៅ ហើយគ្មានគ្រោះកាចណាបំផ្លាញអ្នករាល់គ្នា ក្នុងពេលដែលយើងវាយស្រុកអេស៊ីព្ទនោះឡើយ» (និក្ខមនំ ១២:១៣)។

ជាច្រើនរយឆ្នាំក្រោយមក លោកប៉ុលបានសរសេរអំពីការប្រារព្ធពិធីនេះថា ជាការ «សម្អាតដំបែចាស់ចេញ ដើម្បីឲ្យអ្នករាល់គ្នាបានត្រឡប់ជាម្សៅថ្មីវិញ ដ្បិតអ្នករាល់គ្នាជាម្សៅឥតដំបែហើយ ព្រោះ ព្រះគ្រីស្ទ ជាកូនចៀមបុណ្យរំលង នោះត្រូវបានថ្វាយជាយញ្ញបូជាជំនួសយើងរួចហើយ» (កូរិនថូសទី១ ៥:៧)។

សាសន៍អ៊ីស្រាអែលបានបន្ថែមមេដំបែទៅលើម្សៅ។ មេដំបែបានជួយឱ្យនំប័ុងរីកធំឡើង។ នេះគឺជា លើកដំបូងហើយ ដែលព្រះគម្ពីរបានចែងអំពីម្សៅ នៅក្នុងសាច់រឿងអំពីបុណ្យរំលងនេះ ដែលនៅយប់នោះ សាសន៍អ៊ីស្រាអែលបានត្រៀមខ្លួនជាស្រេច ដើម្បីនឹងចាកចេញពីស្រុកអេស៊ីព្ទ។ ព្រះបានបង្គាប់ឱ្យរាស្ត្រ របស់ព្រះ ធ្វើនំប័ុងដែលគ្មានដំបែ។ ហើយទ្រង់ក៏បានបង្គាប់ឱ្យសាសន៍អ៊ីស្រាអែល យកដំបែទាំងអស់ ចេញពីផ្ទះរបស់ពួកគេផងដែរ។ ដំបែគឺជានិមិត្តរូបតំណាងឱ្យបាប (កូរិនថូសទី១ ៥:៦-៨)។ ដូច្នេះហើយ រាស្ត្ររបស់ទ្រង់មិនត្រូវប្រើដំបែ នៅក្នុងអំឡុងពេលនៃការប្រារព្ធពិធីបុណ្យរំលងមួយអាទិត្យពេញនោះទេ។

នំប័ុងដែលគ្មានដំបែ ជានិមិត្តរូបតំណាងឱ្យព្រះអង្គសង្គ្រោះ ដែលមិនបានប្រព្រឹត្តអំពើបាប។ ព្រះយេស៊ូវបានលះបង់ព្រះជន្មរបស់ទ្រង់ជំនួសយើង (យ៉ូហាន ១:២៩; កូរិនថូសទី១ ៥:៧; ហេព្រើរ ៤:

១៥)។ ហ៊ីស៊ុបគឺជារុក្ខជាតិពិសេស ដែលសាសន៍យូដាបានយកមកជ្រលក់ឈាម។ ហ៊ីស៊ុបគឺជានិមិត្តរូប តំណាងឱ្យសេចក្តីមេត្តារបស់ព្រះ ដែលបានសម្អាតយើងចេញពីបាបទាំងអស់ (ទំនុកតម្កើង ៥១:៧)។ ដូច្នេះហើយ បុណ្យរំលងបានបង្ហាញយើងពីកិច្ចការប្រោសលោះរបស់ព្រះ។