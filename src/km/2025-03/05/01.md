---
title:  បុណ្យរំលង
date:   26/07/2025
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖

និក្ខមនំ ១១:១-១០; និក្ខមនំ ១២:១-២០; និក្ខមនំ ១២:១៧-២៣; និក្ខមនំ ១២:២៤-២៨; និក្ខមនំ ១២:២៩, ៣០។

> <p>ខចងចាំ៖</p>
> «បើកាលណាកូនចៅអ្នករាល់គ្នាសួរថា “តើពិធីបុណ្យនេះមានន័យដូចម្តេច?” អ្នករាល់គ្នាត្រូវ ឆ្លើយថា “នេះគឺជាយញ្ញបូជានៃពិធីបុណ្យរំលងថ្វាយព្រះយេហូវ៉ា ដ្បិតព្រះអង្គបានយាងរំលងផ្ទះនៃកូនចៅអ៊ីស្រាអែលនៅស្រុកអេស៊ីព្ទ កាលពីព្រះអង្គបានវាយសាសន៍អេស៊ីព្ទ តែបានប្រោសឲ្យពួកផ្ទះរបស់យើងរាល់គ្នារួចជីវិត”។ នោះបណ្ដាជនក៏ឱនក្បាលចុះថ្វាយបង្គំ» (និក្ខមនំ ១២:២៦, ២៧)។

សេចក្តីវេទនាទី១០ គឺស្តីអំពីការធ្លាក់រលំនៅក្នុងស្រុកអេស៊ីព្ទ។ លោកម៉ូសេបានផ្តល់នូវការ ព្រមានចុងក្រោយដល់ផារ៉ោន ដែលជាស្តេចនៃស្រុកអេស៊ីព្ទ។ ពោលគឺ ផារ៉ោនត្រូវធ្វើការសម្រេចចិត្តចុង ក្រោយ។ ផារ៉ោន និងពួកមេដឹកនាំរបស់ទ្រង់ នឹងត្រូវទទួលខុសត្រូវចំពោះការរស់នៅ ឬការស្លាប់នៃមនុស្ស ជាច្រើននាក់។ ការសម្រេចចិត្តរបស់ផារ៉ោន នឹងផ្លាស់ប្តូរជីវិតនៃមនុស្សគ្រប់គ្នា ដែលរស់នៅក្នុងស្រុក អេស៊ីព្ទ ឱ្យបានល្អកាន់តែខ្លាំងឡើង ឬអាក្រក់កាន់តែខ្លាំងឡើង។ គោលគំនិត និងអារម្មណ៍ដែលផារ៉ោន បានយល់ឃើញ អំពីព្រះនៃសាសន៍អ៊ីស្រាអែលដ៏មានព្រះជន្មរស់ នឹងកំណត់ថា អនាគតរបស់ទ្រង់ និង អនាគតនៃសាសន៍អេស៊ីព្ទទាំងអស់នឹងទៅជាយ៉ាងណា។

តើយើងមានអារម្មណ៍បែបណា ហើយត្រូវធ្វើបែបណាដែរ នៅពេលដែលយើងត្រូវសម្រេចចិត្តថា យើងនឹងផ្លាស់ប្តូរជីវិតនៃមនុស្សជាច្រើននាក់នោះ?

ព្រះទ្រង់សព្វព្រះទ័យនឹងប្រទានចំណេះដឹង ការយល់ដឹង ហើយនិងអំណាចដល់យើង ដើម្បី ឱ្យយើងបានសម្រេចចិត្តត្រឹមត្រូវ (កូរិនថូសទី១ ១:៣០; ភីលីព ២:១៣)។

ប៉ុន្តែ អ្វីដែលជាបញ្ហានោះគឺថា យើងតែងតែមិនចង់ធ្វើនូវអ្វីដែលត្រឹមត្រូវ។ យើងបានដឹងថា អ្វីទៅ ដែលជារឿងដែលត្រឹមត្រូវ ប៉ុន្តែ យើងបានបដិសេធមិនព្រមធ្វើតាមរឿងទាំងនោះវិញ។ នៅក្នុងរឿងអំពី របៀបដែលព្រះបានជួយឱ្យសាសន៍អ៊ីស្រាអែលរួចផុតពីស្រុកអេស៊ីព្ទ មានបុគ្គលម្នាក់បានបដិសេធមិនព្រម ធ្វើតាមទ្រង់។ ដូច្នេះហើយ ការសម្រេចចិត្តរបស់បុគ្គលម្នាក់នោះ បានបំផ្លាញអនាគតនៃមនុស្សជាច្រើន នាក់ ហើយការសម្រេចចិត្តនោះ ក៏នាំឱ្យប្រទេសរបស់បុគ្គលម្នាក់នោះ បានជួបនឹងគ្រោះមហន្តរាយដែរ។