---
title:  ការប្តូរពីកីឡាបាល់ឱបមកបម្រើព្រះ
date:   01/08/2025
---

លោកស៊ីលវ៉ា ឡេងហ្គា (Silva Langa) ដែលជាសិស្សវិទ្យាល័យនៅក្នុងទីក្រុងម៉ូហ្សាំប៊ិក (Mozambique) ចូលចិត្តកីឡាបាល់ឱបណាស់។ កីឡាមួយនេះ គឺជាព្រះក្លែងក្លាយរបស់គាត់ ដែលគាត់ តែងតែលេងជានិច្ច។ គាត់ជាអ្នកលេងបាល់ឱបយ៉ាងស្ទាត់ជំនាញ ហើយគាត់មានបំណងចង់លេងនៅក្នុង ការប្រកួតធំមួយ។

បន្ទាប់មក មិត្តភក្តិម្នាក់បានធ្វើឱ្យគាត់ភ្ញាក់ផ្អើល ដោយនិយាយពាក្យយ៉ាងស្មុគស្មាញយ៉ាងដូច្នេះថា «ឯងមានសមត្ថភាពល្អៗជាច្រើន ប៉ុន្តែ ឯងនៅខ្វះព្រះ»។ ការភ្ញាក់ផ្អើលរបស់លោកស៊ីលវ៉ាបាន កើតឡើង នៅពេលដែលលោកហូដេស (Hodes) បានអញ្ជើញគាត់ មកកាន់ព្រះវិហារនៅថ្ងៃសៅរ៍។ លោកស៊ីលវ៉ាមិនដែលបានឮពីក្រុមជំនុំ ដែលបានថ្វាយបង្គំរាល់ថ្ងៃសៅរ៍ទេ។ លើសពីនេះទៅទៀតនោះ ថ្ងៃសៅរ៍មិនមែនជាថ្ងៃល្អ ដែលគាត់ត្រូវទៅព្រះវិហារនោះដែរ ពីព្រោះភាគច្រើន ថ្ងៃសៅរ៍គឺជាថ្ងៃ ដែល គាត់លេងកីឡាបាល់ឱប។

បើទោះជាយ៉ាងនេះក្តី លោកហូដេសគឺជាមិត្តសម្លាញ់គាត់ ដូច្នេះហើយ លោកស៊ីលវ៉ាបានទៅព្រះវិហារនៅថ្ងៃសោរ៍បន្ទាប់ទៀត ដែលគាត់ទំនេរ។ លោកស៊ីលវ៉ាបានភ្ញាក់ផ្អើលម្តងទៀត ដោយសារ តែសមាជិកបានរាក់ទាក់គាត់ ដោយក្តីស្រឡាញ់ និងការយកចិត្តទុកដាក់។ ម៉្យាងទៀត ចម្រៀងរបស់ ពួកគេ ក៏បានប៉ះពាល់ចិត្តគាត់ដែរ។ គាត់បានសិក្សាព្រះគម្ពីរ និងបានថ្វាយចិត្តរបស់គាត់ ដល់ព្រះយេស៊ូវ តាមរយៈពិធីបុណ្យជ្រមុជទឹក។

សាច់ញាតិ និងមិត្តភក្តិជាច្រើននាក់របស់លោកស៊ីលវ៉ា មិនបានយល់ពីមូលហេតុ ដែលនាំឱ្យ គាត់ឈប់លេងបាល់ឱបជារៀងរាល់ថ្ងៃសៅរ៍នោះឡើយ។ មិត្តភក្តិម្នាក់បាននិយាយថា «ជំនឿដែលឯង កាន់នោះ ជាជំនឿឆ្វេងនិយមហើយ»។ មិត្តភក្តិម្នាក់ទៀតបាននិយាយថា «តើហេតុអ្វីបានជាឯងសុខចិត្ត ទៅព្រះវិហារ ជំនួសឱ្យការប្រកួតបាល់ឱបទៅវិញ?»។ លោកស៊ីលវ៉ាបានពន្យល់អំពីជំនឿរបស់គាត់ តាមដែលគាត់អាចធ្វើទៅបាន។

ឪពុកម្តាយរបស់គាត់ ក៏បានព្រួយបារម្ភ នៅពេលដែលលោកស៊ីលវ៉ាគេចពីការប្រឡង ចូល សាកលវិទ្យាល័យនៅថ្ងៃសៅរ៍នោះ។ ពួកគេបានសួរនាំគាត់ អំពីសុខភាពផ្លូវចិត្តរបស់គាត់ ដោយចោទ សួរថា ហេតុអ្វីបានជាឯងសុខចិត្តយកអនាគតឯង មកប្រថុយនឹងថ្ងៃសប្បាតហ៍ទៅវិញ។ នេះគឺជាការសាកល្បងដ៏ធ្ងន់ធ្ងរសម្រាប់លោកស៊ីលវ៉ា ប៉ុន្តែ គាត់បានសម្រេចចិត្តថា គាត់នឹងប្រើនូវការកម្សាន្តចិត្ត របស់លោកពេត្រុស និងសាវកដទៃទៀត ដោយប្រកាសដូចជាពួកគេថា «យើងខ្ញុំត្រូវតែស្តាប់បង្គាប់ព្រះ ជាជាងស្ដាប់បង្គាប់មនុស្ស» (កិច្ចការ ៥:២៩)។

ភាពសោកសង្រេងរបស់ឪពុកម្តាយគាត់បានកើតឡើង នៅពេលដែលសាលារៀនបានហៅ ពួកគេមកសួរថា ហេតុអ្វីបានជាគាត់មិនបានមកចូលរៀន នៅក្នុងថ្នាក់នាពេលយប់ថ្ងៃសុក្រយ៉ាងដូច្នេះ។ សាច់ញាតិជាច្រើន បានចូលមកស្នើសុំអ្នកដឹកនាំអាត់វេនទីស្ទនៅតាមតំបន់ ដើម្បីឱ្យអ្នកដឹកនាំប្រាប់ឱ្យ លោកស៊ីលវ៉ាមករៀននៅរាល់យប់ថ្ងៃសុក្រវិញ។ អ្នកដឹកនាំនៅតាមតំបន់ មិនបានបើកថ្នាក់សិក្សាព្រះគម្ពីរ នៅថ្ងៃសប្បាតហ៍នោះទេ។ ផ្ទុយទៅវិញ ពួកគេបានផ្តល់នូវការធានាដែលថា ព្រះនឹងមិនចាកចេញពីក្មេង ជំទង់ណាម្នាក់នោះឡើយ ហេតុដូច្នេះហើយ លោកស៊ីលវ៉ានឹងបញ្ចប់នូវការសិក្សាពីវិទ្យាល័យ។ មិនយូរ ប៉ុន្មាន លោកស៊ីលវ៉ាអាចនឹងផ្លាស់ប្តូរទៅកាន់វិទ្យាល័យអាត់វេនទីស្ទ ដែលជាកន្លែងដែលគាត់លែងប្រឈម នឹងជម្លោះនៃថ្ងៃសប្បាតហ៍ទៀតហើយ។ ទីបំផុត គាត់បានរៀនចប់វិទ្យាល័យ។

សព្វថ្ងៃនេះ លោកស៊ីលវ៉ាជាអ្នកជំនួញម្នាក់ដែលគ្មានវិប្បដិសារី អំពីការលះបង់ព្រះក្លែងក្លាយ របស់គាត់ ពីព្រះនៃនគរស្ថានសួគ៌នោះទេ។ ជីវិតនៃភាពស្មោះត្រង់របស់គាត់ បានដឹកនាំបងប្អូនស្រីគាត់ ចំនួន២នាក់ និងអ្នកដទៃទៀត ឱ្យទទួលបុណ្យជ្រមុជទឹក។ លោកស៊ីលវ៉ាបាននិយាយថា «ព្រះបានប្រទាន ពរដល់ជីវិតខ្ញុំ ដូច្នេះហើយ ខ្ញុំសូមអរព្រះគុណព្រះ ដែលសព្វថ្ងៃនេះ ក្រុមគ្រួសាររបស់ខ្ញុំ បានគោរពគោល ជំនឿខ្ញុំ»។