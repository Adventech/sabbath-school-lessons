---
title:  ការបង្រៀនកូនៗរបស់យើង
date:   30/07/2025
---

អ្នកសរសេរគម្ពីរទំនុកតម្កើងបានបកស្រាយពីរបៀបដែលកូនៗរបស់យើង អាចដឹងអំពីព្រះ និង ការយកព្រះទ័យទុកដាក់របស់ទ្រង់យ៉ាងដូច្នេះថា៖ «មនុស្សជំនាន់មួយនឹងសរសើរ ពីស្នាព្រះហស្ដរបស់ ព្រះអង្គ ប្រាប់មនុស្សជំនាន់មួយទៀត ហើយគេនឹងប្រកាសពីកិច្ចការដ៏អស្ចារ្យរបស់ព្រះអង្គ» (ទំនុកតម្កើង ១៤៥:៤)។ គ្រួសារមួយគួរតែនិយាយគ្នា ជាមួយនឹងគ្រួសារមួយទៀត អំពីព្រះ ការអស្ចារ្យដែលទ្រង់បាន ធ្វើ ហើយនិងការបង្រៀនរបស់ទ្រង់។ ទន្ទឹមគ្នានេះ ឪពុកម្តាយក៏នឹងបង្រៀនកូនៗរបស់ពួកគេ អំពីសេចក្តី ពិតនៃព្រះគម្ពីរផងដែរ។

`សូមអានគម្ពីរនិក្ខមនំ ១២:២៤-២៨។ តើយើងបានឃើញគោលគំនិតអ្វីដែរ នៅក្នុងខទាំងនេះ?`

នៅក្នុងប្រទេសអ៊ីស្រាអែល ឪពុកម្តាយគឺជាគ្រូបង្រៀនមុនគេបង្អស់។ ព្រះបានបង្គាប់ឱ្យឪពុក ម្តាយប្រាប់កូនៗរបស់ពួកគេ អំពីរឿងនិក្ខមនំ។ និក្ខមនំគឺជាគ្រាដែលព្រះបានដឹកនាំរាស្ត្ររបស់ទ្រង់ ឱ្យរួចផុតពីទាសភាពនៅក្នុងស្រុកអេស៊ីព្ទ។ ដូច្នេះហើយ ព្រះចង់ឱ្យឪពុកម្តាយប្រាប់កូនៗរបស់ពួកគេ អំពី និក្ខមនំ ដើម្បីទុកជាបទពិសោធន៍ផ្ទាល់ខ្លួនរបស់ពួកគេ ប៉ុន្តែ មិនមែនទុកជាហេតុការណ៍ដែលបានកើត ឡើង កាលពីមុននោះឡើយ។ នៅពេលដែលឪពុកម្តាយបានអបអរសាទរចំពោះនិក្ខមនំនេះ នោះមាន ន័យថា ពួកគេក៏ដូចជាបានរស់នៅក្នុងប្រវត្តិសាស្ត្ររបស់ពួកគេម្តងទៀតដែរ។ ដ្បិតនៅពេលដែលព្រះ បានបង្គាប់ឱ្យពួកគេអបអរសាទរចំពោះសេរីភាព ដែលពួកគេបានរួចផុតពីទាសភាពនៃសាសន៍អេស៊ីព្ទ។

នៅក្នុងគម្ពីរចោទិយកថា លោកម៉ូសេបានប្រាប់ឱ្យសាសន៍អ៊ីស្រាអែលចែករំលែករឿងអតីតកាលរបស់ពួកគេ ទៅតាមវិធីដែលបានធ្វើឱ្យរឿងនោះ ក្លាយមកជារឿងរបស់ពួកគេ។ សូមក្រឡេកមើល រឿង ដែលខទាំងនេះបានចែងថា៖ «បន្ទាប់មក ត្រូវទូលនៅចំពោះព្រះយេហូវ៉ាជាព្រះរបស់អ្នកថា “បុព្វបុរសរបស់ខ្ញុំ ជាសាសន៍អើរ៉ាម ដែលដើរពីកន្លែងមួយទៅកន្លែងមួយ លោកបានចុះទៅតាំងទីលំនៅក្នុង ស្រុកអេស៊ីព្ទ មានគ្នាតែបន្តិចទេ ហើយនៅស្រុកនោះ លោកបានត្រឡប់ជាសាសន៍មួយយ៉ាងធំ ខ្លាំងពូកែ ហើយមានគ្នាជាច្រើន។ សាសន៍អេស៊ីព្ទបានប្រព្រឹត្តអាក្រក់ដល់យើងខ្ញុំ ព្រមទាំងធ្វើទុក្ខ ហើយដាក់បន្ទុក ឲ្យយើងខ្ញុំធ្វើការយ៉ាងធ្ងន់។ ពេលនោះ យើងខ្ញុំបានអំពាវនាវដល់ព្រះយេហូវ៉ា ជាព្រះនៃបុព្វបុរសរបស់យើងខ្ញុំ ហើយព្រះអង្គបានឮសម្រែកយើងខ្ញុំ ក៏ឃើញទុក្ខលំបាក និងការនឿយហត់របស់យើងខ្ញុំ ព្រមទាំងការដែលគេសង្កត់សង្កិនដល់យើងខ្ញុំផង។ ព្រះយេហូវ៉ាបាននាំយើងខ្ញុំចេញពីស្រុកអេស៊ីព្ទ ដោយ ព្រះហស្តដ៏ខ្លាំងពូកែ និងព្រះពាហុលើកសម្រេច ព្រមទាំងធ្វើការយ៉ាងធំគួរស្ញែងខ្លាច ទីសម្គាល់ និងការ អស្ចារ្យផ្សេងៗ។ ព្រះអង្គបាននាំយើងខ្ញុំចូលមកដល់ទីនេះ ហើយបានប្រទានស្រុកនេះ ជាស្រុកដែលមានទឹកដោះ និងទឹកឃ្មុំហូរហៀរដល់យើងខ្ញុំ”» (ចោទិយកថា ២៦:៥-៩)។ នៅពេលដែលឪពុកម្តាយប្រាប់រឿងរបស់ពួកគេដល់កូនៗទៅតាមវិធីនេះ នោះរឿងរបស់ពួកគេ ក៏បានជួយឱ្យពួកគេផ្ទាល់នឹកចាំពីរឿងគ្រប់យ៉ាង ដែលព្រះបានធ្វើសម្រាប់ពួកគេកាលពីមុនផងដែរ។