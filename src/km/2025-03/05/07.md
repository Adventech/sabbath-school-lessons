---
title:  ការសិក្សាបន្ថែម៖
date:   01/08/2025
---

សូមអាន Ellen G. White, “The Passover,” pages 273-280, in Patriarchs and Prophets។

យើងបានឃើញរួចមកហើយថា បុណ្យរំលងគឺជាគ្រាដែលព្រះបានសម្លាប់ពួកកូនច្បងនៃសាសន៍ អេស៊ីព្ទ នៅក្នុងរយៈពេលមួយយប់ ប៉ុន្តែ ទ្រង់បានសង្គ្រោះរាស្ត្ររបស់ទ្រង់ ឱ្យរួចផុតពីសេចក្តីវេទនាមួយនេះ វិញ។ «បុណ្យរំលងគឺជាពិធីអបអរសាទរ និងជាពិធីនៃនិមិត្តរូប។ បុណ្យរំលងបានជួយឱ្យរាស្ត្ររបស់ព្រះ នឹកចាំពីរបៀបដែលទ្រង់បានជួយរំដោះពួកគេ ឱ្យរួចផុតពីភាពជាទាសករនៅក្នុងស្រុកអេស៊ីព្ទ។ បុណ្យ រំលងក៏បានជួយឱ្យរាស្ត្ររបស់ សញ្ជឹងគិតអំពីកិច្ចការដែលព្រះត្រូវធ្វើនោះដែរ។ ដ្បិតទ្រង់នឹងជួយរំដោះ រាស្ត្ររបស់ទ្រង់ ឱ្យរួចផុតពីទាសភាពនៃអំពើបាប។ ចៀមដែលត្រូវគេសម្លាប់ គឺជានិមិត្តរូបតំណាងឱ្យ “កូនចៀមរបស់ព្រះ” (យ៉ូហាន ១:២៩)។ កូនចៀមនេះ គឺជាសេចក្តីសង្ឃឹមរបស់យើងតែមួយគត់ នៅក្នុង ការទទួលសេចក្តីសង្គ្រោះ។ លោកប៉ុលបានមានប្រសាសន៍ថា “ព្រោះព្រះគ្រីស្ទ ជាកូនចៀមបុណ្យរំលង នោះត្រូវបានថ្វាយជាយញ្ញបូជាជំនួសយើងរួចហើយ” (កូរិនថូសទី១ ៥:៧)។ កូនចៀមនៃបុណ្យរំលង ត្រូវតែស្លាប់។ កូនចៀមនៃបុណ្យរំលងចាំបាច់ត្រូវតែស្លាប់។ បន្ទាប់មក ឈាមរបស់វាក៏ត្រូវតែលាបនៅលើ ក្របទ្វារដែរ។ ទន្ទឹមគ្នានេះ ព្រះលោហិតរបស់ព្រះយេស៊ូវ ក៏ត្រូវតែសម្អាតយើងឱ្យរួចផុតពីអំពើបាបទាំងអស់ដែរ។ ដូច្នេះហើយ យើងត្រូវតែជឿថា ព្រះយេស៊ូវបានសុគតជំនួសយើងគ្រប់គ្នា។ យើងត្រូវតែ ទទួលយកតង្វាយរបស់ទ្រង់ ជំនួសអំពើបាបរបស់យើង»។ ដកស្រង់ពី Ellen G. White, Patriarchs and Prophets, page 277, adapted។

គ្រួសារនៃសាសន៍យូដាជាច្រើននៅទូទាំងពិភពលោក បានប្រារព្ធពិធីបុណ្យ ភេសាជ ឬពិធី បុណ្យរំលងនេះ រហូតមកដល់សព្វថ្ងៃនេះ។ គ្រួសារទាំងនេះ មានពិធីដ៏ពិសេសមួយ ដែលមានឈ្មោះថា «សេឌឺរ (Seder)»។ នៅក្នុងអំឡុងនៃពិធីបុណ្យសេឌឺរនេះ ក្រុមគ្រួសារនៃសាសន៍យូដាជាច្រើន បាននិទាន រឿងនិក្ខមនំ ដែលជាគ្រាមួយ នៅពេលដែលព្រះបានជួយឱ្យរាស្ត្ររបស់ទ្រង់រួចផុតពីទាសភាពនៅក្នុងស្រុកអេស៊ីព្ទ។ បន្ទាប់ពីបាននិទានរឿងរួចរាល់ហើយ ក្រុមគ្រួសារទាំងនេះ បានបរិភោគអាហារពិសេស រួមគ្នា។ បើសិនជាយើងបានគិតមើលអំពីជនជាតិយូដាបានប្រារព្ធពិធីបុណ្យនេះ តាំងពីសម័យនិក្ខមនំ មកម្ល៉េះ នោះយើងនឹងបានឃើញថា ការប្រារព្ធពិធីនេះ គឺអស្ចារ្យណាស់។

**សំណួរពិភាក្សា**

`តើព្រះទ្រង់ «យុត្តិធម៌» ពិតប្រាកដែរឬទេ នៅពេលដែលទ្រង់បានវាយប្រហារពួកកូនច្បងនៃសាសន៍ អេស៊ីព្ទនោះ? តើយើងគួរតែយល់ពីរឿងនេះតាមបែបណាដែរ?`

`តើយើងចង់មានន័យយ៉ាងណា នៅពេលដែលយើងនិយាយថា ព្រះលោហិតរបស់ព្រះយេស៊ូវ បាន ហ៊ុំព័ទ្ធយើងនោះ?`

`«អ្នកគ្រីស្ទានចាំបាច់ត្រូវតែចែករំលែក នូវបទពិសោធន៍ដែលពួកគេបានទទួលពីព្រះយេស៊ូវ។ ពួកគេ ត្រូវតែទទួលយកសេចក្តីពិតនៃព្រះគម្ពីរ និងធ្វើតាមសេចក្តីពិតនោះ ដើម្បីឱ្យវាបានក្លាយជាហេតុផលសម្រាប់រឿងគ្រប់យ៉ាង ដែលពួកគេបានធ្វើនៅក្នុងជីវិតនេះ។ ចិត្តរបស់ពួកគេ ត្រូវតែបានដូចជាព្រះយេស៊ូវ។ ពួកគេត្រូវតែបង្ហាញសេចក្តីស្រឡាញ់ និងសេចក្តីមេត្តារបស់ព្រះ . . . . វិញ្ញាណ និងកិច្ចការរបស់ព្រះយេស៊ូវ ត្រូវតែក្លាយមកជាវិញ្ញាណ និងកិច្ចការរបស់ទ្រង់»។ ដកស្រង់ពី Ellen G. White, Patriarchs and Prophets, page 278, adapted។ តើយើងបានអនុញ្ញាតឱ្យព្រះយេស៊ូវបំពេញយើង នូវអ្វីដែលបានសរសេរ នៅក្នុងសម្រង់មតិនេះដោយរបៀបណា?`