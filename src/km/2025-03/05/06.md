---
title:  សេចក្តីវេទនាដែលមានប្រភពមកពីព្រះ
date:   31/07/2025
---

`សូមអានគម្ពីរនិក្ខមនំ ១២:២៩, ៣០ ដែលបានចែងអំពីរបៀបដែលព្រះបានសម្លាប់កូនប្រុសនៃ ពួកសាសន៍អេស៊ីព្ទ។ តើហេតុអ្វីបានជាព្រះសម្លាប់ក្មេងៗទាំងនេះយ៉ាងដូច្នេះ? (សូមអានគម្ពីរហេព្រើរ ១១:២៨ ផងដែរ)។`

សេចក្តីវេទនាចុងក្រោយ បានធ្លាក់មកពួកកូនច្បងនៃសាសន៍អេស៊ីព្ទ។ សេចក្តីវេទនានេះ បានបង្ហាញ អំពីសេចក្តីខ្ញាល់របស់ព្រះ ទាស់នឹងពួកព្រះក្លែងក្លាយនៃសាសន៍អេស៊ីព្ទ និងក្រុមគ្រួសារដែលបានថ្វាយបង្គំ ព្រះក្លែងក្លាយទាំងនោះ។ យើងបានឃើញសេចក្តីវេទនាមុនៗរួចមកហើយថា ព្រះក្លែងក្លាយទាំងនេះ មិនអាច សង្គ្រោះសាសន៍អេស៊ីព្ទបានឡើយ។ ដូច្នេះហើយ សេចក្តីវេទនាទី១០ បានបង្ហាញថា ព្រះក្លែងក្លាយនៃសាសន៍ អេស៊ីព្ទ គឺជាព្រះដែលឥតប្រយោជន៍។ សេចក្តីវេទនាចុងក្រោយនេះ ក៏បាននាំការឈឺចាប់ដ៏អាក្រក់បំផុត មកលើសាសន៍អេស៊ីព្ទដែរ។

«ព្រះបានដាក់ទោសអំនួត ដែលមាននៅក្នុងចិត្តនៃសាសន៍អេស៊ីព្ទទាំងអស់ ដែលរស់នៅតាម ផ្ទះនៅលើទឹកដីអេស៊ីព្ទ។ សម្រែកនៃសាសន៍អេស៊ីព្ទ បានលាន់ឮឡើង។ ទឹកមុខរបស់ស្តេច និងអ្នកបម្រើ របស់ទ្រង់ បានស្លេកស្លាំងដោយការភ័យខ្លាច ហើយដៃ និងជើងរបស់ពួកគេភ័យញ័រដែរ។ ដ្បិតការស្លាប់ នៃកូនៗរបស់ពួកគេ បានធ្វើឱ្យពួកគេតក់ស្លុតជាខ្លាំង»។ ដកស្រង់ពី Ellen G. White, Patriarchs and Prophets, page 280, adapted។ នៅក្នុងទឹកដីអេស៊ីព្ទ ផារ៉ោនដែលជាស្តេចនៃស្រុកអេស៊ីព្ទ ទ្រង់មាន អំណាចខ្លាំងពូកែបំផុត។ ប្រជារាស្ត្របានជឿថា ទ្រង់ជាព្រះនៃសាសន៍អេស៊ីព្ទ។ ដូច្នេះហើយ ប្រជារាស្ត្រ ក៏បានជឿថា កូនប្រុសច្បងរបស់ពួកគេ ជាកូនប្រុសរបស់ព្រះដែរ។ អាយស៊ីស (Isis) គឺជាព្រះម៉ែដែលបានការពារកូនក្មេង។ ហេហ្គេត (Heget) គឺជាព្រះម៉ែដែលបានជួយដល់ពួកស្ត្រី នៅក្នុងអំឡុងពេលនៃ ការសម្រាលកូន។ មីន (Min) គឺជាព្រះដែលបានជួយឱ្យមនុស្សមានកូនចៅ។ ប៉ុន្តែ ព្រះក្លែងក្លាយទាំងអស់ នេះ មិនមានអំណាចនោះឡើយ នៅពេលដែលពួកគេនៅក្បែរព្រះដ៏មានព្រះជន្មរស់នោះ។ លោកម៉ូសេ បានមានប្រសាសន៍ថា «ឱព្រះយេហូវ៉ាអើយ តើមានព្រះណាដូចព្រះអង្គ តើមានអ្នកណាដែលមានភាព បរិសុទ្ធដ៏វិសេសដូចព្រះអង្គ ដែលគួរសរសើរតម្កើង ហើយក៏ធ្វើការអស្ចារ្យ?» (និក្ខមនំ ១៥:១១)។ ក្រោយ មកទៀត លោកក៏បានមានប្រសាសន៍ថា «ឥឡូវនេះ ខ្ញុំដឹងថា ព្រះយេហូវ៉ា ព្រះអង្គធំលើសអស់ទាំងព្រះ ព្រោះព្រះអង្គបានរំដោះប្រជាជននេះ ឲ្យរួចពីអំណាចសាសន៍អេស៊ីព្ទ នៅពេលដែលគេបានប្រព្រឹត្តនឹងប្រជាជននេះដោយព្រហើន» នោះដែរ (និក្ខមនំ ១៨:១១)។

បទគម្ពីរនិក្ខមនំ ជំពូក១ បានប្រាប់យើងថា សាសន៍អេស៊ីព្ទបានសម្លាប់កូនប្រុសនៃសាសន៍អ៊ីស្រាអែល ទៅតាមបង្គាប់របស់ផារ៉ោន។ ផារ៉ោនបានបង្គាប់ឱ្យគេសម្លាប់ទារកនៃសាសន៍អ៊ីស្រាអែល ដើម្បីធ្វើឱ្យសាសន៍អ៊ីស្រាអែលទន់ខ្សោយ និងមានភាពអាម៉ាស់។ ប៉ុន្តែ លើកនេះ សេចក្តីវេទនារបស់ព្រះ បានវាយប្រហារពួកកូនច្បងនៃសាសន៍អេស៊ីព្ទវិញ។ ទន្ទឹមគ្នានេះ ទ្រង់ក៏នឹងអនុញ្ញាតឱ្យយើងរងទុក្ខ នូវរឿង អ្វីមួយ ដែលយើងបានធ្វើឱ្យអ្នកដទៃឈឺចាប់នោះដែរ។ ដ្បិតទង្វើ និងការសម្រេចចិត្តរបស់យើង នឹងផ្លាស់ប្តូរ ជីវិតយើង ឱ្យកាន់តែល្អឡើង ឬឱ្យកាន់តែអាក្រក់ឡើង។ ដ្បិតសេចក្តីពិតដែលគួរឱ្យសោកស្តាយនោះ គឺថា នៅពេលដែលយើងខុស នោះយើងមិនមែនជាមនុស្សតែម្នាក់គត់ ដែលបានរងទុក្ខនោះទេ។ មានពេលខ្លះ អ្នកដទៃទៀត រួមទាំងអ្នកដែលគ្មានកំហុស ក៏នឹងត្រូវរងទុក្ខដែរ។ នេះហើយគឺជាសេចក្តីពិតអំពីអំពើបាប ដែលគួរឱ្យសោកស្តាយនោះ។