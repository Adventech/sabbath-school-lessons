---
title:  គុម្ពបន្លាដែលឆេះ
date:   05/07/2025
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖

និក្ខមនំ ៣:១-៦; និក្ខមនំ ៣:៧-១២; និក្ខមនំ ៣:១៣-២២; និក្ខមនំ ៤:១-១៧; និក្ខមនំ ៤:១៨-៣១។

> <p>ខចងចាំ៖</p>
> «បន្ទាប់មក ព្រះយេហូវ៉ាមានព្រះបន្ទូលថា៖ «យើងបានឃើញទុក្ខវេទនារបស់ប្រជារាស្ត្រយើង ដែលនៅស្រុកអេស៊ីព្ទហើយ យើងក៏បានឮសម្រែករបស់គេ ព្រោះតែពួកអ្នកដែលសង្កត់សង្កិនដែរ។ យើងដឹងពីទុក្ខវេទនារបស់គេហើយ ដូច្នេះ យើងបានចុះមក ដើម្បីរំដោះគេឲ្យរួចចេញពីកណ្ដាប់ដៃរបស់ពួកសាសន៍អេស៊ីព្ទ ហើយនាំគេឡើងចេញពីស្រុកនោះ ទៅឯស្រុកមួយដ៏ល្អ ធំទូលាយ ជាស្រុក ដែលមានទឹកដោះ និងទឹកឃ្មុំហូរហៀរ ជាស្រុករបស់សាសន៍កាណាន សាសន៍ហេត សាសន៍អាម៉ូរី សាសន៍ពេរិស៊ីត សាសន៍ហេវី និងសាសន៍យេប៊ូស”» (និក្ខមនំ ៣:៧, ៨)។

ជាញឹកញាប់ ផែនការដែលព្រះបានរៀបចំសម្រាប់យើង នឹងផ្លាស់ប្តូររបស់យើងទាំងស្រុង។បើសិនជាយើងបានធ្វើតាមផែនការរបស់ព្រះ នោះយើងនឹងដឹងថា អ្វីដែលទ្រង់ចង់ប្រទានដល់យើង តែងតែជាជម្រើសដ៏ល្អបំផុតសម្រាប់ជីវិតរបស់យើង។ ប៉ុន្តែ មានពេលខ្លះ ការទទួលយកផែនការរបស់ ព្រះ មិនមែនងាយស្រួលសម្រាប់យើងជានិច្ចនោះទេ។

ដើមឡើយ លោកម៉ូសេបានជួបនឹងគ្រាលំបាក។ ប៉ុន្តែ នៅត្រង់គុម្ពបន្លា ព្រះបានបង្ហាញលោក ម៉ូសេ នូវផែនការដែលទ្រង់បានរៀបចំសម្រាប់ជីវិតរបស់គាត់។ លោកម៉ូសេបានដឹងថា គាត់កំពុងតែ សម្លឹងមើលបាដិហារ្យ ដែលព្រះចង់ឱ្យគាត់ធ្វើនូវកិច្ចការពិសេសមួយ។ ប៉ុន្តែ សំណួរដែលត្រូវចោទសួរ នោះគឺថា៖ តើលោកម៉ូសេនឹងទទួលកិច្ចការនេះដែរឬទេ? ជាការពិតណាស់ កិច្ចការនេះនឹងនាំមកនូវ ការផ្លាស់ប្តូរដ៏ធំមួយ នៅក្នុងជីវិតរបស់គាត់។ ដំបូងឡើយ លោកម៉ូសេមិនចង់ទទួលយកកិច្ចការនេះទេ។

លោកអ្នកប្រហែលជានឹកឃើញពីគ្រាដែលលោកអ្នកបានរៀបចំផែនការធំៗ សម្រាប់ជីវិតរបស់ លោកអ្នក។ ប៉ុន្តែ ព្រះបានផ្លាស់ប្តូរផែនការទាំងនោះ។ ជាការពិតណាស់ យើងអាចនឹងមានប្រយោជន៍ ចំពោះព្រះ ទៅតាមវិធីជាច្រើន។ ប៉ុន្តែ នៅពេលដែលយើងធ្វើតាមផែនការទាំងអស់របស់ព្រះ ដោយ ធ្វើនូវអ្វីដែលទ្រង់បានដឹកនាំយើង នោះយើងនឹងមានសុភមង្គល។ មែនហើយ ព្រះអាចនឹងសូមឱ្យយើង ធ្វើនូវកិច្ចការ ដែលមិនមែនជារឿងងាយស្រួល ដូចជាលោកម៉ូសេដែរ ប៉ុន្តែ យើងត្រូវតែអនុញ្ញាតឱ្យ ព្រះអង្គដឹកនាំយើង បើមិនដូច្នេះទេ យើងនឹងដើរខុសផ្លូវជាមិនខាន។