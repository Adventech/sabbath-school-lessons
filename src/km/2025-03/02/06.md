---
title:  ទីសំគាល់នៃសេចក្តីសន្យារបស់ព្រះ
date:   10/07/2025
---

`សូមអានរឿងនៅក្នុងគម្ពីរនិក្ខមនំ ៤:១៨-៣១។ តើយើងបានយល់ពីរឿងដ៏ចម្លែកដោយរបៀប ណា? តើយើងអាចរៀនមេរៀនអ្វីខ្លះ ចេញពីរឿងដ៏ចម្លែកនេះ?`

សិស្សនៃព្រះគម្ពីរបានភ្ញាក់ផ្អើលជាខ្លាំង នៅពេលដែលពួកគេបានអានខនេះថា៖ «ពេលធ្វើដំណើរមកតាមផ្លូវ ព្រះយេហូវ៉ាយាងជួបលោកនៅត្រង់កន្លែងឈប់សម្រាក ហើយរកសម្លាប់លោក» នោះ (និក្ខមនំ ៤:២៤)។ តើនៅត្រង់ខនេះ មានអ្វីកើតឡើង? តើព្រះមិនបានបញ្ចប់ ដោយត្រឹមតែសូមឱ្យលោក ម៉ូសេធ្វើកិច្ចការឱ្យទ្រង់ទេឬអី? ប៉ុន្តែ លើកនេះ តើព្រះកំពុងតែព្យាយាមសម្លាប់គាត់មែនឬ? សាច់រឿង បានជួយឱ្យយល់ដឹងថា បញ្ហារបស់លោកម៉ូសេគឺស្តីអំពីការកាត់ស្បែក។ ការកាត់ស្បែក គឺជាសកម្មភាព នៃការកាត់ចុងស្វាសពីប្រដាប់ភេទបុរស។ សកម្មភាពបែបនេះ បានបង្ហាញថា បុរសនៃសាសន៍អ៊ីស្រាអែល បានទទួលយកសេចក្តីសន្យាដែលព្រះបានតាំងឡើងហើយ។ បញ្ហាគឺថា នៅពេលដែលកូនប្រុសពៅរបស់ លោកម៉ូសេបានចាប់កំណើត នោះគាត់មិនបានកាត់ស្បែកកូននោះ ដើម្បីបញ្ជាក់ថា កូនរបស់គាត់បានក្លាយមកជាកម្មសិទ្ធិរបស់ព្រះនោះទេ (លោកុប្បត្តិ ១៧:១០, ១១)។

លោកម៉ូសេគឺជាអ្នកដឹកនាំរាស្ត្ររបស់ព្រះ។ ដូច្នេះហើយ គាត់ត្រូវតែបង្ហាញពីការស្តាប់បង្គាប់ ដ៏ល្អឥតខ្ចោះរបស់គាត់ចំពោះព្រះ។ បន្ទាប់មក គាត់ក៏អាចបង្រៀនអ្នកដទៃចេះស្តាប់បង្គាប់ដែរ។ នាងស៊ីផូរ៉ាដែលជាភរិយារបស់លោកម៉ូសេ ក៏ជាស្ត្រីដ៏សកម្មម្នាក់ផងដែរ។ នាងបានកាត់ស្បែកកូនប្រុសរបស់ នាង ដើម្បីសង្គ្រោះជីវិតស្វាមីរបស់នាង។ នាងស៊ីផូរ៉ាបានប៉ះពាល់លោកម៉ូសេ ជាមួយនឹងស្បែកចុងស្វាស ដែលប្រឡាក់ឈាម។ ឈាមនេះគឺជារូបស័ព្ទតំណាងឱ្យព្រះលោហិត ព្រះជន្ម ហើយនិងសេចក្តីសន្យា របស់ទ្រង់។

យើងក៏អាចរៀននូវមេរៀនសំខាន់មួយ ចេញពីរឿងនេះផងដែរ ដោយថា៖ យើងត្រូវតែនឹកចាំ ជានិច្ច នូវអ្វីដែលត្រឹមត្រូវ។

«នៅតាមផ្លូវទៅទីក្រុងម៉ាឌាន លោកម៉ូសេបានទទួលនូវការដាស់តឿនដ៏ធ្ងន់ធ្ងរមួយ ដែលបាន បង្ហាញថា ព្រះអម្ចាស់មិនសព្វព្រះទ័យជាមួយនឹងគាត់នោះឡើយ។ ទេវតាបង្ហាញខ្លួនដល់លោកម៉ូសេ ហើយ បានបំភ័យគាត់។ លោកម៉ូសេបានគិតថា ទេវតាចង់សម្លាប់គាត់ ដោយសារតែព្រះមិនបានបកស្រាយប្រាប់ លោកម៉ូសេថា មានរឿងអ្វីកំពុងតែកើតឡើងនោះឡើយ។ ប៉ុន្តែ លោកម៉ូសេក៏បាននឹកចាំថា គាត់មិនបាន ធ្វើកិច្ចមួយចំនួន ដែលព្រះបានបង្គាប់ដល់គាត់ . . . . ហើយគាត់ក៏មិនបានកាត់ស្បែកកូនប្រុសពៅរបស់គាត់នោះដែរ។ ការកាត់ស្បែកមានសារៈសំខាន់ណាស់ មិនដូច្នោះទេ កូនប្រុសរបស់លោកម៉ូសេ ក៏មិនអាច ទទួលបានព្រះពរចេញមកពីសេចក្តីសន្យា ដែលព្រះបានតាំងឡើងជាមួយនឹងសាសន៍អ៊ីស្រាអែលនោះ ដែរ។ បើសិនជាលោកម៉ូសេមិនបានកាត់ស្បែកកូនប្រុសពៅរបស់គាត់នោះទេ នោះពួកបណ្តាជននឹងមិនគោរព តាមបញ្ញត្តិរបស់ព្រះនោះឡើយ។ ចំណុចនេះឯង ដែលបានធ្វើឱ្យនាងស៊ីផូរ៉ាភ័យខ្លាចទេវតាសម្លាប់ស្វាមី របស់នាង។ ដូច្នេះហើយ នាងបានកាត់ស្បែកចេញពីចុងស្វាសនៃកូនប្រុសរបស់នាង។ បើមិនដូច្នេះទេ លោក ម៉ូសេនឹងជួបគ្រោះថ្នាក់ នៅពេលដែលគាត់បានចូលគាល់ផោរ៉ោន។ ទេវតារបស់ព្រះ បានការពារ លោកម៉ូសេឱ្យរួចផុតពីការស្លាប់។ ប៉ុន្តែ បើសិនជាលោកម៉ូសេបានបដិសេធមិនព្រមធ្វើតាមអ្វីមួយ ដែល ព្រះបានបង្គាប់គាត់ទេ នោះគាត់ក៏គ្មានសុវត្ថិភាពដែរ។ ដ្បិតអីទេវតារបស់ព្រះ មិនអាចការពារគាត់ឱ្យ រួចផុតពីគ្រោះថ្នាក់បានឡើយ»។ ដកស្រង់ពី Ellen G. White, Patriarchs and Prophets, pages 255, 256, adapted។