---
title:  ព្រះនាមរបស់ព្រះអម្ចាស់
date:   08/07/2025
---

`សូមអានគម្ពីរនិក្ខមនំ ៣:១៣-២២។ តើហេតុអ្វីបានជាលោកម៉ូសេចង់ស្គាល់ព្រះនាមរបស់ព្រះ យ៉ាងដូច្នេះ? តើព្រះនាមរបស់ព្រះ បានបង្ហាញយើងយ៉ាងដូចម្តេចអំពីអង្គទ្រង់?`

ព្រះបានប្រាប់លោកម៉ូសេថា ទ្រង់គឺជា «អេហជេហ៍ អាសឺរ អេហជេហ៍ (’ehjeh ‘asher ‘ehjeh)» ដែលមានន័យថា «អញជាព្រះដ៏ជាព្រះ» (ពគប)។ នៅពេលដែលទ្រង់បានមានបន្ទូលទៅកាន់លោកម៉ូសេនៅក្នុង គម្ពីរនិក្ខមនំ ៣:១២ នោះព្រះបានប្រើពាក្យ «អេហេជេហ៍» ដដែលនេះ នៅក្នុងខ១៤ នៅពេល ដែលទ្រង់បានមានបន្ទូលទៅកាន់លោកម៉ូសេថា «អញនឹងនៅជាមួយនឹងឯង»។ តើពាក្យទាំងនេះបាន ប្រាប់យើង អ្វីខ្លះអំពីព្រះ? ព្រះទ្រង់គង់នៅអស់កល្បជានិច្ច។ ទ្រង់បានប្រទានជីវិតដល់របស់គ្រប់យ៉ាង។ ហើយទ្រង់ក៏បានសន្យាថា ទ្រង់ «ក៏នៅជាមួយអ្នកណាដែលមានចិត្តសង្រេង និងទន់ទាប ដើម្បីធ្វើឲ្យចិត្តរបស់មនុស្ស ទន់ទាបបានសង្ឃឹមឡើង ធ្វើឲ្យចិត្តរបស់មនុស្សសង្រេងបានសង្ឃឹមឡើងដែរ» (អេសាយ ៥៧:១៥)។

រាស្ត្ររបស់ព្រះ បានស្គាល់ទ្រង់ថាជា «យេហូវ៉ា (Yahweh)» តាំងតែពីដើមមក។ ជាញឹកញាប់ ព្រះនាមថា «យេហូវ៉ា» នេះ ជាភាសាអង់គ្លេស បានប្រែមកថា «ព្រះអម្ចាស់» ។ សាសន៍អ៊ីស្រាអែល ប្រហែលជាមិនបានដឹង អំពីអត្ថន័យនៃព្រះនាមនេះ ឱ្យបានស៊ីជម្រៅនោះទេ។ ទន្ទឹមគ្នានេះ លោកម៉ូសេ ក៏បានស្គាល់ព្រះនាមយេហូវ៉ា នេះដែរ។ ប៉ុន្តែ គាត់ក៏មិនបានដឹងពីអត្ថន័យពិតប្រាកដនៃព្រះនាមនេះ ដែរ។ ដូច្នេះហើយ នៅពេលដែលលោកម៉ូសេសួរព្រះអម្ចាស់ថា «តើព្រះអង្គមានព្រះនាមអ្វី?» នោះគាត់ មានបំណងចង់ឱ្យព្រះអម្ចាស់បកស្រាយអត្ថន័យ នៃព្រះនាមទ្រង់ឱ្យបានច្បាស់លាស់។

នៅក្នុងគម្ពីរនិក្ខមនំ ៦:៣ ព្រះគម្ពីរបានបង្ហាញឱ្យយើងនូវគន្លឹះដ៏មានប្រយោជន៍មួយ ស្តីអំពី អត្ថន័យនៃព្រះនាមព្រះ។ នៅក្នុងខនេះ ព្រះបានមានបន្ទូលថា «យើងបានលេចមកឲ្យអ័ប្រាហាំ អ៊ីសាក និងយ៉ាកុបស្គាល់យើង ថាជាព្រះដ៏មានគ្រប់ព្រះចេស្តា ប៉ុន្តែ យើងមិនបានឲ្យគេស្គាល់នាមយើងជា “យេហូវ៉ា” ទេ» (និក្ខមនំ ៦:៣)។ នៅត្រង់ខនេះ ព្រះមិនបានមានបន្ទូលថា លោកអ័ដាម លោកណូអេ និងលោកអ័ប្រាហាំ ហើយនិងអយ្យកោដទៃទៀតនៃរាស្ត្ររបស់ទ្រង់ មិនបានស្គាល់ព្រះនាម «យេហូវ៉ា» របស់ទ្រង់នោះទេ (សូម អានគម្ពីរលោកុប្បត្តិ ២:៤, ៩; លោកុប្បត្តិ ៤:១, ២៦; លោកុប្បត្តិ ៧:៥; លោកុប្បត្តិ ១៥:៦-៨ និងខគម្ពីរ ផ្សេងៗទៀត)។ ព្រះកំពុងតែមានព្រះបន្ទូលថា ពួកអយ្យកោទាំងនេះ មិនបានស្គាល់ អត្ថន័យនៃព្រះនាម ទ្រង់ ឱ្យបានពេញលេញឡើយ។

យេហូវ៉ាដែលជាព្រះនាមព្រះ បានបង្ហាញយើងថា ទ្រង់គឺជាព្រះនៃរាស្ត្ររបស់ព្រះអង្គផ្ទាល់។ ទ្រង់គឺជាព្រះនៃសេចក្តីសន្យា។ ទ្រង់គឺជាព្រះនៃសេចក្តីស្រឡាញ់ប្រកបដោយការយកចិត្តទុកដាក់ ដែល បានជួយរាស្ត្ររបស់ទ្រង់ នៅពេលដែល ពួកគេជួបនឹងបញ្ហា។ ព្រះនាមថា យេហូវ៉ាក៏បានបង្ហាញយើងថា ទ្រង់ជាព្រះដ៏មានអំណាចដែរ (លោកុប្បត្តិ ១៧:១)។ ការអស្ចារ្យរបស់ទ្រង់បានបង្ហាញថា ទ្រង់មានអំណាច នៅក្នុងការសង្គ្រោះ។ ប៉ុន្តែ យេហូវ៉ាក៏ជាព្រះដែលមានឈ្មោះថា អេឡូហីម (Elohim) (ព្រះដែលមាន អំណាចខ្លាំងពូកែ និងជាព្រះគ្រប់គ្រងលើរបស់ទាំងអស់) ផងដែរ។ យេហ៉ូវាគឺជា «ព្រះនៃមនុស្សទាំងអស់»។ ទ្រង់គ្រប់គ្រងផ្ទៃមេឃ និងផែនដីនេះ។ ទ្រង់បានបង្កើតរបស់គ្រប់យ៉ាង។ ប៉ុន្តែ ទន្ទឹមគ្នានេះ ព្រះនាមយេហូវ៉ា នេះ ក៏បានបង្ហាញយើងពីផ្នែកខុសៗគ្នា នៅក្នុងទំនាក់ទំនងដែលទ្រង់មានជាមួយនឹងមនុស្សលោកផងដែរ។

តើការស្គាល់ព្រះនាមព្រះយ៉ាងដូចម្តេច? ព្រះនាមព្រះ មិនមែនជាភាសាវេទមន្តនោះទេ ប៉ុន្តែ ការ ស្គាល់ព្រះនាមទ្រង់ គឺជាការប្រកាសប្រាប់អ្នកដទៃថា យើងបានជឿថា ទ្រង់នឹងសង្គ្រោះដល់អ្នកណាដែល បានចូលមករកទ្រង់ដោយក្តីជំនឿ (យ៉ូអែល ២:៣២)។