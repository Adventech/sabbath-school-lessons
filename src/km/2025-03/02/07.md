---
title:  ការសិក្សាបន្ថែម៖
date:   11/07/2025
---

សូមអាន Ellen G. White, “Moses,” pages 251-256, in Patriarchs and Pro-

phets។

ជាការពិតណាស់ រឿងគុម្ពបន្លាដែលឆេះ គឺជាបទពិសោធន៍នៃការផ្លាស់ប្តូរនៅក្នុងជីវិតរបស់លោក ម៉ូសេ។ រីឯបទពិសោធន៍ទាំងអម្បាលម៉ានទៀតនៅក្នុងជីវិតរបស់គាត់ បានពឹងផ្អែកទៅលើចម្លើយនៃការ ស្តាប់បង្គាប់របស់គាត់ ដែលបានឆ្លើយតបទៅនឹងការត្រាស់ហៅ ដែលព្រះបានសូមឱ្យគាត់បម្រើទ្រង់។ ព្រះបានជ្រើសរើសលោកម៉ូសេ ឱ្យដឹកនាំសាសន៍ហេព្រើរចេញពីស្រុកអេស៊ីព្ទទៅកាន់ទឹកដីសន្យា។

ជាការពិតណាស់ យើងបានដឹងថា រឿងទាំងនេះនឹងបញ្ចប់ដោយរបៀបណា។ ប៉ុន្តែ សូមស្រមៃ ថា លោកអ្នកគឺជាលោកម៉ូសេនៅត្រង់គុម្ពបន្លាដែលឆេះនោះវិញ។ លោកម៉ូសេបានគេចចេញពីស្រុកអេស៊ីព្ទ ដើម្បីឱ្យគាត់បានរួចជីវិត។ ៤០ឆ្នាំក្រោយមកទៀត មានសាសន៍ហេព្រើរជាច្រើននាក់នៅមានជីវិតនៅឡើយ ប៉ុន្តែ ឥឡូវនេះ ព្រះចង់ឱ្យគាត់ដឹកនាំសាសន៍ដដែលនេះ ចេញពីស្តេចមួយអង្គដែលមានអំណាច។ ដូច្នេះ ហើយ បានជាលោកម៉ូសេមិនចង់ធ្វើកិច្ចការនេះ។

ជាការពិតណាស់ ការងារនេះគឺជាការងារលំបាកបំផុត។ ជាថ្មីម្តងទៀត សូមស្រមៃថា តើលោក ម៉ូសេនឹងបាត់បង់អ្វីទៅ បើសិនជាគាត់បានតបទៅព្រះថា «ទេ» វិញនោះ។ បន្ទាប់មក លោកម៉ូសេក៏អាច នឹងបាត់ចេញពីប្រវត្តិសាស្ត្រ ដែលបានកើតឡើងដែរ។ នៅក្នុងព្រះគម្ពីរ លោកម៉ូសេបានក្លាយមកជាមនុស្ស សំខាន់ ហើយមានអំណាចខ្លាំងបំផុតនៅលើផែនដីនេះ ដែលមិនធ្លាប់មានពីមុនមក។

**សំណួរពិភាក្សា**

`លោកម៉ូសេបានធ្វើយ៉ាងស្ងៀមស្ងាត់ នូវអ្វីដែលព្រះបានបង្គាប់ឱ្យគាត់ធ្វើនោះ អស់រយៈពេលជាច្រើនឆ្នាំ ពោលគឺថា៖ គាត់ត្រូវតែដឹកនាំគ្រួសារគាត់ឱ្យបានល្អប្រសើរ។ គាត់បានមើលថែសត្វចៀម។ គាត់បាន សរសេរព្រះគម្ពីរ ដោយមានជំនួយពីព្រះវិញ្ញាណបរិសុទ្ធ។ បន្ទាប់មក ព្រះបានសូមឱ្យលោកម៉ូសេក្លាយមកជាអ្នកដឹកនាំនៃរាស្ត្រ របស់ទ្រង់។ តើបទពិសោធន៍របស់លោកម៉ូសេ បានបង្រៀនយើងយ៉ាងដូចម្តេចខ្លះ អំពីភារកិច្ចដែលយើង ត្រូវធ្វើនៅក្នុងជីវិតនេះ?`

`យើងអាចនឹងនិយាយថា យើងបានយល់ពីមូលហេតុដែលនាំឱ្យលោកម៉ូសេបង្កើតនូវការដោះសាទាំងនេះ។ «តើហេតុអ្វីបានជាសាសន៍អ៊ីស្រាអែលគួរតែជឿដល់ខ្ញុំ?» «តើខ្ញុំជាអ្នកណា? ខ្ញុំមិនមែនជា មនុស្សសំខាន់នោះទេ»។ ហើយ «ខ្ញុំក៏មិនមែនជាពូកែវោហារ» អ្វីដែរ។ តើរឿងនេះគួរតែប្រាប់យើងអ្វីខ្លះ អំពីមូលហេតុ ដែលយើងត្រូវជឿទុកចិត្តព្រះថា ទ្រង់នឹងជួយឱ្យយើងធ្វើកិច្ចការ ដែលទ្រង់បានប្រគល់ឱ្យ យើងនោះ?`

`លោកម៉ូសេបានសរសេរគម្ពីរលោកុប្បត្តិ។ គម្ពីរលោកុប្បត្តិបានជួយឱ្យយើងយល់ប្រវត្តិសាស្ត្រនៃព្រះគម្ពីរ ហើយយល់ពីផែនការដែលព្រះបានរៀបចំ ដើម្បីសង្គ្រោះមនុស្សមានបាប។ តើហេតុអ្វីបានជា យើងត្រូវតែបដិសេធគោលគំនិតដែលថា គម្ពីរលោកុប្បត្តិជារឿងប្រឌិត (ជាពិសេស គឺ១១ជំពូកដំបូង នោះ)?`