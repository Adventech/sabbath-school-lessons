---
title:  ការសិក្សាបន្ថែម៖
date:   25/07/2025
---

សូមអាន Ellen G. White, “The Plagues of Egypt,” pages 265-272, in Patriarchs and Prophets។

«ព្រះបានអនុញ្ញាតឱ្យរាស្ត្ររបស់ទ្រង់មើលឃើញថា សាសន៍អេស៊ីព្ទគឺជាសាសន៍អាក្រក់ព្រៃផ្សៃ។ បន្ទាប់មក រាស្ត្ររបស់ទ្រង់នឹងលែងចង់ថ្វាយបង្គំព្រះក្លែងក្លាយនៃសាសន៍អេស៊ីព្ទទៀតហើយ។ ព្រះអម្ចាស់ បានបង្ហាញថា ទ្រង់បានស្អប់ខ្ពើមនូវការថ្វាយបង្គំព្រះក្លែងក្លាយខ្លាំងប៉ុនណា។ ព្រះអម្ចាស់បានដាក់ទោស ផារ៉ោន ដែលបដិសេធមិនព្រមបង្ហាញសេចក្តីសប្បុរស និងសេចក្តីយុត្តិធម៌ចំពោះរាស្ត្ររបស់ទ្រង់ តែបែរ បានធ្វើបាបរាស្ត្ររបស់ទ្រង់វិញ . . . . ព្រះទ្រង់មិនបានធ្វើបាដិហារ្យពិសេស ដើម្បីធ្វើឱ្យចិត្តផារ៉ោនរឹងរូសនោះ ទេ។ ប៉ុន្តែ ព្រះអង្គបានបង្ហាញស្តេច នូវភ័ស្តុតាងដ៏មានអំណាចនៃព្រះចេស្តាទ្រង់វិញ។ បើទោះជាយ៉ាងនេះក្តី ស្តេចនៅតែមានព្រះទ័យរឹងរូស។ ទ្រង់បានបដិសេធមិនព្រមគោរពតាមសេចក្តីពិតរបស់ព្រះអម្ចាស់នោះទេ។ រាល់ពេលដែលផារ៉ោនបានបដិសេធសេចក្តីពិតរបស់ព្រះ នោះទ្រង់ក៏កាន់តែរឹងរូសខ្លាំងឡើងផងដែរ ដោយធ្វើឱ្យទ្រង់ទាស់នឹងព្រះកាន់តែខ្លាំងឡើង។ ផារ៉ោនបានបដិសេធបាដិហា្យទី១។ ហើយការជ្រើសរើស បែបនេះ នៅទីបំផុត ក៏បានធ្វើឱ្យរឿងអាក្រក់កើតមានឡើងដល់ស្តេចផារ៉ោនអង្គទ្រង់ផ្ទាល់ផងដែរ»។ ដកស្រង់ពី Ellen G. White, Patriarchs and Prophets, page 268, adapted។

«សាសន៍អេស៊ីព្ទបានថ្វាយបង្គំព្រះចន្ទ និងព្រះអាទិត្យ។ ប៉ុន្តែ នៅពេលដែលព្រះបានបណ្តាល ឱ្យផ្ទៃមេឃដែលនៅលើស្រុកអេស៊ីព្ទ បានប្រែមកជាងងឹត នោះប្រជារាស្ត្រ និងព្រះក្លែងក្លាយរបស់ពួកគេ ក៏បានរងទុក្ខដូចគ្នាដែរ។ ព្រះបានយាងមកជួយរាស្ត្ររបស់ទ្រង់ ដែលពួកសាសន៍អេស៊ីព្ទបានយកពួកគេ មកធ្វើជាទាសករ។ ជាការពិតណាស់ សេចក្តីវេទនាបានធ្វើឱ្យមនុស្សលោកភ័យខ្លាច។ ប៉ុន្តែ សេចក្តី វេទនាក៏ជាភ័ស្តុតាងនៃសេចក្តីមេត្តារបស់ទ្រង់ផងដែរ។ ដ្បិតទ្រង់មិនចង់បំផ្លាញសាសន៍អេស៊ីព្ទនោះទេ។ ម្ល៉ោះហើយ បានជាទ្រង់ប្រទានពេលវេលាដល់សាសន៍អេស៊ីព្ទ ដើម្បីឱ្យពួកគេលន់តួអំពើបាបរបស់ពួកគេ មុនពេល ដែលទ្រង់ទម្លាក់សេចក្តីវេទនាចុងក្រោយដ៏ធ្ងន់បំផុតមកលើពួកគេ»។ ដកស្រង់ពី Patriarchs and Prophets, page 272, adapted។

**សំណួរពិភាក្សា**

`សូមគិតបន្ថែមអំពីមូលហេតុដែលនាំឱ្យចិត្តផារ៉ោនរឹងទទឹងទាស់នឹងព្រះ។ ផារ៉ោនបានបដិសេធមិនព្រម អនុញ្ញាតឱ្យរាស្ត្ររបស់ព្រះចាកចេញពីស្រុកអេស៊ីព្ទនោះទេ បើទោះជាទ្រង់បានឃើញភ័ស្តុតាងបង្ហាញថា ការអនុញ្ញាតឱ្យពួកគេចេញទៅនោះ គឺជាជម្រើសត្រឹមត្រូវក៏ដោយ។ តើមនុស្សម្នាក់អាចល្ងង់ខ្លៅដល់កម្រិតនេះយ៉ាងដូចម្តេចទៅបាន? តើរឿងរបស់ផារ៉ោន បានបង្រៀនយើងអ្វីខ្លះ អំពីការកុហកខ្លួនឯងនោះ? តើនៅក្នុងព្រះគម្ពីរ មានអ្នកណាខ្លះទៀត ដែលសម្រេចចិត្តអាក្រក់បែបនេះ? សូមគិតអំពីគំរូរបស់លោក យូដាស។`

`នៅពេលដែលផារ៉ោនបានឃើញគ្រោះមហន្តរាយ ដែលបានកើតមានឡើង ដោយសារតែការសម្រេច ចិត្តដ៏អាក្រក់របស់ទ្រង់ នោះទ្រង់បានលន់តួថា «លើកនេះ យើងបានប្រព្រឹត្តអំពើបាបមែន គឺព្រះយេហូវ៉ា ព្រះអង្គសុចរិត ឯយើង និងប្រជារាស្ត្ររបស់យើងជាអ្នកមានកំហុស» មែន (និក្ខមនំ ៩:២៧)។ ទន្ទឹមគ្នានេះ ការប្រកាសនេះ មើលទៅក៏ហាក់ដូចជាមានឥទ្ធិពលខ្លាំងណាស់ដែរ។ ប៉ុន្តែ តើយើងអាចដឹងបានដោយ របៀបណាថា ផារ៉ោនមិនចង់ថ្លែងនូវអ្វីដែលទ្រង់បានមានបន្ទូលនោះ?`