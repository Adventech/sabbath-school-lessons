---
title:  ព្រឹល សត្វកណ្តូប និងភាពងងឹត
date:   24/07/2025
---

`តើសេចក្តីវេទនាដែលព្រះបានទាស់នឹងព្រះក្លែងក្លាយនៃសាសន៍អេស៊ីព្ទនោះ បានទទួលភាព ជោគជ័យដែរឬទេ? តើពួកគេបានធ្វើឱ្យផារ៉ោន ដែលជាស្តេចនៃស្រុកអេស៊ីព្ទ ផ្លាស់ប្តូរគំនិតរបស់ទ្រង់ ដោយរបៀបណា? សម្រាប់ចម្លើយ សូមអានគម្ពីរនិក្ខមនំ ៩:១៣-១០:២៩។`

ណាត់ (Nut) គឺជាព្រះម៉ែមេឃានៃសាសន៍អេស៊ីព្ទ។ ជាញឹកញាប់ សាសន៍អេស៊ីព្ទបានគូរ គំនូរព្រះម៉ែណាត់ ដែលបានបង្ហាញថា ព្រះម៉ែអង្គនេះ គឺជាអ្នកដែលបានគ្រប់គ្រងហេតុការណ៍គ្រប់យ៉ាង ដែលបានកើតឡើងនៅក្រោមផ្ទៃមេឃ និងនៅលើផែនដីនេះ។ អូស៊ីរីសគឺជាព្រះនៃដំណាំ និងការ សម្រាលកូន។ ជាញឹកញាប់ នៅក្នុងព្រះគម្ពីរ ព្រឹលគឺជាសេចក្តីវេទនាដែលមានប្រភពមកពីព្រះ (អេសាយ ២៨:២, ១៧; អេសេគាល ១៣:១១-១៣)។ នៅក្នុងអំឡុងនៃសេចក្តីវេទនានេះ សាសន៍អេស៊ីព្ទដែលបាន លាក់ទ្រព្យសម្បត្តិរបស់ពួកគេ នៅក្នុងកន្លែងសុវត្ថិភាពនឹងបានរួចខ្លួន (និក្ខមនំ ៩:២០, ២១)។ ប៉ុន្តែ ម្តងនេះ ព្រះបានប្រទាននូវការសាកល្បងមួយដល់មនុស្សគ្រប់គ្នាគឺថា៖ ពួកគេនឹងជឿទៅលើព្រះបន្ទូលរបស់ព្រះ និងគោរពតាមបញ្ញត្តិរបស់ទ្រង់ ឬមួយពួកគេជ្រើសរើសមិនជឿទៅលើសេចក្តីទាំងនេះ?

ព្រះបានប្រកាសថា គោលបំណងរបស់ទ្រង់ ដែលបានអនុញ្ញាតឱ្យផារ៉ោនមានជីវិតរស់នៅនោះ គឺដើម្បីឱ្យពិភពលោកទាំងមូលបានស្គាល់ទ្រង់ (និក្ខមនំ ៩:១៦)។ ឥឡូវនេះ ស្តេចនៃស្រុកអេស៊ីព្ទបានលន់តួបាបដែលទ្រង់បានសាង។ ប៉ុន្តែ ក្រោយមក ស្តេចបានផ្លាស់ប្តូរគំនិតរបស់ទ្រង់។

សេដ (Seth) គឺជាព្រះនៃសាសន៍អេស៊ីព្ទ ដែលគ្រប់គ្រងលើខ្យល់ព្យុះ សង្គ្រាម ការទាស់ទែងគ្នា ហើយនិងជំងឺតម្កាត់។ សេដ និងអាយស៊ីសគឺជាព្រះនៃកសិកម្ម។ ស៊ូ (Shu) គឺជាព្រះពាយ។ សេរ៉ាភីស (Serapis) គឺជាព្រះម៉ែនៃការសម្រាលកូន ការព្យាបាល និងការរស់នៅបន្ទាប់ពីស្លាប់។ ប៉ុន្តែ ព្រះនៃសាសន៍ អេស៊ីព្ទទាំងអស់នេះ មិនអាចបញ្ឈប់សេចក្តីវេទនារបស់ព្រះបានទេ (និក្ខមនំ ១០:៤-២០) ពីព្រោះរូបសំណាក ទាំងនោះ គ្មានអំណាចអ្វីឡើយ (អេសាយ ៤៤:៩, ១០, ១២-១៧)។

អ្នកបម្រើរបស់ផារ៉ោន បានសូមអនុញ្ញាតឱ្យសាសន៍អ៊ីស្រាអែលចេញទៅ។ ប៉ុន្តែ ផារ៉ោន បានបដិសេធម្តងទៀត។ ស្តេចផារ៉ោនបានព្យាយាមចរចាជាមួយនឹងលោកម៉ូសេ។ ប៉ុន្តែ លោកម៉ូសេបាន បដិសេធការចរចារបស់ផារ៉ោន ពីព្រោះទ្រង់មិនបានអនុញ្ញាតឱ្យពួកស្ត្រី និងកូនក្មេងនៃសាសន៍ហេព្រើរ ចេញទៅឯទីរហោស្ថានជាមួយនឹងពួកបុរសនៃសាសន៍ហេព្រើរនោះទេ។ ស្ត្រី និងក្មេងៗគឺជាផ្នែកដ៏សំខាន់ មួយ នៅក្នុងការថ្វាយបង្គំព្រះក្លែងក្លាយរបស់ពួកគេ។

រ៉ា (Ra) គឺជាព្រះនៃសាសន៍អេស៊ីព្ទ ដែលធំជាងគេបង្អស់។ យើងបានឃើញរួចមកហើយថា រ៉ាគឺជាព្រះនៃព្រះសូរិយា។ ហើយថូត (Thoth) គឺជាព្រះចន្ទ្រា។ ប៉ុន្តែ ព្រះរ៉ា និងព្រះថូត មិនអាចផ្តល់ពន្លឺ ដល់សាសន៍អេស៊ីព្ទបានឡើយ។ ដូច្នេះហើយ ផារ៉ោនបានព្យាយាមចរចាជាមួយនឹងលោកម៉ូសេម្តងទៀត។ ប៉ុន្តែ លោកម៉ូសេបានបដិសេធមិនព្រមទទួលការទទូចពីស្តេចនោះទេ។ នៅពេលនោះ ភាពងងឹតបាន ធ្លាក់មកលើស្រុកអេស៊ីព្ទអស់រយៈពេល៣ថ្ងៃ។ ប៉ុន្តែ នៅត្រង់កន្លែងដែលសាសន៍អ៊ីស្រាអែលបានស្នាក់នៅ បែរជាមានពន្លឺទៅវិញ។ ការបំបែករវាងសាសន៍អ៊ីស្រាអែល និងសាសន៍ហេព្រើរ គឺជាការបំបែកដែលមាន ផលប៉ះពាល់ជាទីបំផុត។

ផារ៉ោនបានបដិសេធមិនព្រមលន់តួអំពើបាបរបស់ទ្រង់នោះទេ។ ម្ល៉ោះហើយ ព្រះអម្ចាស់បាន បង្ហាញផារ៉ោន នូវភ័ស្តុតាងដ៏មានអំណាច ដើម្បីបញ្ជាក់ថា ទ្រង់ជាព្រះ។ អ្នកបម្រើជំនិតស្តេចបានទូល សួរស្តេចថា «តើទុកអ្នកនេះឲ្យធ្វើជាអន្ទាក់ដល់យើងដល់កាលណាទៀត? សូមឲ្យគេចេញទៅថ្វាយបង្គំ ព្រះយេហូវ៉ាជាព្រះរបស់គេទៅ តើព្រះករុណាមិនទាន់ជ្រាបថា ស្រុកអេស៊ីព្ទខូចអស់ហើយទេឬ?» (និក្ខមនំ ១០:៧)។ ប៉ុន្តែ ផារ៉ោនមិនព្រមធ្វើតាមព្រះអម្ចាស់ ដោយអនុញ្ញាតឱ្យរាស្ត្ររបស់ទ្រង់ចេញទៅឡើយ។