---
title:  ព្រះអម្ចាស់ដ៏ជាព្រះ បានទាស់នឹង «ព្រះ» នៃសាសន៍អេស៊ីព្ទ
date:   20/07/2025
---

`តើយើងអាចរៀនមេរៀនអ្វីខ្លះ ចេញមកពីការជួបគ្នាជាលើកទី១ រវាងព្រះនៃសាសន៍ហេព្រើរ ហើយនិងព្រះក្លែងក្លាយនៃសាសន៍អេស៊ីព្ទនោះ? សម្រាប់ចម្លើយ សូមអានគម្ពីរនិក្ខមនំ ៧:៨-១៨។`

សង្គ្រាមដែលនឹងត្រូវមកដល់ គឺជាសង្គ្រាមរវាងព្រះពិត និង «ព្រះក្លែងក្លាយ» នៃសាសន៍អេស៊ីព្ទ។ អ្វីដែលធ្វើឱ្យរឿងគ្រប់យ៉ាងកាន់តែអាក្រក់នោះ គឺថា ផារ៉ោនក៏ជឿថា ទ្រង់ជាព្រះមួយអង្គនៅក្នុងចំណោម ព្រះក្លែងក្លាយទាំងនេះដែរ។ ព្រះអម្ចាស់មិនត្រឹមតែច្បាំងទាស់នឹងសាសន៍អេស៊ីព្ទប៉ុណ្ណោះទេ។ ទ្រង់ក៏បានច្បាំងទាស់នឹងព្រះក្លែងក្លាយរបស់ពួកគេដែរ។ សាសន៍អេស៊ីព្ទបានលើកតម្កើងព្រះក្លែងក្លាយ ដែល មានភេទប្រុស និងភេទស្រី ជាង១៥០០អង្គ។ ព្រះគម្ពីរបានប្រាប់យើងយ៉ាងច្បាស់ថា៖ យើង «នឹងដាក់ ទោសព្រះទាំងអស់របស់ស្រុកអេស៊ីព្ទ គឺយើងនេះជាព្រះ,./យេហូវ៉ា» (និក្ខមនំ ១២:១២)។ ក្រោយមកទៀត នៅពេលដែលសាសន៍អ៊ីស្រាអែលបានឮរឿងម្តងទៀត អំពីរបៀបដែលព្រះបានសង្គ្រោះពួកគេ នោះ លោកម៉ូសេបានប្រាប់យើងថា «រីឯសាសន៍អេស៊ីព្ទវិញ កំពុងតែកប់ខ្មោចកូនច្បងទាំងប៉ុន្មានរបស់គេ ដែល ព្រះយេហូវ៉ាបានប្រហារនៅកណ្ដាលពួកគេ។ ព្រះយេហូវ៉ាក៏វិនិច្ឆ័យទោសពួកព្រះរបស់ពួកគេដែរ» (ជនគណនា ៣៣:៤)។

យើងអាចមើលឃើញគំរូ ពីរបៀបដែលព្រះបានដាក់ទោសព្រះក្លែងក្លាយនៃសាសន៍អេស៊ីព្ទ នៅក្នុងរឿងអំពីដំបងដែលបានក្លាយមកជាសត្វពស់ (និក្ខមនំ ៧:៩-១២)។ នៅក្នុងស្រុកអេស៊ីព្ទ ពស់វែក តំណាងឱ្យព្រះវេទចេត (Wadjet) ដែលជាព្រះម៉ែពស់។ ពស់វែកគឺជាសត្វម៉្យាង ដែលអាចចឹកមនុស្ស ឱ្យស្លាប់បាន។ ព្រះម៉ែវេទចេតបានគ្រប់គ្រងទិសខាងត្បួង ឬភាគខាងក្រោមនៃសាសន៍អេស៊ីព្ទ។ និមិត្តរូប នៃសត្វពស់ ជាទីសំគាល់មួយតំណាងឱ្យអំណាចរបស់ផារ៉ោន ហើយក៏បង្ហាញថា ទ្រង់ជាព្រះមួយអង្គដែរ។ នោះគឺដោយសារតែសាសន៍អេស៊ីព្ទបានជឿថា ព្រះម៉ែវេទចេតនឹងព្រូសពិសដាក់សត្រូវរបស់ផា រ៉ោន។ សាសន៍អេស៊ីព្ទបានជឿថា ពស់គឺជាបរិសុទ្ធ។ ដូច្នេះហើយ សត្វពស់នឹងនាំផាររ៉ោនទៅត្រង់កន្លែង ដែល ពួកស្តេចអេស៊ីព្ទបានគង់នៅ បន្ទាប់ពីស្តេចទាំងនោះបានសុគតទៅ។

ដំបងរបស់លោកអើរ៉ុនបានក្លាយជាសត្វពស់មួយក្បាល ហើយសត្វពស់នោះបានលេបសត្វពស់ ដទៃទៀត ដែលនៅពីមុខផារ៉ោន។ តាមរយៈវិធីនេះ ព្រះបានបង្ហាញថា ទ្រង់មានអំណាចលើវេទមន្តនៃ សាសន៍អេស៊ីព្ទ។ ព្រះបានយកឈ្នះនិមិត្តរូប ដែលបានតំណាងឱ្យអំណាចផារ៉ោន។ មិនត្រឹមតែប៉ុណ្ណោះ លោកអើរ៉ុន និងលោកម៉ូសេក៏បានកាន់សត្វពស់ ដែលបានប្រែមកពីដំបងរបស់លោកអើរ៉ុននោះដែរ (និក្ខមនំ ៧:១២, ១៥)។ សង្គ្រាមដំបូងនេះ បានបង្ហាញថា ទ្រង់បានគ្រប់គ្រង និងមានអំណាចលើស្រុកអេស៊ីព្ទ។ ពោលគឺថា លោកម៉ូសេមានអំណាច និងមានការគ្រប់គ្រង ខ្លាំងជាង «ព្រះ» ផារ៉ោនអង្គទ្រង់ផ្ទាល់ទៅទៀត។

សាសន៍អេស៊ីព្ទកាលពីសម័យមុន បានជឿថា ព្រះនេហេបគួ (Nehebkua) ក៏ជាព្រះពស់ មួយអង្គទៀតដែលបរិសុទ្ធដែរ។ ដូច្នេះហើយ សាសន៍អេស៊ីព្ទក៏បានថ្វាយបង្គំសត្វពស់នេះដែរ។ ឈ្មោះ របស់ព្រះនេហេបគួអាចប្រែមកថា «ព្រះដែលបានគ្រប់គ្រងវិញ្ញាណ»។ សាសន៍អេស៊ីព្ទបានជឿថា ព្រះ នេហេបគួ គឺជាព្រះដ៏មានអំណាចបំផុត ពីព្រោះពស់នេហេបគួនេះ បានលេបពស់វែកចំនួន៧ក្បាល។ ប៉ុន្តែ នៅពេលដែលដំបងរបស់លោកអើរ៉ុន បានក្លាយមកជាសត្វពស់ និងបានលេបសត្វពស់ទាំងអស់ របស់ផារ៉ោន នោះព្រះបានបង្ហាញសាសន៍អេស៊ីព្ទថា ព្រះពស់ទាំងនេះ មិនមែនជាព្រះដែលមានអំណាច ខ្លាំងពូកែនោះឡើយ។ ដូច្នេះហើយ បន្ទាប់ពីការជួបគ្នាដ៏អស្ចារ្យនេះហើយ នោះសាសន៍អេស៊ីព្ទក៏បានយល់ ច្បាស់ពីសារនេះភ្លាមៗដែរ។