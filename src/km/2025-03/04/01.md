---
title:  ព្រះបានដាក់ទោសសាសន៍អេស៊ីព្ទ
date:   19/07/2025
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖

និក្ខមនំ ៧:៨-១៥; និក្ខមនំ ៧:៣, ១៣, ១៤, ២២; និក្ខមនំ ៧:១៤-៨:១៩; និក្ខមនំ ៨:២០-៩:១២; និក្ខមនំ ៩:១៣-១០:២៩។

> <p>ខចងចាំ៖</p>
> «ដូច្នេះ ផារ៉ោនមានព្រះហឫទ័យរឹងទទឹង មិនព្រមបើកឲ្យកូនចៅអ៊ីស្រាអែលចេញទៅទេ ដូចព្រះយេហូវ៉ាបានមានព្រះបន្ទូលតាមរយៈលោកម៉ូសេ» (និក្ខមនំ ៩:៣៥)។

កសិករម្នាក់បានព្យាយាមផ្លាស់ទីសត្វលារបស់គាត់។ ប៉ុន្តែ សត្វលានោះ មិនព្រមដើរទៅមុខ ឡើយ។ ដូច្នេះហើយ កសិករបានយកមែកឈើធំមួយ មកវាយសត្វលានោះ ហើយប្រាប់វាម្តងទៀត។ បន្ទាប់មក សត្វលានោះបានចាប់ផ្តើមកម្រើកឡើង។

នៅពេលដែលអ្នកដទៃសួរគាត់ពីមូលហេតុ ដែលធ្វើឱ្យផែនការរបស់គាត់ដំណើរការទៅបាន នោះគាត់បានឆ្លើយថា «អ្នកត្រូវតែធ្វើសត្វទាំងនេះ ចាប់អារម្មណ៍នឹងលោកអ្នកជាមុនសិន»។

រឿងនេះបានជួយឱ្យយើងយល់កាន់តែច្បាស់ អំពីបទពិសោធន៍របស់លោកម៉ូសេ ជាមួយ នឹងផារ៉ោន ដែលជាស្តេចនៃស្រុកអេស៊ីព្ទ។ ព្រះបានប្រទានសេចក្តីបង្គាប់របស់ទ្រង់ដល់លោកម៉ូសេ។ បន្ទាប់មក លោកម៉ូសេបានចូលទៅគាល់ផារ៉ោន ដោយពាក្យពេចន៍ដ៏មានប្រជាប្រិយរបស់ព្រះយ៉ាងដូច្នេះថា៖ «ស្សាឡាជ អេត អាមី (shalach et ami)» ដែលមានន័យថា «ចូរឲ្យប្រជារាស្ត្ររបស់យើង ចេញទៅ»។

ផារ៉ោនមិនចង់អនុញ្ញាតឱ្យរាស្ត្ររបស់ព្រះចេញទៅឡើយ។ ព្រះគម្ពីរមិនបានបកស្រាយពីមូលហេតុដែលនាំឱ្យផោរ៉ោនមានចិត្តច្របូកច្របល់ទេ។ មែនហើយ សាសន៍អេស៊ីព្ទបានយល់ឃើញថា នៅពេលដែលពួកគេធ្វើសង្គ្រាម ពួកសាសន៍ហេព្រើរនឹងអាចចុះចូលជាមួយនឹងខ្មាំងសត្រូវរបស់ពួកគេ ហើយបែរមកទាស់នឹងពួកគេវិញ បន្ទាប់មក សាសន៍នេះនឹងរត់ចេញពីស្រុកអេស៊ីព្ទ (សូមអានគម្ពីរ និក្ខមនំ ១:១០)។ ទន្ទឹមគ្នានេះ សាសន៍ហេព្រើរក៏ជាទាសករនៃសាសន៍អេស៊ីព្ទដែរ។ នៅក្នុងនាមជា ទាសករ សាសន៍ហេព្រើរបានធ្វើការឱ្យសាសន៍អេស៊ីព្ទដោយគ្មានប្រាក់ឈ្នួល។ ម៉្យាងទៀត ផារ៉ោនក៏ មិនចង់បាត់បង់ទាសកររបស់ទ្រង់នោះដែរ។ ដូច្នេះហើយ ព្រះត្រូវតែធ្វើឱ្យផារ៉ោនចាប់អារម្មណ៍នឹងទ្រង់ ជាមុនសិន មុនពេលដែលទ្រង់បានផ្លាស់ប្តូរចិត្តគំនិតផារ៉ោន ឱ្យដោះលែងរាស្ត្ររបស់ទ្រង់។