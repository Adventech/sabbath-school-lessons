---
title:  សេចក្តីវេទនាទាំង៣យ៉ាងដំបូង
date:   22/07/2025
---

ព្រះបានទម្លាក់សេចក្តីវេទនាទាំង១០យ៉ាងទៅលើសាសន៍អេស៊ីព្ទ។ ជាការពិតណាស់ សេចក្តី វេទនាទាំងនេះ បានធ្វើឱ្យជីវិតនៃសាសន៍អេស៊ីព្ទជួបនឹងការលំបាក។ ប៉ុន្តែ តាមពិតទៅ សេចក្តីវេទនា ទាំងនេះ បានទាស់នឹងព្រះរបស់ពួកគេវិញ។ ដ្បិតសេចក្តីវេទនានីមួយៗ យ៉ាងហោចណាស់ ក៏បានផ្ចាញ់ ព្រះមួយអង្គ នៅក្នុងចំណោមព្រះក្លែងក្លាយទាំងនេះដែរ។

`តើសេចក្តីវេទនាទាំងនេះមានអ្វីខ្លះ? សម្រាប់ចម្លើយ សូមអានគម្ពីរនិក្ខមនំ ៧:១៤-៨:១៩។`

ព្រះបានប្រាប់លោកម៉ូសេថា ការសន្ទនាជាមួយនឹងផារ៉ោន ដែលជាស្តេចនៃស្រុកអេស៊ីព្ទនោះ មិនមែនរឿងស្រួលទេ (និក្ខមនំ ៧:១៤)។ ប៉ុន្តែ ព្រះចង់បង្ហាញអង្គទ្រង់ដល់ផារ៉ោន និងដល់សាសន៍អេស៊ីព្ទ។ ដូច្នេះហើយ ព្រះបានសម្រេចព្រះទ័យថា ទ្រង់នឹងសន្ទនាជាមួយនឹងផារ៉ោន និងដល់សាសន៍អេស៊ីព្ទ នៅក្នុង វិធីដ៏ពិសេសមួយដែលពួកគេអាចយល់បាន។ ម៉្យាងទៀត សាសន៍ហេព្រើរក៏នឹងរៀនបន្ថែមទៀត អំពីព្រះ របស់ពួកគេដែលចេញពីការដែលទ្រង់បានទាស់នឹងសាសន៍អេស៊ីព្ទនេះដែរ។

សេចក្តីវេទនាទី១ គឺទាស់នឹងព្រះហាពី។ ហាពី (Hapi) គឺជាព្រះនៃទន្លេនីល (និក្ខមនំ ៧:១៧-២៥)។ជីវិតនៅក្នុងស្រុកអេស៊ីព បានពឹងផ្អែកទៅលើទឹកទន្លេនីលនេះឯង។ ពីព្រោះកន្លែងដែលមានទឹក កន្លែង នោះក៏មានជីវិតរស់នៅដែរ។ ដោយសារតែទឹកបានធ្វើឱ្យជីវិតអាចរស់រានបាននោះហើយ បានជាសាសន៍ អេស៊ីព្ទបង្កើតព្រះហាពីនេះឡើង ហើយថ្វាយបង្គំព្រះក្លែងក្លាយនេះថា ជាអ្នកប្រទានជីវិតវិញ។

ជាការពិតណាស់ មានតែព្រះដែលមានព្រះជន្មរស់ប៉ុណ្ណោះ ដែលជាអ្នកប្រទានជីវិតដល់តួមាន ជីវិតទាំងអស់ រួមទាំងទឹក និងអាហារផងដែរ (លោកុប្បត្តិ ១:១, ២, ២០-២២; ទំនុកតម្កើង ១០៤:២៧, ២៨; ទំនុកតម្កើង ១៣៦:២៥; យ៉ូហាន ១១:២៥; យ៉ូហាន ១៤:៦)។ ការប្រែទឹកឱ្យទៅជាឈាម គឺជានិមិត្តរូបតំណាងឱ្យការផ្លាស់ប្តូរចេញពីជីវិត ទៅជាសេចក្តីស្លាប់។ ជាការពិតណាស់ ព្រះហាពីមិនអាចប្រទាន ជីវិត ឬការពារជីវិតនោះបានឡើង ដ្បិតមានតែព្រះមួយគត់ ដែលអាចធ្វើរឿងនេះបាន។

ព្រះបានប្រទានឱកាសម្តងទៀតដល់ផារ៉ោន ដោយសារប្រើសេចក្តីវេទនាទី២។ ម្តងនេះ ព្រះ បានច្បាំងទាស់ និងបានដាក់ទោសព្រះហេគេធ ដែលជាព្រះនៃសត្វកង្កែប (និក្ខមនំ ៨:១-១៥)។ នៅពេល នោះ ទន្លេនីលមិនបានផ្តល់ជីវិត ដល់សាសន៍អេស៊ីព្ទឡើយ ប៉ុន្តែ វាបានផ្តល់សត្វកង្កែបដល់ពួកគេវិញ។ សាសន៍អេស៊ីព្ទបានស្អប់ និងខ្លាច សត្វកង្កែប។ ពួកគេចង់កម្ចាត់សត្វកង្កែបទាំងនេះណាស់។ ដូច្នេះហើយ នៅពេលដែលសេចក្តីវេទនានេះបានបញ្ចប់ទៅ នោះវាក៏បានបង្ហាញថា អំណាចរបស់ព្រះបានបង្កឱ្យសត្វ កង្កែបវិញ។

សេចក្តីវេទនាទី៣ មានការពិពណ៌នាដែលខ្លីជាងគេបំផុត (និក្ខមនំ ៨:១៦-១៩)។ ដូច្នេះហើយ ភិនភាគនៃសត្វល្អិតដែលប្រែមកពីពាក្យថា «ខីននីម (kinnim)» នៅត្រង់ខនេះ មិនច្បាស់ថា ជាសត្វអ្វី នោះទេ។ (សត្វល្អិតទាំងនេះប្រហែលជាសត្វកន្លាត សត្វមូស សត្វដង្កែ ឬក៏ជាសត្វចៃ)។ សេចក្តីវេទនាមួយ នេះ បានទាស់នឹងព្រះកេប (Geb)។ នៅលើផែនដីនេះ ព្រះកេបគឺជាព្រះនៃសាសន៍អេស៊ីព្ទ។ ហើយទ្រង់ ក៏បាននាំកណ្តូបចេញពីដីមកដែរ។ (ពាក្យថា «ដី» បានជួយឱ្យយើងនឹកចាំថា ព្រះបានបង្កើតផ្ទៃមេឃ និង ផែនដី)។ សត្វល្អិតបានលោមព័ទ្ធទឹកដីអេស៊ីព្ទ។ ហើយគ្រូមន្តអាគមនៃសាសន៍អេស៊ីព្ទ ក៏មិនអាចធ្វើ បាដិហារ្យនេះបានដែរ (នេះគឺដោយសារតែមានព្រះមួយគត់ ដែលអាចបង្កើតជីវិតឱ្យរស់រានបាន)។ ដូច្នេះ ហើយ គ្រូមន្តអាគមបានប្រកាសថា «នេះជាព្រះអង្គុលីរបស់ព្រះទេ» (និក្ខមនំ ៨:១៩)។ នោះគឺដោយសារ តែអំណាចរបស់ព្រះ គឺជាមូលហេតុដែលបានធ្វើឱ្យសត្វទាំងនេះកើតមានឡើង។ ប៉ុន្តែ ផារ៉ោនបានបដិសេធ មិនព្រមផ្លាស់ប្តូរចិត្តរបស់ទ្រង់នោះឡើយ។