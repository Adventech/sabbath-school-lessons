---
title:  ការស្គាល់ព្រះដែលបានជ្រាបរឿងគ្រប់យ៉ាង
date:   05/09/2025
---

លោកអ៊ីហ្គបាល (Iqbal) មិនបានដឹងរឿងអំពីព្រះយេស៊ូវទាល់តែសោះ នៅពេលដែលគាត់បាន ធ្វើដំណើរចេញពីផ្ទះ ចម្ងាយជាង៩៦៥គីឡូម៉ែត្រ ដើម្បីរៀនភាសាអង់គ្លេសនៅឯវិទ្យាល័យសេវេនដេយ អាត់វេនទីស្ទ នៅក្នុងភូមិភាគអាស៊ីខាងត្បូង។

លោកអ៊ីហ្គបាលបានធំធាត់ឡើង នៅក្នុងក្រុមគ្រួសារដែលមិនមែនជាគ្រីស្ទាន ដូច្នេះហើយ ឪពុក ម្តាយរបស់គាត់ បានបញ្ជូនគាត់ឱ្យទៅនៅក្នុងវិទ្យាល័យនេះ ជាមួយនឹងបងស្រីគាត់ នៅពេលដែលគាត់មាន អាយុ២០ឆ្នាំ។ លើសពីនេះទៅទៀត បងស្រីគាត់កំពុងសិក្សានៅទីនោះ ហើយនាងក៏ជាសិស្សពូកែនៅក្នុងថ្នាក់អង់គ្លេសដែរ។

លោកអ៊ីហ្គបាលបានចូលរួម នៅក្នុងកម្មវិធីថ្វាយបង្គំពេលព្រឹក និងពេលល្ងាច។ គាត់បានចូលរួម គ្រប់កម្មវិធីនៃថ្ងៃសប្បាតហ៍។ ចំណាប់អារម្មណ៍មួយ បានចាប់ផ្តើមចាក់ចុចចិត្តគាត់ ឱ្យស្គាល់ព្រះយេស៊ូវ។ គាត់បានអានព្រះគម្ពីរ ដើម្បីស្វែងរកព័ត៌មានអំពីព្រះយេស៊ូវ។ ភ្នែករបស់គាត់ បានដក់ជាប់ទៅនឹងគម្ពីរ យេរេមា ១:៥ ដែលបានចែងថា «កាលមុនដែលអ្នកសម្រាលចេញពីផ្ទៃមក នោះយើងបានញែកអ្នកជាបរិសុទ្ធផង»។ គាត់បានគិតនៅក្នុងចិត្តថា ខ្ញុំចង់ស្គាល់ព្រះយេស៊ូវដោយខ្លួនខ្ញុំផ្ទាល់ ពីព្រោះទ្រង់ក៏បានស្គាល់ ខ្ញុំដោយអង្គទ្រង់ផ្ទាល់ មុនដែលខ្ញុំសម្រាលចេញពីផ្ទៃម្តាយទៅទៀត។

លោកអ៊ីហ្គបាលបានរៀនពីព្រះយេស៊ូវបន្ថែមទៀត ពីមួយសប្តាហ៍ទៅមួយសប្តាហ៍ រហូតដល់ពី មួយខែមួយទៅខែទៀត។ ម្តងនេះ គាត់បានគិតនៅក្នុងចិត្តថា តើអាចទៅរួចដែរឬទេ ដែលព្រះយេស៊ូវបាន នាំខ្ញុំចេញពីផ្ទះ ចម្ងាយជាង៩៦៥គីឡូម៉ែត្រ មិនត្រឹមតែឱ្យខ្ញុំរៀនភាសាអង់គ្លេសប៉ុណ្ណោះទេ ប៉ុន្តែ ដើម្បីឱ្យខ្ញុំបានរៀនអំពីសេចក្តីស្រឡាញ់របស់ទ្រង់ថែមទផត។

គាត់បានចាប់ផ្តើមទទួលបានបទពិសោធន៍ នៃសេចក្តីស្រឡាញ់របស់ព្រះ នៅក្នុងជីវិតរបស់គាត់។ ដូច្នេះហើយ បន្ទាប់ពី២ឆ្នាំកន្លះដែលគាត់បានមកដល់សាសារៀននេះ គាត់បានសម្រេចចិត្តថ្វាយជីវិតគាត់ ដល់ព្រះយេស៊ូវ និងបានទទួលបុណ្យជ្រមុជទឹក។

បន្ទាប់ពីបានបញ្ចប់ថ្នាក់វិទ្យាល័យរួចមក នោះលោកអ៊ីហ្គបាលបានបន្តការសិក្សា រហូតដល់គាត់ទទួលបានបរិញ្ញាបត្រផ្នែកកុំព្យូទ័រ ពីមហាវិទ្យាល័យអាត់វេនទីស្ទឡូវរី (Lowry) ប្រទេសឥណ្ឌា ហើយ គាត់បានចូលជាបុគ្គលិកនៅក្នុងមហាវិទ្យាល័យ ដែលជាកន្លែងដែលគាត់បានធ្វើការ ខាងឯផ្នែកសកម្មភាព បម្រើព្រះ នៅក្នុងបរិវេណសាលា។ ព្រះយេស៊ូវគឺជាជីវិតរបស់គាត់។ ម្ល៉ោះហើយ បានជាគាត់និយាយថា «ឥឡូវនេះ ខ្ញុំសប្បាយចិត្តណាស់ ដោយបានរស់នៅជាមួយនឹងព្រះយេស៊ូវ។ ពីមួយថ្ងៃទៅមួយថ្ងៃ ព្រះយេស៊ូវ បានដឹកនាំខ្ញុំ និងបានយកចិត្តទុកដាក់ចំពោះខ្ញុំ។ នៅពេលដែលខ្ញុំជួបបញ្ហា ព្រះយេស៊ូវគ្រីស្ទគឺជាទីជ្រក កោនរបស់ខ្ញុំ ដោយទ្រង់បាននាំខ្ញុំចេញពីបញ្ហាទាំងនោះ»។

លោកអ៊ីហ្គបាលបានបង្ហាញអារម្មណ៍ភ្ញាក់ផ្អើលជាខ្លាំង ទៅលើព្រះតំរិះរបស់ព្រះយេស៊ូវ ដែល បានផ្តោតទៅលើគោលគំនិតដែលថា ព្រះយេស៊ូវមិនត្រឹមតែស្គាល់គាត់ មុនដែលគាត់សម្រាលពីផ្ទៃម្តាយ គាត់ប៉ុណ្ណោះទេ ប៉ុន្តែ ទ្រង់ក៏បានជ្រាបពីតម្រូវការរបស់គាត់ មុនពេលដែលខ្លួនគាត់ផ្ទាល់ បានមើលឃើញ ពីតម្រូវការនោះទៅទៀត។ គាត់បានបន្ថែមទៀតថា «ខ្ញុំសូមអរព្រះគុណព្រះយេស៊ូវ ដែលទ្រង់បានយក ព្រះទ័យទុកដាក់ ចំពោះតម្រូវការរបស់ខ្ញុំ មុនដែលខ្ញុំបានដឹងអំពីតម្រូវការនោះទៅទៀត។ ដ្បិតមុនពេល

ដែលខ្ញុំបានទូលសុំពីទ្រង់ នោះទ្រង់បានជ្រាបថា ទ្រង់ត្រូវប្រទានអ្វីដល់យើង ហើយ ទ្រង់ក៏ជ្រាបថា ទ្រង់នឹងប្រទានរបស់នោះដល់យើង តាមរយៈអ្នកណាផងដែរ។