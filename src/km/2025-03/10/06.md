---
title:  មានពេញទៅដោយវិញ្ញាណរបស់ព្រះ
date:   04/09/2025
---

ព្រះបានបង្គាប់លោកម៉ូសេ នូវអ្វីដែលរាស្ត្ររបស់ទ្រង់ត្រូវធ្វើ ដើម្បីឱ្យពួកគេបានត្រៀមលក្ខណៈ ថ្វាយបង្គំទ្រង់។ ពួកសង្ឃត្រូវតែស្លៀកពាក់សម្លៀកបំពាក់ពិសេស។ ដូច្នេះហើយ ពួកគេបានស្លៀកពាក់ ក្រណាត់ម៉្យាង ដែលហៅថា អេផូឌ។ អេផូឌបានភ្ជាប់ឈ្មោះនៃពួកកូនប្រុសរបស់លោកអេសាយ។ សម្តេច សង្ឃក៏បានស្លៀកពាក់ប្រដាប់បាំងទ្រូងពិសេសម៉្យាងទៀតដែរ (និក្ខមនំ ២៨)។ សង្ឃទាំងអស់ត្រូវតែថ្វាយ រូបកាយរបស់ពួកគេដល់ព្រះ ដើម្បីបម្រើទ្រង់នៅក្នុងកិច្ចការបរិសុទ្ធរបស់ទ្រង់។ ទន្ទឹមគ្នានេះ ព្រះក៏បាន ប្រាប់លោកម៉ូសេថា គាត់ត្រូវត្រៀមរបស់ផ្សេងទៀត ដែលត្រូវយកមកប្រើនៅក្នុងការថ្វាយបង្គំទ្រង់នោះ ឱ្យបានប្រុងប្រយ័ត្ន ដែលមានដូចជាអាសនាដុតគ្រឿងក្រអូប ចានក្លាំសម្រាប់លាងសម្អាត ហើយនិងប្រេង វិសេស (និក្ខមនំ ៣០)។

`សូមអានគម្ពីរនិក្ខមនំ ៣១:១-១៨។ តើព្រះបានផ្តល់ជំនួយពិសេសអ្វីដល់លោកម៉ូសេ ដើម្បី ឱ្យគាត់បានរៀបចំ និងសាងសង់វត្ថុ និងគ្រឿងតុបតែងទាំងអស់ ឱ្យបានត្រឹមត្រូវ និងស្រស់ស្អាតនោះ?`

នេះជាលើកដំបូងហើយ ដែលយើងឃើញថា ព្រះនឹងចាក់បំពេញព្រះវិញ្ញាណបរិសុទ្ធរបស់ទ្រង់ ដល់មនុស្សម្នាក់។ តើចំណុចនេះមានន័យយ៉ាងណា? គឺថា ទ្រង់បានប្រទានអំណាចដល់លោកបេតសាលាល ដើម្បីឱ្យគាត់ធ្វើការនៅក្នុងរោងឧបោសថ។ បន្ទាប់មក គាត់បានពេញទៅដោយចំណេះដឹង និងការយល់ ដឹងថ្មីៗ។ ដ្បិតព្រះបានប្រទានជំនាញ និងបែបផែននៅក្នុងការធ្វើកិច្ចការនេះដល់លោកបេតសាលាល។ ហើយទ្រង់ក៏បានប្រទានព្រះវិញ្ញាណដដែលនេះ ដល់លោកអាហូលីប និងអ្នកធ្វើការដែលមានជំនាញជាច្រើននាក់ទៀតផងដែរ ដើម្បីឱ្យពួកគេជួយធ្វើកិច្ចការនេះ។

នៅក្នុងអំឡុងពេលនេះ ព្រះក៏បានប្រកាសថា ថ្ងៃសប្បាតហ៍របស់ទ្រង់ គឺជាទីសំគាល់រវាងទ្រង់ និងរាស្ត្ររបស់ទ្រង់ ដើម្បីឱ្យទ្រង់ធ្វើឱ្យពួកគេបរិសុទ្ធ។ ក្រោយមកទៀត ព្រះអម្ចាស់បានចែករំលែកគោល គំនិតដដែលនេះ ជាមួយនឹងលោកអេសេគាលបែបនេះថា៖ «យើងក៏តាំងថ្ងៃសប្បាតហ៍របស់យើងឲ្យគេ ដែរ ទុកសម្រាប់ជាទីសម្គាល់ដល់យើង និងគេ ប្រយោជន៍ឲ្យគេបានដឹងថា យើងជាព្រះយេហូវ៉ាដែលញែក គេចេញជាបរិសុទ្ធ» (អេសេគាល ២០:១២)។

ថ្ងៃសប្បាតហ៍បានជួយឱ្យយើងនឹកចាំថា ព្រះអម្ចាស់បានបង្កើតយើង (លោកុប្បត្តិ ២:២, ៣) និងបានសង្គ្រោះយើង។ ដូច្នេះហើយ ទ្រង់គឺជាព្រះរបស់យើង (ចោទិយកថា ៥:១៥; ម៉ាកុស ២:២៧, ២៨)។ ព្រះរបស់យើង ទ្រង់បរិសុទ្ធ។ ទ្រង់បានផ្លាស់ប្តូរមនុស្សលោក ឱ្យបានប្រសើរឡើង។ ហើយព្រះ វិញ្ញាណ និងសេចក្តីពិតរបស់ទ្រង់ ក៏បានធ្វើឱ្យមនុស្សលោកមានក្តីស្រឡាញ់ មានចិត្តសប្បុរស មានការ លើកលែងទោស និងគ្មានភាពអាត្មានិយម។

បញ្ញត្តិទាំង១០ប្រការគឺជាអំណោយទានដ៏ពិសេសបំផុត ដែលព្រះបានប្រទានដល់លោកម៉ូសេ (និក្ខមនំ ៣១:១៨)។ ទ្រង់បានចារឹកបញ្ញតិនេះនៅលើថ្ម២ផ្ទាំង បន្ទាប់មក ទ្រង់បានប្រគល់បញ្ញត្តិនេះដល់លោកម៉ូសេ (និក្ខមនំ ៣១:១៨; ចោទិយកថា ៩:៩-១១)។ បន្ទាប់មកទៀត លោកម៉ូសេបានដាក់ថ្ម ២ផ្ទាំង នៅក្នុងហឹបវិសេស ដែលតម្កល់នៅក្នុងទីបរិសុទ្ធខ្ពស់បំផុតនៃរោងឧបោសថ។ ហឹបវិសេសនេះ មានឈ្មោះថា ហឹបសញ្ញា។ ហើយនៅពីលើហឹបនៃសេចក្តីសញ្ញានេះ ក៏មានគម្របមួយដែរ (និក្ខមនំ ២៥:២១)។ គម្របនេះមានឈ្មោះថា ទីសន្តោសប្រោស។