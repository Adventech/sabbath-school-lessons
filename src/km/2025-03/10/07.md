---
title:  ការសិក្សាបន្ថែម៖
date:   05/09/2025
---

សូមអាន Ellen G. White, “The Tabernacle and Its Services,” pages 343-353, in Patriarchs and Prophets។

រោងឧបោសថគឺជាកន្លែងដ៏ពិសេសមួយ ដែលព្រះបានលើកលែងទោសដល់រាស្ត្ររបស់ទ្រង់ និងបានសម្អាតពួកគេ ឱ្យរួចផុតពីបាបរបស់ពួកគេ។ រោងឧបោសថបានបង្ហាញពីផែនការទាំងមូល ដែល ព្រះបានរៀបចំដើម្បីសង្គ្រោះមនុស្សលោក។ ហេតុដូច្នេះហើយ បានជាទ្រង់បង្ហាញផែនការនេះដល់រាស្ត្រ របស់ទ្រង់ នៅក្នុងទីរហោស្ថាន។ រោងឧបោសថក៏បានបង្ហាញសាសន៍អ៊ីស្រាអែល អំពីការលើកលែង ទោស ការសម្អាតឱ្យបានបរិសុទ្ធ ហើយនិងកិច្ចការចៅក្រមរបស់ព្រះផងដែរ។

«លោកម៉ូសេបានដាក់បញ្ញត្តិរបស់ព្រះ នៅក្នុងហឹបសញ្ញា។ បញ្ញត្តិរបស់ព្រះ មានទាំងភាពបរិសុទ្ធ និងភាពយុត្តិធម៌។ បញ្ញត្តិរបស់ទ្រង់ក៏បានចែងថា មនុស្សដែលមានបាបក៏ត្រូវស្លាប់ដែរ។ ប៉ុន្តែ នៅខាងលើ បញ្ញត្តិនេះ មានគម្របដែលជាទីសន្តោសប្រោស ដែលព្រះនឹងបង្ហាញអង្គទ្រង់ នៅលើទីសន្តោសប្រោស នេះ ដើម្បីលើកលែងទោសដល់មនុស្សមានបាប ដែលបានលន់តួបាបរបស់គាត់។ រោងឧបោសថ និង តង្វាយទាំងអស់របស់វា បានបង្ហាញពីកិច្ចការដែលព្រះយេស៊ូវបានធ្វើ ដើម្បីសង្គ្រោះយើង។ ដ្បិត “ព្រះ អម្ចាស់នឹងសម្តែងព្រះហឫទ័យមេត្តាករុណា និងព្រះហឫទ័យស្មោះស្ម័គ្រចំពោះយើង ធ្វើឲ្យយើងស្គាល់ យុត្តិធម៌ និងសេចក្ដីសុខសាន្ត” (ទំនុកតម្កើង ៨៥:១០, គខប) តាមរយៈព្រះយេស៊ូវនេះឯង»។ ដកស្រង់ពី Ellen G. White, Patriarchs and Prophets, page 349, adapted។

**សំណួរពិភាក្សា**

`តើលោកអ្នកបាននិយាយប៉ុន្មានដងថា «ខ្ញុំនឹងធ្វើរឿងគ្រប់យ៉ាង ដែលព្រះអម្ចាស់បានបង្គាប់ឱ្យខ្ញុំធ្វើនោះ?» តើលោកអ្នកបានទទួលភាពជោគជ័យ ទៅនឹងការនិយាយបែបនេះច្រើនប៉ុនណាដែរ?`

`ថ្ងៃសប្បាតហ៍គឺជាទីសំគាល់រវាងព្រះ និងរាស្ត្ររបស់ទ្រង់ ដើម្បីឱ្យទ្រង់ធ្វើឱ្យពួកគេបានបរិសុទ្ធ។ តើភាពបរិសុទ្ធ និងការគោរពបម្រើ មានទំនាក់ទំនងយ៉ាងដូចម្តេច ជាមួយនឹងការរក្សាថ្ងៃសប្បាតហ៍នោះ?`

`រោងឧបោសថបានបង្ហាញពីផែនការសង្គ្រោះរបស់ព្រះ តាមរយៈនិមិត្តរូប។ តើនិមិត្តរូបទាំងនេះបាន ប្រាប់យើងយ៉ាងដូចម្តេច អំពីមូលហេតុដែលយើងត្រូវតែពឹងផ្អែកទៅលើព្រះទាំងស្រុង ដើម្បីឱ្យទ្រង់សង្គ្រោះ យើងនោះ?`

`សម្តេចសង្ឃបានយកឈាមពីតង្វាយសត្វ ចូលទៅក្នុងទីបរិសុទ្ធខ្ពស់បំផុតនៃរោងឧបោសថមួយឆ្នាំម្តង។ ឈាមនេះ គឺជានិមិត្តរូបជំនួសឱ្យបាបរបស់មនុស្សលោក។ តើសេចក្តីពិតនៃព្រះគម្ពីរនេះ បានបង្ហាញយើង យ៉ាងដូចម្តេច អំពីកិច្ចការដែលព្រះយេស៊ូវបានធ្វើជំនួសយើងនោះ? តើឈាមបានបង្ហាញពីកិច្ចការ ដែល ទ្រង់បានធ្វើជំនួសយើងនៅឯនគរស្ថានសួគ៌ នៅក្នុងពេលឥឡូវនេះដោយរបៀបណា?`