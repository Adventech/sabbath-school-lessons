---
title:  ហេតុផល២យ៉ាងដែលបានលើកតម្កើងថ្ងៃសប្បាតហ៍
date:   14/07/2025
---

លោកម៉ូសេត្រូវតែដឹងថា កិច្ចការដែលព្រះបានប្រទានដល់គាត់ មិនមែនជាកិច្ចការងាយស្រួល នោះទេ។ ប៉ុន្តែ លោកម៉ូសេមិនបានដឹងពីអ្វីពិតប្រាកដ ដែលនឹងត្រូវកើតឡើងនោះទេ។

`តើមានអ្វីកើតឡើង បន្ទាប់ពីលោកម៉ូសេ និងលោកអើរ៉ុន បានចូលគាល់ផារ៉ោន ដែលជាស្តេច នៃស្រុកអេស៊ីព្ទជាលើកដំបូងនោះ? សម្រាប់ចម្លើយ សូមអានគម្ពីរនិក្ខមនំ ៥:៣-២៣។`

មុនពេលដែលលោកម៉ូសេ និងលោកអើរ៉ុនបានចូលទៅគាល់ផារ៉ោន នោះពួកគេបានជួបជាមួយ នឹងពួកអ្នកដឹកនាំ និងពួកបណ្តាជននៃសាសន៍អ៊ីស្រាអែល។ លោកម៉ូសេ និងលោកអើរ៉ុនបានប្រាប់ពួកគេ អំពីសាររបស់ព្រះ ដោយបានបង្ហាញពួកគេពីទីសម្គាល់របស់ទ្រង់។ សាសន៍អ៊ីស្រាអែលបានជឿថា ព្រះ អម្ចាស់នឹងជួយឱ្យពួកគេរួចផុតពីទាសភាព។ ដូច្នេះហើយ ទើបពួកបណ្តាជនបានថ្វាយបង្គំព្រះអម្ចាស់ (និក្ខមនំ ៤:២៩-៣១)។

បន្ទាប់មក លោកម៉ូសេបានចូលទៅគាល់ស្តេចនៃស្រុកអេស៊ីព្ទ ជាមួយសាររបស់ព្រះ។ បន្ទាប់មក សាសន៍អ៊ីស្រាអែលបានជួបនឹងរឿងអាក្រក់កាន់តែខ្លាំងឡើង។ ពួកគេបានរងនូវការឈឺចាប់បន្ថែមទៀត ជារៀងរាល់ថ្ងៃ។ កិច្ចការប្រចាំថ្ងៃរបស់ពួកគេ ក៏លំបាកខ្លាំងជាងមុនដែរ។ ពួកសាសន៍អេស៊ីព្ទអាក្រក់ និង កាចសាហាវចំពោះសាសន៍អ៊ីស្រាអែលណាស់។

ពួកអ្នកដឹកនាំនៃសាសន៍អ៊ីស្រាអែល មិនសប្បាយចិត្តនឹងពួកគេនោះទេ។ ពួកគេបានជួបជាមួយ នឹងលោកម៉ូសេ និងលោកអើរ៉ុន។ ការជួបប្រជុំរបស់ពួកគេ មិនបានដំណើររលូននោះទេ។ ការជួបជុំរបស់ ពួកគេបានបង្ហាញអំពីប្រភេទនៃបញ្ហា ដែលលោកម៉ូសេត្រូវប្រឈមជាមួយនឹងពួកបណ្តាជនរបស់គាត់ ប៉ុន្មាន ឆ្នាំក្រោយមកទៀត។

`សូមអានគម្ពីរនិក្ខមនំ ៥:២១ បន្ទាប់មក សូមស្រមៃថា លោកអ្នកគឺជាអ្នកដែលបានប្រកែកជាមួយនឹងលោកម៉ូសេ និងលោកអើរ៉ុន។ តើលោកអ្នកគិតថា ហេតុអ្វីបានជាមនុស្សទាំងនេះនិយាយនូវ ពាក្យសម្តីបែបនេះ ទៅកាន់លោកម៉ូសេ និងលោកអើរ៉ុនយ៉ាងដូច្នេះ?`

យើងអាចដឹងបានយ៉ាងងាយថា ហេតុអ្វីបានជាមនុស្សទាំងនេះអន់ចិត្តនឹងលោកម៉ូសេ។ (ពួកគេ បាននិយាយថា «សូមព្រះយេហូវ៉ាទតមើល ហើយដាក់ទោសអ្នកចុះ» (និក្ខមនំ ៥:២១)។ សាសន៍អ៊ីស្រាអែល បានរំពឹងថា លោកម៉ូសេនឹងជួយឱ្យពួកគេរួចផុតពីសាសន៍អេស៊ីព្ទ។ ប៉ុន្តែ ដំបូងឡើយ ពួកគេមិនបានរំពឹង ថា លោកម៉ូសេនឹងចូលមកធ្វើឱ្យជីវិតរបស់ពួកគេ ស្ថិតនៅក្រោមសាសន៍អេស៊ីព្ទកាន់តែខ្លាំងឡើងនោះទេ។

ដូច្នេះហើយ លោកម៉ូសេ និងលោកអើរ៉ុនមិនត្រឹមតែមានបញ្ហាជាមួយនឹងផោរ៉ោននោះទេ។ ប៉ុន្តែ ពួកគេក៏មានបញ្ហាជាមួយនឹងសាសន៍របស់ពួកគេដែរ។

`មិនយូរមិនឆាប់ ភាពមិនចុះសម្រុងគ្នា នឹងកើតមានឡើងនៅក្នុងក្រុមជំនុំជាមិនខាន។ នៅពេល ដែលភាពមិនចុះសម្រុងជាមួយនឹងអ្នកដឹកនាំនៃព្រះវិហារបានកើតឡើង តើលោកអ្នក និងក្រុមជំនុំដទៃទៀតអាចធ្វើអ្វីខ្លះ ដើម្បីឱ្យមានការផ្សះផ្សាគ្នាឡើងវិញនោះ?`