---
title:  ការសិក្សាបន្ថែម៖
date:   18/07/2025
---

សូមអាន Ellen G. White, “The Plagues of Egypt,” pages 257-265, in Patriarchs and Prophets។

សូមក្រឡេកមើលរបៀបដែលរឿងអាក្រក់បានកើតឡើងចំពោះលោកម៉ូសេ និងសាសន៍អ៊ីស្រាអែល បន្ទាប់ពីគាត់បានចូលទៅគាល់ផារ៉ោន ដែលជាស្តេចស្រុកអេស៊ីព្ទនោះមក គឺថា៖

«ស្តេចបានខ្ញាល់ជាខ្លាំង ដោយសារតែទ្រង់បានជឿថា សាសន៍អ៊ីស្រាអែលកំពុងតែព្យាយាមគេច ចេញពីការបម្រើទ្រង់។ ស្តេចបានគិតថា សាសន៍អ៊ីស្រាអែលគឺជាសាសន៍កម្ជិល។ ទ្រង់បានជឿថា សាសន៍ អ៊ីស្រាអែលបានរៀបផែនការទាស់នឹងទ្រង់ ដោយសារតែពួកគេមិនបានខំប្រឹងធ្វើការ។ ផារ៉ោននឹងធ្វើឱ្យ អង្គទ្រង់ប្រាកដក្នុងព្រះទ័យថា ពួកគេនឹងមិនមានពេលគ្រោងផែនការទាស់នឹងទ្រង់។ ភ្លាមនោះ ផារ៉ោនបានចេញបង្គាប់ឱ្យគាបសង្កត់ទាសកររបស់ពួកគេ ដើម្បីបំផ្លាញស្មារតីឯករាជ្យរបស់ពួកគេ។ នៅក្នុងស្រុក អេស៊ីព្ទ អគារត្រូវបានសាងសង់ឡើងដោយប្រើឥដ្ឋបាយអ។ អាគារដ៏ល្អបំផុត ត្រូវបានសាងសង់ឡើង ដោយប្រើឥដ្ឋទាំងនេះ ស្រោបជាមួយនឹងថ្ម។ សាសន៍អេស៊ីព្ទបានបង្ខំទាសករឱ្យធ្វើឥដ្ឋទាំងនេះ ដោយប្រើ ចំបើង ពីព្រោះចំបើងអាចធ្វើឱ្យឥដ្ឋទាំងនេះស្អិតជាប់គ្នា។ ដូច្នេះហើយ សាសន៍អេស៊ីព្ទត្រូវការចំបើងជាច្រើន ដើម្បីនឹងយកមកធ្វើឥដ្ឋ។ លើកនេះ ស្តេចបានបង្គាប់មិនឱ្យសាសន៍អេស៊ីព្ទ ផ្តល់ចំបើងដល់សាសន៍អ៊ីស្រាអែល ឡើយ។ ដូច្នេះហើយ សាសន៍អ៊ីស្រាអែលត្រូវតែស្វែងរកចំបើងដោយខ្លួនឯង។ ទន្ទឹមគ្នានេះ សាសន៍អ៊ីស្រាអែល ក៏ត្រូវតែធ្វើឥដ្ឋ ឱ្យបានគ្រប់ចំនួន ដូចសព្វដងផងដែរ»។

«បង្គាប់នេះ បានធ្វើឱ្យសាសន៍អ៊ីស្រាអែលទាំងអស់ខឹងសម្បា។ សាសន៍អេស៊ីព្ទបានដាក់ឱ្យអ្នកចាត់ការដែលជាសាសន៍ហេព្រើរ មើលការខុសត្រូវទៅលើកិច្ចការខាងឯការធ្វើឥដ្ឋនេះ។ អ្នកចាត់ការ ទាំងនេះ ត្រូវទទួលខុសត្រូវចំពោះកិច្ចការនៃសាសន៍ហេព្រើរទាំងឡាយណា ដែលស្ថិតនៅក្រោមការគ្រប់គ្រង របស់ពួកគេ។ ដូច្នេះហើយ នៅពេលដែលសាសន៍អេស៊ីព្ទប្រកាសព្រះរាជឱង្ការរបស់ស្តេច នោះពួកទាសករ បានចេញទៅគ្រប់ទីកន្លែងនៅក្នុងទឹកដីអេស៊ីព្ទ ដើម្បីប្រមូលចំបើង។ ប៉ុន្តែ ពួកគេមិនអាចរកចំបើងទៅតាម ចំនួនដែលបានកំណត់ទុក ដើម្បីបញ្ចប់ការងាររបស់ពួកគេបានឡើយ។ ដូច្នេះហើយ ផារ៉ោនបានបង្គាប់ឱ្យ គេវាយដំអ្នកចាត់ការនៃសាសន៍ហេព្រើរទាំងនោះវិញ»។ ដកស្រង់ពី Ellen G. White, Patriarchs and Prophets, page 258, adapted។

**សំណួរពិភាក្សា**

`សូមគិតអំពីគ្រាដែលលោកអ្នកបានធ្វើនូវអ្វីដែលព្រះចង់បាន ប៉ុន្តែ រឿងគ្រប់យ៉ាងមិនបានដំណើរការល្អនោះទេ។ តើលោកអ្នកបានរៀនមេរៀនអ្វីខ្លះ ចេញពីបទពិសោធន៍នេះ?`

`សូមចែករំលែកអំពីរបៀបដែលព្រះបានជួយលោកអ្នក នៅពេលដែលលោកអ្នកបានអធិស្ឋានសុំជំនួយ ពីទ្រង់ ឬនៅពេលដែលលោកអ្នកបានទទួលជំនួយពីទ្រង់ ដោយមិនបានរំពឹងទុក។ តើយើងអាចរៀនជឿ ទុកចិត្តព្រះដោយរបៀបណា ដើម្បីឱ្យទ្រង់បានជួយដល់យើង នៅពេលដែលរឿងអាក្រក់បានកើតឡើងនោះ?`

`តើលោកអ្នកអាចជួយដល់អ្នកមិនស្គាល់ព្រះដោយរបៀបណា? តើលោកអ្នកអាចឱ្យពួកគាត់យល់ដឹងថា ការស្គាល់ព្រះ គឺជារឿងសំខាន់នោះយ៉ាងដូចម្តេច?`