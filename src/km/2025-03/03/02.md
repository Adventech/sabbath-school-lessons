---
title:  តើព្រះអម្ចាស់ជាអ្នកណា?
date:   13/07/2025
---

`លោកម៉ូសេ និងលោកអើរ៉ុនបានប្រាប់ផារ៉ោន ដែលជាស្តេចនៃស្រុកអេស៊ីព្ទថា «ព្រះយេហូវ៉ាជាព្រះរបស់សាសន៍អ៊ីស្រាអែល មានព្រះបន្ទូលដូច្នេះថា “ចូរឲ្យប្រជារាស្ត្ររបស់យើងចេញទៅ”» (និក្ខមនំ ៥:១, សូមអានខ២ផងដែរ)។ តើផារ៉ោនបានឆ្លើយយ៉ាងដូចម្តេច? តើចម្លើយរបស់ផារ៉ោន បានប្រាប់យើង ថា ទ្រង់ជាមនុស្សបែបណា?`

ផារ៉ោនបានឆ្លើយថា «តើព្រះយេហូវ៉ាជាអ្នកណា?» (និក្ខមនំ ៥:២)។ ផារ៉ោនមិនបានសួរសំណួរ នេះ ដោយសារតែគាត់ចង់ដឹងអំពីព្រះអម្ចាស់នោះទេ។ ផ្ទុយទៅវិញ សំណួររបស់ផារ៉ោន បានបង្ហាញនូវ អ្វីដែលមាននៅក្នុងចិត្តរបស់ព្រះអង្គ ដែលបានបដិសេធថា ព្រះទ្រង់មិនមែនជាព្រះអម្ចាស់ និងជាព្រះអង្គ សង្គ្រោះនោះទេ។

នៅពេលដែលផារ៉ោននិយាយថា «យើងមិនស្គាល់ព្រះយេហូវ៉ាទេ» (និក្ខមនំ ៥:២) នោះមាន ន័យថា ទ្រង់កំពុងតែអួតពីខ្លួនទ្រង់ហើយ»។ ទ្រង់គឺជាមនុស្សដែលពេញទៅដោយអំនួត។

តើមានមនុស្សប៉ុន្មាននាក់នៅក្នុងប្រវត្តិសាស្ត្រ ដែលបាននិយាយបែបនេះដូចជាផារ៉ោននោះ? ចម្លើយឆ្លើយតបទៅនឹងសំណួរនេះ គួរតែធ្វើឱ្យយើងសោកសៅ ពីព្រោះនៅពេលណាដែលមនុស្សបាន បដិសេធព្រះ នោះមានន័យថា ពួកគេក៏បានបដិសេធជីវិតអស់កល្បផងដែរ។ ដ្បិតព្រះយេស៊ូវបានមាន បន្ទូលថា «ឯជីវិតអស់កល្បជានិច្ចនោះគឺ ឲ្យគេបានស្គាល់ព្រះអង្គ ដែលជាព្រះពិតតែមួយ និងព្រះយេស៊ូវ គ្រីស្ទ ដែលទ្រង់បានចាត់ឲ្យមក» (យ៉ូហាន ១៧:៣)។

អេស៊ីព្ទគឺជារូបស័ព្ទតំណាងឱ្យក្រុមមនុស្ស ដែលបានបដិសេធការគ្រប់គ្រងរបស់ព្រះ ហើយបដិសេធអំណាចប្រោសលោះរបស់ទ្រង់។ មនុស្សទាំងនេះបានឈរទាស់នឹងព្រះ ទាស់នឹងព្រះគម្ពីរ ហើយ ទាស់នឹងរាស្ត្ររបស់ទ្រង់។

បន្ទាប់មក ផារ៉ោនបាននិយាយថា យើង «មិនឲ្យសាសន៍អ៊ីស្រាអែលចេញទៅឡើយ» (និក្ខមនំ ៥:២)។ ពាក្យទាំងនេះបានបង្ហាញបន្ថែមទៀត អំពីសង្គ្រាមដែលទ្រង់បានទាស់នឹងព្រះដ៏មានព្រះជន្មរស់។ ដូច្នេះហើយ យើងអាចមើលឃើញថា ស្រុកអេស៊ីព្ទគឺជារូបស័ព្ទតំណាងឱ្យអស់អ្នកណា ដែលបានបដិសេធ ព្រះ ហើយពួកគេក៏បានច្បាំងទាស់នឹងទ្រង់ផងដែរ។

នៅក្នុងសម័យបដិវត្តន៍បារាំង មានគ្រីស្ទានជាច្រើន បានបង្ហាញនូវវិញ្ញាណបែបនេះ (សូមអាន គម្ពីរអេសាយ ៣០:១-៣ និងគម្ពីរវិវរណៈ ១១:៨ ផងដែរ)។ បដិវត្តន៍ គឺជាការផ្លាស់ប្តូរការគ្រប់គ្រង ទាំងស្រុង។ ទន្ទឹមគ្នានេះ ផារ៉ោនក៏បានគិតថា ទ្រង់ជាព្រះ ឬជាបុត្រារបស់ព្រះផងដែរ។ ដ្បិតនៅពេល ដែលមនុស្សគ្រប់គ្នាបានជឿថា ទ្រង់ជាព្រះ នោះទ្រង់ក៏ជឿថា ខ្លួនទ្រង់មានអំណាច មានកម្លាំង និងមានប្រាជ្ញាលើមនុស្សដទៃទៀតដែរ។

«នៅក្នុងប្រវត្តិសាស្ត្រនៃព្រះគម្ពីរ ប្រទេសអេស៊ីព្ទបានបដិសេដព្រះដ៏មានព្រះជន្មរស់ ហើយបដិសេធមិនព្រមគោរពតាមបញ្ញត្តិរបស់ទ្រង់ ខ្លាំងជាងប្រទេសដទៃទៀត។ ស្តេចនៃស្រុកអេស៊ីព្ទបានច្បាំង ទាស់នឹងការគ្រប់គ្រងរបស់ព្រះ លើសជាងស្តេចដទៃទៀត។ ដ្បិតនៅពេលដែលលោកម៉ូសេបានប្រកាស សាររបស់ព្រះអម្ចាស់ទៅកាន់ផារ៉ោន នៅពេលនោះ ផារ៉ោនបាននិយាយថា «តើព្រះយេហូវ៉ាជាអ្នកណា ដែលយើងត្រូវស្តាប់តាម ហើយឲ្យសាសន៍អ៊ីស្រាអែលចេញទៅនោះ? យើងមិនស្គាល់ព្រះយេហូវ៉ាទេ ហើយមិនឲ្យសាសន៍អ៊ីស្រាអែលចេញទៅឡើយ» (និក្ខមនំ ៥:២)។ ចម្លើយនេះបានបង្ហាញថា ផារ៉ោន មិនបានជឿព្រះទេ។ ដូច្នេះហើយ នៅក្នុងប្រវត្តិសាស្រ្តក្រោយមកទៀត ប្រទេសដទៃទៀត ក៏អាចនឹង និយាយពាក្យដដែលនេះ ដូចជាស្តេចផារ៉ោនយ៉ាងដូច្នោះដែរ។ ដូច្នេះហើយ បានជាប្រទេសបារាំងក៏បាន បដិសេធ មិនទទួលយកការគ្រប់គ្រងរបស់ព្រះ ឬជឿទៅលើទ្រង់នោះ។ ប៉ុន្តែ ពួកគេបានច្បាំងទាស់នឹង ទ្រង់វិញ»។ ដកស្រង់ពី Ellen G. White, The Great Controversy, page 269, adapted។