---
title:  ចំពោះស្តេចផារ៉ោនវិញ ស្តេចនៃស្រុកអេស៊ីព្ទក៏ប្រៀបដូចជាព្រះមួយអង្គដែរ
date:   17/07/2025
---

`តើព្រះអម្ចាស់បានឆ្លើយយ៉ាងដូចម្តេច មកកាន់លោកម៉ូសេ? សម្រាប់ចម្លើយ សូមអានគម្ពីរ និក្ខមនំ ៦:២៨-៧:៧។`

ព្រះបង្ហាញអង្គទ្រង់ដល់លោកម៉ូសេ នៅក្នុងនាមជាយេហូវ៉ា។ ព្រះនាមថា យេហូវ៉ា បានបង្ហាញ ថា ទ្រង់ជាព្រះដែលចង់នៅមានទំនាក់ទំនងជិតស្និទ្ធជាមួយនឹងរាស្ត្ររបស់ទ្រង់។ ហើយទ្រង់ក៏បានសន្យា នឹងរាស្ត្ររបស់ទ្រង់ ដែលជាផ្នែកមួយនៅក្នុងទំនាក់ទំនងនេះដែរ។

ព្រះអង្គដដែលនេះ ក៏បានបង្គាប់ឱ្យលោកម៉ូសេចូលទៅគាល់ផារ៉ោនផងដែរ។ ប៉ុន្តែ លោកម៉ូសេ ក៏បានទូលប្រាប់ព្រះម្តងទៀតដែរថា គាត់មិនអាចធ្វើនូវអ្វីដែលទ្រង់បានសូមពីគាត់បានទេ ដោយគាត់ បានមានទូលថា៖ «ទូលបង្គំគ្មានវោហារទេ ព្រះចៅផារ៉ោនមុខជាមិនស្ដាប់ទូលបង្គំឡើយ» (និក្ខមនំ ៦:៣០, គខប)។ ដូច្នេះហើយ យើងក៏បានឃើញថា លោកម៉ូសេមិនចង់ធ្វើនូវអ្វីដែលព្រះបានសូមពីគាត់នោះដែរ។ រហូតមកដល់ពេលនេះ រឿងគ្រប់យ៉ាងនៅមិនទាន់ល្អប្រសើរចំពោះលោកម៉ូសេនៅឡើយ ទេ។

«នៅពេលដែលព្រះបង្គាប់ឱ្យលោកម៉ូសេចូលទៅគាល់ផារ៉ោនវិញ នោះលោកម៉ូសេក៏បានបង្ហាញ ថា គាត់មិនទាន់ជឿទុកចិត្តខ្លួនគាត់ដែរ។ ពាក្យថា “ទូលបង្គំគ្មានវោហារទេ” បានប្រែមកពីពាក្យនៅក្នុង ភាសាហេព្រើរ ដែលស្រដៀងគ្នាទៅនឹងពាក្យសម្តី ដែលលោកម៉ូសេបានមានប្រសាសន៍នៅក្នុងគម្ពីរនិក្ខមនំ ៤:១០ យ៉ាងដូច្នេះដែរថា៖ “ទូលបង្គំមិនប្រសប់និយាយទេ” (គខប)» ដកស្រង់ពី Andrews Bible Commentary: Old Testament, “Exodus” (Berrien Springs, MI: Andrews University Press, 2020), page 205, adapted។

ព្រះបានចាត់ឱ្យលោកអើរ៉ុនមកជួយលោកម៉ូសេ ដោយសារតែទ្រង់មានសេចក្តីមេត្តាចំពោះលោក ម៉ូសេ។ បន្ទាប់មក លោកម៉ូសេនឹងប្រាប់សាររបស់ព្រះដល់លោកអើរ៉ុន។ ហើយលោកអើរ៉ុននឹងនិយាយ ជាមួយនឹងផារ៉ោន ដោយការបើកចំហវិញ។ ដូច្នេះហើយ លោកម៉ូសេក៏ប្រៀបដូចជាព្រះ នៅមុខស្តេច អេស៊ីព្ទដែរ។ រីឯលោកអើរ៉ុនវិញ គាត់នឹងក្លាយមកជាអ្នកនាំសាររបស់លោកម៉ូសេ។

រឿងនេះបានបង្ហាញយើង អំពីចំណេះដឹងនៃកិច្ចការដ៏ល្អឥតខ្ចោះ ដែលហោរាបានធ្វើដូច្នោះ ដែរ។ ហោរាគឺជាអ្នកដែលបាននិយាយជំនួសព្រះ។ ហោរាបានពាំនាំព្រះបន្ទូលរបស់ព្រះ មកកាន់រាស្ត្រ របស់ទ្រង់ និងបានបកស្រាយប្រាប់ពួកគេអំពីសារនោះ។ ទន្ទឹមគ្នានេះ ព្រះក៏បានទាក់ទងជាមួយនឹងហោរានៃព្រះគម្ពីរផងដែរ។ បន្ទាប់មក ហោរានឹងប្រកាសការបង្រៀនរបស់ព្រះដល់អ្នកដទៃ។ មានពេលខ្លះ ហោរាបានឮសាររបស់ព្រះ បន្ទាប់មក គាត់ក៏បានប្រកាសពីនោះដែរ។ ជាញឹកញាប់ ហោរាបានកត់ត្រា សាររបស់ព្រះជាមុនសិន បន្ទាប់មក គាត់នឹងចែកចាយកំណត់ត្រានេះ ជាមួយនឹងអ្នកដទៃ។

ព្រះក៏បានបកស្រាយប្រាប់លោកម៉ូសេ នូវអ្វីដែលលោកម៉ូសេបានរំពឹងទុក ពីការចូលគាល់ ផារ៉ោននោះដែរ។ ព្រះបានដាស់តឿនលោកម៉ូសេថា ការចូលគាល់នេះ នឹងមានការលំបាក ហើយត្រូវ ចំណាយពេលយូរ។ បន្ទាប់មក ព្រះបានប្រាប់លោកម៉ូសេជាលើកទី២ថា ទ្រង់នឹងធ្វើឱ្យផារ៉ោនមានចិត្ត រឹងរូស (និក្ខមនំ ៤:២១; និក្ខមនំ ៧:៣)។ រឿងគ្រប់យ៉ាងនឹងបានដំណើរការរលូនវិញ ពីព្រោះសាសន៍ អេស៊ីព្ទ នឹងបានដឹងថា ព្រះអម្ចាស់ជាព្រះ (និក្ខមនំ ៧:៥)។ ដូច្នេះហើយ នៅចុងបញ្ចប់ មនុស្សលោក នឹងគោរពកោតខ្លាចទ្រង់។