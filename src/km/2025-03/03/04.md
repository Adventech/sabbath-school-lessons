---
title:  ខ្ញុំជាព្រះអម្ចាស់
date:   15/07/2025
---

ជាការពិតណាស់ យើងអាចនឹងមានអារម្មណ៍សោកស្តាយចំពោះលោកម៉ូសេ។ មុនដំបូង ផារ៉ោន បានស្តីបន្ទោសឱ្យលោកម៉ូសេ។ ឥឡូវនេះ ជាតិសាសន៍របស់គាត់ ក៏បានខឹងនឹងគាត់ដែរ។

ដូច្នេះហើយ លោកម៉ូសេបានរអ៊ូរទាំនៅមុខព្រះ។ «លោកម៉ូសេត្រឡប់ទៅរកព្រះយេហូវ៉ា ហើយ ទូលថា៖ «ឱព្រះអម្ចាស់អើយ ហេតុអ្វីបានជាព្រះអង្គធ្វើបាបប្រជាជននេះ? ហេតុអ្វីបានជាព្រះអង្គចាត់ទូលបង្គំឲ្យមក? ដ្បិតតាំងពីទូលបង្គំចូលទៅជួបផារ៉ោន ក្នុងព្រះនាមព្រះអង្គ ស្ដេចបានធ្វើបាបប្រជាជន នេះ ហើយព្រះអង្គក៏មិនបានរំដោះប្រជារាស្ត្ររបស់ព្រះអង្គសោះ» (និក្ខមនំ ៥:២២, ២៣)។ យើងអាច យល់បានថា ហេតុអ្វីបានជាលោកម៉ូសេមិនសប្បាយចិត្តជាមួយនឹងព្រះ។

ប៉ុន្តែ ចម្លើយដែលទ្រង់នឹងឆ្លើយតប គឺជាចម្លើយដែលមានអំណាចបំផុត។ ហើយទ្រង់ក៏ធ្វើការ ទៅតាមវិធី ដែលមានអំណាចខ្លាំងពូកែផងដែរ។ «ឥឡូវនេះ អ្នកនឹងឃើញការដែលយើងធ្វើចំពោះផារ៉ោន» (និក្ខមនំ ៦:១)។

`តើព្រះបានមានបន្ទូលយ៉ាងដូចម្តេច ទៅកាន់លោកម៉ូសេ? សម្រាប់ចម្លើយ សូមអានគម្ពីរនិក្ខមនំ ៥:២២-៦:៨។ តើយើងបានរៀនអំពីសេចក្តីពិតអ្វីនៅក្នុងព្រះគម្ពីរ ដែលបានពីចម្លើយដែលព្រះបានឆ្លើយតប នេះ?`

លើកនេះ ព្រះនឹងធ្វើអន្តរាគមន៍ ដើម្បីសង្គ្រោះរាស្ត្ររបស់ទ្រង់។ ព្រះបានជួយលោកម៉ូសេឱ្យ នឹកចាំ ពីសេចក្តីពិតសំខាន់ៗមួយចំនួន ដែលថា៖ (១) ខ្ញុំជាព្រះអម្ចាស់។ (២) ខ្ញុំបានបង្ហាញខ្លួនដល់លោក អ័ប្រាហាំ លោកអ៊ីសាក និងលោកយ៉ាកុប (៣)។ ខ្ញុំបានតាំងសេចក្តីសន្យារបស់ខ្ញុំ ជាមួយនឹងពួកគេ។ (៤) ខ្ញុំបានសន្យាថា ខ្ញុំនឹងប្រទានទឹកដីកាណានដល់ពួកគេ។ (៥) ខ្ញុំបានឮការឈឺចាប់ និងការរអ៊ូរទាំនៃ សាសន៍អ៊ីស្រាអែល។ (៦) ហើយខ្ញុំក៏បាននឹកចាំអំពីសេចក្តីសន្យាដែលខ្ញុំបានតាំងឡើងថា ខ្ញុំនឹងប្រគល់ ទឹកដីសន្យាដល់អ្នករាល់គ្នានោះដែរ។

តើលោកអ្នកបានឃើញថា ព្រះមានបន្ទូលនូវពាក្យថា «ខ្ញុំ» ម្តងហើយម្តងទៀតដែរឬទេ? ទ្រង់ បានមានបន្ទូលថា ខ្ញុំជាព្រះអម្ចាស់របស់អ្នក។ ខ្ញុំបានធ្វើរឿងនេះ និងធ្វើឡើងនោះ។ ដូច្នេះហើយ ខ្ញុំក៏អាច ជឿទុកចិត្តថា ខ្ញុំនឹងបំពេញឱ្យអ្នកនូវអ្វីដែលខ្ញុំបានសន្យា។

នៅគ្រានោះ ព្រះអម្ចាស់បានប្រកាសថា ទ្រង់នឹងធ្វើនូវរឿងធំៗ៤យ៉ាងជំនួសឱ្យសាសន៍អ៊ីស្រាអែល ដោយសារតែទ្រង់ជាព្រះអម្ចាស់ដ៏មានព្រះជន្មរស់របស់ពួកគេ។ (១) «យើងនឹងនាំអ្នករាល់គ្នាចេញពីបន្ទុក របស់សាសន៍អេស៊ីព្ទ» (និក្ខមនំ ៦:៦, )។ (២) «យើងនឹងប្រោសលោះអ្នករាល់គ្នា ដោយលើកដៃយើងឡើង » (និក្ខមនំ ៦:៦)។ (៣) «និងដោយការវិនិច្ឆ័យយ៉ាងធំ» (និក្ខមនំ ៦:៦)។ (៤) «យើងនឹងយកអ្នករាល់គ្នាធ្វើជាប្រជារាស្ត្ររបស់យើង ហើយយើងនឹងធ្វើជាព្រះរបស់អ្នករាល់គ្នា នោះអ្នករាល់គ្នានឹងដឹងថា យើងជាយេហូវ៉ា ជាព្រះរបស់អ្នករាល់គ្នា» (និក្ខមនំ ៦:៧)។

សកម្មភាពទាំង៤យ៉ាងនេះ បានបង្ហាញថា ព្រះមានទំនាក់ទំនងជាមួយនឹងរាស្ត្ររបស់ទ្រង់។ ហើយទ្រង់ក៏បានប្រទាននូវសកម្មភាពទាំង៤យ៉ាងនេះ ដល់រាស្ត្ររបស់ទ្រង់ដោយឥតគិតថ្លៃដែរ ពីព្រោះ ទ្រង់ស្រឡាញ់ពួកគេ។ ដូច្នេះហើយ បានជាទ្រង់ប្រទានអំណោយទានទាំងនេះ ដល់រាស្ត្ររបស់ព្រះអង្គ កាលពីសម័យនោះ។ ហើយសព្វថ្ងៃនេះ ទ្រង់ក៏បានប្រទានអំណោយទានដដែលនេះដល់យើងផងដែរ។

`តើមនុស្សដទៃទៀតនៅក្នុងព្រះគម្ពីរ បានរអ៊ូរទាំដល់ព្រះយ៉ាងដូចម្តេចដែរ? តើហេតុអ្វីបានជា ការទូលប្រាប់ព្រះ នូវអ្វីដែលមាននៅក្នុងចិត្តរបស់យើង គឺជារឿងដែលគួរធ្វើទៅវិញ? តើហេតុអ្វីបានជា យើងត្រូវតែធ្វើរឿងនេះ ដោយក្តីជំនឿ និងការជឿទុកចិត្តយ៉ាងដូច្នេះ?`