---
title:  កូនប្រុសច្បងដែលជារបស់ព្រះ
date:   04/08/2025
---

ព្រះប្រហែលជាបានរក្សាសេចក្តីសន្យារបស់ទ្រង់ ដើម្បីសង្គ្រោះរាស្ត្រទ្រង់។ ដូច្នេះហើយ រាស្ត្រ របស់ទ្រង់ ត្រូវតែត្រៀមខ្លួនឱ្យបានស្រេច។ ពួកគេត្រូវតែជឿថា ព្រះនឹងសង្គ្រោះពួកគេ។ ពួកគេក៏ត្រូវតែ ធ្វើសកម្មភាព ឱ្យស្របទៅតាមគោលជំនឿរបស់ពួកគេដែរ។ ដ្បិតព្រះបានប្រាប់ពួកគេ នូវអ្វីដែលពួកគេ ត្រូវធ្វើ។ ប៉ុន្តែ ម្តងនេះ ពួកគេត្រូវតែធ្វើកិច្ចការនេះដោយជំនឿវិញ។ ពាក្យពេចន៍ដែលលោកយ៉ាកុបបាន ថ្លែងអំពីជំនឿ និងសកម្មភាពនេះ បានស្របនឹងគ្នាបែបដូច្នេះថា៖ «រីឯជំនឿវិញក៏ដូច្នោះដែរ បើគ្មានការ ប្រព្រឹត្តតាមទេ នោះឈ្មោះថាស្លាប់ហើយ» (យ៉ាកុប ២:១៧; សូមអានខ១៨-២០ផងដែរ។

`ព្រះបានសង្គ្រោះពួកកូនច្បងនៃសាសន៍អ៊ីស្រាអែល ឱ្យរួចផុតពីការស្លាប់ នៅក្នុងអំឡុងគ្រា នៃសេចក្តីវេទនាចុងក្រោយ។ សូមអានសេចក្តីបង្គាប់នៅក្នុងគម្ពីរនិក្ខមនំ ១៣:១-១៦។ តើហេតុអ្វីបានជា ព្រះប្រទានសេចក្តីបង្គាប់នេះ ដល់រាស្ត្ររបស់ទ្រង់ទៅវិញ? តើសេចក្តីបង្គាប់នេះ គួរតែមានអត្ថន័យយ៉ាងណា សម្រាប់យើងសព្វថ្ងៃនេះ?`

ព្រះបានការពារក្រុមគ្រួសារនៃសាសន៍អ៊ីស្រាអែល ដែលស្ថិតនៅក្រោមឈាមនៃកូនចៀមនោះ ដោយប្រើសេចក្តីមេត្តារបស់ទ្រង់។ ក្រុមគ្រួសារទាំងនេះ បានគូរសញ្ញាសម្គាល់នៅលើក្របទ្វាររបស់ពួកគេ ដោយជំនឿ។ ដូច្នេះហើយ លើកនេះ ព្រះបានប្រទានដំណឹងថ្មីមួយ អំពីអ្វីដែលទ្រង់ចង់ឱ្យរាស្ត្ររបស់ទ្រង់ ធ្វើនោះ គឺថា៖ «ខែនេះ ជាខែដំបូង គឺជាខែដើមឆ្នាំសម្រាប់អ្នករាល់គ្នា» (និក្ខមនំ ១៣:២)។ ច្បាប់នេះគឺ សម្រាប់ទាំងមនុស្ស និងសត្វ។ អ្វីៗគ្រប់យ៉ាងគឺជារបស់ព្រះ ពីព្រោះទ្រង់បានបង្គើតយើងមក។ ដូច្នេះហើយ ទ្រង់គឺជាម្ចាស់នៃរបស់គ្រប់យ៉ាង ដែលបានចែងយ៉ាងដូច្នេះថា៖ «ផែនដីជារបស់ព្រះយេហូវ៉ា ហើយរបស់ សព្វសារពើនៅលើផែនដី ពិភពលោក ព្រមទាំងអស់អ្នក ដែលរស់នៅក្នុងពិភពលោក ក៏ជារបស់ព្រះយេហូវ៉ា ដែរ» (ទំនុកតម្កើង ២៤:១)។ «អស់ទាំងប្រាក់ជារបស់យើង ហើយមាសទាំងប៉ុន្មានក៏ជារបស់យើងដែរ» (ហាកាយ ២:៨)។ ពួកកូនច្បងនៃសាសន៍អ៊ីស្រាអែល គឺជាព្រះពរដំបូងដែលព្រះបានប្រទានដល់រាស្ត្រ របស់ទ្រង់។ កូនប្រុសទាំងនេះ ក៏ជាទីសម្គាល់ដែលមនុស្សបានយល់ថា អ្វីៗគ្រប់យ៉ាងដែលជារបស់ពួកគេ សុទ្ធតែមានមកពីព្រះ។

នៅក្នុងសេចក្តីបង្គាប់ដ៏ពិសេសស្តីអំពីកូនច្បងនេះ យើងក៏បានឃើញគោលគំនិតអំពីព្រះគុណ របស់ព្រះដែរ។ ដ្បិតព្រះបានសង្គ្រោះពួកកូនច្បងនៃសាសន៍អ៊ីស្រាអែល ដោយសារតែមានឈាមនៃកូនចៀមការពារពួកគេ។ ដូច្នេះហើយ បានជាព្រះសង្គ្រោះពួកគេឱ្យរួចផុតពីការស្លាប់។ ទន្ទឹមគ្នានេះ ព្រះ ក៏នឹងសង្គ្រោះមនុស្សណា ដែលស្ថិតនៅក្រោមព្រះលោហិតព្រះយេស៊ូវដែរ ដូចដែលលោកប៉ុលបានមាន ប្រសាសន៍អំពីព្រះយេស៊ូវយ៉ាងដូច្នេះថា «យើងមានសេចក្តីប្រោសលោះក្នុងព្រះរាជបុត្រានោះ គឺការអត់ទោសឲ្យរួចពីបាប» (កូឡូស ១:១៤)។

ទន្ទឹមគ្នានេះ ព្រះក៏បានប្រទានក្រឹត្យវិន័យថា តើសាសន៍អ៊ីស្រាអែលគួរតែថ្វាយពួកកូនប្រុសរបស់ពួកគេដល់ព្រះដោយរបៀបណា។ តង្វាយនេះ គឺជាផ្នែកនៃពិធីបុណ្យរបស់សាសន៍អ៊ីស្រាអែល។ តង្វាយនេះក៏ជាការអបអរសាទរ ពីរបៀបដែលព្រះបានសង្គ្រោះពួកគេឱ្យរួចផុតពីទាសភាពដែរ។ ដូច្នេះ ហើយ ពួកគេចាំបាច់ត្រូវតែសម្លាប់សត្វ ប៉ុន្តែ ព្រះបានសង្គ្រោះពួកកូនប្រុសរបស់ពួកគេ ដោយក្តីមេត្តា ពីទ្រង់វិញ (និក្ខមនំ ១៣:១២, ១៣, ១៥)។