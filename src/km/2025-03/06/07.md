---
title:  ការសិក្សាបន្ថែម៖
date:   08/08/2025
---

សូមអាន Ellen G. White, “The Exodus, pages 281-290, in Patriarchs and Prophets។

ព្រះបានជ្រើសរើសផ្លូវមួយទៅកាន់ទឹកដីសន្យា ដែលឱ្យនឹងធ្វើឱ្យរាស្ត្ររបស់ទ្រង់ ជួបនឹងបញ្ហា តិចតួចនៅតាមផ្លូវនោះ។ «សាសន៍អ៊ីស្រាអែលមិនបានស្គាល់ព្រះស៊ីជម្រៅនោះទេ។ ពួកគេមានជំនឿតិចតួចណាស់ទៅលើទ្រង់។ ពួកគេងាយភ័យខ្លាច និងបាត់បង់ក្តីសង្ឃឹម។ ពួកគេមិនមានអាវុធ ហើយ ក៏មិនចេះច្បាំងដែរ។ ចិត្តរបស់ពួកគេបានសោកសៅជាខ្លាំង ដោយសារតែភាពជាទាសករអស់រយៈពេល យូរឆ្នាំ។ សាសន៍អ៊ីស្រាអែលមានក្រុមស្ត្រី និងកុមារ ហើយមានហ្វូងសត្វ និងហ្វូងចៀម ដែលពួកគេត្រូវ មើលថែ។ ដូច្នេះហើយ ព្រះអម្ចាស់បានដឹកនាំពួកគេឆ្លងកាត់ផ្លូវនៃសមុទ្រក្រហម ដើម្បីបង្ហាញរាស្ត្ររបស់ ទ្រង់ថា ទ្រង់មានប្រាជ្ញា និងមានក្តីស្រឡាញ់»។ ដកស្រង់ពី Ellen G. White, Patriarchs and Prophets, page 282, adapted។

សព្វវចនាធិប្បាយព្រះគម្ពីរនៃសាកលវិទ្យាល័យអន់ទ្រូ បានពិពណ៌នាអំពីចម្រៀងរបស់លោក ម៉ូសេថា៖ «ព្រះបានសង្គ្រោះរាស្ត្ររបស់ទ្រង់។ សកម្មភាពនៃការសង្គ្រោះនេះ បានបង្រៀនយើងថា យើង មិនត្រូវភ័យខ្លាចអំពីអនាគតនោះទេ។ ផ្នែកចុងក្រោយនៃបទចម្រៀងនេះ បានពិពណ៌នាអំពីអនាគតនៃ ពួកខ្មាំងសត្រូវរបស់សាសន៍អ៊ីស្រាអែល។ សាសន៍អ៊ីស្រាអែលបានច្បាំងទាស់នឹងពួកគេ ដើម្បីដណ្តើម យកទឹកដីកាណាន។ ប៉ុន្តែ នៅក្នុងចម្បាំងនេះ ព្រះបានច្បាំងជំនួសរាស្ត្ររបស់ទ្រង់ ដោយបណ្តាលឱ្យ ខ្មាំងសត្រូវរបស់ពួកគេ មានចិត្តភ័យខ្លាច (និក្ខមនំ ១៥:១៦)។ ទន្ទឹមគ្នានេះ នៅពេលដែលយើងមានចិត្ត ភ័យខ្លាច ហើយមិនដឹងថា យើងត្រូវធ្វើយ៉ាងណា នោះយើងអាចទន្ទេញ “ចម្រៀងរបស់លោកម៉ូសេ”។ ចម្រៀងនេះនឹងផ្តល់ក្តីសង្ឃឹមដល់យើង ពីព្រោះចម្រៀងនេះ នឹងជួយឱ្យយើងនឹកចាំពីគ្រាដ៏អស្ចារ្យ នៅពេល ដែលព្រះបានសង្គ្រោះរាស្ត្ររបស់ទ្រង់»។ ដកស្រង់ពី Andrews Bible Commentary, “Exodus” (Berrien Springs, MI: Andrews University Press, 2020), page 214, adapted។

**សំណួរពិភាក្សា**

`យើងមានភ័ស្តុតាងជាច្រើន បង្ហាញអំពីសេចក្តីស្រឡាញ់ និងអំណាចរបស់ព្រះ។ ប៉ុន្តែ បើដូច្នេះមែន តើហេតុអ្វីបានជាយើងនៅតែបង្ហាញជំនឿទៅលើទ្រង់តិចតួចម្ល៉េះ នៅក្នុងអំឡុងពេលនៃគ្រាលំបាកនោះ?`

`ផារ៉ោនដែលជាស្តេចនៃស្រុកអេស៊ីព្ទ បានដេញតាមសាសន៍អ៊ីស្រាអែល បន្ទាប់ពីពួកគេបានចាកចេញ ពីស្រុកអេស៊ីព្ទ។ តើហេតុអ្វីបានជាផារ៉ោនដេញតាមសាសន៍អ៊ីស្រាអែលទៅវិញ បន្ទាប់ពីទ្រង់បានឃើញ សេចក្តីវេទនាទាំងអស់ ដែលបានកើតឡើងដល់ស្រុកអេស៊ីព្ទរបស់ទ្រង់ទៅហើយនោះ? តើចិត្តរឹងទទឹងរបស់ ផារ៉ោនបានប្រាប់យើងយ៉ាងដូចម្តេចខ្លះ អំពីគ្រោះថ្នាក់ដែលយើងនឹងត្រូវប្រឈម បើសិនជាយើងបានអនុញ្ញាតឱ្យអំពើបាបធ្វើឱ្យយើងមានចិត្តរឹងរូសនោះ?`

`ជាការពិតណាស់ យើងទាំងអស់គ្នាសុទ្ធបានជួបនឹងគ្រាលំបាក។ ប៉ុន្តែ ទន្ទឹមគ្នានេះ ក៏មានគ្នាយើង ជាច្រើននាក់ ដែលបានជួបនឹងគ្រាល្អផងដែរ។ យើងនឹងទទួលបានពេលវេលាល្អ នៅពេលដែលហេតុការណ៍ អាក្រក់មិនបានកើតឡើងដល់យើង ឬកើតឡើងដល់អ្នកដែលយើងបានស្រឡាញ់នោះ។ តើហេតុអ្វីបានជា យើងគួរតែចាត់ទុកគ្រាល្អៗទាំងនេះថា ជាភ័ស្តុតាងបង្ហាញអំពីសេចក្តីមេត្តា និងការការពាររបស់ព្រះ? តើហេតុអ្វីបានជាយើងគួរតែនឹកចាំពីការសរសើរតម្កើងព្រះនៅក្នុងគ្រាល្អទាំងនេះ ដោយព្រោះតែយើង មិនបានដឹងថា ព្រះកំពុងតែការពារយើងឱ្យរួចផុតពីការអាក្រក់នៅក្នុងគ្រាល្អនោះយ៉ាងដូច្នេះ?`