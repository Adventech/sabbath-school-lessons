---
title:  បេសកកម្មពិសេសនៅក្នុងមន្ទីរពេទ្យ
date:   08/08/2025
---

លោកឌីមីទ្រី បាហ្គាល់ (Dmitry Bagal) ដែលជាបេសកជនជនជាតិរុស្ស៊ី បានរកឃើញមន្ទីរពេទ្យ មួយ ដែលជាកន្លែងនៃបេសកកម្ម ដែលមិននឹកស្មានដល់ ខណៈពេលដែលគាត់ទទួលយកនូវការព្យាបាល ជំងឺមហារីក ប៉ុន្តែ ជំងឺនេះបានក្លាយមកជាដុំសាច់ស្រាលចំនួន៣ដុំវិញ។ គាត់បានឃើញមនុស្សពីគ្រប់ មជ្ឈដ្ឋាន ជាពិសេស គឺអ្នកដែលមិនបានជឿព្រះ គ្រិស្តសាសនិក ហើយនិងអ្នកដែលជឿសាសនាដទៃ ទៀត។

អ្នកជំងឺម្នាក់បានទទួលការព្យាបាល ដោយប្រើថ្នាំគីមីចំនួន៦ដង ហើយអ្នកជំងឺម្នាក់នេះ បានទទួល ការវះកាត់នៅមន្ទីរពេទ្យមូនីជ (Munich)។ ប៉ុន្តែ នៅពេលដែលមហារីករបស់គាត់ បានត្រឡប់មកវិញ បន្ទាប់ពី៦សប្តាហ៍ក្រោយមក គ្រូពេទ្យបានយល់ឃើញថា បើយកសាច់ទាំងនេះចេញ ក៏គ្មានប្រយោជន៍អ្វី ដែរ។ បុរសម្នាក់នេះមិនបានគិតដិតដល់ ហើយគាត់ក៏ពិបាកនឹងចំណាំភរិយាគាត់ដែរ។ ប៉ុន្តែ ទន្ទឹមគ្នានេះ ការស្នាក់នៅជាមួយនឹងស្វាមីនាង នៅក្នុងអំឡុងនៃថ្ងៃចុងក្រោយរបស់គាត់ នៅក្នុងបន្ទប់ថែទាំសង្គ្រោះ បន្ទាន់ គឺជាបំណងប្រាថ្នារបស់នាង។ ដូច្នេះហើយ នៅពេលដែលលោកឌីមីទ្រីឃើញឱកាសបែបនេះ នោះ លោកឌីមីទ្រីបានប្រគល់ឱ្យនាង នូវសៀវភៅមួយ ស្តីអំពីព្រះ និងការឈឺចាប់ បន្ទាប់មក គាត់អធិស្ឋាន ជូនស្វាមី និងភរិយាមួយគូនោះ។ ការអធិស្ឋានបានធ្វើឱ្យភរិយាស្រក់ទឹកភ្នែក។

ក្រោយមកទៀត ក្នុងថ្ងៃដដែលនោះ លោកឌីមីទ្រីបានឱ្យសៀវភៅមហាវិវាទ និងសៀវភៅព្រះ នៃសេចក្តីស្រឡាញ់ ដោយនិយាយថា សៀវភៅនេះបានផ្តល់ការកម្សាន្តចិត្តគាត់ និងមនុស្សជាច្រើន ទៀត។ ស្ត្រីម្នាក់នេះចង់បានសៀវភៅទាំងនេះណាស់ ប៉ុន្តែ សៀវភៅទាំងនេះមិនមែនឱ្យ ដោយឥតគិត ថ្លៃនោះទេ។ ដូច្នេះហើយ នាងបានជូនប្រាក់គាត់ចំនួន១៥ដុល្លារ ដែលជាចំនួននៃប្រាក់ទាំងអស់ ដែល នាងមាននៅក្នុងកាបូបដៃ។ លោកឌីមីទ្រីបានជឿជាក់ថា ពួកគេនឹងបានជួបគ្នាម្តងទៀត បើទោះជាមិនមែន នៅលើផែនដីនេះ ក៏នៅលើផែនដីថ្មីដែរ។

លោកឌីមីទ្រីក៏បានជួបនឹងបុរសវ័យក្មេងម្នាក់ ដែលមានជំងឺចម្លែកផងដែរ។ បុរសដែលមកពីប្រទេសអ៊ីរ៉ង់ម្នាក់នេះ បានលះបង់ការសិក្សារបស់គាត់នៅក្នុងចក្រភពអង់គ្លេស បន្ទាប់មក គាត់បានធ្វើដំណើរទៅកាន់ប្រទេសអាឡឺម៉ង់ ដើម្បីព្យាបាលជំងឺ។ បើទោះជាយ៉ាងនេះក្តី ក្រុមគ្រូពេទ្យមិនអាចធ្វើរោគវិច្ឆ័យបានឡើយ។ បុរសវ័យក្មេងម្នាក់នេះមិនអាចដើរបាន ដូច្នេះហើយ លោកឌីមីទ្រីបានរុញរទេះ នាំគាត់ ដើរជំុំវិញបរិវេណមន្ទីរពេទ្យជារៀងរាល់ថ្ងៃ។ ទោះបីជាគាត់មិនបានធំឡើង នៅក្នុងនាមជាគ្រីស្ទាន ពិតមែន ប៉ុន្តែ គាត់បានអនុញ្ញាតឱ្យលោកឌីមីទ្រី អធិស្ឋានទៅកាន់ព្រះយេស៊ូវជំនួសគាត់។ នៅពេលដែល លោកឌីមីទ្រីអធិស្ឋានឱ្យគាត់ជារៀងរាល់ថ្ងៃ បុរសវ័យក្មេងម្នាក់នេះ បានចាប់ផ្តើមធូរស្រាល។ មិនយូរ ប៉ុន្មាន គាត់អាចឈរ និងដើរបាន ដោយមានគេជួយទប់។ លោកឌីមីទ្រី និងបុរសវ័យក្មេងម្នាក់នេះ បាន សន្ទនាគ្នាជាភាសាអាឡឺម៉ង់ ប៉ុន្តែ ដោយសារតែបុរសវ័យក្មេងម្នាក់នេះ ធ្លាប់បានសិក្សានៅក្នុងចក្រភពអង់គ្លេស បានជាលោកឌីមីទ្រីជូនសៀវភៅមហាវិវាទជាអង់គ្លេសដល់គាត់វិញ។ ប៉ុន្មានខែក្រោយមក លោកឌីមីទ្រី នៅតែបន្តអធិស្ឋានជូនគាត់ ដោយប្រើពាក្យពេចន៍យយ៉ាងដូច្នេះថា «ប៉ុន្តែ សូមចងចាំថា លោកអ្នកមិន អាចដឹង និងវាស់វែងពីលទ្ធផលនៃការខិតខំយ៉ាងអស់ពីចិត្តបានឡើយ» (ដកស្រង់ពី Ellen G. White, Colporteur Ministry, p. 114)។

នៅក្នុងអំឡុងពេល២សប្តាហ៍នៅឯមន្ទីរពេទ្យ លោកឌីមីទ្រីបានចែកចាយសៀវភៅមហាវិវាទ ចំនួន២០ក្បាល រួមទាំងសៀវភៅដទៃទៀតផងដែរ។ គាត់បានចែកចាយខិត្តប័ណ្ឌការងារជាច្រើន ដែល មានកូដដោនលោតសៀវភៅ និងបានរក្សាទុកនៅតាមធ្នើរសាធារណៈចំនួន១០ក្បាល។ លោកឌីមីទ្រី

បាននិយាយថា «ព្រះបានសាបព្រោះគ្រាប់ពូជជាច្រើនតាមរយៈខ្ញុំ ប៉ុន្តែ អ្វីដែលខ្ញុំបាន អធិស្ឋានទូលសូម ទៅព្រះនោះ គឺដើម្បីពួកគេបានបង្កើតផលផ្លែវិញ ដ្បិតយើងបាន ធ្វើការនៅក្រោមការដឹកនាំរបស់ព្រះ ដូច្នេះហើយ លទ្ធផលគឺស្រេចនៅលើទ្រង់ចុះ»។