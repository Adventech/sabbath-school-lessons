---
title:  សេចក្តីខ្ញាល់ដ៏បរិសុទ្ធរបស់ព្រះ
date:   10/09/2025
---

`តើលោកម៉ូសេបានមានប្រសាសន៍ និងធ្វើអ្វីខ្លះ នៅពេលដែលព្រះចង់បំផ្លាញសាសន៍អ៊ីស្រាអែល នោះ? សម្រាប់ចម្លើយ សូមអានគម្ពីរនិក្ខមនំ ៣២:៩-២៩។`

ខណៈពេលដែលលោកម៉ូសេនៅត្រង់ភ្នំស៊ីណាយ ព្រះបានមានបន្ទូលថា ទ្រង់នឹងបំផ្លាញអស់ អ្នកណា ដែលបានបែរមកទាស់នឹងទ្រង់។ បន្ទាប់មក ព្រះនឹងធ្វើឱ្យកូនចៅជំនាន់ក្រោយរបស់លោកម៉ូសេ ក្លាយទៅជាជាតិសាសន៍មួយក្រុមដែលមានអំណាច។ ប៉ុន្តែ លោកម៉ូសេមិនចង់ឱ្យព្រះធ្វើដូច្នេះទេ។ ម្ល៉ោះហើយ គាត់បានទូលសូមឱ្យព្រះនឹកចាំថា សាសន៍អ៊ីស្រាអែលមិនមែនជារាស្ត្ររបស់លោកម៉ូសេនោះទេ ប៉ុន្តែ ជារាស្ត្រនៃព្រះវិញ។ ដ្បិតលោកម៉ូសេមិនបាននាំមនុស្សលោក ចេញពីស្រុកអេស៊ីព្ទនោះទេ។ ប៉ុន្តែ ព្រះ ទេតើ ដែលបាននាំពួកគេចេញពីស្រុកនេះ ដោយសារតែការអស្ចារ្យរបស់ទ្រង់វិញ។ ដូច្នេះហើយ លោក ម៉ូសេបានសូមឱ្យព្រះនឹកចាំពីការសន្យាដំបូង ដែលទ្រង់បានតាំងឡើងជាមួយនឹងអយ្យកោរបស់ពួកគេ។ គាត់កំពុងតែធ្វើការនៅក្នុងនាមជាអ្នកជួយពិតប្រាកដ ដែលបានចូលទៅសូមសេចក្តីមេត្តាពីព្រះ ជំនួស មនុស្សមានបាប។ លោកម៉ូសេបានឈរនៅកណ្តាល រវាងសេចក្តីខ្ញាល់របស់ព្រះ និងរាស្ត្ររបស់ទ្រង់។

«ព្រះយេហូវ៉ាក៏ប្រែព្រះហឫទ័យ លែងគិតធ្វើឲ្យប្រជារាស្ត្ររបស់ព្រះអង្គអន្តរាយទៅ» (និក្ខមនំ ៣២:១៤)។ បន្ទាប់មកទៀត លោកម៉ូសេក៏បានត្រឡប់ចូលជំរំវិញ។

នៅពេលដែលលោកម៉ូសេដើរមកក្បែរជំរំ នោះគាត់បានឃើញរូបសំណាកគោមាស។ លោក ម៉ូសេបានឃើញពួកបណ្តាជនកំពុងតែរាំរែក។ នៅពេលនោះ គាត់បានខឹងជាខ្លាំង រហូតដល់គាត់បោកថ្មទាំង២ផ្ទាំងទៅនឹងដី។ ផ្ទាំងថ្មទាំងនេះបានបែកទៅជាបំណែកតូចៗ នៅខាងក្រោមភ្នំ (និក្ខមនំ ៣២:១៩)។ ជាការពិតណាស់ ព្រះបានសរសេរបញ្ញត្តិរបស់ទ្រង់ នៅលើថ្ម២ផ្ទាំង។ ប៉ុន្តែ ផ្ទាំងថ្មដែលបានបាក់បែក ទាំងនេះ គឺជានិមិត្តរូបបង្ហាញថា សាសន៍អ៊ីស្រាអែលបានរំលងបញ្ញត្តិទ្រង់វិញ។ ដូច្នេះហើយ ទ្រង់បាន ស្តីបន្ទោសឱ្យលោកម៉ូសេ ដែលបំបែកផ្ទាំងថ្មទាំងនេះ។ ប៉ុន្តែ ក្រោយមក ព្រះបានបង្គាប់ឱ្យលោកម៉ូសេកាត់ថ្ម២ផ្ទាំងទៀត ដើម្បីជំនួសផ្ទាំងថ្មដែលបានបាក់បែកនោះ ដោយមានបន្ទូលថា៖ «យើងនឹងសរសេរ លើបន្ទះថ្មទាំងនេះ តាមសេចក្ដីដែលបានសរសេរលើបន្ទះថ្មពីមុន ដែលអ្នកបានបំបែក ហើយត្រូវដាក់បន្ទះថ្មនេះទៅក្នុងហិប» (ចោទិយកថា ១០:២)។

លោកម៉ូសេបានស្តីបន្ទោសឱ្យលោកអើរ៉ុនទាំងខឹង ដោយសារតែគាត់បានធ្វើនូវអ្វីដែលពួកបណ្តាជនចង់បាន។ «លោកម៉ូសេសួរលោកអើរ៉ុនថា៖ ប្រជាជនបានធ្វើអ្វីដល់បង បានជាបងបណ្ដោយ ឲ្យគេប្រព្រឹត្តអំពើបាបយ៉ាងធ្ងន់ដូច្នេះ?» (និក្ខមនំ ៣២:២១)។ អ្វីដែលអាក្រក់ជាងនេះទៅទៀតនោះ គឺថា កាលពីមុន ព្រះបានលើកតម្កើងលោកអើរ៉ុនជាខ្លាំង។ ហើយគាត់ក៏ធ្លាប់បានឡើងទៅលើភ្នំ ជាមួយនឹង លោកម៉ូសេ និងអ្នកដឹកនាំទាំង៧០នាក់ដែរ (និក្ខមនំ ២៤:១)។

`លោកអើរ៉ុនបាននិយាយថា បាដិហារ្យបានធ្វើឱ្យសត្វគោមាសលេចឡើងនៅក្នុងភ្លើង ហើយវា បានលោតចេញពីភ្លើងនោះ។ លោកអើរ៉ុនបានព្យាយាមប្រើរឿងប្រឌិតនេះ ដើម្បីបោកបញ្ឆោតប្អូនប្រុស គាត់។ (តើលោកអ្នកបានឃើញពីរបៀបដែលបាបមួយបាននាំទៅរកបាបមួយទៀតដែរឬទេ? នៅក្នុងគំរូ មួយនេះ ការថ្វាយបង្គំព្រះក្លែងក្លាយបានដឹកនាំទៅរកការកុហក)។ ប៉ុន្តែ លោកម៉ូសេមិនមែនជាមនុស្ស ល្ងង់ខ្លៅនោះទេ។ គាត់បានមើលឃើញថា ពួកបណ្តាជនមានឥរិយាបថមិនសមរម្យ។ លោកម៉ូសេក៏បាន ឃើញ ទង្វើអាក្រក់ ដែលបានកើតឡើងនៅពេលពួកគេបានថ្វាយបង្គំរូបសំណាកគោមាសនោះដែរ។ ដូច្នេះហើយ លោកម៉ូសេបានដឹងថា គាត់ចាំបាច់ត្រូវតែបញ្ឈប់បាបរបស់ពួកគេជាបន្ទាន់។`