---
title:  ការសិក្សាបន្ថែម៖
date:   12/09/2025
---

សូមអាន Ellen G. White, “Idolatry at Sinai,” pages 315-327, in Patriarchs and Prophets។

មេរៀននៅក្នុងសប្តាហ៍នេះគឺស្តីអំពីកិច្ចការ ដែលព្រះបានធ្វើតាមរយៈអ្នកគ្រីស្ទាន។ «ឯព្រះ ដែលអាចនឹងធ្វើហួសសន្ធឹក លើសជាងអ្វីៗដែលយើងសូម ឬគិត ដោយព្រះចេស្តាដែលធ្វើការនៅក្នុងយើង» (អេភេសូរ ៣:២០)។ យើងមិនគួររស់នៅដើម្បីខ្លួនយើង ឬដើម្បីរបស់អ្វីដែលយើងចង់បាននោះ ដោយសារតែការរស់នៅបែបនេះ បណ្តាលឱ្យយើងថ្វាយបង្គំខ្លួនឯង ជំនួសឱ្យព្រះនោះឡើយ។ ផ្ទុយទៅវិញ ចំណាប់អារម្មណ៍របស់យើង គួរតែផ្តោតទៅលើព្រះ និងអំណាចទ្រង់វិញ។ ដ្បិតទ្រង់បានប្រទានអំណាច របស់ទ្រង់ដល់យើង ដោយដឹកនាំយើងទៅរកជីវិតថ្មីមួយទៀត។ ហើយទ្រង់ក៏បានប្រទានអំណាចដល់យើង ដើម្បីឱ្យយើងបានឈ្នះបាបដែរ (ភីលីព ៤:១៣; យូដាស ខ២៤, ខ២៥)។

«ដោយសារតែព្រះទ្រង់យុត្តិធម៌នេះឯង បានជាទ្រង់ត្រូវដាក់ការអាក្រក់។ ប៉ុន្តែ ព្រះក៏ត្រូវតែ ដាក់ទោសការអាក្រក់ ដោយសារតែទ្រង់ជាព្រះនៃក្តីស្រឡាញ់នោះដែរ។ ទ្រង់មិនត្រឹមតែជាអ្នកដឹកនាំ រាស្ត្ររបស់ទ្រង់នោះទេ។ ប៉ុន្តែ ទ្រង់ក៏បានការពារពួកគេដែរ ដោយទ្រង់បានដាក់ទោសមនុស្សមានបាប ដែលបានបដិសេធមិនព្រមឈប់ច្បាំងទាស់នឹងទ្រង់នោះដែរ ដើម្បីកុំឱ្យពួកគេបំផ្លាញជីវិតរបស់មនុស្ស ដទៃទៀត។ នៅពេលដែលព្រះបានលើកលែងទោសឱ្យលោកកាអ៊ីន និងបានអនុញ្ញាតឱ្យគាត់រស់បន្តទៀត នោះមានន័យថា ព្រះបានបង្ហាញតួមានជីវតទាំងអស់ដែលនៅលើមេឃថា នឹងមានរឿងអ្វីកើតឡើង បើសិនជា ទ្រង់មិនបានដាក់ទោសអំពើបាបនោះ។ ជីវិត និងការបង្រៀនរបស់លោកកាអ៊ីន បានបណ្តាលឱ្យកូនចៅ ជំនាន់ក្រោយរបស់គាត់ ក្លាយទៅជាមនុស្សអាក្រក់ ដូច្នេះហើយ វិធីតែមួយគត់ដែលព្រះអាចសង្គ្រោះផែនដី នេះបាននៅពេលនោះ គឺថា ទ្រង់ត្រូវបំផ្លាញផែនដីនេះដោយទឹកជំនន់ . . . . ពីព្រោះកាលណាដែលមនុស្ស កាន់តែរស់នៅយូរ ពួកគេក៏កាន់តែអាក្រក់ឡើងៗដែរ។ ទន្ទឹមគ្នានេះ រឿងដដែលនេះក៏បានកើតឡើងនៅត្រង់ ភ្នំស៊ីណាយដែរ។ បើសិនជាព្រះមិនបានដាក់ទោសមនុស្សមានបាបភ្លាមៗទេ នោះរឿងដែលបានកើត ឡើងជាមួយនឹងអ្នក ដែលបានរស់នៅមុនសម័យទឹកជំនន់នោះ ក៏ត្រូវកើតឡើងជាមួយនឹងសាសន៍អ៊ីស្រាអែលជាមិនខាន»។ ដកស្រង់ពី Ellen G. White, Patriarchs and Prophets, page 325, adapted។

**សំណួរពិភាក្សា**

`សូមគិតបន្ថែមទៀតអំពីសំណួរ នៅក្នុងផ្នែកសិក្សាចុងក្រោយនៃថ្ងៃចន្ទ។ តើមានវិធីអ្វីខ្លះ ដែលយើង អាចថ្វាយបង្គំធម្មជាតិ ជំនួសឱ្យព្រះដែលបានបង្កើតវានោះ? តើយើងអាចក្លាយទៅជាអ្នកចាត់ចែងល្អ នៅលើផែនដីនេះ និងការពារធម្មជាតិ ដោយមិនចាំបាច់ថ្វាយបង្គំវានោះដោយរបៀបណា?`

`តើហេតុអ្វីបានជាលោកម៉ូសេបង្គាប់ឱ្យសម្លាប់មនុស្ស ដែលបានបដិសេធមិនព្រមលន់តួបាបរបស់ពួកគេ ដោយបន្តទាស់នឹងព្រះ និងការបម្រើរបស់ទ្រង់ទៅវិញ?`

`សូមអានគម្ពីរពេត្រុសទី១ ២:២៤។ តើខនេះបានបង្ហាញពីគោលគំនិតដែលថា ព្រះយេស៊ូវជាអង្គជំនួស របស់យើងនោះយ៉ាងដូចម្តេច? តើហេតុអ្វីបានជាយើងត្រូវការអង្គជំនួស ដើម្បីសង្គ្រោះយើងឱ្យរួចផុតពី បាបយ៉ាងដូច្នេះ? តើហេតុអ្វីបានជាការបង្រៀនដែលមិនមានគោលគំនិតនៃអង្គជំនួសនេះ គឺជាការបង្រៀន ខុសឆ្គងទៅវិញ?`