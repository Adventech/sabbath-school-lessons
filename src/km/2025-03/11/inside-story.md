---
title:  បានហ៊ុំព័ទ្ធដោយក្តីស្រឡាញ់របស់ព្រះ
date:   12/09/2025
---

លោកដូមេនីកូ (Demenico) ដែលមានអាយុ១៦ឆ្នាំ មិនចង់បាត់បង់នាងហ្វូលវា (Fulvia) ឡើយ បន្ទាប់ពីគាត់បានជួបនាងនៅក្នុងកម្មវិធីរាំរែក នៃទីក្រុងហ្វ្លរេន (Florence) ប្រទេសអ៊ីតាលី។ ដូច្នេះ ហើយ គាត់បានកុហកនាង នៅពេលដែលនាងសួរនាំអំពីឪពុកម្តាយគាត់។ នាងបានសួរថា «តើឪពុក ម្តាយបងធ្វើការអ្វីដែរ?»។ គាត់បានតបទៅវិញថា «ឪពុកម្តាយខ្ញុំ គឺជាអ្នកមាន។ ពួកគាត់ក៏មានរថយន្ត ទំនើបដែរ»។ បន្ទាប់មក នាងហ្វូលវាបានសួរពីទីកន្លែង ដែលគាត់បានស្នាក់នៅ។ ប៉ុន្តែ នៅពេលដែល នាងទៅរកអាសយដ្ឋាននេះ នោះនាងបែរជាឃើញក្មេងកំព្រាដូមេនីកូ ដែលមិនអាចដោះសាបានវិញ។ លោកដូមេនីកូបានឆ្លើយតាមត្រង់ថា «ខ្ញុំជាក្មេងកំព្រា ហើយខ្ញុំស្នាក់នៅទីនេះឯង»។ នាងហ្វូលវាបាន ប្រាប់ឪពុកនាង នូវរឿងគ្រប់យ៉ាង ដូច្នេះហើយ លោកដូមេនីកូបានគិតថា ទំនាក់ទំនងរបស់ពួកគេ នឹង ត្រូវកាត់ផ្តាច់។ ប៉ុន្តែ ចម្លើយឆ្លើយតបរបស់ឪពុកម្តាយនាង បានធ្វើឱ្យនាងដូមេនីកូភ្ញាក់ផ្អើលជាខ្លាំង ពីព្រោះ បុរសដែលជាឪពុកបាននិយាយថា «គ្រួសារយើងមានកូន៣នាក់។ អ៊ីចឹងកូនស្រីហៅក្មួយប្រុសមកលេង ផ្ទះ យើងដែរមក ដើម្បីឱ្យបាន៤នាក់»។ ក្រុមគ្រួសាររបស់នាងហ្វូលវា បានទទួលយកលោកដូមេនីកូ ដូចជាកូនប្រុសរបស់គាត់ ដូច្នេះហើយ លោកដូមេនីកូបានទៅលេងផ្ទះពួកគេជាប្រចាំ។ ដោយបានហ៊ុំព័ទ្ធ ដោយក្តីស្រឡាញ់ពីក្រុមគ្រួសារមួយនេះ នោះលោកដូមេនីកូបានទទួលបទពិសោធន៍ នៃក្តីស្រឡាញ់របស់ព្រះជាលើកដំបូង។ គាត់ធ្លាប់តែបានឮអំពីព្រះ ប៉ុន្តែ ឥឡូវនេះ គាត់បានឃើញក្តីស្រឡាញ់របស់ ទ្រង់ នៅក្នុងជីវិតពិតប្រាកដវិញ។ បំណងប្រាថ្នានៃការចង់ស្គាល់ព្រះ បានលូតលាស់នៅក្នុងចិត្តគាត់ បន្ទាប់មក គាត់បានចាប់ផ្តើមអធិស្ឋាន។

ប៉ុន្មានឆ្នាំក្រោយមក លោកដូមេនីកូបានចាកចេញពីមណ្ឌល ហើយបានរៀបអាពាហ៍ពិពាហ៍ ជាមួយនឹងនាងហ្វូលវា នៅពេលដែលគាត់មានអាយុ២២ឆ្នាំ។ ប៉ុន្តែ គាត់នៅតែមានបំណងប្រាថ្នាចង់ ស្គាល់ព្រះដដែល។ គាត់បានមើលរឿងបញ្ញត្តិ១០ប្រការ ដែលជាភាពយន្តអាមេរិកាំងនៅឆ្នាំ១៩៥៦នោះ នៅក្នុងមណ្ឌល បន្ទាប់មក គាត់បានងឿងឆ្ងល់ថា នៅមានក្រុមជំនុំ ដែលបានកាន់តាមបញ្ញត្តិ១០ប្រការ នេះដែរឬទេ។ គាត់ក៏បានងឿងឆ្ងល់ថា តើនៅមានមនុស្សដែលបានរស់នៅក្នុងជីវិតគ្រីស្ទាន ដូចជាបាន ពិពណ៌នាដោយព្រះគម្ពីរដែរឬទេ។

ថ្ងៃមួយ នៅពេលដែលគាត់មានអាយុ៣០ឆ្នាំ លោកដូមេនីកូបានប្តូរបុស្តិ៍វិទ្យុ បន្ទាប់មក គាត់ បានឮសំឡេងមួយថា «ឥឡូវនេះ យើងកំពុងតែនិយាយអំពីលោកសាវកប៉ុល»។ លោកដូមេនីកូបានស្តាប់វាគ្មិនចែកចាយ បន្ទាប់មក គាត់បានសម្គាល់ឃើញថា បុស្តិ៍នេះបានបង្ហាញថា អ្នកអធិប្បាយបាន ចែកចាយព្រះបន្ទូល ខុសប្លែកគ្នាពីគ្រីស្ទាន ដែលគាត់ធ្លាប់បានឮកន្លងមក។ គាត់បានចាប់ផ្តើមស្តាប់បុស្តិ៍ នេះជាប្រចាំ។ នៅពេលដែលអ្នកអធិប្បាយបានលើកឡើង នូវសៀវភៅជំហានទៅកាន់ព្រះគ្រីស្ទ របស់ អ្នកស្រីអេឡែន ជីវ៉ៃត៍ នោះលោកដូមេនីកូបានទូរស័ព្ទទៅស្នើសុំសៀវភៅមួយក្បាល។ លោកដូមេនីកូក៏បាន សួរនាំថា តើសៀវភៅនោះ អាចផ្ញើមកកាន់ផ្ទះគាត់ដោយអ្នកណាម្នាក់ ដែលអាចឆ្លើយសំណួរអំពីអ្វី ដែល គាត់បានឮនៅក្នុងវិទ្យុនោះបានទេ។

លោកអេម៉ាញូអែល និងភរិយារបស់គាត់ បានបង្ហាញខ្លួន នៅមុខផ្ទះលោកដូមេនីកូ ជាមួយ នឹងសៀវភៅដែលបានស្នើសុំ។ លោកអេម៉ាញូអែលបានបើកព្រះគម្ពីរ ដើម្បីឆ្លើយតបទៅនឹងសំណួររបស់ លោកដូមេនីកូ ហើយមានសំណើពីគាត់ នោះពួកគេបានចែកចាយអំពីប្រវត្តិនៃព្រះវិហារសេវេនដេយ

អាត់វេនទីស្ទ។ ដោយសារតែចង់ដឹងបន្ថែមទៀត អំពីប្រវត្តិនៃគ្រិស្តសាសនា នោះ លោកដូមេនីកូបានអានសៀវភៅមហាវិវាទបន្ថែមទៀត។ «សូមបង្ហាញទូលបង្គំ នូវសិរីល្អរបស់ទ្រង់»