---
title:  រាស្ត្ររបស់ព្រះនៅក្នុងស្រុកអេស៊ីព្ទ
date:   29/06/2025
---

សាសន៍ហេព្រើរបានដាក់ឈ្មោះគម្ពីរនិក្ខមនំថា «ស្សេម៉ត់ (shemot)» ជាភាសាហេព្រើរ។ ពាក្យថា «ស្សេម៉ត់» ប្រែមកថា «ឈ្មោះ» ជាភាសាអង់គ្លេស។ គម្ពីរនិក្ខមនំបានចាប់ផ្តើមឡើង ជាមួយ នឹងពាក្យពេចន៍បែបដូច្នេះថា៖ «នេះជាបញ្ជីឈ្មោះរបស់កូនចៅអ៊ីស្រាអែល ដែលចូលមកក្នុងស្រុកអេស៊ីព្ទ

ឈ្មោះនេះពីក្រុមគ្រួសាររបស់លោកយ៉ាកុបភ្លាមៗ នៅក្នុងសេចក្តីផ្តើមនៃគម្ពីរនេះ។

`សូមអានគម្ពីរនិក្ខមនំ ១:១-៧។ តើខទាំងនេះបានបង្រៀនសេចក្តីពិតអ្វីដល់យើង?`

គម្ពីរនិក្ខមនំបានចាប់ផ្តើមជាមួយនឹងព័ត៌មាន ដែលបានជួយឱ្យយើងនឹកចាំពីសេចក្តីសន្យាដែលព្រះបានតាំងឡើងថា ទ្រង់នឹងប្រទានពរដល់លោកយ៉ាកុប។ នៅពេលដែលគាត់ និងក្រុមគ្រួសារ របស់គាត់ បានផ្លាស់ទៅកាន់ស្រុកអេស៊ីព្ទ នៅពេលនោះ ពួកគេមានគ្នាត្រឹមតែ៧០នាក់ប៉ុណ្ណោះ (លោកុប្បត្តិ ៤៦:២៧; និក្ខមនំ ១:៥)។ «ប៉ុន្តែ ប្រជាជនអ៊ីស្រាអែលបានបង្កើតកូនចៅដុះដាល កើនចំនួនយ៉ាងច្រើន សន្ធឹកសន្ធាប់ មានកម្លាំងកាន់តែខ្លាំងឡើងៗ ហើយរស់នៅពាសពេញក្នុងស្រុកនោះ» (និក្ខមនំ ១:៧)។ នៅពេលដែលសាសន៍អ៊ីស្រាអែលបានចាកចេញពីស្រុកអេស៊ីព្ទ នៅពេលនោះ «កូនចៅអ៊ីស្រាអែលបាន ចេញដំណើរពីក្រុងរ៉ាមសេសដើរដោយជើង ទៅដល់ក្រុងស៊ូកូថ មានចំនួនប្រុសៗប្រមាណជាប្រាំមួយសែននាក់ ឥតរាប់ស្ត្រី និងកូនក្មេងឡើយ» (និក្ខមនំ ១២:៣៧)។

`សូមអានគម្ពីរនិក្ខមនំ ១:៨-១១។ តើជីវិតនៃសាសន៍អ៊ីស្រាអែល នៅក្នុងស្រុកអេស៊ីព្ទមានសភាព យ៉ាងណាដែរ មុនពេលដែលលោកម៉ូសេបានរំដោះពួកគេនោះ?`

គម្ពីរនិក្ខមនំបានប្រាប់យើងថា សម័យកាលដែលសាសន៍អ៊ីស្រាអែលស្នាក់នៅក្នុងស្រុកអេស៊ីព្ទ នោះ គឺជាសម័៏យកាលដែលលំបាក និងសោកសៅ។ រឿងរបស់ពួកគេបានចាប់ផ្តើមឡើង ដោយសាសន៍ អេស៊ីព្ទបានយកសាសន៍អ៊ីស្រាអែលមកធ្វើជាទាសកររបស់ពួកគេ។ សាសន៍អេស៊ីព្ទបានបង្ខំឱ្យសាសន៍ អ៊ីស្រាអែលប្រឹងប្រែងធ្វើការ។ សាសន៍អេស៊ីព្ទនេះ មិនមែនជាចៅហ្វាយល្អ ឬយុត្តិធម៌នោះឡើយ។ គម្ពីរ និក្ខមនំបានចាប់ផ្តើម ដោយការដែលព្រះបានគង់នៅក្នុងរោងឧបោសថ នៅត្រង់កណ្តាលតង់នៃសាសន៍ អ៊ីស្រាអែល (សូមអានបទគម្ពីរនិក្ខមនំ ជំពូក៤០)។ គម្ពីរនិក្ខមនំដែលសេសសល់ បានបង្ហាញពីរបៀប ដែលព្រះបានច្បាំងដើម្បីរាស្ត្ររបស់ទ្រង់ និងពីរបៀបដែលទ្រង់បានឈ្នះចម្បាំង។ ព្រះបានសង្គ្រោះរាស្ត្រ របស់ទ្រង់ ចេញពីទាសភាពនៅក្នុងស្រុកអេស៊ីព្ទ។ ទ្រង់បានញែកសមុទ្រក្រហម។ ទ្រង់បានយកឈ្នះ ខ្មាំងសត្រូវដ៏ធំបំផុត នៅក្នុងសម័យនោះ។ ហើយយើងក៏នឹងបានឃើញទ្រង់ឈ្នះសង្គ្រាម ទាស់នឹងការ អាក្រក់ផងដែរ។

សាច់រឿងបានប្រាប់យើងថា នៅពេលដែលសាសន៍អេស៊ីព្ទកាន់តែបង្ខំឱ្យសាសន៍អ៊ីស្រាអែល ខំប្រឹងធ្វើការ នោះសាសន៍អ៊ីស្រាអែល «ក៏ចម្រើនជាច្រើន ទាំងសាយពេញពាសឡើងប៉ុណ្ណោះដែរ» (និក្ខមនំ ១:១២)។ តើផ្នែកនៃសាច់រឿងនេះ បានបង្រៀនមេរៀនអ្វីដល់យើង? ផ្នែកនៃសាច់រឿងនេះ បាន បង្រៀនយើងថា ព្រះគឺជាអ្នកគ្រប់គ្រង។ ដ្បិតទ្រង់នឹងសង្គ្រោះរាស្ត្ររបស់ទ្រង់ បើទោះបីជាពួកគេមិនមាន សង្ឃឹមក៏ដោយ។

`ស្តេចថ្មីបានគ្រប់គ្រងស្រុកអេស៊ីព្ទ។ ស្តេចនេះមិនបានគោរពលោកយ៉ូសែប ឬឱ្យតម្លៃទៅលើ អ្វីដែលគាត់បានធ្វើសម្រាប់ស្រុកអេស៊ីព្ទកាលពីមុននោះទេ។ តើសាច់រឿងនេះបានជួយឱ្យយើងយល់ថា ពេលវេលាល្អអាចបញ្ចប់ទៅយ៉ាងឆាប់រហ័ស ហើយថា ជីវិតនេះមិនមែនងាយស្រួលជានិច្ចនោះដោយ របៀបណា?`