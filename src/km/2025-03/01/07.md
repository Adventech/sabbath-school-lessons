---
title:  ការសិក្សាបន្ថែម៖
date:   04/07/2025
---

សូមអាន Ellen G. White, “Moses,” pages 241-251, in Patriarchs and Prophets។ ជំពូកនេះនឹងផ្តល់ឱ្យលោកអ្នក នូវការយល់ដឹងដ៏សំខាន់មួយ អំពីខគម្ពីរដែលយើងបានសិក្សានៅក្នុងសប្តាហ៍ នេះ។

ព្រះគម្ពីរបានចែងថា «ប៉ុន្តែ ឆ្មបទាំងនោះកោតខ្លាចព្រះ នាងមិនបានធ្វើតាមបញ្ជារបស់ស្តេច ស្រុកអេស៊ីព្ទឡើយ គឺនាងបានទុកឲ្យកូនប្រុសៗនៅរស់វិញ» (និក្ខមនំ ១:១៧)។ អ្នកស្រីអេឡែន ជីវ៉ៃត៍ បានពិពណ៌នាអំពីឆ្មប ហើយនិងជំនឿដែលពួកគេមានចំពោះព្រះ។ ឆ្មបគឺជាអ្នកថែទាំ ដែលបានជួយដល់ ក្រុមស្ត្រី នៅក្នុងអំឡុងពេលនៃការសម្រាលកូន។ «ស្តេចនៃសាសន៍អេស៊ីព្ទ បានបង្គាប់ឱ្យឆ្មបសម្លាប់ កូនប្រុសនៃសាសន៍ហេព្រើរ នៅពេលដែលពួកគេចាប់កំណើត។ កិច្ចការរបស់ពួកគេ ងាយស្រួលនឹងឱ្យ ក្រុមស្ត្រីធ្វើនូវអ្វីដែលស្តេចបានបង្គាប់។ ជាការពិតណាស់ សាតាំងគឺជាអ្នកនៅពីក្រោយស្តេច។ វាបានដឹងថា អ្នកសង្គ្រោះនឹងចាប់កំណើតនៅក្នុងចំណោមនៃសាសន៍អ៊ីស្រាអែល។ ដូច្នេះហើយ វាបានសង្ឃឹមថា វានឹងអាចបំផ្លាញផែនការដែលព្រះបានរៀបចំ ដើម្បីសង្គ្រោះរាស្ត្ររបស់ទ្រង់។ សាតាំងបានរុញឱ្យស្តេច សម្លាប់ទារក។ ប៉ុន្តែ ពួកឆ្មបបានកោតខ្លាចព្រះ។ ពួកគេបានបដិសេធមិនព្រមធ្វើតាមព្រះរាជឱង្ការដ៏អាក្រក់ នេះឡើយ។ ដូច្នេះហើយ ព្រះអម្ចាស់បានលើកតម្កើងការសម្រេចរបស់ពួកគេ ដោយទ្រង់បានប្រទានពរ ឱ្យពួកគេមានពូជអំបូរ ដែលជារបស់ពួកគេ»។ ដកស្រង់ពី Ellen G. White, Patriarchs and Prophets, page 242, adapted។

ដំណឹងល្អគឺថា ព្រះបានប្រើឱ្យមនុស្សស្មោះត្រង់ ដើម្បីឱ្យពួកគេបានឈ្នះផែនការដ៏អាក្រក់របស់ សាតាំងវិញ។ យើងបានរស់នៅក្នុងតំបន់ត្រួតត្រារបស់សាតាំង ដែលជាខ្មាំងសត្រូវរបស់យើង។ ព្រះយេស៊ូវ បានហៅសាតាំងថា ជាមេគ្រប់គ្រង ឬជាមេដឹកនាំនៃពិភពដែលមានបាបមួយនេះ (អេភេសូរ ២:២; យ៉ូហាន ១៤:៣០)។ ពីព្រោះសាតាំងបានលួចនគរនេះពីលោកអ័ដាម។ ប៉ុន្តែ នៅពេលដែលព្រះយេស៊ូវបានយាង មកកាន់ផែនដីនេះ នោះទ្រង់បានយកឈ្នះសាតាំងដោយព្រះជន្ម និងការសុគតរបស់ទ្រង់នៅលើឈើឆ្កាង ហើយ (ម៉ាថាយ ៤:១-១១; យ៉ូហាន ១៩:៣០; ហេព្រើរ ២:១៤)។ ជាការពិតណាស់ សាតាំងវានៅមាន ជីវិតនៅឡើយ ហើយវាក៏កំពុងតែធ្វើការនេះដែរ។ ប៉ុន្តែ វានឹងត្រូវវិនាសទៅ (យ៉ូហាន ១២:៣១; យ៉ូហាន ១៦:១១; វិវរណៈ ២០:៩, ១០, ១៤)។ ប៉ុន្តែ ទន្ទឹមនឹងភាពវិនាសនេះ សេចក្តីមេត្តារបស់ព្រះ ក៏អាចជួយ ឱ្យយើងច្បាំង ទាស់នឹងបញ្ហាទាំងអស់របស់យើងផងដែរ (ភីលីព ៤:១៣)។ សេចក្តីមេត្តារបស់ទ្រង់ គឺជា សេចក្តីសង្ឃឹមតែមួយគត់របស់យើង។

**សំណួរពិភាក្សា**

`តើហេតុអ្វីបានជាព្រះអនុញ្ញាតឱ្យសាសន៍ហេព្រើរ រស់នៅក្នុងស្រុកអេស៊ីព្ទនៅក្នុងសភាពជាទាសករ ទៅវិញ? តើហេតុអ្វីបានជាព្រះរង់ចាំយូរម្ល៉េះ ដើម្បីឱ្យទ្រង់បានសង្គ្រោះពួកគេនោះ? សាសន៍អ៊ីស្រាអែល បានរងទុក្ខអស់រយៈពេលយូរមកហើយ។ ប៉ុន្តែ សូមចងចាំថា សាសន៍អ៊ីស្រាអែលម្នាក់ៗ បានរងទុក្ខត្រឹមតែ ពេលដែលពួកគេមានជីវិតនៅលើផែនដីនេះប៉ុណ្ណោះ។ តើគោលគំនិតនេះ បានជួយឱ្យយើងយល់កាន់តែ ច្បាស់ឡើង អំពីប្រធានបទនៃការឈឺចាប់របស់មនុស្សលោកនេះយ៉ាងដូចម្តេច?`

`តើព្រះបានប្រើសកម្មភាពដ៏ក្តៅគគុករបស់លោកម៉ូសេ នៅក្នុងការសម្លាប់សាសន៍អេស៊ីព្ទនេះដោយ របៀបណា? តើយ៉ាងណាទៅវិញ បើសិនជាលោកម៉ូសេមិនបានសម្លាប់សាសន៍អេស៊ីព្ទវិញនោះ? បើសិនជា គាត់មិនបានសម្លាប់សាសន៍អេស៊ីព្ទទេ នោះមានន័យថា សាសន៍ហេព្រើរនឹងមិនអាចរួចផុតពីស្រុកអេស៊ីព្ទ មែនទេ? សូមពន្យល់ចម្លើយរបស់លោកអ្នក។`