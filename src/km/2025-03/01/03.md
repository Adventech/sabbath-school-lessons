---
title:  ប្រវត្តិនៃសាសន៍អ៊ីស្រាអែល៖ ចាប់ពីលោកយ៉ូសែបរហូតដល់លោកម៉ូសេ
date:   30/06/2025
---

ក្រុមគ្រួសាររបស់លោកយ៉ាកុបបានចាកចេញពីស្រុកកាណាន បន្ទាប់ពីពួកគេបានជួបនឹងគ្រោះទុរ្ភិក្ស (លោកុប្បត្តិ ជំពូក៤៦)។ នៅពេលដែលក្រុមគ្រួសារបានមកដល់ស្រុកអេស៊ីព្ទ នោះស្តេចនៃស្រុក អេស៊ីព្ទបានរាក់ទាក់ និងធ្វើល្អដល់សាសន៍ហេព្រើរ ដោយសារតែលោកយ៉ូសែប និងរឿងគ្រប់យ៉ាងដែល គាត់បានធ្វើដើម្បីសាសន៍អេស៊ីព្ទ។

«រួចផារ៉ោនមានរាជឱង្ការទៅកាន់លោកយ៉ូសែបទៀតថា៖ “មើល៍! យើងតែងតាំងលោកឲ្យគ្រប់គ្រងលើស្រុកអេស៊ីព្ទទាំងមូលហើយ”។ ពេលនោះ ផារ៉ោនដោះព្រះទម្រង់ពីព្រះហស្តទ្រង់ ទៅបំពាក់ នៅដៃរបស់លោកយ៉ូសែប ហើយយកសម្លៀកបំពាក់ទេសយ៉ាងម៉ដ្តមកបំពាក់ឲ្យលោក ព្រមទាំងបំពាក់ ខ្សែមាសនៅករបស់លោកទៀតផង។ ស្ដេចឲ្យលោកជិះរាជរថនៅបន្ទាប់ពីព្រះអង្គ ហើយមានគេស្រែក នៅខាងមុខថា៖ “ចូរក្រាបចុះ!”។ គឺយ៉ាងនេះឯងដែលស្ដេចបានតែងតាំងឲ្យលោកគ្រប់គ្រងលើស្រុក អេស៊ីព្ទទាំងមូល» (លោកុប្បត្តិ ៤១:៤១-៤៣)។

`តើអ្វីទៅជាអាថ៌កំបាំងនៃភាពជោគជ័យដ៏អស្ចារ្យរបស់លោកយ៉ូសែប នៅក្នុងស្រុកអេស៊ីព្ទបន្ទាប់ពី គ្រាលំបាកបានចាប់ផ្តើមនោះ? សម្រាប់ចម្លើយ សូមអានគម្ពីរលោកុប្បត្តិ ៣៧:២៦-២៨ និងលោកុប្បត្តិ ៣៩:២, ២១។`

ស្តេចថ្មីមិនបានគោរពលោកយ៉ូសែប ឬឱ្យតម្លៃទៅលើអ្វីដែលគាត់បានជួយដល់ស្រុកអេស៊ីព្ទ កាលពីមុននោះទេ (និក្ខមនំ ១:៨)។ ស្តេចថ្មីអង្គនេះមានឈ្មោះថា អាម៉ូស (Ahmose) (១៥៧០ ម.គ.ស-

១៥៤៦ ម.គ.ស)។ បន្ទាប់មក ស្តេចអាមេនហូទេពទី១ (Amenhotep I)បានក្លាយមកជាស្តេច (១៥៤៦ ម.គ.ស-១៥២៦ ម.គ.ស)។ ស្តេចអាមេនហូទេពទី១ (Amenhotep I) បានខ្លាចសាសន៍អ៊ីស្រាអែល។ ដូច្នេះហើយ ស្តេចអង្គនេះបានបង្ខំឱ្យពួកគេធ្វើការយ៉ាងអយុត្តិធម៌។ ក្រោយមកទៀត ស្តេចថាត់ម៉ូសទី១ (Thutmose) (១៥២៥ ម.គ.ស-១៥១២ ម.គ.ស) បានចេញបង្គាប់ឱ្យសម្លាប់ពួកកូនប្រុសនៃសាសន៍ ហេព្រើរ។ កូនស្រីនៃស្តេចថាត់ម៉ូស មានឈ្មោះថា ហាត់សេពសាត់ (Hatshepsut) (១៥០៣ ម.គ.ស- ១៤៨២ ម.គ.ស)។ ព្រះនាងហាត់សេពសាត់ គឺជាព្រះនាងដែលបានយកលោកម៉ូសេមកចិញ្ចឹម។ ស្តេច ថាត់ម៉ូសទី៣ (Thutmose III) (១៥០៤ ម.គ.ស-១៤៥០ ម.គ.ស) បានធ្វើការជាសហអ្នកដឹកនាំ ជាមួយ នឹងព្រះនាងហាត់សេពសាត់អស់មួយរយៈពេល។ ស្តេចដាត់ម៉ូសទី៣នេះឯង គឺជាស្តេចផារ៉ោន នៅក្នុង អំឡុងពេលនិក្ខមនំ ឬក្នុងអំឡុងពេលដែលសាសន៍អ៊ីស្រាអែលបានរួចផុតពីស្រុកអេស៊ីព្ទ។

យើងបានជឿថា និក្ខមនំនៃសាសន៍អីស្រាអែល បានកើតឡើងនៅក្នុងខែមីនា ១៤៥០ ម.គ.ស។ (សូមអានខខាងក្រោមនេះ ដើម្បីឱ្យយើងបានរៀនបន្ថែមទៀតអំពីគម្ពីរនិក្ខមនំ៖ លោកុប្បត្តិ ១៥:១៣-១៦; និក្ខមនំ ១២:៤០, ៤១; ពួកចៅហ្វាយ ១១:២៦; និងពង្សាវតារក្សត្រទី១ ៦:១។ សូមអានគម្ពីរកិច្ចការ ៧:៦ និងគម្ពីរកាឡាទី ៣:១៦, ១៧ ផងដែរ)។

បទគម្ពីរនិក្ខមនំ ជំពូក១ បានពិពណ៌នាអំពីអាយុកាលដ៏យូរអង្វែងមួយ នៅក្នុងប្រវត្តិសាស្ត្រនៃសាសន៍អ៊ីស្រាអែល ដោយរាប់ចេញពីសម័យកាលរបស់លោកយ៉ូសែប រហូតដល់ស្តេចផារ៉ោនបានចេញបង្គាប់ឱ្យសម្លាប់ពួកកូនប្រុសហេព្រើរ។ ខណៈពេលដែលមនុស្សមួយចំនួន បានបដិសេធអំពីឆ្នាំ ពិតប្រាកដ ដែលហេតុការណ៍នេះបានកើតឡើង នោះអ្វីដែលសំខាន់បំផុតនោះគឺថា ព្រះបាននឹកចាំរាស្ត្រ របស់ទ្រង់។ បើទោះបីជាមានការអាក្រក់បានកើតឡើង ក៏ព្រះនៅតែគង់នៅជាមួយនឹងពួកគេ។ ដូច្នេះហើយ យើងអាចជឿទុកចិត្តបានថា ទ្រង់នឹងជួយដល់យើង។