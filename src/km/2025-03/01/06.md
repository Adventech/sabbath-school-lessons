---
title:  ការផ្លាស់ប្តូរផែនការ
date:   03/07/2025
---

`តើមានរឿងអ្វីបានកើតឡើងដល់លោកម៉ូសេ ដែលបានផ្លាស់ប្តូរអនាគតរបស់គាត់ទាំងស្រុង នោះ? តើអាចរៀនមេរៀនអ្វីខ្លះ ចេញពីរឿងនេះ? សម្រាប់ចម្លើយ សូមអានគម្ពីរនិក្ខមនំ ២:១១-២៥។`

តើលោកម៉ូសេនឹងត្រូវធ្វើអ្វីខ្លះ? តើគាត់នឹងរស់នៅ ដើម្បីភាពត្រេកត្រអាលនៃស្រុកអេស៊ីព្ទដែរ ឬទេ? ឬមួយ ក៏គាត់ត្រូវចូលរួមឈឺចាប់ជាមួយនឹងជាតិសាសន៍របស់គាត់? មិនយូរប៉ុន្មាន មានរឿងមួយ បានកើតឡើង ដែលបានបង្ខំឱ្យគាត់សម្រេចចិត្តថា៖ គាត់នឹងសម្លាប់សាសន៍អេស៊ីព្ទម្នាក់។

«កាលផារ៉ោនបានឮរឿងនេះ ស្ដេចក៏រកមធ្យោបាយសម្លាប់លោកម៉ូសេ តែលោកម៉ូសេរត់គេចពីផារ៉ោនទៅនៅស្រុកម៉ាឌាន ហើយលោកអង្គុយនៅក្បែរអណ្តូងទឹកមួយ» (និក្ខមនំ ២:១៥)។ បន្ទាប់ពីលោកម៉ូសេបានសម្លាប់សាសន៍អេស៊ីព្ទរួចមក នោះគាត់មានជម្រើសតិចបំផុត អំពីអ្វីដែលគាត់ត្រូវធ្វើ។ គាត់មិនអាចស្នាក់នៅក្នុងស្រុកអេស៊ីព្ទតទៅទៀតបានឡើយ។ ផែនការដែលព្រះនាងហាត់សេពសាត់បានរៀបចំ ដើម្បីឱ្យលោកម៉ូសេបានអង្គុយនៅលើបល្ល័ង្កនៃសាសន៍អេស៊ីព្ទ និងក្លាយទៅជា «ព្រះ» មួយអង្គ នោះ បានមកដល់ទីបញ្ចប់ហើយ។ ដូច្នេះហើយ គាត់នឹងត្រូវបម្រើព្រះពិតវិញ។ ជាការពិតណាស់ នៅពេល ដែលលោកម៉ូសេរត់គេចពីផារ៉ោន នោះគាត់មិនដឹងថា អនាគតរបស់គាត់នឹងទៅជាយ៉ាងណានោះទេ។

«មិនយូរប៉ុន្មាន ពួកសាសន៍អេស៊ីព្ទបានឮអំពីអ្វីដែលលោកម៉ូសេបានធ្វើ។ ពួកគេបានប្រាប់រឿង ដែលលោកម៉ូសេបានធ្វើនោះដល់ស្តេច ទាំងនិយាយបំផ្លើសនូវអ្វីដែលបានកើតឡើង។ ពួកគេបានទូលប្រាប់ ស្តេចថា លោកម៉ូសេចង់ដឹកនាំសាសន៍របស់គាត់ទាស់នឹងសាសន៍អេស៊ីព្ទ ដោយមានបំណងចង់បំផ្លាញ រាជរដ្ឋាភិបាលអេស៊ីព្ទ បន្ទាប់មក គាត់នឹងឡើងគ្រងរាជ្យ។ ពួកគេបាននិយាយទៀតថា បើសិនជាពួកគេទុក លោកម៉ូសេឱ្យនៅរស់ នគររបស់ពួកគេនឹងមិនមានសុវត្ថិភាពឡើយ។ នៅពេលដែលស្តេចបានឮ ដូច្នេះ នោះទ្រង់បានសម្រេចព្រះទ័យភ្លាមៗថា ទ្រង់ត្រូវតែសម្លាប់លោកម៉ូសេ។ លោកម៉ូសេបានដឹងអំពីគ្រោះថ្នាក់ នេះ ដូច្នេះហើយ គាត់បានរត់គេចទៅនៅឯប្រទេសអារ៉ាប់»។ ដកស្រង់ពី Ellen G. White, Patriarchs and Prophets, page 247, adapted។

លោកម៉ូសេបានរស់នៅអស់រយៈពេល១២០ឆ្នាំ (ចោទិយកថា ៣៤:៧)។ ជីវិតរបស់គាត់ បាន ចែកចេញជា៣ផ្នែក។ ផ្នែកនីមួយៗមានរយៈពេល៤០ឆ្នាំ។ នៅក្នុង៤០ឆ្នាំដំបូង លោកម៉ូសេបានរស់នៅក្នុង ស្រុកអេស៊ីព្ទ។ នៅក្នុង៤០ឆ្នាំដំបូងនេះ លោកម៉ូសេបានរស់នៅក្នុងរាជវាំងស្តេចសឹងតែគ្រប់ពេលវេលា។ នៅក្នុង៤០ឆ្នាំបន្ទាប់មក លោកម៉ូសេបានរស់នៅក្នុងផ្ទះរបស់លោកយេត្រូ នៅក្នុងទឹកដីនៃសាសន៍ម៉ាឌាន។

គម្ពីរ៥ដំបូងរបស់លោកម៉ូសេ (និងមគ្គុទេ្ទសក៍សិក្សាព្រះគម្ពីរនៅក្នុងត្រីមាសនេះ) នឹងផ្តោតទៅលើ៤០ឆ្នាំចុងក្រោយនៃឆាកជីវិតរបស់គាត់។ គម្ពីរទាំង៥នេះបានប្រាប់យើង នូវរឿងស្តីអំពីកិច្ចការ ពិសេស ដែលព្រះបានប្រទានដល់សាសន៍អ៊ីស្រាអែល។ ទ្រង់ចង់ឱ្យសាសន៍អ៊ីស្រាអែលបង្ហាញសាសន៍ ដទៃទៀតនៅលើផែនដីនេះ អំពីសេចក្តីស្រឡាញ់របស់ទ្រង់ ដោយបង្រៀនពួកគេអំពីបញ្ញត្តិដ៏បរិសុទ្ធរបស់ទ្រង់ (សូមអានគម្ពីរចោទិយកថា ៤:៦-៨) ពីព្រោះសាសន៍ដទៃទៀត មិនបានស្គាល់ទ្រង់ឡើយ។ ដូច្នេះហើយ បានជាពួកគេថ្វាយបង្គំព្រះក្លែងក្លាយ។

`តើការដែលលោកម៉ូសេសម្លាប់សាសន៍អេស៊ីព្ទនេះ គឺជាផែនការរបស់ព្រះដែរឬទេ? បើសិនជាការសម្លាប់នេះមិនមែនជាផែនការរបស់ព្រះទេ នោះតើរឿងនេះបានបង្រៀនយើងយ៉ាងដូចម្តេច អំពីរបៀបដែលព្រះអាចកែតម្រង់បទពិសោធន៍គ្រប់សណ្ឋាន ហើយយកបទពិសោធន៍នោះមកលើកតម្កើង ព្រះនាមទ្រង់វិញនោះ? តើគម្ពីររ៉ូម ៨:២៨ បានជួយឱ្យយើងយល់អំពីសេចក្តីពិតនៃព្រះគម្ពីរដ៏សំខាន់នេះ ដោយរបៀបណា?`