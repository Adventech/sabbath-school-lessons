---
title:  ជីវិតដំបូងរបស់លោកម៉ូសេ
date:   28/06/2025
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖

និក្ខមនំ ១:១-៧; លោកុប្បត្តិ ៣៧:២៦-២៨; និក្ខមនំ ១:៩-២១; និក្ខមនំ ២:១-១០; និក្ខមនំ ២:១១-២៥។

> <p>ខចងចាំ៖</p>
> «លុះយូរឆ្នាំក្រោយមក ស្តេចស្រុកអេស៊ីព្ទក៏សុគតទៅ ហើយពួកកូនចៅអ៊ីស្រាអែលដែលរស់ក្នុងភាពជាទាសករ បានស្រែកថ្ងូរ រួចអំពាវនាវដល់ព្រះ ហើយសម្រែកនៃការរងទុក្ខលំបាករបស់គេក៏ឡើងទៅដល់ព្រះ។ ព្រះទ្រង់ឮការស្រែកថ្ងូររបស់គេ ហើយព្រះនឹកចាំពីសេចក្ដីសញ្ញាដែលព្រះអង្គ បានតាំងជាមួយលោកអ័ប្រាហាំ លោកអ៊ីសាក និងលោកយ៉ាកុប។ ព្រះទតឃើញពួកកូនចៅអ៊ីស្រាអែល ហើយព្រះក៏ជ្រាបពីទុក្ខលំបាករបស់គេ» (និក្ខមនំ ២:២៣-២៥)។

គម្ពីរនិក្ខមនំមានពេញទៅដោយរឿង ស្តីអំពីអ្នកដែលត្រូវគេបង្ខំឱ្យលីសែងរបស់ធ្ងន់ៗ។ សាសន៍ ហេព្រើរទាំងនេះ គ្មានអំណាចនោះទេ។ ហើយពួកសាសន៍អេស៊ីព្ទក៏មិនបានគិតថា សាសន៍ហេព្រើរ ជាជាតិសាសន៍សំខាន់នោះដែរ។ ដូច្នេះ ពួកសាសន៍អេស៊ីព្ទបានធ្វើបាបសាសន៍ហេព្រើរ និងរើសអើង ពួកគេ។ ពួកសាសន៍អេស៊ីព្ទបានប្រើពួកគេ ឱ្យធ្វើការយ៉ាងអយុត្តិធម៌។ សាសន៍នេះបានយក សាសន៍ ហេព្រើរ មកធ្វើជាទាសកររបស់ពួកគេ។ សព្វថ្ងៃនេះ មានមនុស្សនៅគ្រប់ទីកន្លែង ដែលគ្មានអ្នកគាំទ្រ អ្នកការពារ ឬអ្នកជួយដល់ពួកគេ។ មនុស្សទាំងនេះមានអារម្មណ៍ថា គ្មានអ្នកណាម្នាក់នឹកចាំ ឬខ្វល់ខ្វាយ ពីពួកគេនោះទេ។ ពួកគេត្រូវគេបង្ខំឱ្យរស់នៅក្នុងនាមជាទាសករ។ សព្វថ្ងៃនេះ មនុស្សទាំងនេះទទួល បានសេចក្តីសង្ឃឹម នៅពេលដែលពួកគេបានអានគម្ពីរនេះ ពីព្រោះព្រះអង្គដែលបានសង្គ្រោះសាសន៍ ហេព្រើរ ក៏អាចសង្គ្រោះពួកគេបានដែរ។

គម្ពីរនិក្ខមនំបានពិពណ៌នាអំពីគ្រាលំបាក ដែលជាផ្នែកមួយនៃជីវិត។ មនុស្សគ្រប់គ្នាអាចទទួលបានសេចក្តីសង្ឃឹម នៅពេលដែលពួកគេបានអានអំពីរបៀបដែលព្រះបានសង្គ្រោះរាស្ត្ររបស់ ទ្រង់ ដែលកំពុងតែរងទុក្ខ។ ដ្បិតទ្រង់បានឮសម្រែក និងបានឃើញទឹកភ្នែករបស់យើង ហើយទ្រង់ក៏ នឹងយាងមកជួយយើងដែរ។ ទ្រង់នឹងជួយដល់អ្នកដែលបានជឿលើទ្រង់។ ប៉ុន្តែ យើងត្រូវតែទទួល យកជំនួយដែលទ្រង់បានផ្តល់ឱ្យយើង ដោយជំនឿវិញ។ ដូច្នេះហើយ គម្ពីរនិក្ខមនំបានបង្ហាញយើង នូវអ្វីដែលព្រះយេស៊ូវត្រូវធ្វើសម្រាប់យើងទាំងអស់គ្នា។ ទ្រង់នឹងដឹកនាំយើងទៅកាន់ «ទឹកដីសន្យា»។