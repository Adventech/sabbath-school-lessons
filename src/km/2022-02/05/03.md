---
title:  ពង្សាវតារ
date:  25/04/2022
---

លោកឡាមេកគឺជាឪពុករបស់លោកណូអេ។ លោកអ័ដាមបានស្លាប់ នៅពេលដែលលោក ឡាមេកអាយុបាន56ឆ្នាំ។ ជាការពិតណាស់ លោកឡាមេកបាននិទានប្រាប់លោកណូអេអំពីរឿងរបស់ លោកអ័ដាម។ គ្មានចម្ងល់ឡើយ ដែលលោកណូអេបាននិទានប្រាប់រឿងរបស់លោកអ័ដាមដល់សមាជិក គ្រួសាររបស់គាត់មុន និងក្រោយទឹកជំនន់នោះ។

`សូមអានបទគម្ពីរលោកុប្បត្តិ 10។ តើហេតុអ្វីបានជាព្រះគម្ពីរបង្ហាញពង្សាវតារមួយនេះនៅក្នុងបទគម្ពីរលោកុប្បត្តិ 10 យ៉ាងដូច្នេះ? (សូមអានខគម្ពីរលូកា 3៖23-38 សម្រាប់ចម្លើយ)។`

បទគម្ពីរលោកុប្បត្តិ 10 គឺជាបញ្ជីឈ្មោះនៃពង្សាវតារ។ បញ្ជីឈ្មោះនេះបានជួយអោយយល់ អំពីចំណុច3យ៉ាង៖ (1) បញ្ជីឈ្មោះនេះបានជួយអោយយើងដឹងថា មនុស្សនៅក្នុងព្រះគម្ពីរគឺជាតួអង្គពិត។ (2) បញ្ជីឈ្មោះនេះបានបង្ហាញយើងអំពីទំនាក់ទំនងរវាងអតីតកាលជាមួយនឹងអ្វីដែលបានកើតឡើងនៅពេលក្រោយៗមកទៀត។ (3) បញ្ជីឈ្មោះនេះបានជួយអោយយើងមើលឃើញអំពីគ្រោះថ្នាក់ នៃអំពើបាប។ យើងបានឃើញរឿងអាក្រក់ៗបំផុតដែលបានកើតឡើងដល់កូនៗ បន្ទាប់ពីឪពុកម្តាយ របស់ពួកគេបានធ្វើរួចមក។

បទគម្ពីរលោកុប្បត្តិ 10 បានបង្ហាញយើងអំពីគ្រួសារទាំង70ក្រុម ដែលចេញមកពីលោក សិម លោកហាំ និងលោកយ៉ាផែត។ ក្រោយមក សមាជិកគ្រួសារទាំង70នាក់របស់លោកយ៉ាកុបនឹង រស់នៅឯស្រុកអេស៊ីព្ទ (លោកុប្បត្តិ 46៖27)។ មេដឹកនាំនៃសាសន៍អ៊ីស្រាអែលទាំង70នាក់បានឡើង ទៅលើភ្នំជាមួយនឹងលោកម៉ូសេនៅឯទីរហោស្ថាន (និក្ខមនំ 24៖9)។ គ្រួសារទាំង70ក្រុមនៅក្នុងបទ គម្ពីរលោកុប្បត្តិ 10 ហើយនិងមេដឹកនាំទាំង70នាក់នៅក្នុងទីរហោស្ថាននោះសុទ្ធតែបានបង្ហាញយើង អំពីផែនការរបស់ព្រះសម្រាប់សាសន៍អ៊ីស្រាអែលទាំងអស់។ ព្រះចង់អោយរាស្ត្ររបស់ទ្រង់ចែករំលែកសេចក្តីពិតនៃព្រះគម្ពីរជាមួយនឹងមនុស្សនៅលើផែនដីគ្រប់ទីកន្លែង។ ក្នុងគម្ពីរសញ្ញាថ្មី យើងបានអានអំពី របៀបដែលព្រះយេស៊ូវបានបញ្ជូនសិស្សទាំង70នាក់របស់ទ្រង់ទៅឯប្រទេសផ្សេងៗគ្នា នៅជុំវិញប្រទេស អ៊ីស្រាអែល ដើម្បីចែកចាយដំណឹងល្អជាមួយនឹងពួកគេ (លូកា 10៖1)។

បទគម្ពីរលោកុប្បត្តិ 10 បានជួយអោយយើងមើលឃើញអំពីទំនាក់ទំនងរវាងលោកអ័ដាម និងពួកអយ្យកោរបស់ពួកបណ្តាជននៃសាសន៍អ៊ីស្រាអែល។ មនុស្សទាំងនេះគឺជាតួអង្គយ៉ាងពិតប្រាកដ។ លោកអ័ប្រាហាំ លោក អ៊ីសាក និងលោកយ៉ាកុបគឺជាពួកអយ្យកោ។ មនុស្សទាំងនេះបានសួរនាំ ពួកសមាជិកចាស់នៅក្នុងក្រុមគ្រួសារ ដែលពួកគេទាំងនោះគឺជាស្មរបន្ទាល់នៃរឿងដែលបានកើតឡើងកាល ពីមុនមក។

`សូមអានពង្សាវតារនៅក្នុងខគម្ពីរម៉ាថាយ 1៖1-17។ តើខទាំងនេះបានបង្រៀនយើងយ៉ាងដូចម្តេច អំពីមនុស្សនៅបញ្ជីឈ្មោះមួយនេះ? ពួកគេគឺជាតួអង្គពិត មែនទេ? តើហេតុអ្វីបានជាការដែល ដឹង និងជឿថា ពួកគេគឺជាតួអង្គពិតប្រាកដនោះ សំខាន់ម្ល៉េះ សម្រាប់សេចក្តីជំនឿរបស់យើង?`