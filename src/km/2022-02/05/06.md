---
title:  មនុស្សត្រូវបានខ្ចាត់ខ្ចាយអស់ទៅ
date:  28/04/2022
---

`ក្នុងខគម្ពីរលោកុប្បត្តិ 11៖8, 9 និងលោកុប្បត្តិ 9៖1 យើងបានអានអំពីហេតុការណ៍ដែលបានកើតឡើងចំពោះមនុស្ស បន្ទាប់ពីប៉មបាបិលនោះមក។ «ព្រះយេហូវ៉ាទ្រង់កំចាត់កំចាយគេ ពីទីនោះ ទៅគ្រប់លើផែនដីវិញ» (លោកុប្បត្តិ 11៖9)។ តើផែនការមកពីព្រះនេះបានបង្ហាញយើងយ៉ាងដូចម្តេច ដែរ អំពីព្រះគុណរបស់ទ្រង់?`

បន្ទាប់ពីទឹកជំនន់រួចមក ព្រះបានរៀបចំផែនការមួយសម្រាប់មនុស្សលោក។ ទ្រង់ចង់អោយ ពួកគេ «បង្កើតកូនឲ្យចំរើនជាច្រើនឡើង ឲ្យបាននៅពេញពាសលើផែនដី» (លោកុប្បត្តិ 9៖1; សូមប្រៀប ធៀបជាមួយនឹងខគម្ពីរលោកុប្បត្តិ 1៖28)។ ប៉ុន្តែ ពួកសាងសង់បានប្រឆាំងទាស់នឹងផែនការរបស់ព្រះ។ ពួកគេចង់រស់នៅជុំគ្នាជាក្រុមមួយ។ ហេតុផលមួយដែលនាំអោយពួកគេចង់សាងសង់ក្រុងបាបិលនោះគឺ ដើម្បីកុំអោយពួកគេបាន «បែក ខ្ញែកគ្នាចេញឆ្ងាយពីទីនោះ ទៅពាសពេញលើផែនដីទាំងមូល» (លោកុប្បត្តិ 11៖4)។ មនុស្សបានបដិសេធ មិនព្រមទៅកន្លែងផ្សេងៗគ្នា។ ពួកគេមានអារម្មណ៍ថា ពួកគេកាន់តែខ្លាំងឡើងជាមួយនឹងគ្នា។

គួរអោយសោកស្តាយណាស់ មនុស្សមានបំណងចង់ប្រើកម្លាំងរបស់ពួកគេសម្រាប់សេចក្តីអាក្រក់ តែមិនមែនសម្រាប់សេចក្តីល្អនោះឡើយ។ ពួកគេបាននិយាយថា «ចូរយើងសង់ទីក្រុង1សំរាប់យើង និងប៉ម1ដែលខ្ពស់ដល់ផ្ទៃមេឃ ដើម្បីឲ្យយើងបានកេរ្តិ៍ឈ្មោះ» (លោកុប្បត្តិ 11៖4)។ ផែនការយើងអំពីអំនួតនៅក្នុងចិត្តរបស់ពួកគេ។

ម្លោះហើយ ព្រះបានជំនុំជម្រះពួកគេ។ «ព្រះយេហូវ៉ាទ្រង់កំចាត់កំចាយគេ ពីទីនោះទៅគ្រប់លើផែនដី [ទៅ]» (លោកុប្បត្តិ 11៖9)។ ពួកគេមិនចង់បែកចេញពីគ្នានោះទេ។ ឥឡូវនេះ អ្វីដែលពួក គេភ័យខ្លាចនោះ បានកើតឡើងមែន។

ឈ្មោះ «បាបិល» បានបង្ហាញយើងអំពីសេចក្តីពិតនៃព្រះគម្ពីរដ៏សំខាន់មួយ។ ពាក្យបាបិល មានន័យថា «ក្លោងទ្វារទៅឯព្រះ»។ ពាក្យថា «បាបិល» មានទំនាក់ទំនងដ៏គួរអោយចាប់អារម្មណ៍មួយជា មួយនឹងពាក្យថា «បាឡាល (Balal)» ជាភាសាហេព្រើរ។ «បាឡាល» មានន័យថា «ភាន់ច្រឡំ» (លោកុប្បត្តិ 11៖9)។ មនុស្សបានភាន់ច្រឡំ ដោយសារតែពួកគេព្យាយាមទៅអោយដល់ «ក្លោងទ្វារទៅឯព្រះ»។ ប៉ុន្តែ ពួកគេមិនចង់ទៅទីនោះ ដើម្បីថ្វាយបង្គំព្រះនោះទេ។ ពួកគេចង់ឡើងទៅ ដើម្បីជំនួសទ្រង់។ ពួកគេ បានគិតថា ខ្លួនគេនោះឯងគឺជាព្រះ។

«មនុស្សនៃក្រុងបាបិលមានបំណងចង់ចាប់ផ្តើមការគ្រប់គ្រងមួយបែកចេញពីព្រះ។ ពួកសាង សង់ខ្លះបានគោរពដល់ព្រះ។ ប៉ុន្តែ មនុស្សទាំងនេះត្រូវបានចាញ់បញ្ឆោតផែនការរបស់ពួកមនុស្សអាក្រក់ ទៅវិញ។ ព្រះបានយកព្រះទ័យទុកដាក់ចំពោះមនុស្សចាញ់កលគេទាំងនេះ។ ដូច្នេះ ដោយសារតែទ្រង់ ស្រឡាញ់ពួកគេ ទើបបានជាទ្រង់ពន្យារការដាក់ទោសរបស់ទ្រង់។ ព្រះបានប្រទានឱកាសដល់ពួកគេ ដើម្បីបង្ហាញអំពីគោលបំណងពិតនៅក្នុងចិត្តរបស់ពួកគេ។ ពួកកូនប្រុសរបស់ព្រះបានព្យាយាមបញ្ចុះបញ្ចូលអោយពួកមនុស្សផ្លាស់ប្តូរផែនការរបស់ពួកគេ។ ប៉ុន្តែ នៅចុងបញ្ចប់ ពួកគេបានព្រមព្រៀងគ្នាទាស់ នឹងព្រះ។ តើយ៉ាងណាទៅវិញ ប្រសិនបើព្រះមិនបានបញ្ឈប់ពួកគេនោះ? ពេលនោះ ពួកគេនឹងធ្វើបាប កាន់តែខ្លាំងឡើងនៅលើផែនដីនេះ។ ពួកគេមានបំណងចង់ប្រឆាំងទាស់នឹងព្រះ ហើយបែរមកថ្វាយបង្គំ ខ្លួនឯងជំនួសវិញ។ ពួកគេចង់ចាប់ផ្តើមនគរជំនួសព្រះទាំងស្រុង»។ ដកស្រង់ពី Ellen G. White, Patriarchs and Prophets, page 123, adapted។