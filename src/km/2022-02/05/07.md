---
title:  ការសិក្សាបន្ថែម
date:  29/04/2022
---

សូមអាន Ellen G. White, “The Tower of Babel,” pages 117-124, in Patriarchs and Prophets។

«មនុស្សបានសម្រេចចិត្តសាងសង់ទីក្រុងមួយ។ ពួកគេក៏ចង់សាងសង់ប៉មមួយអោយខ្ពស់បំផុត ផងដែរ . . . ពួកសាងសង់បានរៀបផែនការទាំងនេះ ដើម្បីកុំអោយពួកគេខ្ចាត់ខ្ចាយទៅជាសហគមន៍តូចៗ នៅលើផែនដីនេះ។ ព្រះបានបង្គាប់ពួកគេអោយប្តូរទីលំនៅខ្លួនទៅកាន់កន្លែងផ្សេងៗគ្នានៅលើផែនដីនេះ។ ព្រះក៏បានបង្គាប់អោយពួកគេបង្កើតកូនចៅនៅពាសពេញលើផែនដី ព្រមទាំងគ្រប់គ្រងលើទឹកដី របស់ពួកគេផងដែរ។ ប៉ុន្តែ ពួកសាងសង់ប៉មបាបិលមានបំណងចង់រក្សាសហគមន៍របស់ពួកគេនៅកន្លែង តែមួយគត់។ ពួកគេក៏ចង់ចាប់ផ្តើមនគរមួយដែលពេញនៅលើផែនដីនេះទាំងមូលផងដែរ។ ក្រុងរបស់ពួកគេនឹងក្លាយទៅជារាជធានីនៃនគរទូទាំងពិភពលោកនេះផងដែរ។ ពេលនោះ មនុស្សគ្រប់គ្នានៅលើ ផែនដីនេះនឹងសរសើរតម្កើង ព្រមទាំងក្រាបថ្វាយបង្គំដល់ពួកគេផង ដោយសារតែស្នាដៃដ៏អស្ចារ្យរបស់ ពួកគេ។ ប៉មដ៏អស្ចារ្យបានជាប់ទៅនឹងផ្ទៃមេឃដ៏ខ្ពស់បំផុត។ ពួកគេចង់អោយប៉មនេះបង្ហាញមនុស្សគ្រប់ គ្នានៅលើផែនដីនេះថា ពួកគេមានអំណាច និងឆ្លាតវៃជាទីបំផុត។ កូនចៅជំនាន់ក្រោយរបស់ពួកគេនឹង បានឃើញប៉មនេះ ហើយនឹកចាំអំពីពួកគេជានិច្ច។ ដូច្នេះ ពួកគេនឹងល្បីរន្ទឺជារៀងរហូតតទៅ»។

«មនុស្សដែលរស់នៅក្នុងតំបន់ទំនាបនៃស្រុកស៊ីណេរមិនបានជឿទុកចិត្តទៅលើសេចក្តីសន្យា របស់ព្រះនោះទេ។ ពួកគេមិនបានជឿទុកចិត្តទៅលើទ្រង់ នៅពេលដែលទ្រង់បានមានបន្ទូលថា ទ្រង់នឹង មិនបំផ្លាញផែនដីនេះដោយទឹកជំនន់ម្តងទៀតនោះឡើយ។ មនុស្សជាច្រើននាក់គ្មានជំនឿទៅលើព្រះទាល់តែសោះ។ មនុស្សទាំងនេះបាននិយាយថា បាតុភូតធម្មជាតិបានបណ្តាលអោយកើតមានទឹកជំនន់ ដ៏ធំនេះ។ មនុស្សខ្លះទៀតបានជឿថា ព្រះបានបំផ្លាញផែនដីចាស់ដោយទឹកជំនន់មួយ។ ប៉ុន្តែ មនុស្សទាំង នេះក៏ដូចជាលោកកាអ៊ីនយ៉ាងដូច្នោះដែរ។ ពួកគេបានបែរមកទាស់នឹងព្រះនៅក្នុងចិត្តរបស់ពួកគេ។ ដូច្នេះ ពួកគេបានសម្រេចចិត្តសាងសង់ប៉មនេះឡើង។ ហេតុផលមួយដែលនាំអោយពួកគេចង់សាងសង់ប៉មនេះនោះគឺជាការការពារពីទឹកជំនន់ម្តងទៀត។ ពួកគេចង់សាងសង់ប៉មអោយបានខ្ពស់បំផុតកំពស់ទឹកជំនន់នៅលើផែនដីនេះ។ ពួកគេបានយល់ឃើញថា ប្រសិនបើពួកគេសាងសង់ប៉មខ្ពស់បែបនេះ ពួកគេ នឹងអាចការពារខ្លួនពីគ្រោះថ្នាក់ទាំងអស់នៅពេលអនាគត។ ពួកគេក៏ចង់ទៅអោយដល់ពពក ដើម្បីស្វែង រកមូលហេតុដែលបណ្តាលអោយមានទឹកជំនន់ផងដែរ។ ផែនការទាំងអស់បានបង្ហាញថា ពួកគេមាន បំណងចង់ជំនួសព្រះពិតមែន។ ពួកសាងសង់ក៏មានបំណងចង់បង្វែរចិត្តកូនចៅជំនាន់ក្រោយរបស់ពួកគេចេញពីព្រះជារៀងរហូត និងធ្វើអោយពួកគេថ្វាយបង្គំព្រះក្លែងក្លាយផងដែរ»។ ដកស្រង់ពី Ellen G. White, Patriarchs and Prophets, pages 118, 119, adapted។

**សំណួរពិភាក្សា**

`1. តើនឹងមានអ្វីកើតឡើង នៅពេលដែលមនុស្សព្យាយាមជំនួសព្រះ និងការគ្រប់គ្រងរបស់ទ្រង់នោះ? តើផែនការនេះបង្កបញ្ហាអ្វីខ្លះ? តើប្រវត្តិសាស្ត្របានបង្ហាញយើងយ៉ាងដូចម្តេចដែរ?`

`2. តើយើងដែលជាពួកជំនុំអាចជៀសវាងពីការសាងសង់ «ប៉មបាបិល» របស់យើងដោយរបៀបណា ដែរ?`