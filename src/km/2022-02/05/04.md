---
title:  ភាសាតែមួយ
date:  26/04/2022
---

`សូមអានរឿងនៅក្នុងខគម្ពីរលោកុប្បត្តិ 11៖1-4។ តើហេតុអ្វីបានជាមនុស្សនៅក្នុងរឿងនេះ ចង់តាំងទីលំនៅនៅជុំគ្នាយ៉ាងដូច្នេះ?`

ពាក្យថា «ផែនដីទាំងមូល» (លោកុប្បត្តិ 11៖1) បានបង្ហាញយើងអំពីចំនួនមនុស្សមួយក្រុម តែប៉ុណ្ណោះ។ មនុស្សបានរស់នៅលើផែនដីនេះ បន្ទាប់ពីទឹកជំនន់រួចមក។ មនុស្សទាំងនេះបានប្រមូល ផ្តុំគ្នា ដោយសារតែពួកគេចង់សង់ប៉មមួយអោយខ្ពស់ដល់មេឃ (លោកុប្បត្តិ 11៖4)។ តើលោកអ្នកបាន ឃើញអំពីរបៀបដែលមនុស្សបានព្យាយាមធ្វើអោយដូចជាព្រះ នៅពេលដែលទ្រង់បង្កើតផែនដីនេះដែរ ឬទេ? ក្នុងខគម្ពីរលោកុប្បត្តិ 11៖3, 4 យើងបានអានថា «គេនិយាយគ្នា»។ ពាក្យទាំងនេះបានជួយ អោយយើងនឹកចាំពាក្យថា «ព្រះបានមានបន្ទូល» នៅក្នុងខគម្ពីរលោកុប្បត្តិ 1៖6, 9, 14។ល។ ក្នុងខគម្ពីរ លោកុប្បត្តិ 11៖3 មនុស្សក៏និយាយពាក្យមួយទៀតដូចជាព្រះផងដែរ ពាក្យនោះគឺ «ចូរយើងធ្វើ»។ (សូម ប្រៀបធៀបខទាំងនេះជាមួយខគម្ពីរលោកុប្បត្តិ 1៖26)។ ដូច្នេះ យើងបានឃើញថា មនុស្សចង់ជំនួស តំណែងព្រះ និងការគ្រប់គ្រងរបស់ទ្រង់យ៉ាងពិតប្រាកដ។ យើងបានឃើញនូវផែនការអាក្រក់របស់ពួកគេ នៅពេលដែលពួកគេនិយាយថា៖ «ចូរយើងសាងកេរិ៍្តឈ្មោះសម្រាប់ខ្លួនយើង» (បកប្រែថ្មីពី NLV)។ ខនេះបានបង្ហាញយើងថា ពួកគេចង់ល្បី និងចង់អោយអ្នកដទៃចងចាំពីពួកគេជារៀងរហូត។ ប៉ុន្តែ ព្រះ គឺជាបុគ្គលតែម្នាក់គត់ដែលអាច «មាននាមដ៏ស្ថិតស្ថេរនៅអស់កល្បតទៅ» (អេសាយ 63៖12,14)។

ដូច្នេះ ពួកសាងសង់ទាំងនេះមានបំណងចង់ជំនួសតំណែងព្រះ។ (យើងដឹងថា គោលគំនិត ចេញមកពីណាហើយ មែនទេ? សូមអានខគម្ពីរអេសាយ 14៖14)។ ជាការពិតណាស់ ពួកគេក៏បាន គិតអំពីទឹកជំនន់ផងដែរ នៅពេលដែលពួកគេរៀបចំផែនការសង់ប៉មនោះឡើង។ មនុស្សបានសាងសង់ ប៉មយ៉ាងខ្ពស់ ដើម្បីកុំអោយពួកគេត្រូវវិនាសដោយសារតែទឹកជំនន់ម្តងទៀត។ អ្នកសាងសង់ទាំងនេះ មិនបានជឿទុកចិត្តទៅលើសេចក្តីសន្យារបស់ព្រះដែលថា ទ្រង់នឹងមិនបំផ្លាញផែនដីដោយទឹកជំនន់ម្តង ទៀតនោះឡើយ។ យើងបានអានអំពីទឹកជំនន់ និងក្រុងបាបិល (ក្រុងបាប៊ីឡូន) នៅក្នុងកំណត់ត្រារបស់ សាសន៍បាប៊ីឡូន។ មហិច្ឆតានៃនគរបាប៊ីឡូនដូចគ្នាទៅនឹងមហិច្ឆ តារបស់ពួកសាងសង់ប៉មបាបិលយ៉ាង ដូច្នោះដែរ។ នគរបាប៊ីឡូន និងពួកសាងសង់ទាំងនេះសុទ្ធតែចង់ទៅឯស្ថានសួគ៌ ដើម្បីជំនួសតំណែង ព្រះ។

រឿងនៃប៉មបាបិលក៏សំខាន់នៅក្នុងកណ្ឌគម្ពីរដានីយ៉ែលផងដែរ។ ក្នុងខគម្ពីរដានីយ៉ែល 1៖2 យើងបានអានអំពីស្រុកស៊ីណើរ។ ស្តេចនេប៊ូក្នេសាបាននាំយកគ្រឿងប្រដាប់ពីរោងឧបោសថនៃទីក្រុង យេរូសាឡិមទៅឯស្រុកស៊ីណើរ។ ស្រុកស៊ីណើរបានធ្វើអោយយើងនឹកដល់ប៉មបាបិល (លោកុប្បត្តិ 11៖ 2)។ ក្រោយមក ស្តេចនេប៊ូក្នេសាបានសាងសង់រូបសំណាកមាសដ៏ធំមួយ។ គ្មានអ្វីត្រូវឆ្ងល់ឡើយ ដែល ស្តេចបានសាងសង់រូបសំណាកនោះនៅចំកន្លែងដើមនៃប៉មបាបិល។ ស្តេចនេប៊ូក្នេសាបានបង្ហាញលោក ដានីយ៉ែលថា នៅទីបញ្ចប់ មនុស្សលោកនឹងរួបរួមគ្នាម្តងទៀត ដើម្បីប្រឆាំងនឹងព្រះ (ដានីយ៉ែល 2៖43; ដានីយ៉ែល 11៖43-45; សូមប្រៀបធៀបជាមួយនឹងខគម្ពីរវិវរណៈ 16៖15, 16)។ ប៉ុន្តែ ផែនការរបស់មនុស្សនឹងត្រូវបរាជ័យដូចជាពួកសាងសង់ប៉មបាបិលយ៉ាងដូច្នោះដែរ។