---
title:  ប៉មបាបិល
date:  23/04/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 9៖18-27; លោកុប្បត្តិ 10; លោកុ-ប្បត្តិ 11៖1-4; លោកុប្បត្តិ 11៖5-7; ទំនុកដំកើង 139៖7-12; លោកុប្បត្តិ 9៖1។

> <p>ខចងចាំ</p>
> «ដោយហេតុនោះ បានជាគេហៅឈ្មោះក្រុងនោះថា បាបិល ពីព្រោះនៅទីនោះព្រះយេហូវ៉ា ទ្រង់បានបំភាន់ភាសាលោកីយ៍ទាំងអស់ ហើយកំចាត់កំចាយគេពីទីនោះទៅគ្រប់លើផែនដី» (ហេព្រើរ 4៖9)។

បន្ទាប់ពីទឹកជំនន់រួចមក ព្រះគម្ពីរបានចែងអំពីសិម ហាំ និងយ៉ាផែតដែលជា កូនប្រុសទាំង 3នាក់របស់លោកណូអេ។ លោកសិមគឺជាឪពុករបស់លោកកាណាន (លោកុប្បត្តិ 10៖6, 15)។ កាណាន ក៏ជាឈ្មោះនៃទឹកដីសន្យាផងដែរ (លោកុប្បត្តិ 12៖5)។ ក្រោយមក ព្រះបានសន្យាថា នឹង ប្រទានទឹកដីកាណានដល់លោកអ័ប្រាហាំ ព្រមទាំងប្រទានពរដល់គាត់ផងដែរ។ ព្រះនឹងប្រទានពរដល់មនុស្សគ្រប់គ្នានៅលើផែនដីនេះ ដោយសារតែលោកអ័ប្រាហាំ (លោកុប្បត្តិ 12៖3)។

ព្រះក៏ចង់ប្រទានពរដល់មនុស្សលោក បន្ទាប់ពីទឹកជំនន់ផងដែរ។ ទ្រង់បានបង្គាប់អោយពួកគេបង្កើតកូនចៅរបស់ពួកគេនៅពាសពេញផែនដី។ ប៉ុន្តែ មនុស្សបានប្រឆាំងទាស់នឹងផែនការរបស់ព្រះ។ មនុស្សបានតាំងទីលំនៅនៅក្នុងស្រុកស៊ីណើរ ថែមទាំងបានសាងសង់ប៉មបាបិលផងដែរ (លោកុប្បត្តិ 11៖1-9)។ ព្រះបានជំនុំជម្រះមនុស្សលោក ដោយសារតែពួកគេមិនបានគោរពតាមសេចក្តីបង្គាប់របស់ទ្រង់។ ពេលនោះ ពួកគេមិនអាចស្តាប់គ្នាយល់បានទៀតឡើយ។ ពួកគេបានបញ្ឈប់ ការសាងសង់ប៉មនោះ ហើយបានផ្លាស់ទីលំនៅទៅឯទីកន្លែងផ្សេងៗគ្នាអស់ទៅ។ ដូច្នេះ នៅទីបំផុត មនុស្សបានធ្វើអ្វីដែលព្រះចង់អោយពួកគេធ្វើ បន្ទាប់ពីទឹកជំនន់រួច តាមដែលទ្រង់បានមានបន្ទូលថា «ចូរបង្កើតកូនឲ្យចំរើនជាច្រើនឡើង ឲ្យបាននៅពេញពាសលើផែនដីចុះ» (លោកុប្បត្តិ 9៖1)។ មែន ហើយ យើងតែងតែអាក់ខានក្នុងការធ្វើតាមព្រះជានិច្ច ដូចដែលលោកហាំ និងពួកសាងសង់ប៉មបាបិល ដូច្នោះដែរ។ ប៉ុន្តែ អំពើបាបរបស់លោកហាំ (លោកុប្បត្តិ 9៖21, 22) និងរឿងប៉មបាបិលបានបង្ហាញ យើងអំពីសេចក្តីពិតដ៏សំខាន់មួយ គឺថា៖ ព្រះអាចបង្វែរកំហុសរបស់យើងអោយក្លាយទៅជាព្រះពរវិញ បាន។