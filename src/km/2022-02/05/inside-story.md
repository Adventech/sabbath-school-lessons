---
title:  បាដិហារ្យនៅក្នុងសហព័ន្ធអារ៉ាប់រួម
date:  29/04/2022
---

លោកប្រាឌីព លីយ៉ានេច (Pradeep Liyanage) មិនដែលនឹកគិតដល់ព្រះយេស៊ូវពីមុនមក នោះទេ ទាល់តែកូនប្រុសរបស់គាត់បានចូលរួមនៅក្នុងក្លឹបផាតហ្វាញឌ័រមួយនៅឯសហព័ន្ធអារ៉ាប់រួម។ ក្មេងប្រុសអាយុ13ឆ្នាំម្នាក់នេះបានត្រឡប់មកផ្ទះវិញដោយក្តីអំណរអំពីរឿងក្នុងព្រះគម្ពីរដែលគាត់បាន ស្តាប់នៅក្នុងក្លឹប។ ខណៈដែលលោកប្រាឌីព និងប្រពន្ធរបស់គាត់បានឃើញភាពរីករាយនៃកូនប្រុសគាត់ និងបានស្តាប់រឿងនៃព្រះគម្ពីរទាំងនោះ ពួកគេចាប់ផ្តើមចង់ដឹងបន្ថែមទៀត។ បន្ទាប់មក ពួកគេបាន ចាប់ផ្តើមសិក្សាព្រះគម្ពីរជាមួយនឹងលោកមូយី អូយីនឡយ (Oyinloye) ដែលជាគ្រូគង្វាលនៃពួកជំនុំអាត់វេនទីស្ទនៅក្នុងប្រទេសស្សារចា (Sharjah)។

ថ្ងៃនៃការថ្វាយចិត្តដល់ព្រះយេស៊ូវ និងការទទួលបុណ្យជ្រមុជទឹកបានមកដល់សម្រាប់ លោក ប្រាឌីព ប្រពន្ធ និងកូនប្រុសរបស់គាត់។ លោកប្រាឌីពក៏ចង់ចូលជាសមាជិកអាត់វេនទីស្ទផងដែរ ប៉ុន្តែ គាត់មានទម្លាប់មិនល្អមួយដែលគាត់ហាក់ដូចជាគ្មានអំណាចយកឈ្នះវាបានទាល់តែសោះ នោះគឺជា ការជក់បារី។

ក្នុងពិធីបុណ្យជ្រមុជទឹក ប្រធាននាយកដ្ឋានសុខភាពថ្មីម្នាក់ ដែលទើបតែនឹងចូលបម្រើការនៅក្នុងទីស្នាក់ការកណ្តាលនៃយូញានមិសិនខាងឯតំបន់ឈូងសមុទ្រមជ្ឈិមបូព៌ា និងអាហ្រ្វិកខាងជើង។ ខណៈដែលនាងខាធី ខូលេម៉ាន់ (Kathy Coleman) កំពុងតែពិនិត្យមើលការិយាល័យថ្មីរបស់នាង នាង បានដឹងថា នាងខ្វះត្រានៃនាយកដ្ឋានសុខភាពសម្រាប់បោះលើឯកសារសំខាន់ៗ។ នាងបានទូរស័ព្ទទៅ ឯអតីតប្រធានាយកដ្ឋានសុខភាព ដើម្បីសួរនាំអំពីត្រា និងប្រអប់សម្ភារៈមួយចំនួនទៀតដែលនាងមិនទាន់បានដឹង។ ប្រអប់ទាំងនោះមានសុទ្ធតែកម្មវិធីសុខភាព រួមទាំងកម្មវិធីផ្តាច់បារីផងដែរ។

លោកគ្រូមូយីបានទូរស័ព្ទមកកាន់នាងខាធី ខណៈពេលដែលនាងកំពុងតែរៀបចំសម្ភារៈ។ គាត់បានសួរនាងថា «តើអ្នកគ្រូអាចរៀបចំកម្មវិធីផ្តាច់បារីសម្រាប់លោកប្រាឌីពបានដែរឬទេ?»។ នៅ ពេលនោះ នាងខាធីបានដឹងថា ព្រះបានប្រទានអ្វីៗគ្រប់យ៉ាងអោយនាងជួយដល់បុរសម្នាក់នោះ។ ព្រះ បានដាក់មេរៀនទាំងអស់ចូលគ្នា ចំពេលដែលគ្រូគង្វាលទូរស័ព្ទមកតែម្តង។ បន្ទាប់ នាងខាធីបានទាក់ ទងទៅលោកប្រាឌីព និងបានជួយអោយគាត់ផ្តាច់បារីតាមរយៈកម្មវិធីទាំង9អាទិត្យ។ លោកប្រាឌីពបាន ផ្អាកជក់បារី។ 2ខែក្រោយមក បន្ទាប់ពីបានបញ្ចប់កម្មវិធីនោះរួចមក គាត់បានផ្តាច់បារីបានសម្រេច ដោយ លែងនឹកនាពីវាតទៅទៀត។ គាត់បានទទួលបុណ្យជ្រមុជទឹកនៅថ្ងៃសប្បាតហ៍ ទី13 ខែមីនា ឆ្នាំ2021 ដោយក្តីអំណរ។ លោកប្រាឌីពបាននិយាយថា «ព្រះអម្ចាស់បានប្រទានពរដល់ខ្ញុំទាំងខាងសាច់ឈាម ហើយនិងព្រលឹងវិញ្ញាណនៅក្នុងជីវិតរបស់ខ្ញុំ គឺថា ទ្រង់បានពង្រឹងសុខភាពរបស់ខ្ញុំ គ្រួសាររបស់ខ្ញុំកាន់ តែមានសុភមង្គលឡើង ហើយសូម្បីតែការងាររបស់ខ្ញុំក៏ល្អប្រសើរជាងមុនដែរ»។

ឥឡូវនេះ បុរសអាយុ47ឆ្នាំម្នាក់នេះកំពុងតែប្រកាសប្រាប់មនុស្សគ្រប់គ្នាអំពីព្រះយេស៊ូវ និង អញ្ជើញពួកគេអោយទទួលបានបទពិសោធន៍នៃក្តីអំណរដូចជាគាត់ដែរ។ តាមរយៈទីបន្ទាល់នៃការផ្តាច់ បារីរបស់គាត់នេះ គ្រួសារ3ក្រុមទៀតបានបញ្ជូនកូនរបស់ពួកគេមកកាន់ក្លឹបផាតហ្វាញឌ័រ។ លោកម៉ារ ខូលេម៉ាន់ (Marc Coleman) ដែលជាប្រធានកាន់តំបន់ឈូងសមុទ្រ បានមានប្រសាសន៍ថា «ព្រះយេស៊ូវបានត្រាស់ហៅសិស្សរបស់ព្រះអង្គ គ្រប់គ្នាអោយបំភ្លឺសម្រាប់ទ្រង់ ព្រះអម្ចាស់កំពុង តែត្រាស់ហៅយើងរាល់ គ្នា អោយរស់នៅក្នុងជីវិតនៃការកែប្រែមួយ ដែលនឹងអនុញ្ញាតអោយអ្នក ដទៃដឹងអំពីសេចក្តីស្រឡាញ់របស់ព្រះយេស៊ូវនៅក្នុងយើង»។