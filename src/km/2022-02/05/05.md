---
title:  «ចូរយើងចុះទៅ»
date:  27/04/2022
---

`សូមអានអំពីព្រះ និងប៉មបាបិលនៅក្នុងខគម្ពីរលោកុប្បត្តិ 11៖5-7 និងទំនុកដំកើង 139៖7-12។ តើហេតុអ្វីបានជានៅក្នុងរឿងនេះ ព្រះយាងចុះមកផែនដីនេះយ៉ាងដូច្នេះ? តើមានអ្វីកើតឡើង នៅត្រង់ប៉មបាបិល ដែលបណ្តាលអោយព្រះយាងចុះពីស្ថានសួគ៌មកយ៉ាងដូច្នេះ?`

ពួកសាងសង់ប៉មបាបិលបានព្យាយាមឡើងទៅលើមេឃ។ ប៉ុន្តែ មិនថាពួកគេឡើងទៅខ្ពស់ប៉ុនណានោះទេ ព្រះនៅតែខ្ពស់ជាងពួកគេដដែល។ ម្ល៉ោះហើយ ព្រះបានយាងចុះមកឯពួកគេ។ គោល គំនិតនេះបានបង្ហាញយើងថា ព្រះទ្រង់មានគ្រប់ទាំងអំណាច ដូច្នេះ មនុស្សមិនអាចប្រៀបផ្ទឹមនឹងទ្រង់បានឡើយ។ នេះគឺជាមូលហេតុដែលព្រះយេស៊ូវត្រូវតែយាងចុះមក ដើម្បីសង្គ្រោះយើង។ ជាការពិត

ណាស់ គ្មានវិធីណាទៀតដែលអាចសង្គ្រោះយើងបានឡើយ។

«នោះព្រះយេហូវ៉ាទ្រង់យាងចុះមក ដើម្បីទតមើលទីក្រុង ហើយនឹងប៉មដែលពួកមនុស្សជាតិ កំពុងធ្វើ» (លោកុប្បត្តិ 11៖5)។ តើព្រះចាំបាច់ត្រូវយាងចុះមកផែនដីនេះ ដើម្បីអោយបានជ្រាបថា មាន អ្វីកើតឡើងដែរឬទេ? ទ្រង់មិនចាំបាច់ធ្វើដូច្នោះឡើយ ពីព្រោះទ្រង់អាចជ្រាបអំពីអ្វីៗទាំងអស់ (ទំនុកដំកើង 139៖7-12; សូមប្រៀបធៀបជាមួយនឹងខគម្ពីរទំនុកដំកើង 2៖4)។ ប៉ុន្តែ ទោះជាយ៉ាងនេះក្តី ទ្រង់ នៅតែយាងចុះមក។ តើហេតុអ្វី? នោះគឺដោយសារតែព្រះចង់បង្ហាញមនុស្សលោកអំពីទំហំនៃការយកព្រះទ័យទុកដាក់ចំពោះពួកគេ និងអ្វីៗដែលពួកគេកំពុងតែធ្វើ។

`សូមអានខគម្ពីរលូកា 1៖26-33។ តើខទាំងនេះបានបង្រៀនយើងយ៉ាងដូចម្តេច អំពីព្រះ និងការយាងចុះមករបស់ទ្រង់នោះ?`

នៅពេលដែលព្រះយេស៊ូវយាងចុះមកស្នាក់នៅជាមួយនឹងយើងនោះ ទ្រង់បានបង្ហាញយើងអំពីសេចក្តីមេត្តា និងព្រះគុណរបស់ទ្រង់។ ទង្វើល្អរបស់យើងមិនអាចនាំយើងទៅព្រះបានឡើយ។ វិធីតែម៉្យាងគត់ដែលអាចសង្គ្រោះយើងបាននោះ ព្រះត្រូវតែយាងចុះមកដោយសេចក្តីមេត្តា។ យើងបានឃើញគោលគំនិតនេះតាមរយៈរឿងស្តីអំពីប៉មបាបិលដែលមានចែងនៅក្នុងកណ្ឌគម្ពីរលោកុប្បត្តិ។ ព្រះគម្ពីរ លោកុប្បត្តិបានចែងថា ព្រះបានយាងចុះមកផែនដីនេះចំនួន2ដង។ ដូច្នេះ យើងអាចមើលឃើញថា ព្រះ បានយកព្រះទ័យទុកដាក់យ៉ាងខ្លាំង ចំពោះអ្វីដែលកំពុងតែកើតឡើងនៅក្នុងចំណោមមនុស្សលោកនៅ ឯប៉មបាបិល។

ព្រះអម្ចាស់ចង់បញ្ឈប់ផែនការនៃការរួបរួមគ្នារបស់មនុស្សនៅត្រង់ប៉មបាបិល។ វាគឺជាផែនការ ដ៏អាក្រក់មួយ ដោយសារតែពួកគេគឺជាបាបជន។ ក្នុងភាពជាបាបជន ការព្រមព្រៀងរបស់ពួកគេគ្រាន់តែ អាចនាំរកសេចក្តីអាក្រក់កាន់តែខ្លាំងឡើងៗប៉ុណ្ណោះ។ ម្ល៉ោះហើយ ព្រះបានជ្រើសរើសបំភាន់ភាសារបស់ ពួកគេ។ ពេលនោះ ពួកគេមិនអាចស្តាប់គ្នាយល់បានទៀតឡើយ។ ទីបំផុត ពួកគេបានបញ្ឈប់ការសាង សង់ រួចនាំគ្នាចេញពីទីនោះអស់ទៅ។

«ព្រះបានធ្វើអោយផែនការរបស់ពួកសាងសង់ប៉មបាបិលត្រូវបរាជ័យ។ ពេលនោះ ពួកគេមាន អារម្មណ៍ថា អាម៉ាស់ជាខ្លាំង។ ពួកគេបានសាងសង់ប៉មនេះ ដើម្បីបង្ហាញអំពីមហិច្ឆតារបស់ពួកគេ។ ចិត្ត របស់ពួកគេពោរពេញទៅដោយអំនួត។ ប៉ុន្តែ ឥឡូវនេះ ប៉មបានបង្ហាញថា ពួកគេគឺជាមនុស្សល្ងីល្ងើទៅ វិញសោះ។ សព្វថ្ងៃនេះ មនុស្សកំពុងតែធ្វើរឿងដូចជាពួកសាងសង់ប៉មបាបិលដូច្នោះដែរ។ សព្វថ្ងៃនេះ មនុស្សបានពឹងផ្អែកលើខ្លួនឯងទាំងស្រុង។ ពួកគេបានបដិសេធក្រឹត្យវិន័យរបស់ព្រះ។ សាតាំងក៏បាន ធ្វើរឿងដូចគ្នានេះនៅស្ថានសួគ៌ផងដែរ។ មហិច្ឆតាដដែលនេះក៏មានពេញនៅក្នុងចិត្តរបស់លោកកាអ៊ីន និងកូនចៅជំនាន់ក្រោយទាំងអស់របស់គាត់ផងដែរ»។ ដកស្រង់ពី Ellen G. White, Patriarchs and Prophets, page 123, adapted។