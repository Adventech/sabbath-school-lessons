---
title:  មនុស្សលោកកាន់តែអាក្រក់ទៅៗ
date:  14/04/2022
---

`សូមអានអំពីលោកកាអ៊ីន និងកូនចៅជំនាន់របស់គាត់នៅក្នុងខគម្ពីរលោកុប្បត្តិ 4៖17-24។ តើអំពើឧក្រិដ្ឋកម្មរបស់គាត់បានបណ្តាលអោយអំពើអាក្រក់ និងអំពើបាបនៅលើផែនដីនេះកាន់តែអាក្រក់ ទៅៗដោយរបៀបណា?`

លោកឡាមេកគឺជាចៅរបស់លោកកាអ៊ីន។ គាត់បានសម្លាប់បុរសម្នាក់ដូចជាលោកកាអ៊ីនដែរ។ បន្ទាប់មក គាត់បានប្រៀបធៀបអំពើឧក្រិដ្ឋកម្មរបស់គាត់ជាមួយនឹងអំពើឧក្រិដ្ឋកម្មរបស់លោកកាអ៊ីន។ យើងបានរៀនអំពីសេចក្តីពិតនៃព្រះគម្ពីរអំពីរបៀបដែលអំពើបាបដំណើរការ នៅពេលដែលយើងប្រៀប ធៀបអំពើឧក្រិដ្ឋកម្មទាំង2នេះ។ លោកកាអ៊ីនមិនបាននិយាយអំពីអំពើឧក្រិដ្ឋកម្មរបស់គាត់នោះឡើយ។ ប៉ុន្តែ លោកឡាមេកបានអួតអាងអំពីអំពើឧក្រិដ្ឋកម្មរបស់គាត់។ គាត់បាននិពន្ធចម្រៀងមួយស្តីអំពីអំពើ បាបរបស់គាត់ផងដែរ (លោកុប្បត្តិ 4៖23, 24)។ លោកកាអ៊ីនបានសូមអោយព្រះបង្ហាញសេចក្តីមេត្តា ដល់គាត់។ ប៉ុន្តែ លោកឡាមេកមិនបានសូមសេចក្តីមេត្តាពីព្រះឡើយ។ ព្រះបានសន្យាថា នឹងសងសឹង ជួសលោកឡាមេក1ជា77ដងវិញ ចំពោះអ្នកណាដែលធ្វើបាបគាត់ (លោកុប្បត្តិ 4៖24)។

ចូរយើងក្រឡេកមើលការប្រៀបធៀបរវាងលោកកាអ៊ីន និងលោកឡាមេកបន្ថែមទៀត។ លោក កាអ៊ីនមានប្រពន្ធម្នាក់ (លោកុប្បត្តិ 4៖17)។ ប៉ុន្តែ លោកឡាមេកគឺជាបុរសដំបូងដែលបានរៀបការប្រពន្ធ ជាច្រើននាក់ (លោកុប្បត្តិ 4៖19)។ លោកឡាមេកនិងអំពើបាបរបស់គាត់បានបង្ហាញយើងថា កូនចៅ របស់លោកកាអ៊ីនកាន់តែអាក្រក់ទៅៗហើយ។

ប៉ុន្តែ មនុស្សលោកមិនបានបាត់បង់សេចក្តីសង្ឃឹមទាំងអស់ឡើយ។ «លោកអ័ដាមរួមរស់ជាមួយភរិយាម្ដងទៀត នាងបង្កើតបានកូនប្រុសមួយ ហើយដាក់ឈ្មោះថា សេត ដ្បិតនាងពោលថា ‘ដ្បិតព្រះ ជាម្ចាស់ប្រទានកូនមួយទៀតមកឲ្យខ្ញុំ ដើម្បីបន្តពូជជំនួសអេបិល ដែលកាអ៊ីនបានសម្លាប់’» (លោកុប្បត្តិ 4៖25, គខប)។ «សេត» ប្រែមកពីពាក្យថា «អាស៊ីត (ashit)» ជាភាសាហេព្រើរ។ ពាក្យហេព្រើរនេះ អាចសរសេរបានថា «អញនឹងធ្វើ» នៅក្នុងលោកុប្បត្តិ 3៖15)។ ដូច្នេះ ឈ្មោះថា «សេត» បានបង្ហាញ យើងថា ព្រះ «នឹងធ្វើ» អោយមានកូនម្នាក់ទៀតជំនួសលោកអេបិល។ នៅពេលដែលព្រះមានបន្ទូលថា «អញនឹងធ្វើ» នៅក្នុងខគម្ពីរលោកុប្បតិ្ត 3៖15 នោះ ទ្រង់ក៏បានបង្ហាញយើងអំពីកិច្ចការដែលព្រះអង្គសង្គ្រោះនឹងត្រូវធ្វើនៅពេលអនាគតផងដែរ។ ដូច្នេះ យើងមើលឃើញឈ្មោះ «សេត» នេះ គឺជាសេចក្តី សន្យាមួយ។ ឈ្មោះនេះបានបង្ហាញយើងថា ព្រះអង្គសង្គ្រោះនឹងប្រសូតចេញពីពូជអំបូររបស់លោកសេត (លោកុប្បត្តិ 5៖3)។

នៅក្នុងបទគម្ពីរលោកុប្បត្តិ 6 យើងបានអានអំពី «ពួកកូនប្រុសរបស់ព្រះ» និង «[ពួក] កូនស្រី របស់មនុស្ស» (លោកុប្បត្តិ 6៖2)។ «ពួកកូនប្រុសរបស់ព្រះ» បានបង្ហាញអំពីពួកកូនចៅដែលចេញពី ពូជអំបូររបស់លោកសេត។ ពួកគេត្រូវបានគេហៅថាជា «ពួកកូនប្រុសរបស់ព្រះ» ដើម្បីបង្ហាញយើងថា ព្រះបានជ្រើសរើសពួកគេអោយបង្ហាញសេចក្តីស្រឡាញ់របស់ទ្រង់ និងធ្វើជារាស្ត្ររបស់ទ្រង់ (លោកុប្បត្តិ 5៖1, 4)។ ប៉ុន្តែ «[ពួក] កូនស្រីរបស់មនុស្ស» (លោកុប្បត្តិ 6៖1) បានបង្ហាញយើងអំពីមនុស្សដែលមិន បានដើរតាមព្រះ។ គួរអោយសោកស្តាយណាស់ «ពួកកូនប្រុសរបស់ព្រះ» បានរៀបការជាមួយនឹង «[ពួក] កូនស្រីរបស់មនុស្ស» (លោកុប្បត្តិ 6៖2)។ ការរៀបការទាំងនេះបានបង្ហាញយើងថា មនុស្សលោកបាន ចាប់ផ្តើមបែរចេញពីព្រះ។

`សូមអានខគម្ពីរលោកុប្បត្តិ 6៖1-5។ ខទាំងនេះគឺជាការព្រមានដ៏ខ្លាំងក្លាមួយទាស់នឹងអំពើ បាប។ តើហេតុអ្វីបានជាយើងត្រូវតែធ្វើរឿងទាំងអស់ ដែលយើងអាចធ្វើទៅបាន ដោយមានជំនួយមក ពីព្រះ ដើម្បីលុបបំបាត់អំពើបាបចេញពីជីវិតរបស់យើងយ៉ាងដូច្នេះ?`