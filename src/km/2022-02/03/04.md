---
title:  អំពើឧក្រិដ្ឋកម្ម
date:  12/04/2022
---

`ក្នុងខគម្ពីរលោកុប្បត្តិ 4៖3-8 យើងបានអានរឿងដ៏សោកសៅមួយស្តីអំពីលោកកាអ៊ីន និង លោកអេបិល។ តើអ្វីដែលនាំអោយលោកកាអ៊ីនសម្លាប់លោកអេបិល? តើអំពើឧក្រិដ្ឋកម្មនេះបានកើត ឡើងដោយរបៀបណា? សូមអានខគម្ពីរយ៉ូហានទី1 3៖12 ផងដែរ សម្រាប់ចម្លើយ។`

ព្រះមិនបានទទួលយកលោកកាអ៊ីន និងតង្វាយរបស់គាត់នោះឡើយ។ ដូច្នេះ «កាអ៊ីនក៏ក្តៅ ក្រហាយ ហើយឡើងទឹកមុខក្រញូវ (លោកុប្បត្តិ 4៖5)»។ លោកកាអ៊ីនបានខឹងព្រះ និងខឹងលោកអេបិល ជាខ្លាំង។ គាត់បានខឹងព្រះ ដោយសារតែទ្រង់មិនព្រមទទួលយកតង្វាយរបស់គាត់។ គាត់មានអារម្មណ៍ ថា ព្រះអយុតិ្តធម៌។ គាត់បានខឹងលោកអេបិល ព្រមទាំងច្រណែនប្អូនប្រុសរបស់គាត់ផងដែរ។ តើហេតុអ្វី បានជាលោកកាអ៊ីនមានចិត្តច្រណែនយ៉ាងដូច្នេះ? នោះគឺដោយសារតែព្រះបានបង្ហាញថា ទ្រង់សព្វ ព្រះទ័យចំពោះលោកអេបិល។ ប៉ុន្តែ ព្រះមិនបានបង្ហាញថា ទ្រង់សព្វព្រះទ័យចំពោះលោកកាអ៊ីននោះ ឡើយ។ ម្ល៉ោះហើយ គាត់បានអន់ចិត្តជាខ្លាំង។

ព្រះបានសួរសំណួរ2យ៉ាងដល់លោកកាអ៊ីន (លោកុប្បត្តិ 4៖6)។ តើលោកអ្នកបានឃើញ ថា ព្រះមិនបានចោទលោកកាអ៊ីនដែរឬទេ? តើព្រះបានសួរសំណួរដល់លោកកាអ៊ីន ដោយសារតែទ្រង់ មិនបានជ្រាបអំពីចម្លើយរបស់គាត់ឬ? ទេ ព្រះចង់អោយលោកកាអ៊ីនក្រឡេកមើលទៅក្នុងចិត្តរបស់គាត់ ឡើងវិញ ដើម្បីអោយបានយល់អំពីហេតុផលចំពោះអារម្មណ៏ដ៏អាក្រក់របស់គាត់។ យើងបានឃើញចេញ ពីរឿងនេះថា ព្រះអម្ចាស់តែងតែព្យាយាមសង្គ្រោះយើង ទោះបីជាយើងបានធ្វើអោយទ្រង់ខកព្រះទ័យ ក៏ដោយ។ បន្ទាប់ពីព្រះបានសួរសំណួរ2យ៉ាងដល់លោកកាអ៊ីនរួចមក ព្រះបានប្រទានផ្តល់ដំបូន្មានខ្លះ ដល់គាត់។

មុនដំបូង ព្រះបានមានបន្ទូលប្រាប់អោយលោកកាអ៊ីន «ធ្វើល្អ» (លោកុប្បត្តិ 4៖7)។ ព្រះចង់ អោយគាត់ផ្លាស់ប្តូរឥរិយាបថរបស់គាត់។ ព្រះចង់អោយគាត់បែរចេញពីអំពើបាប និងគំនិតអាក្រក់នៅ ក្នុងចិត្តរបស់គាត់។ ព្រះបានសន្យាថា នឹងអត់ឱនទោសអោយគាត់ ព្រមទាំងទទួលយកគាត់វិញ ប្រសិន បើគាត់បានបែរមកធ្វើរឿងត្រឹមត្រូវវិញ។ ប៉ុន្តែ ព្រះអាចទទួលយកលោកកាអ៊ីនបាន លុះត្រាតែគាត់គោរព តាមទ្រង់ និងលះបង់ចោលគំនិតអាក្រក់ៗនៅក្នុងចិត្តរបស់គាត់តែប៉ុណ្ណោះ។

ព្រះក៏បានព្រមានលោកកាអ៊ីនអំពីអ្វីដែលនឹងត្រូវកើតឡើងចំពោះគាត់ផងដែរ ប្រសិនបើគាត់ មិនបានផ្លាស់ប្តូរឥរិយាបថរបស់គាត់នោះ។ «បើអ្នកមិនប្រព្រឹត្តល្អទេ បាបក្រាបនៅមាត់ទ្វាររបស់អ្នក ដើម្បីជំរុញអ្នកឲ្យធ្វើតាមវា» (លោកុប្បត្តិ 4៖7, គខប)។ ព្រះបានបង្ហាញលោកកាអ៊ីនថា ហេតុផលដ៏ ពិតប្រាកដចំពោះបញ្ហារបស់គាត់នោះគឺជា អំពើបាបនៅខាងក្នុងចិត្តរបស់គាត់។ ជាថ្មីម្តងទៀត ព្រះបាន បង្ហាញលោកកាអ៊ីនថា គាត់ត្រូវតែកែប្រែចិត្តរបស់គាត់។

បន្ទាប់មក ព្រះបានមានបន្ទូលប្រាប់លោកកាអ៊ីនថា គាត់ត្រូវគ្រប់គ្រងខ្លួនឯងអោយបាន។ ប្រសិនបើគាត់មិនគ្រប់គ្រងខ្លួនឯងបាននោះទេ អំពើបាបនឹងវាយប្រហារគាត់ គឺថា៖ «បាបក្រាបនៅ មាត់ទ្វាររបស់អ្នក ដើម្បីជំរុញអ្នកឲ្យធ្វើតាមវា តែអ្នកត្រូវបង្ក្រាបវាវិញ» (លោកុប្បត្តិ 4៖7, គខប)។ ដូច្នេះ គាត់ត្រូវតែគ្រប់គ្រងគំនិត និងអារម្មណ៍របស់គាត់។ លោកយ៉ាកុបក៏បានដាស់តឿនយើងកុំអោយអនុញ្ញាត អោយអំពើបាបគ្រប់គ្រងលើចិត្ត និងគំនិតរបស់យើងយ៉ាងដូច្នេះថា៖ «ម្នាក់ៗជួបនឹងការល្បួង មកតែពីចិត្តលោភលន់របស់ខ្លួនឯងផ្ទាល់ទាក់ទាញ និងលួងលោមបញ្ឆោតប៉ុណ្ណោះ» (យ៉ាកុប 1៖14, គខប)។ ប៉ុន្តែ យើងមានសេចក្តីសង្ឃឹមមួយគឺថា ព្រះបានសន្យាថា នឹងអត់ឱនទោសដល់យើង។ ទ្រង់ក៏នឹងជួយ អោយយើងយកឈ្នះសង្គ្រាមទាស់នឹងអំពើបាបនៅក្នុងចិត្តរបស់យើងផងដែរ (កូរិនថូសទី1 10៖13)។

`តើរឿងរបស់លោកកាអ៊ីនដ៏គួរអោយសោកសៅនេះបានបង្ហាញយើងយ៉ាងដូចម្តេច អំពីរបៀប ដែលព្រះបានផ្តល់សេរីភាពដល់យើង និងមិនបង្ខំយើងអោយគោរពតាមទ្រង់នោះ?`