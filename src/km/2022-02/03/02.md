---
title:  លោកកាអ៊ីន និងលោកអេបិល
date:  10/04/2022
---

`សូមអានខគម្ពីរលោកុប្បត្តិ 4៖1, 2។ តើយើងបានរៀនអ្វីខ្លះ អំពីកំណើតនៃបងប្អូនប្រុសទាំង 2នាក់នេះចេញពីខទាំងនេះ?`

តើយើងបានឃើញអ្វីដំបូងគេបង្អស់ បន្ទាប់ពីព្រះបានបណ្តេញលោកអ័ដាម និងនាងអេវ៉ាចេញ ពីសួនច្បារអេដែននោះ? លោកអ័ដាម និងនាងអេវ៉ាមានកូនប្រុសម្នាក់។ នាងអេវ៉ាបានប្រកាសថា «ខ្ញុំបាន បង្កើតមនុស្សម្នាក់ ព្រោះព្រះអម្ចាស់ប្រទានឲ្យ» (លោកុប្បត្តិ 4៖1, គខប)។ តើមនុស្សដែលបានសន្យា នោះគឺជាអ្នកណា? ទ្រង់គឺជាព្រះអង្គសង្គ្រោះដែលនឹងសង្គ្រោះមនុស្សលោកចេញពីអំពើបាប (លោកុប្បត្តិ 3៖15)។ ពាក្យសរសេរថា «ព្រះអម្ចាស់» នៅក្នុងខគម្ពីរលោកុប្បត្តិ 4៖1 មានទំនាក់ទំនងយ៉ាងជិតស្និទ្ធ ទៅនឹងពាក្យថា «មនុស្សម្នាក់»។ ដូច្នេះ នាងអេវ៉ាចង់និយាយថា «មែនហើយ ខ្ញុំបានបង្កើតមនុស្សម្នាក់ ដែលជាព្រះនេះឯង»។ គម្ពីរសំរាយ ISV (International Standard Version) បានបង្ហាញយើងអំពី សេចក្តីពិតនេះយ៉ាងដូច្នេះថា៖ «ខ្ញុំបានបង្កើតកូនប្រុសម្នាក់ . . . ដ៏ជាព្រះអម្ចាស់» (លោកុប្បត្តិ 4៖1, បកប្រែថ្មីពី ISV)។

នាងអេវ៉ាបានបង្ហាញយើងតាមរយៈសម្តីរបស់នាងថា នាងនៅចាំសេចក្តីសន្យារបស់ព្រះនៅក្នុង ខគម្ពីរលោកុប្បត្តិ 3៖15។ នាងអេវ៉ាបានជឿថា នាងបានបង្កើតព្រះអម្ចាស់ដ៏ជាព្រះអង្គសង្គ្រោះរបស់ នាង គឺថា៖ ព្រះបានមានបន្ទូលប្រាប់លោកអ័ដាម និងនាងអេវ៉ាអំពីព្រះអង្គសង្គ្រោះនាពេលអនាគត។ ដំបូងឡើយ នៅពេលដែលលោកអ័ដាម និងនាងអេវ៉ាបានដឹងអំពីសេចក្តីសន្យានេះ ពួកគេបានយល់ឃើញ ថា ព្រះនឹងចាត់ព្រះអង្គសង្គ្រោះអោយមកភ្លាមៗ។ ម្ល៉ោះហើយ លោកអ័ដាម និងនាងអេវ៉ាសប្បាយចិត្ត ជាខ្លាំង នៅពេលដែលពួកគេបង្កើតបានកូនប្រុសម្នាក់។ ពួកគេបានសង្ឃឹមថា កូនប្រុសរបស់ពួកគេនេះនឹង ក្លាយទៅជាព្រះអង្គសង្គ្រោះដែលបានសន្យា»។ ដកស្រង់ពី The Desire of Ages, page 31, adapted។

ឈ្មោះថា «កាអ៊ីន» បានប្រែមកពីពាក្យថា «ហ្គាណា (qanah)» ជាភាសាហេព្រើរ។ ពាក្យថា «ហ្គាណា» ជាភាសាហេព្រើរមានន័យថា «បានទទួល»។ «ហ្គាណា» បានបង្ហាញយើងថា លោកអ័ដាម និងនាងអេវ៉ាបានជឿថា ពួកគេបានទទួលអ្វីមួយដ៏មានតម្លៃ និងមានអំណាចជាទីបំផុតមកពីព្រះ។ រីឯ ពាក្យថា «អេបិល» បានប្រែមកពីពាក្យថា «ហេបិល (Hebel)» ជាភាសាហេព្រើរ។ ពាក្យថា «ហេបិល» អាចប្រែមកថា «ខ្យល់ដង្ហើម» (ទំនុកដំកើង 62៖9, ទំនុកដំកើង 114៖4)។ ពាក្យថា «ហេបិល» បាន បង្ហាញយើងអំពីអ្វីមួយដែលយើងមិនអាចយកបាន ឬអ្វីមួយដែលមិនសូវសំខាន់។ ស្តេចសាឡូម៉ូនបាន បង្ហាញពាក្យ «ហេបិល» ដដែលនេះម្តងហើយម្តងទៀត ដើម្បីបង្ហាញយើងអំពីអ្វីមួយដែលខ្ជះខ្ជាយពេល វេលា» (សាស្តា 1៖2) «ឥតប្រយោជន៍» (សាស្តា 1៖2) និង គ្មាន «ន័យអ្វីទាល់តែសោះ» (សាស្តា 1៖ 2)។ យើងមិនចង់បង្កើតការសន្និដ្ឋានខុសណាមួយអំពីមូលហេតុដែលនាំអោយលោកអ័ដាម និងនាង អេវ៉ាដាក់ឈ្មោះកូនប្រុសទី2របស់គាត់ថា អេបិលនោះឡើយ។ ទន្ទឹមគ្នានេះ ឈ្មោះនេះបានបង្ហាញយើង ថា លោកអ័ដាម និងនាងអេវ៉ាបានជឿថា លោកកាអ៊ីនគឺជាព្រះអង្គសង្គ្រោះដែលបានសន្យានោះឯង មិន មែនជាប្អូនប្រុសរបស់គាត់នោះឡើយ។

`តើ «ហេបិល (របស់ឥតប្រយោជន៍)» នៅក្នុងជីវិតនេះគឺជាអ្វីខ្លះ? បើដូច្នេះមែន តើភាពខ្ជះខ្ជាយ នៅក្នុងជីវិតនេះគឺជាអ្វីខ្លះ? តើហេតុអ្វីបានជាការដែលដឹងអំពីចម្លើយឆ្លើយទៅនឹងសំណួរនេះសំខាន់ម្ល៉េះ សម្រាប់យើង?`