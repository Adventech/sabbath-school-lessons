---
title:  ព្រះបានដាក់ទោសលោកកាអ៊ីន
date:  13/04/2022
---

`សូមអានខគម្ពីរលោកុប្បត្តិ 4៖9-16។ ព្រះបានសួរកាអ៊ីនថា «អេបិលប្អូនឯងនៅឯណា?» (លោកុប្បត្តិ 4៖9)។ តើហេតុអ្វីបានជាព្រះសួរសំណួរនេះទៅកាន់លោកកាអ៊ីនយ៉ាងដូច្នេះ? តើអំពើបាប របស់លោកកាអ៊ីន និងការដែលលោកក្លាយទៅជាជនវង្វេងផ្លូវ ដែលនឹង «ត្រូវសាត់ព្រាត់អណ្តែតទៅមក លើផែនដី» (លោកុប្បត្តិ 4៖12) មានទំនាក់ទំនងអ្វីនឹងគ្នាដែរ?`

ព្រះបានសួរសំណួរមួយទៅកាន់លោកកាអ៊ីនដែលអាចជួយអោយយើងនឹកចាំអំពីសំណួរដែល ព្រះបានសួរដល់លោកអ័ដាម បន្ទាប់ពីគាត់បានធ្វើបាបរួចយ៉ាងដូច្នេះថា៖ «ឯងនៅឯណា?» (លោកុប្បត្តិ 3៖9)។ សំណួរនេះអាចជួយអោយយើងមើលឃើញអំពីទំនាក់ទំនងរវាងអំពើបាបរបស់លោកអ័ដាម និង លោកកាអ៊ីន។ ដូច្នេះ យើងអាចមើលឃើញថា អំពើបាបរបស់លោកកាអ៊ីនបានកើតឡើង ដោយសារតែ អំពើបាបរបស់លោកអ័ដាម។

ប៉ុន្តែ លោកកាអ៊ីនខុសគ្នាពីលោកអ័ដាមជាច្រើនយ៉ាង។ គាត់បានបដិសេធមិនព្រមសារភាព អំពើបាបរបស់គាត់។ អ្វីដែលលើសពីនេះទៅទៀតនោះ គឺថា គាត់បានកុហកព្រះ។ លោកអ័ដាមមិនបាន ធ្វើដូច្នោះឡើយ។ មែនហើយ គាត់បានស្តីបន្ទោសអោយស្ត្រី។ ប៉ុន្តែ លោកអ័ដាមមិនបានកុហកព្រះអំពី កំហុសរបស់គាត់នោះឡើយ។ ចំណែកឯលោកកាអ៊ីនវិញ គាត់មិនត្រឹមតែកុហកព្រះនោះទេ។ គាត់ថែម ទាំងមិនគោរពព្រះទៀតផង។ ព្រះមិនចង់ខ្ជះខ្ជាយពេលវេលានៅក្នុងកិច្ចការរបស់ទ្រង់នោះឡើយ។ ម្ល៉ោះ ហើយ ទ្រង់បានសួរសំណួរទី3ទៅកាន់លោកកាអ៊ីនថា «ម្ដេចក៏អ្នកប្រព្រឹត្តដូច្នេះ?» (លោកុប្បត្តិ 4៖10, គខប)។ ព្រះមិនបានរង់ចាំចម្លើយរបស់គាត់ទៀតឡើយ។ ព្រះបានបង្ហាញលោកកាអ៊ីនថា ទ្រង់បាន ជ្រាបគ្រប់រឿងទាំងអស់។ ព្រះបានមានបន្ទូលទៅកាន់លោកកាអ៊ីនថា «សម្រែកឈាមប្អូនរបស់អ្នកបាន លាន់ឮពីដីឡើងមកដល់យើង» (លោកុប្បត្តិ 4៖10)។ ជាការពិតណាស់ ឈាមមិនអាចស្រែកបានឡើយ។ រូបស័ព្ទនេះអាចជួយអោយយើងមើលឃើញថា ព្រះបានជ្រាបអំពីអំពើឧក្រិដ្ឋកម្ម។ ទ្រង់ក៏នឹងដាក់ទោស លោកកាអ៊ីនចំពោះអំពើឧក្រិដ្ឋកម្មនេះដែរ។

`លោកកាអ៊ីនបានទូលទៅកាន់ព្រះថា «ទូលបង្គំក៏ត្រូវចេញឆ្ងាយពីព្រះភ័ក្ត្ររបស់ព្រះអង្គ [ទៅ]» (លោកុប្បត្តិ 4៖14, គខប)។ តើខនេះបានបង្ហាញយើងអំពីអ្វី?`

«ទូលបង្គំក៏ត្រូវចេញឆ្ងាយពីព្រះភ័ក្ត្ររបស់ព្រះអង្គ [ទៅ]» គឺជារូបស័ព្ទមួយ។ ពាក្យនេះបានបង្ហាញយើងអំពីទណ្ឌកម្មដែលលោកកាអ៊ីនត្រូវទទួល។ គាត់មិនអាច «នៅជិតព្រះ ឬនៅក្នុងស្រុក» បានត ទៅទៀតឡើយ (លោកុប្បត្តិ 4៖14, បកប្រែថ្មីពី ERV)។ លោកកាអ៊ីនបានទទួលទណ្ឌកម្មនេះ ដោយសារ តែគាត់បានសម្លាប់លោកអេបិល។ ឥឡូវនេះ ព្រះនឹងមិននៅក្បែរគាត់ទៀតឡើយ។ ម្ល៉ោះហើយ គាត់ក៏ មានសេចក្តីភ័យខ្លាចក្រែងអ្នកណាម្នាក់សម្លាប់គាត់ដែរ។ «បន្ទាប់មក ព្រះអម្ចាស់ដៅសញ្ញាសម្គាល់មួយ នៅលើលោកកាអ៊ីន ដូច្នេះ ពេលមាននរណាជួបគាត់ គេនឹងមិនប្រហារជីវិតគាត់ឡើយ» (លោកុប្បត្តិ 4៖15, គខប)។ តើ «សញ្ញា» នោះគឺជាអ្វី? យើងមិនបានដឹងឡើយ។ មិនថាសញ្ញានោះគឺជាអ្វីក៏ដោយ វា សុទ្ធតែបានបង្ហាញថា ព្រះបានបង្ហាញសេចក្តីមេត្តាដល់លោកកាអ៊ីន។

`តើអ្វីដែលអាច «ចេញឆ្ងាយពីព្រះភ័ក្ត្ររបស់ព្រះអង្គ» បាននោះ? គ្មានទេ មែនទេ? ទ្រង់ទត ឃើញគ្រប់រឿងទាំងអស់។ ទន្ទឹមគ្នានេះ យើងក៏អាចជ្រើសរើសបែរចេញពីទ្រង់បានដែរ។ តើវិធីសាស្ត្រតែមួយគត់ដែលអាចជួយអោយយើងគេចផុតពីការបែរចេញពីទ្រង់បាននោះ គឹជាអ្វី?`