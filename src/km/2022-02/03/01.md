---
title:  លោកកាអ៊ីន និងអំពើឧក្រិដ្ឋកម្មរបស់គាត់
date:  09/04/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 4៖1, 2; លោកុប្បត្តិ 4៖1-5; ហេព្រើរ 11៖4; យ៉ូហានទី1 3៖12; លោកុប្បត្តិ 4៖9-16; លោកុប្បត្តិ 4៖17-24។

> <p>ខចងចាំ</p>
> «បើឯងធ្វើល្អ តើមិនបានទឹកមុខរីករាយវិញទេឬអី បើឯងធ្វើមិនល្អ នោះមានតង្វាយលោះបាប ដេកនៅមាត់ទ្វារស្រាប់ហើយ ចិត្តវានឹងបណ្តោយតាមឯង ហើយឯងមានអំណាចលើវាដែរ» (លោកុប្បត្តិ 4៖7)។

តើយើងបានអានអំពីអ្វីខ្លះ នៅក្នុងបទគម្ពីរលោកុប្បត្តិ 4? ភាគច្រើនយើងបានអានអំពីមនុស្ស ដែលបានកើតមក និងស្លាប់ទៅវិញ។ ការកើត និងការស្លាប់ទាំងអស់នេះបានបង្ហាញយើងអំពីរបៀប ដែលសេចក្តីសន្យារបស់ព្រះនៅក្នុងបទគម្ពីរលោកុប្បត្តិ 3 បានចាប់ផ្តើមកើតឡើងដូចជាទ្រង់បានមាន បន្ទូលមែន។ ប្រសិនបើលោកអ្នកប្រៀបធៀបបទគម្ពីរលោកុប្បត្តិ 3 ជាមួយនឹងបទគម្ពីរលោកុប្បត្តិ 4 នោះ លោកអ្នកនឹងបានឃើញនូវគោលគំនិត និងពាក្យពេចន៍ដូចគ្នាជាច្រើន។ បទគម្ពីរទាំង2បាន ពិពណ៌នាអំពីអំពើបាប (លោកុប្បត្តិ 3៖6-8 សូមប្រៀបធៀបជាមួយនឹងខគម្ពីរលោកុប្បត្តិ 4៖8)។ បទគម្ពីរទាំង2បានពិពណ៌នាអំពីបណ្តាសាចេញមកពីដី (លោកុប្បត្តិ 3៖17; សូមប្រៀបធៀបជាមួយ ខគម្ពីរលោកុប្បត្តិ 4៖11)។ យើងក៏បានអានអំពីមនុស្សដែលត្រូវបានបណ្តេញចេញពីស្រុករបស់ពួក គេផងដែរ (លោកុប្បត្តិ 3៖24 សូមប្រៀបធៀបជាមួយនឹងខគម្ពីរលោកុប្បត្តិ 4៖12, 16)។

បន្ទាប់ពីលោកអ័ដាមបានចេញពីសួនច្បារអេដែនរួចមក គាត់បានក្លាយទៅជាឪពុកម្នាក់។កំណើតរបស់លោកកាអ៊ីនបានបំពេញលោកអ័ដាមដោយសេចក្តីសង្ឃឹម។ នាងអេវ៉ាបានជឿថា លោក កាអ៊ីនគឺជាព្រះអង្គសង្គ្រោះដែលបានសន្យានេះឯង (លោកុប្បត្តិ 3៖15)។

បន្ទាប់មក យើងបានរៀនអំពីអំពើឧក្រិដ្ឋកម្មរបស់លោកកាអ៊ីន។ ក្រោយមក យើងបានអាន អំពីអំពើឧក្រិដ្ឋកម្មរបស់លោកឡាមេក។ យើងក៏បានឃើញអំពីរបៀបដែលជីវិតរបស់មនុស្សលោកកាន់ តែខ្លីទៅៗផងដែរ។ យើងក៏បានអានអំពីរបៀបដែលអំពើអាក្រក់បានបំពេញផែនដីនេះផងដែរ។ រឿង ទាំងអស់នេះគឺជាផ្នែកមួយនៃបណ្តាសាដែលព្រះបានប្រកាសនៅក្នុងបទគម្ពីរលោកុប្បត្តិ 3។

មែនហើយ រឿងអាក្រក់ជាច្រើនបានកើតឡើងនៅក្នុងបទគម្ពីរលោកុប្បត្តិ 4។ ប៉ុន្តែ សេចក្តី សង្ឃឹមទាំងអស់សម្រាប់មនុស្សលោកមិនត្រូវបានបាត់បង់ឡើយ។