---
title:  ព្រះបានដាក់បណ្តាសាសត្វពស់
date:  06/04/2022
---

`«អញនឹងធ្វើឲ្យឯង ហើយនិងស្ត្រី គឺទាំងពូជឯង និងពូជនាងមានសេចក្តីខ្មាំងនឹងគ្នា ពូជនាង នឹងកិនក្បាលឯង ហើយឯងនឹងចឹកកែងជើងគេ» (លោកុប្បត្តិ 3៖15)។ តើព្រះអម្ចាស់កំពុងតែមានបន្ទូល យ៉ាងដូចម្តេច ទៅកាន់សត្វពស់? តើតម្រុយនៃសេចក្តីសង្ឃឹមអ្វីដែលយើងបានឃើញនៅក្នុងបណ្តាសានេះ?`

សត្វពស់បានចាប់ផ្តើមបង្កភាពរញេ៉រញ៉ៃទាំងមូលនៅក្នុងសួនច្បារអេដែន។ ម្ល៉ោះហើយ ព្រះបាន ចាប់ផ្តើមកិច្ចការរបស់ទ្រង់ជាមួយនឹងសត្វពស់មុនគេ។ តើលោកអ្នកបានឃើញដែរឬទេថា សត្វ ពស់គឺជា តួអង្គមួយគត់នៅក្នុងរឿងដែលបានដាក់បណ្តាសា?

ខគម្ពីរលោកុប្បត្តិ 3៖15 បានបង្ហាញយើងអំពីភាពបញ្ច្រាសនៃអ្វីដែលបានកើតឡើង នៅពេល ដែលព្រះបានបង្កើតផ្ទៃមេឃ និងផែនដី។ នៅពេលនោះ ព្រះបានបំពេញផ្ទៃមេឃ និងផែនដីជាមួយនឹង ជីវិត របស់ល្អៗ និងព្រះពរ។ ឥឡូវនេះ ព្រះបានជំនុំជម្រះសត្វពស់។ ការប្រកាសទាស់នឹងសត្វពស់បាននាំ ទៅរកសេចក្តីស្លាប់ សេចក្តីអាក្រក់ និងបណ្តាសាវិញ។ យើងបានឃើញរួចមកហើយថា ព្រះក៏រាប់បញ្ចូល សេចក្តីសន្យាមួយសម្រាប់យើងនៅក្នុងបណ្តាសារបស់ទ្រង់ទាស់នឹងសត្វពស់ផងដែរ។ បណ្តាសាគឺជាសារដ៏ពិសេសស្តីអំពីអនាគត គឺថា៖ ព្រះនឹងសង្គ្រោះមនុស្សលោក (លោកុប្បត្តិ 3៖15)។ តើលោកអ្នក ឃើញថា ព្រះបានប្រទានសេចក្តីសង្ឃឹមនេះដល់លោកអ័ដាម និងនាងអេវ៉ា មុនពេលដែលទ្រង់ជំនុំជម្រះ ពួកគេដែរឬទេ? មែនហើយ លោកអ័ដាម និងនាងអេវ៉ាបានធ្វើបាប។ មែនហើយ ពួកគេនឹងត្រូវឈឺចាប់ ដោយសារតែពួកគេបានធ្វើបាប។ មែនហើយ ពួកគេក៏នឹងត្រូវស្លាប់ផងដែរ។ ប៉ុន្តែ ព្រះបានប្រទានសេចក្តី សង្ឃឹមមួយដល់ពួកគេដែលថា ទ្រង់នឹងសង្គ្រោះពួកគេនៅគ្រាចុងក្រោយ។

សូមអានខគម្ពីរលោកុប្បត្តិ 3៖15 ជាមួយនឹងរ៉ូម 16៖2; ហេព្រើរ 2៖14 និងវិវរណៈ 12៖17។ តើខទាំងនេះបានបង្ហាញយើងយ៉ាងដូចម្តេចដែរ អំពីផែនការរបស់ព្រះក្នុងការសង្គ្រោះយើង និង សង្គ្រាមរវាងសេចក្តីល្អ និងសេចក្តីអាក្រក់នោះ?

តើលោកអ្នកឃើញអំពីរបៀបដែលខគម្ពីរលោកុប្បត្តិ 3៖15 និងវិវរណៈ 12៖17 បានបង្ហាញ យើងអំពីរូបស័ព្ទ និងគោលគំនិតដូចគ្នាដែរឬទេ? ចូរយើងក្រឡេកមើលពីរបៀបដែលផ្នែកនីមួយៗនៅក្នុង ខទាំងនេះត្រូវរូវគ្នា៖

| លោកុប្បត្តិ 3៖15| វិវរណៈ 12៖17 |
|---|---|
|ពស់ (សាតាំង)|នាគ|
|ខ្មាំង|ខឹង|
|ស្ត្រី (នៅក្នុងសួនច្បារអេដែន)|ស្ត្រី (នៅក្នុងទីរហោស្ថាន)|
|ពូជនាង|ពូជនាង|
|កិន/ចឹក|ច្បាំង|

សង្គ្រាមរវាងសត្វពស់ និងស្ត្រីនឹងបន្តរហូតដល់គ្រាចុងក្រោយ។ ព្រះបានសន្យាថា សាតាំង នឹងចាញ់សង្គ្រាមនេះ។ ដ្បិតព្រះយេស៊ូវនឹងកិនក្បាលពស់ (រិវរណៈ 20៖10)។

`ព្រះបានប្រទានសេចក្តីសង្ឃឹមមួយដល់យើងនៅក្នុងសួនច្បារអេដែន គឺជាកន្លែងដែលអំពើបាប និងសេចក្តីបានចាប់ផ្តើមឡើងនៅលើផែនដីនេះ។ តើហេតុអ្វីបានជាសេចក្តីពិតនៃព្រះគម្ពីរនេះអាចកំសាន្ត ចិត្តរបស់យើងបាន?`