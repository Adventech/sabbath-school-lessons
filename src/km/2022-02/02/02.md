---
title:  សត្វពស់
date:  03/04/2022
---

`តើពស់គឺជាអ្នកណា? តើពស់បានល្បួងនាងអេវ៉ាដោយរបៀបណា? សម្រាប់ចម្លើយ សូមអាន ខគម្ពីរលោកុប្បត្តិ 3៖1; កូរិនថូសទី2 11៖3 និងវិវរណៈ 12៖7-9។`

ខគម្ពីរលោកុប្បត្តិ 3៖1 បានចាប់ផ្តើមឡើងជាមួយនឹងពាក្យទាំងនេះថា៖ «ពស់»។ លោកម៉ូសេ បានប្រើពាក្យថា «ពស់» នៅខាងដើមប្រយោគ ដើម្បីអោយយើងផ្តោតអារម្មណ៍ទៅលើវា។ ពាក្យដំបូងនៃ ប្រយោគតែងតែមានសារៈសំខាន់ជានិច្ច។ ដូច្នេះ យើងអាចសង្កេតឃើញថា សត្វពស់នឹងមានផ្នែកដ៏សំខាន់ មួយនៅក្នុងសាច់រឿង។ ម៉្យាងទៀត លោកម៉ូសេបានសរសេរពាក្យថា «ពស់» ដើម្បីបង្ហាញយើងថា វាគឺ ជាតួអង្គម្នាក់ដែលយើងបានស្គាល់រួចទៅហើយ តែគាត់មិនបានប្រើពាក្យ «ពស់មួយក្បាល» នោះទេ។ ដូច្នេះ លោកម៉ូសេបានបង្ហាញយើងចេញពីពាក្យដំបូងគេនៃបទគម្ពីរលោកុប្បត្តិ 3 ថា ពស់គឺតួអង្គដ៏ពិត ប្រាកដមួយ មិនមែនជាតួអង្គប្រឌិតនោះទេ។

ព្រះគម្ពីរក៏បានបង្ហាញយើងនៅក្នុងកណ្ឌគម្ពីរផ្សេងទៀតថា ពស់គឺជាខ្មាំងសត្រូវរបស់ព្រះផង ដែរ (អេសាយ 27៖1)។ ព្រះគម្ពីរក៏បានហៅឈ្មោះវាថាជា «អារក្ស ឬសាតាំង» ផងដែរ (វិវរណៈ 12៖9)។ នៅក្នុងសម័យព្រះគម្ពីរ ពួកបណ្តាជនដែលរស់នៅផ្តុំទិសខាងកើតបានជឿថា សត្វពស់គឺជារូបស័ព្ទ មួយតំណាងអោយសេចក្តីអាក្រក់។

«សាតាំងមិនចង់អោយនាងអេវ៉ាដឹងអំពីផែនការរបស់វានោះទេ។ ម្ល៉ោះហើយ វាបានជ្រើសរើស លាក់បាំងអត្តសញ្ញាណរបស់វា។ វាបានលេចមកអោយនាងអេវ៉ាឃើញក្នុងសណ្ឋានជាសត្វពស់។ សត្វ ពស់គឺជាសត្វដ៏ល្អឥតខ្ចោះមួយសម្រាប់អោយសាតាំងល្បួងនាងអេវ៉ា។ សត្វពស់នៅពេលនោះគឺជាសត្វ ដ៏ឆ្លាត និងស្រស់ស្អាតជាងគេបំផុតនៅលើផែនដី។ សត្វពស់មានស្លាប។ នៅពេលដែលសត្វពស់បណ្តែត ខ្លួននៅតាមខ្យល់ វាបានបញ្ចេញពន្លឺដូចជាមាសដ៏ភ្លឺចិញ្ចាចដូច្នោះដែរ»។ ដកស្រង់ពី Ellen G. White, Patriarchs and Prophets, page 53, adapted។

សត្វពស់បានក្លែងធ្វើជាមិត្តភក្តិជាមួយនឹងព្រះ មិនមែនជាខ្មាំងសត្រូវរបស់ទ្រង់ឡើយ។ តើសត្វ ពស់អាចធ្វើដូច្នេះបានដោយរបៀបណា? វាអាចធ្វើដូច្នេះបានដោយនិយាយពាក្យពេចន៍របស់ព្រះទៅកាន់ ស្ត្រី។ វាបានធ្វើខ្លួន ហាក់ដូចជាវាគាំទ្រក្រឹត្យវិន័យរបស់ព្រះអ៊ីចឹង។ តាំងតែពីដើមមក យើងបានឃើញថា សាតាំងចូលចិត្តប្រើពាក្យពេចន៍របស់ព្រះ។ ក្រោយមកទៀត យើងក៏បានឃើញដែរថា សាតាំងបានដឹង ច្បាស់អំពីព្រះគម្ពីរ (ម៉ាថាយ 4៖6)។

តើលោកអ្នកឃើញដែរឬទេថា សាតាំងមិនបានជំទាស់ជាមួយនឹងនាងអេវ៉ាភ្លាមៗនោះទេ? ដំបូងឡើយ វាបានសួរសំណួរមួយទៅកាន់នាង។ សំណួរនោះបានល្បងនាងអេវ៉ាអោយគិតថា សត្វពស់ ក៏ជឿទៅលើសេចក្តីបង្គាប់របស់ព្រះអម្ចាស់ផងដែរ។ «តើព្រះមានបន្ទូល . . . . » (លោកុប្បត្តិ 3៖1)។ ប៉ុន្តែ សត្វពស់មិនបានជឿទៅលើព្រះនោះទេ។ ម្ល៉ោះហើយ យើងបានឃើញតាំងតែពីដើមមកថា សាតាំង ពោរពេញទៅដោយល្បិច និងឧបាយកលជាទីបំផុត។ មិនយូរប៉ុន្មាន យើងនឹងបានឃើញថា ការល្បួង របស់វាទទួលបានជោគជ័យផងដែរ។

`ប្រសិនបើសាតាំងអាចល្បួងនាងអេវ៉ានៅក្នុងសួនច្បារអេដែនដ៏ល្អឥតខ្ចោះបានទៅហើយ តើវា អាចល្បួងយើងដែលជាបាបជននៅលើផែនដីដ៏ខូចបង់មួយនេះខ្លាំងជាងប៉ុនណាដែរ? តើសេចក្តីសង្ឃឹម ដ៏ល្អបំផុតរបស់យើងប្រឆាំងទាស់នឹងសេចក្តីល្បួង ហើយនិងការកុហករបស់អារក្សនោះគឺជាអ្វីទៅ?`