---
title:  ផ្លែដែលបានហាមឃាត់
date:  04/04/2022
---

`សូមអានក្រឹត្យវិន័យរបស់ព្រះដល់លោកអ័ដាមនៅក្នុងខគម្ពីរលោកុប្បត្តិ 2៖16, 17។ សូម ប្រៀបធៀបក្រឹត្យវិន័យនេះជាមួយនឹងពាក្យដែលសត្វពស់បាននិយាយទៅកាន់ស្ត្រីនៅក្នុងខគម្ពីរលោកុប្បត្តិ 3៖1-6។ តើពាក្យពេចន៍របស់ព្រះខុសគ្នាពីពាក្យរបស់សត្វពស់យ៉ាងដូចម្តេចដែរ? តើចម្លើយរបស់លោក អ្នកបានបង្ហាញលោកអ្នកអំពីសេចក្តីពិតដ៏សំខាន់អ្វីខ្លះ?`

តើលោកអ្នកបានឃើញអំពីរបៀបដែលសត្វពស់បាននិយាយទៅកាន់ស្ត្រី (លោកុប្បត្តិ 3៖1-6) នូវចំណុចជាច្រើនដែលព្រះបានមានបន្ទូលទៅកាន់លោកអ័ដាមដែរឬទេ (លោកុប្បត្តិ 2៖16, 17)? សត្វពស់ចង់អោយនាងអេវ៉ាជឿថា វាបានជំនួសព្រះ និងដឹងរឿងច្រើនជាងទ្រង់ទៅទៀត។ ជាដំបូង វាបានសួរនូវសំណួរដ៏គ្មានកំហុសមួយទៅកាន់នាងអេវ៉ា។ ប៉ុន្តែ សត្វពស់បានសួរសំណួរនោះដោយលាក់ បាំង។ វាចង់អោយនាងអេវ៉ាយល់ច្រឡំ។ វាចង់អោយនាងជឿថា នាងមិនបានយល់អំពីអ្វីដែលព្រះចង់ មានន័យនោះទេ។ បន្ទាប់មក សាតាំងបានព្យាយាមធ្វើអោយនាងអេវ៉ាសង្ស័យទៅលើព្រះ។ ជាចុងក្រោយ សាតាំងបាននិយាយយ៉ាងក្លាហានថា ពាក្យពេចន៍របស់ព្រះមិនពិតនោះទេ។

សាតាំងបាននិយាយពាក្យកុហក2យ៉ាង។ ពាក្យកុហកទី1នោះគឺជាសេចក្តីស្លាប់។ រីឯពាក្យ កុហកទី2គឺជាសេចក្តីល្អ និងសេចក្តីអាក្រក់។ ព្រះបានបង្គាប់ដល់លោកអ័ដាមថា គាត់នឹងត្រូវស្លាប់ យ៉ាងពិតប្រាកដ កាលណាគាត់បរិភោគផ្លែដែលបានហាមឃាត់នោះ (លោកុប្បត្តិ 2៖17)។ ប៉ុន្តែ សាតាំង បានប្រាប់នាងអេវ៉ាថា នាងនឹងមិនស្លាប់ឡើយ (លោកុប្បត្តិ 3៖4)។ ព្រះបានហាមមិនអោយលោកអ័ដាម បរិភោគផ្លែនោះជាដាច់ខាត (លោកុប្បត្តិ 2៖17)។ ប៉ុន្តែ សាតាំងលើកទឹកចិត្តនាងអេវ៉ាអោយបរិភោគ ផ្លែនោះ ពីព្រោះផ្លែនោះនឹងធ្វើអោយនាងបានដូចជាព្រះ (លោកុប្បត្តិ 3៖5)។

នាងអេវ៉ាបានជឿសាតាំង។ នាងបានជឿការកុហករបស់វាដែលថា នាងនឹងរស់នៅជាអស់កល្ប ជានិច្ច កាលណានាងបរិភោគផ្លែនោះ។ គ្រាន់តែនាងអេវ៉ាមិនបានស្តាប់បង្គាប់ព្រះមួយរំពេចនោះ នាងបានបញ្ចេញអាកប្បកិរិយាហាក់ដូចជាព្រះបានសុគតបាត់ទៅហើយ។ អាក្រក់ជាងនេះទៅទៀតនោះ នាង បានបញ្ជេញអាកប្បកិរិយាហាក់ដូចជាខ្លួននាងគឺជាព្រះអ៊ីចឹង។ យើងអាចឃើញការផ្លាស់ប្តូរនេះនៅក្នុង អាកប្បកិរិយា នៅពេលដែលនាងអេវ៉ាបានសម្លឹងទៅឯផ្លែនោះ។ នាងអេវ៉ា «បានឃើញថា ផ្លែឈើនោះ បរិភោគបាន ក៏ជាទីគាប់ដល់ភ្នែក ហើយជាដើមដែលល្មមគួរនឹងចង់បាន» (លោកុប្បត្តិ 3៖6)។ ពាក្យទាំងនេះបានជួយអោយយើងនឹកចាំអំពីអ្វីដែលព្រះបានមានបន្ទូលនៅចុងថ្ងៃនីមួយៗ នៅពេលដែលទ្រង់ បានបង្កើតផ្ទៃមេឃ និងផែនដី។ ព្រះបានទតមើលអ្វីដែលទ្រង់បានបង្កើត ហើយទ្រង់ «ក៏យល់ថាជាល្អហើយ» (លោកុប្បត្តិ 1៖4)។

ក្នុងសម័យព្រះគម្ពីរ ពួកមេដឹកនាំនៃសាសនាអេស៊ីព្ទ និងសាសន៍ក្រេកបានទទួលយក និងបាន បង្រៀននូវការកុហកទាំង2យ៉ាងនេះរបស់សាតាំង។ មេដឹកនាំទាំងនេះបានបង្រៀនថា វិញ្ញាណនៃមនុស្ស លោកមិនស្លាប់នោះទេ ទោះបីរូបកាយបានស្លាប់ហើយក្តី។ ពួកមេដឹកនាំក៏បានបង្រៀនថា មនុស្សលោក អាចបានដូចជាព្រះផងដែរ។ គួរអោយសោកស្តាយណាស់ ការបង្រៀនខុសឆ្គងទាំងនេះបានក្លាយទៅ ជាផ្នែកមួយនៃសាសនាយូដា និងសាសនាគ្រីស្ទ។ សព្វថ្ងៃនេះ ពួកជំនុំជាច្រើននាក់បានជឿថា វិញ្ញាណ មិនស្លាប់នោះទេ ទោះបីរូបកាយបានស្លាប់ហើយក្តី។

`តើព្រះគម្ពីរបានបង្រៀនយើងថា មានអ្វីកើតឡើង នៅពេលដែលយើងស្លាប់ទៅ? តើសេចក្តីពិតនៃព្រះគម្ពីរនេះបានការពារយើងចេញពីការកុហករបស់សាតាំងដែលថា វិញ្ញាណរបស់យើងអាចរស់ ជារៀងរហូតដោយរបៀបណាដែរ?`