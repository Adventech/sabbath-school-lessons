---
title:  ការធ្លាក់ចុះទៅក្នុងអំពើបាប
date:  02/04/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 3៖1; កូរិនថូសទី2 11៖3; វិវរណៈ 12៖7-9; លោកុប្បត្តិ 2៖16, 17; លោកុប្បត្តិ 3៖7-13។

> <p>ខចងចាំ</p>
> «អញនឹងធ្វើឲ្យឯង ហើយនិងស្ត្រី គឺទាំងពូជឯង និងពូជនាងមានសេចក្តីខ្មាំងនឹងគ្នា ពូជនាង នឹងកិនក្បាលឯង ហើយឯងនឹងចឹកកែងជើងគេ» (លោកុប្បត្តិ 3៖15)។

ព្រះបានប្រទានអំណោយទានជាច្រើនដល់លោកអ័ដាម និងនាងអេវ៉ា។ រួមជាមួយអំណោយ ទានទាំងនេះ ព្រះក៏បានប្រទានបម្រាមមួយដល់ឪពុកម្តាយដើមរបស់យើងយ៉ាងដូច្នេះដែរថា៖ «ឯងនឹង ស៊ីផ្លែទាំងអស់ក្នុងសួនច្បារនេះបានតាមចិត្ត តែឯត្រង់ដើមដឹងខុសត្រូវ នោះមិនត្រូវឲ្យឯងស៊ីផលឡើយ ដ្បិតនៅថ្ងៃណាដែលឯងស៊ី នោះនឹងត្រូវស្លាប់ជាមិនខាន» (លោកុប្បត្តិ 2៖16,17)។ បម្រាមនេះបាន បង្ហាញយើងថា ព្រះមិនចង់អោយឪពុកម្តាយដើមរបស់យើងដឹងអ្វីមួយទាក់ទងសេចក្តីអាក្រក់នោះឡើយ។ ព្រះចង់អោយលោកអ័ដាម និងនាងអេវ៉ាដឹងត្រឹមតែសេចក្តីល្អតែប៉ុណ្ណោះ។

យើងអាចយល់បានថា មកពីហេតុអ្វី មែនទេ?

លោកអ័ដាម និងនាងអេវ៉ានឹងត្រូវស្លាប់ (លោកុប្បត្តិ 3៖19) ដោយសារតែពួកគេមិនបាន គោរពតាមសេចក្តីបង្គាប់មកពីព្រះ (លោកុប្បត្តិ 2៖17)។ ព្រះមិនអាចអនុញ្ញាតអោយលោកអ័ដាម និងនាងអេវ៉ាបរិភោគផ្លែនៃដើមជីវិតតទៅទៀតបានឡើយ។ កាលណាពួកគេបរិភោគផ្លែនៃដើមនេះ ពួកគេនឹងរស់នៅជារៀងរហូតក្នុងសភាពជាពួកបាបជន (លោកុប្បត្តិ 3៖22)។ ម្ល៉ោះហើយ ព្រះបាន បង្គាប់ដល់ឪពុកម្តាយដើមរបស់យើងថា ពួកគេត្រូវតែចេញពីសួនច្បារអេដែន (លោកុប្បត្តិ3៖24)។

ប៉ុន្តែ ព្រះបានបណ្តេញលោកអ័ដាម និងនាងអេវ៉ាអោយចេញទៅជាមួយនឹងសេចក្តីសន្យាមួយប្រកបដោយសេចក្តីសង្ឃឹម។ យើងអាចឃើញសេចក្តីសន្យានេះនៅក្នុងខគម្ពីរលោកុប្បត្តិ 3៖15។ខគម្ពីរលោកុប្បត្តិ 3៖15 គឺសេចក្តីសន្យាស្តីអំពីដំណឹងល្អដំបូងគេបង្អស់។ព្រះបានសន្យាថា នឹងប្រទាន ផ្លូវ មួយដល់យើងរាល់គ្នា ដើម្បីអោយយើងអាចគេចចេញពីទោសនៃអំពើបាប និងសេចក្តីស្លាប់។