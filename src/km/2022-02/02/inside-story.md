---
title:  ការអន់ឱនទោសនៅក្នុងគុក ភាគ1
date:  08/04/2022
---

ពួកអ្នកស្ម័គ្រចិត្តបានជ្រើសរើសក្រដាសដែលមានឈ្មោះអ្នកទោសដែលបានចុះឈ្មោះសិក្សាព្រះគម្ពីរនៅក្នុងគុក ប្រទេសអេស្ប៉ាញ។ ប៉ុន្តែ គ្មានអ្នកណាម្នាក់លូកយកក្រដាសឈ្មោះមួយនោះទាល់តែ សោះ។ លោកដាន់តេ ម៉ាវីន ហឺម៉ាន់ (Dante Marvin Herrmann) ដែលជាសិស្សម្នាក់នៅឯមហាវិទ្យាល័យ អាត់វេនទីស្ទសាហ្គាន់តូអាយុ36ឆ្នាំបានសួរថា «អត់មានអ្នកណាចង់ទៅសួរសុខទុក្ខបុរសម្នាក់នេះទេឬអី?» អ្នកស្ម័គ្រចិត្តម្នាក់បានឆ្លើយឡើងថា «គាត់តែងតែមើលងាយព្រះជានិច្ច»។ លោកដាន់តេបានអធិស្ឋាន ហើយមានអារម្មណ៍ថា មានសំឡេងតូចមួយបាននិយាយថា «ចូរទៅសួរសុខទុក្ខលោកម៉ាធា (Matias) ចុះ»។

អ្នកយាមគុកម្នាក់បាននាំលោកម៉ាធាដែលជាបុរសវ័យក្មេង និងកោរសក់ស្អាតបាតម្នាក់មកជួប លោកដាន់តេនៅក្នុងបន្ទប់ទទេស្អាតមួយដែលមានរបាំងការពារសុវត្ថិភាព។ លោកម៉ាធាមិនមានស្នាម សាក់ ឬទឹកមុខកាចសាហាវដូចជាឃាតករ និងអ្នកទោសដទៃទៀតដែលបានដាក់នៅក្នុងរបាំងការពារនោះឡើយ។ លោកដាន់តេបាននិយាយទៅកាន់គាត់ថា «ប្អូនមើលទៅមិនដូចជាអ្នកទោសដទៃទៀតឡើយ»។ ម៉ាធាបានសើច រួចនិយាយថា «អ្នកមិនដឹងថា ខ្ញុំជាអ្នកណាទេ»។ លោកដាន់តេបាននិយាយ ទៀតថា «ខ្ញុំមិនខ្វល់ថា ប្អូនជាអ្នកណា ឬបានធ្វើអ្វីនោះទេ ពីព្រោះយើងទាំងអស់គ្នាសុទ្ធតែមានកំហុសរៀងៗ ខ្លួននៅក្នុងជីវិតរបស់យើង ហើយយើងក៏មិនអាចផ្លាស់ប្តូរអតីតកាលបានដែរ»។ លោកម៉ាធាបានខិតទៅ ជិតនឹងលោកដាន់តេ។ គាត់បានឃើញស្នាមសាក់ពណ៌ខៀវព័ទ្ធជំុវិញដៃ និងស្នាមចោះត្រចៀកខាងឆ្វេង របស់គាត់។ ម៉ាធាបានសួរថា «តើអ្នកមកពីពួកជំនុំសេវេនដេយអាត់វេនទីស្ទ មែនទេ? អ្នកមើលទៅមិន ដូចជាពួកអាត់វេនទីស្ទដទៃទៀតសោះ។

លោកដាន់តេបានតបទៅវិញថា «ព្រះបានផ្លាស់ប្តូរយើងម្នាក់ៗ»។ ពេលនោះ គាត់បានរៀបរាប់អំពីរបៀបដែលគាត់បានលក់ព្រលឹងរបស់គាត់ទៅអោយអារក្សនៅអាយុ17ឆ្នាំ គាត់បានចូលក្រុម បងធំនៅតាមដងផ្លូវ និងបានធ្វើជាអ្នកលក់ថ្នាំញៀន មុនពេលដែលគាត់បានរកឃើញសេចក្តីស្រឡាញ់ របស់ព្រះនៅក្នុងព្រះគម្ពីរ និងក្លាយមកជាអាត់វេនទីស្ទ។ នៅពេលដែលគាត់រៀបរាប់ចប់ វេលាសម្រាប់ថ្នាក់ព្រះគម្ពីរក៏ផុតផងដែរ។ លោកម៉ាធាបានសួរថា «តើលោកគ្រូអាចមកសួរសុខទុក្ខខ្ញុំម្តងទៀតបានទេ? ពីព្រោះខ្ញុំចង់រៀនអំពីព្រះដ៏អាថ៌កំបាំងនេះដែលលោកគ្រូបានប្រាប់ខ្ញុំ។ ខ្ញុំមិនដែលធ្លាប់ឮអំពីព្រះប្រកប ដោយសេចក្តីស្រឡាញ់ពីមុនមកនោះទេ។ ខ្ញុំធ្លាប់តែឮអំពីព្រះពោរពេញទៅដោយកំហឹង និងចូលចិត្តថ្កោល ទោសគេ»។

លោកដាន់តេបានសន្យាថា នឹងត្រឡប់មកវិញនៅថ្ងៃសប្បាតហ៍បន្ទាប់ទៀត។ ពេលត្រឡប់ ទៅឯមហាវិទ្យាល័យវិញ លោកដាន់តេបានប្រាប់លោកគ្រូម្នាក់អំពីលោកម៉ាធា។ លោកគ្រូបានសួរទៅ គាត់ថា «តើអ្នកដឹងថា ម៉ាធាជាអ្នកណាទេ?»។ នៅពេលដែលលោកដាន់តេងក់ក្បាល លោកគ្រូម្នាក់នោះ បានណែនាំគាត់អោយស្រាវជ្រាវរកព័ត៌មានអនឡាញមួយទាក់ទងនឹងលោកម៉ាធានេះ។ ការស្រាវជ្រាវ អនឡាញបានជំរុញអោយលោកដាន់តេអធិស្ឋានថា «ឱព្រះអង្គអើយ នេះគឺជារឿងដ៏ធ្ងន់ធ្ងរមួយ តើហេតុអ្វី បានជាទ្រង់ចាត់ទូលបង្គំទៅឯអ្នកទោសម្នាក់នេះយ៉ាងដូច្នេះ?»។ គាត់ក៏ មានអារម្មណ៍ថា មានសំឡេងតូចមួយតបគាត់វិញដែរថា «ឱដាន់តេអើយ ខ្ញុំបានប្រទានព្រះគុណដល់អ្នក ដោយសារតែខ្ញុំបានអត់ឱនទោសអោយ អ្នកហើយ ដូច្នេះ ខ្ញុំក៏អាចអត់ឱនទោសអោយគាត់បានដែរ»។