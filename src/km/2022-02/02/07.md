---
title:  ការសិក្សាបន្ថែម
date:  08/04/2022
---

សូមប្រៀបធៀបដើមជីវិតទៅនឹងដើមដឹងខុសត្រូវ។ ដើមឈើទាំង2នេះស្ថិតនៅចំ កណ្តាលសួរច្បារអេដែន (លោកុប្បត្តិ 2៖9)។ នៅពេលដែលមនុស្សលោកដំបូងបានបរិភោគផ្លែដែលបានហាមឃាត់រួចមក ព្រះលែងអនុញ្ញាតអោយពួកគេបរិភោគផ្លែពីដើមជីវិតតទៅទៀតបានឡើយ។ សេចក្តី ពិតនៃព្រះគម្ពីរបានបង្រៀនយើងនូវក្បួនច្បាប់ដ៏សំខាន់មួយ គឺថា៖ ជម្រើសខាងឯវិញ្ញាណរបស់យើងមាន ទំនាក់ទំនងទៅនឹងសុខភាព និងរូបកាយរបស់យើង។ ជម្រើសទាំងនេះអាចធ្វើអោយរឹងមាំ ឬចុះខ្សោយ បាន។ ជម្រើសទាំងនេះអាចនាំយើងទៅរកជីវិត ឬសេចក្តីស្លាប់បាន។ ស្តេចសាឡូម៉ូនបានយល់អំពីទំនាក់ ទំនងនេះយ៉ាងច្បាស់។ នេះគឺជាមូលហេតុដែលនាំអោយទ្រង់មានបន្ទូលប្រាប់បុត្រារបស់ទ្រង់យ៉ាងដូច្នេះ ថា៖ «កូនអើយ កុំឲ្យភ្លេចឱវាទអញឡើយ គួរឲ្យចិត្តឯងកាន់តាមបណ្តាំរបស់អញទាំងប៉ុន្មាន ដ្បិតសេចក្តី ទាំងនោះនឹងបន្ថែមឲ្យឯងបានថ្ងៃវែង និងអាយុយឺនយូរ ព្រមទាំងសេចក្តីសុខផង» (សុភាសិត 3៖1, 2)។ ក្រុងយេរូសាឡិមថ្មីក៏បានបង្ហាញយើងអំពីទំនាក់ទំនងនេះផងដែរ រវាងជម្រើសខាងឯវិញ្ញាណ និងសុខភាព របស់យើង។ យើងនឹងឃើញតែដើមជីវិតមួយគត់នៅក្នុងក្រុងដ៏បរិសុទ្ធនោះ (វិវរណៈ 22៖2)។

«នៅពេលដែលព្រះបង្កើតនាងអេវ៉ា ទ្រង់មិនបានបង្កើតអោយនាងអន់ជាង ឬប្រសើរជាង បុរសនោះទេ។ នាងអេវ៉ាត្រូវគ្នានឹងលោកអ័ដាមគ្រប់យ៉ាង។ ព្រះមិនបានរៀបចំផែនការអោយប្តីប្រពន្ធដ៏បរិសុទ្ធមួយគូនេះមានចំណាប់អារម្មណ៍ខុសពីគ្នានោះទេ។ ទន្ទឹមគ្នានេះ ព្រះបានបង្កើតពួកគេមកអោយ ចេះគិត និងធ្វើកិច្ចការដោយខ្លួនគេផ្ទាល់។ ប៉ុន្តែ នាងអេវ៉ាបានធ្វើបាប។ ដោយសារតែនាងបានធ្វើបាបមុនគេនេះហើយ បានជាព្រះមានបន្ទូលប្រាប់នាងថា លោកអ័ដាមនឹងធ្វើជាអ្នកគ្រប់គ្រងនៅក្នុងអាពាហ៍-ពិពាហ៍របស់ពួកគេ។ ព្រះបានមានបន្ទូលប្រាប់នាងអេវ៉ាថា នាងត្រូវតែគោរពប្តីរបស់នាង។ ទណ្ឌកម្មនេះ គឺជាផ្នែកមួយនៃបណ្តាសាដែលបណ្តាលមកពីអំពើបាប។ បណ្តាសាបានធ្វើអោយជីវិតរបស់ស្ត្រីជួបនឹង ការលំបាកគ្រប់សព្វបែបយ៉ាង។ ជីវិតរបស់នាងតែងតែមានអារម្មណ៍ថា មានបន្ទុកដ៏ធ្ងន់មួយជានិច្ច។ បុរស បានបញ្ចេញអាកប្បកិរិយាដូចគេជាស្តេចដ៏មានអំណាចមួយអង្គដូច្នេះដែរ រីឯស្ត្រីវិញគឺជាអ្នកបម្រើរបស់គេទៅវិញ។ ដកស្រង់ពី Ellen G. White, Testimonies for the Church, volume 3, page 484, adapted។

**សំណួរពិភាក្សា**

`1. ព្រះបានយាងមកសួរសំណួរដល់លោកអ័ដាម។ ព្រះចង់អោយសំណួរទាំងនោះជួយអោយលោកអ័ដាម មើលឃើញកំហុសរបស់គាត់។ ព្រះក៏បានសួរសំណួរ ដើម្បីជួយអោយលោកអ័ដាមបែរចេញពីអំពើបាប របស់គាត់ផងដែរ។ ព្រះក៏បានប្រើផែនការដដែលនេះនៅក្នុងរឿងនៃព្រះគម្ពីរដទៃទៀតផងដែរ។ យើងបាន ឃើញព្រះសួរសំណួរនៅក្នុងរឿងរបស់លោកកាអ៊ីន (លោកុប្បត្តិ 4៖9, 10) រឿងនៃទឹកជំនន់ (លោកុប្បត្តិ 6៖5-8) រឿងនៃប៉មបាបិល (លោកុប្បត្តិ 11៖5) និងរឿងនៃក្រុងសូដុំម និងក្រុងកូម៉ូរ៉ា (លោកុប្បត្តិ 18៖21)។ រឿងទាំងអស់នេះបានបង្ហាញយើងអំពីកិច្ចការនាពេលអនាគតដែលព្រះត្រូវធ្វើ នៅពេលដែលទ្រង់ ជំនុំជម្រះផែនដីនៅក្នុងសម័យចុងក្រោយ។ តើលោកអ្នកបានឃើញកិច្ចការដ៏ពិសេសរបស់ព្រះក្នុងនាមជា ចៅក្រមរបស់យើងនៅក្នុងរឿងទាំងនេះដោយរបៀបណាដែរ?`

`2. តើហេតុអ្វីបានជានាងអេវ៉ាគិតថា នាងនឹងទទួលបានចំណេះដឹង ប្រសិនបើនាងបរិភោគផ្លែពីដើមដឹង ខុសត្រូវនោះ? តើយើងអាចជៀសវាងពីការធ្វើកំហុសដូចគ្នានេះនៅក្នុងជីវិតរបស់យើងដោយរបៀបណា?`