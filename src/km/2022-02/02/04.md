---
title:  ការលាក់ខ្លួនចេញពីព្រះ
date:  05/04/2022
---

`ក្នុងខគម្ពីរលោកុប្បត្តិ 3៖7-13 យើងបានអានអំពីអ្វីដែលបានកើតឡើង បន្ទាប់ពីលោកអ័ដាម និងនាងអេវ៉ាបានធ្វើបាបរួចមក។ តើហេតុអ្វីបានជាលោកអ័ដាម និងនាងអេវ៉ាលាក់ខ្លួនចេញពីព្រះយ៉ាង ដូច្នេះ? តើហេតុអ្វីបានជាព្រះសួរសំណួរថា «ឯងនៅឯណា» ទៅលោកអ័ដាមយ៉ាងដូច្នេះ? (លោកុប្បត្តិ 3៖9)។ តើលោកអ័ដាម និងនាងអេវ៉ាបានដោះសាយ៉ាងដូចម្តេចខ្លះ ចំពោះអំពើបាបរបស់ពួកគេ?`

នៅពេលដែលព្រះបង្កើតលោកអ័ដាម និងនាងអេវ៉ានោះ ព្រះបានហ៊ុំព័ទ្ធរូបកាយរបស់ពួក គេនៅក្នុងពន្លឺដែលដូចជាអាវមួយយ៉ាងដូច្នោះដែរ។ អាវនៃពន្លឺនេះបានបង្ហាញសិរីល្អរបស់ព្រះ (សូម អានខគម្ពីរទំនុកដំកើង 8៖5; សូមប្រៀបធៀបជាមួយនឹងខគម្ពីរទំនុកដំកើង 104៖1, 2)។ បន្ទាប់ពី លោកអ័ដាម និងនាងអេវ៉ាបានធ្វើបាបរួចមក អាវពន្លឺរបស់ពួកគេបានរលាយបាត់ទៅ។ ប្តីប្រពន្ធមួយ គូនេះមិនមែនជារូបដ៏ល្អឥតខ្ចោះរបស់ព្រះ និងសេចក្តីស្រឡាញ់របស់ទ្រង់តទៅទៀតឡើយ។ ពួកគេ បានដឹងថា ពួកគេនៅអាក្រាត។ ពួកគេ «ក៏យកស្លឹកល្វាមកក្លាស់ធ្វើជាប្រដាប់ប៉ឹង» (លោកុប្បត្តិ 3៖7)។ តើលោកអ្នកបានឃើញពាក្យសរសេរថា «ក្លាស់» ដែរឬទេ? កិរិយាស័ព្ទនេះអាចសរសេរថា «បង្កើត» ក៏ បានដែរ។ រហូតមកដល់ពេលនេះ យើងឃើញពាក្យថា «បង្កើត» បានភ្ជាប់ជាមួយនឹងព្រះតែប៉ុណ្ណោះ (សូមអានខគម្ពីរលោកុប្បតិ្ត 1៖7, 16, 25)។ លោកម៉ូសេចង់អោយយើងមើលឃើញថា លោកអ័ដាម និងនាងអេវ៉ាបានព្យាយាមគ្របបាំងអំពើបាបរបស់ពួកគេ នៅពេលដែលពួកគេបាន «បង្កើត» សំលៀកបំពាក់ផ្ទាល់ខ្លួនរបស់ពួកគេ។ លោកអ័ដាម និងនាងអេវ៉ាបានគិតថា ទង្វើល្អរបស់ពួកគេអាចសង្គ្រោះពួក គេបាន។ ប៉ុន្តែ ព្រះបានបណ្តាលអោយលោកប៉ុលបកស្រាយថា យើងមិនអាចសង្គ្រោះខ្លួនយើងបាននោះឡើយ (កាឡាទី 2៖16)។ ព្រះបានសួរលោកអ័ដាមថា «ឯងនៅឯណា?» (លោកុប្បត្តិ 3៖9)។ តើព្រះសួរសំណួរនេះ ដោយសារតែទ្រង់មិនបានដឹងថា លោកអ័ដាមនៅទីណាឬ? ជាការពិតណាស់ ព្រះបានសួរសំណួរនេះ ដើម្បីជួយអោយលោកអ័ដាម និងនាងអេវ៉ាបានយល់អំពីកំហុសរបស់ពួកគេ។ ព្រះចង់អោយពួកគេបែរចេញពីអំពើបាប។ ព្រះបានធ្វើកិច្ចការ ដើម្បីសង្គ្រោះមនុស្សលោក នៅពេល ដែលពួកគេបានធ្វើបាបភ្លាមៗ។

រឿងនេះបានបង្ហាញយើងអំពីពេលវេលាមួយ នៅពេលដែលព្រះនឹងជំនុំជម្រះរាស្ត្ររបស់ទ្រង់ នៅសម័យចុងក្រោយ។ ដំបូងឡើយ ព្រះបានសួរសំណួរ (លោកុប្បត្តិ 3៖9)។ បន្ទាប់មក ព្រះបានប្រកាស អំពីការដាក់ទោស (លោកុប្បត្តិ 3៖14-19) ដើម្បីអោយលោកអ័ដាម និងនាងអេវ៉ាបែរត្រឡប់មកឯទ្រង់ វិញ។ ពេលនោះ ព្រះនឹងអាចសង្គ្រោះពួកគេបាន (លោកុប្បត្តិ 3៖15)។ យើងអាចឃើញគោលគំនិតនៅក្នុងព្រះគម្ពីរ។

ជាដំបូង លោកអ័ដាម និងនាងអេវ៉ាបានធ្វើអ្វីដែលពួកបាបជនបានធ្វើ នៅពេលដែលពួកគេ មានកំហុស។ ពួកគេបានបន្ទោសអ្នកដទៃ។ នាងអេវ៉ាបាននាំលោកអ័ដាមអោយធ្វើបាប។ ដូច្នេះ លោក អ័ដាមបានស្តីបន្ទោសនាងអេវ៉ា) លោកុប្បត្តិ 3៖12)។ លោកអ័ដាមក៏បានស្តីបន្ទោសព្រះ ដោយសារតែ ទ្រង់បានប្រទានស្ត្រីដល់គាត់ផងដែរ។ នាងអេវ៉ាបានស្តីបណ្តោសសត្វពស់។ «ពស់វាមកល្បួងបញ្ឆោត ខ្ញុំម្ចាស់» (លោកុប្បត្តិ 3៖13)។ ពាក្យសរសេរថា «ល្បួង» ប្រែមកពីពាក្យថា «ណាស្សា (Nasha)» ជា ភាសាហេព្រើរ។ «ណាស្សា បានបង្ហាញយើងថា សត្វពស់បានព្យាយាមផ្តល់សេចក្តីសង្ឃឹមក្លែងក្លាយមួយ ដល់នាងអេវ៉ា»។ សត្វពស់ចង់អោយនាងអេវ៉ាជឿថា នាងកំពុងតែធ្វើអ្វីដែលត្រឹមត្រូវ (ពង្សាវតារក្សត្រទី2 19៖10; អេសាយ 37៖10; យេរេមា 49៖16)។

`តើលោកអ្នកបានស្តីបន្ទោសអ្នកដទៃចំពោះកំហុសដែលលោកអ្នកបានធ្វើដែរឬទេ? តើហេតុអ្វី ការដែលធ្លាក់ចូលទៅក្នុងអន្ទាក់គឺជារឿងដ៏ងាយស្រួលមួយយ៉ាងដូច្នេះ?`