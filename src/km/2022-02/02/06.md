---
title:  ផែនការរបស់ព្រះសម្រាប់មនុស្សលោក
date:  07/04/2022
---

`តើមានអ្វីកើតឡើងចំពោះលោកអ័ដាម និងនាងអេវ៉ា ដោយសារតែអំពើបាបរបស់ពួកគេ? សម្រាប់ចម្លើយ សូមអានខគម្ពីរលោកុប្បត្តិ 3៖15-24។`

ព្រះបានដាក់ទណ្ឌកម្មមួយដល់សត្វពស់ដែលដូចគ្នាទៅនឹងបណ្តាសាមួយយ៉ាងដូច្នេះដែរ (លោកុប្បត្តិ 3៖14)។ ប៉ុន្តែ ព្រះបានដាក់ទណ្ឌកម្មខុសគ្នាមួយដល់បុរស និងស្ត្រី។ ទណ្ឌកម្មរបស់ពួក គេមិនមែនជាបណ្តាសានោះទេ។ ព្រះបានមានបន្ទូលតាមរយៈលោកម៉ូសេថា «បណ្តាសា» តែម្តងទៀត ប៉ុណ្ណោះនៅក្នុងកណ្ឌគម្ពីរលោកុប្បត្តិ ដើម្បីបង្ហាញយើងថា ព្រះដាក់បណ្តាសាដល់ «ដី» (លោកុប្បត្តិ 3៖17)។ ព្រះមានផែនការដ៏ប្រសើរសម្រាប់បុរស និងស្ត្រីជាងផែនការដែលទ្រង់មានសម្រាប់សត្វពស់ទៅទៀត។ ព្រះ បានផ្តល់សេចក្តីសង្ឃឹមដល់លោកអ័ដាម និងនាងអេវ៉ាដែលទ្រង់មិនបានផ្តល់ដល់សត្វ ពស់។

ស្ត្រីបានធ្វើបាប ដោយសារតែទំនាក់ទំនងរបស់នាងជាមួយនឹងសត្វពស់។ ដូច្នេះ ព្រះដាក់ ទណ្ឌកម្មដល់ស្ត្រីភ្ជាប់ទៅនឹងបណ្តាសាដែលព្រះបានដាក់ទៅលើសត្វពស់។ នេះគឺជាមូលហេតុដែល សារដ៏ពិសេសស្តីអំពីស្ត្រីនៅក្នុងខគម្ពីរលោកុប្បត្តិ 3៖16 បានបង្ហាញយើងនូវសារដ៏ពិសេសស្តីអំពី ព្រះអង្គសង្គ្រោះនៅក្នុងខគម្ពីរលោកុប្បត្តិ 3៖15។ ទំនាក់ទំនងនេះអាចជួយអោយយើងមើលឃើញថា អ្វីៗគ្រប់យ៉ាង ដែលព្រះបានមានបន្ទូលអំពីស្ត្រីនោះ គឺជាផ្នែកមួយនៃផែនការនាពេលអនាគតរបស់ទ្រង់ក្នុងការសង្គ្រោះមនុស្សលោក (សូមប្រៀបធៀបជាមួយខគម្ពីរធីម៉ូថេទី1 2៖14, 15)។

បុរសបានធ្វើបាប ដោយសារតែគាត់បានស្តាប់បង្គាប់ស្ត្រីជាជាងស្តាប់បង្គាប់ព្រះ។ ដូច្នេះ ព្រះ បានដាក់ទោសបុរសតាមរយៈការដាក់បណ្តាសាទៅលើដី ពីព្រោះទ្រង់បានបង្កើតលោកអ័ដាមចេញពីដី មក (លោកុប្បត្តិ 3៖17)។ ឥឡូវនេះ បុរសបានត្រូវតែប្រឹងប្រែងធ្វើការអស់មួយជីវិតរបស់គាត់ (លោកុប្បត្តិ 3៖17-19)។ បន្ទាប់មក គាត់នឹងត្រឡប់ទៅជាដីវិញ នៅពេលដែលស្លាប់ទៅ (លោកុប្បត្តិ 3៖19)។ សេចក្តីស្លាប់មិនមែនជាផ្នែកមួយនៃផែនការរបស់ព្រះសម្រាប់មនុស្សលោកនោះឡើយ។

ស្ត្រីគឺជារូបស័ព្ទតំណាងអោយជីវិត និងសេចក្តីអាណិតអាសូរ (លោកុប្បត្តិ 3៖20)។ បុត្រាមួយនឹងត្រូវបានប្រសូតមកតាមរយៈស្ត្រីម្នាក់ពីពូជអំបូររបស់នាងអេវ៉ានាពេលអនាគត។ បុត្រានេះនឹង ក្លាយមកជាព្រះអង្គសង្គ្រោះនៃផែនដីទាំងមូល។ ទ្រង់នឹងសង្គ្រោះមនុស្សលោកចេញពីបណ្តាសានៃអំពើ បាប និងសេចក្តីស្លាប់។

ព្រះចង់បានតែសេចក្តីល្អសម្រាប់លោកអ័ដាម និងនាងអេវ៉ាប៉ុណ្ណោះ តែទ្រង់មិនចង់បានសេចក្តី អាក្រក់ឡើយ។ លោកអ័ដាម និងនាងអេវ៉ាគ្មានហេតុផលត្រូវសង្ស័យចំពោះសេចក្តីស្រឡាញ់របស់ព្រះ ឬព្រះបន្ទូលដែលទ្រង់បានមានបន្ទូលដល់ពួកគេនោះឡើយ។ ប៉ុន្តែ ឥឡូវនេះ លោកអ័ដាម និងនាងអេវ៉ា បានស្គាល់សេចក្តីអាក្រក់ហើយ។ ដូច្នេះ ព្រះនឹងធ្វើអ្វីៗគ្រប់យ៉ាង ដើម្បីសង្គ្រោះពួកគេចេញពីអំពើបាប។ យើងបានឃើញសេចក្តីពិតនៃព្រះគម្ពីរនេះនៅក្នុងទណ្ឌកម្មដែលព្រះបានដាក់អោយអ័ដាម និងនាងអេវ៉ា។ ទណ្ឌកម្មទាំងនេះបានបង្ហាញយើងអំពីសេចក្តីសង្ឃឹមដែលព្រះប្រទានដល់ឪពុកម្តាយដើមរបស់យើង និងដល់យើងរាល់គ្នា។

`យើងតែងតែគិតថា «ចំណេះដឹង» ល្អជានិច្ច មែនទេ? តើហេតុអ្វីបានជាចំណេះដឹងមិនល្អគ្រប់ ពេលនោះទេ ដូចដែលអំពើបាបរបស់លោកអ័ដាម និងនាងអេវ៉ាដែលបានបង្ហាញយើងនោះ? តើរឿងអ្វី ខ្លះ ដែលយើងមិនគួរដឹងនោះ?`