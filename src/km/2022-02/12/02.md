---
title:  ភាពជោគជ័យរបស់លោកយ៉ូសែប
date:  12/06/2022
---

លោកយ៉ូសែបបានឃើញថា សុបិននិម្មិតរបស់លោកផារ៉ោន ដែលជាស្តេចនៃស្រុកអេស៊ីព្ទបានបង្ហាញអំពីអ្វីដែលព្រះ «រៀបនឹងធ្វើ» (លោកុប្បត្តិ 41៖28)។ លោកយ៉ូសែបបានចាប់ផ្តើមអនុវត្តភ្លាម។ គាត់បានចែករំលែកអំពីផែនការនៃការអនុវត្តដ៏ឈ្លាសវៃមួយជាមួយនឹងស្តេច។ គាត់បានប្រាប់ ស្តេចផារ៉ោនអំពីអ្វីដែលគាត់ត្រូវធ្វើ ដើម្បីសង្គ្រោះរាស្ត្ររបស់គាត់។

`តើព្រះមានចំណែកអ្វីនៅក្នុងភាពជោគជ័យរបស់លោកយ៉ូសែប? សូមអានខគម្ពីរលោកុប្បត្តិ 41៖37-57 សម្រាប់ចម្លើយ។`

ស្តេចផារ៉ោនបានសូមអោយលោកយ៉ូសែបដោះស្រាយបញ្ហាអំណត់នេះ។ តើហេតុអ្វីបានជា ស្តេចសម្រេចយ៉ាងដូច្នេះ? នោះគឺដោយសារតែលោកយ៉ូសែបបានផ្តល់ដំបូន្មានដ៏ល្អមួយសម្រាប់ទ្រង់។ ព្រះគម្ពីរបានបង្ហាញប្រាប់យើងថា ស្តេចផារ៉ោនបានសព្វព្រះហឫទ័យ «នឹងពាក្យរបស់លោកយ៉ូសែប» (លោកុប្បត្តិ 41៖37, គខប)។ ពួកមហាតលិករបស់ស្តេចផារ៉ោនក៏មានអារម្មណ៍យ៉ាងដូច្នោះដែរ។ ស្តេចផារ៉ោនបានទតឃើញ «ព្រះវិញ្ញាណរបស់ព្រះ» សណ្ឋិតនឹងលោកយ៉ូសែប (លោកុប្បត្តិ 41៖38)។ លោកយ៉ូសែបស័ក្តិសមនឹងធ្វើកិច្ចការនេះជាទីបំផុត ដោយសារតែគាត់មានដំរិះ និងមានប្រាជ្ញាឈ្លាសវៃ (លោកុប្បត្តិ 41៖39)។ ជាការពិតណាស់ យើងបានឃើញថា ព្រះបានប្រទានព្រះប្រាជ្ញាញ្ញាណរបស់ ទ្រង់ដល់លោកយ៉ូសែប (សូមអានខគម្ពីរលោកុប្បត្តិ 41៖33; សូមប្រៀបធៀបជាមួយនឹងខគម្ពីរពង្សាវ- តារក្សត្រីទី1 3៖12)។

ដូច្នេះ ស្តេចផារ៉ោនបានតែងតាំងលោកយ៉ូសែបអោយធ្វើជាមេដឹកនាំនៃស្រុកអេស៊ីព្ទ។ នៅពេលដែលយើងក្រឡេកមើលប្រវត្តិសាស្ត្រនៃសាសន៍អេស៊ីព្ទនៅពេលនោះ យើងក៏បានឃើញដែរថា ពួកស្តេចផារ៉ោនបានជ្រើសរើសពួកសាសន៍ដទៃអោយធ្វើជាមេដឹកនាំនៅក្នុងស្រុកអេស៊ីព្ទផងដែរ។ 7ឆ្នាំ ក្រោយគឺជាពេលវេលាដ៏សម្បូរបែប។ លោកយ៉ូសែបបានប្រមូលស្រូវយ៉ាងសន្ធឹករហូតដល់មិនអាចបាន (លោកុប្បត្តិ 41៖49)។ ទីសំគាល់នេះបានបង្ហាញយើងថា ព្រះបានធ្វើការអស្ចារ្យមួយនៅក្នុងស្រុកអេស៊ីព្ទ។ ជាការពិតណាស់ យើងចាត់ទុកពេលវេលានៃភាពសម្បូរហូរហៀរនេះថា ជាព្រះពរមកពីព្រះ បាន (លោកុប្បត្តិ 41៖47-49)។ ព្រះក៏បានប្រទានពរផ្ទាល់ខ្លួនដល់លោកយ៉ូសែបនៅពេលនេះផងដែរ។ លោកយ៉ូសែបមានកូនប្រុស2នាក់គឺ៖ លោកម៉ាន៉ាសេ និងលោកអេប្រាអិម។ ឈ្មោះដែលលោក យ៉ូសែបបានដាក់អោយកូនប្រុសរបស់គាត់នោះបានបង្ហាញយើងអំពីបទពិសោធន៍ដែលលោកយ៉ូសែបមានជាមួយនឹងព្រះ។ ព្រះបានផ្លាស់ប្តូរការឈឺចាប់របស់លោកយ៉ូសែបអោយទៅជាសេចក្តីអំណរវិញ ដូចដែលឈ្មោះនៃកូនប្រុសរបស់គាត់យ៉ាងដូច្នោះដែរ។ ឈ្មោះអេប្រាអិមបានបង្ហាញយើងថា ព្រះបានកែប្រែភាពឈឺចាប់របស់លោកយ៉ូសែបអោយទៅជាភាពជោគជ័យវិញ។ ឈ្មោះទាំងនេះគឺជាគំរូដ៏អស្ចារ្យ មួយនៃអំណាចរបស់ព្រះ។ ឈ្មោះទាំងនេះបានបង្ហាញយើងថា ព្រះបានកែប្រែរឿងអាក្រក់អោយទៅជា រឿងល្អវិញ។

`តើជីវិតរបស់យើងអាចបង្ហាញអ្នកដទៃអំពីព្រះដោយរបៀបណាខ្លះ?`