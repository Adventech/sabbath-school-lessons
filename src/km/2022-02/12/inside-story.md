---
title:  ខ្ញុំនឹងទៅ!
date:  17/06/2022
---

ព័ត៌មានអំពីសោកនាដកម្មនៃការចាក់សម្លាប់អ្នកស្ម័គ្រចិត្តអាមេរិក នាងគារស្ទេន អេលីសាបែត វ៉ូហ្គូត (Kirsten Elisabeth Wocott) នៅក្នុងអំឡុងពេលនៃការដើរកំសាន្តនាពេលព្រឹកនៅលើកោះយ៉ាប់ (Yab) ជុំវិញបរិវេណនៃសាកលវិទ្យាល័យអាត់វេនទីស្ទខាងត្បូង ដែលជាកន្លែងសិក្សារបស់នាង។ សាកល វិទ្យាល័យនៅក្នុងទីក្រុងខលលីចដាល (Collegedale) រដ្ឋថេនេស៊ី (Tennesse) បានបញ្ជូនពួកនិស្សិត ស្ម័គ្រចិត្តជាច្រើនឆ្នាំមកហើយ ឥឡូវនេះ ពួកនិស្សិតទាំងនោះត្រូវបានបំបែកគ្នាចេញទៅ។

បន្ទាប់ពីនិស្សិតឆ្នាំទី3ផ្នែកខាងអប់រំត្រូវបានសម្លាប់ដោយជនស្រវឹងស្រាម្នាក់នៅក្នុងឆ្នាំ2009 រួចមក និស្សិតខ្លះបាននិយាយថា «កន្លែងហ្នឹងគ្រោះថ្នាក់ណាស់ យើងមិនទៅទីហ្នឹងឡើយ»។ និស្សិតដទៃ ទៀតបាននឹកចាំអំពីប្រសាសន៍របស់លោកធឺរធូលាន (Tertullian) ដែលជាអ្នកដឹកនាំនៃពួកជំនុំគ្រីស្ទាន ជំនាន់ដើម ដកស្រង់ពីសៀវភៅមហាវិវាទយ៉ាងដូច្នេះថា៖ ឯងកាន់តែបំផ្លាញយើងប៉ុន្មានណានោះ យើង កាន់តែលូតលាស់ឡើងប៉ុណ្ណឹងដែរ ដ្បិតឈាមនៃពួកគ្រីស្ទានគឺជាគ្រាប់ពូជ» (ទំព័រ 41)។

និស្សិតទាំងនោះបាននិយាយថា «យើងនឹងទៅ យើងនឹងគោរពសេចក្តីរបស់នាងគារស្ទេន»។ ការជជែកវែកញែកបានដក់ជាប់នៅក្នុងចិត្តរបស់លោកវីនស្តុន ក្រហ្វដ សិស្សទេវវិទ្យាម្នាក់ដែលមានអាយុ 33ឆ្នាំ ខណៈពេលដែលគាត់កំពុងតែដើរឆ្លងកាត់ជំុវិញបរិវេណសាលានៅពេលល្ងាចថ្ងៃសប្បាតហ៍មួយ។ គាត់បានច្រឡំដៃបើកទ្វារខុស ចូលទៅក្នុងព្រឹត្តិការណ៍មួយនៃសម្រាប់ពួកនិស្សិតស្ម័គ្រចិត្ត ដោយមិនដឹង ខ្លួន។ គាត់មិនបានដឹងអំពីព្រឹត្តការណ៍នោះឡើយ ប៉ុន្តែ ដោយសារតែគាត់ចូលទៅក្នុងបន្ទប់នោះហើយ គាត់ក៏សម្រចចិត្តទៅអង្គុយនៅលើកៅអីទៅ។ ស្ត្រីម្នាក់នៅលើកៅអីបាននិយាយអំពីការត្រូវការអ្នកស័្មគ្រចិត្តយ៉ាងចាំបាច់ជាទីបំផុត ដើម្បីបង្រៀនភាសាអង់គ្លេសនៅក្នុងអតីតសហភាពសូវៀត។ នាងបាននិយាយ ថា «ប្រសិនបើពួកគេរកមិនបានអ្នកណាម្នាក់នោះទេ ពួកគេនឹងបញ្ឈប់កម្មវិធីជាមិនខាន»។

ការនោះបានប៉ះពាល់ចិត្តរបស់លោកវីនស្តុនជាខ្លាំង។ គាត់មិនមានគម្រោងសម្រាក1ឆ្នាំនោះ ឡើយ ប៉ុន្តែ គាត់បានគិតថា ខ្ញុំនឹងគោរពដល់សេចក្តីជំនឿរបស់នាងគារស្ទេន ខ្ញុំនឹងទៅ។ គាត់បានដាក់ ពាក្យស្នើសុំ ហើយបានទទួលការអញ្ជើញអោយបង្រៀននៅក្នុងទីក្រុងម៉ូស្គូនៃប្រទេសរុស្ស៊ី។ លោកវីនស្តុន បានអានអំពីប្រទេសនេះយ៉ាងយកចិត្តទុកដាក់ ខណៈពេលដែលគាត់បានទទួលឯកសារជាលំដាប់ ព្រម ទាំងបានរៃអង្គាសថវិកា ដើម្បីទិញសំបុត្រយន្តហោះថែមទៀត។ 12ថ្ងៃមុនការមកដល់របស់គាត់នៅថ្ងៃ ទី10 ខែមេសា ឆ្នាំ2010នោះ ពួកភារវកបំផ្ទុះគ្រាប់បែកភ្លោះ2នាក់បានសម្លាប់មនុស្ស40នាក់នៅក្នុងរថភ្លើងក្រោមដីនៃទីក្រុងម៉ូស្គូ។ គាត់បានងឿងឆ្ងល់នៅក្នុងចិត្តរបស់គាត់ថា តើខ្ញុំចុះឈ្មោះទៅទីហ្នឹង ដើម្បីអ្វីទៅ?។

នៅពេលនោះ គាត់បានគិតអំពីលោកប៉ុល ដែលត្រូវគេវាយដំ និងបំបោះបង់ចោលអោយស្លាប់ ជាច្រើនដង។ លោកប៉ុលមិនមែនជាជនកំសាកនោះឡើយ។ លោកវីនស្តុនបាននឹកចាំអំពីខគម្ពីរវិវរណៈ 21៖8 ដែលបានសំដែងថា ជនកំសាកមិនអាចទទួលជីវិតអស់កល្បបានឡើយ។ គាត់ក៏បាននឹកឃើញ អំពីរបៀបដែលគាត់បានជំពប់ខ្លួនដើរចូលទៅក្នុងកម្មវិធីរបស់ពួកនិស្សិតស្ម័គ្រចិត្តដោយចៃដន្យផងដែរ។ គាត់ក៏បាននឹកចាំអំពីនាងគារស្ទេនផងដែរ។ គាត់បានគិតថា គ្រាប់បែក មិនអាចបំភ័យខ្ញុំបានឡើយ ពីព្រោះព្រះទ្រង់បានត្រាស់ហៅខ្ញុំអោយចេញ ទៅបម្រើ ដូច្នេះ ខ្ញុំនឹងទៅ។ លោកវីនស្តុនបានទៅទីនោះ។ 10ឆ្នាំក្រោយ មក គាត់គ្មានការសោកស្តាយអ្វីឡើយ។ គាត់កាន់តែជិតស្និទ្ធនឹងព្រះគ្រីស្ទ ហើយឥទ្ធិពលដែលគាត់មានចំពោះពួកសិស្សរបស់គាត់វិញនោះ នឹងត្រូវ គេចងចាំជារៀងដរាបតទៅ។ 1ឆ្នាំនៃការស្ម័គ្រចិត្តធ្វើជាបេសកជនបាន ផ្លាស់ប្តូរជីវិតរបស់គាត់ទាំងស្រុង។