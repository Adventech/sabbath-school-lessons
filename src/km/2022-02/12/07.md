---
title:  ការសិក្សាបន្ថែម
date:  17/06/2022
---

សូមអាន Ellen G. White, “Joseph in Egypt,” pages 213-223; “Joseph and His Brothers,” pages 224-232 in Patriarchs and Prophets។

«ពួកកូនប្រុសរបស់លោកយ៉ាកុបបានស្នាក់នៅក្នុងគុកអស់រយៈពេល3ថ្ងៃ។ 3ថ្ងៃនេះបានធ្វើ អោយចិត្តរបស់ពួកគេសោកសៅជាខ្លាំង។ ពួកគេបានគិតអំពីកំហុសដែលពួកគេបានធ្វើកន្លងមក។ លើស ពីនេះទៅទៀតនោះ ពួកគេក៏បានគិតអំពីកំហុសដែលពួកគេបានធ្វើខុសចំពោះលោកយ៉ូសែបផងដែរ។ ពួកគេបានប្រព្រឹត្តយ៉ាងឃោរឃៅចំពោះគាត់។ ពួកគេបានគិតថា ពួកគេនឹងទទួលទោសពីបទនៃអ្នកស៊ើបការណ៍ជាមិនខាន។ ប្រសិនបើពួកគេគ្មានភ័ស្តុតាងបង្ហាញថា ពួកគេស្អាតស្អំនោះទេ ពួកគេនឹងត្រូវ ស្លាប់ជាមិនខាន។ ឬមួយ ពួកគេក៏នឹងអាចក្លាយទៅជាទាសករក៏ថាបាន . . . . ដូចដែលពួកគេបានលក់ លោកយ៉ូសែបទុកជាទាសករយ៉ាងដូច្នោះដែរ។ ឥឡូវនេះ ពួកគេក៏បានភ័យព្រួយខ្លាចក្រែងព្រះនឹងដាក់ ទោសពួកគេអោយក្លាយទៅជាទាសករផងដែរ។ លោកយ៉ូសែបបានដឹងថា ឪពុក និងក្រុមគ្រួសារនៃពួក បងៗរបស់គាត់ប្រហែលជាខ្វះស្បៀងមែន។ ហើយលោកយ៉ូសែបក៏បានដឹងថា ពួកបងៗរបស់គាត់ពិត ជាមានការសោកស្តាយចំពោះទង្វើដែលពួកគេបានធ្វើមកកាន់គាត់ផងដែរ។ លោកយ៉ូសែបក៏បានឃើញ ទៀតថា ពួកគេមិនបានធ្វើបាបលោកបេនយ៉ាមីនដូចដែលពួកគេបានធ្វើមកលើគាត់នោះដែរ»។ ដកស្រង់ ពី Ellen G. White, Spiritual Gifts, book 3, pages, 155, 156, adapted។

«លោកយ៉ូសែបសប្បាយចិត្តជាខ្លាំង។ គាត់បានដាក់ការសាកល្បងមួយដល់ពួកបងៗរបស់គាត់ ហើយពួកគេក៏បានជាប់នូវការសាកល្បងនោះផងដែរ។ ឥឡូវនេះ លោកយ៉ូសែបមានភ័ស្តុតាង បញ្ជាក់ថា ពួកបងៗរបស់គាត់ពិតជាមានការសោកស្តាយចំពោះអំពើបាបរបស់ពួកគេពិតមែន»។ ដកស្រង់ ពី Ellen G. White, Spiritual Gifts, book 3, page 156, adapted។

**សំណួរពិភាក្សា**

`1. តើយ៉ាងណាទៅវិញ ប្រសិនបើអ្វីៗគ្រប់យ៉ាងមិនបានដំណើរការល្អនៅក្នុងរឿងរបស់លោកយ៉ូសែប និងពួកបងៗរបស់គាត់វិញនោះ? តើលោកយ៉ូសែបនឹងនៅតែល្អ និងសប្បុរសចំពោះពួកបងៗរបស់គាត់ដែរឬទេ ប្រសិនបើពួកគេមិនមានអារម្មណ៍សោកស្តាយចំពោះទង្វើដែលពួកគេបានធ្វើមកលើគាត់នោះ? 2. តើលោកយ៉ូសែបបានបង្ហាញយើងអំពីព្រះយេស៊ូវ និងកិច្ចការរបស់ទ្រង់ដោយរបៀបណា?`

`3. លោកយ៉ូសែបបានផ្តល់ការសាកល្បងជាច្រើនដងដល់ពួកបងៗរបស់គាត់។ តើព្រះបានប្រទានការ សាកល្បងដល់យើងដោយរបៀបណាដែរ?`

`4. ជាច្រើនឆ្នាំបានកន្លងផុតទៅ ចាប់ពីពេលដែលពួកបងៗបានលក់លោកយ៉ូសែបទុកជាទាសកររួចមក។ ក្រោយមក ពួកបងៗបានមើលឃើញកំហុសដែលពួកគេបានធ្វើចំពោះលោកយ៉ូសែប។ តើទោសកំហុស របស់ពួកគេបានបង្រៀនយើងថា វាអាក្រក់ប៉ុនណានោះយ៉ាងដូចម្តេចដែរ? ជាការពិតណាស់ យើងត្រូវ តែទទួលយកការអត់ឱនទោសដែលព្រះបានប្រទានដល់យើង។ ទន្ទឹមគ្នានេះ តើហេតុអ្វីបានជាយើងត្រូវ តែរៀនអត់ឱនទោសអោយខ្លួនឯងដែរនោះ?`