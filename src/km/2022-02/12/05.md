---
title:  ពែងប្រាក់
date:  15/06/2022
---

`សូមអានរឿងនៅក្នុងបទគម្ពីរលោកុប្បត្តិ 44 អំពីពែងប្រាក់របស់លោកយ៉ូសែប។ តើហេតុអ្វី បានជាលោកយ៉ូសែបសូមអោយមេការរបស់គាត់ដាក់ពែងប្រាក់នៅក្នុងបាវរបស់លោកបេនយ៉ាមីនយ៉ាង ដូច្នេះ?`

កាលពីមុន លោកយ៉ូសែបបានបង្គាប់អោយមេការរបស់គាត់ដាក់ចំណីអាហារនៅក្នុងបាវនៃពួកបងៗរបស់គាត់។ ប៉ុន្តែ លើកនេះ លោកយ៉ូសែបចេញសេចក្តីបង្គាប់ដ៏ចម្លែកមួយបន្ថែមទៀត។ គាត់ បានបង្គាប់អោយមេការរបស់គាត់ដាក់ពែងប្រាក់ដ៏ពិសេសរបស់គាត់នៅក្នុងបាវរបស់លោកបេនយ៉ាមីន។

នៅពេលដែលបានឃើញពែងប្រាក់នោះហើយ ពួកបងៗត្រូវតែត្រឡប់ទៅជួបនឹងលោកយ៉ូសែប នៅឯស្រុកអេស៊ីព្ទ។ កាលនៅក្នុងពិធីជប់លៀង លោកបេនយ៉ាមីនគឺជាភ្ញៀវកិត្តិយសដ៏ពិសេសម្នាក់។ ប៉ុន្តែ ឥឡូវនេះ គាត់ត្រូវបានគេចោទប្រកាន់ថា ជាអ្នកលួចពែងប្រាក់ដ៏មានតម្លៃទៅវិញ។ គាត់ប្រាកដជាត្រូវ ចាប់ដាក់គុកជាមិនខាន។

ពែងប្រាក់គឹជាពែងមួយដ៏ពិសេស។ ពួកសាសន៍អេស៊ីព្ទបានជឿថា ពែងពិសេសនេះបានផ្តល់ អំណាចដល់ម្ចាស់របស់វាអោយបានដឹងអំពីអាថ៌កំបាំងនៃមនុស្សទាំងពួង។ លោកយ៉ូសែប «មិនបានប្រាប់ អ្នកណាម្នាក់ថា គាត់មានអំណាចដ៏ពិសេសនេះឡើយ។ ប៉ុន្តែ គាត់សុខចិត្តអោយពួកបងៗរបស់គាត់ជឿ ថា គាត់អាចដឹងអំពីអាថ៌កំបាំងនៃជីរិតរបស់អ្នកដទៃទៅវិញ»។ ដកស្រង់ពី Ellen G. White, Patriarchs and Propehets, page 229, adapted។

លោកយ៉ូសែបបានប្រើពែង «វេទមន្ត» ដើម្បីជួយអោយពួកបងៗរបស់គាត់បានដឹងថា ព្រះបាន ទតឃើញនៅក្នុងចិត្តរបស់ពួកគេ។ ពួកគេមានកំហុសនៅក្នុងការធ្វើបាបទាស់នឹងព្រះ ដោយសារតែអ្វីដែលពួកគេបានធ្វើចំពោះលោកយ៉ូសែបកាលពីមុនមក។ យើងក៏មានអារម្មណ៍យ៉ាងដូច្នេះដែរ។ នេះគឺជាមូលហេតុដែលលោកយូដាបានប្រាប់ពួកបងប្អូនរបស់គាត់ថា ព្រះបានឃើញសេចក្តីទុច្ចរិតរបស់ពួកគេ ហើយ (លោកុប្បត្តិ 44៖16)។ ម៉្យាងទៀត ពែងក៏ជាការសាកល្បងមួយផងដែរ។ លោកយ៉ូសែបចង់ឃើញ ថា ពួកបងៗនឹងធ្វើយ៉ាងដូចម្តេច នៅពេលដែលពួកគេបានឃើញលោកបេនយ៉ាមីនត្រូវបានគេដាក់ទោស ដោយសារតែ «ការលួចយក» ពែងនេះ។

ពួកបងៗមានអារម្មណ៍សោកសៅ និងវិប្បដិសារីជាខ្លាំង។ ពួកគេទាំងអស់គ្នាមានអារម្មណ៍ឈឺ ចាប់ទាំងអស់គ្នា ដោយបានគិតអំពីអ្វីដែលនឹងត្រូវកើតឡើងចំពោះលោកបេនយ៉ាមីននោះ។ ពួកបងៗ មានការព្រួយបារម្ភខ្លាចលោកបេនយ៉ាមីនត្រូវបាត់បង់ទៅ ដូចជាលោកយ៉ូសែបយ៉ាងដូច្នោះដែរ។ នៅ ពេលនោះ លោកបេនយ៉ាមីនក៏នឹងក្លាយទៅជាទាសករម្នាក់នៅក្នុងស្រុកអេស៊ីព្ទ ដូចជាលោកយ៉ូសែប យ៉ាងដូច្នោះដែរ។ ម្ល៉ោះហើយ លោកយូដាបានសូមលោកយ៉ូសែបធ្វើជាទាសករជំនួសលោកបេនយ៉ាមីន វិញ ដើម្បីអោយលោកបេនយ៉ាមីនអាចឡើងទៅវិញជាមួយពួកបងៗដទៃទៀត (លោកុប្បត្តិ 44៖33)។ សាច់រឿងនៅត្រង់នេះក៏បានជួយអោយយើងនឹកចាំអំពីចៀមឈ្មោលដែលត្រូវបានសម្លាប់ ដើម្បីអោយលោក អ៊ីសាកបានរួចជីវិតផងដែរ (សូមប្រៀបធៀបជាមួយនឹងខគម្ពីរលោកុប្បត្តិ 22៖13)។ លោកយូដាបាន លះបង់ខ្លួនគាត់ទុកជាយញ្ញបូជាជំនួសវិញ។ គាត់នឹងទទួលខុសត្រូវចំពោះ «សេចក្តីអាក្រក់» ទាំងអស់ ដែលបានកើតឡើង។ នៅពេលនោះ គាត់ក៏អាចសង្គ្រោះឪពុករបស់គាត់ចេញពីទុក្ខព្រួយនៃការបាត់បង់ លោកបេនយ៉ាមីនបានដែរ (លោកុប្បត្តិ 44៖34)។

តើការលះបង់របស់លោកយូដាបានបង្ហាញយើងអំពីកិច្ចការរបស់ព្រះយេស៊ូវក្នុងនាមជាអ្នកជំនួសរបស់យើងនៅលើឈើឆ្កាងនោះដោយរបៀបណាដែរ? (សូមអានខគម្ពីររ៉ូម 5៖8)