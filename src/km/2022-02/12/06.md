---
title:  «ខ្ញុំនេះជាយ៉ូសែប ជាប្អូនអ្នករាល់គ្នា»
date:  16/06/2022
---

`សូមអានរឿងនៅក្នុងបទគម្ពីរលោកុប្បត្តិ 45។ តើយើងបានឃើញមេរៀននៃសេចក្តីស្រឡាញ់ សេចក្តីជំនឿ និងសេចក្តីសង្ឃឹមអ្វីខ្លះ នៅក្នុងរឿងនេះ?`

នៅពេលដែលលោកយូដាបានប្រាប់លោកយ៉ូសែបអំពី «សេចក្តីអាក្រក់» ដែលនឹងត្រូវកើត ឡើងចំពោះ «អាវី (avi)» ដែលជាភាសាហេព្រើរប្រែមកថា «ឪពុករបស់ខ្ញុំ» នោះ តើលោកអ្នកឃើញមាន អ្វីកើតឡើងបន្ទាប់ទៀត (លោកុប្បត្តិ 44៖34)? គឺនៅពេលដែលលោកយ៉ូសែបបាន «បន្លឺវាចា» ឡើង (លោកុប្បត្តិ 45៖1)។ នៅពេលនោះ គាត់បាន «ថ្លែងឲ្យពួកបងប្អូនស្គាល់ខ្លួន» (លោកុប្បត្តិ 45៖1)។ អ្នកប្រាជ្ញខាងឯព្រះគម្ពីរតែងតែប្រើពាក្យទាំងនេះ ដើម្បីជួយអោយយើងមើលឃើញ នៅពេលដែលព្រះ បានបង្ហាញអង្គទ្រង់ដល់រាស្ត្ររបស់ទ្រង់ (និក្ខមនំ 6៖3; អេសេគាល 20៖9)។ ដូច្នេះ យើងអាចមើល ឃើញថា ព្រះក៏បានបង្ហាញអង្គទ្រង់នៅក្នុងសាច់រឿងត្រង់នេះផងដែរ។ ឥឡូវនេះ ពួកបងៗទាំងអស់គ្នា បានឃើញថា ព្រះអម្ចាស់គឺជាអ្នកគ្រប់គ្រងអ្វីៗទាំងអស់ ទោះបីជាពួកគេបានសាងកំហុសកាលពីមុនក៏ ដោយ។

ពួកបងៗរបស់លោកយ៉ូសែបសឹងតែមិនជឿទៅលើអ្វីដែលពួកគេបានឮ និងបានឃើញនោះ ឡើយ។ ម្ល៉ោះហើយ លោកយ៉ូសែបត្រូវតែនិយាយម្តងទៀតថា៖ «ខ្ញុំហ្នឹងហើយជាយ៉ូសែបប្អូនរបស់បងៗ» (លោកុប្បត្តិ 45៖4, គខប)។ លោកយ៉ូសែបត្រូវតែប្រាប់ពួកគេបន្ថែមទៀតថា «បងៗបានលក់ឲ្យគេនាំយកមកស្រុកអេស៊ីព្ទនេះ» (លោកុប្បត្តិ 45៖4, គខប)។ ទាល់តែគាត់និយាយបែបនេះ ទើបពួកបងៗ ជឿទៅលើពាក្យសម្តីរបស់គាត់។

លោកយ៉ូសែបបានប្រកាសថា៖ «ព្រះទេតើ ដែលទ្រង់ចាត់ខ្ញុំមក» កាន់ស្រុកអេស៊ីព្ទនេះមុន (លោកុប្បត្តិ 45៖5)។ ពាក្យទាំងនេះបានជួយអោយពួកបងៗមើលឃើញចំណុច2យ៉ាង។ ចំណុច ទី1 លោកយ៉ូសែបពុំមានអារម្មណ៍មិនល្អចំពោះពួកបងៗរបស់គាត់នៅក្នុងចិត្តរបស់គាត់នោះឡើយ។ ចំណុចទី2 ពាក្យទាំងនេះបានបង្ហាញយើងអំពីសេចក្តីជំនឿរបស់លោកយ៉ូសែប ក៏ដូចជាសេចក្តីសង្ឃឹម របស់គាត់ផងដែរ។ អ្វីដែលពួកបងៗបានធ្វើចំពោះលោកយ៉ូសែបនោះសំខាន់ជាទីបំផុត។ ព្រះបានអនុ-

ញ្ញាតអោយរឿងអាក្រក់នេះកើតមានឡើង ដើម្បីអោយលោកយ៉ូសែបអាចសង្គ្រោះក្រុមគ្រួសាររបស់លោក យ៉ាកុប ព្រមទាំងកូនចៅជំនាន់ក្រោយរបស់ពួកគេផងដែរ (លោកុប្បត្តិ 45៖7)។

លោកយ៉ូសែបបានប្រាប់អោយពួកបងៗរបស់គាត់ឡើងទៅឯឪពុករបស់គាត់ដើម្បីអញ្ជើញគាត់មកកាន់ស្រុកអេស៊ីព្ទវិញ។ លោកយ៉ូសែបបានប្រាប់ពួកបងៗរបស់គាត់អំពីកន្លែងដែលពួកគេនឹងត្រូវស្នាក់នៅ គឺថា ពួកគេនឹងត្រូវមករស់នៅលើទឹកដីហ្គោសិនវិញ។ ទឹកដីហ្គោសិនមានភាពល្បីល្បាញ នៅពេលនោះ ដោយសារតែវាលស្មៅដ៏សម្បូរបែបរបស់វា។ លោកយ៉ូសែបបានប្រាប់ពួកបងៗរបស់គាត់ ថា ទឹកដីហ្គោសិនគឺជាកន្លែងដ៏ល្អបំផុតនៅក្នុងស្រុកអេស៊ីព្ទ (លោកុប្បត្តិ 45៖18, 20)។ លោកយ៉ូសែប បានអោយរទេះសេះដល់ពួកបងៗត្រឡប់ទៅទៅផ្ទះរបស់ពួកគេវិញ។ រទេះសេះទាំងនេះនឹងជាភ័ស្តុតាង ជួយអោយលោកយ៉ាកុបមើលឃើញថា ពួកកូនៗរបស់គាត់មិនបានកុហកអំពីបទពិសោធន៍របស់ពួកគេ នៅឯស្រុកអេស៊ីព្ទនោះឡើយ (លោកុប្បត្តិ 45៖27)។ នៅពេលដែលលោកយ៉ាកុបបានឃើញរទេះសេះ ទាំងនេះ គាត់បានជឿថា លោកយ៉ូសែបពិតជានៅមានជីវិតនៅឡើយមែន។ បន្ទាប់មក លោកយ៉ាកុបបាន ភ្ញាក់ខ្លួនឡើងវិញ (សូមប្រៀបធៀបជាមួយនឹងខគម្ពីរលោកុប្បត្តិ 37៖35; លោកុប្បត្តិ 44៖29)។

ឥឡូវនេះ អ្វីៗគ្រប់យ៉ាងបានល្អប្រសើរវិញហើយ។ កូនប្រុសទាំង12នាក់របស់លោកយ៉ាកុប សុទ្ធតែនៅរស់ទាំងអស់។ លោកយ៉ាកុបត្រូវបានគេហៅថាជា «អ៊ីស្រាអែល» ម្តងទៀត (លោកុប្បត្តិ 45៖28)។ រឿងនេះបានបង្ហាញយើងអំពីព្រះគុណរបស់ព្រះតាមវិធីដ៏អស្ចារ្យមួយ។