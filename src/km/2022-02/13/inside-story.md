---
title:  ការអធិស្ឋានរយៈពេល10ឆ្នាំ
date:  24/06/2022
---

លោកវីនស្តុន ក្រវហ្វត ដែលជាអ្នកស័្មគ្រចិត្តបង្រៀនភាសាអង់គ្លេសជនជាតិអាមេរិកម្នាក់នៅឯទីក្រុងមូស្គូ បានអញ្ជើញសិស្សរុស្ស៊ីរបស់គាត់ម្នាក់ទៅឯព្រះវិហារសេវេនដេយអាត់វេនទីស្ទនៅ ថ្ងៃសប្បាតហ៍មួយ។ លោកសាស្សាដែលជាសិស្សហាក់ដូចជាមិនរំភើបចិត្តចំពោះបទពិសោធន៍នៃការ ថ្វាយបង្គំនោះទាល់តែសោះ។ គាត់បានធំឡើងនៅក្នុងគ្រួសារមិនមែនជាគ្រីស្ទាន ម្ល៉ោះហើយ គាត់មាន អារម្មណ៍ហាក់ដូចជាធុញទ្រាន់ណាស់។ លោកវីនស្តុនមានអារម្មណ៍សោកស្តាយជាខ្លាំង។ គាត់បានគិត នៅក្នុងចិត្តថា «ខ្ញុំលែងហៅ គាត់មកទៀតហើយ ព្រោះមើលទៅគាត់ហាក់ដូចជាមិនសប្បាយចិត្តទាល់ តែសោះ»។ នៅពេលនោះ គាត់បានចាប់ផ្តើមអធិស្ឋាន។ គាត់បានអធិស្ឋានសូមអោយព្រះពាល់ចិត្ត លោកសាស្សា។

ជាច្រើនខែបានកន្លងផុតទៅ លោកវីនស្តុន និងលោកសាស្សាបានក្លាយមកជាមិត្តភក្តិនឹងគ្នា។ ក្នុងអំឡុងពេលវិស្សមកាល លោកសាស្សាបានអញ្ជើញលោកវីនស្តុនធ្វើដំណើរទៅឯតំបន់ខារីលា (Karelia) ជិតប្រទេសហ្វាំងឡង់ជាមួយនឹងគាត់ ដើម្បីជួបជាមួយនឹងឪពុកម្តាយ និងប្អូនប្រុសរបស់ គាត់។ លោកវីនស្តុនបានអធិស្ឋានបន្តទៅទៀត។

បន្ទាប់ពីបានបញ្ចប់ឆ្នាំនៃការបម្រើស្ម័គ្រចិត្តរបស់គាត់រួចមក លោកវីនស្តុនបានត្រឡប់ទៅ សហរដ្ឋអាមេរិកវិញ ប៉ុន្តែ គាត់នៅតែទាក់ទងជាមួយនឹងលោកសាស្សាទៅវិញទៅមកដដែល។ នៅពេលដែលលោកសាស្សាទៅលេងសហរដ្ឋអាមេរិកប៉ុន្មានឆ្នាំក្រោយ អ្នកទាំង2បានចំណាយពេលជា មួយនឹងគ្នានៅឯទីក្រុងឈីកាហ្គោ។

លោកវីនស្តុននៅតែបន្តអធិស្ឋាន។ ជាង10ឆ្នាំបានកន្លងផុតទៅ។ ថ្ងៃមួយ លោកសាស្សាបានផ្ញើសារមួយឃ្លាតាមវ៉ត់អេព (WhatsApp)។ គាត់បានសរសេរថា «ខ្ញុំចង់អានព្រះគម្ពីរ តើអ្នកអាច ជួយពន្យល់ខ្ញុំបានដែរឬទេ?»។ លោកវីនស្តុនសប្បាយចិត្តជាខ្លាំង។ ខ្ញុំបានសរសេរទៅវិញថា «បានតើ»។ ពួកគេបានយល់ព្រមជួបគ្នាមួយអាទិត្យម្តង។ នៅក្នុងការណាត់ជួបគ្នាជាលើកដំបូងរបស់ពួកគេនោះ លោកសាស្សាមានចំណាប់អារម្មណ៍ជាខ្លាំង ខណៈពេលដែលពួកគេអានបទគម្ពីរលោកុប្បត្តិ 1។ គាត់ មានការអស្ចារ្យជាខ្លាំង ដែលព្រះបានប្រទាននូវរបបអាហារបួសមួយបែបនៅក្នុងខគម្ពីរលោកុប្បត្តិ1៖29 ដែលបានសំដែងយ៉ាងដូច្នេះថា «ទ្រង់មានព្រះបន្ទូលថា មើល អញឲ្យគ្រប់ទាំងតិណជាតិមានគ្រាប់ ពូជដែលដុះនៅលើផែនដី និងគ្រប់ទាំងរុក្ខជាតិទាំងឡាយដែលកើតផ្លែមានគ្រាប់ពូជ ទុកជាអាហារដល់ ឯង»។ លោកសាស្សាគឺជាអ្នកបរិភោគម្នាក់ ដូច្នេះ គាត់បានយល់ឃើញថា ការធ្វើតាមរបបអាហារនៃ គ្រាប់ពូជ និងរុក្ខជាតិនេះគឺជាការអនុវត្តដ៏ល្អមួយ។ គាត់បាននិយាយថា «ខ្ញុំអត់ដែលដឹងថា គោលគំនិត នេះចេញមកពីព្រះគម្ពីរទាល់តែសោះ»។ នៅចុងបញ្ចប់នៃការណាត់ជួបនោះ លោកសាស្សាមានការស្ញប់ស្ញែងជាខ្លាំង។ គាត់បាននិយាយ ថា «ខ្ញុំធ្លាប់អានគម្ពីរពូសឃីន (Pushkin) និងគម្ពីដូស្គូវស្គី (Dostoevsky) ប៉ុន្តែ គម្ពីរទាំងនោះខុសគ្នាពីអ្វីដែលបានកើតឡើងនៅក្នុងព្រះគម្ពីរដែលខ្ញុំបានអាននេះ ខ្ញុំមានអារម្មណ៍ ហាក់ដូចជាពាក្យទាំងនេះ ចេញពីក្រដាសមករកខ្ញុំអ៊ីចឹង»។

លោកវីនស្តុនសប្បាយចិត្តជាខ្លាំង។ គាត់បានដឹងយ៉ាងច្បាស់ថា ព្រះវិញ្ញាណបរិសុទ្ធកំពុងតែ បញ្ជ្រៀបព្រះបន្ទូលរបស់ទ្រង់ចូលទៅក្នុងចិត្តលោកសាស្សាហើយ។ បន្ទាប់ពីបានសិក្សាព្រះគម្ពីរអស់រយៈពេល3សប្តាហ៍រួចមក លោក សាស្សាបានសូមអោយមានការជួបជុំមួយអាទិត្យ2ដងបន្ថែមទៀត។ លោកវីនស្តុនបានអធិស្ឋានតទៅទៀត។ គាត់បាននិយាយនៅក្នុងកិច្ច សម្ភាសន៍ថា «រឿងនេះបានបំផុសចិត្តខ្ញុំជាខ្លាំង ដែលជាង10ឆ្នាំក្រោយ មកនេះ គាត់ស្រាប់តែចង់អានព្រះគម្ពីរនោះ មិនត្រឹមតែប៉ុណ្នឹង ខ្ញុំថែម ទាំងអាចសិក្សាព្រះគម្ពីរជាមួយនឹងគាត់បានទៀតផង ខ្ញុំដឹងថា ព្រះគឺ ជាអ្នកធ្វើកិច្ចការនេះយ៉ាងពិតប្រាកដណាស់។