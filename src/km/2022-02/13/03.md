---
title:  លោកយ៉ាកុបបានតាំងទីលំនៅនៅក្នុងស្រុកអេស៊ីព្ទ
date:  20/06/2022
---

ព្រះបានបង្ហាញសុបិនដល់លោកយ៉ាកុប (លោកុប្បត្តិ 46៖2)។ នៅក្នុងសុបិនទាំងនោះ ព្រះ អម្ចាស់បានបង្គាប់អោយលោកយ៉ាកុបចាកចេញពីទឹកដីសន្យាទៅកាន់ស្រុកអេស៊ីព្ទ។ ក្រោយមក ស្រុក អេស៊ីព្ទនឹងក្លាយទៅជារូបស័ព្ទមួយតំណាងអោយកន្លែងមួយនៅលើផែនដីនេះដែលរាស្ត្ររបស់ព្រះមិនចង់ទៅទីនោះទាល់តែសោះ (ចោទិយកថា 17៖6)។

`សូមអានរឿងនៅក្នុងបទគម្ពីរលោកុប្បត្តិ 47។ តើយើងបានរកសេចក្តីពិតនៃព្រះគម្ពីរ និងក្បួន ច្បាប់ខាងវិញ្ញាណអ្វីខ្លះ នៅក្នុងសាច់រឿងនេះ?`

«លោកយ៉ូសែបបាននាំពួកបងៗរបស់គាត់5នាក់ទៅជួបនឹងផារ៉ោន ដែលជាស្តេចនៃស្រុក អេស៊ីព្ទ។ ស្តេចផារ៉ោននឹងប្រទានទឹកដីមួយសម្រាប់ជាលំនៅដ្ឋាននាពេលអនាគតដល់ពួកគេ។ ប្រសិន បើពួកគេប្រាថ្នាចង់បានតួនាទីសំខាន់ៗរបស់លោកយ៉ូសែបនៅក្រោមការគ្រប់គ្រងរបស់ទ្រង់នោះ ស្តេច ផារ៉ោនក៏នឹងសព្វព្រះទ័យប្រគល់កិច្ចការទាំងនោះដល់ពួកគេដែរ។ ប៉ុន្តែ លោកយ៉ូសែបមានចិត្តស្មោះត្រង់ ចំពោះព្រះ។ ម្ល៉ោះហើយ គាត់ចង់ការពារពួកបងៗរបស់គាត់ចេញពីជីវិតនៅឯរាជវាំងរបស់ស្តេចផារ៉ោន។ មានរបស់ជាច្រើនដែលអាចនាំបុគ្គលម្នាក់អោយប្រព្រឹត្តអំពើបាបបាន។ ដូច្នេះ លោកយ៉ូសែបបានប្រាប់ ពួកបងៗអោយប្រាប់ស្តេចផារ៉ោនអំពីការងារចិញ្ចឹមជីវិតរបស់ពួកគេ។ ពួកបងៗរបស់គាត់បានស្តាប់ការ ណែនាំរបស់គាត់។ ពួកគេក៏មានការប្រុងប្រយ័ត្នក្នុងការនិយាយថា ពួកគេគ្រាន់តែមកលេងស្រុកអេស៊ីព្ទ ប៉ុណ្ណោះ។ ពួកគេមិនចង់ស្នាក់នៅទីនោះជារៀងរហូតឡើយ។ ធ្វើដូច្នេះ ពួកគេអាចនឹងចាកចេញពីទីនោះដោយសេរី។ ស្តេចបានប្រទានលំនៅដ្ឋានមួយដល់ពួកគេនៅក្នុងស្រុកហ្គោសិន។ ទឹកដីនេះគឺជា កន្លែងដ៏ល្អបំផុតនៅក្នុងស្រុកអេស៊ីព្ទ»។ ដកស្រង់ពី Ellen G. White, Patrairchs and Prophets, page 233, adapted។

ស្តេចផារ៉ោនបានសួរនាំពួកបងៗអំពីមុខរបរចិញ្ចឹមជីវិតរបស់ពួកគេ (លោកុប្បត្តិ 47៖3)។ស្តេចផារ៉ោនក៏មានចំណាប់អារម្មណ៍ក្នុងការប្រគល់កិច្ចការអោយពួកគេធ្វើផងដែរ។ស្តេចផារ៉ោនគឺជា បុគ្គលដ៏មានអំណាចម្នាក់។ លោកយ៉ាកុបគឺជាជនបរទេសនៅក្នុងទឹកដីនៃស្រុកអេស៊ីព្ទ។ ទ្រង់បានផ្តល់ យោបល់ថា ពួកបងៗរបស់លោកយ៉ូសែបគួរតែបម្រើទ្រង់ក្នុងនាមជាមេគង្វាលលើហ្វូងសត្វរបស់ទ្រង់ ចុះ (លោកុប្បត្តិ 47៖6)។

បន្ទាប់មក លោកយ៉ាកុបបានឈរនៅចំពោះមុខស្តេចផារ៉ោន។ ស្តេចផារ៉ោនគឺជាបុគ្គលដ៏មានអំណាចម្នាក់។ លោកយ៉ាកុបគឺជាជនបរទេសនៅក្នុងទឹកដីនៃស្រុកអេស៊ីព្ទ។ ប៉ុន្តែ ទោះជាយ៉ាង នេះក្តី លោកយ៉ាកុបនៅតែប្រទានពរដល់មេដឹកនាំនៃស្រុកអេស៊ីព្ទ (លោកុប្បត្តិ 47៖7)។ តើហេតុអ្វី?

ខគម្ពីរលោកុប្បត្តិ 47៖7 បានផ្តល់តម្រុយមួយដល់យើងយ៉ាងដូច្នេះថា៖ «យ៉ូសែបក៏នាំយ៉ាកុប ជាឪពុកខ្លួន ចូលទៅគាល់ផារ៉ោនដែរ»។ ករិយាស័ព្ទ «នាំ» ប្រែមកពីពាក្យថា «អាម៉ាត់ លីហ្វនី (amad lifney)»។ ក្នុងព្រះគម្ពីរ កិរិយាស័ព្ទនេះត្រូវបានគេយកមកប្រើ ដើម្បីបង្ហាញយើងអំពីពួកសង្ឃ។ដោយសារតែស្តេចផារ៉ោនក៏ជាសម្តេចសង្ឃនៅក្នុងស្រុកអេស៊ីព្ទផងដែរ ម៉្លោះហើយ បានជាលោកយ៉ាកុបសូម ព្រះពរថ្វាយដល់ទ្រង់ដែរ។ ក្នុងនាមជាសង្ឃរបស់ព្រះ លោកយ៉ាកុបមានឋានៈធំជាងពួកសម្តេចសង្ឃនៅក្នុងស្រុកអេស៊ីព្ទ និងធំជាងស្តេចផារ៉ោនទ្រង់ផ្ទាល់ទៅទៀត។

`ពួកយើងគឺ «ជាពួកសង្ឃហ្លួង ជាសាសន៍បរិសុទ្ធ ជារាស្ត្រដ៏ជាកេរអាករនៃព្រះ» (ពេត្រុសទី1 2៖9)។ តើហេតុអ្វីបានជាយើងត្រូវតែចងចាំជានិច្ចនូវសេចក្តីពិតនៃព្រះគម្ពីរដ៏សំខាន់នេះ?`