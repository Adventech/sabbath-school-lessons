---
title:  សេចក្តីសង្ឃឹមនៃទឹកដីសន្យា
date:  23/06/2022
---

`តើយើងបានឃើញគោលគំនិតសំខាន់អំពីសេចក្តីសង្ឃឹមអ្វីខ្លះ នៅចុងបញ្ចប់នៃកណ្ឌគម្ពីរលោកុប្បត្តិនេះ? សម្រាប់ចម្លើយ សូមអានខគម្ពីរលោកុប្បត្តិ 49៖29-50៖21។`

ចុងបញ្ចប់នៃកណ្ឌគម្ពីរលោកុប្បត្តិចែកចេញជា3ផ្នែក។ ផ្នែកនីមួយៗបានផ្តល់អោយយើងនូវសេចក្តីសង្ឃឹម។

ផ្នែកទី1 យើងបានឃើញសេចក្តីសង្ឃឹមមួយដែលថា ពួកកូនចៅនៃសាសន៍អ៊ីស្រាអែលនឹង ត្រឡប់ទៅកាន់ទឹកដីសន្យាវិញ នៅថ្ងៃណាមួយជាមិនខាន។ ការស្លាប់របស់លោកយ៉ាកុប និងលោកយ៉ូសែបបានជួយអោយយើងនឹកចាំអំពីទឹកដីសន្យា។ នៅពេលដែលលោកយ៉ាកុបបញ្ចប់ការអោយពរដល់ពួកកូនប្រុសរបស់គាត់នោះ (លោកុប្បត្តិ 49៖28) លោកយ៉ាកុបបានបង្គាប់អោយពួកគេបញ្ចុះសព របស់គាត់នៅឯស្រុកកាណានវិញ។ លោកយ៉ាកុបចង់អោយពួកគេបញ្ចុះគាត់នៅក្នុងរអាងនៃម៉ាក់ពេឡា (លោកុប្បត្តិ 49៖29-31)។ សពរបស់នាងសារ៉ាក៏ត្រូវបានគេបញ្ចុះនៅទីនោះផងដែរ (លោកុប្បត្តិ 49៖29-31)។ ដូច្នេះ ពួកកូនប្រុសរបស់គាត់បានធ្វើដំណើរទៅឯស្រុកកាណានវិញ ដើម្បីបញ្ចុះសពលោក យ៉ាកុប។ រឿងនេះបានបង្ហាញយើងអំពីគ្រាមួយ នៅពេលដែលសាសន៍អ៊ីស្រាអែលត្រូវចាកចេញពីស្រុក អេស៊ីព្ទជាច្រើនរយឆ្នាំក្រោយមកទៀត។

ផ្នែកទី2 យើងបានឃើញសេចក្តីសង្ឃឹមមួយទៀតដែលថា ព្រះនឹងកែប្រែសេចក្តីអាក្រក់អោយ ទៅសេចក្តីល្អវិញ។ បន្ទាប់ពីលោកយ៉ាកុបបានស្លាប់ រួចបានយកទៅបញ្ចុះបាត់ទៅ ពួកបងៗរបស់លោក យ៉ូសែបមានការព្រួយបារម្ភអំពីអនាគតរបស់ពួកគេជាខ្លាំង។ ពួកគេបានភ័យព្រួយខ្លាចយ៉ូសែបនឹងសង សឹកពួកគេចំពោះកំហុសដែលពួកគេបានធ្វើមកលើគាត់។ ពួកបងៗបានចូលទៅឯលោកយ៉ូសែប។ ពួក គេបានក្រាបថ្វាយបង្គំចំពោះគាត់។ ពួកគេបានត្រៀមធ្វើជាអ្នកបម្រើរបស់គាត់ជាស្រេច (លោកុប្បត្តិ 50៖18)។ ការក្រាបថ្វាយបង្គំរបស់ពួកគេចំពោះលោកយ៉ូសែបបានជួយអោយយើងនឹកចាំអំពីសុបិនរបស់ លោកយ៉ូសែបជាថ្មីម្តងទៀត។ លោកយ៉ូសែបបានប្រាប់ពួកបងៗរបស់គាត់ថា កុំអោយភ័យខ្លាចឡើយ (លោកុប្បត្តិ 50៖19)។ មែនហើយ ពួកបងៗរបស់លោកយ៉ូសែបបានធ្វើអំពើអាក្រក់ចំពោះគាត់។ ប៉ុន្តែ ព្រះបានបណ្តោយអោយរឿងអាក្រក់កើតមានឡើង បន្ទាប់មក ទ្រង់បានអោយសេចក្តីល្អកើតចេញពីរឿងដ៏អាក្រក់នោះ (លោកុប្បត្តិ 50៖20; សូមអានខគម្ពីរលោកុប្បត្តិ 50៖19-21 ផងដែរ; សូមប្រៀប ធៀបជាមួយនឹងខគម្ពីរលោកុប្បត្តិ 45៖5, 7-9)។ ការនេះមានន័យថា ព្រះទ្រង់ជាអ្នកគ្រប់គ្រងលើអ្វីៗ គ្រប់យ៉ាងដែលបានកើតឡើង។ កំហុសរបស់យើងមិនអាចរារាំងផែនការរបស់ទ្រង់បានឡើយ។

សេចក្តីសង្ឃឹមទី3 ដែលយើងបានឃើញនោះគឺថា ព្រះនឹងសង្គ្រោះពួកបាបជនដែលបានបែរត្រឡប់មកឯទ្រង់វិញ។ រឿងអំពីសេចក្តីស្លាប់របស់លោកយ៉ូសែបបានបង្ហាញយើងអំពីសេចក្តីពិតនៃ ព្រះគម្ពីរនេះ។ លោកមិនបានបង្គាប់អោយពួកសាសន៍របស់គាត់បញ្ចុះធាតុគាត់នៅក្នុងស្រុកអេស៊ីព្ទនោះ ឡើយ។ គាត់បានប្រាប់ពួកសាសន៍របស់គាត់អោយនឹកចាំអំពីគ្រាមួយ នៅពេលដែលព្រះនឹងរំដោះពួក គេចេញពីស្រុកអេស៊ីព្ទនេះទៅ។ លោកយ៉ូសែបបានផ្តាំថា «ព្រះទ្រង់នឹងប្រោសអ្នករាល់គ្នាជាមិនខាន នោះអ្នករាល់គ្នាត្រូវយកឆ្អឹងខ្ញុំចេញពីនេះឡើងទៅជាមួយផង» (លោកុប្បត្តិ 50៖25)។ ជាច្រើនរយឆ្នាំ ក្រោយមក ពួកសាសន៍អ៊ីស្រាអែលបានរក្សាសេចក្តីសន្យារបស់ពួកគេជាមួយនឹងលោកយ៉ូសែប (និក្ខមនំ 13៖19)។ ពួកគេបានយកធាតុរបស់គាត់ទៅកាន់ស្រុកកាណាន។ ស្រុកកាណានគឺជារូបស័ព្ទមួយ តំណាងអោយទីក្រុងយេរូសាឡិមថ្មីនៅលើផែនដីនេះ ដែលជាសេចក្តីសង្ឃឹមដ៏ធំបំផុតរបស់យើង។

`សូមអានខគម្ពីរវិវរណៈ 21៖1-4។ តើខទាំងនេះបានបង្ហាញយើងយ៉ាងដូចម្តេច អំពីសេចក្តី សង្ឃឹមដ៏ល្អ និងធំបំផុតដែលយើងមាននោះ? បើគ្មានសេចក្តីសន្យានេះទេ តើយើងមានសេចក្តីសង្ឃឹម អ្វីទៅ?`