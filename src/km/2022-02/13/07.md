---
title:  ការសិក្សាបន្ថែម
date:  24/06/2022
---

សូមអាន Ellen G. White, “Joseph and His Brothers,” in Patriarchs and Prophets, pages 233-240។

«ជីវិតរបស់លោកយ៉ូសែបបានបង្ហាញយើងអំពីព្រះជន្មរបស់ព្រះយេស៊ូវគ្រីស្ទ។ ពួកបងៗរបស់ លោកយ៉ូសែបបានច្រណែនលោកយ៉ូសែប។ ម្ល៉ោះហើយ ពួកគេបានលក់គាត់អោយធ្វើជាទាសករ។ ពួកគេ សង្ឃឹមថា នឹងការពារកុំអោយលោកយ៉ូសែបបានធំជាងពួកគេទាំងអស់គ្នា។ នៅពេលដែលលោកយ៉ូសែប ទៅឯស្រុកអេស៊ីព្ទបាត់ទៅ ពួកគេនឹងមានអារម្មណ៍ថា ពួកគេលែងខ្វល់ខ្វាយអំពីសុបិនរបស់គាត់ទៀតហើយ។ ប៉ុន្តែ ព្រះទ្រង់គឺជាអ្នកគ្រប់គ្រង។ ទ្រង់បានធ្វើអោយរឿងដែលពួកបងៗរបស់លោកយ៉ូសែបព្យាយាមរារាំងនោះបានកើតឡើងវិញ។ ទន្ទឹមគ្នានេះ ពួកមេដឹកនាំសាសនាក៏បានច្រណែនដល់ព្រះយេស៊ូវ យ៉ាងដូច្នេះដែរ។ ពួកគេបានភ័យព្រួយខ្លាចព្រះយេស៊ូវនឹងទាញយកចចំណាប់អារម្មណ៍របស់ពួកបណ្តាជន ចេញពីពួកគេទៅ។ ម្ល៉ោះហើយ ពួកគេបានសម្លាប់ព្រះយេស៊ូវ ដើម្បីបញ្ឈប់ទ្រង់ចេញពីគ្រងរាជធ្វើជាស្តេច។ ប៉ុន្តែ នៅទីបំផុត ពួកគេបានធ្វើអោយរឿងដែលពួកគេមិនចង់បាននោះកើតឡើងទៅវិញ«។

ក្នុងស្រុកអេស៊ីព្ទ លោកយ៉ូសែបបានក្លាយទៅជាអ្នកសង្គ្រោះគ្រួសារឪពុករបស់គាត់ទៅវិញ។ ប៉ុន្តែ ការដំណឹងដ៏គួរអោយភ្ញាក់ផ្អើលនេះ មិនបានដកហូតកំហុសនៃពួកបងៗរបស់គាត់នោះឡើយ។ ទន្ទឹមគ្នានេះ ពួកខ្មាំងសត្រូវរបស់ព្រះយេស៊ូវក៏បានសម្លាប់ព្រះយេស៊ូវយ៉ាងដូច្នេះដែរ។ ប៉ុន្តែ ការសុគតរបស់ព្រះយេស៊ូវបានធ្វើអោយទ្រង់ក្លាយមកជាព្រះអង្គសង្គ្រោះនៃមនុស្សលោកទាំងអស់ផងដែរ។ ទ្រង់គឺ ជាស្តេចនៃផែនដីទាំងមូល។ ប៉ុន្តែ សេចក្តីពិតនៃព្រះគម្ពីរនេះក៏មិនបានដកហូតកំហុសនៃអំពើឧក្រិដ្ឋកម្ម របស់ពួកគេនោះដែរ»។ ដកស្រង់ពី Ellen G. White, Patriarchs and Prophets, pages 239, 240, adapted។

**សំណួរពិភាក្សា**

`1. នៅពេលដែលលោកយ៉ាកុបស្លាប់ទៅ ពួកបងៗរបស់លោកយ៉ូសែបបានភ័យព្រួយខ្លាចលោកយ៉ូសែប ដាក់ទោសពួកគេចំពោះកំហុសដែលពួកគេបានធ្វើទៅលើគាត់កន្លងមក។ តើរឿងនេះបានបង្រៀនយើង យ៉ាងដូចម្តេច អំពីកំហុសដែលពួកគេនៅតែបន្តគិតនោះ? តើលោកយ៉ូសែបបានឆ្លើយតបទៅនឹងពួកបងៗរបស់គាត់យ៉ាងដូចម្តេច នៅពេលដែលពួកគេចូលទៅឯគាត់ដោយសេចក្តីភ័យខ្លាចនោះ? តើចម្លើយ របស់លោកយ៉ូសែបបានបង្រៀនយើងយ៉ាងដូចម្តេចដែរ អំពីមូលហេតុដែលយើងគួរតែអត់ទោសនោះ?`

`2. តើយើងបានឃើញទំនាក់ទំនងអ្វីខ្លះទៀត រវាងជីវិតរបស់លោកយ៉ូសែប ហើយនិងព្រះយេស៊ូវនោះ?`

`3. សូមគិតបន្ថែមទៀតអំពីគោលគំនិតនេះដែលថា៖ ព្រះទ្រង់ជ្រាបអំពីអនាគត។ ទន្ទឹមគ្នានេះ យើងក៏ មានសេរីភាពក្នុងការជ្រើសរើសធ្វើអ្វីដែលយើងចង់ផងដែរ។ តើយើងយល់អំពីគោលគំនិតទាំង2នេះយ៉ាងដូចម្តេចដែរ? ដូច្នេះ តើគោលគំនិតទាំង2នេះអាចត្រឹមត្រូវក្នុងពេលតែមួយបានដែរឬទេ? សូម ពន្យល់។`