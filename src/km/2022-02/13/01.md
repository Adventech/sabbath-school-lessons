---
title:  ពួកសាសន៍អ៊ីស្រាអែលនៅក្នុងស្រុកអេស៊ីព្ទ
date:  18/06/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 46; លោកុប្បត្តិ 47; លោកុប្បត្តិ 48; លោកុប្បត្តិ 49៖1-26; លោកុប្បត្តិ 49៖29-50៖21។

> <p>ខចងចាំ</p>
> «ឯពួកអ៊ីស្រាអែល គេនៅត្រង់កូសែន ក្នុងស្រុកអេស៊ីព្ទ ហើយបានកេរអាករនៅស្រុកនោះ ក៏បង្កើតកូនចំរើនឡើងសន្ធឹក» (លោកុប្បត្តិ 47៖27)។

កណ្ឌគម្ពីរលោកុប្បត្តិបានបង្ហាញយើងអំពីឆ្នាំចុងក្រោយរបស់លោកយ៉ាកុបជាមួយនឹងលោក យ៉ូសែបនៅក្នុងស្រុកអេស៊ីព្ទ (លោកុប្បត្តិ 47)។ ទ្រង់នឹងត្រូវស្លាប់នៅទីនោះ (លោកុប្បត្តិ 49៖29-50៖21)។ ទោះបីជាយ៉ាងនេះក្តី យើងក៏បានឃើញថា សេចក្តីសង្ឃឹមនៃទឹកដីសន្យានៅតែជាផ្នែក ដ៏សំខាន់មួយនៅក្នុងសាច់រឿងផងដែរ។

គាត់បានប្រទានពរដល់ស្តេចផារ៉ោន នៅពេលដែលលោកយ៉ាកុបបានទៅដល់ស្រុកអេស៊ីព្ទ (លោកុប្បត្តិ 47៖7-10)។ ព្រះពរនេះបានជួយអោយយើងនឹកចាំអំពីសេចក្តីសន្យាដែលព្រះបានតាំងឡើងជាមួយនឹងលោកអ័ប្រាហាំ។ ព្រះបានសន្យានឹងលោកអ័ប្រាហាំថា កូនចៅជំនាន់ក្រោយ របស់គាត់នឹងក្លាយទៅជាព្រះពរមួយដល់សាសន៍ដទៃទៀតនៅផែនដីនេះ។ ក្រោយមក មុនពេលដែល គាត់ស្លាប់ទៅ លោកយ៉ាកុបក៏បានប្រទានពរដល់ពួកកូនប្រុសរបស់លោកយ៉ូសែបផងដែរ (លោកុប្បត្តិ 48)។ លោកយ៉ាកុបក៏បានប្រទានពរដល់ពួកកូនប្រុសរបស់គាត់ផងដែរ (លោកុប្បត្តិ 49៖1-28)។ លោកយ៉ាកុបបានប្រាប់ពួកកូនប្រុសរបស់គាត់អំពីអ្វីដែលនឹងត្រូវកើតឡើងចំពោះក្រុមគ្រួសាររបស់ពួកគេនាពេលអនាគតផងដែរ (លោកុប្បត្តិ 49៖1-27)។

ពួកកូនចៅនៃសាសន៍អ៊ីស្រាអែលបានរស់នៅក្នុងស្រុកអេស៊ីព្ទក្នុងនាមពួកសាសន៍ដទៃ។ នៅពេលដែលកណ្ឌគម្ពីរលោកុប្បត្តិបានបញ្ចប់ទៅ ពួកគេនៅតែបន្តស្នាក់នៅក្នុងស្រុកអេស៊ីព្ទនោះ តទៅទៀត។ ប៉ុន្តែ បណ្តាំរបស់លោកយ៉ូសែបមុនពេលស្លាប់បានបង្ហាញយើងអំពីទឹកដីសន្យាយ៉ាងដូច្នេះថា៖ «ខ្ញុំហៀបនឹងស្លាប់ហើយ តែព្រះទ្រង់នឹងប្រោសអ្នករាល់គ្នាជាមិនខាន ហើយនឹងនាំអ្នករាល់គ្នាឡើងចេញពីស្រុកអេស៊ីព្ទនេះ ទៅក្នុងស្រុកដែលទ្រង់បានស្បថថានឹងឲ្យដល់អ័ប្រាហាំ អ៊ីសាក និងយ៉ាកុប» វិញ (លោកុប្បត្តិ 50៖24)។