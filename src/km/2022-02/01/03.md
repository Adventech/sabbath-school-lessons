---
title:  គ្រប់យ៉ាងដំណើរការទៅយ៉ាងល្អបំផុត
date:  28/03/2022
---

`សូមអានខគម្ពីរលោកុប្បត្តិ 1៖4, 10, 12, 18, 21, 25, 31 និងលោកុប្បត្តិ 2៖1-3។ តើហេតុអ្វីបានជាព្រះបានមានបន្ទូលថា «ល្អណាស់» បន្ទាប់ពីអ្វីៗគ្រប់យ៉ាងដែលទ្រង់បានបង្កើតពីមួយ ថ្ងៃទៅមួយថ្ងៃនោះ? តើព្រះបានធ្វើអ្វីនៅចុងសប្តាហ៍ បន្ទាប់ពីទ្រង់បានបញ្ចប់ការបង្កើតរបស់គ្រប់យ៉ាងនោះ? តើសកម្មភាពរបស់ទ្រង់នេះបានបង្រៀនមេរៀនអ្វីដល់យើងដែរ? សូមអានខគម្ពីរលោកុប្បត្តិ 2៖1-3 សម្រាប់ចម្លើយ។`

នៅចុងបញ្ចប់នៃថ្ងៃនីមួយៗ ព្រះបានមានបន្ទូលថា «តូវ (tov)» ឬ «ល្អណាស់»។ ពាក្យថា «តូវ» ជាភាសាហេព្រើរបានបង្ហាញយើងថា ព្រះបានធ្វើកិច្ចការដ៏អស្ចារ្យមួយ។ អ្វីៗគ្រប់យ៉ាងដែលព្រះបាន បង្កើតនោះគឺជាជោគជ័យមួយ។ ម្ល៉ោះហើយ នៅពេលដែលព្រះបានមានបន្ទូលថា «ល្អណាស់» ទ្រង់ចង់ មានបន្ទូលថា «គ្រប់យ៉ាងដំណើរទៅយ៉ាងល្អណាស់»។ ពន្លឺបានភ្លឺឡើង «លោកុប្បត្តិ 1៖4»។ រុក្ខជាតិ បានបង្កើតផលផ្លែ (លោកុប្បត្តិ 1៖12)។ល។

«តូវ» ក៏បានបង្ហាញយើងលើសពីរបៀបដែលរបស់អ្វីមួយដំណើរការទៅយ៉ាងរលូននោះដែរ។ អ្នកសរសេរព្រះគម្ពីរបានប្រើពាក្យ «តូវ» ដើម្បីបង្ហាញយើងអំពីសេចក្តីអំណរដែលពួកគេមានចំពោះរបស់ អ្វីមួយដ៏ស្រស់ស្អាត (លោកុប្បត្តិ 24៖16)។ «តូវ» ក៏បានបង្ហាញយើងអំពីរបស់អ្វីមួយដែលល្អ និងមិន អាក្រក់ផងដែរ (លោកុប្បត្តិ 2៖9)។ របស់អាក្រក់ៗសុទ្ធតែមានទំនាក់ទំនងជាមួយនឹងសេចក្តីស្លាប់ទាំង អស់ (លោកុប្បត្តិ 2៖17)។

ពាក្យដែលសរសេរថា «ល្អណាស់» បានបង្ហាញយើងថា អ្វីៗគ្រប់យ៉ាងដែលព្រះបានបង្កើតនោះដំណើរទៅយ៉ាងល្អបំផុត។ អ្វីៗគ្រប់យ៉ាងក៏ស្រស់ស្អាត និងល្អឥតខ្ចោះផងដែរ។ ដ្បិតគ្មានសេចក្តី អាក្រក់ណាមួយនៅក្នុងរបស់ដែលព្រះបានបង្កើតនោះឡើយ។ ផែនដីនៅពេលនោះមិនត្រូវបានបំផ្លាញ ដោយសារអំពើបាប និងសេចក្តីស្លាប់ដូចដែលយើងបានឃើញសព្វថ្ងៃនេះឡើយ។

សព្វថ្ងៃនេះ អ្នកវិទ្យាសាស្ត្រភាគច្រើនមិនបានបង្រៀនសេចក្តីពិតនៃព្រះគម្ពីរនោះទេ។ ពួកគេ បានបង្រៀនថា ជីវិតនៅលើផែនដីនេះបានកើតឡើងដោយចៃដន្យ។ អ្វីៗគ្រប់យ៉ាងត្រូវបានបង្កើតឡើង តាមរយៈការប្រែប្រួលបន្តិចម្តងៗដែលបានកើតឡើងជាយូរមកហើយ។ គេបានហៅគោលគំនិតនេះថាជា ការវិវត្ត។

ព្រះដែលបណ្តាលអោយលោកម៉ូសេសរសេរកណ្ឌគម្ពីរលោកុប្បត្តិបានផ្តល់ការបកស្រាយខុស គ្នាមួយអំពី របៀបដែលជីវិតបានកកើតឡើង។ ព្រះបានមានបន្ទូលតាមរយៈលោកម៉ូសេថា ព្រះបានបង្កើត ផែនដី និងរបស់សព្វសារពើនៅក្នុងនោះផងដែរ (លោកុប្បត្តិ 1៖1)។ ពាក្យសរសេរថា «បានបង្កើត» នៅ ក្នុងខគម្ពីរលោកុប្បត្តិ 1៖1 បានប្រែមកពីពាក្យថា «បារ៉ា (bara)» ជាភាសាហេព្រើរ។ ពួកអ្នកសរសេរព្រះគម្ពីរបានប្រើពាក្យនេះ ដើម្បីពិពណ៌នាអំពីព្រះ និងអ្វីដែលទ្រង់បានបង្កើតតែប៉ុណ្ណោះ។ នៅពេលដែល ព្រះបានបង្កើតរបស់អ្វីមួយ របស់នោះក៏បានកើតឡើងមួយរំពេច។ គ្មានការពន្យារពេលនោះឡើយ។

នៅចុងសប្តាហ៍នៃកិច្ចការរបស់ទ្រង់នោះ ព្រះបានមានបន្ទូលថា អ្វីៗគ្រប់យ៉ាងដែលទ្រង់បានបង្កើតនោះ «ល្អណាស់» (លោកុប្បត្តិ 1៖31, បកប្រែថ្មីពី ERV)។ ដូច្នេះ ព្រះបានបង្កើតអ្វីៗគ្រប់យ៉ាង (លោកុប្បត្តិ 1៖1)។ ហើយព្រះក៏បានបញ្ចប់កិច្ចការរបស់ទ្រង់នៅក្នុងរយៈពេល6ថ្ងៃ ព្រមទាំងសម្រាកនៅថ្ងៃសប្បាតហ៍ផងដែរ (លោកុប្បត្តិ 2៖1)។

`ការវិវត្តបានបង្រៀនយើងថា ជីវិតនៅលើផែនដីនេះត្រូវចំណាយពេលរាប់លានឆ្នាំក្នុងការកកើត។ គោលគំនិតនេះមិនស្របជាមួយនឹងសេចក្តីពិតនៃព្រះគម្ពីរនោះទេ។ តើហេតុអ្វីបានជាគោលគំនិតទាំង2 នេះមិនអាចស្របគ្នាបាន?`