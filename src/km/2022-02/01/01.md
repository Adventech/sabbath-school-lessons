---
title:  នៅពេលដែលព្រះបង្កើតផ្ទៃមេឃ និងផែនដី
date:  26/03/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកដំកើង 100៖1-3; លោកុប្បត្តិ 2៖1-3; និក្ខមនំ 20៖8-11; លោកុប្បត្តិ 1៖26-29; លោកុប្បត្តិ 2៖15-17។

> <p>ខចងចាំ</p>
> «កាលដើមដំបូងឡើយ ព្រះបានបង្កើតបង្កើតផ្ទៃមេឃ និងផែនដី» (លោកុប្បត្តិ 1៖1)។

ព្រះគម្ពីរបានចាប់ផ្តើមឡើងដោយរឿងអំពីរបៀបដែលព្រះបានបង្កើតជីវិតនៅលើផែនដីនេះ។ ព័ត៌មាននេះមានសារៈសំខាន់ជាទីបំផុត។ មេរៀននេះបានបង្ហាញយើងនៅពេលវេលាដំបូងដែលប្រវត្តិសាស្ត្រនៃមនុស្សលោក និងប្រវត្តិសាស្ត្រនៃព្រះគម្ពីរបានចាប់ផ្តើមឡើង។ ដូច្នេះ យើងជឿ ទុកចិត្តបានថា រឿងនៃកណ្ឌគម្ពីរលោកុប្បត្តិសុទ្ធតែបានកើតឡើងយ៉ាងពិតប្រាកដ។ រឿងនេះក៏ពិតដូចជារឿងដទៃទៀតនៅក្នុងព្រះគម្ពីរផងដែរ។

ក្នុងបទគម្ពីរលោកុប្បត្តិ 1-2 យើងអាចអានរឿងអំពីរបៀបដែលជីវិតបានកកើតឡើងនៅលើផែនដី។ 2ជំពូកនេះបានបង្រៀនយើងនូវមេរៀនស្តីអំពីព្រះ និងមនុស្សលោក។ ខណៈដែលយើងអាន ជំពូកទាំងនេះ យើងនឹងបានយល់បន្ថែមទៀតអំពីថ្ងៃសប្បាតហ៍ទី7។ យើងនឹងរៀនអំពីរបៀបដែលព្រះបង្កើតមនុស្សលោកអោយដូចជារូបអង្គទ្រង់។ ព្រះក៏បានបង្កើតមនុស្សលោកចេញពីធូលីដីផងដែរ។ យើងនឹងរៀនអំពីមូលហេតុដែលព្រះបង្កើតដើមដឹងខុសត្រូវផងដែរ។ យើងនឹងសិក្សាអំពីទំនាក់ ទំនងនៃដើមដឹងខុសត្រូវទៅនឹងដើមជីវិតផងដែរ។

តើអ្វីជាមេរៀនដ៏សំខាន់បំផុត ដែលយើងអាចរៀនចេញពីរឿងនៅក្នុងកណ្ឌគម្ពីរលោកុប្បត្តិនេះបាន? ជាការពិតណាស់ យើងអាចដឹងថា ជីវិតរបស់យើងគឺជាអំណោយទានមកពីព្រះ។ ព្រះបាន បង្កើតផ្ទៃមេឃ និងផែនដីមុនមនុស្សលោកទៅទៀត។ បន្ទាប់មក ព្រះបានប្រទានអំណោយទាននៃជីវិត ដល់មនុស្សលោក។ បន្ទាប់ពីលោកអ័ដាម និងនាងអេវ៉ាបានធ្វើបាបរួចមក ព្រះបានប្រទានអំណោយ ទាននៃព្រះគុណរបស់ទ្រង់ដល់មនុស្សលោក។ ជាការពិតណាស់ ព្រះក៏បានបង្កើតយើង ព្រមទាំង សង្គ្រោះយើងផងដែរ។ ថ្ងៃសប្បាតហ៍ទី7បានបង្ហាញយើងអំពីសេចក្តីពិតដ៏មានតម្លៃទាំងនេះ។