---
title:  ការចំអកអោយថ្ងៃសប្បាតហ៍
date:  01/04/2022
---

ពួកសិស្សបានចំអកអោយនាងឡៃស្សា សាមីឡា ចាស៊ីន (Laissa Samila Yassine) ចំពោះ ការមិនមករៀននៅថ្ងៃសៅរ៍នៅក្នុងប្រទេសម៉ូហ្សាំប៊ិក (Mozambique)។ សិស្សម្នាក់បាននិយាយថា «ឯង មកសាកលវិទ្យាល័យនេះ ដើម្បីរៀន មិនមែនមកតាមការបង្រៀននៃព្រះវិហាររបស់ឯងនោះទេ»។ សិស្ស ម្នាក់បាននិយាយថា «ឯងឆ្កួតហើយ»។ ការចំអកបានចាប់ផ្តើមឡើង នៅពេលដែលនាងឡៃស្សាកំពុងតែព្យាយាមជាមួយនឹងការសិក្សាខាងឯផ្នែកវិស្វកម្មមេកានិចក្នុងអំឡុងឆមាសទី1នៅឯសាកលវិទ្យាល័យសាធារណៈមួយ។ ពេលនោះ នាងអាចបន្ធូបន្ថយអារម្មណ៍បានតាមរយៈការស្តាប់ភ្លេងដែលបានចាក់ ផ្សាយតាមរយៈលោកបេលីស្សារីអូ (Belizario) ដែលជាមិត្តរួមថ្នាក់អាត់វេនទីស្ទម្នាក់។ បន្ទាប់មក នាង និងលោកបេលីស្សារីអូបាន ចាប់ផ្តើមសិក្សាព្រះគម្ពីររួមគ្នា។ ឡៃស្សាបានរាប់អានមិត្តភក្តិថ្មីៗដទៃទៀត ហើយពួកគេក៏សិក្សាព្រះគម្ពីរជាមួយនឹងនាងផងដែរ។

កាន់តែសិក្សាកាន់តែមិនយល់។ ការសិក្សាទៅលើគម្ពីរសម្រាយទាំង2ក្បាលដូចជាមិនស្រប គ្នាអំពីថ្ងៃសប្បាតហ៍ទាល់តែសោះ។ នាងបានបំភ្លេចគម្ពីរសម្រាយទាំង2ក្បាលនោះទៅស្វែងរកព្រះគម្ពីរ ដ៏ពិតមួយសម្រាប់នាង។ ដោយការអធិស្ឋាន នាងបានអានក្រឹត្យវិន័យទី4នៅក្នុងខគម្ពីរនិក្ខមនំ20៖8-11 ដែលបានចែងថា «ចូរនឹកចាំពីថ្ងៃឈប់សម្រាក ដើម្បីញែកថ្ងៃនោះចេញជាបរិសុទ្ធ» (បកប្រែថ្មីពី NKJV)។ នាងបានអានអំពីសេចក្តីត្រាស់ហៅរបស់ព្រះអម្ចាស់នៅក្នុងខគម្ពីរអេសាយ 58៖13 ដែល បានចែងយ៉ាងដូច្នេះថា «ចូរបែរចេញពីការធ្វើតាមសេចក្តីប៉ងប្រាថ្នារបស់ឯងនៅថ្ងៃឈប់សម្រាករបស់អញ ហើយរាប់ថ្ងៃសប្បាតហ៍ទុកជាទីរីករាយចិត្តចុះ» (បកប្រែថ្មីពី NKJV) រួមទាំងព្រះបន្ទូលរបស់ំព្រះយេស៊ូវ ដែលថា «បើអ្នករាល់គ្នាស្រឡាញ់ខ្ញុំ ចូរកាន់តាមបញ្ញត្តិរបស់ខ្ញុំចុះ» (យ៉ូហាន 14៖15)។ នាងបានសម្រេច ចិត្តថា នឹងរក្សាថ្ងៃសប្បាតហ៍។ ដើមឡើយ នាងឡៃស្សាបានលាក់បាំងការសម្រេចចិត្តរបស់នាង។ នាង ខ្លាចគេសើចចំអក ហើយនាងមិនចង់អោយយកវាធ្វើជាការលេសសូមលោកគ្រូអ្នកគ្រូពីថ្នាក់ថ្ងៃសៅរ៍នោះឡើយ។ នាងក៏បានបារម្ភអំពីអ្វីដែលឪពុកម្តាយរបស់នាងនឹងនិយាយមកកាន់នាងផងដែរ។ ទោះជា យ៉ាងនេះក្តី នាងមិនអាចលាក់ការប្តេជ្ញាចិត្តរបស់នាងចំពោះខ្លួននាងបានយូរនោះទេ ម្ល៉ោះហើយ នាងបាន ប្រកាសនៅចុងឆមាសទី2ថា នាងនឹងក្លាយទៅជាអាត់វេនទីស្ទម្នាក់។ ការភ័យខ្លាចដ៏អាក្រក់បំផុតរបស់ នាងបានកើតឡើងមែន។ អតីតមិត្តភក្តិបានតិះដៀលនាង ហើយនៅពេលដែលពួកគេបានឃើញនាងដើរជាមួយនឹង លោកបេលីស្សារីអូនោះ ពួកគេបានស្រែកមើលងាយថា «នុះហ្ន៎ ពួកអាអាត់វេនទីស្ទ»។ លោកគ្រូ អ្នកគ្រូបានបដិសេធមិនព្រមរៀបកាលវិភាគថ្នាក់ថ្ងៃសៅរ៍នោះឡើយ ម្ល៉ោះហើយ ពិន្ទុះរបស់នាង ខ្សោយជាខ្លាំង។ លោកគ្រូ អ្នកគ្រូបាននិយាយថា «ប្រសិនបើនាងមិនចូលចិត្តរៀននៅទីនេះទេ នាងចេញពី នេះទៅ»។ ម្តាយរបស់នាងបានខឹងយ៉ាងខ្លាំង រីឯឪពុកនាងវិញបានកាត់កាល់នាងចោល។

ក្រោយមក នាងឡៃស្សាបានជួបនឹងសិស្សម្នាក់មកពីសាកលវិទ្យាល័យអាត់វេនទីស្ទម៉ូហ្សាំប៊ិក មកលេងព្រះវិហាររបស់នាងនៅថ្ងៃសប្បាតហ៍។ នាងរំភើបជាខ្លាំងដោយបានដឹងអំពីសាកលវិទ្យាល័យ អាត់វេនទីស្ទនៅក្នុងប្រទេសម៉ូហ្សាំប៊ិក រួចនាងបានសូមការអនុញ្ញាតពីម្តាយរបស់នាង ដើម្បីប្តូរសាលារៀន។ ដំបូងឡើយ ម្តាយរបស់នាងបានបដិសេធយ៉ាងដាច់អហង្ការ ប៉ុន្តែ ក្រោយមក គាត់បានផ្លាស់ប្តូរគំនិត របស់គាត់វិញដោយនឹកស្មានមិនដល់ បន្ទាប់ពីនាងឡៃស្សាបានអធិស្ឋាន និងតមអត់អស់រយៈពេល3ថ្ងៃ ដើម្បីអោយព្រះជួយអន្តរាគមន៍ ដូចជាព្រះនាងអេសធើរដូច្នោះដែរ។ បន្ទាប់ពីបានប្តូរសាកលវិទ្យាល័យមួយរយៈពេលខ្លីក្រោយមក នាងបាន ប្រាប់ម្តាយរបស់នាងថា នាងលែងត្រូវការថវិកាបងថ្លៃសាលារៀនពី ម្តាយរបស់នាងទៀតហើយ។ ការងារថ្មីរបស់នាងខាងឯបណ្ណាល័យ គ្រប់គ្រាន់ល្មមអោយនាងបង់ថ្លៃសាលារៀនបាន។ ម្តាយរបស់នាងភ្ញាក់ ផ្អើលជាខ្លាំង។ គាត់បាននិយាយថា «ការពិតទៅ ព្រះមិនមែនជាឪពុក ធម៌របស់កូននោះទេ ប៉ុន្តែ ទ្រង់គឺជាឪពុកដ៏ពិតប្រាកដមួយរបស់កូន»។