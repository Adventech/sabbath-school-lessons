---
title:  ថ្ងៃសប្បាតហ៍
date:  29/03/2022
---

`តើថ្ងៃសប្បាតហ៍បង្ហាញយើងថា ព្រះបានបង្កើតផ្ទៃមេឃ និងផែនដីនៅក្នុងរយៈពេល6ថ្ងៃ ហើយ ទ្រង់បានសម្រាកនៅក្នុងថ្ងៃទី7នោះដោយរបៀបណា? តើសេចក្តីពិតនៃព្រះគម្ពីរនេះអាចជួយអោយយើង រក្សាថ្ងៃសប្បាតហ៍អោយបានបរិសុទ្ធដោយរបៀបណាដែរ? សម្រាប់ចម្លើយ សូមអានខគម្ពីរលោកុប្បត្តិ 2៖2, 3 និងនិក្ខមនំ 20៖8-11។`

ព្រះបានបង្កើតថ្ងៃសប្បាតហ៍ ដើម្បីបង្ហាញយើងថា ទ្រង់បានបញ្ចប់កិច្ចការទាំងអស់របស់ទ្រង់។ ម្ល៉ោះហើយ នៅពេលដែលយើងសម្រាកនៅថ្ងៃសប្បាតហ៍ទី7នោះ យើងបានបង្ហាញសេចក្តីជំនឿទៅលើ សេចក្តីពិតនៃព្រះគម្ពីរដែលថា ព្រះបានសម្រាក បន្ទាប់ពីទ្រង់បានបញ្ចប់កិច្ចការរបស់ទ្រង់។ ព្រះក៏បាន មានបន្ទូលថា កិច្ចការទាំងអស់របស់ទ្រង់ «ល្អណាស់» ផងដែរ (លោកុប្បត្តិ 1៖3, បកប្រែថ្មីពី ERV)។ នៅពេលដែលយើងរក្សាថ្ងៃសប្បាតហ៍នោះ ប្រៀបដូចជាយើងនិយាយថា ព្រះបានបង្កើតរបស់សព្វសារពើ យ៉ាងល្អ និងស្រស់ស្អាតដូច្នោះដែរ។

យើងអាចសម្រាកពីកិច្ចការរបស់យើងនៅថ្ងៃសប្បាតហ៍ ដូចដែលព្រះបានសម្រាកពីកិច្ចការរបស់ទ្រង់ដូច្នោះដែរ។ នៅពេលដែលយើងរក្សាថ្ងៃសប្បាតហ៍នោះ យើងបានបង្ហាញព្រះថា យើងបានដឹងគុណចំពោះអំណោយទានទាំងអស់របស់ទ្រង់។ អំណោយទានទាំងនេះរាប់បញ្ចូលទាំងរូបកាយរបស់ យើងផងដែរ។ ពួកទស្សនវិទូខ្លះនៅក្នុងសម័យព្រះគម្ពីរបានបង្រៀនថា រូបកាយគឺជារបស់ដ៏អាក្រក់មួយ។ គួរអោយសោកស្តាយណាស់ ពួកទស្សនវិទូសម័យថ្មីក៏បានបង្រៀននូវគោលគំនិតដូចគ្នានេះដែរ។ ប៉ុន្តែ គោលគំនិតមិនត្រឹមត្រូវនោះទេ។ ព្រះគម្ពីរមិនបានបង្រៀនគោលគំនិតខុសឆ្គងនេះក្នុងខណាមួយឡើយ។ ក្នុងនាមជាអ្នករក្សាថ្ងៃសប្បាតហ៍ យើងបានថ្លែងអំណរគុណចំពោះអំណោយទានទាំងអស់របស់ព្រះ រួម ទាំងរូបកាយរបស់យើងផងដែរ។ នេះហើយគឺជាមូលហេុតដែលនាំអោយយើងយកចិត្តទុកដាក់ចំពោះផែនដីនេះ ព្រមទាំងខ្លួនយើងផ្ទាល់ផងដែរ។

ថ្ងៃសប្បាតហ៍នឹងផ្តល់អោយយើងនូវសេចក្តីសង្ឃឹមសម្រាប់អនាគតដ៏ភ្លឺស្វាងមួយជារៀងរាល់ 7ថ្ងៃម្តង។ ដូច្នេះ ថ្ងៃសប្បាតហ៍គឺជាសេចក្តីសន្យាមួយ។ នៅពេលដែលថ្ងៃសប្បាតហ៍បានបញ្ចប់សប្តាហ៍ នីមួយៗនោះ យើងក៏បានឃើញថា ព្រះនឹងបញ្ចប់ការឈឺចាប់របស់យើងនាពេលអនាគតផងដែរ។ បន្ទាប់ ពីមនុស្សលោកបានធ្វើបាបរួចមក ថ្ងៃសប្បាតហ៍បានបង្ហាញយើងថា ព្រះនឹងសង្គ្រោះយើង។ ថ្ងៃសប្បាតហ៍ ក៏បានបង្ហាញយើងថា ព្រះនឹងបង្កើតផែនដីនេះថ្មីឡើងវិញផងដែរ (អេសាយ 65៖17; វិវរណៈ 21៖1)។ពេលនោះ ព្រះនឹងបញ្ចប់អំពីបាប និងការឈឺចាប់ទាំងអស់ជារៀងរហូត។

គ្មានចម្ងល់ឡើយ ដែលព្រះយេស៊ូវបានជ្រើសរើសថ្ងៃសប្បាតហ៍ទុកជាពេលវេលាដ៏ល្អមួយក្នុង ការព្យាបាលមនុស្ស និងបញ្ចប់ការឈឺចាប់ទាំងឡាយ (លូកា 13៖13-16) នោះ។ ពួកមេដឹកនាំសាសន៍ យូដាបានខឹងជាខ្លាំង នៅពេលដែលព្រះយេស៊ូវបានព្យាបាលអ្នកណាម្នាក់នៅថ្ងៃសប្បាតហ៍។ ពួកគេបាន ចោទប្រកាន់ព្រះយេស៊ូវថា ទ្រង់បានរំលងក្រឹត្យវិន័យ។ ប៉ុន្តែ ព្រះយេស៊ូវបានបង្ហាញពួកគេក៏ដូចជាយើង ដែរថា យើងគួរតែមើលថែអ្នកជំងឺនៅថ្ងៃសប្បាតហ៍។ យើងក៏គួរតែបង្ហាញការអាណិតអាសូរដល់ពួកគេ ផងដែរ។ នៅពេលដែលព្រះព្យាបាលអ្នកជំងឺនៅថ្ងៃសប្បាតហ៍នោះ ទ្រង់បានបង្ហាញយើងអំពីពេលអនាគត កាលដែលសេចក្តីឈឺចាប់ និងសេចក្តីស្លាប់នឹងត្រូវបានបញ្ចប់ជារៀងរហូត។ ដូច្នេះ ថ្ងៃសប្បាតហ៍បានផ្តល់ អោយយើងនូវសេចក្តីសង្ឃឹមដែលព្រះយេស៊ូវនឹងសង្គ្រោះយើងឥឡូវនេះ ហើយនិងបញ្ចប់អំពើបាបនាពេល អនាគតជារៀងរហូតផងដែរ។

`តើការសម្រាករបស់យើងនៅថ្ងៃសប្បាតហ៍បានបង្ហាញសេចក្តីជំនឿរបស់យើងនៅក្នុងសេចក្តី សន្យាដែលព្រះយេស៊ូវបានសង្គ្រោះយើងឥឡូវនេះដោយរបៀបណា? តើការសម្រាករបស់យើងក៏បាន បង្ហាញអំពីគោលជំនឿរបស់យើងថា ព្រះយេស៊ូវនឹងធ្វើអោយផ្ទៃមេឃ និងផែនដីថ្មីឡើងវិញម្តងទៀតនា ពេលអនាគតដោយរបៀបណាដែរ?`