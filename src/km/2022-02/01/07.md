---
title:  ការសិក្សាបន្ថែម
date:  01/04/2022
---

សូមអាន Ellen G. White, “Science and the Bible,” page 129, 130, in Education; ‘The Creation,’ in The Story of Redemption, pages 21, 22។

«ធម្មជាតិប្រៀបដូចជាសៀវភៅមួយក្បាលដូច្នេះដែរ។ ដ្បិតធម្មជាតិគឺជា ព្រះគម្ពីរ «ទី2»។ ធម្មជាតិ និងព្រះគម្ពីរបានបង្ហាញយើងថា ព្រះ «បានចារឹករបស់ទាំង2យ៉ាងនេះ។ ធម្មជាតិ និងព្រះគម្ពីរ ស្របគ្នាទាំងស្រុង។ ជាការពិតណាស់ ពួកវិទ្យាសាស្ត្រតែងតែរកឃើញអព្ភូតហេតុថ្មីៗ។ ប៉ុន្តែ គ្មានរឿង ណាមួយចេញពីវិទ្យាសាស្ត្រដែលមិនស្របជាមួយនឹងព្រះគម្ពីរនោះទេ។ សៀវភៅនៃធម្មជាតិ និងព្រះគម្ពីរ បានបង្រៀនអំពីរឿងតែមួយ។ ពួកគេបានជួយអោយយើងរៀនអំពីព្រះ និងច្បាប់ធម្មជាតិរបស់ទ្រង់។ ច្បាប់ ទាំងនេះបានបង្ហាញយើងអំពីរបៀបដែលព្រះធ្វើកិច្ចការរបស់ទ្រង់»។

«ពួកវិទ្យាសាស្ត្រខ្លះបានបង្រៀននូវគោលគំនិតខុសឆ្គងទាំងឡាយ។ ពួកគេបានគិតថា វិទ្យា-

សាស្ត្រ និងព្រះគម្ពីរមិនស្របគ្នានោះទេ។ ម្ល៉ោះហើយ ពួកគេបានព្យាយាមធ្វើអោយព្រះគម្ពីរស្របតាមគោលគំនិតខុសឆ្គងរបស់ពួកគេ។ បន្ទាប់មក ពួកគេបានបំផ្លាញគោលជំនឿរបស់យើងទៅលើសេចក្តីពិត នៃព្រះគម្ពីរ។ ពួកវិទ្យាសាស្ត្រដែលបានសិក្សាអំពីផែនដី និងដុំថ្មនៅលើផែនដីបាននិយាយថា វិទ្យាសាស្ត្រ មិនស្របជាមួយនឹងព្រះគម្ពីរអំពីរបៀបដែលជីវិតបានកកើតឡើងនោះទេ។ ពួកវិទ្យាសាស្ត្រទាំងនេះបាន និយាយថា វាទាមទារអាយុកាលរាប់លានឆ្នាំ ដើម្បីអោយជីវិតនៅលើផែនដីនេះអាចកើតឡើងបាន។ ដូច្នេះ ពួកគេបានបង្ខំអោយព្រះគម្ពីរស្របជាមួយនឹងគោលគំនិតរបស់ពួកគេ។ ព្រះគម្ពីរបានចែងថា ព្រះ ចំណាយពេល6ថ្ងៃក្នុងការបង្កើតផ្ទៃមេឃ និងផែនដី។ ប៉ុន្តែ ពួកវិទ្យាសាស្ត្រទាំងនេះបាននិយាយថា 6ថ្ងៃគឺជារូបស័ព្ទតំណាងអោយរាប់ពាន់ឆ្នាំទៅវិញ»។

«គោលគំនិតនេះខុសទាំងស្រុង។ កំណត់ត្រានៃព្រះគម្ពីរស្របគ្នាយ៉ាងល្អឥតខ្ចោះជាមួយនឹង ធម្មជាតិ ហើយនិងការបង្រៀនរបស់វា»។ ដកស្រង់ពី Ellen G. White, Education, pages 128, 129, adapted។

**សំណួរពិភាក្សា**

`1. តើយ៉ាងណាទៅវិញ ប្រសិនបើលោកអ្នកបានគិតថា រឿងនៅក្នុងព្រះគម្ពីរអំពីជីវិតដែលបានកកើតឡើងគឺជារឿងព្រេងនិទានទៅវិញនោះ? គួរអោយសោកស្តាយណាស់ ពួកគ្រីស្ទានជាច្រើននាក់បានជឿបែប នេះ។ គោលគំនិតខុសឆ្គងនេះបានបំផ្លាញសេចក្តីជំនឿរបស់យើងទៅលើព្រះគម្ពីរ។ តើតម្រុយអ្វីខ្លះ ដែល លោកអ្នកបានឃើញនៅក្នុងព្រះគម្ពីរដែលបង្ហាញយើងថា លោកម៉ូសេបានដឹងថា រឿងដែលគាត់បានសរសេរនៅក្នុងបទគម្ពីរលោកុប្បត្តិ 1 និង 2 គឺជារឿងពិតដូចជាបទគម្ពីរលោកុប្បត្តិដែលនៅសេសសល់ ដទៃទៀតផងដែរ?`

`2. តើរឿងនៃកណ្ឌគម្ពីរលោកុប្បត្តិបានបង្រៀនយើងយ៉ាងដូចម្តេច អំពីការធ្វើជាអ្នកគ្រប់គ្រងផែនដីដ៏ល្អ បំផុតនោះ?`

`3. ជាការពិតណាស់ អំពើបាបបានបំផ្លាញភាពស្រស់ស្អាតដ៏ល្អឥតខ្ចោះនៃផែនដីនេះ។ ប៉ុន្តែ តើរបស់អ្វីខ្លះនៅក្នុងធម្មជាតិដែលនៅតែបន្តបង្ហាញលោកអ្នកថា អ្វីៗដែលព្រះបានបង្កើតនោះសុទ្ធតែ «ល្អណាស់»?`