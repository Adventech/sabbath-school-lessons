---
title:  ការបង្កើតមនុស្សលោក
date:  30/03/2022
---

ព្រះបានបង្កើតមនុស្សលោក បន្ទាប់ពីទ្រង់បានបង្កើតរបស់ផ្សេងៗរួចមក។ មនុស្សលោកគឺជាស្នាព្រះហស្តដ៏អស្ចារ្យបំផុតដែលព្រះបានបង្កើត។

`ខគម្ពីរលោកុប្បត្តិ 1៖26-29 និងលោកុប្បត្តិ 2៖7 បានបង្ហាញយើងអំពីរបៀបដែលព្រះបានបង្កើតមនុស្សលោក។ តើរឿងទាំង2នេះនៅក្នុងកណ្ឌគម្ពីរលោកុប្បត្តិដូចគ្នានៅត្រង់ណា? តើរឿងទាំង2នេះបានបង្ហាញយើងយ៉ាងដូចម្តេចដែរ អំពីមនុស្សលោក?`

ព្រះបានបង្កើតមនុស្សលោកអោយដូចជារូបអង្គទ្រង់។ ម្ល៉ោះហើយ បានជាយើងមើលទៅ ស្រដៀងគ្នានឹងព្រះដែរ។ ដ្បិតយើងគ្រាន់តែជារូបដែលព្រះបានបង្កើតអោយដូចជារូបអង្គទ្រង់ប៉ុណ្ណោះ។ ប៉ុន្តែ យើងមិនមែនជារូបពិតប្រាកដរបស់ព្រះនោះទេ។ មានតែព្រះយេស៊ូវមួយអង្គគត់ដែលជារូបដ៏ពិត ប្រាកដ។ ជាការពិតណាស់ សត្វពាហនៈក៏មិនមែនជារូបចម្លងរបស់ព្រះដែរ គឺថា៖ «ទ្រង់ក៏ [បាន] ធ្វើសត្វ ព្រៃនៅផែនដីតាមពូជ សត្វស្រុកតាមពូជ ហើយគ្រប់ទាំងសត្វដែលលូនវារនៅដីគោកតាមពូជ» (លោកុប្បត្តិ 1៖25)។ ប៉ុន្តែ ព្រះ «ក៏ [បាន] បង្កើតមនុស្សឲ្យដូចរូបអង្គទ្រង់ គឺបានបង្កើតគេឲ្យចំនឹងរូបអង្គទ្រង់នោះ ឯងក៏បង្កើតគេឡើងជាប្រុសជាស្រី» ផងដែរ (លោកុប្បត្តិ 1៖27)។ គួរអោយសោកស្តោយណាស់ អ្នក ប្រាជ្ញខាងឯព្រះគម្ពីរខ្លះមិនបានយល់អំពីខនេះពិតប្រាកដនោះទេ។ ពួកគេបានគិតថា មនុស្សលោកគ្រាន់តែ ជារូបខាងឯវិញ្ញាណរបស់ព្រះប៉ុណ្ណោះ។ ម្ល៉ោះហើយ ពួកគេបានជឿថា យើងអាចបង្ហាញសេចក្តីស្រឡាញ់ របស់ព្រះបាន។ ប៉ុន្តែ យើងគ្មានរូបរាងដូចជាទ្រង់នោះឡើយ។

តើព្រះគម្ពីរបានបង្រៀនយើងយ៉ាងដូចម្តេច អំពីប្រធានបទនេះ? កណ្ឌគម្ពីរលោកុប្បត្តិបានចែង ថា ព្រះបានបង្កើតលោកអ័ដាម «ឲ្យដូចរូបអង្គទ្រង់» (លោកុប្បត្តិ 1៖27)។ ភាសាហេព្រើរសម្រាប់ពាក្យ ថា «រូបអង្គ» បានបង្ហាញយើងថា ព្រះបានបង្កើតមនុស្សលោកជាមួយនឹងរូបកាយដែលមើលទៅដូចជា រូបទ្រង់ផ្ទាល់។ ព្រះក៏បានបង្កើតមនុស្សលោកខាងឯវិញ្ញាណផងដែរ។ ពាក្យសរសេរថា «ដូចរូបអង្គព្រះ» នោះ (លោកុប្បត្តិ 1៖26) បានបង្ហាញយើងអំពីសេចក្តីពិតនៃព្រះគម្ពីរ។ «ដូច» ប្រែមកពីពាក្យថា «ដេមុត (Demut)» ជាភាសាហេព្រើរ។ «ដេមុត» បានបង្ហាញយើងថា លោកអ័ដាមមានសតិ និងមានអារម្មណ៍។ ដូច្នេះ លោកអ័ដាមក៏ដូចជាព្រះផងដែរតាមរិធីនេះ។ អ្នកស្រីអែល្លីន ជីវ៉ៃត៍បានមានប្រសាសន៍ថា «នៅពេលដែលព្រះបានបង្កើតលោកអ័ដាមមក គាត់មើលទៅស្រដៀងគ្នានឹងព្រះជាទីបំផុត។ លោកអ័ដាម គឺជារូបចម្លងរបស់ព្រះ។ លោកអ័ដាមមានរូបកាយ ចិត្តគំនិត និងវិញ្ញាណ»។ ដកស្រង់ពី Education, page 15, adapted។

យើងបានឃើញថា ខគម្ពីរលោកុប្បត្តិ 2៖7 បានបង្រៀនអំពីសេចក្តីពិតដូចគ្នានេះយ៉ាងដូច្នេះ ថា៖ «មនុស្សក៏មានជីវិតរស់ឡើង» (លោកុប្បត្តិ 2៖7, គខប)។ ពាក្យសរសេរថា «ជីវិតរស់» ប្រែមកពី ពាក្យថា «នេហ្វេស (Nefesh)» ជាភាសាហេព្រើរ។ «នេហ្វេស» បានបង្ហាញយើងថា លោកអ័ដាមបាន មានជីវិតរស់ឡើង ដោយសារតែព្រះបានធ្វើរឿង2យ៉ាង។ ព្រះ «យកធូលីដីមកសូនធ្វើជាមនុស្ស» បន្ទាប់ មក «ទ្រង់ផ្លុំខ្យល់ដង្ហើមជីវិតបញ្ចូលទៅក្នុងរន្ធច្រមុះ» (លោកុប្បត្តិ 2៖7)។ ពាក្យសរសេរថា «ផ្លុំខ្យល់ ដង្ហើម» បានបង្ហាញយើងថា លោកអ័ដាមបានមានវិញ្ញាណមួយ និងរូបកាយមួយ។

ព្រះនឹងបង្កើតស្ត្រីចេញពីរូបកាយរបស់បុរសនៅពេលក្រោយមកទៀត (លោកុប្បត្តិ 2៖21, 22)។ ព្រះបានបង្កើតស្ត្រីដោយវិធីនេះ ដើម្បីបង្ហាញយើងថា នាងក៏មានវិញ្ញាណមួយ និងរូបកាយមួយ ផងដែរ។