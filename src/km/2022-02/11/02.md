---
title:  បញ្ហាគ្រួសារ
date:  05/06/2022
---

នៅទីបំផុត លោកយ៉ាកុបបានតាំងទីលំនៅក្នុងទឹកដីកាណាន។ លោកអ៊ីសាកគ្រាន់តែជាអ្នក ដទៃនៅក្នុងទឹកដីនេះប៉ុណ្ណោះ។ ប៉ុន្តែ ព្រះគម្ពីរបានបង្ហាញប្រាប់យើងថា លោកយ៉ាកុបបានរស់នៅក្នុង ទឹកដីនេះ (លោកុប្បត្តិ 37៖1)។ នេះគឺជាដើមចមនៃបញ្ហា។ នៅពេលនេះ បញ្ហាបានកើតចេញពីក្រុមគ្រួសាររបស់គាត់។ ជម្លោះមិនមែនទាក់ទងការគ្រប់គ្រងទឹកដី ឬការប្រើប្រាស់អណ្តូងនោះឡើយ តែជា ជម្លោះខាងឯវិញ្ញាណវិញ។

`សូមអានរឿងនៅក្នុងខគម្ពីរលោកុប្បត្តិ 37៖1-11។ តើអ្វីដែលធ្វើអោយពួកបងៗរបស់លោក យ៉ូសែបនៅក្នុងរឿងនេះស្អប់គាត់ខ្លាំងម្ល៉េះ?`

លោកយ៉ូសែបបានកើតមក នៅពេលដែលលោកយ៉ាកុបមានវ័យចំណាស់ទៅហើយ (លោកុប្បត្តិ 37៖3)។ យើងបានឃើញថា តាំងតែពីដើមមកលោកយ៉ូសែប និងឪពុករបស់គាត់មានទំនាក់ទំនងជិត ស្និទ្ធនឹងគ្នាជាខ្លាំង។ លោកយ៉ាកុបបានធ្វើអាវធំដ៏វែង និងស្រស់ស្អាតមួយដល់លោកយ៉ូសែប (លោកុប្បត្តិ 37៖3)។ អាវធំនេះគឺជាព្រះភូសាសម្រាប់ពួកបុត្រីស្តេច (សាំយូអែលទី2 13៖18)។ ដូច្នេះ អាវធំ នេះបានបង្ហាញយើងថា លោកយ៉ាកុបចង់លើកលោកយ៉ូសែបអោយខ្ពស់ជាងកូនៗដទៃទៀតរបស់គាត់។ លោកយ៉ាកុបចង់អោយព្រះពរនៃកូនច្បងដល់លោកយ៉ូសែប។ នៅពេលអនាគត សេចក្តីប្រាថ្នារបស់លោក យ៉ាកុបនឹងបានសម្រេចជាមិនខាន។ លោកយ៉ូសែបនឹងទទួលបានព្រះពរនៃកូនច្បង (របាក្សត្រទី1 5៖ 2)។ គ្មានអ្វីត្រូវឆ្ងល់ឡើយ ដែលពួកបងៗរបស់លោកយ៉ូសែបបានស្អប់គាត់ជាខ្លាំងនោះ។ ពួកបងៗរបស់ គាត់បានខឹងលោកយ៉ូសែបជាខ្លាំង រហូតដល់ពួកគេមិនអាចនិយាយពាក្យល្អៗទៅកាន់គាត់បានឡើយ (លោកុប្បត្តិ 37៖4)។

លើសជាងនេះទៅទៀតនោះ លោកយ៉ូសែបបានទូពិតលោកយ៉ាកុបអំពីពួកបងៗរបស់គាត់។ រាល់ពេលដែលពួកបងៗរបស់គាត់ធ្វើអ្វីមិនត្រឹមត្រូវ លោកយ៉ាកុបតែងតែរត់ទៅប្រាប់ឪពុករបស់គាត់ជា និច្ច (លោកុប្បត្តិ 37៖2)។ គ្មានអ្នកណាម្នាក់ចូលចិត្តអ្នកដែលយករឿងរបស់គេទៅប្រាប់អ្នកដទៃនោះ ឡើយ។

បន្ទាប់មក លោកយ៉ូសែបបានប្រាប់ពួកបងៗរបស់គាត់នូវសុបិនទាំង2យ៉ាងរបស់គាត់។ សុបិន របស់គាត់បានបង្ហាញថា ព្រះនឹងតាំងគាត់ឡើងលើអស់ទាំងពួកបងៗរបស់គាត់។ ដូច្នេះ ពួកបងៗរបស់ គាត់នឹងត្រូវក្រាបគោរពដល់លោកយ៉ូសែបនៅពេលអនាគត។ បន្ទាប់ពីពួកបងៗរបស់គាត់បានឮសុបិន ទាំងនេះហើយ ពួកគេកាន់តែស្អប់លោកយ៉ូសែបជាងមុនទៅទៀត។ ព្រះជាអ្នកប្រទាននូវសុបិនទាំង2យ៉ាងនេះ (សូមអានខគម្ពីរលោកុប្បត្តិ 41៖32)។ លោកយ៉ាកុបបានស្តីបន្ទោសដល់លោកយ៉ូសែប ដែល បានប្រាប់ក្រុមគ្រួសាររបស់គាត់អំពីសុបិនទាំងនេះ (លោកុប្បត្តិ 37៖10)។ ទន្ទឹមគ្នានេះ លោកយ៉ាកុប ក៏បានគិតអំពីសុបិនទាំងនេះ ព្រមទាំងអ្វីដែលសុបិននោះបានបង្ហាញអំពីអនាគតផងដែរ (លោកុប្បត្តិ 37៖11)។ ជាការពិតណាស់ លោកយ៉ូសែបបានគិតថា ព្រះក៏អាចប្រទានសុបិនទាំងនោះដល់គាត់ផង ដែរ។ យើងក៏បានឃើញដែរថា ការគិតរបស់គាត់ពិតជាត្រឹមត្រូវមែន។

`សូមអានខគម្ពីរម៉ាថាយ 20៖26, 27។ តើសេចក្តីពិតនៃព្រះគម្ពីរដ៏សំខាន់អ្វី ដែលយើង បានឃើញនៅក្នុងខទាំងនេះ? តើយើងអាចរស់នៅតាមសេចក្តីពិតនៃព្រះគម្ពីរនេះដោយរបៀបណា?`