---
title:  ការសិក្សាបន្ថែម
date:  10/06/2022
---

សូមអាន Ellen G. White, “Joseph in Egypt,” pages 213-223, in Patriarchs and Prophets។

«លោកយ៉ូសែប និងលោកដានីយ៉ែលត្រូវបានបំបែកចេញពីស្រុកកំណើតរបស់ពួកគេ តាំងតែ ពីដើមមក។ ពួកគេត្រូវបានជម្លៀសទៅកាន់ទឹកដីមួយដ៏សែនឆ្ងាយ ដែលគ្មានអ្នកណាជឿដល់ព្រះទាល់ តែសោះ។ សាតាំងបានព្យាយាមល្បួងលោកយ៉ូសែបអោយធ្វើបាប នៅពេលដែលជីវិតរបស់គាត់បានផ្លាស់ប្តូរពីមួយដំណាក់កាលទៅមួយដំណាក់កាលទៀត។ នៅឯផ្ទះឪពុករបស់គាត់ លោកយ៉ូសែបគឺជាកូន សំណព្វម្នាក់។ នៅឯផ្ទះរបស់លោកប៊ូទីផារ លោកយ៉ូសែបគឺជាទាសករម្នាក់។ បន្ទាប់មក គាត់បានក្លាយ ទៅជាអ្នកធ្វើការ និងក្លាយទៅជាមិត្តដ៏ល្អឥតខ្ចោះរបស់លោកប៊ូទីផារ។ លោកយ៉ូសែបបានទទួលការអប់រំ តាមរយៈការសិក្សា។ គាត់ក៏បានរៀនបន្ថែមទៀតតាមរយៈការជួបជុំជាមួយនឹងអ្នកដទៃ ហើយសង្កេតមើលទង្វើរបស់ពួកគេផងដែរ។ ក្រោយមក លោកយ៉ូសែបត្រូវបានស្តេចផារ៉ោនចាប់ដាក់គុក ដោយ មិនបានធ្វើអ្វីខុសទាល់តែសោះ។ គាត់មិនសង្ឃឹមថា គាត់នឹងមានសេរីភាពនោះឡើយ។ បន្ទាប់មក គាត់ ត្រូវបានស្តេចតែងតាំងអោយធ្វើជាអ្នកគ្រប់គ្រងលើស្រុកអេស៊ីព្ទ ដើម្បីជួយអោយពួកសាសន៍អេស៊ីព្ទត្រៀមខ្លួនជាស្រេចសម្រាប់អំណត់ដែលនឹងត្រូវមកដល់។ តើអ្វីដែលបានជួយអោយលោកយ៉ូសែបនៅ តែស្មោះត្រង់ចំពោះព្រះនោះ? . . .»។

លោកយ៉ូសែបត្រូវបានឪពុកបង្រៀនអោយស្រឡាញ់ និងគោរពកោតខ្លាចដល់ព្រះតាំងតែពីក្មេងមក។ លោកយ៉ូសែបតែងតែចំណាយពេលវេលានៅក្នុងត្រសាលនៃឪពុករបស់គាត់ជានិច្ច។ នៅក្រោម មេឃដែលពោរពេញទៅដោយផ្កាយ លោកយ៉ាកុបបានដំណាលប្រាប់លោកយ៉ូសែបអំពីរឿងរបស់គាត់នៅយប់មួយឯបេតអែល ព្រមទាំងសុបិនរបស់គាត់អំពីជណ្តើរផងដែរ។ ជណ្តើរនេះបានបញ្ឈរពីដីរហូតដល់ ផ្ទៃមេឃ។ ពួកទេវតាបានដើរចុះឡើងនៅលើជណ្តើរនេះ។ លោកយ៉ាកុបក៏បានប្រាប់លោកយ៉ូសែបអំពីព្រះ ដែលគង់នៅលើបល្ល័ង្កនៅឯស្ថានសួគ៌ផងដែរ។ តាមរយៈរឿងទាំងនេះ ព្រះបានបង្ហាញអង្គទ្រង់ដល់លោក យ៉ូសែប។ លោកយ៉ាកុបក៏បានប្រាប់លោកយ៉ូសែបអំពីរឿងនៃការចំបាប់របស់គាត់នៅឯម្ខាងទន្លេចាប់បក់ ផងដែរ។ នៅទីនោះ លោកយ៉ាកុបបានសារភាពអំពើបាបរបស់គាត់ ហើយបានបែរចេញពីអំពើបាបនោះទាំងស្រុង។ បន្ទាប់មក ព្រះបានជួយអោយគាត់យកឈ្នះអំពើបាបនៃអតីតកាលរបស់គាត់ ព្រមទាំងបាន ប្រទានតំណែងដ៏ពិសេសដល់គាត់ផងដែរ»។

«លោកយ៉ូសែបគឺជាក្មេងគង្វាលចៀមម្នាក់។ គាត់បានថែរក្សាហ្វូងចៀមនៃឪពុករបស់គាត់។ ជីវិតរបស់គាត់ក្នុងនាមជាអ្នកគង្វាលចៀមបានជួយអោយគាត់រឹងមាំទាំងផ្លូវចិត្ត និងផ្លូវកាយ។ លោកយ៉ូសែបបានទំនាក់ទំនងជាមួយនឹងព្រះតាមធម្មជាតិ។ លោកយ៉ូសែបបានសិក្សាសេចក្តីពិតនៃព្រះគម្ពីរ ដែលព្រះបានប្រទានដល់លោកយ៉ាកុប។ រឿងទាំងអស់បានជួយអោយលោកយ៉ូសែបរឹងមាំខាងឯផ្នែកចិត្តគំនិត។ គាត់បានស្មោះត្រង់ជាមួយនឹងសេចក្តីបង្គាប់របស់ព្រះ»។

«ក្នុងអំឡុងពេលនៃដំណើរដ៏តក់ស្លុតដែលលោកយ៉ូសែបទៅកាន់ស្រុកអេស៊ីព្ទនោះ លោកយ៉ូសែបបាននឹកចាំអំពីព្រះនៃឪពុករបស់គាត់។ ខណៈពេលដែលគាត់កំពុងតែគិតអំពីព្រះ លោកយ៉ូសែប ក៏បានក្រឡេកមើលភ្នំដែលបានបាំងត្រសាលគ្រួសាររបស់គាត់ពីភ្នែករបស់គាត់ជាលើកចុងក្រោយផងដែរ។ គាត់កំពុងតែចាកចេញពីស្រុកកំណើតរបស់គាត់ទៅធ្វើជាទាសករនៅឯស្រុកអេស៊ីព្ទវិញ។ លោក យ៉ូសែបបាននឹកចាំអំពីមេរៀនដែលគាត់បានរៀនកាលពីក្មេងមក។ គាត់បានសម្រេចចិត្តថា នឹងស្មោះត្រង់ ចំពោះព្រះ ហើយនិងធ្វើជាអ្នកបម្រើដល់ស្តេចនៃស្ថានសួគ៌ជារៀងរហូត»។ ដកស្រង់ពី Ellen G. White, Education, pages 51, 52, adapted។

**សំណួរពិភាក្សា**

`1. សូមប្រៀបធៀបលោកយ៉ូសែបជាមួយនឹងលោកដានីយ៉ែល ព្រមទាំងព្រះយេស៊ូវផងដែរ។ តើលោក យ៉ូសែប លោកដានីយ៉ែល និងព្រះយេស៊ូវដូចគ្នានៅត្រង់ណាខ្លះ? តើលោកយ៉ូសែប និងលោកដានីយ៉ែល បានបង្ហាញយើងអំពីព្រះយេស៊ូវដោយរបៀបណា?`

`2. តើយើងអាចរៀនជឿទុកចិត្តទៅលើព្រះបានដោយរបៀបណា នៅពេលអ្វីៗគ្រប់យ៉ាងនៅទីបំផុតមិន បានផ្តល់វិជ្ជមានសម្រាប់យើង ដូចជាលោកយ៉ូសែបនោះ?`