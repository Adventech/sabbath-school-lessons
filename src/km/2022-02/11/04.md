---
title:  លោកយូដា និងនាងតាម៉ារ
date:  07/06/2022
---

ឥឡូវនេះ យើងនឹងក្រឡេកមើលរឿងអំពីនាងតាម៉ារវិញម្តង។ រឿងរបស់នាងបានកើតឡើង បន្ទាប់ពីលោកយ៉ូសែបត្រូវបានគេលក់ជាទាសករបាត់ទៅ (លោកុប្បត្តិ 38៖11)។ មិនយូរប៉ុន្មាន បន្ទាប់ ពីគេបានលក់លោកយ៉ូសែបមក លោកយូដាបានចាកចេញពីពួកបងប្អូនរបស់គាត់។ ការចាកចេញរបស់ គាត់បានបង្ហាញយើងថា លោកយូដាមិនបានយល់ស្របជាមួយនឹងពួកបងប្អូនរបស់គាត់នោះឡើយ។ ក្នុងរឿងអំពីលោកយូដា និងនាងតាម៉ារ យើងក៏បានឃើញសេចក្តីពិតនៃព្រះគម្ពីរតែមួយ ដែលយើងបាន ឃើញនៅក្នុងបទគម្ពីរលោកុប្បត្តិជាច្រើនទៀតផងដែរ គឺថា៖ ព្រះនឹងកែប្រែទង្វើអាក្រក់ទៅជារឿងល្អមួយដ៏ប្រសើរ។

`សូមអានអំពីរឿងនៅក្នុងបទគម្ពីរលោកុប្បត្តិ 38។ សូមប្រៀបធៀបឥរិយាបថរបស់លោកយូដា ជាមួយនឹងឥរិយាបថរបស់នាងតាម៉ារ ដែលជាស្ត្រីសាសន៍កាណាន។ តើរវាងលោកយូដា និងតាម៉ារ មួយ ណាជាមនុស្សត្រឹមត្រូវជាងនៅក្នុងរឿងនេះ? តើហេតុអ្វី?`

លោកយូដាបានរៀបអាពាហ៍ពិពាហ៍ជាមួយនឹងស្ត្រីសាសន៍កាណាន (លោកុប្បត្តិ 38៖2)។ ពួកគេមានកូនប្រុស3នាក់គឺ លោកអ៊ើរ1 លោកអូណាន់1 និងលោកសេឡា1។ ។ លោកយូដាបានអោយនាងតាម៉ាររៀបអាពាហ៍ពិពាហ៍ជាមួយនឹងលោកអ៊ើរដែលជាកូនប្រុសច្បងរបស់គាត់។ ប៉ុន្តែ លោក អ៊ើរ និងលោកអូណាន់ត្រូវបានព្រះសម្លាប់ ដោយសារតែពួកគេអាក្រក់ជាទីបំផុត។ ដូច្នេះ លោកយូដា បានសន្យាថា នឹងអោយនាងតាម៉ាររៀបអាពាហ៍ពិពាហ៍ជាមួយនឹងលោកសេឡាដែលជាកូនប្រុសពៅ របស់គាត់។

ចំណេរក្រោយមកទៀត ប្រពន្ធរបស់លោកយូដាបានស្លាប់បាត់ទៅ។ នាងតាម៉ារបានព្រួយបារម្ភ ខ្លាចក្រែងលោកយូដាភ្លេចអំពីសេចក្តីសន្យារបស់គាត់ដែលថា នឹងអនុញ្ញាតអោយនាងរៀបការជាមួយនឹងលោកសេឡានោះ។ ម្ល៉ោះហើយ នាងតាម៉ារបានរៀបផែនការបង្ខំអោយលោកយូដារក្សាសេចក្តីសន្យា របស់គាត់។ នាងតាម៉ារបានក្លែងធ្វើជាស្រីសំផឹង តាមផែនការរបស់នាង។ ស្រីសំផឹងគឺជាអ្នកលក់ខ្លួន ដើម្បីប្រាក់។ នៅពេលដែលលោកយូដាឃើញនាងតាម៉ារនៅតាមដងផ្លូវនោះ គាត់បានចេញប្រាក់អោយ នាងដេកជាមួយនឹងគាត់។ លោកយូដាមិនបានដឹងថា ស្រីសំផឹងដែលគាត់ដេកជាមួយនោះ គឺជានាង តាម៉ារនោះឡើយ។ ក្រោយមក លោកយូដាបានសន្យាថា នឹងជូនពពែមួយពីហ្វូងសត្វរបស់គាត់សងដល់ នាងវិញ។

ទន្ទឹមគ្នានេះ នាងតាម៉ារបានសុំអោយលោកយូដាប្រគល់ចិញ្ចៀន និងដំបងឈើពិសេសរបស់ គាត់ដល់នាងវិញ។ របស់ទាំងនេះបានបង្ហាញនាងតាម៉ារថា លោកយូដានឹងរក្សាសេចក្តីសន្យារបស់គាត់។ ក្រោយមក លោកយូដាបានឮថា នាងតាម៉ារនឹងមានកូន។ លោកយូដាបានចោទប្រកាន់នាងតាម៉ារថា នាងបានធ្វើបាបហើយ។ នាងតាម៉ារបានបង្ហាញលោកយូដានូវចិញ្ចៀន និងដំបងឈើពិសេសរបស់គាត់។ ពេលនោះ លោកយូដាបានដឹងថា គាត់គឺជាឪពុកនៃកូននោះ។

រឿងនេះបានបញ្ចប់ នៅពេលដែលនាងតាម៉ារបានបង្កើតកូនប្រុសភ្លោះ។ កូនប្រុសមួយមាន ឈ្មោះថា ពេរេស។ ពេរេសជាភាសាហេព្រើរមានន័យថា «ទម្លុះ»។ លោកពេរេសបានកើតមកក្រោយ ដូចជាលោកយ៉ាកុបដែរ។ ប៉ុន្តែ លោកពេរេសបានក្លាយទៅជាមុនវិញ ដូចជាលោកយ៉ាកុបយ៉ាងដូច្នោះ ដែរ។ គាត់ក៏បានក្លាយមកជាអយ្យកោនៃពូជអំបូររបស់ស្តេចដាវីឌ (នាងរស់ 4៖18-22) និងព្រះយេស៊ូវ ផងដែរ (ម៉ាថាយ 1៖3)។ នាងតាម៉ារគឺជាស្ត្រីទីមួយក្នុងចំណោមស្ត្រីទាំង4នាក់នៅក្នុងបញ្ជីគ្រួសាររបស់ ព្រះយេស៊ូវ។ បន្ទាប់មក មាននាងរ៉ាហាប់ (ម៉ាថាយ 1៖5), នាងរស់ (ម៉ាថាយ 1៖5, 6) ព្រមទាំងនាង បាតសេបាផងដែរ (ម៉ាថាយ 1៖6)។ ព្រះនឹងសង្គ្រោះរាស្ត្ររបស់ទ្រង់តាមរយៈឈើឆ្កាងនៃព្រះយេស៊ូវ ដូចដែលទ្រង់បានសង្គ្រោះតាម៉ារយ៉ាងដូច្នោះដែរ។ ព្រះក៏នឹងកែប្រែបញ្ហារបស់លោកយ៉ាកុបអោយក្លាយ មករឿងល្អវិញ ដើម្បីសង្គ្រោះពួកគេផងដែរ។