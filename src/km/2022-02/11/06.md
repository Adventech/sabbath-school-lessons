---
title:  សុបិននៃស្តេចផោរ៉ោន
date:  09/06/2022
---

`សូមអានខគម្ពីរលោកុប្បត្តិ 40៖1-41៖36។ តើសុបិននៃស្តេចផារ៉ោនមានទំនាក់ទំនងជា មួយនឹងសុបិននៃអ្នកថ្វាយពែង និងអ្នកដុតនំរបស់ទ្រង់ដោយរបៀបណា? តើទំនាក់ទំនងនេះបានបង្ហាញ យើងយ៉ាងដូចម្តេចដែរ?`

ពេលវេលាបានកន្លងផុតទៅ លោកយ៉ូសែបត្រូវបានគេដាក់អោយធ្វើជាអ្នកមើលការខុសត្រូវ នៅក្នុងគុក។ អ្នកទោស2នាក់បានបម្រើស្តេចផារ៉ោន រហូតដល់ស្តេចលែងសព្វព្រះទ័យនឹងពួកគេ តទៅទៀត។ ម្នាក់ជាអ្នកថ្វាយពែង ហើយម្នាក់ទៀតជាអ្នកដុតនំ (លោកុប្បត្តិ 41៖9-11)។ បុរសទាំង 2បានយល់សប្តិ តែគ្មានអ្នកណាអាចនឹងកាត់ស្រាយបានឡើយ។ គ្មានអ្នកណាម្នាក់អាចបកស្រាយ សុបិនរបស់ពួកគេបានឡើយ (លោកុប្បត្តិ 40៖8)។ នៅពេលដែលលោកយ៉ូសែបបានឮអំពីបញ្ហារបស់ ពួកគេនោះ គាត់ក៏សូមអោយពួកគេប្រាប់គាត់អំពីសុបិនរបស់ពួកគេ។ នៅពេលនោះ លោកយ៉ូសែបបាន បកស្រាយ ប្រាប់ពួកគេអំពីសុបិនរបស់ពួកគេ។

ស្តេចផារ៉ោនក៏មានសុបិននិមិត្ត2យ៉ាង ដែលគ្មានអ្នកណាម្នាក់អាចនឹងកាត់ស្រាយបានដែរ (លោកុប្បត្តិ 41៖1-8)។ នៅពេលនោះ អ្នកថ្វាយពែងបាននឹកចាំអំពីលោកយ៉ូសែបដែលបានជួយបក ស្រាយសុបិនរបស់គាត់។ ដូច្នេះ អ្នកថ្វាយពែងបានទូលស្តេចផារ៉ោនអំពីលោកយ៉ូសែប (លោកុប្បត្តិ 41៖9-13)។

ស្តេចផារ៉ោនមានព្រះទ័យភ័យព្រួយអំពីសុបិននិមិត្តរបស់ទ្រង់ជាខ្លាំង។ ទ្រង់បានប្រាប់សុបិន ទាំងនោះដល់លោកយ៉ូសែប (លោកុប្បត្តិ 41៖14-24)។ បន្ទាប់មក លោកយ៉ូសែបបានបកស្រាយសុបិនទាំងនោះអោយស្តេចផារ៉ោនបានជ្រាប។ សុបិនទាំង2យ៉ាងនេះបានបង្ហាញយើងអំពីរឿងតែមួយ ប៉ុណ្ណោះ។ ក្នុងសុបិនទី1 គោសំគមៗទាំង7បានឡើងមកស៊ីលេបគោធាត់ៗទាំង7អស់ទៅ។ ក្នុងសុបិន ទី2 គួរស្រូវតូចៗទាំង7ក៏បានលេបគួរស្រូវថ្លោសៗទាំង7ផងដែរ។ គោធាត់ៗទាំង7 និងគួរស្រូវថ្លោសៗ ទាំង7តំណាងអោយ7ឆ្នាំនៃភាពសម្បូរសប្បាយ។ ចំណែកឯគោស្គមៗទាំង7 និងគួរស្រូវតូចៗទាំង7 នោះ តំណាងអោយ7ឆ្នាំនៃភាពអំណត់វិញ។ សុបិនទាំង2យ៉ាងបានបង្ហាញថា ព្រះគឺជាអ្នកដែលបាន បើកសំដែងសុបិនទាំងនោះដល់ស្តេចផារ៉ោន (លោកុប្បត្តិ 41៖32; សូមប្រៀបធៀបជាមួយនឹងខគម្ពីរ លោកុប្បត្តិ 37៖9)។

លោកយ៉ូសែបបានធ្វើអោយស្តេចផារ៉ោនជ្រាបថា ព្រះគឺជាអ្នកប្រទានប្រាជ្ញាដល់គាត់ក្នុងការបក ស្រាយសុបិនទាំងនេះ។ ព្រះបានបង្ហាញស្តេចផារ៉ោនអំពីអ្វីដែលទ្រង់នឹងធ្វើនៅពេលអនាគត (លោកុប្បត្តិ 41៖25, 28)។ ស្តេចផារ៉ោនបានជឿលោកយ៉ូសែប។ បន្ទាប់មក ស្តេចផារ៉ោនបានតែងតាំងលោកយ៉ូសែបអោយគ្រប់គ្រងលើស្រុកអេស៊ីព្ទ។ «រួចផារ៉ោនទ្រង់មានព្រះបន្ទូលទៅយ៉ូសែបថា ដែលព្រះបាន សំដែងឲ្យឯងដឹងសេចក្តីទាំងនេះ នោះគ្មានអ្នកណាមានដំរិះមានប្រាជ្ញាដូចឯងនេះទេ គឺឯងនេះហើយ ដែលត្រូវកាន់កាប់ត្រួតត្រាលើជនជាតិរបស់យើង ហើយរាស្ត្រយើងទាំងអស់នឹងចុះចូលតាមបង្គាប់ឯង យើងនឹងធំជាងឯងតែនៅបល្ល័ង្ករាជ្យប៉ុណ្ណោះ» (លោកុប្បត្តិ 41៖39, 40)។

លោកយ៉ូសែបបានប្តូរពីអ្នកគ្រប់គ្រងនៅក្នុងផ្ទះរបស់លោកប៊ូទីផារទៅជាអ្នកគ្រប់គ្រងនៅក្នុង គុកវិញ។ នៅទីបំផុត ព្រះក៏បានតែងតាំងលោកយ៉ូសែបអោយគ្រប់គ្រងលើស្រុកអេស៊ីព្ទទាំងមូលផងដែរ។ រឿងនេះគួរអោយអស្ចារ្យជាទីបំផុត។ រឿងនេះបានបង្ហាញយើងអំពីការអស្ចារ្យដែលព្រះអាចនឹងធ្វើបាន ទោះបីជានៅពេលដែលអ្វីៗមើលទៅហាក់ដូចជាអាក្រក់ ហើយគ្មានសង្ឃឹមទាល់តែសោះក៏ដោយ។

`តើយើងអាចរៀនជឿទុកចិត្តទៅលើព្រះ និងសេចក្តីសន្យារបស់ទ្រង់យ៉ាងដូចម្តេចទៅបាន នៅពេលរឿងអាក្រក់ៗបានកើតឡើង ហើយយើងមានអារម្មណ៍ថា ព្រះមិនបានផ្ទៀងព្រះកាណ៌ស្តាប់សេចក្តីអធិស្ឋានរបស់យើងនោះ?`