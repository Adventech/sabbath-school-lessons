---
title:  លោកយ៉ូសែបដែលជាម្ចាស់នៃសុបិន
date:  04/06/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 37៖1-11; លោកុប្បត្តិ 37៖12-36; លោកុប្បត្តិ 38; លោកុប្បត្តិ 39; លោកុប្បត្តិ 40៖1-41៖36។

> <p>ខចងចាំ</p>
> «គេនិយាយគ្នាទៅវិញទៅមកថា នុ៎ះន៏ អាមេសប្តិបានមកដល់ហើយ» (លោកុប្បត្តិ 37៖19)។

យើងបានអានអំពីរឿងអំពីលោកយ៉ូសែបនៅក្នុងបទគម្ពីរលោកុប្បត្តិ 37-50។ រឿងអំពីលោកយ៉ូសែបបានគ្របដណ្តប់ផ្នែកចុងក្រោយនៃកណ្ឌគម្ពីរលោកុប្បត្តិ។ ក្នុងខគម្ពីរលោកុប្បត្តិ 37៖1-11 យើងបានអានអំពីសុបិនដែលលោកយ៉ូសែបមានជាលើកដំបូងនៅក្នុងស្រុកកាណាន។ ជាចុង ក្រោយ ក្នុងខគម្ពីរលោកុប្បត្តិ 50៖26 យើងបានអានអំពីការស្លាប់របស់គាត់នៅក្នុងស្រុកអេស៊ីព្ទ។ លោកយ៉ូសែបគឺជាមនុស្សដ៏សំខាន់ម្នាក់នៅក្នុងកណ្គគម្ពីរលោកុប្បត្តិ។ កណ្ឌគម្ពីរលោកុប្បត្តិបានពណ៌នា អំពីលោកយ៉ូសែបច្រើនជាងលោកអ័ប្រាហាំ លោកអ៊ីសាក និងលោកយ៉ាកុបទៅទៀត។

ជីវិតរបស់លោកយ៉ូសែបបានបង្ហាញយើងអំពីសេចក្តីពិតនៃព្រះគម្ពីរដែលយ៉ាងដូច្នេះថា៖ ចំណុចទី1 ព្រះបានរក្សាសេចក្តីសន្យារបស់ទ្រង់។ ចំណុចទី2 ព្រះអាចកែប្រែសេចក្តីអាក្រក់ទៅជាសេចក្តីល្អបាន។

**សប្តាហ៍នេ**

យើងនឹងក្រឡេកមើលជីវិតដំបូងរបស់លោកយ៉ូសែប។ លោកយ៉ូសែបគឺជាកូន ប្រុសសំណព្វរបស់លោកយ៉ាកុប។ កូនប្រុសរបស់លោកយ៉ាកុបបានដាក់ងារអោយប្អូនប្រុសរបស់ពួក គេថា «បា អាល់ ហាខាឡូមុត (ba ‘al hakhalomot)» ដែលមានន័យថា «អាមេសប្តិ» ជាភាសាហេព្រើរ (លោកុប្បត្តិ 37៖19)។ តំណែលនេះមានន័យថា «ម្ចាស់នៃសុបិន» ដែលបានបង្ហាញយើងថា លោក យ៉ូសែបគឺជាអ្នកឯកទេសខាងសុបិន។ តំណែងនេះស័ក្តិសមនឹងលោកយ៉ូសែបជាទីបំផុត។ លោក យ៉ូសែបមិនត្រឹមតែបានយល់អំពីសុបិនដែលព្រះបានបង្ហាញដល់គាត់នោះឡើយ។ លោកយ៉ូសែបក៏បានបំពេញកិច្ចការជាមួយនឹងព្រះ ដើម្បីធ្វើអោយសេចក្តីសន្យានៅក្នុងសុបិនទាំងនេះក្លាយមកជាការ ពិតនៅក្នុងជីវិតរបស់គាត់ផងដែរ។

ជាការពិតណាស់ ព្រះនៅតែរក្សាសេចក្តីសន្យារបស់ទ្រង់ជានិច្ច ទោះបីជាចិត្តរបស់មនុស្ស មានពេញទៅដោយសេចក្តីអាក្រក់ក៏ដោយ។