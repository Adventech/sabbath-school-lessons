---
title:  កូនប្រុសនៃសេចក្តីសញ្ញា
date:  11/05/2022
---

មនុស្សគ្រប់គ្នាដែលស្នាក់នៅជាមួយនឹងលោកអ័ប្រាហាំសុទ្ធតែត្រូវបានកាត់ស្បែក។ យើងបានឃើញកាលពីម្សិលមិញរួចមកហើយថា ការកាត់ស្បែកគឺជាការកាត់ចុងស្វាសនៃប្រដាប់ភេទបុរស (លោកុប្បត្តិ 17៖23-27)។ ដូច្នេះ លោកអ៊ីសម៉ាអែល និងអ្នកបម្រើរបស់លោកអ័ប្រាហាំ «ទាំងប៉ុន្មាន» (លោកុប្បត្តិ 17៖23) សុទ្ធតែត្រូវបានកាត់ស្បែក។ ពាក្យសរសេរថា «ទាំងប៉ុន្មាន» ប្រែមកពីថា «កុល (kol)» ជាភាសាហេព្រើរ។ «កុល» មានន័យថា «ទាំងអស់»។ បន្ទាប់ពីបុរសទាំងអស់ត្រូវបានកាត់ស្បែក រួចរាល់ហើយ ព្រះបានលេចមកអោយលោកអ័ប្រាហាំឃើញ។ បន្ទាប់មក ទ្រង់បានសន្យាថា នឹងប្រទាន កូនប្រុសមួយដល់លោកអ័ប្រាហាំ។

`សូមអានរឿងអំពីលោកអ័ប្រាហាំ និងភ្ញៀវទាំង3នាក់នៅក្នុងខគម្ពីរលោកុប្បត្តិ 18៖1-15។ តើយើងបានរៀនមេរៀនអ្វីខ្លះ ចេញពីរឿងស្តីអំពីសេចក្តីសប្បុរស និងការផ្គត់ផ្គង់អាហារដល់អ្នកដទៃនេះ? តើព្រះបានតបស្នងទៅនឹងទង្វើល្អរបស់លោកអ័ប្រាហាំដោយរបៀបណា? តើយើងអាចបកស្រាយសេចក្តី សន្យានេះមកពីព្រះដោយរបៀបណា?`

លោកអាប់រ៉ាមបានសង្ស័យចំពោះព្រះ (លោកុប្បត្តិ 16)។ ការសង្ស័យរបស់គាត់បានញែក

«រួចព្រះយេហូវ៉ាទ្រង់លេចមកឯគាត់ នៅត្រង់ដើមម៉ៃសាក់របស់ម៉ាមរេ ក្នុងកាលដែលគាត់កំពុង អង្គុយនៅមាត់ទ្វារត្រសាល នៅវេលាថ្ងៃពេញកំដៅ» (លោកុប្បត្តិ 18៖1)។ ជាទូទៅ ភ្ញៀវមិនងាយមក ឯទីរហោស្ថាននោះឡើយ។ ម្ល៉ោះហើយ លោកអ័ប្រាហាំប្រហែលជាចង់ជួបសំណេះសំណាលជាមួយមនុស្សប្លែកមុខទាំងនេះណាស់។ លោកអ័ប្រាហាំបានរត់ទៅទទួលពួកគេ (លោកុប្បត្តិ 18៖2)។ សូមចាំថា លោកអ័ប្រាហាំអាយុ99ឆ្នាំហើយ។ គាត់បានហៅបុរសម្នាក់ក្នុងចំណោមនោះថា ជាអាដូណាយ (Adonai) ដែលមានន័យថា «ព្រះអម្ចាស់របស់ខ្ញុំ» (លោកុប្បត្តិ 18៖3)។ ឈ្មោះនេះតែងតែប្រើសម្រាប់ព្រះជានិច្ច (លោកុប្បត្តិ 20៖4; និក្ខមនំ 15៖17)។ បន្ទាប់មក លោកអ័ប្រាហាំបានប្រញាប់ប្រញាល់ចូលទៅយក អាហារមកជូនដល់ពួកគេ (លោកុប្បត្តិ 18៖6, 7)។ លោកអ័ប្រាហាំបានឈរនៅក្បែរភ្ញៀវ។ គាត់បាន យកចិត្តទុកដាក់ចំពោះតម្រូវការរបស់ពួកគេ។ គាត់បានជាស្រេចក្នុងការបម្រើដល់ពួកគេ (លោកុប្បត្តិ 18៖8)។

លោកអ័ប្រាហាំគឺជាគំរូមួយអំពីរបៀបដែលយើងគួរតែស្វាគមន៍អ្នកដទៃចូលមកក្នុងផ្ទះរបស់យើង (ហេព្រើរ 13៖2)។ ព្រះគម្ពីរបានបង្ហាញប្រាប់យើងថា ការទទួលភ្ញៀវ និងមនុស្សប្លែកមុខចូលមកក្នុងផ្ទះរបស់យើងនោះ គឺជាកាតព្វកិច្ចខាងឯសាសនារបស់យើងក្នុងនាមជាគ្រីស្ទាន។ នៅពេលដែល យើងស្វាគមន៍អ្នកដទៃចូលមកក្នុងផ្ទះរបស់យើងនោះ មានន័យថា យើងបានទទួលព្រះអង្គហើយ (សូម ប្រៀបធៀបជាមួយនឹងខគម្ពីរម៉ាថាយ 25៖35-40)។ ព្រះត្រូវបានបង្ហាញតាមរយៈអ្នកស្រេកឃ្លាន និង អ្នកខ្វះខាតជាជាងបុគ្គលដែលផ្តល់អាហារអោយពួកគាត់ទៅទៀត។

យើងក៏បានឃើញព្រះយេស៊ូវដែលបានចាកចេញពីស្ថានសួគ៌មកកាន់ផែនដីនេះ តាមរបៀបដែលព្រះបានចូលទៅឯលោកអ័ប្រាហាំផងដែរ។ ព្រះយេស៊ូវបានក្លាយមកជាមនុស្សបម្រើម្នាក់ ដើម្បី សង្គ្រោះមនុស្សលោក (ភីលីព 2៖7, 8)។ ព្រះយេស៊ូវបានយាងមកកាន់ផែនដីនេះ ដើម្បីរក្សាសេចក្តីសន្យារបស់ព្រះក្នុងការសង្គ្រោះយើង។ ទន្ទឹមគ្នានេះ ព្រះក៏បានចូលទៅឯអ័ប្រាហាំ ដើម្បីរក្សាសេចក្តីសន្យា របស់ទ្រង់ដល់លោកអ័ប្រាហាំ និងនាងសារ៉ា ដែលថា ពួកគេនឹងមានកូនប្រុសមួយផងដែរ។ ការចូលទៅ ឯលោកអ័ប្រាហាំរបស់ព្រះបានធានាសេចក្តីសន្យារបស់ទ្រង់ (លោកុប្បត្តិ 18៖10)។