---
title:  ការសិក្សាបន្ថែម
date:  13/05/2022
---

សូមអាន Ellen G. White, “The Law and the Covenants,” pages 370-373; in Patriarchs and Prophets។

លោកអ័ប្រាហាំបានសូមអោយព្រះសង្គ្រោះមនុស្សនៅក្នុងក្រុងសូដុំម (លោកុប្បត្តិ 18៖22-23)។ គំរូរបស់លោកអ័ប្រាហាំគួរតែលើកទឹកចិត្តយើងអោយអធិស្ឋានសម្រាប់ពួកបាបជន ទោះបីជា យើងមានអារម្មណ៍ថា ពួកគេគ្មានសង្ឃឹមបានសង្គ្រោះនោះឡើយក៏ដោយ។ ចម្លើយរបស់ព្រះបានបង្ហាញ យើងថា ព្រះទ្រង់សព្វព្រះទ័យក្នុងការអត់ឱនទោសដល់យើង។ ព្រះនឹងបង្ហាញសេចក្តីមេត្តារបស់ទ្រង់ ទោះបីជាមានមនុស្សត្រឹមតែមួយចំនួនតូចដែលអាចបានសង្គ្រោះក៏ដោយ។

«ព្រះនឹងអត់ឱនទោសដល់ក្រុងទាំងមូល ប្រសិនបើមានមនុស្សស្មោះត្រង់នឹងទ្រង់មួយចំនួន តូចនៅក្នុងក្រុងនោះ»។ ដកស្រង់ពី Gerhard F. Hasel, The Remnant: The History and Theology of the Remnant Idea From Genesis to Isaiah, 3rd Edition (Berrien Springs, MI: Andrews University Press, 1980), pages 150, 152, adapted។

«មនុស្សទាំងអស់នៅជុំវិញយើងកំពុងតែធ្លាក់ចុះទៅក្នុងសេចក្តីវិនាស។ អ្វីដែលកំពុងតែកើត ឡើងចំពោះពួកគេនោះ អាក្រក់ និងអស់សង្ឃឹមដូចជាសេចក្តីអាក្រក់ដែលបានកើតឡើងដល់ក្រុងសូដុំម យ៉ាងដូច្នោះដែរ។ មនុស្សកំពុងតែស្លាប់ជារៀងរាល់ថ្ងៃ។ ឱកាសរបស់ពួកគេក្នុងការទទួលបានសេចក្តីអត់ឱនទោសនោះបានមកដល់ទីបញ្ចប់ហើយ។ ជារៀងរាល់នាទី មនុស្សខ្លះមិនអាចសង្គ្រោះ ដោយសារ ព្រះគុណបានតទៅទៀតឡើយ។ តើមនុស្សដែលព្រមានដល់ព្រលឹងបាត់បង់ទាំងនេះនៅឯណាទៅ? តើដៃដែលឈោងទាញព្រលឹងបាត់បង់ទាំងនេះចេញពីសេចក្តីស្លាប់នៅឯណាទៅ? តើអ្នកណាទៅដែល គ្មានសេចក្តីអំនួតនៅក្នុងចិត្ត? តើអ្នកណាទៅដែលអាចស៊ូទ្រាំជាមួយនឹងសេចក្តីជំនឿបាន? តើអ្នកណា ទៅដែលអាចទូលសូមអោយព្រះជួយដល់មនុស្សបាត់បង់ទាំងនេះបាន? វិញ្ញាណរបស់លោកអ័ប្រាហាំគឺ ជាវិញ្ញាណរបស់ព្រះយេស៊ូវគ្រីស្ទ។ ព្រះរាជបុត្រារបស់ព្រះគឺជាអ្នកដែលចូលទៅឯព្រះ ដើម្បីសូមជំនួយ សម្រាប់ពួកបាបជន។ ព្រះយេស៊ូវបានចេញថ្លៃលោះ ដើម្បីសង្គ្រោះយើងចេញពីអំពើបាប។ ទ្រង់ក៏បាន ជ្រាបអំពីតម្លៃរបស់មនុស្សគ្រប់គ្នាផងដែរ»។ ដកស្រង់ពី Ellen G. White, Patriarchs and Prophets, page 140, adapted។

**សំណួរពិភាក្សា**

`1. មានតែឥន្ទធនូ និងការកាត់ស្បែកប៉ុណ្ណោះ ដែលត្រូវបានហៅថា ជាទីសំគាល់នៃសេចក្តីសញ្ញា។ យើង បានដឹងហើយថា ការកាត់ស្បែកគឺជាការកាត់ស្បែកចុងស្វាសនៃប្រដាប់ភេទបុរស។ សូមប្រៀបធៀបសេចក្តីសញ្ញារបស់លោកណូអេជាមួយនឹងសេចក្តីសញ្ញារបស់លោកអ័ប្រាហាំ។ តើសេចក្តីសញ្ញាទាំង2 នេះដូចគ្នា និងខុសគ្នានៅត្រង់ណាដែរ?`

`2. លោកអ័ប្រាហាំគឺជាគំរូមួយនៃការរស់នៅដោយសេចក្តីជំនឿ។ ទន្ទឹមគ្នានេះ គាត់ក៏បានសាងកំហុស ផងដែរ។ តើយើងអាចរៀនមេរៀនអ្វីខ្លះ ចេញពីគំរូរបស់គាត់ទាំងនេះ?`

`3. មនុស្សខ្លះបានប្រកែកថា ព្រះនឹងមិនដាក់ទោសដល់មនុស្សវង្វេងឡើយ។ មនុស្សទាំងនេះបាននិយាយ ថា សកម្មភាពបែបនេះមិនត្រឹមត្រូវជាមួយនឹងសេចក្តីស្រឡាញ់របស់ព្រះនោះទេ។ តើយើងនឹងឆ្លើយទៅ កាន់មនុស្សដែលជឿទៅលើគោលគំនិតខុសឆ្គងនេះដោយរបៀបណាដែរ?`