---
title:  សេចក្តីអធិស្ឋានរបស់គ្រូបង្រៀនម្នាក់
date:  13/05/2022
---

មិត្តភក្តិសាលារៀនម្នាក់បានណែនាំនាងសេលីណា (Selinah) ថា នាងគួរតែថ្វាយបង្គំដល់ ព្រះយេស៊ូវ។ មិត្តម្នាក់នោះបាននិយាយថា «ឯងត្រូវតែទៅព្រះវិហារ ពីព្រោះព្រះយេស៊ូវជិតយាងមក នៅពេលដែលទ្រង់យាងមក ទ្រង់យកអ្វីដែលជារបស់ទ្រង់ទៅវិញ»។ មិត្តម្នាក់នោះបាននិយាយផងដែរ ថា នៅលើលោកនេះ មានតែព្រះវិហារ2ប៉ុណ្ណោះ ព្រះវិហារអាត់វេនទីស្ទ និងព្រះវិហារដទៃ ទៀត។ នាងសេលីណាដែលមានឪពុកម្តាយមិនមែនជាអ្នកកាន់សាសនាច្បាស់លាស់នោះ បានជ្រើសរើសព្រះវិហារ ដទៃទៀត ដោយសារតែព្រះវិហារនោះគឺជាព្រះវិហារដ៏ធំមួយនៅក្នុងភូមិរបស់នាងនៅឯភាគខាងជើងនៃប្រទេសបុតស្វាណា។

ក្រោយមក សាច់ញាតិម្នាក់ដែលមានអាយុស្របាលនឹងនាងសេលីណាដែរ បានបបួលនាងសេលីណាទៅឯព្រះវិហារអាត់វេនទីស្ទ។ មិត្តភក្តិរបស់នាងពីព្រះវិហារដទៃទៀតនោះទប់ស្កាត់មិនអោយ នាងទៅឯព្រះវិហារអាត់វេនទីស្ទឡើយ។ មិត្តម្នាក់បាននិយាយថា «កុំទៅព្រះវិហារនេះឡើយ»។ មិត្តម្នាក់ ទៀតបានបន្ថែមទៀតថា «បើឯងទៅ ឯងមិនអាចត្រឡប់មកឯព្រះវិហាររបស់ឯងបានទៀតឡើយ»។ នាង សេលីណាបានសួរទៅវិញថា «ហេតុអ្វីបានជាត្រូវចាកចេញពីព្រះវិហាររបស់ខ្ញុំនោះ?»។

នៅព្រឹកថ្ងៃសប្បាតហ៍នោះ នាងសេលីណាបានដើរទៅកាន់ព្រះវិហារជាមួយនឹងក្មេងប្រុសម្នាក់។ កម្មវិធីថ្វាយបង្គំព្រះបានចាប់ផ្តើមឡើង នៅពេលដែលពួកគេទៅដល់ទីនោះ។ នាងសេលីណា មានអារម្មណ៍ថា ខុសគ្នាជាខ្លាំង។ អ្នកអធិប្បាយបានទូលទៅកាន់ព្រះ ហាក់ដូចជាគាត់កំពុងតែនិយាយ ទៅកាន់មិត្តភក្តិអ៊ីចឹង។ នាងក៏មានការភ្ញាក់ផ្អើលចំពោះការចាប់ដៃគ្នា បន្ទាប់ពីកម្មវិធីថ្វាយបង្គំព្រះរួចដែរ។ នាងមានអារម្មណ៍ថា ពួកជំនុំដូចជាបានរំពឹងទុកអំពីនាងរួចទៅហើយ។ ការបានដឹងថា អ្នកអធិប្បាយ នឹងរៀបចំសេ៊រីមួយនៃការអធិប្បាយនោះ នាងបានត្រឡប់មកវិញម្តងទៀត ចំពេលដែលស៊េរីនោះបែរទៅជាសេ៊រីនៃការផ្សាយដំណឹងល្អទៅវិញ។ នាងបានស្តាប់ដោយការភ្ញាក់ផ្អើល ខណៈពេលដែលអ្នកអធិប្បាយបានបញ្ចាំងស្លាយ ដើម្បីបង្ហាញថា ពួកសត្វសាហាវនៃបទគម្ពីរដានីយ៉ែល 7 តំណាងអោយ នគរទាំងឡាយនៃពិភពលោករហូតទៅដល់ការយាងមកជាលើកទី2របស់ព្រះយេស៊ូវ។ បន្ទាប់ពីការ ផ្សាយដំណឹងល្អនោះរួចមក នាងមិនដែលត្រឡប់ទៅព្រះវិហារចាស់របស់នាងទៀតឡើយ។ នាងបាន ទទួលបុណ្យជ្រមុជទឹកចូលជាសមាជិកនៃព្រះវិហារអាត់វេនទីស្ទ។ នាងសេលីណា អូរេនេល ឃ្វៀ (Selinah Oreneile Nkwae) បានធំធាត់ឡើងក្លាយទៅជាគ្រូបង្រៀនម្នាក់។ នាងចង់បង្រៀនក្មេងៗនៅឯសាលារៀន អាត់វេនទីស្ទអំពីព្រះយេស៊ូវលើសជាងអ្វីៗទាំងអស់។ ប៉ុន្តែ គ្មានសាសារៀនអាត់វេនទីស្ទនៅក្នុងក្រុង របស់នាងនោះឡើយ ម្ល៉ោះហើយ នាងបានបង្រៀននៅឯសាលារដ្ឋអស់រយៈពេល34ឆ្នាំ។ បន្ទាប់ពីចូល និវន្តត៍រួចមក នាងបានអធិស្ឋានយ៉ាងអស់ពីចិត្ត ដើម្បីអោយនាងបានក្លាយទៅជាស្មរបន្ទាល់ដ៏ល្អម្នាក់សម្រាប់ព្រះ បន្ទាប់មក នាងក៏បានខិតខំបង្កើតការផ្សាយដំណឹងល្អជាច្រើនទៀត ដែលនាំអោយមានមនុស្សមួយចំនួនបានទទួលបុណ្យជ្រមុជទឹកផងដែរ។ ប៉ុន្តែ នាងក៏មិនអាចបំភ្លេចនូវបំណងប្រាថ្នារបស់នាង ក្នុងការបង្រៀននៅឯសាលារៀនអាត់វេនទីស្ទបានដែរ។

ថ្ងៃមួយ ប្តីរបស់នាងបានឃើញកាសែតឃោសនាមួយសន្លឹកស្តីអំពីការស្វែងរកគ្រូសម្រាប់សាលារៀនអាត់វេនទីស្ទថ្មីមួយនៅក្នុងទីក្រុងហ្វ្រង់ស៊ីស។ នាងសេលីណាបានដាក់ពាក្យ ហើយសាលា- រៀនបឋមសិក្សាអ៊ីស្ទើន ហ្គេត (Eastern Gate) បានទទួលយកនាង។ សាលារៀននេះត្រូវបានសាងសង់ដោយតង្វាយសប្បាតហ៍ ទី13នៅ ក្នុងឆ្នាំ2015។ ព្រះបានឆ្លើយតបទៅនឹងសេចក្តីអធិស្ឋានរបស់នាង។ អ្នកគ្រូសេលីណាបាននិយាយថា «ការអធិស្ឋានជាប្រចាំរបស់លោកគ្រូ អ្នកគ្រូទាំងអស់នោះ គឺជាការសូម អោយក្មេងៗមើលឃើញចរិតលក្ខណៈ របស់ព្រះនៅក្នុងយើង»។