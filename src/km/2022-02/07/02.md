---
title:  សេចក្តីជំនឿរបស់លោកអ័ប្រាហាំ
date:  08/05/2022
---

`តើលោកអាប់រ៉ាមបានបង្ហាញថា យើងត្រូវតែរស់នៅដោយសេចក្តីជំនឿយ៉ាងដូចម្តេចដែរ? ព្រះបានសូមអោយលោកអាប់រ៉ាមថ្វាយតង្វាយដុតដល់ទ្រង់។ តើតង្វាយនេះបានបង្ហាញយើងយ៉ាងដូច ម្តេចដែរ អំពីសេចក្តីនៃព្រះគម្ពីរ? សម្រាប់ចម្លើយ សូមអានខគម្ពីរលោកុប្បត្តិ 15៖1-21 និងរ៉ូម 4៖3, 4,9 និង22។`

លោកអាប់រ៉ាមបានព្រួយបារម្ភជាខ្លាំង ដោយសារតែគាត់គ្មានកូនទាល់តែសោះ។ ដូច្នេះ កិច្ចការ ទីមួយដែលព្រះតាំងឡើងជាមួយនឹងលោកអាប់រ៉ាមនោះ គឺជាសេចក្តីសន្យាមួយដែលសំដែងយ៉ាងដូចម្តេចថា៖ «អ្នកនោះមិនត្រូវស៊ីមរដករបស់ឯងទេ គឺជាម្នាក់ដែលនឹងកើតពីឯងមកវិញទេតើ ដែលត្រូវស៊ីមរដករបស់ឯងនោះ» (លោកុប្បត្តិ 15៖4)។ លោកអាប់រ៉ាមបានជឿសេចក្តីរបស់ព្រះអម្ចាស់ (លោកុប្បត្តិ 15៖6)។ លោកអាប់រ៉ាមបានយល់ឃើញថា ព្រះនឹងរក្សាសេចក្តីសន្យារបស់ទ្រង់ ដោយសារតែសេចក្តី មេត្តារបស់ទ្រង់ (លោកុប្បត្តិ 15៖6; សូមប្រៀបធៀបជាមួយនឹងខគម្ពីររ៉ូម 4៖5, 6)។ រឿងនេះបានបង្ហាញអំពីវិធីសាស្ត្រដែលព្រះនឹងសង្គ្រោះយើង។ នៅពេលនោះ មានតែលោកអាប់រ៉ាមប៉ុណ្ណោះដែល បានជឿទៅលើវិធីសាស្ត្រនេះ។ ពួកសាសន៍អេស៊ីព្ទបានជឿថា លោកអ្នកនឹងទទួលបានជីវិតអស់កល្បតាមរយៈទង្វើរបស់លោកអ្នក។

បន្ទាប់មក ព្រះបានសូមអោយលោកអាប់រ៉ាមថ្វាយតង្វាយមួយ។ ដូច្នេះ លោកអាប់រ៉ាមបានថ្វាយតង្វាយយញ្ញបូជាដល់ព្រះ។ សត្វដែលត្រូវបានសម្លាប់ទាំងនោះបានបង្ហាញយើងអំពីការសុគតនា ពេលអនាគតរបស់ព្រះយេស៊ូវជំនួសអំពើបាបរបស់យើង។ តង្វាយនេះក៏ជាសារដ៏ពិសេសមួយសម្រាប់ លោកអាប់រ៉ាមផងដែរ។ សត្វស្លាបដែលបានហើរចុះមកស៊ីតង្វាយដុតទាំងនេះ (លោកុប្បត្តិ 15៖9-11) គឺជារូបស័ព្ទមួយតំណាងអោយអ្វីដែលនឹងត្រូវកើតឡើងប៉ុន្មានឆ្នាំខាងមុខទៀត។ សត្វស្លាបទាំងនេះបាន បង្ហាញលោកអាប់រ៉ាមថា កូនចៅជំនាន់ក្រោយរបស់គាត់នឹងត្រូវរងទុក្ខជាទាសករនៅក្នុងស្រុកអេស៊ីព្ទអស់រយៈពេល400ឆ្នាំ (លោកុប្បត្តិ 15៖13, 16)។ បន្ទាប់ពីនោះមក កូនចៅជំនាន់ក្រោយរបស់គាត់ នឹងត្រឡប់មកឯទឹកដីសន្យាវិញ (លោកុប្បត្តិ 15៖16)។

បន្ទាប់មក យើងបានអានអំពីអ្វីដែលបានកើតឡើង បន្ទាប់ពី «ថ្ងៃលិចទៅ បានងងឹតហើយ នោះ ឃើញមានគុកភ្លើងហុយផ្សែង និងចន្លោះដែលឆេះទៅមកនៅកណ្តាលដុំសាច់ទាំងនោះ» (លោកុប្បត្តិ 15៖17)។ ការអស្ចារ្យនេះបានបង្ហាញយើងថា ព្រះនឹងរក្សាសេចក្តីសន្យារបស់ទ្រង់ដល់កូនចៅជំនាន់ ក្រោយរបស់លោកអាប់រ៉ាម។ ព្រះនឹងប្រទានទឹកដីសន្យាដល់ពួកគេ (លោកុប្បត្តិ 15៖18)។

ដូច្នេះ «នៅថ្ងៃនោះឯង ព្រះយេហូវ៉ាទ្រង់តាំងសញ្ញានឹងអាប់រ៉ាមថា ‘អញឲ្យស្រុកនេះដល់ពូជ ឯង ចាប់តាំងពីទន្លេស្រុកអេស៊ីព្ទរហូតដល់ទន្លេធំ គឺជាទន្លេអ៊ើប្រាត’» (លោកុប្បត្តិ 15៖18)។ ទន្លេនៅ ជុំវិញទឹកដីសន្យាក៏បានជួយអោយយើងនឹកចាំអំពីទន្លេនៅជុំវិញសួនច្បារអេដែនផងដែរ (សូមប្រៀបធៀប ជាមួយនឹងខគម្ពីរលោកុប្បត្តិ 2៖13, 14)។ ដូច្នេះ សេចក្តីសន្យាចំពោះសាសន៍អ៊ីស្រាអែលក៏ជាសេចក្តី សន្យាមួយចំពោះរាស្ត្ររបស់ព្រះនាគ្រាចុងក្រោយផងដែរ។ ព្រះនឹងដឹកនាំយើងត្រឡប់មកឯសួនច្បារអេដែនវិញ ដូចដែលទ្រង់បានដឹកនាំសាសន៍អ៊ីស្រាអែលត្រឡប់មកឯទឹកដីកាណានវិញយ៉ាងដូច្នោះដែរ។