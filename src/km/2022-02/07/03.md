---
title:  លោកអាប់រ៉ាមបានសង្ស័យ
date:  09/05/2022
---

`សូមអានរឿងអំពីនាងហាការនៅក្នុងខគម្ពីរលោកុប្បត្តិ 16៖1-16។ តើហេតុអ្វីបានជាលោក អាប់រ៉ាមជ្រើសរើសបង្កើតកូនជាមួយនឹងនាងហាការយ៉ាងដូច្នេះ? តើព្រះមិនបានសន្យាថា នឹងប្រទានកូន ប្រុសមួយដល់លោកអាប់រ៉ាមទេឬអី? សូមប្រៀបធៀបនាងហាការជាមួយនឹងនាងសារ៉ាយ។ តើស្ត្រីទាំង នេះបានបង្ហាញគោលគំនិតនៃសេចក្តីជំនឿផ្សេងពីគ្នាយ៉ាងដូចម្តេចដែរ?`

ព្រះបានសន្យាថា នឹងប្រទានកូនប្រុសមួយដល់លោកអាប់រ៉ាម។ ឥឡូវនេះ 10ឆ្នាំហើយ លោក អាប់រ៉ាមនៅតែគ្មានកូនទៀត។ ម្ល៉ោះហើយ លោកអាប់រ៉ាមបានសង្ស័យចំពោះព្រះ (លោកុប្បត្តិ 15៖2)។ នាងសារ៉ាយបានផ្តល់គំនិតមួយ ដើម្បីជួយអោយព្រះរក្សាសេចក្តីសន្យារបស់ទ្រង់ចំពោះពួកគេ។ នាងសារ៉ាយបានអោយនាងហាការដែលជាអ្នកបម្រើខ្លួនចូលទៅឯលោកអាប់រ៉ាម ដើម្បីអោយបានកូនជាមួយ នឹងនាង។ មនុស្សនៅម្តុំបូព៌ាប្រទេសសម័យនោះ តែងតែធ្វើយ៉ាងដូច្នេះ នៅពេលណាដែលពួកគេចង់បាន កូន។

យើងក៏អាចឃើញរឿងរបស់លោកអ័ដាម និងនាងអេវ៉ានៅក្នុងសួនច្បារអេដែនតាមរយៈរឿង របស់លោកអាប់រ៉ាម និងនាងសារ៉ាយផងដែរ។ រឿងទាំង2នេះបានបង្ហាញគោលគំនិតដូចគ្នាជាច្រើនយ៉ាង។ (1) នាងសារ៉ាយ និងនាងអេវ៉ាបានបញ្ចេញសកម្មភាពមុនគេនៅក្នុងរឿង។ (2) លោកអាប់រ៉ាម និងលោកអ័ដាមបានស្តាប់បង្គាប់ប្រពន្ធរបស់ពួកគេជាជាងការជឿទុកចិត្តទៅលើព្រះ។ ទំនាក់ទំនងរវាង រឿងទាំង2នេះបានបង្ហាញយើងថា ព្រះមិនសព្វព្រះទ័យជាមួយនឹងការសម្រេចចិត្តរបស់នាងសារ៉ាយ ហើយនិងលោកអាប់រ៉ាមនោះឡើយ។

លោកប៉ុលបានមានប្រសាសន៍អំពីរឿងរបស់ពួកគេ ដើម្បីបង្ហាញយើងថា ព្រះបានសង្គ្រោះ យើង ដោយសារតែព្រះគុណរបស់ព្រះ មិនមែនទង្វើល្អរបស់យើងនោះឡើយ (កាឡាទី 4៖23-26)។ រឿងទាំង2នេះបានបង្ហាញនូវលទ្ធផលដូចគ្នា។ នៅពេលដែលយើងប្រឆាំងទាស់នឹងផែនការរបស់ព្រះសម្រាប់ជីវិតរបស់យើងនោះ យើងនឹងជួបបញ្ហានៅពេលនោះ និងនៅពេលអនាគត។ តើលោកអ្នកបាន ឃើញថា ព្រះគ្មានចំណែកនៅក្នុងរឿងនៃខគម្ពីរលោកុប្បត្តិ 16៖1-16 ដែរឬទេ? នាងសារ៉ាយបាន និយាយអំពីព្រះ ប៉ុន្តែ នាងមិនដែលបាននិយាយទៅកាន់ព្រះនោះឡើយ។ ព្រះមិនបានមានបន្ទូលមកកាន់លោកអាប់រ៉ាម ឬនាងសារ៉ាយឡើយ។ ព្រះទ្រង់ស្ងាត់ស្ងៀម ហើយការស្ងាត់ស្ងៀមរបស់ទ្រង់នេះគឺ ជាការភ្ញាក់ផ្អើលជាទីបំផុត។ តើហេតុអ្វី? នោះគឺដោយសារតែទ្រង់បានមានបន្ទូលយ៉ាងច្រើនជាមួយនឹង លោកអាប់រ៉ាមនៅក្នុងជំពូកខាងដើមមុនរឿងនេះរួចទៅហើយ មែនទេ?

`ក្រោយមក នៅក្នុងរឿងនេះ ព្រះបានបង្ហាញអង្គទ្រង់ដល់នាងហាការ។ ប៉ុន្តែ ក្រោយពីនាងហាការបានចាកចេញពីលំនៅរបស់លោកអ័ប្រាហាំរួចមក។ យើងបានអានថា៖ «ទេវតានៃព្រះយេហូវ៉ា ទ្រង់ឃើញនាងនៅទីរហោស្ថានជិតក្បាលទឹក1 គឺជាក្បាលទឹកដែលនៅតាមផ្លូវទៅឯស្រុកស៊ើរ» (លោកុប្បត្តិ 16៖7)។ «ទេវតានៃព្រះយេហូវ៉ា» ជាទូទៅនាមតំណាងអោយព្រះយេស៊ូវដ៏ជាព្រះអម្ចាស់ (សូមអាន ខគម្ពីរលោកុប្បត្តិ 18៖1, 13, 22)។ ព្រះបានមានបន្ទូលទៅនាងហាការថា នាងនឹងបង្កើតបានកូន ប្រុសមួយឈ្មោះថា អ៊ីសម៉ាអែល។ ឈ្មោះរបស់គាត់មានន័យថា «ទ្រង់ជ្រាប» (លោកុប្បត្តិ 16៖11)។ តើហេតុអ្វីបានជាការសាងកំហុសដូចដែលលោកអាប់រ៉ាម និងនាងសារ៉ាយបានធ្វើឡើងជាមួយ នឹងនាងហាការនេះគឺជារឿងដ៏ងាយស្រួលបំផុតសម្រាប់យើង?`