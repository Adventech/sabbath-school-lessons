### កណ្ឌគម្ពីរ នៃ ការ ចាប់ផ្តើម

កណ្ឌគម្ពីរលោកុប្បត្តិគឺស្តីអំពីព្រះយេស៊ូវ។ ព្រះយេស៊ូវបានបង្កើតយើង។ ព្រះយេស៊ូវបានទ្រទ្រង់ យើង។ ហើយព្រះយេស៊ូវក៏ជាព្រះអង្គសង្គ្រោះរបស់យើងផងដែរ។ បន្ទាប់ពីលោកម៉ូសេជាច្រើនពាន់ឆ្នាំ ក្រោយមក លោកយ៉ូហានក៏បានបង្ហាញយើងថា ព្រះយេស៊ូវក៏ជាព្រះអាទិកររបស់យើងយ៉ាងដូច្នេះដែរថា៖ «កាល​ដើម​ដំបូង​មាន​ព្រះបន្ទូល ព្រះបន្ទូល​ក៏​គង់​នៅ​ជា​មួយនឹង​ព្រះ ហើយ​ព្រះបន្ទូល​នោះ​ឯង​ជា​ព្រះ ទ្រង់​គង់​នៅ​ជា​មួយ​នឹង​ព្រះ តាំង​អំពី​ដើម​មក គ្រប់​របស់​ទាំង​អស់​បាន​កើត​មក​ដោយសារ​ទ្រង់ ហើយ​ក្នុង​ បណ្តា​របស់​ដែល​បាន​បង្កើត​មក​ទាំង​ប៉ុន្មាន នោះ​គ្មាន​អ្វី​ណា​មួយ​កើត​មក​ក្រៅ​ពី​ទ្រង់​ឡើយ នៅ​ក្នុង​ទ្រង់​មាន​ជីវិត ហើយ​ជីវិត​នោះ​ជា​ពន្លឺ​នៃ​មនុស្ស​លោក» (យ៉ូហាន ១៖១-៤)។

ដូច្នេះ លោកយ៉ូហានបានប្រាប់យើងថា ព្រះយេស៊ូវបានបង្កើតអ្វីៗគ្រប់យ៉ាង។ ព្រះយេស៊ូវបានបង្កើត ភព និងផ្កាយទាំងអស់។ ព្រះយេស៊ូវបានបង្កើតកោសិកា និងឌីអិនអេរបស់យើង ដែលជា «សំនុំ» នៃ ជីវិត។ ព្រះយេស៊ូវបានបង្កើតរបស់ទាំងអស់នេះ។ ព្រះក៏បានទ្រទ្រង់របស់គ្រប់យ៉ាងដែលទ្រង់បានបង្កើត មករួមគ្នាផងដែរ។​ កណ្ឌគម្ពីរលោកុប្បត្តិគឺជារឿងដំបូងគេបង្អង់នៅក្នុងព្រះគម្ពីរ។ រឿងនេះបានបង្ហាញ យើងថា ព្រះយេស៊ូវបានបង្កើតផែនដីនេះ ព្រមទាំងបានសង្គ្រោះយើងចេញពីអំពើបាបផងដែរ។ កណ្ឌគម្ពីរលោកុប្បត្តិគឺជាកណ្ឌគម្ពីរតែមួយគត់នៅលើផែនដីនេះដែលបានបង្ហាញយើងអំពីប្រភពដើមរបស់យើង។ 

ពាក្យថា «លោកុប្បត្តិ» ប្រែមកពីពាក្យមួយនៃភាសាក្រេកដែលមានន័យថា «ការចាប់ផ្តើម»។ ពាក្យ នៃភាសាក្រេកនេះបានប្រែមកពីពាក្យថា «បឺរេ ស៊ីត (bere’ shit)» ជាភាសាហេព្រើរ ដែលមានន័យថា «កាលដើមដំបូងឡើយ»។ ពាក្យទាំងនេះគឺជាពាក្យដំបូងគេបង្អស់នៃកណ្ឌគម្ពីរលោកុប្បត្តិ និងព្រះគម្ពីរ ទាំងមូល។ ព្រះគម្ពីរទាំងមូលមានប្រភពចេញមកពីសេចក្តីពិតខាងឯវិញ្ញាណនៅក្នុងកណ្ឌគម្ពីរលោកុប្បត្តិ។ អ្នកសរសេរព្រះគម្ពីរជាច្រើននាក់បានប្រើសម្រង់មតិចេញពីកណ្ឌគម្ពីរលោកុប្បត្តិលើសជាងកណ្ឌដទៃនៅ ក្នុងព្រះគម្ពីរ។

កណ្ឌគម្ពីរលោកុប្បត្តិមានសារៈសំខាន់ជាទីបំផុត ដោយសារតែកណ្ឌគម្ពីរនេះបានជួយអោយយើងយល់អំពី​អត្តសញ្ញាណរបស់យើងក្នុងភាពជាមនុស្សលោក។ សព្វថ្ងៃនេះ យើងត្រូវការចំណេះដឹងនេះលើសជាងពេលណាៗទៀតទាំងអស់។ ឥឡូវនេះ មនុស្សបានជឿថា មនុស្សលោកត្រូវបានចាត់ទុកថា ជា «អភូតហេតុមួយ»។ មនុស្សទាំងនេះបានជឿថា ជីវិតនៅលើផែនដីនេះបានចាប់ផ្តើមឡើងដោយចៃដន្យ។ ប៉ុន្តែ កណ្ឌគម្ពីរលោកុប្បត្តិបានបង្ហាញយើងថា គោលគំនិតទាំងនេះមិនត្រឹមត្រូវឡើយ។ កណ្ឌគម្ពីរលោកុប្បត្តិ ជា «អភូតហេតុមួយ»។ មនុស្សទាំងនេះបានជឿថា ជីវិតនៅលើផែនដីនេះបានចាប់ផ្តើមឡើងដោយចៃដន្យ។ ប៉ុន្តែ កណ្ឌគម្ពីរលោកុប្បត្តិបានបង្ហាញយើងថា គោលគំនិតទាំងនេះមិនត្រឹមត្រូវឡើយ។ កណ្ឌគម្ពីរលោកុប្បត្តិ បានបង្រៀនយើងថា ព្រះបានបង្កើតយើងអោយដូចជារូបអង្គទ្រង់។ ព្រះក៏បានបង្កើតយើងអោយមានលក្ខណៈជាច្រើនដូចជារូបអង្គទ្រង់ផងដែរ។ នៅពេលនោះ ព្រះបានដាក់មនុស្សលោកដំបូងគេបង្អស់នៅក្នុងសួនច្បារដ៏ស្រស់ស្អាតមួយនៅលើផែនដីនេះ។ កណ្ឌគម្ពីរលោកុប្បត្តិក៏បានបកស្រាយអំពីដើមកំណើតនៃអំពើបាបផងដែរ។ យើងបានដឹងអំពីមូលហេតុដែលអោយផែនដីនេះលែងល្អឥតខ្ចោះតទៅទៀត។ យើងក៏បានដឹងអំពីមូលហេតុដែលធ្វើអោយមនុស្សលោកលែងល្អឥតខ្ចោះផងដែរ។ កណ្ឌគម្ពីរ លោកុប្បត្តិក៏បានផ្តល់សេចក្តីកំសាន្តដល់យើងផងដែរ។ យើងបានឃើញព្រះអង្គសង្គ្រោះមួយអង្គនៅក្នុង កណ្ឌគម្ពីរលោកុប្បត្តិ។ សេចក្តីសន្យានេះបានផ្តល់សេចក្តីសង្ឃឹមដល់យើងនៅក្នុងជីវិតមួយដែលមិនបាន ផ្តល់អ្វីដល់យើងសោះ ក្រៅពីការឈឺចាប់ ហើយនិងសេចក្តីស្លាប់នោះ។ 

កណ្ឌគម្ពីរលោកុប្បត្តិបានសំដែងប្រាប់យើងនូវរឿងដ៏អស្ចារ្យជាច្រើន។ យើងបានអានអំពីរបៀបដែល ព្រះបានបង្កើតផ្ទៃមេឃ និងផែនដីនេះ។ យើងក៏បានអានអំពីឥន្ទធនូដំបូងគេបង្អស់ផងដែរ។ កណ្ឌគម្ពីរ លោកុប្បត្តិបានបង្រៀនយើងអំពីទឹកជំនន់ រួមទាំងក្រុងសូដុំម និងកូម៉ូរ៉ាផងដែរ។ យើងបានឃើញព្រះនៅគ្រប់ទីកន្លែងនៅក្នុងរឿងនៃកណ្ឌគម្ពីរលោកុប្បត្តិ។ នេះក៏ជាមូលហេតុដែលនាំអោយយើងមានសេចក្តី ស្រឡាញ់ចំពោះព្រះផងដែរ នៅពេលដែលយើងបានអានរឿងទាំងនេះ។ កណ្ឌគម្ពីរលោកុប្បត្តិក៏មានរឿង នៃសេចក្តីស្រឡាញ់ដ៏ស្រស់ត្រកាលផងដែរ។ លោកយ៉ាកុប និងនាងរ៉ាជែលគឺជារឿងនៃសេចក្តីស្រឡាញ់ ដ៏ពេញនិយមមួយ។ រឿងអំពីលោកអ៊ីសាក និងនាងរេបេកាដ៏អ៊ីចឹងដែរ។ រឿងទាំងនេះបានប៉ះពាល់ចិត្តរបស់ យើង។ បន្ទាប់មក មានរឿងអំពីសេចក្តីសម្អប់ (លោកយ៉ាកុប និងលោកអេសាវ)។ មានបញ្ជីនៃដំណរ កូនចៅដែលបានកើតមក (លោកអ៊ីសាក លោកយ៉ាកុប និងកូនប្រុសទាំង១២របស់លោកយ៉ាកុប។ យើង បានអានរឿងអំពីសេចក្តីស្លាប់ (នាងសារ៉ា នាងរ៉ាជែល លោកយ៉ាកុប និងលោកយ៉ូសែប)។ យើងក៏បាន អានអំពីការសម្លាប់ផងដែរ (លោកកាអ៊ីន លោកស៊ីម្មាន និងលោកលេវី)។ មានរឿងអំពីការអត់ឱន ទោស (លោកអេសាវ និងលោកយ៉ាកុប លោកយ៉ូសែប និងពួកបងៗ)។ កណ្ឌគម្ពីរលោកុប្បត្តិក៏បាន បង្រៀនយើងអំពីសេចក្តីល្អ និងសេចក្តីអាក្រក់ផង ដែរ (លោកកាអ៊ីន ប៉មបាបិល)។ យើងក៏បានដឹង អំពីសេចក្តីជំនឿផងដែរ (លោកអ័ប្រាហាំ លោក យ៉ាកុប)។ លើសពីនេះទៅទៀតនោះ យើងមានសេចក្តីសង្ឃឹមតាមរយៈរឿងនៃសេចក្តីសន្យារបស់ ព្រះក្នុងការសង្គ្រោះយើង។ យើងបានឃើញសេចក្តី សង្ឃឹមនេះនៅក្នុងសេចក្តីសន្យាដែលថា ព្រះនឹងជាន់ក្បាលពស់ ហើយបំផ្លាញវាជារៀងរហូតតទៅ។ យើងក៏បានឃើញសេចក្តីសង្ឃឹមនេះនៅក្នុងរឿងអំពីទឹកដីសន្យាផងដែរ។ 

ក្នុងអំឡុងត្រីមាសនេះ យើងនឹងអាន ហើយសិក្សាកណ្ឌគម្ពីរលោកុប្បត្តិទាំងអស់គ្នា។ យើងក៏នឹង រីករាយចំពោះរឿងដ៏ស្រស់បំព្រងនៃកណ្ឌគម្ពីរនេះផងដែរ។ រឿងទាំងនេះនឹងបង្រៀនយើងអោយកាន់តែ ខិតជិតទៅនឹងព្រះអម្ចាស់ដែលជាព្រះនៃលោកអ័ប្រាហាំ លោកអ៊ីសាក និងលោកយ៉ាកុប។

យើងក៏នឹងបានឃើញផងដែរថា មនុស្សនៅក្នុងកណ្ឌគម្ពីរលោកុប្បត្តិបានធ្វើដំណើរជាច្រើនដងផងដែរ។ ពួកគេបានធ្វើដំណើរចេញពីសួនច្បារអេដែនទៅកាន់ប៉មបាបិល ហើយពីទឹកដីសន្យាទៅកាន់ស្រុក អេស៊ីព្ទផងដែរ។ កណ្ឌគម្ពីរនេះបានបញ្ចប់ជាមួយនឹងសេចក្តីសង្ឃឹមដែលថា ពួកកូនចៅសាសន៍អ៊ីស្រាអែល បានត្រឡប់ទៅឯទឹកដីសន្យាវិញ។ សេចក្តីសង្ឃឹមនៃសាសន៍អ៊ីស្រាអែលបានជួយអោយយើងនឹកចាំអំពី សេចក្តីសង្ឃឹមរបស់យើងចំពោះទឹកដីសន្យាដ៏ពិតប្រាកដមួយ។ ទឹកដីនេះគឺជាផ្ទៃមេឃ និងផែនដីថ្មី។ ខណៈពេលដែលយើងអានរឿងនៅក្នុងកណ្ឌគម្ពីរលោកុប្បត្តិនេះ យើងនឹងបានឃើញថា រឿងទាំងនេះក៏ ស្រដៀងគ្នាទៅនឹងរឿងរបស់យើងនៅក្នុងលក្ខណៈជាច្រើនទៀតផងដែរ។ 

_លោកចាខ ប៊ី ឌូខាន់ (Jacques B. Doukhan) គឺជាសាស្ត្រាចារ្យចូលនិវត្តន៍ម្នាក់។ គាត់បាន បង្រៀនថ្នាក់ភាសាហេព្រើរ និងគម្ពីរសញ្ញាចាស់នៅឯសាលាទេវវិទ្យានៃសកលវិទ្យាល័យអាន់ឌ្រូ។_