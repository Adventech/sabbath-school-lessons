---
title:  នាងសារ៉ាក៏បានស្លាប់ទៅ
date:  17/05/2022
---

ក្នុងខគម្ពីរលោកុប្បត្តិ 22៖23 យើងបានអានថា នាងរេបិកាបានចាប់កំណើតឡើង។ នាង រេបិកាគឺជាអនាគតប្រពន្ធរបស់លោកអ៊ីសាក (លោកុប្បត្តិ 24)។ ក្នុងខគម្ពីរលោកុប្បត្តិ 23 យើងបាន អានថា នាងសារ៉ាបានស្លាប់ រួចនាងត្រូវបានគេយកទៅបញ្ចុះបាត់ទៅ។ ក្រោយមក បន្ទាប់ពីការស្លាប់ របស់នាងរួចមក លោកអ័ប្រាហាំបានរៀបការជាមួយនឹងនាងកេធូរ៉ា (លោកុប្បត្តិ 25៖1-4)។

`តើការស្លាប់របស់នាងសារ៉ា និងទីកន្លែងដែលគេបញ្ចុះនាងនោះមានចំណុចសំខាន់អ្វីនៅក្នុងសេចក្តីសន្យាដែលព្រះបានតាំងឡើងជាមួយនឹងលោកអ័ប្រាហាំ? សម្រាប់ចម្លើយ សូមអានបទគម្ពីរ លោកុប្បត្តិ 23។`

នាងសារ៉ាបានស្លាប់ បន្ទាប់ពីលោកអ៊ីសាកត្រឡប់មកពីភ្នំម៉ូរីយ៉ាវិញ។ ព្រះគម្ពីរបានបង្ហាញ ប្រាប់យើងថា នាងសារ៉ា «អាយុបាន127ឆ្នាំ» (លោកុប្បត្តិ 23៖1)។ នាងសារ៉ាគឺជាស្ត្រីតែម្នាក់គត់ នៅក្នុងគម្ពីរសញ្ញាចាស់ ដែលមានអាយុកត់ត្រានៅក្នុងព្រះគម្ពីរ។ ព័ត៌មាននេះបានបង្ហាញយើងថា នាង សារ៉ាគឺជាមនុស្សដ៏សំខាន់ជាទីបំផុតនៅក្នុងរឿងរបស់លោកអ័ប្រាហាំ។ នាងបានរួមដំណើរជាមួយនឹង គាត់។ នាងបានចូលរួមនៅក្នុងការធ្វើដំណើរជាមួយនឹងគាត់។ នាងតែងតែនៅជាប់នឹងគាត់ជានិច្ច មិន ថា ពេលស្រណុក ឬពេលលំបាកនោះឡើយ។ នាងគឺជាផ្នែកមួយនៃជីវិតរបស់គាត់ នៅពេលដែលគាត់ អាក់ខានក្នុងការបង្ហាញសេចក្តីជំនឿពីមួយគ្រាទៅមួយគ្រា (លោកុប្បត្តិ 12៖11-13)។

បទគម្ពីរលោកុប្បត្តិ 23 ភាគច្រើនបានពិពណ៌នាអំពីផ្នូរដែលលោកអ័ប្រាហាំបានទិញសម្រាប់ នាងសារ៉ា។ រឿងនេះបានពិពណ៌នាបន្ថែមទៀត អំពីកន្លែងបញ្ចុះសព្វរបស់នាងជាជាងការស្លាប់របស់នាង ទៅទៀត។ ព្រះគម្ពីរបានបង្ហាញប្រាប់យើងថា នាងសារ៉ាបានស្លាប់នៅក្នុងទឹកដីកាណាន (លោកុប្បត្តិ 23៖2)។ នាងសារ៉ាគឺជាសមាជិកគ្រួសារដំបូងគេបង្អស់ដែលបានស្លាប់ហើយ និងបញ្ចុះនៅក្នុងទឹកដី សន្យានេះ។ ដូច្នេះ ការស្លាប់របស់នាងសារ៉ាមានទំនាក់ទំនងជាមួយនឹងទឹកដីសន្យា។

លោកអ័ប្រាហាំបានប្រកែកជាមួយនឹងពួកកូនប្រុសរបស់លោកហេតអំពីទឹកដីដែលលោកអ័ប្រាហាំចង់ទិញយកមកធ្វើជាផ្នូរសម្រាប់នាងសារ៉ា។ រឿងនេះបានបង្ហាញយើងថា លោកអ័ប្រាហាំមាន ចំណាប់អារម្មណ៍លើសពីកន្លែងបញ្ចុះសពប្រពន្ធរបស់គាត់ទៅទៀត។ លោកអ័ប្រាហាំមានចំណាប់អារម្មណ៍ក្នុងការតាំងទីលំនៅរបស់គាត់នៅក្នុងទឹកដីសន្យាជារៀងរហូត។

`សូមអានខគម្ពីរលោកុប្បត្តិ 23៖6។ តើខគម្ពីរនេះបានបង្ហាញប្រាប់យើងយ៉ាងដូចម្តេច អំពី ទំហំនៃការគោរពកោតខ្លាចពីមនុស្សដទៃដល់លោកអ័ប្រាហាំនោះ? តើហេតុអ្វីបានជាការគោរពកោតខ្លាចដែលមនុស្សដទៃបានបង្ហាញដល់លោកអ័ប្រាហាំនេះសំខាន់ម្ល៉េះ ចំពោះផែនការដែលព្រះមានសម្រាប់ លោកអ័ប្រាហាំ ហើយនិងជីវិតរបស់គាត់នោះ?`