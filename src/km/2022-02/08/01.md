---
title:  សេចក្តីសន្យា
date:  14/05/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 7៖11-19; ហេព្រើរ 8៖10-12; ចោទិយកថា 6៖4-6; ហេព្រើរ 10៖5-10; យេរេមា 31៖33។

> <p>ខចងចាំ</p>
> «ឯអ័ប្រាហាំគាត់ចាស់ណាស់ហើយ មានអាយុវែង ហើយព្រះយេហូវ៉ាទ្រង់បានប្រទានពរដល់គាត់ក្នុងគ្រប់ការទាំងអស់» (លោកុប្បត្តិ 24៖1)។

ព្រះបានរក្សាសេចក្តីសន្យារបស់ទ្រង់ដែលថា នាងសារ៉ានឹងមានកូនប្រុសមួយ។ នៅពេល នោះ លោកអ័ប្រាហាំមានវ័យចំណាស់ទៅហើយ (លោកុប្បត្តិ 21៖1-5)។ លោកអ័ប្រាហាំដាក់ឈ្មោះ កូននោះថា អ៊ីសាក។ ប៉ុន្តែ រឿងរបស់លោកអ័ប្រាហាំមិនទាន់ចប់នៅឡើយទេ។ លោកអ័ប្រាហាំបាន យកលោកអ៊ីសាកទៅឯភ្នំម៉ូរីយ៉ា នៅពេលដែលគាត់ធំឡើង។ នៅទីនោះ លោកអ័ប្រាហាំត្រូវថ្វាយលោក អ៊ីសាកដល់ព្រះទុកជាតង្វាយដុត។ នៅទីបំផុត ព្រះបានជំនួសលោកអ៊ីសាកជាមួយនឹងចៀមឈ្មោល មួយក្បាល (លោកុប្បត្តិ 22៖13)។ ចៀមគឺជារូបស័ព្ទមួយបង្ហាញយើងអំពីផែនការសង្គ្រោះរបស់ព្រះ។ ព្រះចង់ប្រទានពរដល់មនុស្សលោកតាមរយៈលោកអ៊ីសាកនេះណាស់ (លោកុប្បត្តិ 22៖17, 18)។ ជាការពិតណាស់ ព្រះពរនោះគឺជាអង្គព្រះយេស៊ូវនេះឯង (កិច្ចការ 13៖23)។ រឿងនេះបាន បង្ហាញយើងនូវសេចក្តីពិតជាច្រើនអំពីផែនការសង្គ្រោះរបស់ព្រះ។

ក្រោយមក នាងសារ៉ាបានស្លាប់ទៅ បន្ទាប់ពីលោកអ័ប្រាហាំបានថ្វាយលោកអ៊ីសាកដល់ព្រះ រួចមក (លោកុប្បត្តិ 23)។ នៅពេលនោះ លោកអ៊ីសាកមិនទាន់មានប្រពន្ធនៅឡើយទេ។ ម្ល៉ោះហើយ អនាគតរបស់លោកអ័ប្រាហាំក៏មិនទាន់ប្រាកដប្រជានៅឡើយដែរ។

លោកអ័ប្រាហាំបានធ្វើរឿងជាច្រើន ដើម្បីអោយប្រាកដថា អនាគតដ៏ត្រឹមត្រូវមួយនឹងបាន កើតឡើង។ លោកអ័ប្រាហាំបានបង្គាប់អោយលោកអេលាស៊ើររៀបចំអាពាហ៍ពិពាហ៍មួយសម្រាប់លោក អ៊ីសាក។ លោកអេលាស៊ើរបានរៀបចំអោយលោកអ៊ីសាករៀបការជាមួយនឹងនាងរេបិកា (លោកុប្បត្តិ 24)។ នាងរេបិកាបានបង្កើតកូនប្រុស2នាក់អោយលោកអ៊ីសាក (លោកុប្បត្តិ 25៖21-23)។ លោកអ័ប្រាហាំក៏បានរៀបការម្តងទៀតដែរ។ នាងកេធូរ៉ាដែលជាប្រពន្ធថ្មីរបស់គាត់បានបង្កើតកូនជា ច្រើនអោយលោកអ័ប្រាហាំ (លោកុប្បត្តិ 25៖1-6)។ សប្តាហ៍នេះ យើងនឹងអានអំពីលោកអ័ប្រាហាំ តាំងតែពីភ្នំម៉ូរីយ៉ារហូតដល់គ្រាចុងក្រោយនៃជីវិតរបស់គាត់ (លោកុប្បត្តិ 25៖7-11)។