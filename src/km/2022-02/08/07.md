---
title:  ការសិក្សាបន្ថែម
date:  20/05/2022
---

លោកអ័ប្រាហាំគឺជាហោរាម្នាក់មកពីព្រះ។ ព្រះបានចែករំលែកផែនការរបស់ទ្រង់ជាមួយនឹងលោកអ័ប្រាហាំ (លោកុប្បត្តិ 18៖17)។ ព្រះបានបង្ហាញលោកអ័ប្រាហាំអំពីផែនការសង្គ្រោះរបស់ទ្រង់ក្នុងការសង្គ្រោះមនុស្សលោកដោយការសុគតនៃព្រះរាជបុត្រារបស់ទ្រង់។

«លោកអ៊ីសាកគឺជារូបស័ព្ទមួយតំណាងអោយព្រះយេស៊ូវដែលជាព្រះរាជបុត្រារបស់ព្រះ។ ព្រះ នឹងប្រទានព្រះយេស៊ូវទុកជាតង្វាយជំនួសអំពើបាបរបស់មនុស្សគ្រប់គ្នានៅលើផែនដីនេះ។ ព្រះចង់អោយ លោកអ័ប្រាហាំយល់ពីដំណឹងល្អអំពីព្រះយេស៊ូវ និងដំណើរការនៃផែនការសង្គ្រោះរបស់ទ្រង់។ ម្ល៉ោះហើយ ព្រះបានប្រទានការសាកល្បងមួយដល់លោកអ័ប្រាហាំ។ ព្រះបានបង្គាប់អោយលោកអ័ប្រាហាំសម្រាប់ លោកអ៊ីសាកដែលជាកូនប្រុសជាទីស្រឡាញ់បំផុតរបស់គាត់។ លោកអ័ប្រាហាំបានឈឺចាប់ជាខ្លាំងនៅ អំឡុងពេលនៃការសាកល្បងនេះ។ ព្រះបានបណ្តោយអោយលោកអ័ប្រាហាំឈឺចាប់បែបនេះសម្រាប់ហេតុផលមួយ។ ការឈឺចុកចាប់ចេញពីបទពិសោធន៍នេះនឹងជួយលោកអ័ប្រាហាំយល់អំពីផែនការរបស់ ព្រះក្នុងការសង្គ្រោះមនុស្សលោក។ លោកអ័ប្រាហាំបានរៀនអំពីទំហំនៃការលះបង់របស់ព្រះ នៅពេលដែលទ្រង់បានប្រទានព្រះរាជបុត្រារបស់ទ្រង់អោយមកសង្គ្រោះយើងចេញពីអំពើបាបនោះមក។ គ្មានបទ ពិសោធន៍ឯណាទៀតដែលលោកអ័ប្រាហាំបានជួបប្រហាក់ប្រហែលទៅនឹងការឈឺចាប់ដែលគាត់មាន នៅពេលដែលគាត់គោរពតាមសេចក្តីបង្គាប់មកពីព្រះអោយសម្លាប់លោកអ៊ីសាកនោះឡើយ។ ដកស្រង់ ពី Ellen G. White, Testimonies for the Church, volume 3, page 369, adapted។

«លោកអ័ប្រាហាំបានទៅជាមនុស្សចំណាស់ម្នាក់។ គាត់បានរំពឹងថា មិនយូរទៀតទេ គាត់នឹង ស្លាប់ជាពុំខាន។ ប៉ុន្តែ គាត់ត្រូវធ្វើរឿងមួយជាមុនសិន មុនពេលដែលគាត់ស្លាប់ទៅ។ ពេលនោះ លោក អ័ប្រាហាំនឹងអាចធានាបានថា ព្រះអាចនឹងរក្សាសេចក្តីសន្យារបស់ទ្រង់ដល់កូនចៅជំនាន់ក្រោយរបស់គាត់បាន។ លោកអ័ប្រាហាំត្រូវតែស្វែងរកប្រពន្ធម្នាក់អោយលោកអ៊ីសាក។ ព្រះបានជ្រើសរើសលោក អ៊ីសាកអោយធ្វើជាបុគ្គលម្នាក់ក្នុងការការពារចំណេះដឹងនៃក្រឹត្យវិន័យរបស់ព្រះ។ ព្រះក៏បានជ្រើសរើស លោកអ៊ីសាកអោយធ្វើជាអយ្យកោនៃរាស្ត្រជ្រើសតាំងផងដែរ។ ពួកសាសន៍កាណានបានថ្វាយបង្គំដល់ ព្រះក្លែងក្លាយ។ ព្រះបានជ្រាបអំពីអ្វីដែលនឹងត្រូវកើតឡើង ប្រសិនបើរាស្ត្ររបស់ទ្រង់រៀបអាពាហ៍ពិពាហ៍ ជាមួយនឹងពួកសាសន៍កាណាននោះ។ ពួកសាសន៍កាណាននឹងនាំអោយរាស្ត្ររបស់ទ្រង់បែរចេញពីទ្រង់ ទាំងស្រុង . . . . ចំពោះលោកអ័ប្រាហាំ ការជ្រើសរើសប្រពន្ធម្នាក់អោយលោកអ៊ីសាកគឺជាជំនួញមួយដ៏ សំខាន់បំផុត។ លោកអ័ប្រាហាំចង់អោយកូនប្រុសរបស់គាត់រៀបអាពាហ៍ពិពាហ៍ជាមួយនឹងស្ត្រីម្នាក់ដែល នឹងមិននាំលោកអ៊ីសាកចេញពីព្រះនោះឡើយ . . . . លោកអ៊ីសាកបានជឿទុកចិត្តថា ឪពុករបស់គាត់នឹងជ្រើសរើសប្រពន្ធដ៏ល្អបំផុតម្នាក់សម្រាប់គាត់។ គាត់ក៏បានជឿទៀតថា ព្រះទ្រង់នឹងបង្ហាញផ្លូវក្នុងការ ជ្រើសរើសប្រពន្ធម្នាក់សម្រាប់គាត់ផងដែរ។ ដកស្រង់ពី Ellen G. White, Patriarchs and Prophets, page 171, adapted។

**សំណួរពិភាក្សា**

`1. លោកអ័ប្រាហាំសុខចិត្តសម្លាប់លោកអ៊ីសាក ដើម្បីអោយព្រះសព្វព្រះហឫទ័យ។ តើលោកអ្នកគិតថា គាត់ត្រូវការសេចក្តីជំនឿ និងកម្លាំងច្រើនប៉ុនណាដែរ ដើម្បីអោយគាត់អាចធ្វើកិច្ចការនេះទៅបាន? តើត្រង់ ណាខ្លះ ដែលធ្វើអោយលោកអ្នកមានការភ្ញាក់ផ្អើល និងមិនអស់ចិត្តអំពីរឿងនេះដែរនោះ?`

`2. ចុះចំណែកឯសេរីភាពក្នុងការជ្រើសរើសរបស់លោកអ្នកនោះយ៉ាងដូចម្តេចដែរ? តើហេតុអ្វីបានជាយើងដែលជាគ្រីស្ទានក៏ត្រូវតែមានសេរីភាពក្នុងការជ្រើសរើសដែរនោះ? តើយើងមានគំរូអ្វីខ្លះ នៅក្នុងព្រះគម្ពីរដែលទាក់ទងទៅនឹងសេចរីភាពក្នុងការជ្រើសរើសនេះ? ពេលខ្លះ មនុស្សបានជ្រើសរើសខុស។ តើរឿងទាំងនេះបានបង្ហាញយើងថា ព្រះនៅតែអាចសម្រេចផែនការសង្គ្រោះរបស់ទ្រង់ចំពោះជីវិតរបស់ ពួកគេនោះដោយរបៀបណាដែរ?`