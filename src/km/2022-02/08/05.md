---
title:  ប្រពន្ធសម្រាប់លោកអ៊ីសាក
date:  18/05/2022
---

យើងបានឃើញរួចមកហើយថា បទគម្ពីរលោកុប្បត្តិ 23 បានបង្ហាញប្រាប់យើងថា នាងសារ៉ា បានស្លាប់បាត់ហើយ។ បទគម្ពីរលោកុប្បត្តិ 24 បាននិទានប្រាប់រឿងអំពីរបៀបដែលលោកអ៊ីសាករៀប អាពាហ៍ពិពាហ៍ជាមួយនឹងនាងរេបិកា។ យើងនឹងបានឃើញថា សេចក្តីស្លាប់របស់នាងសារ៉ាក៏មានទំនាក់ទំនងជាមួយនឹងអាពាហ៍ពិពាហ៍របស់លោកអ៊ីសាក និងនាងរេបិកាផងដែរ។

`តើហេតុអ្វីបានជាលោកអ័ប្រាហាំមានការព្រួយបារម្ភអំពីការជ្រើសរើសប្រពន្ធម្នាក់សម្រាប់លោក អ៊ីសាកយ៉ាងដូច្នេះ? តើហេតុអ្វីបានជាលោកអ័ប្រាហាំមិនចង់អោយលោកអ៊ីសាករៀបអាពាហ៍ពិពាហ៍ជា មួយនឹងស្ត្រីសាសន៍កាណានយ៉ាងដូច្នេះ? សម្រាប់ចម្លើយ សូមអានបទគម្ពីរលោកុប្បត្តិ 24។`

លោកអ័ប្រាហាំបានជឿទុកចិត្តសេចក្តីសន្យារបស់ព្រះ។ ម្ល៉ោះហើយ លោកអ័ប្រាហាំបានជឿថា កូនចៅជំនាន់ក្រោយរបស់គាត់នឹងបានរស់នៅក្នុងទឹកដីសន្យាជាពុំខាន។ នេះគឺជាមូលហេតុដែលលោក អ័ប្រាហាំមិនចង់អោយលោកអ៊ីសាកតាំងទីលំនៅរបស់គាត់នៅខាងក្រៅទឹកដីសន្យានោះឡើយ (លោកុ- ប្បត្តិ 24៖7)។ ម៉្យាងទៀត លោកអ័ប្រាហាំក៏មិនចង់អោយលោកអ៊ីសាករៀបអាពាហ៍ពិពាហ៍ជាមួយនឹងមនុស្សដែលនាំអោយចិត្តរបស់លោកអ៊ីសាកបែរចេញពីព្រះនោះដែរ។ ដូច្នេះ លោកអ័ប្រាហាំបានចាត់ អោយអ្នកបម្រើរបស់គាត់ទៅស្វែងរកប្រពន្ធម្នាក់ពីញាតិសន្តានរបស់គាត់សម្រាប់លោកអ៊ីសាកវិញ។ លោក អ៊ីសាកបាន នាំកូនក្រមុំរបស់គាត់ចូលទៅក្នុងតង់ម្តាយរបស់គាត់។ លោកអ៊ីសាកស្រឡាញ់ «ថ្នាក់ថ្នមនាងហើយនាង ក៏ធ្វើឲ្យគាត់បានធូរស្បើយពីទុក្ខ ក្រោយពីម្ដាយស្លាប់» បាត់ទៅ (លោកុប្បត្តិ 24៖67, គខប)។ យើងបានឃើញចេញពីរឿងនេះហើយថា លោកអ៊ីសាកពោរពេញទៅដោយទុក្ខ និងការឈឺចាប់ ជាខ្លាំង បន្ទាប់ពីម្តាយរបស់គាត់បានស្លាប់បាត់ទៅ។

រឿងអំពីការរៀបអាពាហ៍ពិពាហ៍របស់លោកអ៊ីសាក និងនាងរេបិកានេះពោរពេញទៅដោយការ អធិស្ឋាន និងសេចក្តីសន្យា។ យើងអាចរៀននូវមេរៀនជាច្រើនអំពីព្រះគុណរបស់ព្រះ ហើយនិងសេរីភាព របស់មនុស្សលោកចេញពីរឿងដ៏ស្រស់បំព្រងមួយនេះ។ លោកអ័ប្រាហាំបានសូមអោយអ្នកបម្រើរបស់គាត់ស្បថនៅក្នុងព្រះនាមរបស់ព្រះយ៉ាងដូច្នេះថា៖ «អញនឹងឲ្យឯងស្បថនឹងព្រះយេហូវ៉ាជាព្រះនៃស្ថានសួគ៌ ហើយជាព្រះនៃផែនដី» (លោកុប្បត្តិ 24៖3)។ តើលោកអ្នកឃើញថា លោកអ័ប្រាហាំបានជឿថា ព្រះគឺ ជាអ្នកបង្កើតផ្ទៃមេឃ និងផែនដីដែរឬទេ (លោកុប្បត្តិ 1៖1; លោកុប្បត្តិ 14៖19)?

បន្ទាប់មក លោកអ័ប្រាហាំបានថ្លែងអំពី «ព្រះយេហូវ៉ាជាព្រះនៃស្ថានសួគ៌» ហើយនិង «ទេវតា ទ្រង់» (លោកុប្បត្តិ 24៖7)។ នាមទាំង2នេះបានបង្ហាញយើងអំពីទេវតារបស់ព្រះមួយអង្គដែលបាន យាងចុះពីស្ថានសួគ៌មកកាន់ភ្នំម៉ូរីយ៉ា (លោកុប្បត្តិ 22៖11)។ ទេវតាអង្គនេះមានថានៈស្មើនឹងព្រះដែល គ្រប់គ្រងលើជីវិតទាំងអស់។ ទ្រង់នឹងនាំអោយអ្នកបម្រើរបស់លោកអ័ប្រាហាំជ្រើសរើសកូនក្រមុំម្នាក់សម្រាប់លោកអ៊ីសាក។

លោកអ័ប្រាហាំបានគិតថា ស្ត្រីម្នាក់នោះប្រហែលជាអាចបដិសេធមិនព្រមរៀបអាពាហ៍ពិពាហ៍ ជាមួយនឹងលោកអ៊ីសាកក៏ថាបាន។ មែនហើយ ព្រះទ្រង់មានអំណាច។ ប៉ុន្តែ ទ្រង់មិនបង្ខំអ្នកណាម្នាក់អោយគោរពតាមទ្រង់នោះឡើយ។ នាងរេបិកាអាចនិយាយថា ព្រម ឬមិនព្រមក៏បានដែរ។ ព្រះនឹងគោរព ការសម្រេចចិត្តរបស់នាង។ ដូច្នេះ តាមរយៈរឿងនេះ យើងបានឃើញនូវគំរូមួយនៃអំណោយទានខាងឯ សេរីភាពក្នុងការជ្រើសរើសដែលព្រះបានប្រទានដល់យើងរាល់គ្នា។