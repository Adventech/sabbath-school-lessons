---
title:  ប្រពន្ធសម្រាប់លោកអ័ប្រាហាំ
date:  19/05/2022
---

`សូមអានអំពីហេតុការណ៍ចុងក្រោយនៃជីវិតរបស់លោកអ័ប្រាហាំនៅក្នុងខគ្ពីរលោកុប្បត្តិ 24៖ 67-25៖1-8។ តើរឿងទាំងនេះបានបង្ហាញយ៉ាងដូចម្តេចដែរ?`

បន្ទាប់ពីនាងសារ៉ាបានស្លាប់បាត់ទៅ លោកអ័ប្រាហាំបានរៀបអាពាហ៍ពិពាហ៍ជាថ្មីម្តងទៀត។ ប្រពន្ធរបស់គាត់បានកំសាន្តចិត្តគាត់ បន្ទាប់ពីការស្លាប់របស់នាងសារ៉ារួចមក ដូចដែលនាងរេបិកាបាន កំសាន្តចិត្តលោកអ៊ីសាកយ៉ាងដូច្នោះដែរ (លោកុប្បត្តិ 24៖67)។

កេធូរ៉ាគឺជាឈ្មោះប្រពន្ធថ្មីរបស់លោកអ័ប្រាហាំ។ តើនាងកេធូរ៉ាគឺជាអ្នកណា? យើងមិនបាន ដឹងច្បាស់ឡើយ។ ព្រះគម្ពីរបានចែងអំពីកូនៗរបស់នាងកេធូរ៉ាជាមួយនឹងលោកអ័ប្រាហាំនៅក្នុងបញ្ជីឈ្មោះ តែមួយជាមួយនឹងកូនៗរបស់នាងហាការដែរ។ នៅពេលដែលកូនរបស់នាងកេធូរ៉ាធំឡើង លោកអ័ប្រាហាំ ក៏បានអោយពួកគេចេញទៅដូចជាលោកអ៊ីសម៉ាអែលផងដែរ។ លោកអ័ប្រាហាំចង់អោយមនុស្សគ្រប់គ្នា បានមើលឃើញថា លោកអ៊ីសាកគឺជាមនុស្សតែម្នាក់គត់ដែលនឹងអ្វីៗទាំងអស់ដែលជារបស់ផងគាត់ នៅ ពេលដែលគាត់ស្លាប់បាត់ទៅ។

ដូច្នេះ លោកអ័ប្រាហាំ «បានចែកអំណោយខ្លះដល់ពួកកូនចៅរបស់ប្រពន្ធចុងគាត់ដែរ រួចក៏ឲ្យ គេចាកចេញពីអ៊ីសាកកូនគាត់ទៅឯស្រុកខាងកើតវិញ ក្នុងកាលដែលគាត់នៅរស់នៅឡើយ» (លោកុប្បត្តិ 25៖6)។ ពាក្យថា «ប្រពន្ធចុង» បានបង្ហាញថា នាងកេធូរ៉ាក៏ជាប្រពន្ធបែបដូចជានាងហាការផងដែរ មិនដូចជានាងសារ៉ានោះឡើយ។

ក្នុងខគម្ពីរលោកុប្បត្តិ 25៖1-4, 12-18 យើងបានឃើញអំពីបញ្ជីឈ្មោះនៃកូនៗដែលលោក អ័ប្រាហាំមានជាមួយនឹងនាងកេធូរ៉ា។ យើងក៏បានឃើញបញ្ជីឈ្មោះនៃកូនៗរបស់លោកអ៊ីសម៉ាអែលផង ដែរ។ តើគោលបំណងនៃបញ្ជីឈ្មោះនេះគឺជាអ្វី? ដោយគ្មានចំងល់ បញ្ជីឈ្មោះនេះគឺជាទីសំគាល់មួយបង្ហាញថា ព្រះនឹងរក្សាសេចក្តីសន្យារបស់ទ្រង់ចំពោះលោកអ័ប្រាហាំ គឺថា គាត់នឹងធ្វើជាឪពុកនៃសាសន៍ ជាច្រើន។

បញ្ជីឈ្មោះនៃកូនៗរបស់លោកអ៊ីសម៉ាអែលត្រូវបានបង្កើតឡើងដោយពូជអំបូរទាំង12 (សូម ប្រៀបធៀបជាមួយនឹងខគម្ពីរលោកុប្បត្តិ17៖20)។ លោកយ៉ាកុបក៏មានកូន12 ដែលជាឪពុកនៃពូជ អំបូរទាំង12ផងដែរ (លោកុប្បត្តិ35៖22-26)។ យើងបានដឹងហើយថា ព្រះនឹងមិនតាំងសេចក្តីសញ្ញា របស់ទ្រង់ជាមួយនឹងលោកអ៊ីសម៉ាអែល ហើយនិងកូនៗរបស់គាត់នោះឡើយ។ ព្រះនឹងតាំងសេចក្តីសញ្ញា របស់ទ្រង់ជាមួយនឹងកូនចៅជំនាន់ក្រោយរបស់លោកអ៊ីសាកតែមួយគត់ (លោកុប្បត្តិ 17៖21)។

ដូច្នេះ ព្រះបានរក្សាសេចក្តីសន្យារបស់ទ្រង់ជាមួយនឹងលោកអ័ប្រាហាំ។ ព្រះបានប្រទានពរអោយគាត់មានកូនចៅជាច្រើននាក់។ ព្រះបានមានបន្ទូលប្រាប់លោកអ័ប្រាហាំជាច្រើនឆ្នាំមុនថា៖ «ឯឯងនឹងទៅឯពួកអយ្យកោឯងដោយសុខសាន្ត ហើយគេនឹងកប់ឯង ក្រោយដែលឯងមានអាយុវែងល្អហើយ» (លោកុប្បត្តិ 15៖15; សូមប្រៀបធៀបជាមួយនឹងខគម្ពីរសាស្តា 6៖3)។

នៅទីបំផុត ព្រះអម្ចាស់បានរក្សាសេចក្តីសន្យារបស់ទ្រង់ដល់លោកអ័ប្រាហាំដែលជាអ្នកបម្រើ ដ៏ស្មោះត្រង់របស់ទ្រង់។ ព្រះអម្ចាស់បានបង្ហាញព្រះគុណ និងសេចក្តីមេត្តារបស់ទ្រង់ដល់លោកអ័ប្រាហាំ។ ក្នុងគម្ពីរសញ្ញាចាស់ លោកអ័ប្រាហាំគឺជាគំរូដ៏អស្ចារ្យមួយ និងអាចជាគំរូដ៏ល្អបំផុតមួយអំពីរបៀបដែលព្រះនឹងសង្គ្រោះយើង។ ព្រះនឹងសង្គ្រោះយើងដោយព្រះគុណរបស់ទ្រង់ នៅពេលដែលយើងជឿទៅលើ ទ្រង់។