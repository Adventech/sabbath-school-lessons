---
title:  ការសិក្សាបន្ថែម
date:  27/05/2022
---

ព្រះបានជ្រើសរើសលោកយ៉ាកុប។ លោកយ៉ាកុបមិនបានធ្វើអ្វីអោយបានព្រះគុណ របស់ព្រះនោះឡើយ។ ព្រះបានជ្រើសរើសលោកយ៉ាកុប ដោយសារតែព្រះគុណ និងសេចក្តីមេត្តារបស់ ទ្រង់។ លោកយ៉ាកុបបានបរាជ័យ នៅពេលដែលគាត់ព្យាយាមធ្វើអ្វីគ្រប់យ៉ាង ដើម្បីទទួលបានព្រះគុណ នេះ។ ទីបំផុត គាត់បានបោកបញ្ឆោតបងប្រុសរបស់គាត់ ព្រមទាំងកុហកដល់ឪពុករបស់គាត់ទៀតផង។ យើងទាំងអស់គ្នាក៏ដូចជាលោកយ៉ាកុបយ៉ាងដូច្នេះដែរ។ យើងមិនអាចទិញព្រះគុណរបស់ព្រះបានឡើយ។ ប្រសិនបើយើងយកបានព្រះគុណមែន នោះមានន័យថា យើងត្រូវបានសង្គ្រោះ តាមរយៈទង្វើរបស់យើង ហើយ (សូមអានខគម្ពីររ៉ូម 4៖1-5)។ ដំណឹងល្អគឺស្តីអំពីរបៀបដែលព្រះបានសង្គ្រោះយើង ដោយព្រះគុណ របស់ទ្រង់ទៅវិញទេ។ នៅពេលដែលលោកយ៉ាកុបបានដឹងអំពីរបៀបរស់នៅដោយសេចក្តីជំនឿវិញនោះ ជីវិតគាត់ក៏បានផ្លាស់ប្តូរដែរ។ លោកយ៉ាកុបបានរៀនជឿទុកចិត្ត និងពឹងផ្អែកទាំងស្រុងទៅលើព្រះ។ បទ ពិសោធន៍របស់លោកយ៉ាកុបបានបង្រៀនយើងអំពីមេរៀនដ៏សំខាន់មួយ គឺថា៖ យើងមិនត្រូវព្យាយាមអោយខ្លួនបានទទួលជោគជ័យ ដោយការបោកបញ្ឆោតអ្នកដទៃនោះឡើយ។

«លោកយ៉ាកុបបានព្យាយាមកុហក ដើម្បីអោយខ្លួនបានសិទ្ធិនៃកូនច្បង។ ប៉ុន្តែ ឥរិយាបថរបស់ គាត់គ្រាន់តែធ្វើអោយគាត់ទទួលរងនូវការបាត់បង់ប៉ុណ្ណោះ។ លោកយ៉ាកុបមានអារម្មណ៍ថា គាត់បានបាត់បង់ អ្វីៗគ្រប់យ៉ាង។ គាត់បានគិតថា គាត់បានបាត់បង់ទំនាក់ទំងរបស់គាត់ជាមួយនឹងព្រះ ហើយនិងស្រុក កំណើតរបស់គាត់។ គាត់គឺជាអ្នករត់គេចដ៏អស់សង្ឃឹមម្នាក់។ ប៉ុន្តែ តើព្រះបានធ្វើយ៉ាងដូចម្តេចដែរ? ព្រះ បានក្រឡេកមកមើលលោកយ៉ាកុបដែលមានអារម្មណ៍ថា អស់សង្ឃឹម។ ព្រះបានទតឃើញថា លោកយ៉ាកុប បានខូចចិត្តជាខ្លាំង។ ប៉ុន្តែ ព្រះក៏បានទតឃើញអនាគតរបស់លោកយ៉ាកុប និងរបៀបដែលគាត់នឹងថ្វាយ សិរីល្អដល់ទ្រង់ផងដែរ។ នៅពេលដែលព្រះឃើញអ្នករត់គេចដ៏អស់សង្ឃឹមនេះភ្លាម ទ្រង់ក៏បានបង្ហាញ ជណ្តើរដ៏អាថ៌កំបាំងអោយគាត់ឃើញភ្លែត។ ជណ្តើរនេះបានបង្ហាញយើងអំពីព្រះយេស៊ូវគ្រីស្ទ។ លោក យ៉ាកុបគឺជារូបស័ព្ទមួយតំណាងអោយមនុស្សលោកដែលបានបាត់បង់ទំនាក់ទំនងជាមួយនឹងព្រះ។ អំពើ បាបបានពង្រាត់មនុស្សចេញពីព្រះ។ ប៉ុន្តែ ព្រះនៃស្ថានសួគ៌បានទតមើលពួកគេ ហើយបានអនុញ្ញាតអោយ ព្រះយេស៊ូវសង្គ្រោះពួកគេ។ ប្រសិនបើយើងនៅឯបេតអែលវិញនោះ យើងប្រហែលជានិយាយថា ‘ខ្ញុំប្រាថ្នា ចង់ប៉ះផ្ទៃមេឃ ប៉ុន្តែ តើខ្ញុំអាចចាប់វាបានដោយរបៀបណា?’។ ជាការពិតណាស់ លោកយ៉ាកុបក៏បានគិត យ៉ាងដូច្នេះដែរ។ ម្ល៉ោះហើយ ព្រះបានបើកសំដែងអោយលោកយ៉ាកុបបានឃើញជណ្តើរមួយ។ ជណ្តើរ នេះបានភ្ជាប់ផែនដីទៅនឹងស្ថានសួគ៌ ដោយព្រះយេស៊ូវ។ មនុស្សអាចឡើងតាមជណ្តើរនេះបាន ដោយសារ តែជណ្តើរនេះបានបញ្ឈរនៅលើដី។ រីឯចុងជណ្តើរនេះវិញ ក៏ទល់នឹងផ្ទៃមេឃផងដែរ»។ ដកស្រង់ពី Ellen G. White Comments, The SDA Bible Commentary, volume 1, page 1095, adapted។

**សំណួរពិភាក្សា**

`1. សូមក្រឡេកមើលជីវិតនៃពួកបុរស និងស្ត្រីទាំងនេះនៅក្នុងព្រះគម្ពីរ គឺ៖ លោកអ៊ីសាក1 នាងរេបិកា1 លោកយ៉ាកុប1 លោកអេសាវ1 លោកឡាបាន់1 នាងរ៉ាជែល1 និងនាងលេអា1។ សូមក្រឡេកមើល នូវការកុហកទាំងអស់របស់ពួកគេ។ តើកំហុសរបស់ពួកគេបានបង្រៀនយើងយ៉ាងដូចម្តេច អំពីនិស្ស័យ នៃមនុស្ស? តើកំហុសទាំងនោះបានបង្រៀនយើងយ៉ាងដូចម្តេចដែរ អំពីសេចក្តីមេត្តា និងការអត់ឱនទោស របស់ព្រះ?`

`2. តើលោកអ្នកអាចរកឃើញតម្រុយអ្វីខ្លះ នៅក្នុងរឿងរបស់លោកយ៉ាកុបដែលថា គាត់បានធំធាត់ឡើង ហើយបានផ្លាស់ប្តូរនៅក្នុងសេចក្តីជំនឿរបស់គាត់នោះ?`

`3. តើយើងដែលជាអាត់វេនទីស្ទអាចប្រឈមនឹងគ្រោះថ្នាក់នៃការមិនគិតគូរដែលលោកអេសាវមានទាក់ទង ទៅនឹងសិទ្ធិនៃកូនច្បងនោះ ដោយវិធីណាខ្លះ? តើយើងអាចធ្វើយ៉ាងណា ដើម្បីអោយប្រាកដថា យើងនឹង មិនឈប់ស្រឡាញ់ព្រះសម្រាប់សេចក្តីពិតនៃព្រះគម្ពីរទាំងអស់ ដែលទ្រង់បានប្រទានដល់យើងនោះ?`