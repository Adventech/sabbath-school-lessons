---
title:  ទ្រព្យសម្បត្តិដ៏មានតម្លៃបំផុតរបស់ខ្ញុំ
date:  27/05/2022
---

ខ្ញុំបានបើកអានព្រះគម្ពីររបស់ខ្ញុំនៅលើជើងហោះហើរពីប្រទេសណាមីប៊ី (Namibia) ទៅកាន់ ប្រទេសអាហ្វ្រិកខាងត្បូង តាមទន្លាប់របស់ខ្ញុំ។ រំពេចនោះ បុរសវ៍័យក្មេងម្នាក់ដែលអង្គុយនៅក្បែរខ្ញុំនោះ បាននិយាយឡើង។ គាត់បានសួរថា «តើនេះជាព្រះគម្ពីរមែនទេ?» គាត់មកពីប្រទេសអឺរ៉ុបខាងកើត។ ខ្ញុំតបទៅវិញថា «ចាស នេះគឺជាព្រះគម្ពីរ»។ គាត់បានសួរទៀតថា «តើអ្នកជឿលើព្រះគម្ពីរដែរឬទេ?»។ ខ្ញុំបានឆ្លើយថា «ចាស ខ្ញុំជឿលើព្រះគម្ពីរដោយអស់ពីចិត្តរបស់ខ្ញុំ»។

គាត់បាននិយាយថា ជីដូនជីតារបស់គាត់ក៏ធ្លាប់អានព្រះគម្ពីរអោយគាត់ស្តាប់ផងដែរ ប៉ុន្តែ គាត់ មិនជឿទៅលើរឿងនៅក្នុងព្រះគម្ពីរនោះទេ ជាពិសេសរឿងនៃការបង្កើតផ្ទៃមេឃ និងផែនដីនេះតែម្តង។

ខ្ញុំបានចែករំលែកបទពិសោធន៍នៃការផ្លាស់ប្តូរជីវិតរបស់ខ្ញុំផ្ទាល់ ក្នុងនាមជាមនុស្សម្នាក់ដែលបានត្រឡប់ មកឯព្រះវិញដោយខ្លួនឯង បន្ទាប់ពី15ឆ្នាំរួចមក ហើយទ្រង់បានដឹកនាំទៅឯកន្លែងដ៏សុខសាន្តមួយនៅ ក្នុងពិភពលោកនេះ។ គាត់បានចាប់អារម្មណ៍ជាមួយនឹងរឿងរបស់ខ្ញុំជាខ្លាំង។ គាត់បានសួរថា «តើខ្ញុំអាច កាន់ព្រះគម្ពីររបស់អ្នកបន្តិចបានទេ?។ ខ្ញុំមានអារម្មណ៍រំភើបជាខ្លាំង ដែលបានឃើញព្រះគម្ពីររបស់ខ្ញុំនៅ ក្នុងដៃរបស់គាត់។ ព្រះគម្ពីរបានធ្វើអោយគាត់មានចំណាប់អារម្មណ៍ជាខ្លាំង។ បន្ទាប់ពីគាត់បានប្រគល់ព្រះគម្ពីរមកអោយខ្ញុំវិញ ខ្ញុំបានបើកអានបទគម្ពីរអេសាយ 43 យ៉ាងខ្លាំងៗ។ គាត់បានស្តាប់សេចក្តីសន្យា នៃការការពាររបស់ព្រះទាំងចាប់អារម្មណ៍ជាទីបំផុត។ មុនពេលយន្តហោះចុះ ខ្ញុំបានសួរទៅគាត់ថា «តើ អ្នកចង់បានអំណោយដែរឬទេ?»។ នៅក្នុងកាបូបរបស់ខ្ញុំ មានសៀវភៅ ជំហ៊ានទៅកាន់ព្រះគ្រីស្ទ ចម្លង មួយក្បាល។ គាត់មិនចង់យកសៀវភៅនេះទេ ប៉ុន្តែ ខ្ញុំបានប្រាប់គាត់ថា ខ្ញុំនៅមានសៀវភៅចម្លងមួយ ក្បាលទៀត។ ខ្ញុំបាននិយាយទៀតថា «ខ្ញុំបានសរសេរលេខទូរស័ព្ទរបស់ខ្ញុំនៅក្នុងក្របរួចហើយ ប្រសិនបើ អ្នកមានចំងល់អ្វី អ្នកអាចផ្ញើសារមកខ្ញុំបាន»។

នៅពេលដែលខ្ញុំបានទៅដល់ផ្ទះរបស់ខ្ញុំនៅក្នុងប្រទេសអៀរឡង់ គាត់បានពញ្ញាក់ខ្ញុំថា «ខ្ញុំបាន មកដល់ផ្ទះហើយ ហើយខ្ញុំគិតថា ការដែលយើងជួបគ្នានោះ គឺជារឿងចៃដន្យមួយ»។ គាត់បានសរសេរ ថា គាត់បានជួបស្រ្តីម្នាក់ដែលតែងតែអធិស្ឋានជាប្រចាំ នៅក្នុងប្រទេសណាមីប៊ី។ គាត់បាននិយាយទៀត ថា «ដោយបានឃើញបែបនេះ ខ្ញុំបានចាប់ផ្តើមគិតអំពីជីដូនជីតារបស់ខ្ញុំអានព្រះគម្ពីរ បន្ទាប់មក ទើបខ្ញុំ បានជួបជាមួយនឹងអ្នក»។ ខ្ញុំបានតបទៅវិញថា «ខ្ញុំមិនជឿទៅលើរឿងចៃដន្យនោះឡើយ សូមអោយព្រះ មានបន្ទូលមកកាន់ចិត្តរបស់អ្នកផងចុះ»។ ពួកយើងបានផ្ញើសារទៅវិញទៅមក ហើយខ្ញុំក៏បានផ្ញើខគម្ពីរ ខ្លះទៅអោយគាត់ផងដែរ។ ថ្ងៃមួយ គាត់បានផ្ញើរូបភាពនៃព្រះវិហារមួយអោយខ្ញុំ។ គាត់បាននិយាយថា «ខ្ញុំស្នាក់នៅជិតព្រះវិហារមួយនេះ»។ ខ្ញុំបានតបទៅវិញថា ខ្ញុំចង់ផ្ញើសៀវភៅប្រវត្តិសាស្ត្រនៃព្រះវិហារ គ្រីស្ទានមួយក្បាលអោយគាត់។ បន្ទាប់ពីខ្ញុំបានអាសយដ្ឋានរបស់គាត់ហើយ ខ្ញុំបានផ្ញើសៀវភៅ មហា វិវាទ ដល់គាត់។ ក្រោយមក មានគេផ្ញើវីដេអូដល់ខ្ញុំ ស្តីអំពីផែនការសង្គ្រោះ បន្ទាប់មក ខ្ញុំបានផ្ញើវីដេអូ នោះ ទៅអោយគាត់បន្តទៀត។ គាត់បានតបមកវិញថា «ពិតជាអស្ចារ្យមែន»។ ខ្ញុំបានអធិស្ឋានថា «ឱព្រះ អម្ចាស់អើយ សូមទ្រង់ជួយអោយខ្ញុំបានដឹងអំពីអ្វីដែលមានប្រសិទ្ធិភាពចំពោះជីវិតរបស់គាត់ផង»។ គំនិតដ៏ អស្ចារ្យមួយបានជ្រាបចូលមកក្នុងចិត្តរបស់ខ្ញុំថា៖ គាត់បានកាន់ព្រះគម្ពីរ របស់អ្នក ដូច្នេះ ចូរអោយព្រះគម្ពីររបស់អ្នកទៅគាត់ទៅ។ ខ្ញុំបានសម្រេច ចិត្តថា នឹងផ្ញើព្រះគម្ពីររបស់ខ្ញុំទៅអោយគាត់។ ខ្ញុំបានសរសេរសំបុត្រមួយ ថា «នេះគឺជាទ្រព្យសម្បត្តិដ៏មានតម្លៃបំផុតរបស់ខ្ញុំ។ ព្រះបានប្រទានព្រះ- រាជបុត្រារបស់ទ្រង់ ដែលទ្រព្យសម្បត្តិដ៏មានតម្លៃបំផុតរបស់ទ្រង់ សម្រាប់ សេចក្តីសង្គ្រោះរបស់យើង។ ខ្ញុំសង្ឃឹមថា យើងនឹងអានទ្រព្យសម្បត្តិដ៏មាន តម្លៃបំផុតរបស់ខ្ញុំនេះជារៀងរាល់ថ្ងៃ»។