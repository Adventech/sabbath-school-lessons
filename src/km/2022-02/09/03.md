---
title:  លោកយ៉ាកុប និងជណ្តើរ
date:  23/05/2022
---

លោកអេសាវបានដឹងថា លោកយ៉ាកុបបានលួចព្រះពរពីគាត់បាត់ទៅហើយ។ ម្ល៉ោះហើយ លោកអេសាវបានសម្លឹងឃើញថា លោកយ៉ាកុបបានបោកបញ្ឆោតគាត់ និងបានយកព្រះពរដែលលោក អ៊ីសាកចង់អោយដល់គាត់ (លោកុប្បត្តិ 27៖36)។ ឥឡូវនេះ លោកអេសាវចង់សម្លាប់ប្អូនប្រុសរបស់ គាត់ (លោកុប្បត្តិ 27៖42)។ នាងរេបេកាមានការព្រួយបារម្ភជាខ្លាំង នាងចង់បញ្ឈប់អំពើឧក្រិដ្ឋកម្ម នេះណាស់ (លោកុប្បត្តិ 27៖45)។ ដូច្នេះ ដោយមានជំនួយពីលោកអ៊ីសាកនោះ នាងរេបិកាបានប្រាប់ អោយលោកយ៉ាកុបរត់ទៅឯសាច់ញាតិរបស់នាង (លោកុប្បត្តិ 27៖43)។ នៅតាមផ្លូវ លោកយ៉ាកុបបានជួបជាមួយនឹងព្រះនៅក្នុងសុបិនត្រង់កន្លែងមួយដែលលោកអោយឈ្មោះថា បេតអែល។ បេតអែល មានន័យថា «ដំណាក់របស់ព្រះ»។ លោកយ៉ូសែបក៏បានស្បថនៅទីនោះផងដែរ។

`សូមអានអំពីលោកយ៉ាកុបនៅបេតអែលក្នុងខគម្ពីរលោកុប្បត្តិ 28៖10-22។ សូមប្រៀបធៀបខទាំងនេះជាមួយនឹងរឿងនៃប៉មបាបិលនៅក្នុងខគម្ពីរលោកុប្បត្តិ 11៖1-9។ តើបេតអែលខុសពីក្រុងបាបិលយ៉ាងដូចម្តេច? តើបទពិសោធន៍របស់លោកយ៉ាកុបនៅបេតអែលបានបង្រៀនយើងយ៉ាង ដូចម្តេច អំពីទំនាក់ទំនងរបស់យើងជាមួយនឹងព្រះនោះ?`

ក្នុងសុបិនរបស់គាត់ លោកយ៉ាកុបបានឃើញជណ្តើរដ៏អស្ចារ្យមួយដែលមានទំនាក់ទំនងជាមួយនឹងព្រះ។ ជណ្តើរនោះ «បញ្ឈរនៅលើដី» (លោកុប្បត្តិ 28៖12)។ ពាក្យសរសេរថា «បញ្ឈរ» ប្រែ មកពីកិរិយាស័ព្ទ «ណាតសាវ (natsav)» ជាភាសាហេព្រើរ។ កិរិយាស័ព្ទដដែលនេះក៏ត្រូវបានសរសេរនៅក្នុងខបន្ទាប់ទៀត ដើម្បីបង្ហាញយើងថា «ព្រះយេហូវ៉ាក៏សណ្ឋិតនៅពីលើជណ្តើរ» (លោកុប្បត្តិ 28៖13)។ កិរិយាស័ព្ទនេះបានបង្ហាញយើងថា ជណ្តើរ និងព្រះអម្ចាស់គឺតែមួយទេ។

ជណ្តើរបានជួយអោយយើងនឹកចាំអំពីពួកសាងសង់ប៉មបាបិល។ ពួកគេចង់ទៅអោយដល់ ផ្ទៃមេឃ។ ជណ្តើរដែលលោកយ៉ាកុបបានឃើញក៏ «មានចុងទល់នឹងផ្ទៃមេឃ» ផងដែរ។ ប៉ុន្តែ ប៉មបាបិល និងជណ្តើរមិនដូចគ្នានោះទេ។ ប៉មបាបិលបានបង្ហាញអំពីការព្យាយាមរបស់មនុស្សលោក ដើម្បីទៅអោយ ដល់ផ្ទៃមេឃដែលសណ្ឋិតនៅ។ ជណ្តើរនៃបេតអែលបានបង្ហាញយើងថា យើងអាចចូលទៅជិតព្រះបាន លុះត្រាតែទ្រង់ចូលមកជិតយើងប៉ុណ្ណោះ។ យើងមិនអាចចូលទៅឯព្រះបាន ដោយការព្យាយាមរបស់មនុស្សលោកនោះឡើយ។

មុនពេលដែលលោកយ៉ាកុបបានសុបិនឃើញអំពីជណ្តើរនេះ គាត់បានយកថ្មមួយមកកើយ ក្បាល ហើយដេកលក់ទៅ។ «ថ្ម» នេះបានក្លាយមកជារូបស័ព្ទនៃ «បេតអែល» ដែលមានន័យថា «ដំណាក់ របស់ព្រះ» (លោកុប្បត្តិ 28៖17; សូមប្រៀបធៀបជាមួយនឹងខគម្ពីរលោកុប្បត្តិ 28៖22) ដែលបាន បង្ហាញយើងអំពីរោងឧបោសថដែលជាដំណាក់របស់ព្រះ។ រោងឧបោសថនេះគឺជាស្នូលកណ្តាលសម្រាប់ កិច្ចការដែលព្រះកំពុងតែធ្វើ ដើម្បីសង្គ្រោះមនុស្សលោក។

លោកយ៉ាកុបមានពេញទៅដោយសេចក្តីស្រឡាញ់ដ៏ជ្រាលជ្រៅ និងការគោរពកោតខ្លាចចំពោះ ព្រះ។ ម្ល៉ោះហើយ គាត់បានសម្រេចចិត្តថ្វាយដល់ព្រះ «1ភាគក្នុង10 ពីគ្រប់ទាំងរបស់ដែលទ្រង់ប្រទាន មកទូលបង្គំដែរ» (លោកុប្បត្តិ 28៖22)។ យើងបានដឹងហើយថា គេក៏អាចហៅតង្វាយ1ភាគក្នុង10 នេះ ថាជាតង្វាយដប់ហូតមួយបានដែរ។ លោកយ៉ាកុបបានថ្វាយតង្វាយដប់ហូតមួយ ដើម្បីបង្ហាញព្រះ ថា គាត់ដឹងគុណចំពោះព្រះពរដែលព្រះបានប្រទានដល់គាត់។ ដូច្នេះ ជាថ្មីម្តងទៀត យើងបានឃើញ អំពីគោលគំនិតនៃតង្វាយដប់ហូតមួយនេះ មុនពេលដែលមានសាសន៍អ៊ីស្រាអែលនៅលើផែនដីនេះទៅ ទៀត។