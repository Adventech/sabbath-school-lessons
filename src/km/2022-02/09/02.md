---
title:  លោកយ៉ាកុប និងលោកអេសាវ
date:  22/05/2022
---

`សូមអានអំពីលោកយ៉ាកុប និងលោកអេសាវនៅក្នុងខគម្ពីរលោកុប្បត្តិ 25៖21-34។ សូម ប្រៀបធៀបបុគ្គលិកលក្ខណៈរបស់លោកយ៉ាកុបជាមួយនឹងបុគ្គលិកលក្ខណៈរបស់លោកអេសាវ។ តើបង ប្អូនទាំង2នេះមានលក្ខណៈខុសពីគ្នាយ៉ាងដូចម្តេច? តើអ្វីដែលធ្វើអោយលោកយ៉ាកុបស័ក្តិសមនឹងទទួល ព្រះពរជាជាងលោកអេសាវនោះ?`

មុនពេលដែលលោកយ៉ាកុប និងលោកអេសាវកើតមកនោះ យើងបានឃើញថា បងប្អូនទាំង 2នេះច្បាស់ជាមានបញ្ហានឹងគ្នាជាពុំខាន។ នៅពេលដែលពួកគេនៅក្នុងផ្ទៃម្តាយរបស់ពួកគេនោះ ពួក គេបានប្រយុទ្ធគ្នា។ ការប្រយុទ្ធគ្នារបស់ពួកគេបានបង្ហាញយើងថា ពួកគេមានបុគ្គលិកលក្ខណៈខុសពីគ្នា ដាច់ស្រឡះ។ លោកអេសាវ «បានទៅជាអ្នកចំណានខាងឯវិជ្ជាព្រានប្រមាញ់ ជាមនុស្សនៅតែទីវាល ឯ យ៉ាកុបជាមនុស្សរមទម នៅតែក្នុងត្រសាលវិញ» (លោកុប្បត្តិ 25៖27)។ ពាក្យសរសេរថា «រមទម» ក៏ជាពាក្យតែមួយដែលបានប្រើក្នុងការបង្ហាញយើងអំពីឥរិយាបថល្អរបស់លោកយ៉ូបដែលជាមនុស្ស «គ្រប់លក្ខណ៍» និងលោកណូអេដែលជាមនុស្ស «សុចរិត» និង «ទៀងត្រង់» ផងដែរ (លោកុប្បត្តិ 6៖9, គខប)។

បងប្អូនទាំង2នាក់កាន់តែខុសពីគ្នាបន្ថែមទៀតនៅក្នុងជីវិតរបស់ពួកគេក្រោយៗមកទៀត។ យើងអាចឃើញអំពីរបៀបកាន់តែខុសពីគ្នារបស់ពួកគេនេះនៅក្នុងខគម្ពីរលោកុប្បត្តិ 27៖1-28៖5។ ក្នុង សាច់រឿង លោកអេសាវបានត្រឡប់មកពីបរបាញ់វិញទាំងឃ្លាន និងអស់កម្លាំង។ លោកយ៉ាកុបបានសំឡ ក្រហមអោយបងបរិភោគ។ សម្រាប់លោកអេសាវ អាហារដែលគាត់បរិភោគនៅពេលនោះ (លោកុប្បត្តិ 25៖31) សំខាន់ជាងព្រះពរនាពេលអនាគតរបស់ព្រះទៅទៀត (សូមប្រៀបធៀបជាមួយនឹងខគម្ពីរហេព្រើរ 12៖16, 17)។

«ព្រះបានតាំងសេចក្តីសន្យាជាមួយនឹងលោកអ័ប្រាហាំ។ លោកអ៊ីសាក និងនាងរេបិកាបានរក្សាសេចក្តីសន្យាទាំងនេះនៅក្នុងចិត្តរបស់ពួកគេជានិច្ច។ លោកអ៊ីសាក និងនាងរេបិកាបានបង្រៀនកូនប្រុសរបស់ពួកគេអំពីសេចក្តីសន្យាទាំងនេះ។ ក្មេងប្រុសទាំង2នាក់បានឃើញថា សេចក្តីសន្យាមក ពីព្រះមានសារៈសំខាន់ជាទីបំផុត។ សេចក្តីសន្យាដ៏ពិសេសទាំងនេះមកពីព្រះរាប់បញ្ចូលលើសពីទ្រព្យសម្បត្តិទៅទៀត។ សេចក្តីសន្យាទាំងនេះក៏មានព្រះពរខាងឯវិញ្ញាណនៅក្នុងនោះផងដែរ។ កូនប្រុសដែល ទទួលបានព្រះពរនេះនឹងក្លាយទៅជាសង្ឃសម្រាប់ក្រុមគ្រួសាររបស់គាត់។ កូនប្រុសនេះនឹងមានកូនចៅ ជាច្រើន។ ព្រះអង្គសង្គ្រោះនៃផែនដីទាំងមូលនេះនឹងប្រសូតចេញពីពូជអំបូរនៃគ្រួសារនេះ»។ ដកស្រង់ ពី Ellen G. White, Patriarchs and Prophets, page 177, adapted។

លោកអេសាវមិនបានខ្វល់អំពីព្រះពរខាងឯវិញ្ញាណនេះទេ។ ប៉ុន្តែ លោកយ៉ាកុបចង់បានព្រះពរ ខាងឯវិញ្ញាណជាទីបំផុត។ ក្រោយមក ម្តាយរបស់គាត់បាននឹកឃើញផែនការមួយ (សូមអានបទគម្ពីរ លោកុប្បត្តិ 27) ដើម្បីបន្លំអោយឪពុករបស់គាត់ប្រទានព្រះពរនោះដល់លោកយ៉ាកុប។ លោកយ៉ាកុប ថែមទាំងប្រើពាក្យថា «ព្រះយេហូវ៉ាជាព្រះនៃលោកឪពុក» (លោកុប្បត្តិ27៖20) ដើម្បីបន្លំលោកអ៊ីសាក ទៀតផង។ មែនហើយ លោកយ៉ាកុបចង់បានរបស់មួយដែលល្អប្រសើរ។ ប៉ុន្តែ គាត់មិនគួរកុហក ដើម្បី អោយខ្លួនបានរបស់នោះឡើយ។ ការកុហកក៏មិនមែនជាផ្នែកមួយនៃផែនការរបស់ព្រះសម្រាប់យើង នោះដែរ។

`លោកយ៉ាកុបចង់បានរបស់ល្អ។ ប៉ុន្តែ គាត់បានកុហក និងបន្លំ ដើម្បីអោយខ្លួនបានរបស់នោះ មក។ តើយើងអាចជៀសវាងអន្ទាក់ដូចគ្នានេះដោយរបៀបណា? ដូច្នេះ តើហេតុអ្វីបានជាយើងមិនត្រូវធ្វើអាក្រក់ ដើម្បីអោយបាន «សេចក្តីរល្អ» នោះឡើយ?`