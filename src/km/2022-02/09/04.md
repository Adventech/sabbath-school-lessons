---
title:  លោកយ៉ាកុបបានចាញ់បញ្ឆោត
date:  24/05/2022
---

`សូមអានរឿងអំពីលោកយ៉ាកុប និងនាងលេអានៅក្នុងខគម្ពីរលោកុប្បត្តិ 29៖1-30។ តើព្រះ បានបណ្តោយអោយលោកឡាបាន់បោកបញ្ឆោតលោកយ៉ាកុបដោយរបៀបណា? ហេតុអ្វីបានជាទ្រង់ធ្វើយ៉ាងដូច្នេះ? តើលោកយ៉ាកុបបានរៀនមេរៀនអ្វីខ្លះ?`

របស់ដំបូងដែលលោកយ៉ាកុបបានឃើញ នៅពេលដែលគាត់ទៅដល់អណ្តូងនោះ គឺដុំថ្ម មួយផ្ទាំង។ ថ្មបានជួយអោយយើងនឹកចាំអំពីបេតអែល។ ថ្មនៅបេតអែលគឺជារូបស័ព្ទមួយបង្ហាញថា ព្រះ សណ្ឋិត នៅជិតរាស្ត្ររបស់ទ្រង់ (លោកុប្បត្តិ 28៖18, 19)។ ថ្មនៅត្រង់អណ្តូងនោះនឹងបើកឱកាស អោយលោកយ៉ាកុបនិយាយជាមួយនឹងនាងរ៉ាជែល។ លោកយ៉ាកុបបានរៀនពីអ្នកគង្វាលចៀមថា មិន យូរប៉ុន្មានទេ នាងរ៉ាជែលនឹងមកដងទឹកអោយចៀមរបស់នាងផឹកជាពុំខាន។ លោកយ៉ាកុបបានសូមអោយ អ្នកគង្វាលចៀមទាំងនោះរុញថ្មចេញ។ ប៉ុន្តែ ពួកគេបានបដិសេធ។ ម្ល៉ោះហើយ លោកយ៉ាកុបបានរុញថ្មនោះចេញដោយខ្លួនឯង។ បន្ទាប់មក គាត់បានណែនាំខ្លួនគាត់ដល់នាងរ៉ាជែល (លោកុប្បត្តិ 29៖11)។

លោកយ៉ាកុបបានចាប់ចិត្តនឹងនាងរ៉ាជែលភ្លាម នៅពេលដែលគាត់បានឃើញនាងជាលើកដំបូង។ «លោកយ៉ាកុបបានចាប់ចិត្តស្រឡាញ់ [នាង] រ៉ាជែល» ជាខ្លាំង (លោកុប្បត្តិ 29៖18)។ គាត់បានសន្យាធ្វើការអោយលោកឡាបាន់7ឆ្នាំ ប្រសិនបើលោកឡាបានអនុញ្ញាតអោយគាត់រៀបអាពាហ៍- ពិពាហ៍ជាមួយនឹងនាងរ៉ាជែល។ លោកឡាបាន់បានយល់ព្រមនឹងគាត់។ «យ៉ាកុបក៏ខំបំរើអស់7ឆ្នាំ ដើម្បីឲ្យ បានរ៉ាជែល តែនោះមើលទៅដូចជាបួនដប់ថ្ងៃទេ ដោយព្រោះគាត់ស្រឡាញ់ដល់នាងណាស់» (លោកុប្បត្តិ 29៖20)។

ប៉ុន្តែ នៅចុងបញ្ចប់នៃ7ឆ្នាំនេះ លោកយ៉ាកុបបានចាញ់បញ្ឆោតលោកឡាបាន់។ នៅយប់ផ្សំ ដំណេក លោកឡាបាន់បានប្តូរនាងរ៉ាជែលជាមួយនឹងនាងលេអាវិញ។ នៅថ្ងៃបន្ទាប់ លោកយ៉ាកុបបាន ភ្ញាក់ឡើងជាមួយនឹងកូនក្រមុំ «ផ្សេង» ទៅវិញ។ ពេលនោះ លោកយ៉ាកុបបាននិយាយទៅកាន់លោកឡាបាន់ថា «ហេតុអ្វីបានជាបញ្ឆោតខ្ញុំដូច្នេះ» (លោកុប្បត្តិ 29៖25)។ «បញ្ឆោត» គឺជាពាក្យតែមួយដែល លោកអ៊ីសាកបាននិយាយទៅកាន់លោកយ៉ាកុប បន្ទាប់ពីលោកយ៉ាកុបបានបន្លំលោកអ៊ីសាក និងលោក អេសាវដែលជាបងប្រុសរបស់គាត់ (លោកុប្បត្តិ 27៖35)។

ដូច្នេះ យើងបានឃើញចេញពីរឿងនេះថា អ្វីដែលលោកយ៉ាកុបបានធ្វើចំពោះអ្នកដទៃកាលពី មុននោះ ឥឡូវនេះក៏បានកើតឡើងចំពោះគាត់ផងដែរ។ យើងបានឃើញក្បួនច្បាប់នៃព្រះគម្ពីរដ៏សំខាន់ នេះនៅក្នុងសំណេររបស់លោកម៉ូសេ ដែលបានចែងយ៉ាងដូច្នេះថា៖ «ត្រូវសងភ្នែកឲ្យធួននឹងភ្នែក ធ្មេញ ឲ្យធួននឹងធ្មេញ ដៃឲ្យធួននឹងដៃ ជើងឲ្យធួននឹងជើង» (និក្ខមនំ 21៖24; សូមប្រៀបធៀបជាមួយនឹងខគម្ពីរលោកុប្បត្តិ 9៖6)។ ក្បួនច្បាប់នៃព្រះគម្ពីរនេះបានបង្ខំអោយមនុស្សដែលបានធ្វើខុសទទួលយក ការដាក់ទោសដូចជាអ្នកដែលពួកគេបានធ្វើបាបយ៉ាងដូច្នោះដែរ។

ឥឡូវនេះ លោកយ៉ាកុបបានយល់អំពីអារម្មណ៍របស់លោកអេសាវ និងឪពុករបស់គាត់យ៉ាង ច្បាស់។ តើលោកអ្នកឃើញនូវរបៀបដែលព្រះបានបង្រៀនលោកយ៉ាកុបអំពីការកុហករបស់គាត់ តាមរយៈការបោកបញ្ឆោតរបស់លោកឡាបាន់ដែរឬទេ? សំណួរដែលលោកយ៉ាកុបបានសួរថា «ហេតុអ្វីបាន ជាបញ្ឆោតខ្ញុំដូច្នេះ» បានបង្ហាញថា លោកយ៉ាកុបបានដឹងថា ការកុហកមិនមែនជារឿងត្រឹមត្រូវនោះឡើយ។

`តើហេតុអ្វីបានជាយើងចាំបាច់ជឿទុកចិត្តទៅលើព្រះ នៅពេលដែលអ្នកបោកបញ្ឆោតយើងនោះ បានគេចខ្លួនរួចពីទង្វើអាក្រក់របស់ពួកគេយ៉ាងដូច្នេះ?`