---
title:  លោកយ៉ាកុបដែលជាអ្នកជំនួស
date:  21/05/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 25៖21-34; លោកុប្បត្តិ 28៖10-22; លោកុប្បត្តិ 29៖1-30; លោកុប្បត្តិ 29៖31-30៖22។

> <p>ខចងចាំ</p>
> «រួចអេសាវនិយាយថា គេបានដាក់ឈ្មោះវាថា ‘យ៉ាកុប’ ត្រូវណាស់ ព្រោះវាបានដណ្តើមខ្ញុំ 2ដងនេះហើយ គឺបានយកអំណាចមរដកបងច្បងរបស់ខ្ញុំម្តង ហើយមើល ឥឡូវនេះ វាមកដណ្តើមយក ពររបស់ខ្ញុំទៀត រួចគាត់សួរថា តើលោកឪពុកគ្មានបំរុងពរណាទុកសំរាប់ឲ្យខ្ញុំផងទេឬអី» (លោកុប្បត្តិ 27៖36។

ឥឡូវនេះ យើងនឹងក្រឡេកទៅមើលប្រវត្តិគ្រួសាររបស់លោកអ៊ីសាក ព្រមទាំងលោកអេសាវនិងលោកយ៉ាងកុបដែលជាកូនប្រុសរបស់គាត់ផងដែរ។ ការចាប់ផ្តើមនៃរឿងនេះមិនសូវល្អនោះឡើយ។ លោកយ៉ាកុបបានសាងកំហុសជាច្រើន។ យើងបានឃើញចំណុចខ្សោយខាងឯវិញ្ញាណរបស់គាត់ជា ច្រើន នៅពេលដែលគាត់ដណ្តើមយកសិទ្ធិនៃកូនច្បងជាមួយនឹងបងប្រុសរបស់គាត់ (លោកុប្បត្តិ 27៖27-34)។ ក្រោយមក បងប្អូនទាំង2នាក់នេះក៏បានដណ្តើមគ្នាយកព្រះពរពីឪពុករបស់ពួកគេផងដែរ (លោកុប្បត្តិ 27)។

លោកយ៉ាកុបបានបោកបញ្ឆោតឪពុករបស់គាត់។ គាត់បានលួចយកពរពីបងប្រុសរបស់គាត់។ ម្ល៉ោះហើយ លោកយ៉ាកុបបានរត់ចេញ ដើម្បីការពារជីវិតរបស់គាត់ (លោកុប្បត្តិ 28៖10-22)។ បន្ទាប់ ពីនោះមក លោកយ៉ាកុបចាញ់បញ្ឆោតអ្នកដទៃ ដូចជាគាត់បានបោកបញ្ឆោតឪពុក និង បងប្រុសរបស់គាត់យ៉ាងដូច្នោះដែរ។ យើងអាចមើលឃើញនូវបទពិសោធន៍នេះនៅក្នុងអាពាហ៍ពិពាហ៍ របស់គាត់។ លោកយ៉ាកុបបានចាប់ចិត្តនឹងនាងរ៉ាជែល (លោកុប្បត្តិ 29)។ ប៉ុន្តែ នៅយប់ផ្សំដំណេក នោះ លោកឡាបាន់បានបោកបញ្ឆោតលោកយ៉ាកុបដោយអោយនាងលេអាទៅគាត់ជំនួសវិញ។ ដូច្នេះ លោកយ៉ាកុបត្រូវធ្វើការ14ឆ្នាំទៀត ទើបគាត់អាចយកប្រពន្ធទាំង2នាក់របស់គាត់បាន។

ប៉ុន្តែ ព្រះក៏បានប្រទានព្រះពរអោយលោកយ៉ាកុបមានកូនចៅជាច្រើននាក់នៅពេលនោះផងដែរ។ ព្រះក៏បានប្រទានទ្រព្យសម្បត្តិដល់លោកយ៉ាកុបផងដែរ។

ដូច្នេះ យើងបានឃើញសេចក្តីពិតដ៏សំខាន់មួយចេញពីរឿងនេះ គឺថា រាស្ត្ររបស់ព្រះតែងតែបរាជ័យជានិច្ច។ ប៉ុន្តែ ទោះជាយ៉ាងនេះក្តី ព្រះនៅតែរក្សាសេចក្តីសន្យារបស់ទ្រង់ជានិច្ច។