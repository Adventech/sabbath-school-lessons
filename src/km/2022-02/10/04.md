---
title:  នាងឌីណា
date:  31/05/2022
---

លោកយ៉ាកុបបានស្រុះស្រួលគ្នាជាមួយនឹងបងប្រុសរបស់គាត់។ ឥឡូវនេះ លោកយ៉ាកុបបាន ត្រៀមតាំងទីលំនៅនៅក្នុងទឹកដីកាណានជាស្រេច។ «កាលយ៉ាកុបបានចេញពីស្រុកប៉ាដាន់-អើរ៉ាមមក នោះគាត់ទៅដល់ស៊ីគែម នៅស្រុកកាណាន ដោយសុខសាន្ត ហើយក៏ដំឡើងត្រសាលនៅមុខទីក្រុងនោះ» (លោកុប្បត្តិ 33៖18)។ ពាក្យថា «សុខសាន្ត» ប្រែមកពីពាក្យថា «ស្សាឡូម (shalom)» ជាភាសា ហេព្រើរ។ នេះជាលើកទីមួយហើយ ដែលលោកយ៉ាកុបមានសេចក្តីសុខសាន្តនៅក្នុងដំណើរត្រឡប់មក ឯស្រុកកំណើតរបស់គាត់វិញ។

លោកយ៉ាកុបបានទិញដីមួយចំនួននៅក្នុងស៊ីគែម (លោកុប្បត្តិ 33៖19)។ នៅទីនោះ លោក យ៉ាកុបបានធ្វើអាសនាមួយ ដើម្បីបង្ហាញសេចក្តីជំនឿរបស់គាត់ចំពោះព្រះ។ លោកយ៉ាកុបបានយល់អំពី កម្រិតដែលគាត់ត្រូវពឹងផ្អែកទៅលើព្រះ។ ដូច្នេះ លោកយ៉ាកុបបានថ្វាយយញ្ញបូជា និងថ្វាយបង្គំដល់ព្រះ ជាច្រើនដង។

លោកយ៉ាកុប-អ៊ីស្រាអែលបានជួបនឹងបញ្ហា នៅពេលដែលគាត់បានព្យាយាមតាំងទីលំនៅនៅ ក្នុងទឹកដីនោះ។ ទន្ទឹមគ្នានេះ លោកអ៊ីសាកក៏បានជួបនឹងបញ្ហានៅក្នុងក្រុងកេរ៉ាជាមួយនឹងស្តេចអប៊ីម៉ាឡេក ផងដែរ (លោកុប្បត្តិ 26៖1-33)។ លោកយ៉ាកុបបានខំប្រឹងព្យាយាមរស់នៅដោយសុខសាន្តជាមួយនឹង ពួកសាសន៍កាណាន។

`សូមអានរឿងនៅក្នុងបទគម្ពីរលោកុប្បត្តិ 34។ តើមានអ្វីកើតឡើងនៅក្នុងរឿងនេះ? តើរឿង នេះបានធ្វើអោយផែនការរបស់លោកយ៉ាកុបក្នុងការរស់នៅដោយសុខសាន្តជាមួយនឹងពួកសាសន៍កាណាន បរាជ័យដោយរបៀបណា?`

ក្នុងរឿងនេះ យើងបានអានអំពីស្តេចស៊ីគែមដែលបានទតឃើញនាងឌីណាដែលជាកូនស្រី របស់លោកយ៉ាកុប។ ស្តេចស៊ីគែមបានបង្ខំអោយនាងឌីណាដេកជាមួយនឹងគាត់។ ប៉ុន្តែ ក្រោយមក ស្តេច ស៊ីគែមបានលង់ស្រឡាញ់នាង ថែមទាំងចង់រៀបអភិសេកជាមួយនឹងនាងទៀតផង។ ទ្រង់សុខចិត្តកាត់ ស្បែកអោយតែបានរៀបអភិសេកជាមួយនឹងនាង។ លោកអ្នកបានដឹងហើយថា ការកាត់ស្បែកគឺជាការ កាត់ចុងស្វាសនៃប្រដាប់ភេទបុរស។ សកម្មភាពបែបនេះគឺជាទីសំគាល់មួយនៃសេចក្តីសញ្ញារវាងព្រះ និងរាស្ត្ររបស់ទ្រង់។

ប៉ុន្តែ ពួកបងៗរបស់នាងឌីណាបានខឹងនឹងស្តេចស៊ីគែមជាខ្លាំង។ ដ្បិតព្រះបានបង្គាប់មិនអោយ រាស្ត្ររបស់ទ្រង់រៀបការជាមួយនឹងសាសន៍កាណានជាដាច់ខាត (លេវីវិន័យ 19៖29)។ ដូច្នេះ លោក ស៊ីម្មាន និងលេវីបានសម្រេចចិត្តដាក់ទោសស្តេចស៊ីគែម។ ជាដំបូង លោកស៊ីម្មាន និងលោកលេវីបានសម្លាប់ពួកប្រុសៗទាំងអស់នៅក្នុងក្រុង រួចទាំងស្តេចស៊ីគែម និងបិតារបស់ទ្រង់ផងដែរ។ បន្ទាប់មក លោក ស៊ីម្មាន និងលោកលេវីក៏បានលួចយករបស់គ្រឿងគ្រប់យ៉ាងដែលមាននៅក្នុងក្រុងនោះផងដែរ (លោកុប្បត្តិ 34៖25-27)។

នៅពេលដែលនាងឌីណាត្រូវបានស្តេចស៊ីគែមយកទៅដេកបង្ខូចនោះ លោកយ៉ាកុបបាននៅ ស្ងៀមទៅវិញ (លោកុប្បត្តិ 34៖5)។ លោកយ៉ាកុបគ្រាន់តែចង់រស់ដោយសុខសាន្តប៉ុណ្ណោះ។ ប៉ុន្តែ នៅ ពេលដែលលោកយ៉ាកុបបានឮអំពីអ្វីដែលកូនប្រុសទាំង2របស់គាត់បានធ្វើនោះ គាត់បានស្តីបន្ទោស អោយពួកគេ ដោយសារតែបញ្ហាដែលពួកគេបានបង្កឡើងអោយគាត់នៅក្នុងទឹកដីនោះ (លោកុប្បត្តិ 34៖30)។

`យើងបានឃើញចំណុចដដែលៗកើតឡើងម្តងហើយម្តងទៀត នៅក្នុងរឿងនៃកណ្ឌគម្ពីរលោកុ-ប្បត្តិនេះ ពោលគឺ៖ ការកុហក និងការបោកបញ្ឆោត រួមទាំងសេចក្តីមេត្តា និងការអត់ឱនទោសផងដែរ។ តើចំណុចទាំងអស់នេះបានបង្ហាញប្រាប់យើងថា មនុស្សលោកមាននិស្ស័យយ៉ាងដូចម្តេចដែរ?`