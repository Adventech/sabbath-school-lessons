---
title:  ការសិក្សាបន្ថែម
date:  03/06/2022
---

«សូមអាន Ellen G. White, “The Night of Wrestling,” pages 195-203, in Patriarchs and Prophets។

«លោកយ៉ាកុបបានចំបាប់ជាមួយនឹងព្រះពេញមួយយប់។ បទពិសោធន៍នៃការឈឺចាប់នេះបានបង្ហាញយើងអំពីការសាកល្បងដ៏អាក្រក់មួយដែលរាស្ត្ររបស់ព្រះនឹងត្រូវទទួល មុនការយាងមក ជាលើកទី2 . . . . រាស្ត្ររបស់ព្រះនឹងច្បាំងទាស់នឹងអំណាចនៃអំពើអាក្រក់។ ពួកគេនឹងទទួលបានបទពិសោធន៍ដូចជាលោកយ៉ាកុបដែរ នៅក្នុងការប្រយុទ្ធជាលើកចុងក្រោយ។ ព្រះនឹងប្រទានការសាកល្បង ខាងឯសេចក្តីជំនឿមួយដល់ពួកគេ។ ការសាកល្បងនេះនឹងបង្ហាញគ្រប់គ្នាថា រាស្ត្ររបស់ទ្រង់មានការ អត់ធ្មត់ជាទីបំផុត។ ការសាកល្បងនេះក៏នឹងបង្ហាញគ្រប់គ្នាអំពីទំហំនៃការជឿទុកចិត្តពីសំណាក់រាស្ត្រ របស់ទ្រង់ចំពោះទ្រង់ក្នុងការសង្គ្រោះពួកគេផងដែរ។ សាតាំងនឹងធ្វើអោយពួកគេមានអារម្មណ៍ថា ពួកគេគ្មានឱកាសបានសង្គ្រោះនោះឡើយ។ វានឹងប្រាប់ពួកគេថា អំពើបាបរបស់ពួកគេអាក្រក់ជាទីបំផុត។ ដូច្នេះ ព្រះនឹងមិនអត់ឱនទោសអោយពួកគេឡើយ។ រាស្ត្ររបស់ព្រះនឹងបានឃើញអំពីទំហំដែលពួកគេ បានធ្វើអោយព្រះខកព្រះទ័យកាលពីមុនផងដែរ។ ពួកគេនឹងបានឃើញកំហុសទាំងអស់របស់ពួកគេ។ ខណៈពេលដែលពួកគេកំពុងតែគិតអំពីអតីកាលរបស់ពួកគេនោះ សេចក្តីសង្ឃឹមរបស់ពួកគេក៏នឹងផុត រលត់ទៅដែរ។ ពេលនោះ ពួកគេបាននឹកចាំអំពីសេចក្តីមេត្តារបស់ព្រះ។ រាស្ត្ររបស់ព្រះក៏បាននឹកចាំថា ពួកគេបានបែរចេញពីអំពើបាបរបស់ពួកគេផងដែរ។ ពួកគេនឹងទូលសូមអោយព្រះរក្សាសេចក្តីសន្យា របស់ទ្រង់ចំពោះពួកគេតាមរយៈព្រះយេស៊ូវ។ សេចក្តីសន្យាទាំងនេះគឺសម្រាប់ពួកបាបជនគ្មានសង្ឃឹម ដែលបានសារភាពអំពើបាបរបស់ពួកគេ។ បន្ទាប់មក សេចក្តីជំនឿនៃរាស្ត្ររបស់ព្រះនឹងមិនបរាជ័យទៀត ឡើយ នៅពេលដែលព្រះពុំទាន់បានឆ្លើយតបទៅនឹងសេចក្តីសន្យារបស់ពួកគេភ្លាមៗ។ ពួកគេនឹងតោង ជាប់ទៅនឹងព្រះចេស្តារបស់ព្រះ ដូចជាលោកយ៉ាកុបបានតោងជាប់ទៅនឹងទេវតាយ៉ាងដូច្នោះដែរ។ ពេល នោះ រាស្ត្ររបស់ព្រះនឹងនិយាយទាំងអស់គ្នាថា «ខ្ញុំមិនឲ្យលោកទៅទេ ទាល់តែបានឲ្យពរដល់ខ្ញុំសិន» (លោកុប្បត្តិ 32៖26) . . . .។

«ប្រវត្តិរបស់លោកយ៉ាកុបបានផ្តល់ក្តីសង្ឃឹមដល់យើង។ ព្រះនឹងមិនបែរចេញពីអ្នកណាដែល បានធ្វើបាប ហើយត្រឡប់មកឯទ្រង់វិញ ដោយចិត្តសោកស្តាយនោះឡើយ។ ការចុះចាញ់ និងសេចក្តីជំនឿរបស់លោកយ៉ាកុបបានធ្វើអោយគាត់ទទួលបាននូវអ្វីដែលគាត់បរាជ័យដោយការប្រើកម្លាំងរបស់គាត់ផ្ទាល់នោះមកវិញ។ លោកយ៉ាកុបបានជឿទុកចិត្តទៅលើព្រះ មិនមែនជឿទុកចិត្តទៅលើខ្លួនឯងទៀត ឡើយ។ ព្រះបានបង្រៀនអ្នកបម្រើរបស់ទ្រង់ថា មានតែអំណាច និងសេចក្តីមេត្តារបស់ទ្រង់ប៉ុណ្ណោះ ដែល អាចធ្វើអោយគាត់ទទួលបាននូវអ្វីដែលគាត់ចង់បានជាទីបំផុត។ យើងក៏ដូចគ្នាដែរនៅក្នុងសម័យចុងក្រោយ នេះ។ គ្រោះថ្នាក់តែងតែនៅជំុវិញយើងជានិច្ច ហើយវាក៏អាចធ្វើអោយយើងមានអារម្មណ៍សោកស្តាយផងដែរ។ ដូច្នេះ យើងត្រូវតែពឹងផ្អែកទាំងស្រុងទៅលើសេចក្តីជំនឿ និងសេចក្តីសន្យារបស់ព្រះយេស៊ូវ។ យើងមិនអាចធ្វើអ្វី ដើម្បីអោយខ្លួនយើងបានសង្គ្រោះនោះឡើយ»។ ដកស្រង់ពី Ellen G. White, Patri-

archs and Prophets, pages 201-203, adapted។

**សំណួរពិភាក្សា**

`1. តើបទពិសោធន៍របស់លោកយ៉ាកុបបានបង្ហាញយើងយ៉ាងដូចម្តេច អំពីសេចក្តីពិតនៃព្រះគម្ពីរដែលបាន សំដែងថា៖ «ដ្បិតកាលណាខ្ញុំខ្សោយ នោះខ្ញុំមានកម្លាំងយ៉ាងចំណានវិញ» (កូរិនថូសទី2 12៖10)?`

`2. តើព្រះក្លែងក្លាយដែលយើងកំពុងតែថ្វាយបង្គំសព្វថ្ងៃនេះគឺជាអ្វីខ្លះ? តើយើងអាចប្រាកដបានថា យើង កំពុងតែថ្វាយបង្គំព្រះតែមួយព្រះអង្គគត់ដោយរបៀបណា?`