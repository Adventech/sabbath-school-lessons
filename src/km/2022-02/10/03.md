---
title:  បងប្អូនទាំង2នាក់បានជួបគ្នា
date:  30/05/2022
---

ឥឡូវនេះ លោកយ៉ាកុបបានចាកចេញពីព្នីអែល។ ព្នីអែលគឺជាកន្លែងដែលលោកយ៉ាកុបបាន ចំបាប់ជាមួយនឹងព្រះ។ ឈ្មោះថា «ព្នីអែល» មានន័យថា «បានឃើញព្រះនៅប្រទល់មុខ» (សូមអានខ គម្ពីរលោកុប្បត្តិ 32៖30)។ នៅទីនោះ លោកយ៉ាកុបបានឃើញព្រះមុខទល់នឹងមុខ ហើយគាត់ក៏មិន បានស្លាប់ដែរ។ ឥឡូវនេះ លោកយ៉ាកុបបានធ្វើដំណើរទៅជួបនឹងបងប្រុសរបស់គាត់។ បងប្អូនទាំង2បានឃ្លាតពីគ្នាអស់រយៈពេល20ឆ្នាំមកហើយ។ លោកអេសាវបានមកជួបលោកយ៉ាកុបជាមួយនឹងមនុស្ស 400នាក់ (លោកុប្បត្តិ 33៖1)។ លោកយ៉ាកុបមានការព្រួយបារម្ភជាខ្លាំង។ ម្ល៉ោះហើយ គាត់ និងគ្រួសារ របស់គាត់បានត្រៀមខ្លួនជាស្រេចសម្រាប់ហេតុការណ៍ដែលនឹងត្រូវកើតឡើងបន្ទាប់ទៀត។

`សូមអានអំពីលោកយ៉ាកុប និងលោកអេសាវនៅក្នុងបទគម្ពីរលោកុប្បត្តិ 33។ ជាដំបូង លោក យ៉ាកុបបានឃើញព្រះភ័ក្ត្ររបស់ព្រះ បន្ទាប់មក គាត់បានឃើញមុខរបស់លោកអេសាវ។ តើលោកអ្នកបានឃើញទំនាក់ទំនងរវាងបទពិសោធន៍ទាំង2នេះដែរឬទេ? តើយើងអាចរៀនមេរៀនអ្វីខ្លះ ចេញពីសាច់ រឿងនេះ ទាក់ទងទៅនឹងរបៀបដែលយើងគួរតែស្រឡាញ់ «បងប្អូន» របស់យើង មិនថា ពួកគេជាអ្នកណា ក៏ដោយនោះ?`

លោកយ៉ាកុបបានឱនក្រាបចុះ7ដងនៅមុខបងប្រុសរបស់គាត់ (លោកុប្បត្តិ 33៖3)។ លោក យ៉ាកុបបានហៅលោកអេសាវថា «លោកបង» ជាច្រើនដង (លោកុប្បត្តិ 33៖8, 13, 15, គខប)។ លោកយ៉ាកុបក៏បានណែនាំខ្លួនគាត់ថាជា «អ្នកបំរើ» ដល់លោកអេសាវផងដែរ (លោកុប្បត្តិ 33៖5; សូម ប្រៀបធៀបជាមួយនឹងខគម្ពីរលោកុប្បត្តិ 32៖4,18, 20)។ ការឱនក្រាបរបស់លោកយ៉ាកុបបាន បង្ហាញយើងអំពីព្រះពរទាំង7យ៉ាងដែលលោកអ៊ីសាកបានអោយដល់លោកយ៉ាកុប (លោកុប្បត្តិ 27៖ 27-29)។ នៅពេលដែលលោកយ៉ាកុបបានឱនក្រាបដល់លោកអេសាវនោះ លោកយ៉ាកុបក៏បាន ក្រឡាស់ព្រះពរដែលលោកអ៊ីសាកបានអោយដល់គាត់ផងដែរ ដែលថា៖ «សាសន៍ផ្សេងៗ [នឹង] ក្រាបចុះចំពោះឯង» (លោកុប្បត្តិ 27៖29)។ តើហេតុអ្វីបានជាលោកយ៉ាកុបបានមានប្រសាសន៍ និងធ្វើយ៉ាង ដូច្នេះ? គាត់កំពុងតែព្យាយាមសងព្រះពរដែលគាត់បានលួចនោះដល់បងប្រុសរបស់គាត់វិញ (សូមអាន ខគម្ពីរលោកុប្បត្តិ 33៖11)។ នៅពេលដែលលោកអេសាវឃើញប្អូនប្រុសរបស់គាត់នោះ លោកអេសាវ បានរត់ទៅទទួលគាត់។ តើលោកអេសាវបានសម្លាប់លោកយ៉ាកុបដែរឬទេ? ទេ គាត់មិនបានធ្វើដូច្នោះ ឡើយ។ ផ្ទុយទៅវិញ លោកអេសាវបាន «ឱបថើប រួចយំជាមួយគ្នាទាំង2នាក់» (លោកុប្បត្តិ 33៖4)។ ក្រោយមក លោកយ៉ាកុបបានមានប្រសាសន៍ទៅកាន់លោកអេសាវថា៖ «បើខ្ញុំប្រកបដោយគុណរបស់បង នោះសូមទទួលជំនូនពីដៃខ្ញុំទៅ ដ្បិតខ្ញុំបានឃើញមុខបង ទុកដូចជាឃើញព្រះភក្ត្រនៃព្រះ ដែរ» (លោកុប្បត្តិ 33៖10)។ តើហេតុអ្វីបានជាលោកយ៉ាកុបបានមានប្រសាសន៍នូវពាក្យពេចន៍ដ៏គួរអោយភ្ញាក់ផ្អើលទាំង នេះយ៉ាងដូច្នេះ? នោះគឺដោយសារតែគាត់សប្បាយចិត្ត និងប្រកបដោយគុណក្នុងការដែលលោកអេសាវ បានអត់ឱនទោសអោយគាត់។ ពាក្យសរសេរថា «ប្រកបដោយគុណ» ប្រែមកពីពាក្យថា «រ៉ាត់សា (ratsah)» (លោកុប្បត្តិ 33៖10)។ ពាក្យនេះបានបង្ហាញយើងអំពីអំណោយទាន ដែលព្រះទ្រង់សព្វព្រះទ័យ។ ដូច្នេះ «រ៉ាត់សា» បានបង្ហាញយើងថា ព្រះបានអត់ឱនទោសដល់អស់អ្នកណាដែលអោយអំណោយទាន នេះ (លេវីវិន័យ 22៖27; អេម៉ុស 5៖ 22)។

ជាដំបូង ព្រះបានអត់ឱនទោសដល់លោកយ៉ាកុបនៅព្នីអែល។ ឥឡូវនេះ លោកអេសាវក៏បាន អត់ឱនទោសអោយលោកយ៉ាកុបផងដែរ។ ដូច្នេះ បទពិសោធន៍នៃការអត់ឱនទោសជាលើកដំបូងជាមួយ នឹងព្រះនៅឯព្នីអែលនោះក៏បានជួយអោយលោកយ៉ាកុបត្រៀមខ្លួនជាស្រេចសម្រាប់បទពិសោធន៍នៃការ អត់ឱនទោសជាលើកទី2ជាមួយនឹងបងប្រុសរបស់គាត់ផងដែរ។ ជាការពិតណាស់ ឥឡូវនេះ លោកយ៉ាកុបបានយល់អំពីសេចក្តីមេត្តារបស់ព្រះលើសជាងពេលមុនៗទៅទៀត។