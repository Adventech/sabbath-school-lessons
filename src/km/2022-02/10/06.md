---
title:  ការស្លាប់របស់នាងរ៉ាជែល
date:  02/06/2022
---

`សូមអានរឿងអំពីលោកយ៉ាកុប និងក្រុមគ្រួសាររបស់គាត់នៅក្នុងបទគម្ពីរលោកុប្បត្តិ 15-29។ តើបញ្ហាមួយទៀតដែលលោកយ៉ាកុបបានជួបនោះគឺជាអ្វី?`

នៅពេលដែលលោកយ៉ាកុបបានចាកចេញពីបេតអែល រឿង3យ៉ាងបានកើតឡើងនៅដំណាក់ កាលចុងក្រោយនៃការធ្វើដំណើរត្រឡប់ទៅស្រុករបស់គាត់វិញ។ លោកបេនយ៉ាមីនដែលជាកូនប្រុសពៅរបស់គាត់បានកើតមក។ នាងរ៉ាជែលក៏បានស្លាប់នៅពេលនោះផងដែរ។ រីឯលោករូបេនដែលជាកូន ច្បងរបស់លោកយ៉ាកុប ហើយនិងនាងលេអានោះ គាត់បានដេកជាមួយប្រពន្ធ2នាក់ទៀតរបស់លោក យ៉ាកុប។ ព្រះគម្ពីរពុំបានបង្ហាញប្រាប់យើងអំពីមូលហេតុដែលនាំអោយលោករូបេនធ្វើអំពើដ៏អាក្រក់នេះ ឡើយ។ យើងមិនបានដឹងអំពីមូលហេតុពិតប្រាកដនោះឡើយ។

កំណើតរបស់លោកបេនយ៉ាមីនក៏មានទំនាក់ទំនងជាមួយនឹងភូមិបេថ្លេហិមផងដែរ (លោកុប្បត្តិ 35៖19)។ ភូមិបេថ្លេហិមស្ថិតនៅព្រំប្រទល់នៃទឹកដីសន្យា។ ដូច្នេះ កំណើតរបស់លោកបេនយ៉ាមីនបានក្លាយមកជារូបស័ព្ទមួយដែលបង្ហាញយើងអំពីសេចក្តីសន្យារបស់ព្រះ សម្រាប់អនាគតនៃសាសន៍ អ៊ីស្រាអែល។ ស្ត្រីដែលបានជួយសម្រាលកូនអោយនាងរ៉ាជែលនោះ បានប្រាប់នាងរ៉ាជែលថា៖ «កុំខ្លាចអី» (លោកុប្បត្តិ 35៖17)។ ពាក្យនេះក៏ជាពាក្យតែមួយដែលព្រះបានមានបន្ទូលទៅកាន់លោកអ័ប្រាហាំ ផងដែរ (លោកុប្បត្តិ 15៖1)។

លោកយ៉ាកុបបានប្តូរឈ្មោះដែលនាងរ៉ាជែលបានដាក់អោយកូនរបស់នាង មុនពេលដែលនាង ផុតទៅ។ នាងរ៉ាជែលបានដាក់ឈ្មោះកូនប្រុសរបស់នាងថា បេន-អូនី ដែលមានន័យថា «កូនប្រុសនៃ ការឈឺចាប់របស់ខ្ញុំ»។ ឈ្មោះនេះបានបង្ហាញយើងអំពីការឈឺចាប់របស់នាង។ លោកយ៉ាកុបបានប្តូរ ឈ្មោះ នេះទៅជាបេនយ៉ាមីនវិញ ដែលមានន័យថា «កូនប្រុសនៃដៃស្តាំ»។ ឈ្មោះនេះបានបង្ហាញយើងថា លោកយ៉ាកុបបានសង្ឃឹមថានឹងបានទឹកដីសន្យា ហើយនិងសន្យាដែលព្រះតាំងឡើងជាមួយនឹងសាសន៍ អ៊ីស្រាអែល។

ក្នុងអំឡុងពេលនេះ លោករូបេនបានដេកជាមួយនឹងនាងប៊ីឡាដែលជាប្រពន្ធចុងរបស់លោក យ៉ាកុប។ នាងប៊ីឡាក៏ជាបាវបម្រើរបស់នាងរ៉ាជែលផងដែរ (លោកុប្បត្តិ 35៖25; លោកុប្បត្តិ 30៖3)។ ព្រះគម្ពីរបានបង្ហាញប្រាប់យើងថា «លោករូបេនរួមដំណេកជាមួយនាងប៊ីលហា ជាប្រពន្ធចុងរបស់ឪពុក ខ្លួន ហើយលោកអ៊ីស្រាអែលបានដឹងរឿងនេះ» (លោកុប្បត្តិ 35៖22)។ នៅទីបំផុត លោកយ៉ាកុបបាន ជឿទុកចិត្តថា ព្រះនឹងរក្សាសេចក្តីសន្យារបស់ទ្រង់ ទោះបីជានៅពេលដែលក្រុមគ្រួសាររបស់គាត់បានធ្វើ រឿងដែលពួកគេមិនគួរធ្វើក៏ដោយ។ ដោយសារតែអំពីបាបដ៏អាក្រក់របស់គាត់នេះហើយ បានជាលោករូបេនមិនអាចទទួលបានព្រះពរនៃកូនច្បងបានឡើយ។

`ជាការពិតណាស់ គ្រួសាររបស់លោកយ៉ាកុបសាងកំហុសជាច្រើន។ ទោះជាយ៉ាងនេះក្តី ព្រះ នៅតែរក្សាសេចក្តីសន្យារបស់ទ្រង់ដល់លោកយ៉ាកុប និងក្រុមគ្រួសាររបស់គាត់ដដែល។ ឥឡូវនេះ សូម លោកអ្នកគិតអំពីភាពខុសគ្នានៃរឿងនេះនឹងទៅជាយ៉ាងណាទៅ ប្រសិនបើពួកកូនៗរបស់លោកយ៉ាកុប បានគោរពតាមព្រះវិញនោះ អ្វីៗគ្រប់យ៉ាងប្រាកដជាដំណើរការរលូនជាងនេះ មែនទេ? តើជីវិតរបស់ យើងនឹងដំណើរការរលូនយ៉ាងណាទៅ ប្រសិនបើយើងយល់ព្រមធ្វើកិច្ចការជាមួយនឹងព្រះ ហើយនិង មិនប្រឆាំងនឹងទ្រង់នោះ?`