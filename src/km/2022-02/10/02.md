---
title:  ការប្រយុទ្ធជាមួយនឹងព្រះ
date:  29/05/2022
---

បន្ទាប់ពីលោកយ៉ាកុបបានចាកចេញពីលោកឡាបាន់រួចមក មិនយូរប៉ុន្មាន គាត់បានទទួលបទ ពិសោធន៍មួយទៀតជាមួយនឹងព្រះ។ លោកយ៉ាកុបបានភ័យខ្លាច ដោយព្រោះតែគាត់បានដឹងថា លោក អេសាវដែលជាបងប្រុសរបស់គាត់កំពុងតែដឹកនាំមនុស្ស400នាក់មកច្បាំងទាស់នឹងគាត់ហើយ (លោកុ- ប្បត្តិ 32៖6)។ ម្ល៉ោះហើយ លោកយ៉ាកុបបានអធិស្ឋានជំនួយពីព្រះ។ លោកយ៉ាកុបបានទូលទៅព្រះ ថា «ទូលបង្គំមិនគួរឲ្យបានអស់ទាំងសេចក្តីសប្បុរស និងអស់ទាំងសេចក្តីស្មោះត្រង់ដែលទ្រង់បានផ្តល់មកទូលបង្គំជាអ្នកបំរើទ្រង់ទេ» (លោកុប្បត្តិ 32៖10)។ ជាការពិតណាស់ ឥឡូវនេះ លោកយ៉ាកុបបាន ដឹងថា អ្វីទៅដែលជាសេចក្តីមេត្តារបស់ព្រះ។ តើព្រះបានឆ្លើយតបយ៉ាងដូចម្តេច ទៅកាន់លោកយ៉ាកុប?

`សូមអានរឿងនៅក្នុងខគម្ពីរលោកុប្បត្តិ 32៖22-31; សូមអានខគម្ពីរហូសេ 12៖3, 4 ផងដែរ។ តើរឿងអំពីលោកយ៉ាកុប និងទេវតានេះបានបង្រៀនមេរៀនខាងឯវិញ្ញាណអ្វីខ្លះ ដល់យើង?`

លោកយ៉ាកុបបានអន់ចិត្តជាខ្លាំង។ យើងអាចដឹងថា គាត់បានអន់ចិត្តអំពីអ្វីហើយ មែនទេ? បងប្រុសរបស់គាត់កំពុងតែនៅតាមផ្លូវមកសម្លាប់គាត់ហើយ។ ម្ល៉ោះហើយ គាត់បានធ្វើអ្វីៗគ្រប់យ៉ាងដែល គាត់អាចធ្វើទៅបាន ដើម្បីការពារគ្រួសាររបស់គាត់។ បន្ទាប់មក លោកយ៉ាកុបបានបោះជំរំនៅយប់នោះ ដោយខ្លួនគាត់ផ្ទាល់ ដើម្បីអោយគាត់មានឱកាសក្នុងការអធិស្ឋាន។ រំពេចនោះ មាន «ម្នាក់» មកចំបាប់ ជាមួយនឹងគាត់ (លោកុប្បត្តិ 32៖24)។ ពាក្យសរសេរថា «ម្នាក់» បានបង្ហាញយើងអំពីព្រះជាភាសា ហេព្រើរ (សូមអានខគម្ពីរអេសាយ 53៖3)។ លោកដានីយ៉ែលបានប្រើពាក្យហេព្រើរដដែលនេះ ដើម្បី បង្ហាញយើងអំពីលោកមីកែលដែលជាសម្តេចសង្ឃរបស់យើងនៅស្ថានសួគ៌ (ដានីយ៉ែល 10៖5)។ សម្តេច សង្ឃគឺជាមេដឹកនាំខាងឯសាសនាម្នាក់។ លោកយ៉ូស្វេបានប្រើពាក្យ «ម្នាក់» ដដែលនេះ ដើម្បីបង្ហាញ យើងអំពីព្រះអម្ចាស់ ដែលជា «កំពូលលើពួកពលផងព្រះយេហូវ៉ា» (យ៉ូស្វេ 5៖14; សូមអានខ13-15 ផងដែរ)។ លោកយ៉ូស្វេបានមានប្រសាសន៍ថា មេកំពូលលើពួកពលនេះគឺជាព្រះអម្ចាស់នេះឯង។

ខណៈដែលលោកយ៉ាកុបកំពុងតែចំបាប់ជាមួយនឹង «ម្នាក់» នេះ លោកយ៉ាកុបបានចាប់ផ្តើម ដឹងថា គាត់កំពុងតែចំបាប់ជាមួយនឹងព្រះ។ នេះគឺជាមូលហេតុដែលលោកយ៉ាកុបបានមានប្រសាសន៍ថា «ខ្ញុំមិនឲ្យលោកទៅទេ ទាល់តែបានឲ្យពរដល់ខ្ញុំសិន» (លោកុប្បត្តិ 32៖26)។ លោកយ៉ាកុបបាន ឱបព្រះយ៉ាងជាប់ មិនអោយទ្រង់យាងទៅឡើយ។ កាលដែលលោកយ៉ាកុបមិនព្រមអោយទ្រង់ទៅនេះ លោកយ៉ាកុបបានបង្ហាញអំពីបំណងប្រាថ្នាយ៉ាងជ្រាលជ្រៅរបស់គាត់ចំពោះព្រះ សូមអោយទ្រង់អត់ឱន ទោសដល់គាត់ ព្រមទាំងទទួលយកគាត់ផង។

«លោកយ៉ាកុបបានកុហក និងបានបោកបញ្ឆោត ដើម្បីអោយខ្លួនទទួលបានព្រះពរនៃកូនច្បង ពីបងប្រុសរបស់គាត់។ ព្រះបានបង្ហាញលោកយ៉ាកុបអំពីអំពើបាបរបស់គាត់។ លោកយ៉ាកុបបានឃើញ ថា គាត់មិនបានជឿទុកចិត្តទៅលើសេចក្តីសន្យារបស់ព្រះនោះឡើយ។ លោកយ៉ាកុបបានព្យាយាមធ្វើអោយអ្វីៗគ្រប់យ៉ាងដែលព្រះបានសន្យាចំពោះគាត់កើតមានឡើង ដោយខ្លួនគាត់ផ្ទាល់តាមរយៈឱកាស និងវិធីសាស្ត្ររបស់គាត់»។ ដកស្រង់ពី Ellen G. White, Patriarchs and Prophets, pages 197, 198, adapted។

ព្រះបានប្តូរឈ្មោះរបស់លោកយ៉ាកុប។ ការប្តូរឈ្មោះនេះគឺជាទីសំគាល់មួយបង្ហាញថា ព្រះ បានអត់ឱនទោសដល់លោកយ៉ាកុបហើយ។ ឈ្មោះដែលតែងតែធ្វើអោយលោកយ៉ាកុបនឹកចាំអំពីអំពើបាបរបស់គាត់នោះ ត្រូវបានផ្លាស់ប្តូរទៅជាអ៊ីស្រាអែលវិញ។ ព្រះអម្ចាស់បានមានបន្ទូលថា «ពីព្រោះឯង មានអំណាចចំពោះព្រះ ហើយនឹងមនុស្ស ក៏បានឈ្នះផង» (លោកុប្បត្តិ 32៖28)។