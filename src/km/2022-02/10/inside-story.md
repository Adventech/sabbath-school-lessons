---
title:  ការឆ្លើយតបទ្វេដងចំពោះសេចក្តីអធិស្ឋាន
date:  03/06/2022
---

សិស្សទេវវិទ្យាឆ្នាំទី1ម្នាក់បានរត់ចូលទៅក្នុងបន្ទប់ថ្វាយបង្គំនៅសាកលវិទ្យាល័យអាត់វេនទីស្ទ ហ្សាកស្គី (Zaoksky) នៃទីក្រុងម៉ូស្គូ ប្រទេសរុស្ស៊ី។ គាត់បានលុតជង្គង់អធិស្ឋានថា «ឱព្រះអម្ចាស់អើយ ហេតុអ្វីបានជាទ្រង់ប្រទានពរដល់ទូលបង្គំយ៉ាងដូច្នេះ? ដ្បិតទូលបង្គំជាមនុស្សមានបាបជាទីបំផុត»។

លោកវ៉ាឌីន អាន់យូស្ស៊ីន (Vadim Antyushin) អាយុ20ឆ្នាំបានមានអារម្មណ៍ថា គាត់មិនស័ក្តិសមនឺងទទួលព្រះពររបស់ព្រះទាល់តែសោះ។ គាត់មានអារម្មណ៍ថា គាត់មិនស័ក្តិសមនឹងទទួល បានការសិក្សានៅឯសាកលវិទ្យាល័យអាត់វេនទីស្ទហ្សាកស្គីនេះ ហើយនិងការត្រាស់ហៅអោយធ្វើជាគ្រូគង្វាលអាត់វេនទីស្ទនោះឡើយ។ គាត់បានចាប់ផ្តើមថ្នាក់ត្រីមាសទី1របស់គាត់ តែមុននេះបន្តិច គាត់ បានទទួលអំណោយជាប្រាក់100ដុល្លារដោយមិនបានរំពឹងទុក។ អំណោយនេះគឺជាព្រះពរបន្ថែមទៀត សម្រាប់គាត់។ លោកវ៉ាឌីនបានអធិស្ឋានថា «ឱព្រះអម្ចាស់អើយ ទូលបង្គំមិនស័ក្តិសមនឹងទទួលប្រាក់នេះទេ ពីព្រោះព្រះអង្គបានផ្គត់ផ្គង់តម្រូវការទាំងអស់របស់ទូលបង្គំរួចទៅហើយ ហើយទូលបង្គំក៏មិនត្រូវការអ្វីទៀតដែរ ដូច្នេះ សូមទ្រង់បង្គាប់មកទូលបង្គំចុះ ថាគួរធ្វើយ៉ាងណាជាមួយនឹងប្រាក់នេះ»។ លោក វ៉ាឌីនបានប្តូរប្រាប់ពីដុល្លារទៅជាប្រាក់រូពីរុស្ស៊ីវិញ។ បន្ទាប់ដកសម្រាប់តង្វាយ10ហូត1រួចរាល់ហើយ គាត់នៅសល់ប្រាក់6000រូពីទៀត។ លោកវ៉ាឌីនបានចូលរួមជាមួយនឹងសិស្សមួយក្រុម ដែលតែងតែ ជួបជុំគ្នាអធិស្ឋានមួយអាទិត្យម្តង។ ពីរបីថ្ងៃក្រោយមក គាត់បានឮសិស្សម្នាក់សំណូមពរអោយអធិស្ឋាន សម្រាប់ស្ថានភាពថរិកាបង់ថ្លៃការសិក្សារបស់គាត់។ លោកវ៉ាឌីនបានស្តាប់ដោយស្ងៀមស្ងាត់។ គាត់មិន បានស្គាល់សិស្សម្នាក់នោះឡើយ ហើយគាត់ក៏មិនដឹងថា សិស្សម្នាក់នោះត្រូវការថវិកាបង់ថ្លៃការសិក្សា ប៉ុន្មាននោះដែរ។ នៅយប់នោះ លោកវ៉ាឌីនបានត្រឡប់ទៅកាន់បន្ទប់ថ្វាយបង្គំម្តងទៀត ដើម្បីអធិស្ឋាន។ គាត់បានអធិស្ឋានថា «ឱព្រះអម្ចាស់អើយ ខ្ញុំមានបំណងចង់ប្រគល់ប្រាក់នេះទៅអោយមិត្តរួមថ្នាក់របស់ ខ្ញុំ សូមទ្រង់ប្រទានពរដល់ផែនការនេះទៅតាមព្រះហឫទ័យទ្រង់ចុះ»។ នៅថ្ងៃបន្ទាប់ លោកវ៉ាឌីនបានហៅមិត្តរួមថ្នាក់របស់គាត់និយាយស្ងាត់ៗតែ2នាក់។ គាត់បានសួរមិត្តរួមថ្នាក់នោះថា «តើអ្នកត្រូវការ ប្រាក់ប៉ុន្មានទៀត សម្រាប់ការសិក្សារបស់អ្នកនោះ?»។ មិត្តរួមថ្នាក់បានតបទៅវិញថា «ខ្ញុំត្រូវការ6000 រូពីទៀត»។ លោកវ៉ាឌីនបានដឹងថា ព្រះបានឆ្លើយតបទៅនឹងការអធិស្ឋានរបស់គាត់ហើយ។ មិនត្រឹមតែ ប៉ុណ្ណឹង ព្រះក៏បានឆ្លើយតបចំពោះការអធិស្ឋាននៃមិត្តរួមថ្នាក់របស់គាត់ផងដែរ។ លោកវ៉ាឌីនបានប្រគល់ ប្រាក់6000រូពីដោយក្តីអំណរទៅអោយមិត្តរួមថ្នាក់ដ៏គួរអោយភ្ញាក់ផ្អើលរបស់គាត់នោះ។ អ្នកទាំង2ក៏ បានឱបគ្នាផងដែរ។ 2ឆ្នាំក្រោយមក មិត្តរួមថ្នាក់ម្នាក់នោះបានក្លាយទៅជាមិត្តជិតស្និទ្ធម្នាក់របស់លោក វ៉ាឌីន។ លោកវ៉ាឌីនបាននិយាយនៅក្នុងបទសម្ភាសន៍ថា «គាត់ ហើយនិងខ្ញុំបានឆ្លងកាត់រឿងជាច្រើនរួម គ្នា ហើយគាត់ក៏បានជួយខ្ញុំច្រើនណាស់ដែរ។ សូមអរព្រះគុណដល់ព្រះដែលបានអនុញ្ញាតអោយខ្ញុំ បានស្គាល់មិត្តភក្តិដ៏ល្អម្នាក់នេះ។ សូមអរព្រះគុណដល់ព្រះដែលបានបំពេញនូវរាល់តម្រូវការរបស់ពួក យើង មុនពេលដែលយើងដឹងថា តម្រូវការរបស់យើងគឺជាអ្វីទៅទៀត។ ដ្បិតទ្រង់ជ្រាបអំពីអ្វីដែលទ្រង់ គួរអោយ និងត្រូវអោយតាមអ្នកណា មុនពេលដែលយើងទូលសូមដល់ទ្រង់ទៅទៀត។ អ្វីដែលសំខាន់ នោះគឺថា គ្រាន់តែជឿទុកចិត្តទៅលើទ្រង់ប៉ុណ្ណោះ»។ «ហើយឲ្យបាន ស្គាល់សេចក្តីស្រឡាញ់របស់ព្រះគ្រីស្ទដ៏រកគិតមិនយល់ ប្រយោជន៍ឲ្យ អ្នករាល់គ្នាបានពេញ ដល់គ្រប់ទាំងសេចក្តីពោរពេញរបស់ផងព្រះ ឯព្រះ ដែលទ្រង់អាចនឹងធ្វើហួសសន្ធឹក លើសជាងអស់ទាំងសេចក្តីដែលយើង សូម ឬគិតក្តី តាមព្រះចេស្តា ដែលបណ្តាលក្នុងយើងរាល់គ្នា» (អេភេសូរ 3៖19, 20)។