---
title:  ពីយ៉ាកុបទៅជាអ៊ីស្រាអែល
date:  28/05/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 32៖ 22-31; លោកុប្បត្តិ 33; លោកុប្បត្តិ 34; លោកុប្បត្តិ 34៖30-35៖15; លោកុប្បត្តិ 35៖15-29។

> <p>ខចងចាំ</p>
> «រួចអ្នកនោះប្រាប់ថា ឈ្មោះឯងមិនត្រូវហៅថា យ៉ាកុបទៀតទេ គឺត្រូវហៅថា អ៊ីស្រាអែល វិញ ពីព្រោះឯងមានអំណាចចំពោះព្រះ ហើយនឹងមនុស្ស ក៏បានឈ្នះផង» (លោកុប្បត្តិ 32៖28)។

រឿងរបស់លោកយ៉ាកុបបានបន្តទៅទៀត។ ឥឡូវនេះ លោកយ៉ាកុបបានចាកចេញពីលោក ឡាបាន់ ហើយក៏កំពុងតែនៅតាមផ្លូវត្រឡប់ទៅឯស្រុកកំណើតគាត់ផងដែរ។ មិនយូរទៀតទេ លោក យ៉ាកុបនឹងជួបជាមួយនឹងលោកអេសាវមុខទល់នឹងមុខ។ កាលពីមុន លោកយ៉ាកុបបានធ្វើអំពើដ៏ខុស ឆ្គងជាទីបំផុតចំពោះបងប្រុសរបស់គាត់។ នៅពេលនេះ តើលោកអេសាវនឹងធ្វើយ៉ាងដូចម្តេចចំពោះលោកយ៉ាកុបវិញ បន្ទាប់ពីប៉ុន្មានឆ្នាំនោះមក?

ជាការពិតណាស់ លោកយ៉ាកុបបានភ័យខ្លាចជាខ្លាំងអំពីអ្វីដែលនឹងត្រូវកើតឡើងបន្តិចទៀត នេះ។ ម្ល៉ោះហើយ ព្រះដ៏ជាព្រះអម្ចាស់របស់លោកអ័ប្រាហាំ និងលោកអ៊ីសាកបានយាងមកលើកទឹក ចិត្ត និងផ្តល់ក្តីសង្ឃឹមដល់គាត់ម្តងទៀត។ ការជួបជុំនេះត្រូវបានគេហៅក្រោយមកទៀតថាជា «គ្រាវេទនារបស់ពួកយ៉ាកុប» (សូមអានខគម្ពីរយេរេមា 30៖7; សូមអានខ 5-7 ផងដែរ)។ នៅយប់នោះ លោកយ៉ាកុបដែលជាអ្នកបោកបញ្ឆោតបានក្លាយទៅជាលោក «អ៊ីស្រាអែល» វិញ។ ឈ្មោះថ្មីនេះបាន បង្ហាញយើងអំពីការចាប់ផ្តើមជីវិតថ្មីមួយសម្រាប់លោកយ៉ាកុប។ ការចាប់ផ្តើមថ្មីនេះនឹងនាំទៅរកការ ចាប់ផ្តើមនៃជាតិសាសន៍ថ្មីមួយ ដែលត្រូវហៅថា សាសន៍អ៊ីស្រាអែល។

រឿងរបស់លោកអ័ប្រាហាំ លោកអ៊ីសាក និងលោកយ៉ាកុបបានបង្ហាញយើងថា យើងអាច ពឹងផ្អែកទៅលើព្រះបានថា ទ្រង់នឹងធ្វើអ្វីៗគ្រប់យ៉ាងតាមដែលទ្រង់បានសន្យាមក។ ព្រះនឹងរក្សាសេចក្តី របស់ទ្រង់ សូម្បីតែនៅពេលខ្លះ រាស្ត្ររបស់ទ្រង់បានបះបោរទាស់នឹងទ្រង់ ឬមិនបានគោរពតាមសេចក្តី បង្គាប់របស់ទ្រង់ក៏ដោយ។