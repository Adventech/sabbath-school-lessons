---
title:  ការថ្វាយបង្គំព្រះក្លែងក្លាយ
date:  01/06/2022
---

`សូមអានរឿងនៅក្នុងខគម្ពីរលោកុប្បត្តិ 34៖30-35៖15។ តើយើងអាចរៀនមេរៀនអ្វីខ្លះ អំពីការថ្វាយបង្គំចេញពីហេតុការណ៍ដែលបានកើតឡើងនៅត្រង់នេះ?`

លោកយ៉ាកុបបានរអ៊ូរទាំអំពីអំពើឱក្រិដ្ឋកម្មនៃកូនប្រុសទាំង2របស់គាត់ (លោកុប្បត្តិ 34៖30) ព្រមទាំងស្តីបន្ទោសដល់ពួកគេផងដែរ (លោកុប្បត្តិ 34៖31)។ ព្រះបានបង្គាប់អោយលោកយ៉ាកុប ចាកចេញពីក្រុងស៊ីគែមត្រឡប់ទៅឯបេតអែលវិញជាប្រញាប់ ដើម្បីតាំងសេចក្តីសញ្ញាជាមួយនឹងព្រះ។ ព្រះបានបង្គាប់អោយគាត់ធ្វើអាសនាមួយ នៅពេលដែលគាត់ទៅដល់ទីនោះ។

បន្ទាប់ពីបានធ្វើតាមសេចក្តីបង្គាប់របស់ព្រះរួចមក លោកយ៉ាកុបបានប្រាប់អោយក្រុមគ្រួសារ របស់គាត់បោះចោលរូបព្រះនៃពួកសាសន៍កាណានចេញ។ ពួកកូនប្រុសរបស់លោកយ៉ាកុបបានយករូប ព្រះមកពីក្រុងស៊ីគែម នៅពេលពួកគេសម្លាប់ស្តេចស៊ីគែម និងរាស្ត្ររបស់ទ្រង់។ រូបព្រះទាំងនេះរួមមាន ទាំងរូបព្រះដែលនាងរ៉ាជែលបានលួចយកពីផ្ទះឪពុករបស់នាងផងដែរ (លោកុប្បត្តិ 31៖19, 32)។ ព្រះមិនអាចតាំងសេចក្តីសញ្ញាថ្មីរបស់ទ្រង់ជាមួយនឹងលោកយ៉ាកុបបានឡើយ លុះត្រាតែក្រុមគ្រួសារ របស់គាត់បានកំចាត់ព្រះក្លែងក្លាយទាំងនេះចេញពីត្រសាល និងចិត្តរបស់ពួកគេជាមុនសិន។

រឿងនេះបានបង្ហាញយើងនូវសេចក្តីពិតនៃព្រះគម្ពីរដ៏សំខាន់មួយអំពីការងាកចេញពីអំពើបាប។ យើងត្រូវតែធ្វើរឿងលើសពីការសារភាពអំពើបាបរបស់យើង និងការនិយាយថា សុំទោសទៅទៀត។ យើង ត្រូវតែកំចាត់ព្រះក្លែងក្លាយទាំងអស់ចេញពីចិត្តរបស់យើង។ ព្រះក្លែងក្លាយមាននៅគ្រប់ទីកន្លែង។ ប្រសិន បើយើងមិនប្រុងប្រយ័ត្ននោះទេ យើងអាចនឹងថ្វាយបង្គំរបស់អ្វីមួយជាពុំខាន មែនទេ?

ដូច្នេះ លោកយ៉ាកុបបានគោរពតាមព្រះ។ បន្ទាប់មក ព្រះបានធ្វើអោយមនុស្សនៅជុំវិញលោក យ៉ាកុបខ្លាចញញើតដល់គាត់ (លោកុប្បត្តិ 35៖5)។ គ្មានអ្នកណាម្នាក់ហ៊ានវាយប្រហារគាត់នោះឡើយ។ ឥឡូវនេះ លោកយ៉ាកុប និងក្រុមគ្រួសាររបស់គាត់បានត្រៀមខ្លួនជាស្រេច ដើម្បីថ្វាយព្រះ (លោកុប្បត្តិ 35៖6)។ រឿងនេះបានបង្ហាញយើងថា លោកយ៉ាកុប និងក្រុមគ្រួសាររបស់គាត់បានចងសម្ព័ន្ធមេត្រី ជាមួយនឹងព្រះ ហើយនិងជាមួយគ្នាទៅវិញទៅមក។ លោកយ៉ាកុបបានដាក់ឈ្មោះកន្លែងដែលគាត់បាន ធ្វើអាសនានោះថា អែល-បេត-អែល។ ឈ្មោះនេះបានជួយអោយលោកយ៉ាកុបនឹកចាំពីសុបិនរបស់គាត់ អំពីជណ្តើរ។ ដូច្នេះ យើងអាចឃើញថា ផ្ទៃមេឃ និងផែនដីដែលធ្លាប់តែបានកាត់ផ្តាច់ពីគ្នានោះ ឥឡូវនេះ បានផ្សាភ្ជាប់ជាថ្មីម្តងទៀតហើយ។

នៅពេលនេះ ព្រះក៏បានជួយអោយលោកយ៉ាកុបនឹកចាំផងដែរថា ឈ្មោះរបស់គាត់បានប្តូរមក ជាអ៊ីស្រាអែលហើយ (លោកុប្បត្តិ 35៖10)។ បន្ទាប់មក ព្រះបានប្រទានព្រះពរទ្វេដងដល់លោកយ៉ាកុប-

អ៊ីស្រាអែល។ ព្រះពរទី1 ព្រះបានប្រទានដល់លោកយ៉ាកុបនូវសេចក្តីសន្យានៃការបង្កើតកូនចៅជាច្រើន។ ពួកស្តេចនឹងត្រូវប្រសូតចេញពីពូជអំបូររបស់គាត់ រួមទាំងព្រះអង្គសង្គ្រោះ ដែលជាស្តេចលើអស់ទាំងស្តេច ផងដែរ។ ព្រះពរទី2 ព្រះបានសន្យាថានឹងប្រទានទឹកដីកាណានដល់គាត់ (លោកុប្បត្តិ 35៖12)។

`នៅពេលដែលយើងស្រឡាញ់របស់អ្វីមួយជាងស្រឡាញ់ព្រះនោះ មានន័យថា យើងមានកំហុស ដោយបានថ្វាយបង្គំព្រះក្លែងក្លាយហើយ។ ការថ្វាយបង្គំព្រះក្លែងក្លាយអាចជ្រាបចូលមកក្នុងចិត្តរបស់ យើងបានដោយមិនដឹងខ្លួន។ តើយើងអាចធ្វើអ្វីបានខ្លះ ដើម្បីជៀសវាងនូវគ្រោះថ្នាក់មួយនេះ?`