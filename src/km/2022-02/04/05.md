---
title:  សេចក្តីសញ្ញា ភាគ1
date:  20/04/2022
---

ឥឡូវនេះ ដល់ពេលដែលព្រះត្រូវរក្សាសេចក្តីសញ្ញារបស់ទ្រង់ហើយ។ មុនទឹកជំនន់ ព្រះបាន បង្គាប់លោកណូអេថា «អញនឹងតាំងសេចក្តីសញ្ញាអញចំពោះឯង ហើយឯងនឹងចូលទៅក្នុងទូកធំនោះ ព្រម ទាំងប្រពន្ធកូន និងកូនប្រសាឯងជាមួយនឹងឯងដែរ» (លោកុប្បត្តិ 6៖18)។ សេចក្តីសន្យានេះខុសគ្នា ស្រឡះពីសេចក្តីប្រកាសរបស់ព្រះនៅក្នុងលោកុប្បត្តិ 6៖17។ ក្នុងលោកុប្បត្តិ 6៖17 ព្រះបានប្រកាស ថា ទ្រង់នឹងបំផ្លាញសត្វលោកទាំងអស់ដែលមានដង្ហើមជីវិត។ ប៉ុន្តែ ក្នុងខគម្ពីរលោកុប្បត្តិ 6៖18 ព្រះ បានសន្យានឹងលោកណូអេថា ទ្រង់នឹងសង្គ្រោះគាត់។

`តើលោកណូអេបានធ្វើអ្វីមុនគេបង្អង់ នៅពេលដែលគាត់បានចេញពីទូកនោះ? តើហេតុអ្វីបាន ជាលោកណូអេធ្វើកិច្ចការនេះ មុនពេលដែលគាត់ធ្វើអ្វីផ្សេងៗទៀត? សម្រាប់ចម្លើយ សូមអានខគម្ពីរ លោកុប្បត្តិ 8៖20។`

បន្ទាប់ពីព្រះបានបង្កើតលោកអ័ដាម នាងអេវ៉ា និងរបស់ផ្សេងៗទៀតរួចមក ប្តីប្រពន្ធទាំង2នាក់បានថ្វាយបង្គំព្រះនៅថ្ងៃសប្បាតហ៍។ ទន្ទឹមគ្នានេះ លោកណូអេបានថ្វាយបង្គំព្រះ នៅពេលដែលគាត់ ចេញពីទូក។ ប៉ុន្តែ លោកណូអេមិនបានថ្វាយបង្គំព្រះដូចជាលោកអ័ដាម និងនាងអេវ៉ានោះទេ។ លោក អ័ដាម និងនាងអេវ៉ាបានថ្វាយបង្គំព្រះមុខទល់មុខ។ ប៉ុន្តែ លោកណូអេត្រូវតែសម្លាប់សត្វមួយ រួចថ្វាយវាដល់ព្រះដែលគាត់មើលមិនឃើញ។ នេះជាលើកទី1ហើយនៅក្នុងព្រះគម្ពីរ ដែលយើងបានអានអំពី អាសនា។ លោកណូអេបានថ្វាយតង្វាយដុតមួយដល់ព្រះ។ តង្វាយនេះបានបង្ហាញយើងថា លោកណូអេ បានថ្លែងអំណរគុណដល់ព្រះ ដែលបានសង្គ្រោះគាត់ចេញពីទឹកជំនន់ (សូមប្រៀបធៀបជាមួយនឹងខគម្ពីរ ជនគណនា 15៖1-11)។

`តើទឹកជំនន់បានផ្លាស់ប្តូររបបអាហាររបស់មនុស្សលោកដោយរបៀបណា? តើព្រះបានប្រទាន ក្បួនច្បាប់សំខាន់ៗអ្វីខ្លះ ដល់មនុស្សលោកទាក់ទងនឹងរបបអាហារនេះ? សម្រាប់ចម្លើយ សូមអានខគម្ពីរ លោកុប្បត្តិ 9៖2-4។`

បន្ទាប់ពីទឹកជំនន់ គ្រាប់ធញ្ញជាតិត្រូវបានបំផ្លាញអស់។ ម្ល៉ោះហើយ ព្រះបានអនុញ្ញាតអោយមនុស្សលោកបរិភោគសត្វ។ ការអនុញ្ញាតនេះបានបណ្តាលអោយមានការផ្លាស់ប្តូរដ៏ធំមួយរវាងមនុស្ស លោក និងសត្វ។ ក្នុងសួនច្បារអេដែន មនុស្សលោក និងសត្វបានទទួលទានគ្រាប់ធញ្ញជាតិដូចគ្នា។ ពួក គេមិនបានព្យាយាមសម្លាប់គ្នាទៅវិញទៅមកទុកជាអាហារនោះឡើយ។ បន្ទាប់ពីទឹកជំនន់រួចមក មនុស្ស លោកបានចាប់ផ្តើមប្រមាញ់ និងបរិភោគសត្វ។ ដូច្នេះ សត្វបានចាប់ផ្តើមខ្លាចមនុស្សលោក (លោកុប្បត្តិ 9៖2)។

ព្រះបានប្រទានក្បួនច្បាប់ខាងឯអាហារ2យ៉ាង បន្ទាប់ពីទឹកជំនន់។ ក្បួនច្បាប់ទី1 មនុស្សលោក ត្រូវតែបរិភោគសត្វស្អាតប៉ុណ្ណោះ (សូមអានខគម្ពីរលោកុប្បត្តិ 8៖19, 20; សូមប្រៀបធៀបជាមួយនឹង ខគម្ពីរលោកុប្បត្តិ 1៖21, 24)។ ក្បួនច្បាប់ទី2គឺជាក្បួនច្បាប់ថ្មីមួយ។ មនុស្សលោកមិនត្រូវបរិភោគឈាមនៃសត្វណាមួយឡើយ (លោកុប្បត្តិ 9៖4)។