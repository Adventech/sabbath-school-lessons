---
title:  ការសិក្សាបន្ថែម
date:  22/04/2022
---

សូមប្រៀបធៀបមនុស្សដែលរស់នៅមុនសម័យទឹកជំនន់ជាមួយនឹងមនុស្សនៅក្នុងសម័យរបស់យើង។ នៅពេលដែលយើងប្រៀបធៀបមនុស្សទាំង2ក្រុមនេះ យើងនឹងអាចរៀនអំពីមេរៀន សំខាន់ៗជាច្រើន។ ជាការពិតណាស់ អំពើអាក្រក់របស់មនុស្សមិនមែនជារឿងថ្មីនោះទេ។ រឿងដដែលៗ ដែលបានកើតឡើងនៅពេលនោះ ក៏បានកើតឡើងនៅពេលនេះផងដែរ។

«មនុស្សដែលរស់នៅមុនសម័យទឹកជំនន់បានធ្វើរឿងអាក្រក់ៗជាច្រើន ដែលធ្វើអោយព្រះ ដាក់ទោសអំពើបាបរបស់ពួកគេ។ អំពើបាបដដែលនេះក៏កំពុងតែកើនឡើងនៅក្នុងសម័យយើងនេះដែរ។ មនុស្សលោកលែងគោរពព្រះនៅក្នុងចិត្តរបស់ពួកគេទៀតហើយ។ មនុស្សបានស្អប់ខ្ពើមក្រឹត្យវិន័យរបស់ ព្រះ។ មនុស្សដែលរស់នៅមុនសម័យទឹកជំនន់ខ្វល់ខ្វាយអំពីរឿងនៅលើផែនដីនេះតែប៉ុណ្ណោះ។ មនុស្ស សព្វថ្ងៃនេះក៏មិនខុសគ្នាដែរ . . . . ព្រះមិនចង់ជំនុំជម្រះមនុស្សដែលរស់នៅមុនសម័យទឹកជំនន់ ដោយ ព្រោះតែពួកគេបានស៊ីផឹកនោះឡើយ . . . . ព្រះបានជំនុំជម្រះមនុស្សទាំងនេះ ដោយសារតែពួកគេមិនបានដឹងគុណចំពោះអ្វីៗគ្រប់យ៉ាងដែលព្រះបានប្រទានដល់ពួកគេ។ ពួកគេក៏បានធ្វើអ្វីៗតាមតែចិត្តរបស់ ពួកគេផងដែរ។ តាមរយៈឥរិយាបថដ៏អាក្រក់នេះ ពួកគេបានបំផ្លាញចិត្ត និងគំនិតរបស់ពួកគេអស់ទៅ។ ពួកគេបានបំផ្លាញអំណោយទានដែលព្រះបានប្រទានដល់ពួកគេ។ អាពាហ៍ពិពាហ៍គឺជាអំណោយទាន ដំបូងគេបង្អស់ដែលព្រះបានប្រទានអោយមនុស្សលោក។ អំណោយទាននៃអាពាហ៍ពិពាហ៍នេះស្រស់បំព្រងជាទីបំផុត។ ប៉ុន្តែ មនុស្សដែលរស់នៅមុនសម័យទឹកជំនន់មិនបានគោរពអាពាហ៍ពិពាហ៍តាមដែល ពួកគេគួរធ្វើនោះឡើយ។ ពួកគេបានរៀបការសម្រាប់គោលបំណងមិនត្រឹមត្រូវទាំងអស់។ ការរួមភេទបានក្លាយមកជាហេតុផលដ៏សំខាន់បំផុតសម្រាប់អាពាហ៍ពិពាហ៍ទៅវិញ។ សព្វថ្ងៃនេះ យើងក៏បានឃើញ អំពើបាបទាំងនេះនៅក្នុងសម័យរបស់យើងផងដែរ។ មនុស្សលោកបានយកអំណោយទានល្អរបស់ព្រះ មកប្រើនៅក្នុងផ្លូវខុស . . . . មនុស្សសព្វថ្ងៃនេះបានកុហក លួចប្លន់ និងកេងប្រវ័ញ្ច។ ទាំងអ្នកមាន និង អ្នកក្រសុទ្ធតែបានធ្វើអំពើឧក្រិដ្ឋកម្មនេះទាំងអស់។ ព័ត៌មានសព្វថ្ងៃនេះពោរពេញទៅដោយការរាយការណ៍ អំពីការកាប់សម្លាប់គ្នា . . . . យើងបានឃើញមនុស្សនៅលើផែនដីនេះគ្រប់ទីកន្លែងមិនអាចគ្រប់គ្រងលើ ខ្លួនឯងបានឡើយ។ ពួកគេពោរពេញទៅដោយកំហឹង។ ពួកគេបានស្អប់ខ្ពើមច្បាប់នៃប្រទេសជាតិរបស់ ពួកគេ។ មិនយូរប៉ុន្មាន កំហឹងរបស់ពួកគេនឹងមានពាសពេញផែនដីទាំងមូល ដែលបណ្តាលអោយអ្នក ដទៃមានការភ័យខ្លាច និងសោកសៅជាខ្លាំង។ ព្រះគម្ពីរបានបង្ហាញយើងនូវទិដ្ឋភាពមួយរបស់មនុស្សដែល រស់នៅមុនទឹកសម័យទឹកជំនន់ ដើម្បីឆ្លុះបញ្ចាំងអំពីសម័យថ្មីរបស់យើង។ យើងកំពុងតែក្លាយទៅជាមនុស្ស ដែលរស់នៅមុនសម័យទឹកជំនន់នេះបន្តិចម្តងៗហើយ។ សូមី្បតែនៅក្នុងប្រទេសគ្រីស្ទានឥឡូវនេះក៏អ៊ីចឹងដែរ មនុស្សបានធ្វើអំពើឧក្រិដ្ឋកម្មដ៏អាក្រក់ៗបំផុត។ អំពើឧក្រិដ្ឋកម្មទាំងនេះអាក្រក់ដូចគ្នាទៅនឹងអំពើឧក្រិដ្ឋកម្ម ដែលបណ្តាលអោយព្រះបំផ្លាញពួកបាបជនដែលរស់នៅមុនសម័យទឹកជំនន់ដូច្នោះដែរ»។ ដកស្រង់ពី Ellen G. White, Patriarchs and Prophets, pages 101, 102, adapted។

**សំណួរពិភាក្សា**

`1. តើមនុស្សនៅក្នុងសម័យរបស់យើងដូចគ្នាទៅនឹងមនុស្សដែលរស់នៅមុនសម័យទឹកជំនន់យ៉ាងដូច ម្តេចទៅ? តើរឿងទាំងនេះបានបង្ហាញយើងយ៉ាងដូចម្តេច អំពីសេចក្តីមេត្តារបស់ព្រះ និងទំហំដែលទ្រង់ ចង់សង្គ្រោះយើងនោះ?`

`2. មនុស្សខ្លះបាននិយាយថា គ្មានទឹកជំនន់ជន់លិចផែនដីទាំងមូលនោះទេ។ តើហេតុអ្វីបានជាគោលគំនិតនេះជាគោលគំនិតមិនត្រឹមត្រូវ?`