---
title:  ទឹកជំនន់
date:  16/04/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 6៖13-7៖10; ពេត្រុសទី2 2៖5-9; លោកុប្បត្តិ 8៖1; ទំនុកដំកើង 106៖4; លោកុប្បត្តិ 9៖8-17។

> <p>ខចងចាំ</p>
> «ដ្បិតកាលណាកូនមនុស្សមក នោះនឹងបានដូចជានៅជំនាន់លោកណូអេដែរ» (ម៉ាថាយ 24៖37)។

«ព្រះអម្ចាស់ទតឃើញថា មនុស្សលោកនាំគ្នាប្រព្រឹត្តអំពើអាក្រក់កាន់តែច្រើនឡើងៗ នៅ លើផែនដី ហើយពីព្រឹកដល់ល្ងាច ចិត្តរបស់គេចេះតែលម្អៀងទៅប្រព្រឹត្តអំពើអាក្រក់» (លោកុប្បត្តិ 6៖5, គខប)។ ពាក្យថា «ទតឃើញ» បានជួយអោយយើងនឹកចាំថា ព្រះអម្ចាស់បានបង្កើតផែនដីក្នុងរយៈ ពេល6ថ្ងៃ។ បន្ទាប់ពីថ្ងៃនីមួយៗ ព្រះអម្ចាស់បាន «ទតឃើញ» ថា អ្វីៗគ្រប់យ៉ាងដែលទ្រង់បានបង្កើត នោះ ថាជា «តូវ (tov)»។ «តូវ» គឺជាពាក្យភាសាហេព្រើរសម្រាប់ពាក្យថា «ល្អ»។ ប៉ុន្តែ តើព្រះបានទត ឃើញយ៉ាងដូចម្តេចវិញ នៅក្នុងបទគម្ពីរលោកុប្បត្តិ 6? ព្រះបានទតឃើញតែ «រ៉ា (ra)» ឬ «សេចក្តី អាក្រក់» ប៉ុណ្ណោះ (លោកុប្បត្តិ 6៖5)។ ព្រះ «មានការសោកស្តាយ» ជាខ្លាំង ដែលទ្រង់បានបង្កើត មនុស្សលោកមក ហើយពួកគេមានពេញដោយអំពើអាក្រក់តែប៉ុណ្ណោះ (លោកុប្បត្តិ 6៖5, 6)។

មែនហើយ ព្រះបានសោកស្តាយជាខ្លាំង។ ប៉ុន្តែ ទ្រង់ក៏ចង់សង្គ្រោះមនុស្សលោកផងដែរ។ «ស្តាយ» នៅក្នុងខគម្ពីរលោកុប្បត្តិ 6៖6 ប្រែមកពីពាក្យថា «ណាខាំ (nakham)» ជាភាសាហេព្រើរ។ ពាក្យនេះបានបង្ហាញយើងថា ព្រះនឹងដាក់ទោសអំពើបាប។ ពាក្យថា «ណាខាំ» មើលទៅស្រដៀងគ្នា ទៅនឹងឈ្មោះលោក «ណូអេ» ដែលប្រែមកពីពាក្យថា «ណូក (Noakh)» ជាភាសាហេព្រើរ។ «ណូអេ» មានន័យថា «កំសាន្តចិត្ត» (លោកុប្បត្តិ 5៖29)។ ឈ្មោះលោក «ណូអេ» និងពាក្យថា «ស្តាយ» បាន បង្ហាញយើងថា ព្រះនឹងធ្វើរឿង2យ៉ាង គឺថា៖ (1) ទ្រង់នឹងដាក់ទោសមនុស្សលោក ប៉ុន្តែ ទន្ទឹមគ្នានេះ (2) ទ្រង់ក៏នឹងបង្ហាញសេចក្តីមេត្តាដល់ពួកគេផងដែរ។ មែនហើយ ព្រះមានការសោកស្តាយជាខ្លាំង ដែលទ្រង់បានបង្កើតមនុស្សលោកមក។ ម្ល៉ោះហើយ ទ្រង់នឹងដាក់ទោសពួកគេដោយទឹកជំនន់។ ទន្ទឹម គ្នានេះ ព្រះបានសន្យាថា នឹងកំសាន្តចិត្តដល់លោកណូអេ និងគ្រួសាររបស់គាត់។ ព្រះនឹងបង្ហាញសេចក្តី មេត្តាដល់ពួកគេ។ ទ្រង់នឹងការពារគេនៅក្នុងទូកធំ។

យើងតែងតែឃើញថា កូនប្រុសរបស់លោកកាអ៊ីន និងកូនប្រុសរបស់លោកសេតខុសគ្នា ជានិច្ច។ ឥឡូវនេះ ព្រះបានបង្ហាញយើងថា ការខណ្ឌចែកនេះបានបន្តរវាងលោកណូអេ និងមនុស្ស លោកដែលនៅសេសសល់តទៅទៀត។