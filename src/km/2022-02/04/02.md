---
title:  លោកណូអេបានត្រៀមជាស្រេចសម្រាប់ទឹកជំនន់
date:  17/04/2022
---

`សូមអានរឿងនៅក្នុងខគម្ពីរលោកុប្បត្តិ 6៖13-7៖10។ តើយើងអាចរៀនមេរៀនអ្វីខ្លះ អំពី ប្រវត្តិសាស្ត្រនៃមនុស្សលោកសម័យដើមចេញពីរឿងដ៏គួរអោយភ្ញាក់ផ្អើលនេះ?`

លោកណូអេគឺជាហោរាម្នាក់។ ហោរាគឺជាអ្នកនាំសារដ៏ពិសេសមកពីព្រះ។ លោកណូអេគឺជា ហោរាម្នាក់ដូចជាលោកដានីយ៉ែលដែរ។ គាត់ទាំងពីរសុទ្ធតែបានចែកចាយអំពីចុងបំផុតនៃប្រវត្តិសាស្ត្រ មនុស្សលោក។

ព្រះបានបង្គាប់អោយលោកណូអេសាងសង់ទូកមួយ ដើម្បីការពារខ្លួនគាត់ និងគ្រួសាររបស់គាត់ ចេញពីទឹកជំនន់ដែលនឹងត្រូវមក។ ពាក្យថា «ទូក» ប្រែមកពីពាក្យថា «តេវ៉ា (tevah)» ជាភាសាហេព្រើរ (លោកុប្បត្តិ 6៖14)។ ក្រោយមក លោកម៉ូសេបានប្រើពាក្យដដែលនេះ ដើម្បីបង្ហាញយើងអំពីកន្ត្រកដែលម្តាយរបស់គាត់បានដាក់គាត់ កាលពីគាត់នៅជាទារកនៅឡើយ (និក្ខមនំ 2៖3)។ ព្រះបានសង្គ្រោះ ទារកម៉ូសេនៅក្នុងកន្ត្រកនេះ ដើម្បីអោយលោកម៉ូសេអាចធំធាត់ឡើង និងអាចសង្គ្រោះសាសន៍អ៊ីស្រាអែល បាន។ អ្នកប្រាជ្ញខាងឯព្រះគម្ពីរជាច្រើននាក់ក៏បានប្រៀបធៀបទូករបស់លោកណូអេទៅនឹងហឹបសញ្ញា (និក្ខមនំ 25៖10) ដែលជាទូកមួយទៀតផងដែរ។ លោកណូអេបានសាងសង់ទូក ដើម្បីសង្គ្រោះសត្វ និងគ្រួសាររបស់គាត់។ ទន្ទឹមគ្នានេះ ហឹបសញ្ញាក៏បានបង្ហាញយើងថា ព្រះនឹងសង្គ្រោះរាស្ត្ររបស់ទ្រង់ផងដែរ (និក្ខមនំ 25៖22)។

ដូច្នេះ ព្រះបានបង្គាប់អោយលោកណូអេត្រៀមខ្លួនជាស្រេចសម្រាប់ទឹកជំនន់ដោយការសាង សង់ទូក។ «ណូអេក៏ធ្វើដូច្នោះ តាមគ្រប់ទាំងសេចក្តីដែលព្រះបានបង្គាប់គាត់» លោកុប្បត្តិ 6៖22)។ ពាក្យសរសេរថា «ធ្វើ» ប្រែមកពីពាក្យថា «អាសា (asah) ជាភាសាហេព្រើរ»។ កិរិយាស័ព្ទ «ធ្វើ» គឺជាចម្លើយឆ្លើយតបរបស់លោកណូអេទៅនឹងសេចក្តីបង្គាប់របស់ព្រះ (លោកុប្បត្តិ 6៖14-16)។ ព្រះបាន បណ្តាលអោយលោកម៉ូសេបានសរសេរកិរិយាស័ព្ទនេះចំនួន5ដងនៅក្នុងខគម្ពីរលោកុប្បត្តិ 6៖14-16។ កិរិយាស័ព្ទ «ធ្វើ» និង «បង្កើត» បានបង្ហាញយើងថា លោកម៉ូសេបានគោរពតាមព្រះទាំងស្រុង។ លោក ណូអេបានធ្វើអ្វីៗ គ្រប់យ៉ាងដែលព្រះបានសូមអោយដល់គាត់។

«ព្រះបានបង្ហាញផែនការសម្រាប់ការសាងសង់ទូកដល់លោកណូអេ។ ព្រះក៏បានមានបន្ទូល ប្រាប់លោកណេអូអំពីទំហំទូក និងផ្នែកនីមួយៗរបស់ទូកផងដែរ។ ទូកនោះមានសភាពរឹងមាំជាទីបំផុត។ វាមិនអាចលិចទៅតាមទឹកជំនន់បានឡើយ។ មនុស្សលោកគ្មានគំនិតឆ្លាតវៃគ្រប់គ្រាន់ក្នុងការរចនាទូកនេះនោះទេ។ ព្រះជាអ្នកបង្កើតផែនការសាងសង់ទូកនេះឡើង។ រីឯលោកណូអេ គាត់គឺជាមេការសាង សង់ទូក»។ ដកស្រង់ពី Ellen G. White, Patriarchs and Prophets, page 92, adapted។

លោកណូអេបានគោរពតាមព្រះ។ ការស្តាប់បង្គាប់របស់គាត់គឺជាផ្នែកមួយនៃផែនការសង្គ្រោះ របស់ព្រះ។ ព្រះបានសង្គ្រោះលោកណូអេ ដោយសារតែគាត់មានសេចក្តីជំនឿក្នុងការធ្វើអ្វីៗគ្រប់យ៉ាងដែលព្រះសូមដល់គាត់ (សូមអានខគម្ពីរហេព្រើរ 11៖7)។ លោកណូអេគឺជាគំរូនៃសេចក្តីជំនឿដំបូងដែលបានលេចមកតាមរយៈការគោរពតាម។ សេចក្តីជំនឿនេះសំខាន់ជាងអ្វីៗទាំងអស់ (យ៉ាកុប 2៖20)។

`តើហេតុអ្វីបានជាមានតែក្រុមគ្រួសាររបស់លោកណូអេប៉ុណ្ណោះ ដែលបានរួចផុតពីទឹកជំនន់ នោះ? សម្រាប់ ចម្លើយ សូមអានខគម្ពីរពេត្រុសទី2 2៖5-9។ តើយើងអាចរៀនមេរៀនអ្វីខ្លះ ចេញពី រឿងរបស់លោកណូអេនេះ? តើហេតុអ្វីបានជាយើងត្រូវតែដាស់តឿនអ្នកដទៃអំពីការជំនុំជម្រះរបស់ព្រះ ដែលនឹងត្រូវមកយ៉ាងដូច្នេះ?`