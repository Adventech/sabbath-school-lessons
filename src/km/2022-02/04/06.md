---
title:  សេចក្តីសញ្ញា ភាគ2
date:  21/04/2022
---

`ព្រះបានសន្យាថា «នឹងមិនដាក់បណ្តាសាដី ដោយព្រោះមនុស្សទៀតទេ» (លោកុប្បត្តិ 8៖21)។ សេចក្តីសន្យានេះបានបង្ហាញយើងយ៉ាងដូចម្តេច អំពីព្រះ? ព្រះក៏បានប្រទានពរដល់លោកណូអេ ផងដែរ (លោកុប្បត្តិ 9៖1)។ តើព្រះពរនេះបានបង្ហាញយើងថា ព្រះនឹងរក្សាសេចក្តីសន្យារបស់ទ្រង់ដោយ របៀបណាដែរ? សម្រាប់ចម្លើយ សូមអានខគម្ពីរលោកុប្បត្តិ 8៖21-9៖1។`

សេចក្តីសន្យារបស់ព្រះបានបង្ហាញយើងអំពីព្រះគុណ និងសេចក្តីមេត្តារបស់ទ្រង់។ ព្រះបាន សន្យាថា «កាលនៅមានផែនដីនៅឡើយ នោះមិនដែលខាននឹងមានរដូវសាបព្រោះ រដូវច្រូតកាត់ ត្រជាក់ ហើយក្តៅ ប្រាំងវស្សា ថ្ងៃហើយយប់ទៀតឡើយ» (លោកុប្បត្តិ 8៖22)។ ព្រះបានតាំងសេចក្តីសន្យានេះ ដោយសារតែចំណុចល្អណាមួយនៅក្នុងមនុស្សលោកនោះឡើយ។ ដ្បិតទ្រង់បានជ្រាបហើយថា មនុស្ស ទាំងអស់សុទ្ធតែអាក្រក់ (លោកុប្បត្តិ 8៖21)។

ខគម្ពីរលោកុប្បត្តិ 9៖8-17 បានបង្ហាញយើងអំពីព្រះពរមកពីព្រះ។ ព្រះពរនេះអាចជួយអោយ យើងនឹកចាំ កាលដែលព្រះបានប្រទានពរដល់អ្វីៗគ្រប់យ៉ាងដែលទ្រង់បានបង្កើត បន្ទាប់មក ទ្រង់ក៏បាន ប្រទានពរដល់ថ្ងៃសប្បាតហ៍ផងដែរ (លោកុប្បត្តិ 1៖22, 28; លោកុប្បត្តិ 2៖3)។ ទំនាក់ទំនងរវាង ថ្ងៃសប្បាតហ៍ និងឥន្ទធនូនៅក្នុងបទគម្ពីរលោកុប្បត្តិ 9 នេះ អាចជួយអោយយើងមើលឃើញសេចក្តី ពិតនៃព្រះគម្ពីរដ៏សំខាន់មួយ។ ព្រះអម្ចាស់បានប្រទានឱកាសជាលើកទី2អោយមនុស្សលោកចាប់ផ្តើមឡើងវិញ បន្ទាប់ពីទឹកជំនន់។

`តើឥន្ទធនូបានបង្ហាញយើងអំពីអ្វី? សម្រាប់ចម្លើយ សូមអានខគម្ពីរលោកុប្បត្តិ 9៖8-17។ តើ «ទីសំគាល់នៃសេចក្តីសញ្ញា» នេះ (លោកុប្បត្តិ 9៖13) បានបង្ហាញយើងយ៉ាងដូចម្តេច អំពីថ្ងៃសប្បាតហ៍?`

តើលោកអ្នកបានឃើញពាក្យថា «អញតាំងសញ្ញានឹងឯង» និង «សេចក្តីសញ្ញាដែលអញបាន តាំង» នៅក្នុងខគម្ពីរលោកុប្បត្តិ 9៖9, 11, 17 ដែរឬទេ? ពាក្យទាំងនេះបានបង្ហាញយើងថា ព្រះបាន រក្សាសេចក្តីសន្យាដែលទ្រង់តាំងឡើងជាមួយនឹងលោកណូអេនៅក្នុងខគម្ពីរលោកុប្បត្តិ 6៖18។ យើងក៏ បានឃើញពាក្យថា «សេចក្តីសញ្ញា» ដែលបានសរសេរចំនួន7ដងនៅក្នុងខគម្ពីរលោកុប្បត្តិ 9៖8-17។ ជាការពិតណាស់ តួលេខនេះបានជួយអោយយើងនឹកចាំអំពីថ្ងៃសប្បាតហ៍ទី7។ ទាំងឥន្ទធនូ និងថ្ងៃសប្បា-តហ៍គឺជាទីសំគាល់នៃសេចក្តីសញ្ញា (លោកុប្បត្តិ 9៖13, 14, 16; សូមប្រៀបធៀបជាមួយនឹងខគម្ពីរ និក្ខមនំ 31៖12-17)។ ទាំងថ្ងៃសប្បាតហ៍ និងសេចក្តីសន្យានៃឥន្ទធនូក៏សម្រាប់មនុស្សគ្រប់គ្នានៅលើផែនដីនេះផងដែរ។ ថ្ងៃសប្បាតហ៍បានដង្ហើយហៅអោយមនុស្សគ្រប់គ្នាថ្វាយបង្គំព្រះដែលបានបង្កើត ពួកគេ។ ទន្ទឹមគ្នានេះ ឥន្ទធនូក៏សម្រាប់មនុស្សគ្រប់គ្នានៅគ្រប់ទីកន្លែងផងដែរ។ ឥន្ទធនូគឺជាសេចក្តីសន្យា មួយដែលថា ព្រះនឹងមិនបំផ្លាញផែនដីនេះដោយទឹកជំនន់ដ៏ធំនោះទៀតឡើយ។

`នៅពេលដែលលោកអ្នកបានឃើញឥន្ទធនូក្រោយមកទៀត សូមគិតអំពីសេចក្តីសន្យាទាំងអស់ ដែលព្រះបានប្រទានដល់លោកអ្នក។ តើហេតុអ្វីបានជាយើងអាចជឿទុកចិត្តសេចក្តីសន្យាទាំងនេះបាន? តើឥន្ទធនូបានបង្ហាញយើងថា យើងអាចជឿទុកចិត្តថា ព្រះប្រាកដជានឹងរក្សាសេចក្តីសន្យារបស់ទ្រង់ដោយរបៀបណាដែរ?`