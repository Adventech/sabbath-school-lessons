---
title:  បន្ទាប់ពីទឹកជំនន់រួច
date:  19/04/2022
---

ខគម្ពីរលោកុប្បត្តិ 7៖22-24 បានបង្ហាញយើងថា ទឹកជំនន់ «លុបបំបាត់សត្វលោកទាំងប៉ុន្មានអស់ពីផែនដី» (លោកុប្បត្តិ 7៖23, គខប)។ យើងក៏បានដឹងថា ទឺកជំនន់នោះបានលិចទូទាំងពិភពលោកផងដែរ។ «ទឹកធំនោះក៏ទ្រឹងនៅលើផែនដីអស់150ថ្ងៃ» (លោកុប្បត្តិ 7៖24)។ នៅពេល នោះ ព្រះបាន «នឹកចាំពី [លោក] ណូអេ» (លោកុប្បត្តិ 7៖24)។ ពាក្យទាំងនេះត្រូវបានសរសេរនៅពាក់ កណ្តាលសាច់រឿងនៃទឹកជំនន់។ ម្ល៉ោះហើយ យើងអាចឃើញថា គោលគំនិតនេះគឺជាផ្នែកមួយដ៏សំខាន់ បំផុតនៅក្នុងរឿងនេះ។

`តើពាក្យថា ព្រះបាន «នឹកចាំ» ពីលោកណូអេ (លោកុប្បត្តិ 8៖1) មានន័យយ៉ាងដូចម្តេច?`

ពាក្យសរសេរថា «នឹកចាំ» នៅក្នុងខគម្ពីរលោកុប្បត្តិ 8៖1 បានប្រែមកពីពាក្យថា «ស្សាខារ (Zakhar)» ជាភាសាហេព្រើរ។ «ស្សាខារ» បានបង្ហាញយើងថា ព្រះមិនបានភ្លេចលោកណូអេឡើយ។ «ស្សាខារ» មានអត្ថន័យលើសពីការគិតអំពីមនុស្សម្នាក់ ឬរបស់អ្វីមួយទៅទៀត។ «ស្សាខារ»បានបង្ហាញយើង ថា ព្រះនឹងរក្សាសេចក្តីសន្យានៃការសង្គ្រោះរបស់ទ្រង់ (សូមអានខគម្ពីរលោកុប្បត្តិ 19៖29)។ ក្នុងរឿង នៃទឹកជំនន់ ពាក្យថា «[ព្រះបាន] នឹកចាំ» បានបង្ហាញយើងថា ព្រះបានបញ្ឈប់ទឹកជំនន់ (លោកុប្បត្តិ 8៖1)។ ដូច្នេះ លោកណូអេនឹងអាចចេញពីទូកបានក្នុងពេលឆាប់ៗនេះ (លោកុប្បត្តិ 8៖16)។

មុនពេលដែលព្រះបង្គាប់អោយលោកណូអេចេញពីទូក លោកណូអេបានធ្វើការសាកល្បង មួយ។ ជាដំបូង លោកណូអេបានប្រលែងសត្វក្អែកមួយ បន្ទាប់មក គាត់បានប្រលែងសត្វព្រាបមួយទៀត ដើម្បីសង្កេតមើលកំពស់ទឹកនៅលើផែនដី។ នៅពេលដែលសត្វព្រាបលែងត្រឡប់មកវិញ លោកណូអេ បានដឹងថា «ទឹកបានរីងស្ងួតពីផែនដីអស់» ហើយ (លោកុប្បត្តិ 8៖13)។ បន្ទាប់មក គាត់បានបើក បង្អួចសម្លឹងខាងក្រៅទូក។

យើងអាចរៀនមេរៀនសំខាន់ៗចេញពីឥរិយាបថរបស់លោកណូអេ។ លោកណូអេបានរង់ចាំ អោយព្រះបង្ហាញគាត់នូវអ្វីដែលគាត់ត្រូវធ្វើបន្ទាប់ទៀត។ ទន្ទឹមគ្នានេះ លោកណូអេក៏បានប្រលែងសត្វ ស្លាបចេញទៅក្រៅផងដែរ។ សេចក្តីជំនឿមិនរាប់បញ្ចូលកាតព្វកិច្ច ដើម្បីគិត ស្វែងរក និងពិនិត្យថា អ្វីដែលយើងបានដឹងនោះជាការពិតនោះឡើយ។

តើលោកអ្នកបានឃើញដែរឬទេថា លោកណូអេមិនព្រមចេញពីទូកឡើយ លុះត្រាតែព្រះបាន បង្គាប់ដល់គាត់ជាមុនសិន (លោកុប្បត្តិ 8៖15-19)? លោកណូអេបានដឹងថា ខាងក្រៅមានសុវត្ថិភាព ហើយ។ ប៉ុន្តែ គាត់រង់ចាំការអនុញ្ញាតពីព្រះជាមុនសិន មុនពេលដែលគាត់ចាកចេញពីទូក។ «លោក ណូអេបានចូលទៅក្នុងទូកតាមសេចក្តីបង្គាប់របស់ព្រះអម្ចាស់។ ឥឡូវនេះ គាត់បានរង់ចាំការអនុញ្ញាតដ៏ ពិសេសមកពីព្រះ ដើម្បីចាកចេញពីទូក . . . . នៅទីបំផុត មានទេវតាមួយបានចុះមកពីលើមេឃ។ ទេវតា នោះបានបើកទ្វារទូកដ៏ធំ និងធ្ងន់នោះចេញ។ បន្ទាប់មក ទេវតាក៏បានប្រាប់អោយលោកណូអេ និងគ្រួសារ របស់គាត់ចាកចេញពីទូកជាមួយនឹងសត្វដទៃផងដែរ»។ ដកស្រង់ពី Ellen G. White, Patriarchs and Prophets, page 105, adapted។

`តើពាក្យថា ព្រះបាន «នឹកចាំ» មានន័យយ៉ាងដូចម្តេច? សម្រាប់ចម្លើយ សូមអានខគម្ពីរលោកុ-ប្បត្តិ 8៖1; លោកុប្បត្តិ 19៖29 និងទំនុកដំកើង 106៖4។ តើព្រះបានបង្ហាញលោកអ្នកថា ទ្រង់បាន «នឹកចាំ» ពីលោកអ្នកដោយរបៀបណាដែរ?`