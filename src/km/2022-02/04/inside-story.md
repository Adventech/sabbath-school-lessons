---
title:  ជីដូនជីតាដ៏ស្មោះត្រង់
date:  22/04/2022
---

បន្ទាប់ពីធ្វើការនៅក្នុងចំការពោតរហូតដល់ព្រលប់រួចមក ក្រុមគ្រួសារលោករេនេគ (Reyneke) បានមកជួបជុំគ្នានៅជំុវិញតុបាយដ៏ធំមួយសម្រាប់អាហារពេលល្ងាចនៅក្នុងកសិដ្ឋានដ៏តូចមួយរបស់ពួក គេនៅភាគកណ្តាលនៃអាហ្រិ្វកខាងត្បូង។ ឪពុក ម្តាយ ព្រមទាំងកូនប្រុស7នាក់ និងកូនស្រី4នាក់របស់ ពួកគេបានបរិភោគអាហារក្នុងផ្ទះជារៀងរាល់ថ្ងៃដែលមានបបរពោតរួមជាមួយដំឡូង ល្ពៅ ហើយនិងសាច់។ បន្ទាប់ពីបរិភោគរួច កូនៗបានយកចានទៅលាង បន្ទាប់មក ឪពុកបានបើកព្រះគម្ពីរហូឡង់របស់គាត់សម្រាប់ ការថ្វាយបង្គំជាលក្ខណៈគ្រួសារ។

នៅល្ងាចដ៏ពិសេសនោះ ឪពុកបានបើកអានបទគម្ពីរនិក្ខមនំ 20 ដែលបានចែងយ៉ាងដូច្នេះ ថា៖ «ចូរឲ្យនឹកចាំពីថ្ងៃឈប់សំរាក ដើម្បីញែកថ្ងៃនោះចេញជាបរិសុទ្ធ ក្នុងរវាង6ថ្ងៃ នោះត្រូវឲ្យឯងធ្វើអស់ទាំងការរបស់ឯងចុះ តែឯថ្ងៃទី7 នោះគឺជាថ្ងៃឈប់សំរាកថ្វាយព្រះយេហូវ៉ាជាព្រះនៃឯងវិញ នៅថ្ងៃ នោះមិនត្រូវធ្វើអ្វីឲ្យសោះ ទោះខ្លួនឯងឬកូនប្រុសកូនស្រីឯងក្តី ទោះបាវប្រុស ឬបាវស្រីឯងក្តី ទោះសត្វរបស់ឯង ឬអ្នកដទៃដែលនៅផ្ទះឯងក្តី» (និក្ខមនំ 20៖8-10)។ ឪពុកបាននិយាយទាំងងឿងឆ្ងល់ថា «សូម ស្តាប់ នៅត្រង់នេះបានចែងថា ‘តែឯថ្ងៃទី7 នោះគឺជាថ្ងៃឈប់សំរាកថ្វាយព្រះយេហូវ៉ាជាព្រះនៃឯងវិញ នៅថ្ងៃនោះមិនត្រូវធ្វើអ្វីឲ្យសោះ ទោះខ្លួនឯងឬកូនប្រុសកូនស្រីឯងក្តី ទោះបាវប្រុស ឬបាវស្រីឯងក្តី ទោះ សត្វរបស់ឯង ឬអ្នកដទៃដែលនៅផ្ទះឯងក្តី’»។ គោលគំនិតនៃការសម្រាកនៅថ្ងៃទី7នេះ ចំពោះគាត់គឺថ្មី ស្រឡាង។ គាត់ និងគ្រួសារតែងតែយល់ឃើញថា ថ្ងៃសប្បាតហ៍គឺជាថ្ងៃអាទិត្យដែលជាថ្ងៃទី1នោះឯង ប៉ុន្តែ ព្រះគម្ពីរបាននិយាយផ្សេងទៅវិញ។

ឪពុកបានកត់ចំណាំនៅខាងក្រោមបន្ទាត់នៃព្រះគម្ពីររបស់គាត់។ គាត់បានសរសេរពាក្យថា «ពេលភ្ជួរ» នៅជិតពាក្យថា «ក្នុងរវាង6ថ្ងៃ នោះត្រូវឲ្យឯងធ្វើអស់ទាំងការរបស់ឯងចុះ»។ ហើយគាត់បាន សរសេរពាក្យថា «ពេលសម្រាក» នៅជិតពាក្យថា «តែឯថ្ងៃទី7 នោះគឺជាថ្ងៃឈប់សំរាកថ្វាយព្រះយេហូវ៉ា ជាព្រះនៃឯងវិញ»។ កំណត់ចំណាំទាំងនេះបានធ្វើអោយគាត់យល់កាន់តែច្បាស់ឡើង។ គ្រួសាររបស់គាត់ បានចាប់ផ្តើមរក្សាថ្ងៃសប្បាតហ៍ទី7។ គ្រួសារដទៃទៀតបានសង្កេតមើលដំណាំអ្នកជិតខ្លួន មិនយូរប៉ុន្មាន ពួកគេ3នាក់ក៏ចាប់ផ្តើមរក្សាថ្ងៃសប្បាតហ៍ជាមួយនឹងគាត់។

នៅចំណេរក្រោយមក អ្នកផ្សាយដំណឹងល្អខាងឯផ្នែកអក្ខរកម្មសេវេនដេយអាត់វេនទីស្ទម្នាក់បានឈប់នៅឯចំការរបស់ឪពុក ហើយបានលក់សៀវភៅជាភាសាហូឡង់មួយក្បាលតូចអោយឪពុកដែល មានចំណងជើងថា សេចក្តីសញ្ញារបស់ព្រះជាមួយនឹងមនុស្ស (God’s Covenant With Man)។ តាមរយៈ សៀវភៅមួយក្បាលនេះ ឪពុក និងម្តាយបានដឹងអំពីពួកជំនុំសេវេនដេយអាត់វេនទីស្ទជាលើកដំបូង។ ពួក គេបានដឹងថា មានអ្នកដទៃទៀតដែលថ្វាយបង្គំនៅថ្ងៃសប្បាតហ៍ទី7ដូចជាពួកគេដែរ។

កូនប្រុសស្រីទាំង11នាក់បានក្លាយមកជាអាត់វេនទីស្ទ ខណៈពេលដែលគ្មានកំណត់ត្រាដែល បង្ហាញថា ឪពុកម្តាយជាពួកជំនុំអាត់វេនទីស្ទពីមុនមកនោះឡើយ។ លោកគេឌានដែលជាចៅទួតម្នាក់របស់ ពួកគេ គឺជាគ្រូគង្វាលដែលបានជួយមើលការខុសត្រូវទៅលើកិច្ចការបេសកកម្មនៅក្នុងប្រទេសអាហ្វ្រិក ខាងត្បូង និង14ប្រទេសដទៃទៀតក្នុងនាមជាលេខាធិការប្រតិបត្តិនៃភូមិភាគឥណ្ឌា និងអាហ្វ្រិកខាងត្បូង។ លោកគេឌានបាននិយាយថា គាត់បានទទួលបានកេរ្តិ៍អាត់វេនទីស្ទរបស់ គាត់ពីជីដូនជីតាដ៏ស្មោះត្រង់របស់គាត់ ដែលគ្រាន់តែអានព្រះគម្ពីរ ហើយ អនុវត្តតាមនៅឆ្នាំ1920ប៉ុណ្ណោះ។ គាត់បាននិយាយថា «យើងសង្ឃឹម ថា មនុស្សជាច្រើនទៀតនឹងចូលមកឯព្រះយេស៊ូវ តាមរយៈការនិទានរឿង នេះពីមួយជំនាន់ទៅមួយជំនាន់ទៀត»។