---
title:  អាពាហ៍ពិពាហ៍តាមក្តីស្រមៃ
date:  06/05/2022
---

ថ្ងៃដែលនាងរស់បានឈានជំហានដំបូងរបស់នាងឆ្ពោះទៅកាន់ការក្លាយជាបេសកជននោះ គឺនៅពេលដែលនាងបានថ្វាយជីវិតដល់ព្រះយេស៊ូវ និងបានទទួលបុណ្យជ្រមុជទឹក ខណៈពេលដែល នាងនៅថ្នាក់ទី7នៅឡើយ នៅឯសហរដ្ឋអាមេរិក។ នៅពេលដែលនាងចូលថ្នាក់ទី8 នាងត្រូវបានគេ ពឹងពាក់អោយជួយសំអាតព្រះវិហារអាត់វេនទីស្ទ។ នាងមិនដឹងថា ត្រូវសំអាតព្រះវិហារយ៉ាង ណានោះ ទេ ម្ល៉ោះហើយ នាងបានអង្គុយចុចព៉្យាណូជំនួសវិញ។ ខណៈពេលដែលនាងកំពុងលេងព៉្យាណូ ព្រមទាំងច្រៀងចម្រៀងអំពីព្រះអង្គសង្គ្រោះរបស់នាងនោះ នាងបានស្រមៃឃើញមនុស្សមកពីប្រទេសផ្សេងៗ

គ្នាកំពុងតែអង្គុយនៅលើកៅអីវែង នាងបានអធិស្ឋានបួងសួងនៅក្នុងចិត្តរបស់នាងថា នឹងរៀបការជាមួយបុរសម្នាក់ដែលនឹងឡើងមកលេងព៉្យាណូ ហើយច្រៀងជាមួយនឹងនាង។ តើអ្នកណាទៅហ្ន៎?

នៅពេលដែលនាងរស់អាយុ15ឆ្នាំ នាងបានសង្កេតមើលបងស្រីរបស់នាងម្នាក់ដែលទើបតែ នឹងរៀបការថ្មីថ្មោង ត្រឡប់មកពីក្រេបទឹកឃ្មុំរបស់គាត់វិញ ទាំងពាក់ឈុតរៀបការ យកដៃខ្ទប់ភ្នែក និង យំខ្សឹបខ្សួល។ នាងរស់បានប្តេជ្ញាថា នឹងមិនអោយរឿងបែបនេះកើតឡើងនៅចំពោះនាងនោះឡើយ ដោយនាងបានធ្វើបញ្ជីមួយនៃលក្ខណៈសម្បត្តិអនាគតស្វាមីដែលនាងប្រាថ្នាចង់បាន។ ម្តាយរបស់នាងបាន ដឹងអំពីបញ្ជីនេះ រួចបាននិយាយដោយប្រាថ្នាថា៖ «រស់អើយ កូនក៏ត្រូវតែក្លាយមកជាស្ត្រីម្នាក់ដែលបុរស ម្នាក់នោះត្រូវការផងដែរ»។ នាងរស់បានចាប់ផ្តើមអធិស្ឋានយ៉ាងអស់ពីចិត្តក្នុងការស្វែងរកបុរសម្នាក់

ដែលមានលក្ខណៈសម្បត្តិទាំងនេះ។ ប៉ុន្តែ តើអ្នកណាទៅហ្ន៎?

នាងរស់បានភ្ជាប់ពាក្យជាមួយនឹងបុរសម្នាក់មិនបានប៉ុន្មានផង នាងបានផ្តាច់ពាក្យវិញ មុនពេលដែលនាងហៀបនឹងចូលទៅរៀននៅក្នុងសាកលវិទ្យាល័យអែនឌ្រូវ៍។ ប៉ុន្មានខែក្រោយមក នាងបាន ផ្តាច់ទំនាក់ទំនងជាមួយនឹងបុរសម្នាក់ទៀត បន្ទាប់ពីបានដឹងថា បុរសម្នាក់នោះកំពុងតែទាក់ទងជាមួយ នឹងនារីម្នាក់ទៀត។ នៅរដូវរងារក្នុងឆ្នាំនោះ ខណៈពេលដែលនាងកំពុងតែអង្គុយរង់ចាំឡើងសមចម្រៀង នៅក្នុងសាលប្រជុំនៃអគារស្នាក់នៅស្រី ស្រាប់តែមិត្តភក្តិម្នាក់បានលាន់មាត់ឡើងថា «លោកអេមីល ម៉លឌ្រីក មកដល់ហើយ (Emil Moldrik) តោះយើងនាំគ្នាឡើងឡាន»។ នាងរស់បានសួរថា «អ្នកណា គេ?»។ មិត្តភក្តិ របស់នាងបានតបថា «ឯងអត់ស្គាល់គាត់ទេអី? គាត់ជាអ្នកចម្រៀង អ្នកលេងព៉្យាណូ ហើយគាត់ក៏ចង់ធ្វើគ្រូគង្វាលផងដែរ»។ នាងរស់បានគិតនៅក្នុងចិត្តថា តិចគាត់ហ្នឹងទៅដឹង។ នាងរស់ បានច្រៀងផ្នែកសូប្រាណូ ហើយលោកអេមីលបានច្រៀងផ្នែកអាល់ថូអស់រយៈពេលពីរបីម៉ោង។ នាងមាន អារម្មណ៍ថា ចិត្តរបស់នាងរីករាយជាខ្លាំង នាងមិនអាចឈប់សម្លឹងទៅឯភ្នែករបស់ គាត់បានឡើយ។ នាង បានជឿថា ភ្នែកគឺជាកញ្ចក់ទៅកាន់បេះដូង។ ភ្នែករបស់បុរសម្នាក់នោះពោរពេញ ទៅដោយសេចក្តី សប្បុរស និងសេចក្តីស្មោះត្រង់។ លោកអេមីលបានសម្លឹងមកឯនាងវិញ ខណៈពេល ដែលពួកគេកំពុង តែច្រៀង។ គាត់បានបបួលនាងដើរកំសាន្តនៅល្ងាចបន្ទាប់ទៀត។

សព្វថ្ងៃនេះ លោកអេមីល និងអ្នកស្រីរស់ ម៉លឌ្រីកបានរៀបការជិត60ឆ្នាំហើយ។ ពួកគាត់ បានបម្រើព្រះជាង15ប្រទេស ព្រមទាំងបានច្រៀង និងលេងឧបករណ៍តន្ត្រីនៅក្នុងនាមជាពួកបេសកជន ផងដែរ។ លោកអេមីលអាចលេងឧបករណ៍តន្ត្រីចំនួន12ប្រភេទ រួមទាំងទ្រ និងពិណអូតូផងដែរ។ ប្តី ប្រពន្ធមួយគូនេះក៏បានទៅលេងប្រទេសអ៊ុយក្រែនចំនួន10ដងដោយខ្លួនឯង ព្រមទាំងបានរៀបចំថ្នាក់ អាពាហ៍ពិពាហ៍ ថ្នាក់ភាសាអង់គ្លេស និងថ្នាក់ព្រះគម្ពីរផងដែរ។ អ្នកស្រីរស់បាននឹកដល់កាលដែលគាត់ បានច្រៀង និងលេងព៉្យាណូនៅក្នុងព្រះវិហារតែម្នាក់ឯងនៅថ្ងៃនោះ គាត់ បានសរសើរព្រះដែលបានធ្វើអោយសុបិនរបស់គាត់បានក្លាយមកជា ការពិត។ គាត់បាននិយាយថា «ខ្ញុំបានច្រៀង និងលេងតន្រ្តីនៅកន្លែង ផ្សេងៗគ្នាជាច្រើន ដូច្នេះហើយ បានជាព្រះឆ្លើយតបនឹងសេចក្តីអធិស្ឋាន របស់ខ្ញុំ»។