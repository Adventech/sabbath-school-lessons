---
title:  ការសិក្សាបន្ថែម
date:  06/05/2022
---

សូមអាន Ellen G. White, “Abraham in Canaan,” pages 134-136។

«ព្រះយេស៊ូវចង់អោយពួកជំនុំរបស់ទ្រង់បានព្រះពរ។ ព្រះយេស៊ូវនឹងប្រទានពរដល់ពួកជំនុំដូចដែលពួកគេអោយពរដល់អ្នកដទៃផងដែរ។ ព្រះបានជ្រើសរាស្ត្រដ៏ពិសេសមួយទុកជារបស់អង្គទ្រង់។ ទ្រង់បានយកពួកគេធ្វើជាបុត្រាបុត្រីរបស់ទ្រង់។ ព្រះមានបំណងចង់ប្រទានពរដល់មនុស្សទាំងអស់នៅលើផែនដីនេះជាមួយនឹងព្រះពរដែលទ្រង់បានប្រទានដល់រាស្ត្ររបស់ទ្រង់យ៉ាងដូច្នោះដែរ។ ព្រះអម្ចាស់ បានយកលោកអ័ប្រាហាំធ្វើជាមិត្តភក្តិដ៏ពិសេសរបស់ទ្រង់។ ព្រះក៏បានជ្រើសរើសប្រទានព្រះពរយ៉ាងច្រើនដល់លោកអ័ប្រាហាំផងដែរ។ ព្រះចង់អោយលោកអ័ប្រាហាំចែករំលែកព្រះពរទាំងនេះជាមួយនឹងមនុស្សនៅជុំវិញគាត់។ លោកអ័ប្រាហាំប្រៀបដូចជាពន្លឺភ្លឺនៅក្នុងទីងងឹតយ៉ាងដូច្នោះដែរ»។

«ព្រះបានប្រទានព្រះពរដល់កូនៗរបស់ទ្រង់ជាមួយនឹងពន្លឺ និងសេចក្តីពិតនៃព្រះគម្ពីរ។ ព្រះ ចង់អោយពួកគេចែករំលែកពន្លឺជាមួយនឹងមនុស្សនៅជុំវិញពួកគេ . . . . ព្រះយេស៊ូវបានមានបន្ទូលទៅកាន់សិស្សរបស់ទ្រង់ថា ‘អ្នករាល់គ្នាជាអំបិលនៃផែនដី’ (ម៉ាថាយ 5៖13)។ ព្រះបានធ្វើអោយកូនៗរបស់ ទ្រង់ក្លាយមកដូចជាអំបិលយ៉ាងដូច្នេះដែរ ដើម្បីអោយទ្រង់អាចសង្គ្រោះពួកគេបាន។ ប៉ុន្តែ មិនត្រឹមតែ ពួកគេប៉ុណ្ណោះឡើយ។ ទ្រង់ក៏បានធ្វើអោយពួកគេក្លាយមកដូចជាអំបិល ដើម្បីអោយពួកគេជួយទ្រង់ក្នុង ការសង្គ្រោះអ្នកដទៃផងដែរ . . . .។

«តើលោកអ្នកបានបញ្ចេញពន្លឺដូចជាថ្មដ៏រស់ដែលបានសាងសង់ឡើងនៅលើថ្មជ្រុងយ៉ាងឯក របស់ព្រះដែរឬទេ? . . . . សាសនារបស់យើងមិនអាចក្លាយមកជាការពិតបានឡើយ លុះត្រាតែសាសនា នេះបានគ្រប់គ្រងលើផ្នែកនៃជីវិតរបស់យើងទាំងអស់ជាមុនសិន។ យើងគួរតែបង្ហាញសាសនារបស់យើង តាមរយៈអ្វីៗគ្រប់យ៉ាងដែលយើងធ្វើ។ យើងត្រូវតែអនុញ្ញាតអោយសេចក្តីមេត្តារបស់ព្រះផ្លាស់ប្តូរចិត្តរបស់ យើង។ យើងត្រូវការព្រះយេស៊ូវច្រើនជាងភាពអាត្មានិយមរបស់យើង»។ ដកស្រង់ពី Ellen G. White, Reflecting Christ, page 205, adapted។

**សំណួរពិភាក្សា**

`1. សូមក្រឡេកមើលព្រះពរដែលព្រះបានប្រទានដល់លោកអ័ប្រាហាំយ៉ាងដូច្នេះថា៖ «អញនឹងឲ្យពរដល់ឯង ទាំងលើកឈ្មោះឯងធំផង ឯងនឹងបានធ្វើជាទីបញ្ចេញពរដល់មនុស្សទាំងឡាយ» (លោកុប្បត្តិ 12៖2)។ តើការដែលបានពរមានន័យយ៉ាងដូចម្តេច? តើយើងអាចធ្វើជាទីបញ្ចេញពរដល់អ្នកដទៃបាន ដោយរបៀបណាដែរ?`

`2. លោកអាប់រ៉ាមបានកុហកស្តេចស្រុកអេស៊ីព្ទអំពីនាងសារ៉ា។ ផ្នែកនៃការកុហករបស់គាត់នេះមានសេចក្តីពិតខ្លះនៅក្នុងនោះ។ តើការកុហក និងការបំប្លែងសេចក្តីពិតជាមួយនឹងការកុហក មួយណាអាក្រក់ ជាង? សូមពន្យល់។`

`3. សូមអានចម្លើយរបស់លោកអាប់រ៉ាមទៅកាន់ស្តេចនៃក្រុងសូដុំមម្តងទៀត (លោកុប្បត្តិ 14៖21-23)។ តើហេតុអ្វីបានជាលោកអាប់រ៉ាមឆ្លើយតបនឹងស្តេចដោយរបៀបនេះយា៉ងដូច្នេះ? តើរឿងនេះបាន បង្រៀនមេរៀនសំខាន់អ្វីដល់យើង? តើលោកអ័ប្រាហាំគួរតែទទួលយកអ្វីដែលស្តេចបានផ្តល់អោយគាត់ ដែរឬទេ? បើគួរ តើហេតុអ្វី? បើមិនគួរវិញ តើហេតុអ្វីដែរ?`