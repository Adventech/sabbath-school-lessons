---
title:  លោកអាប់រ៉ាមថ្វាយតង្វាយដប់ហូតមួយដល់សង្ឃមុិលគីស្សាដែក
date:  05/05/2022
---

`សូមអានរឿងអំពីលោកអាប់រ៉ាម និងលោកមុិលគីស្សាដែកនៅក្នុងខគម្ពីរលោកុប្បត្តិ 14៖18-24។ តើលោកមុិលគីស្សាដែកគឺជាអ្នកណា? តើហេតុអ្វីបានជាលោកអាប់រ៉ាមថ្វាយតង្វាយដប់ហូតមួយ នៃរបស់របរទាំងអស់ពីសង្គ្រាមយ៉ាងដូច្នេះ?`

ការចុះមកភ្លាមៗរបស់លោកមុិលគីស្សាដែកមិនមែនជារឿងចម្លែកនោះឡើយ។បន្ទាប់ពីពួកស្តេចនៃសាសន៍កាណានបានថ្លែងអំណរគុណដល់លោកអាប់រ៉ាមរួចមក ឥឡូវនេះ លោកអាប់រ៉ាមត្រូវថ្លែងអំណរគុណដល់លោកមុិលគីស្សាដែកវិញម្តង។ លោកមុិលគីស្សាដែកគឺជាសង្ឃមួយអង្គ។ លោកអាប់រ៉ាមបានដឹងគុណរបស់គាត់ចំពោះសង្ឃមុិលគីស្សាដែកតាមរយៈការថ្វាយដង្វាយដប់ហូតមួយនៃ របស់របរទាំងអស់ពីសង្គ្រាម។

សង្ឃមុិលគីស្សាដែកបានធ្វើដំណើរមកពីក្រុងសាឡិម។ សាឡិមមានន័យថា «សុខសាន្ត»។ ឈ្មោះនេះគឺជាសារមួយដ៏សំខាន់បំផុត បន្ទាប់ពីសង្គ្រាមរួចមក។ ចំណុចមួយទៀតនៃឈ្មោះមុិលគីស្សា-

ដែកនេះប្រែមកពីពាក្យថា «ស្សេដែក (tsedek)» ជាភាសាហេព្រើរ។ «ស្សេដែក» មានន័យថា «ត្រឹមត្រូវ»។ សូមប្រៀបធៀបឈ្មោះមុិលគីស្សាដែកនេះជាមួយនឹងឈ្មោះនៃពួកស្តេចសូដុំម និងកូម៉ូរ៉ា។ ស្តេចសូដុំម ត្រូវបានឧទ្ទិសនាមថាជាស្តេចប៊ឺរា៉ (Bera)។ ប៊ឺរ៉ាជាភាសាហេព្រើរមានន័យថា «នៅក្នុងសេចក្តីអាក្រក់»។ ស្តេចកូម៉ូរ៉ាត្រូវបានគេឧទ្ទិសនាមថាជាស្តេចប៊ឺស្សា។ ប៊ឺស្សាជាភាសាហេព្រើរមានន័យថា «នៅក្នុងអំពើ បាប»។ ជាការពិតណាស់ ឈ្មោះទាំងនេះបានបង្ហាញយើងយ៉ាងច្រើនអំពីស្តេចទាំង2អង្គនេះ។ ឈ្មោះ របស់ពួកគេគឺជារូបស័ព្ទតំណាងអោយអំពើបាប និងសេចក្តីអាក្រក់នៅក្នុងក្រុងរបស់ពួកគេ (លោកុប្បត្តិ 14៖2)។

សង្ឃមុិលគីស្សាដែកបានបង្ហាញខ្លួន បន្ទាប់ពីលោកអាប់រ៉ាមច្បាំងឈ្នះពួកស្តេចពីស្រុកបាប៊ីឡូន និងបានផ្លាស់ប្តូររឿងអាក្រក់ៗដែលពួកគេបានធ្វើ។ ខគម្ពីរលោកុប្បត្តិ 14៖18-24 ក៏បានបង្ហាញយើង អំពីគ្រាដំបូងបង្អស់ដែលព្រះគម្ពីរបានប្រើពាក្យថា «សង្ឃ» ផងដែរ (លោកុប្បត្តិ 14៖18)។ សង្ឃមុិល-គីស្សាដែកមានទំនាក់ទំនងជាមួយនឹង «ព្រះដ៏ខ្ពស់បំផុត» (លោកុប្បត្តិ 14៖22)។ លោកអាប់រ៉ាមក៏បាន ប្រកាសដែរថា ព្រះយេហូវ៉ានេះគឺជាព្រះរបស់គាត់ (លោកុប្បត្តិ 14៖22)។ ម្ល៉ោះហើយ លោកអាប់រ៉ាមបាន ទទួលស្គាល់ថា លោកមុិលគីស្សាដែកគឺជាសង្ឃរបស់ព្រះ។ សង្ឃមុិលគីស្សាដែកមិនមែនជាព្រះយេស៊ូវ នោះទេ។ សង្ឃមុិលគីស្សាដែកគឺជាអ្នកបម្រើម្នាក់របស់ព្រះនៅក្នុងចំណោមមនុស្សនាសម័យនោះ (សូម អាន Ellen G. White Comments, The SDA Bible Commentary, volume 1, pages 1092, 1093, adapted។

ក្នុងនាមសង្ឃមួយអង្គ លោកមុិលគីស្សាដែកបានចាត់ចែងខាងឯផ្នែកនំប័ុង និងទឹកទំពាំងបាយ ជូរស្រស់ (ចោទិយកថា 7៖13; របាក្សត្រទី2 31៖5)។ ក្រោយមក ព្រះគម្ពីរបានផ្សាភ្ជាប់ទឹកផ្លែឈើ នេះជាមួយនឹងតង្វាយដប់ហូតម្តងទៀត (ចោទិយកថា 14៖23)។ យោងទៅតាមរឿងនៅក្នុងកណ្ឌគម្ពីរ លោកុប្បត្តិ សង្ឃមុិលគីស្សាដែកក៏បានប្រទានពរដល់លោកអាប់រ៉ាមផងដែរ (លោកុប្បត្តិ 14៖19)។ «រួចគាត់ក៏ថ្វាយ1ភាគក្នុង10 ពីគ្រប់របស់ទាំងអស់ដល់ទ្រង់» (លោកុប្បត្តិ 14៖20)។ លោកអាប់រ៉ាម បានថ្វាយតង្វាយដប់ហូតមួយនេះទៅកាន់សង្ឃមុិលគីស្សាដែក ដើម្បីបង្ហាញអំពីការដឹងគុណរបស់គាត់ ចំពោះព្រះដែល «ជាម្ចាស់នៃស្ថានសួគ៌ និងផែនដី» (លោកុប្បត្តិ 14៖22)។ ដូច្នេះ លោកអ័ប្រាហាំបាន បង្ហាញថា យើងថ្វាយតង្វាយដល់ព្រះ ដោយសារតែទ្រង់ជាម្ចាស់នៃអ្វីៗទាំងអស់ (ហេព្រើរ 7៖2-6; សូម ប្រៀបធៀបជាមួយនឹងខគម្ពីរលោកុប្បត្តិ 28៖22)។ តង្វាយដប់ហូតមួយមិនមែនជាអំណោយថ្វាយដល់ព្រះនោះឡើយ។ តង្វាយដប់ហូតមួយគឺជាអំណោយទានមួយមកពីព្រះវិញ។ ដ្បិតអ្វីៗគ្រប់យ៉ាងដែល យើងមានសុទ្ធតែមកពីទ្រង់ទាំងអស់។