---
title:  លោកអាប់រ៉ាមនៅក្នុងស្រុកអេស៊ីព្ទ
date:  02/05/2022
---

`សូមអានរឿងអំពីលោកអាប់រ៉ាមនៅក្នុងខគម្ពីរលោកុប្បត្តិ 12៖10-20។ តើហេតុអ្វីបានជា លោកអាប់រ៉ាមចាកចេញពីទឹកដីសន្យាទៅកាន់ស្រុកអេស៊ីព្ទយ៉ាងដូច្នេះ? សូមប្រៀបធៀបឥរិយាបថរបស់ លោកអាប់រ៉ាមជាមួយនឹងឥរិយាបថរបស់ផោរ៉ោនដែលជាស្តេចនៃស្រុកអេស៊ីព្ទ។ តើពួកគេបានបង្ហាញឥរិយាបថយ៉ាងដូចម្តេចដែរ?`

នៅពេលដែលលោកអាប់រ៉ាមបានទៅដល់ទឹកដីសន្យាមិនបានយូរប៉ុន្មានផង គាត់បានសម្រេច ចិត្តចាកចេញពីទីនោះ។ ពេលនោះ គាត់បានធ្វើដំណើរទៅកាន់ស្រុកអេស៊ីព្ទ។ ព្រះបានប្រាប់យើងអំពីមូលហេតុដែលគាត់ត្រូវចាកចេញពីទីនោះ។ «នៅស្រុកនោះកើតមានអំណត់អត់ ហើយអាប់រ៉ាមចុះទៅសំណាក់នៅឯស្រុកអេស៊ីព្ទវិញ» (លោកុប្បត្តិ 12៖10)។

ព្រះគម្ពីរបានបង្ហាញយើងថា ពួកអ៊ីស្រាអែលតែងតែប្រាថ្នាចង់ទៅស្រុកអេស៊ីព្ទជានិច្ច នៅពេល ដែលចិត្តរបស់ពួកគេមិនស្របជាមួយនឹងព្រះ (ជនគណនា 14៖3)។ ពេលនោះ ពួកអ៊ីស្រាអែលបាន ជួបបញ្ហា នៅពេលដែលពួកគេបានទៅដល់ទីនោះ (យេរេមា 2៖18)។ ដូច្នេះ ស្រុកអេស៊ីព្ទបានក្លាយមកជារូបស័ព្ទមួយតំណាងអោយមនុស្សលោកពឹងផ្អែកទៅលើមនុស្សលោកដូចគ្នា តែមិនបានពឹងផ្អែក ទៅលើព្រះទៅវិញ (ពង្សាវតារក្សត្រទី2 18៖21; អេសាយ 36៖6, 9)។

សូមប្រៀបធៀបរវាងលោកអាប់រ៉ាមដែលបានចាកចេញពីស្រុកកាណានទៅកាន់ស្រុកអេស៊ីព្ទនៅ ពេលឥឡូវនេះ ជាមួយនឹងលោកអាប់រ៉ាមដែលបានចាកចេញពីក្រុងអ៊ើរមក។ លោកអាប់រ៉ាមដែលបានចាក ចេញពីក្រុងអ៊ើរគឺជាបុរសនៃសេចក្តីជំនឿ។ គាត់បានចាកចេញពីស្រុកកំណើតរបស់គាត់ទុកជាការឆ្លើយ តបទៅនឹងសេចក្តីបង្គាប់របស់ព្រះ។ តែលោកអាប់រ៉ាមនៅពេលឥឡូវនេះ បានបោះបង់ចោលទឹកដីសន្យា របស់គាត់វិញ។ លោកអាប់រ៉ាមដែលបានចាកចេញពីក្រុងអ៊ើរពឹងផ្អែកទៅលើព្រះទាំងស្រុង។ តែលោក អាប់រ៉ាមនៅពេលឥឡូវនេះ បានបញ្ចេញឥរិយាបថដូចជាស្តេចដែលគិតតែពីខ្លួនឯង និងអ្វីដែលខ្លួនចង់ បានប៉ុណ្ណោះ។ «ក្នុងអំឡុងពេលដែលលោកអ័ប្រាហាំស្នាក់នៅក្នុងស្រុកអេស៊ីព្ទនោះ គាត់បានបង្ហាញ ភាពទន់ខ្សោយរបស់មនុស្សលោក។ គាត់បានបង្ហាញថា ចិត្តរបស់គាត់មិនស្របជាមួយនឹងព្រះទាំងអស់ នោះទេ។ គាត់បានលាក់បាំងមិនអោយស្តេចជ្រាបពីព័ត៌មានដ៏សំខាន់មួយទាក់ទងនឹងនាងសារ៉ា។ លោក អ័ប្រាហាំមិនបានទូលស្តេចថា នាងសារ៉ាជាប្រពន្ធរបស់គាត់នោះទេ។ ឥរិយាបថនេះបានបង្ហាញថា លោក អ័ប្រាហាំមិនបានជឿទុកចិត្តថា ព្រះនឹងការពារគាត់នៅពេលនោះឡើយ។ ឥរិយាបថនេះខុសគ្នាដាច់ស្រឡះ ពីសេចក្តីជំនឿ និងភាពក្លាហានរបស់គាត់ ដែលគាត់បានបង្ហាញនៅក្នុងជីវិតរបស់គាត់ពីមុនមក»។ ដក ស្រង់ពី Ellen G. White, Patriarchs and Prophets, page 130, adapted។

អ្វីដែលយើងបានឃើញនៅត្រង់នេះគឺជារបៀបដែលមនុស្សដ៏ខ្លាំងក្លាម្នាក់របស់ព្រះក៏អាចសាង កំហុសបានដែរ។ ប៉ុន្តែ តើព្រះបានបែរចេញពីគាត់ដែរឬទេ? ទេ ព្រះមិនបានបែរចេញពីគាត់ឡើយ។ ផ្ទុយ ទៅវិញ ទ្រង់បានបង្ហាញលោកអាប់រ៉ាមអំពីសេចក្តីមេត្តា និងព្រះគុណរបស់ទ្រង់ទៅវិញ។ ឥឡូវនេះ យើង អាចយល់កាន់តែប្រសើរឡើង អំពីអ្វីដែលគម្ពីរសញ្ញាថ្មីចង់បង្ហាញ នៅពេលដែលគម្ពីរសញ្ញាថ្មីបានសំដែង ថា លោកអ័ប្រាហាំគឺជាឧទាហរណ៍មួយអំពីរបៀបដែលយើងរាល់គ្នាត្រូវបានសង្គ្រោះ។ យើងត្រូវបានសង្គ្រោះតាមរយៈព្រះគុណរបស់ព្រះតែប៉ុណ្ណោះ។ ប្រសិនបើព្រះមិនបានសង្គ្រោះយើងដោយសារព្រះគុណ របស់ទ្រង់នោះទេ លោកអាប់រ៉ាម ហើយនិងយើងទាំងអស់គ្នាច្បាស់ជាគ្មានសង្ឃឹមថា យើងបានសង្គ្រោះ នោះឡើយ។

`តើការដែលពួកគ្រីស្ទានបែរចេញពីព្រះ និងសាងកំហុសគឺជារឿងងាយស្រួលដែរឬទេ? សូម ពន្យល់។ តើហេតុអ្វីបានជាជម្រើសនៃការមិនគោរពតាមព្រះរបស់យើងនេះមិនដែលជាជម្រើសល្អនោះ ទេ? តើរឿងអំពីលោកអាប់រ៉ាមនៅក្នុងស្រុកអេស៊ីព្ទបានបង្ហាញយើងយ៉ាងដូចម្តេច អំពីចម្លើយឆ្លើយតបទៅនឹងសំណួរទាំងនេះ?`