---
title:  នៅពេលអំពើបាបឆ្លងរាលដាលដូចជាជំងឺ
date:  05/07/2021
---

`តើម៉ារ៉ាម និងអើរ៉ុនអន់ចិត្តអំពីអ្វី? សម្រាប់ចម្លើយ សូមអានជនគណនា 12៖1-3។`

ដំបូងឡើយយើងប្រហែលជាគិតថាម៉ារ៉ាមនិងអើរ៉ុន មិនសប្បាយចិត្តអំពីនាងស៊ីផូរ៉ាដែលជាប្រពន្ធ របស់លោកម៉ូសេ នាងស៊ីផូរ៉ាគឺជាជនជាតិខុស៊ីតមកពីស្រុកមីដាន និក្ខមនំ ជំពូក3៖1 នាងមិនមែនកើត ចេញពីអ៊ីស្រាអែលទេ ព្រះគម្ពីរបង្ហាញយើងថាស៊ីផូរ៉ាមិនមែនជាមូលហេតុទេម៉ារ៉ាមនិងអើរ៉ុនអន់ចិត្ត។ ការ រអ៊ូរទាំរបស់ពួកគេអំពីការដឹកនាំ។ នៅក្នុងជំពូកទី 11 ព្រះបានប្រាប់លោកម៉ូសេឲ្យជ្រើសរើសមេដឹកនាំ 70នាក់។ ពួកមនុស្សទាំងនេះនឹងជួយលោកម៉ូសេដឹកនាំពួកបណ្ដាជន ជនគណនាជំពូក11៖ 16, 17 និង 24, 25។ អើរ៉ុននិងម៉ារ៉ាមបានបម្រើការជាមេលើអ្នកដឹកនាំក្នុងសាសន៍អ៊ីស្រាអែល និក្ខមនំ ជំពូក4៖13-15 មីកាជំពូក 6៖4។ ប៉ុន្តែឥឡូវនេះពួកគេមានអារម្មណ៍ថាការដឹកនាំរបស់ពួកគេឋិតនៅ ក្នុងគ្រោះថ្នាក់។ អើរ៉ុននិងម៉ារ៉ាមនិយាយគ្នាទៅវិញទៅមក ម៉ូសេមិនមែនជាមនុស្សតែម្នាក់ដែលព្រះបាន ប្រើឲ្យនិយាយទៅកាន់ពួកបណ្ដាជនទេ។ ព្រះអង្គក៏មានបន្ទូលតាមរយៈពួកយើងដែរ ព្រះជាម្ចាស់បាន ឮសំដីនេះ ជនគណនាជំពូក 12៖2។

`តើព្រះឆ្លើយតបទៅនឹងការរអ៊ូរទាំរបស់អើរ៉ុននិងម៉ារ៉ាមយ៉ាងដូចម្ដេច? សម្រាប់ចម្លើយសូមអាន គម្ពីរជនគណនាជំពូក 12៖4-13 តើអ្នកគិតថាហេតុអ្វីបានជាព្រះឆ្លើយតបតាមវិធីដ៏អស្ចារ្យបែបដូច្នេះ?`

ព្រះឆ្លើយតបនឹងការរអ៊ូរទាំរបស់ពួកគេភ្លាមៗ។ ព្រះបានដាក់ទណ្ឌកម្មនាងម៉ារ៉ាមដោយជំងឺ ឃ្លង់។ ឃ្លង់គឺជាជំងឺស្បែកម្យ៉ាង នៅសម័យព្រះគម្ពីរអ្នកកើតឃ្លង់នោះរស់នៅតែម្នាក់ឯង ដើម្បីកុំឲ្យពួក គេចម្លងជំងឺដល់មនុស្សដទៃ។ ជំងឺឃ្លង់មិនបានទុកឱ្យនរណាម្នាក់សង្ស័យអំពីអ្នកណាធ្វើខុសនោះទេ។ មែនហើយព្រះបានប្រទានសារពិសេសដល់អើរ៉ុន និងម៉ារ៉ាមដើម្បីចែកចាយដល់រាស្រ្តរបស់ព្រះអង្គ ប៉ុន្តែ អើរ៉ុននិងម៉ារ៉ាមត្រូវតែចងចាំថាសារទាំងនេះគឺជាអំណោយទាន។ ពួកគេមិនត្រូវប្រើប្រាស់អំណោយទាន ជាអាវុធដើម្បីបង្កើនអំណាចលើពួកបណ្ដាជនឡើយ ព្រះជ្រើសរើសលោកម៉ូសេជាមេដឹកនាំពីព្រោះលោក ម៉ូសេដឹងថាគាត់ត្រូវតែទីពឹងលើព្រះសម្រាប់អ្វីៗទាំងអស់។ អើរ៉ុនមិនបានកើតឃ្លង់ទេប្រសិនបើព្រះដាក់ រោគឃ្លង់ដល់អើរ៉ុនគាត់មិនអាចចូលក្នុងរោងឧបោសថ ហើយបម្រើព្រះបានទេ។ ប៉ុន្តែរោគឃ្លង់ដែលធ្លាក់ មកលើម៉ារ៉ាមបង្ហាញថា ព្រះមិនសព្វព្រះហឫទ័យជាមួយនាងឬលោកអើរ៉ុន។ អើរ៉ុនទូលសូមឲ្យព្រះព្យាបាល ប្អូនស្រីរបស់គាត់។ ការអធិដ្ឋានរបស់គាត់បង្ហាញថា គាត់គឺជាផ្នែកនៃបញ្ហាដែលបណ្ដាលឱ្យប្អូនស្រីរបស់ គាត់កើតឃ្លង់នេះ ជនគណនា ជំពូក12៖11។ លោកម៉ូសេក៏អធិដ្ឋានឲ្យប្អូនស្រីរបស់គាត់ដែរ ជនគណនា ជំពូក12៖11-13។ ព្រះសព្វព្រះហឫទ័យចង់ឲ្យយើងមានសេចក្ដីស្រឡាញ់នេះនៅក្នុងចិត្តចំពោះបង ប្អូនប្រុសស្រីក្នុងជំនឿរបស់យើងដែរ។

`តើហេតុអ្វីបានជាយើងគួរអធិដ្ឋានឱ្យអ្នកដឹកនាំរបស់យើងជាជាងការរអ៊ូរទាំអំពីពួកគាត់នៅ ពេលពួកគាត់ធ្វើខុសនោះ?`