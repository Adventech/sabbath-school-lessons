---
title:  អ្នកដែលឈរនៅចន្លោះព្រះនិងបាបជន
date:  07/07/2021
---

`តើព្រះប្រទានឱកាសអ្វីដល់លោកម៉ូសេនៅពេលដែលសាសន៍អ៊ីស្រាអែលងាកបែរប្រឆាំងទាស់នឹងព្រះ? សម្រាប់ចម្លើយ សូមអានជនគណនា ជំពូក14៖11,12។`

ព្រះសុំបំផ្លាញសាសន៍អ៊ីស្រាអែល ហើយបង្កើតមនុស្សថ្មីទាំងស្រុងពីលោកម៉ូសេដែលនឹងក្លាយជាឪពុកនៃពួកគេទាំងអស់គ្នា។

`តើលោកម៉ូសេធ្វើអ្វីនៅពេលដែលពួកបណ្ដាជនបែរងាកប្រឆាំងទាស់នឹងព្រះ និងទាស់នឹងគាត់ ផ្ទាល់? សម្រាប់ចម្លើយ សូមអានគម្ពីរ ជនគណនា ជំពូក14៖13-19។`

ខទាំងនេះបង្ហាញយើងថាលោកម៉ូសេគឺជាមនុស្សស្មោះត្រង់របស់ព្រះ។ ចម្លើយរបស់លោកម៉ូសេបង្ហាញយើងពីការអធិដ្ឋានដែលព្រះយេស៊ូវមានបន្ទូល 1400ឆ្នាំក្រោយមកទៀត សម្រាប់ពួកសិស្សរបស់ទ្រង់នៅក្នុងការពិបាករបស់គេគម្ពីរយ៉ូហានជំពូក 17។ អ្វីលោកម៉ូសេធ្វើនៅទីនេះសម្រាប់ ពួកបណ្ដាជនគឺជាអ្វីដែលព្រះយេស៊ូវធ្វើសម្រាប់យើងនៅនគរឋានសួគ៌។ លោកម៉ូសេមិនបានការពារពួក បណ្ដាជនពីព្រះទេ គាត់ដឹងថាពួកគេមានទោសប៉ុន្តែគាត់នៅតែសូមឲ្យព្រះអត់ឱនទោសដល់ពួកគេដោយ បង្ហាញពួកគេពីសេចក្ដីស្រឡាញ់ និងសេចក្ដីមេត្តាករុណារបស់ព្រះអង្គ ជនគណនាជំពូក14៖19។ ព្រះជាម្ចាស់អត់ឱនទោសដល់ពួកបណ្ដាជនពីព្រោះលោកម៉ូសេទូលសូមការអត់ឱនទោសពីទ្រង់។ តាម វិធីដូចគ្នានេះដែរព្រះអង្គក៏អត់ឱនទោសដល់យើងសព្វថ្ងៃនេះ ពីព្រោះព្រះយេស៊ូវបានសុគតនៅលើឈើ ឆ្កាង និងការមានព្រះជន្មរស់ឡើងវិញ។

នោះហើយជាមូលហេតុដែលលោកម៉ូសេនិយាយថាសូមអត់ទោសអំពើបាបរបស់ពួកគេសូម អត់ទោសដល់ពួកគេដូចជាព្រះអង្គបានអត់ទោសដល់ពួកគេតាំងពីពេលដែលពួកគេបានចាកចេញពីស្រុកអេស៊ីព្ទរហូតមកដល់ពេលឥឡូវនេះជនគណនាជំពូក 14៖19។ សេចក្តីមេត្តាករុណារបស់ព្រះ ព្យាបាលយើងឲ្យជា។ ការអត់ឱនទោសរបស់ព្រះបំបែរចិត្តរបស់យើងឲ្យត្រឡប់ទៅរកព្រះវិញ ហើយផ្ដល់ឲ្យយើងនូវការចាប់ផ្ដើមថ្មីមួយ។

`ការអត់ឱនទោសមានតម្លៃមួយសម្រាប់យើង។ សេចក្ដីមេត្តាករុណានិងការអត់ឱនទោសមិន ថោកទេ ដោយសារព្រះអត់ឱនទោសដល់យើងមិនមែនមានន័យថាយើងនឹងមិនមានការឈឺចាប់ដោយ សារកំហុសនិងការសម្រេចចិត្តអាក្រក់របស់យើងដែលតែងតែធ្វើឱ្យអ្នកដទៃនិងខ្លួនយើងឈឺចាប់នោះទេ។ ដូច្នេះក្រុមអ៊ីស្រាអែលនេះនឹងមិនបានចូលទឹកដីសន្យាទេជនគណនា ជំពួក14៖20-23។ មែន ហើយព្រះនឹងថែរក្សាអ៊ីស្រាអែល 38ឆ្នាំទៀត ព្រះនឹងចិញ្ចឹមពួកគេ។ ព្រះអង្គមានបន្ទូលទៅកាន់ពួកគេ ពីទីបរិសុទ្ធរបស់ទ្រង់។ ព្រះអង្គនឹងគង់នៅជាមួយពួកគេនៅទីរហោស្ថានតែបន្ទាប់មកពួកគេនឹងស្លាប់។ ពេលនោះកូនចៅរបស់គេត្រូវតែជឿទុកចិត្តថា ព្រះនឹងនាំពួកគេចូលទៅក្នុងទឹកដីសន្យា តើរឿងនេះស្តាប់ ទៅហាក់ដូចជាព្រះជំនុំជម្រះទាស់នឹងរាស្ត្ររបស់ព្រះអង្គឬ? មែនហើយព្រះកំពុងបង្ហាញដល់ពួកគេនូវសេចក្ដីមេត្តាករុណា និងការអត់ទោសរបស់ព្រះអង្គ។ តើពួកអ៊ីស្រាអែលក្រុមនេះអាចច្បាំងនឹងយកជ័យ ជំនះពីពួកកាណានយ៉ាងណាបានទៅប្រសិនបើពួកគេមិនដឹងពីការទុកចិត្តព្រះនោះ? តើពួកគេអាចធ្វើជាពន្លឺដល់មនុស្សដែលនៅជុំវិញពួកគេយ៉ាងណាបានទៅ ប្រសិនបើពួកគេកំពុងធ្លាក់ចូលទៅក្នុងភាពងងឹតនោះ?`