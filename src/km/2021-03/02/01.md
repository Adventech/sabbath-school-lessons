---
title:  ការបដិសេធមិនសម្រាក
date:  03/07/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ជនគណនា 11៖1-15, ជនគណនា 12៖13, ជនគណនា 13៖27-33, កូរិនថូសទី1 10៖1-11។

> <p>ខចងចាំ</p>
> «រីឯការទាំងនោះបានកើតមកដល់គេទុកជាគំរូ ហើយបានកត់ទុក សំរាប់ជាសេចក្តីទូន្មាន ប្រដៅ ដល់យើងរាល់គ្នា ដែលយើងនៅគ្រាចុងបំផុតនៃអស់ទាំងកល្ប» (កូរិនថូសទី1 10៖11)។

ឆ្កែនិងសត្វផ្សេងៗតែងតែមានអាកប្បកិរិយាចម្លែកនៅមុនពេលកើតនិងការរញ្ជួយផែនដី ធំៗកើតឡើង។ ឥឡូវនេះ អ្នកវិទ្យាសាស្រ្តដឹងថាសត្វទាំងឡាយអាចដឹងពីសម្ពាធមកពីការរញ្ជួយ ផែនដីយ៉ាងយូរមុនមនុស្សដឹង ប្រហែលនោះហើយគឺជាមូលហេតុដែលសត្វមានសកម្មភាពច្របូកច្របល់ឬភ័យខ្លាចនៅមុនពេលផែនដីចាប់ផ្ដើមញ័រ។ ដំរីអាចឮសំឡេងមកពីការរញ្ជួយផែនដីតូចៗដែលកើតឡើងពីរបីថ្ងៃ ឬពីរបីសប្ដាហ៍មុនការរញ្ជួយផែនដីធំកើតឡើង។ មនុស្សមិនអាចឮសំឡេងទាំងនេះទេឬមិនអាចដឹងពីការរញ្ជួយផែនដីតូចៗទាល់តែសោះ។ នៅថ្ងៃទី23 ខែសីហាឆ្នាំ 2011 ការរញ្ជួយផែនដីមួយដែលមានកម្លាំង 5.8 បានវាយប្រហារមកលើតំបន់វ៉ាស៊ីនតោន ឌីស៊ី។ ពីរបីនាទី មុននឹងផែនដីរញ្ជួយ សត្វខ្លះនៅសួនសត្វជាតិបានចាប់ផ្ដើមបញ្ចេញអាកប្បកិរិយាចម្លែកៗ។ ឧទាហរណ៍ មួយគឺស្វាត្រោស ស្វាត្រោសគឺជាសត្វម្យ៉ាងដូចសត្វស្វាបេះបិត តែមានរោមក្រាស់និងកន្ទុយវែង។ ស្វាត្រោសរស់នៅក្នុងព្រៃម៉ាដាហ្គាស្កា។ ស្វាត្រោសនៅក្នុងសួនសត្វបានស្រែកយ៉ាងឮ 15នាទីមុន ផែនដីចាប់ផ្ដើមញ័រ។ សប្តាហ៍នេះយើងក្រឡេកមើលទៅឧទាហរណ៍មួយចំនួននៃអាកប្បកិរិយាចំឡែក របស់មនុស្ស អាកប្បកិរិយានេះមិនមែនកើតឡើងដោយការរញ្ជួយផែនដីឬគ្រោះធម្មជាតិផ្សេងៗទេ អាកប្បកិរិយានេះកើតឡើងដោយអំពើបាប។ មនុស្សនៅក្នុងមេរៀនរបស់យើងបានបដិសេធនូវការ សម្រាកនៅក្នុងការអត់ឱនទោសរបស់ព្រះយេស៊ូវ ព្រះយេស៊ូវប្រទានការអត់ឱនទោសដល់មនុស្ស គ្រប់គ្នាដែលមកឯទ្រង់ដោយសេចក្ដីជំនឿ។