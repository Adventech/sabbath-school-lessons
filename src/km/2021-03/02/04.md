---
title:  ការប្រយុទ្ធតតាំងទាស់នឹងព្រះ
date:  06/07/2021
---

សាសន៍អ៊ីស្រាអែលមកដល់ជាយទឹកដីសន្យា។ លោកម៉ូសេបានចាត់អ្នកស៊ើបការណ៍ 12នាក់ ចូលទៅក្នុងទឹកដីកាណាន។ កិច្ចការរបស់ពួកគេគឺពិនិត្យមើលទឹកដីនោះ ហើយរាយការណ៍ត្រឡប់មក លោកម៉ូសេ និងពួកបណ្ដាជនវិញ។ របាយការណ៍របស់ពួកគេគឺជាការរំភើបនិងអស្ចារ្យ យ៉ាងហោចណាស់ ក៏នៅគ្រាដំបូងដែរ។

`សូមអានរបាយការណ៍មកពីអ្នកស៊ើបការណ៍នៅក្នុងគម្ពីរជនគណនាជំពូក13៖27-33។ តើផ្នែកអ្វីនៃរបាយការណ៍នោះដែលធ្វើឲ្យសាសន៍អីស្រាអែលបាត់បង់ក្ដីសង្ឃឹម?`

កាលែបបានខំប្រឹងប្រែងអស់ពីសមត្ថភាពដើម្បីបញ្ឈប់ពួកបណ្ដាជនពីការបោះបង់សេចក្ដីសង្ឃឹម ហើយត្រឡប់បែរប្រឆាំងទាស់នឹងអ្នកដឹកនាំរបស់ពួកគេ។ ប៉ុន្តែពួកអ្នកសង្ស័យមានជ័យជំនះ។ ពួកគេបណ្ដាលឲ្យពួកបណ្ដាជនបាត់បង់ក្ដីជំនឿ។ នៅទីចុងបំផុតសាសន៍អ៊ីស្រាអែលមិនបានព្យាយាមយកជ័យជំនះលើទឹកដីដែលព្រះបានសន្យាដល់ពួកគេទេ។ សាសន៍អ៊ីស្រាអែលមានចិត្តដែលបដិសេធ ការសម្រាកនៅក្នុងព្រះ។ ពួកគេមិនទុកចិត្តលើទ្រង់ទេ ពួកបណ្ដាជនជ្រើសរើសយំស្រែកនិងរអ៊ូរទាំ។ នោះហើយគឺជាមូលហេតុដែលពួកគេមិនបានធ្វើដំណើរឆ្ពោះទៅមុខដោយក្តីជំនឿ។ នៅពេលយើងមិន បានសម្រាកនៅក្នុងព្រះ យើងមានពេលពិបាកដើម្បីបង្ហាញពីក្តីជំនឿ។ ការសង្ស័យមិនបានធ្វើឱ្យយើង ឈឺចាប់តែចិត្តប៉ុណ្ណោះទេ អ្នកវិទ្យាសាស្រ្តប្រាប់យើងថា នៅពេលយើងមិនបានសម្រាកគ្រប់គ្រាន់ យើង នឹងធ្វើការសម្រេចចិត្តអាក្រក់ ការសង្ស័យក៏អាចបណ្ដាលឱ្យយើងធាត់ខ្លាំងផងដែរ វាអាចធ្វើឱ្យយើងចាប់ ផ្ដើមប្រើគ្រឿងញៀន ឬរហូតដល់កាន់តែអស់កម្លាំងនិងមិនសប្បាយចិត្ត។

`សូមអានគម្ពីរ ជនគណនា ជំពូក 14៖1-10។ តើមានអ្វីកើតឡើងបន្តទៅទៀត?`

រឿងរ៉ាវបានធ្វើដំណើរពីអាក្រក់ទៅអាក្រក់បំផុត។ កាលែបព្រមានដល់ពួកបណ្ដាជនកុំឲ្យបែរ ប្រឆាំងទាស់នឹងព្រះជាម្ចាស់ ជនគណនា ជំពូក14៖9។ ប៉ុន្តែពួកបណ្ដាជនមិនយកចិត្តទុកដាក់ស្តាប់ ឡើយ។ ពួកគេសម្រេចចិត្តសម្លាប់មេដឹកនាំរបស់ពួកគេដោយគប់នឹងដុំថ្ម។ ចិត្តដែលបដិសេធការសម្រាក និងបែរប្រឆាំងទាស់នឹងព្រះ តើអារម្មណ៍បែបនោះដឹកនាំទៅកន្លែងណា? ទៅកាន់សេចក្ដីស្លាប់។ អ្នក ស៊ើបការណ៍ 10នាក់ មិនទុកចិត្តព្រះទេ។ ពួកគេនិយាយប្រឆាំងទាស់នឹងកាលែបនិងយ៉ូស្វេ។ មានម្នាក់ ស្រែកថា ពួកបណ្ដាជនគួរតែគប់សម្លាប់អ្នកស្មោះត្រង់ទាំងពីរនាក់នេះ ហ្វូងមនុស្សបានទៅជាឆ្កួតវង្វេង។ ពួកគេបានចាប់យកដុំថ្មបម្រុងនឹងសម្លាប់កាលែបនិងយ៉ូស្វេ ហ្វូងមនុស្សប្រញាប់រុលទៅមុខ ពួកគេស្រែក ហាក់ដូចជាបានបាត់បង់គំនិតទាំងស្រុង។ រំពេចនោះពួកគេបានទម្លាក់ដុំថ្មចុះ ហើយនៅស្ងៀមស្ងាត់និង ញ័រញាក់ដោយការភ័យខ្លាច។ ព្រះបានយាងមកបញ្ឈប់ផែនការអាក្រក់របស់គេដោយផ្ទាល់ សិរីល្អរបស់ ព្រះបំពេញរោងឧបោសថ ដើម្បីបង្ហាញដល់ពួកបណ្ដាជនថា ព្រះអង្គគង់នៅទីនោះ។ សិរីល្អរបស់ព្រះអង្ដ ដូចជាភ្លើង សិរីល្អមកពីព្រះបំភ្លឺត្រសាលទាំងមូល ពួកបណ្ដាជនទាំងអស់ឃើញសញ្ញានេះមកពីព្រះ។ ព្រះអង្គខ្លាំងជាងពួកគេ។ ឥឡូវនេះព្រះអង្គបង្ហាញអង្គទ្រង់ដល់ពួកបណ្ដាជន គ្មានអ្នកណាម្នាក់ហ៊ាន ប្រឆាំងទាស់នឹងព្រះឡើយ ពួកអ្នកស៊ើបការណ៍អាក្រក់ក៏បានដកដង្ហើមធំ ហើយបានដើរសរសៀត្រឡប់ ចូលទៅកាន់ត្រសាលរបស់ពួកគេ។