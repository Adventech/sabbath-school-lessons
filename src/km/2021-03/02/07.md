---
title:  ការសិក្សាបន្ថែម
date:  09/07/2021
---

សាសន៍អ៊ីស្រាអែលមានការសោកស្ដាយចំពោះអំពើបាបជាខ្លាំង យ៉ាងហោចណាស់ ក៏នោះគឺជាការដែលគេមើលឃើញរឿងរ៉ាវទាំងនោះជាលើកដំបូងដែរ។ ប៉ុន្តែពួកបណ្ដាជនមិនបានសោក ស្ដាយនៅក្នុងចិត្តរបស់ពួកគេទេ ពួកគេសោកស្ដាយដោយសារតែការឈឺចាប់ដែលអំពើបាបបង្កឡើងដល់ពួកគេតែប៉ុណ្ណោះ ពួកគេមិនបានសោកស្ដាយដោយការមិនស្ដាប់បង្គាប់ព្រះទេ ពួកគេក៏មិនបានសោកស្ដាយដែលមិនមានអារម្មណ៍អរគុណដល់ព្រះដែរ។ ដូច្នេះ ព្រះប្រទានការសាកល្បងមួយដល់ បណ្ដាជន។ ព្រះអង្គសូមឲ្យពួកគេបែរចេញពីទឹកដីនៃខ្មាំងសត្រូវរបស់ពួកគេ។ នៅពេលពួកបណ្ដាជនដឹងថាព្រះនឹងមិនប្រទានទឹកដីសន្យាដល់ពួកគេនៅពេលឥឡូវនេះទេ គេសម្រេចចិត្តធ្វើអ្វីតាមតែពួកគេ ចង់។ គេប្រកាសថាពួកគេនឹងមិនត្រឡប់មកកាន់ទីរហោស្ថានវិញទេ។ ពួកបណ្ដាជនដឹងថាពួកគេបានធ្វើបាបយ៉ាងធ្ងន់ធ្ងរ។ ពួកគេបានបណ្ដោយឲ្យអារម្មណ៍របស់ពួកគេគ្រប់គ្រងពួកគេ ពួកគេក៏បានព្យាយាម សម្លាប់អ្នកស៊ើបការណ៍ដែលបានប្រាប់ឲ្យពួកគេស្ដាប់បង្គាប់ព្រះដែរ ឥឡូវនេះពួកគេភ័យខ្លាចមិនចង់ដឹងថាពួកគេបានប្រព្រឹត្តកំហុសយ៉ាងធ្ងន់ធ្ងរនោះទេ ឥឡូវនេះរឿងអាក្រក់កើតឡើងដល់ពួកគេដោយសារតែអំពើបាបរបស់ពួកគេ ប៉ុន្តែចិត្តរបស់ពួកគេមិនបានផ្លាស់ប្ដូរទេ ពួកគេត្រូវតែយកលេសដែលប្រឆាំង ទាស់នឹងព្រះម្ដងទៀត ពួកគេបានរកឃើញលេសដែលពួកគេស្វែងរកនោះ នៅពេលលោកម៉ូសេបង្គាប់មកពួកគេឲ្យត្រឡប់ទៅកាន់ទីរហោស្ថានវិញ។ ព្រះបានបង្គាប់ដល់លោកម៉ូសេដោយផ្ទាល់ឲ្យចេញបង្គាប់ នេះដល់ពួកបណ្ដាជន។

**សំណួរពិភាក្សា**

`1. សូមពិភាក្សានៅក្នុងថ្នាក់អំពីជំនឿពិតប្រាកដនៅក្នុងព្រះគម្ពីរនិងជំនឿខុស តើជំនឿទាំងពីរនេះខុស គ្នាយ៉ាងដូចម្ដេច? នៅពេលព្រះសុំឲ្យសាសន៍អ៊ីស្រាអែលច្បាំងជាមួយសាសន៍កាណាន ហើយនិងដណ្ដើម យកទឹកដីរបស់ពួកគេ ព្រះសុំឲ្យពួកគេធ្វើការងារនោះដោយសេចក្ដីជំនឿ។ ពួកបណ្ដាជនបដិសេធ ប៉ុន្តែ ក្រោយមកនៅពេលដែលសាសន៍អ៊ីស្រាអែលប្រយុទ្ធជាមួយនឹងសាសន៍កាណានព្រះជាម្ចាស់មានបន្ទូល ថា សកម្មភាពរបស់ពួកគេគឺជាអំពើបាប។ ពួកបណ្ដាជនមានជំនឿខុស ពួកគេមិនបានច្បាំងនៅពេលព្រះ បង្គាប់ឲ្យពួកគេច្បាំងនោះទេ។ បន្ទាប់មក ពេលព្រះមិនបង្គាប់ឲ្យពួកគេច្បាំង ពួកគេបែរជាចេញទៅច្បាំង ទៅវិញ។ តើហេតុអ្វីបានជាឧទាហរណ៍ទី1 បង្ហាញពីជំនឿពិត ហើយឧទាហរណ៍ទី2 បង្ហាញពីជំនឿ ខុស? តើផ្នែកអ្វីនៃអារម្មណ៍និងរឿងរ៉ាវដែលកើតឡើងនៅជុំវិញយើង មាននៅក្នុងការសម្រេចចិត្តរបស់ យើងដើម្បីបង្ហាញពីជំនឿពិតនិងជំនឿខុស?`

`2. សូមគិតបន្ថែមទៀតអំពីគំនិតថា អំពើបាបដឹកនាំទៅរកការឈឺចាប់ មែនហើយព្រះអាចអត់ឱនទោស ឱ្យយើង ប៉ុន្តែយើងត្រូវតែរស់នៅជាមួយនឹងរឿងរ៉ាវអាក្រក់ ដែលកើតឡើងដោយសារតែអំពើបាបរបស់ យើង។ មនុស្សខ្លះពិបាកជឿថាព្រះអត់ទោសឱ្យពួកគេចំពោះកំហុសអតីតកាលរបស់ពួកគេណាស់។ រឿងនេះតែងតែពិតនៅពេលអំពើបាបរបស់ពួកគេបន្តបណ្ដាលឱ្យមានបញ្ហានៅក្នុងជីវិតរបស់ពួកគេនៅពេលឥឡូវនេះ និងជីវិតមនុស្សដែលជាទីស្រឡាញ់របស់ពួកគេ តើអ្នកអាចជួយដល់មនុស្សដែលមានបញ្ហានេះឲ្យដឹងថាព្រះពិតជាអត់ទោសដល់ពួកគេយ៉ាងណា?`