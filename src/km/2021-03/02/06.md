---
title:  ជំនឿពិតប្រាកដឬជំនឿខុស
date:  08/07/2021
---

`សូមប្រៀបធៀបពេលវេលានៃសាសន៍អ៊ីស្រាអែលនៅក្នុងទីរហោស្ថានជាមួយនឹងគ្រាចុងបញ្ចប់ មុនពេលព្រះយេស៊ូវយាងមកវិញជាលើកទី2 តើមានអ្វីដូចគ្នាសម្រាប់មនុស្សដែលកំពុងរស់នៅក្នុងពេល ខុសគ្នាទាំងពីរនេះ? សម្រាប់ចម្លើយ សូមអានកូរិនថូសទី1 ជំពូក10៖1-11។`

នៅសម័យព្រះគម្ពីររាស្រ្តរបស់ព្រះបានធ្វើដំណើរជុំវិញទីរហោស្ថានតាមផ្លូវរបស់ពួកគេទៅកាន់ទឹកដីសន្យា។ សព្វថ្ងៃនេះរាស្រ្តរបស់់ព្រះក៏កំពុងធ្វើដំណើរតាមផ្លូវរបស់គេទៅកាន់ទឹកដីសន្យាដែរ។ ប៉ុន្តែទីរហោស្ថានដែលពួកគេធ្វើដំណើរឆ្លងកាត់មិនមែនជាទីរហោស្ថានមែនទែនទេ ទីរហោស្ថានសព្វថ្ងៃនេះគឺជារូបស័ព្ទដែលបង្ហាញពីជីវិតទទេនាសម័យទំនើបរបស់យើងនៅពេលយើងមិនបានសម្រាកនៅក្នុងព្រះ។

យើងទាំងអស់គ្នាក៏ដូចជាសាសន៍អ៊ីស្រាអែលដែរ យើងតែងតែបដិសេធការសម្រាកនៅក្នុងព្រះដែលព្រះប្រទានដល់យើង យើងស្វែងរកសេចក្តីសុខសាន្ត ប៉ុន្តែយើងស្វែងរកសេចក្ដីសុខសាន្តនេះ នៅកន្លែងខុស។

`តើសាសន៍អ៊ីស្រាអែលមានអាកប្បកិរិយាបែបណានៅពេលព្រះជំនុំជម្រះពួកគេនៅក្នុងគម្ពីរជនគណនា ជំពូក14៖39-45?`

ពួកអ៊ីស្រាអែលនិយាយថាយើងបានធ្វើបាប យើងសោកស្ដាយណាស់ដែលយើងមិនបានទុក ចិត្តដល់ព្រះជាម្ចាស់យើងនឹងធ្វើដំណើរទៅកាន់កន្លែងដែលព្រះបានសន្យា។ ជនគណនាជំពូក 14៖40។ ពួកអ៊ីស្រាអែលបែរប្រឆាំងទាស់នឹងព្រះ បន្ទាប់មកពួកអ៊ីស្រាអែលព្យាយាមត្រឡប់ទៅរកព្រះអង្គ វិញតាមកម្លាំងរបស់ពួកគេ នៅក្នុងខពីរចុងក្រោយនៃគម្ពីរជនគណនាជំពូក 14 យើងឃើញថាសាសន៍ អ៊ីស្រាអែលបដិសេធមិនទទួលផែនការថ្មីដែលព្រះប្រទានដល់ពួកគេទេ។ តើនឹងមានអ្វីកើតឡើងបន្ត ទៅទៀត? រឿងរ៉ាវនោះបានបញ្ចប់ដោយរាស្ត្ររបស់ព្រះជួបប្រទះនឹងសេចក្តីស្លាប់និងការខកចិត្ត ព្រោះ បណ្ដាជនមានក្បាលរឹងណាស់ ពួកគេបានធ្វើដំណើរចូលទៅក្នុងសង្គ្រាមដោយមិនមានហិបសញ្ញាដែល ជាកិច្ចព្រមព្រៀង។ ពួកគេក៏បានធ្វើដំណើរឆ្ពោះទៅមុខដោយមិនមានលោកម៉ូសេដឹកនាំពួកគេដែរ។ ចិត្តរបស់ពួកគេពោរពេញដោយជំនឿខុសជំនឿខុសគឺជាការជឿថាព្រះនឹងការពារពួកយើងនិងប្រទានដល់យើងនូវអ្វីដែលទ្រង់មិនបានសន្យា។ អំពើបាបនេះធ្ងន់ធ្ងរណាស់ នៅពេលយើងជឿថាព្រះនឹងប្រទាន ដល់យើងនូវអ្វីដែលទ្រង់មិនបានសន្យា យើងមានគ្រោះថ្នាក់។ អំពើបាបនេះអាចធ្វើឲ្យយើងបាត់បង់ជីវិត

ព្រោះវានឹងនាំទៅរកសេចក្ដីស្លាប់យើងអាចស្លាប់ពីព្រោះយើងមិនព្រមឆ្លើយ និងធ្វើដំណើរឆ្ពោះទៅមុខនៅពេលយើងគួរភ័យខ្លាចយើងមិនខ្លាចនឹងធ្វើការដោយគ្មានព្រះឬសេចក្ដីសន្យារបស់ទ្រង់ដើម្បីជួយយើងទេ។ យើងគួរតែទុកចិត្តលើព្រះជានិច្ច ហើយរង់ចាំឲ្យទ្រង់ដឹកនាំយើង ប៉ុន្តែភាគច្រើនយើងមិនបាន ធ្វើដូច្នោះទេ នោះហើយជាមូលហេតុដែលយើងសម្រេចចិត្តដែលធ្វើឲ្យយើងមានការសោកស្ដាយនៅពេលក្រោយ។

`សូមគិតអំពីពេលដែលអ្នកបានធ្វើការដោយក្ដីជំនឿ ឥឡូវនេះសូមគិតអំពីពេលដែលអ្នកមិនបានរង់ចាំឲ្យព្រះបង្ហាញអ្នកពីផែនការរបស់ព្រះអង្គ តើអ្វីទៅដែលធ្វើឲ្យបទពិសោធន៍ទាំងពីរនេះខុសគ្នា?`