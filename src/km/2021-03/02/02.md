---
title:  សេចក្ដីបដិសេធន៍ការសម្រាកនៅក្នុងវាលរហោស្ថាន
date:  04/07/2021
---

ពិតប្រាកដណាស់ប្រជាជនអ៊ីស្រាអែលត្រូវតែមានអារម្មណ៍មិនសប្បាយរីករាយនៅពេលពួក គេចេញពីភ្នំស៊ីណាយ។ ជាងមួយឆ្នាំបានកន្លងផុតទៅ ចាប់តាំងពីពួកគេបានចាកចេញពីប្រទេសអេស៊ីព្ទ មក ជនគណនា ជំពូក1៖1។ ពួកប្រជាជនចង់ចូលទៅកាន់ទឹកដីសន្យា។ ប្រាកដណាស់ពួកគេបានឃើញបាដិហារ្យអស្ចារ្យៗដែលព្រះបានធ្វើដើម្បីបង្ហាញពួកគេពីការសព្វព្រះហឫទ័យរបស់ព្រះអង្គ។ ប៉ុន្តែ តើមានអ្វីកើតឡើងនៅកន្លែងដំបូងដែលពួកគេបានមកដល់ បន្ទាប់ពីពួកគេបានចាកចេញពីភ្នំស៊ីណាយ? គេបានចាប់ផ្ដើមរអ៊ូរទាំ។

`តើពួកប្រជាជនរអ៊ូរទាំអំពីអ្វី? សម្រាប់ចម្លើយសូមអានជនគណនា ជំពូក11៖1-15។`

ក្រុមមនុស្សចម្រុះជាតិសាសន៍ដែលរស់នៅជាមួយសាសន៍អ៊ីស្រាអែលចាប់ផ្ដើមរអ៊ូរទាំ។ មិនយូរ ប៉ុន្មានពួកអ៊ីស្រាអែលក៏បានចូលរួម។ ពួកគេទាំងអស់គ្នាចង់បានចំណីអាហារដែលពួកគេបានបរិភោគ នៅក្នុងប្រទេសអេស៊ីព្ទ។ យើងប្រាថ្នាចង់បានសាច់បរិភោគ យើងនឹកឃើញពីត្រីដែលយើងធ្លាប់បានបរិភោគនៅប្រទេសអេស៊ីព្ទ យើងមិនចាំបាច់ចំណាយអ្វីសោះឡើយ។ យើងក៏នឹកឃើញពីត្រសក់ត្រឡាច ខ្ទឹមស និងខ្ទឹមក្រហមនោះដែរ។ ប៉ុន្តែឥឡូវនេះយើងបានបាត់បង់ចំណាប់អារម្មណ៍ពីការបរិភោគទាំងអស់ យើងមិនដែលបានឃើញអ្វីទាំងអស់ ប៉ុន្តែ មានតែនំម៉ាន៉ាមកពីឋានសួគ៌ប៉ុណ្ណោះ ជនគណនា ជំពូក 11៖4-6។ តើយើងមើលឃើញពីរបៀបដែលប្រជាជននឹកចាំតែពីអ្វីដែលពួកគេចង់នឹកចាំអំពីប្រទេស អេស៊ីព្ទដែរឬទេ? ពួកគេភ្លេចភាពជាទាសករហើយនឹកចាំតែពីចំណីអាហារប៉ុណ្ណោះ។

ព្រះចិញ្ចឹមប្រជាជនដោយនំម៉ាន៉ាជាងមួយឆ្នាំ។ ប៉ុន្តែ ប្រជាជនបដិសេធមិនព្រមសប្បាយចិត្តជាមួយនឹងនំម៉ាន៉ាទេ ព្រោះគេចង់បានអ្វីផ្សេងទៅវិញ។ សូម្បីលោកម៉ូសេក៏មិនសប្បាយចិត្តដោយ ការពិបាកចិត្ត ដែលប្រជាជនទាំងអស់បានបង្កើតឡើងដែរ។ លោកម៉ូសេមិនមានការងាយស្រួលប៉ុន្មាន ទេ ប្រាកដណាស់ ប៉ុន្តែគាត់បានដឹងអ្នកដែលគាត់គួររត់ទៅរកគឺព្រះយេស៊ូវ លោកម៉ូសេទូលដល់ព្រះ ជាម្ចាស់ ហេតុអ្វីបានជាព្រះអង្គនាំបញ្ហានេះមកដល់ទូលបង្គំ? ទូលបង្គំជាអ្នកបម្រើរបស់ព្រះអង្គ តើ ទូលបង្គំបានធ្វើអ្វីខុស? ហេតុអ្វីបានជាព្រះអង្គឲ្យទូលបង្គំទទួលខុសត្រូវពួកមនុស្សទាំងនេះ? ជនគណនា ជំពូក11៖11។ តើព្រះឆ្លើយតបទៅនឹងពួកបណ្ដាជនយ៉ាងដូចម្ដេច? សម្រាប់ចម្លើយសូមអានគម្ពីរជនគណនាជំពូក11៖16-33។ ពិតប្រាកដណាស់ព្រះជ្រាបនូវសេចក្តីត្រូវការរបស់យើង។ ព្រះជ្រាប នូវសេចក្តីត្រូវការរបស់យើង ព្រះអង្គក៏ជ្រាបនៅពេលដែលយើងមិនសប្បាយចិត្តផងដែរ។ ដូច្នេះ ព្រះប្រទានសត្វឲ្យពួកបណ្ដាជនបរិភោគ។ ប៉ុន្តែសាច់មិនមែនជារបស់ដែលបណ្ដាជនពិតជាចង់បាននោះ ទេ។ នៅពេលដែលយើងខឹងរបស់ដែលធ្វើឲ្យយើងខឹងនោះតែងតែមិនមែនជាមូលហេតុពិតប្រាកដនៃ កំហឹងរបស់យើងទេ។ ដូច្នេះយើងប្រយុទ្ធព្រោះយើងអន់ចិត្តនឹងបញ្ហាដែលជ្រៅជាងនេះ។ ដូច្នេះ ពួកអ៊ីស្រាអែលប្រយុទ្ធប្រឆាំងទាស់នឹងការដឹកនាំរបស់ព្រះនៅក្នុងជីវិតរបស់ពួកគេ។ យើងទាំងអស់គ្នាត្រូវ តែប្រុងប្រយ័ត្នអំពីការប្រយុទ្ធប្រឆាំងទាស់នឹងព្រះនោះ ពីព្រោះវាងាយស្រួលនឹងកើតឡើងជាងការដែល យើងគិត។

`តើហេតុអ្វីបានជាងាយស្រួលក្នុងការនឹកចាំអំពីអតីតកាលថាវាតែងតែល្អជាងការដែលវាកើត ឡើងពិតប្រាកដនោះ?`