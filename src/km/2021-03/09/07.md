---
title:  ការសិក្សាបន្ថែម
date:  27/08/2021
---

ព្រះបានប្រទានថ្ងៃសប្បាតហ៍ឲ្យបណ្ដាជន ដើម្បីជួយពួកគេឲ្យនឹកចាំថា ព្រះអង្គបាន បង្កើតផ្ទៃមេឃ និងផែនដី។ ព្រះបានបង្កើតថ្ងៃសប្បាតហ៍ ដើម្បីជួយយើងឲ្យមើលឃើញទ្រង់ និងរបស់សព្វសារពើដែលទ្រង់បានបង្កើត។ ថ្ងៃសប្បាតហ៍គឺជាសេចក្តីអញ្ជើញមួយ ថ្ងៃសប្បាតហ៍អញ្ជើញយើងឲ្យមើលឃើញសិរីល្អរបស់ព្រះក្នុងធម្មជាតិ យើងគួរសិក្សាសារដែលព្រះសរសេរសម្រាប់យើងក្នុងធម្មជាតិ ឲ្យបានច្រើនជាងថ្ងៃណាៗទាំងអស់នៅថ្ងៃសម្រាកដ៏បរិសុទ្ធ។ នៅពេលយើងចូលទៅកាន់តែជិតបេះដូង នៃធម្មជាតិ ព្រះយេស៊ូវបង្ហាញយើងថា ព្រះអង្គពិតប្រាកដ។ ព្រះយេស៊ូវមានបន្ទូលមកកាន់ចិត្តយើងអំពី សេចក្ដីសុខសាន្ត និងសេចក្តីស្រឡាញ់របស់ទ្រង់។ ដកស្រង់ពីសៀវភៅមេរៀនដែលព្រះគ្រិស្ទបានបង្រៀន របស់អ្នកស្រីអែល្លីន ជីវ៉ៃត៍ ទំព័រ 25 និង26។

**សំណួរពិភាក្សា**

`1. គ្រីស្ទានខ្លះជឿថា ព្រះបានបង្កើតផ្ទៃមេឃ និងផែនដីរាប់កោដិឆ្នាំមុន បន្ទាប់មកព្រះទុកឲ្យជីវិតរុក្ខជាតិ និងសត្វដែលយើងមើលឃើញសព្វថ្ងៃនេះ កើតឡើងដោយខ្លួនឯងយឺតៗ ក្នុងអំឡុងពេលជាច្រើនឆ្នាំ គួរ ឲ្យសោកស្ដាយណាស់សូម្បីអ្នកអាត់វេនទីស្ទខ្លះក៏ទទួលយកការពន្យល់ពីការចាប់ផ្ដើមនៃជីវិតនេះដែរ។ តើថ្ងៃសប្បាតហ៍បង្ហាញយើងថា គំនិតខុសនេះមិនអាចស្របគ្នានឹងការបង្រៀនរបស់សេវេនដេយអាត់វេនទីស្ទ យ៉ាងណា? ព្រះគម្ពីរបង្ហាញយើងថា ព្រះបានបង្កើតថ្ងៃសប្បាតហ៍បន្ទាប់ពីព្រះអង្គបានបង្កើតផែនដីក្នុង រយៈពេលប្រាំមួយថ្ងៃពិតប្រាកដមែនឬ? ដូច្នេះហេតុអ្វីបានជាយើងគួរអំពល់ និងរក្សាថ្ងៃបរិសុទ្ធនៅថ្ងៃទី7 ឲ្យបរិសុទ្ធរយៈពេល24ម៉ោង ប្រសិនបើថ្ងៃសប្បាតហ៍គ្រាន់តែជាការអបអរសាទរដល់ការចាប់ផ្ដើមនៃជីវិត បន្ទាប់ពីរយៈពេលជាច្រើនលានឆ្នាំមកប៉ុណ្ណោះនោះ?`

`2. មនុស្សខ្លះប្រកែកថា ព្រះមិនខ្វល់អំពីថ្ងៃណាដែលយើងរក្សាជាបរិសុទ្ធនោះទេ ពួកគេនិយាយថា រឿង ដែលសំខាន់នោះគឺថា យើងរក្សាការសម្រាកមួយថ្ងៃក្នុងមួយសប្តាហ៍មែនទេ? តើអ្នកនឹងនិយាយយ៉ាងណាទៅកាន់មនុស្សនោះ? មនុស្សខ្លះទៀតនិយាយថា ព្រះយេស៊ូវផ្ទាល់គឺជាការសម្រាកនៅថ្ងៃសប្បាតហ៍ របស់យើង ដូច្នេះយើងមិនចាំបាច់រក្សាថ្ងៃណាមួយជាថ្ងៃសម្រាកទេ តើអ្នកឆ្លើយយ៉ាងណាដែរទៅកាន់ មនុស្សនេះ?`

`3. តើការរក្សាថ្ងៃសប្បាតហ៍ឲ្យបរិសុទ្ធអាចជួយយើងឲ្យនឹកចាំថា ព្រះរំដោះយើងឲ្យរួចពីអំពើបាបយ៉ាងដូចម្ដេច? នៅពេលជាមួយគ្នានេះ តើយើងអាចធ្វើដូចម្ដេចដើម្បីជៀសវាងការធ្វើឲ្យថ្ងៃសប្បាតហ៍គ្រាន់តែ ជាកិច្ចការដែលយើងអាចធ្វើបាន និងមិនអាចធ្វើបាន?`

`4. សូមគិតអំពីហេតុផលខុសៗគ្នាពីរសម្រាប់រក្សាថ្ងៃសប្បាតហ៍៖ (1) អ្នកខ្លះនិយាយថា ការរក្សាថ្ងៃទី7 ជាថ្ងៃសប្បាតហ៍របស់យើងគឺជាការព្យាយាមធ្វើផ្លូវទៅកាន់ឋានសួគ៌ដោយអាកប្បកិរិយាល្អរបស់យើង។ (2) អ្នកខ្លះទៀតនិយាយថា នៅពេលយើងសម្រាកនៅថ្ងៃទី7 យើងបង្ហាញថា យើងមិនអាចជួយសង្គ្រោះ ខ្លួនឯងបានទាល់តែសោះ។ យើងទុកចិត្តព្រះយេស៊ូវឲ្យជួយសង្គ្រោះយើង។ ហេតុអ្វីបានជាគំនិតទី1ខុស ហើយគំនិតទី2ត្រូវ?`