---
title:  ប្រាំមួយថ្ងៃដំបូងមុនមានការសម្រាក
date:  22/08/2021
---

ព្រះគង់នៅទីនោះចាប់តាំងពីចាប់ផ្ដើមជីវិតនៅលើផែនដី។ ព្រះបន្ទូលរបស់ព្រះអង្គធ្វើឲ្យរបស់ ផ្សេងៗកើតឡើងហើយមានជីវិតចេញពីទទេ។ ដំបូងឡើយព្រះបំបែកថ្ងៃចេញពីយប់។ បន្ទាប់មកទៀតព្រះបន្ទូលរបស់ទ្រង់ធ្វើឲ្យមានផ្ទៃមេឃនិងទឹកកើតឡើងនៅថ្ងៃទី2។ នៅថ្ងៃទី3 ព្រះបង្កើតដីគោក និង រុក្ខជាតិ។ ដូច្នេះព្រះចាប់ផ្ដើមពេលវេលា និងបង្កើតដីគោកឲ្យកើតឡើងនៅក្នុងបីថ្ងៃដំបូង បន្ទាប់មក ព្រះ ចំណាយពេលបីថ្ងៃ បន្ទាប់ពីនោះដើម្បីបំពេញផែនដី។ នៅថ្ងៃទី4 ព្រះបង្កើតថ្ងៃដើម្បីបំភ្លឺនៅពេលថ្ងៃ និង លោកខែដើម្បីបំភ្លឺនៅពេលយប់។ នៅសម័យព្រះគម្ពីរមនុស្សភាគច្រើនជឿថា ថ្ងៃ និងខែគឺជាព្រះ។ ប៉ុន្តែ ព្រះគម្ពីរបង្ហាញថា ថ្ងៃ និងខែមិនមែនជាព្រះទេ ថ្ងៃ និងខែនៅក្រោមការបង្គាប់បញ្ជារបស់ព្រះ។

លោកម៉ូសេប្រាប់យើងពីអ្វីដែលកើតឡើងក្នុងអំឡុងពេលថ្ងៃទី5 និងទី6 (លោកុប្បត្តិ 1៖20-31) គាត់សរសេរជាភាសាយ៉ាងល្អឆើតឆាយ។ សត្វស្លាប ត្រី និងសត្វនៅលើដីគោកមានពាសពេញ លើផែនដីដែលព្រះបង្កើត។

`តើព្រះមានបន្ទូលដូចម្ដេចអំពីកិច្ចការរបស់ទ្រង់នៅថ្ងៃនីមួយៗ? សម្រាប់ចម្លើយ សូមអាន លោកុប្បត្តិ 1៖1-31។`

ព្រះបង្កើតផែនដីល្អគ្រប់លក្ខណ៍។ ព្រះអង្គបានបំពេញផែនដីដោយសត្វចតុប្បាទ។ បន្ទាប់ពី ថ្ងៃនីមួយៗ ព្រះមានបន្ទូលថា របស់ដែលទ្រង់បង្កើតនោះល្អប្រពៃហើយ។

`តើព្រះបង្កើតមនុស្សខុសពីរបស់ផ្សេងៗយ៉ាងដូចម្ដេច? សម្រាប់ចម្លើយសូមអានលោកុប្បត្តិ 1៖21, 27 និងលោកុប្បត្តិ 2៖7 និង21-24។`

ព្រះឱនចុះហើយចាប់ផ្ដើមសូនដីឥដ្ឋ។ ព្រះអង្គធ្វើដីឥដ្ឋនោះឲ្យទៅជាមនុស្ស។ ព្រះធ្វើមនុស្ស ឲ្យដូចជារូបអង្គទ្រង់។ សកម្មភាពនេះបង្ហាញថា ព្រះស្រឡាញ់យើងខ្លាំងណាស់ ហើយចង់គង់នៅជិត យើង។ ព្រះផ្លុំខ្យល់ដង្ហើមចូលក្នុងរន្ធច្រមុះរបស់លោកអ័ដាមក៏មានជីវិតរស់ឡើង។ បន្ទាប់មកព្រះបង្កើត នាងអេវ៉ាចេញពីឆ្អឹងជំនីមួយរបស់លោកអ័ដាម ព្រះបង្កើតនាងតាមវិធីដ៏ពិសេសមួយ ដើម្បីបង្ហាញយើងពីភាពជិតស្និទ្ធនៃអាពាហ៍ពិពាហ៍ដែលមនុស្សគួរមាន។ ប្ដី និងប្រពន្ធគួរមានភាពតែមួយខាងចិត្តគំនិ និង រាងកាយ។ ព្រះបានប្រទានពរអាពាហ៍ពិពាហ៍ជាអំណោយដល់មនុស្ស។

នៅពេលព្រះបានធ្វើកិច្ចការទាំងអស់រួចហើយ ព្រះអង្គទតមើលអ្វីៗទាំងអស់ដែលទ្រង់បាន បង្កើត ហើយបានឃើញថា របស់ទាំងអស់ជាការល្អប្រពៃហើយ លោកុប្បត្តិ 1៖31។

`រឿងរ៉ាវអំពីរបៀបនៃជីវិតនៅលើផែនដីនេះបានចាប់ផ្ដើម ខុសគ្នាដាច់ស្រឡះពីអ្វីដែលមនុស្សភាគច្រើនជឿនៅពេលសព្វថ្ងៃនេះ។ តើការនេះប្រាប់យើងពីរបៀបដែលយើងត្រូវតែទីពឹងលើព្រះគម្ពីរយ៉ាងដូចម្ដេច ដើម្បីបង្ហាញយើងពីសេចក្តីពិត?`