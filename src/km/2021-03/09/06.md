---
title:  ការរក្សាថ្ងៃសប្បាតហ៍
date:  26/08/2021
---

ព្រះបង្គាប់ឲ្យរាស្ត្ររបស់ទ្រង់រក្សាថ្ងៃសប្បាតហ៍ជាថ្ងៃបរិសុទ្ធ។

`តើយើងគួរធ្វើអ្វី ដើម្បីរក្សាថ្ងៃសប្បាតហ៍ឲ្យបានបរិសុទ្ធ? សម្រាប់ចម្លើយ សូមអានទំនុកតម្កើង ជំពូក 92 និងអេសាយ58៖13។`

នៅពេលយើងរក្សាថ្ងៃសប្បាតហ៍ យើងអបអរសាទរកិច្ចការដែលព្រះបានធ្វើដើម្បីបង្កើតផែនដី នេះនិងបង្កើតយើង។ យើងក៏អបអរសាទរកិច្ចការរបស់ព្រះជាព្រះអង្គសង្គ្រោះរបស់យើងផងដែរ។ ដូច្នេះ ថ្ងៃសប្បាតហ៍គួរតែជាពេលវេលាដ៏មានអំណរ។ យើងគួរសប្បាយរីករាយនៅក្នុងព្រះជាម្ចាស់។ ថ្ងៃសប្បាតហ៍ មិនគួរជាពេលដែលមានគំនិតអួអាប់ និងខ្មៅងងឹតទេ។

តើការនឹកចាំពីថ្ងៃសប្បាតហ៍មានន័យអ្វីខ្លះទៀត? យើងមិនគួរនឹកចាំពីថ្ងៃសប្បាតហ៍តែនៅថ្ងៃ ទី7នោះទេ។ យើងគួរនឹកចាំពីថ្ងៃសប្បាតហ៍ពេញមួយសប្ដាហ៍ យើងគួររៀបចំសម្រាប់ថ្ងៃនោះពេញមួយ សប្ដាហ៍ផងដែរ។ យើងត្រូវតែរៀបចំផែនការជាមុនដើម្បីឲ្យយើងអាចឈប់ធ្វើការទាន់ពេលវេលា។ ពេល នោះយើងអាចរក្សាថ្ងៃសប្បាតហ៍ឲ្យបរិសុទ្ធនៅពេលថ្ងៃនោះចូលមកដល់។ យើងក៏ត្រូវតែរៀបចំសម្រាប់ ថ្ងៃសប្បាតហ៍ឲ្យបានរួចរាល់នៅថ្ងៃសុក្រផងដែរ (ម៉ាកុស 15៖42)។ ពេលនោះយើងនឹងមានអំណរជាមួយនឹងថ្ងៃសប្បាតហ៍កាន់តែខ្លាំងឡើង។

`តើគម្ពីរលវីវិន័យ 19៖3 បង្ហាញផ្នែកសំខាន់អ្វីដល់យើងអំពីការរក្សាថ្ងៃសប្បាតហ៍?`

ថ្ងៃសប្បាតហ៍គឺជាពេលវេលាសម្រាប់គ្រួសារ។ ដូច្នេះការរក្សាថ្ងៃសប្បាតហ៍ក៏មានន័យថា យើង ចំណាយពេលជាមួយគ្រួសារ និងមិត្តរបស់យើងផងដែរ។ ថ្ងៃសប្បាតហ៍ក៏រាប់បញ្ចូលនូវការសម្រាកសម្រាប់ មនុស្សដែលធ្វើការជាមួយយើងនឹងធ្វើការសម្រាប់យើងផងដែរ ហើយរហូតដល់សត្វពាហនៈរបស់យើង ថែមទៀតផង សូមអាននិក្ខមនំ 20៖8-11។ ថ្ងៃសប្បាតហ៍ និងគ្រួសារជាកម្មសិទ្ធិរបស់គ្នាទៅវិញទៅ មក។ ការរក្សាថ្ងៃសប្បាតហ៍ក៏មានន័យថា ការថ្វាយបង្គំព្រះជាមួយនឹងគ្រួសារពួកជំនុំផងដែរ។ ព្រះយេស៊ូវ បានថ្វាយបង្គំព្រះជាមួយពួកបណ្ដាជននៅពេលព្រះអង្គគង់នៅលើផែនដីនេះ។ ព្រះយេស៊ូក៏បានដឹកនាំក្នុងការថ្វាយបង្គំផងដែរ។ (សម្រាប់ព័ត៌មានបន្ថែមអំពីប្រធានបទនេះ សូមអានលេវីវិន័យ 23៖3, លូកា 4៖16 និងហេព្រើរ 10៖25)។

ក្នុងអំឡុងមួយសប្ដាហ៍ យើងតែងប្រញាប់ប្រញាល់ និងរវល់ជាខ្លាំង។ ជីវិតរបស់យើងហាក់ដូចជារំកិលយ៉ាងលឿន។ ប៉ុន្តែយ៉ាងជ្រៅនៅក្នុងចិត្តរបស់យើង យើងមានសេចក្ដីប្រាថ្នាចង់បានការសម្រាក នៅថ្ងៃសប្បាតហ៍ពិតប្រាកដ។ យើងចង់ចំណាយពេលជាមួយនឹងព្រះដែលបង្កើតយើង គឺព្រះយេស៊ូវ។ ដូច្នេះយើងត្រូវការនឹកចាំពីការបញ្ឈប់កិច្ចការរបស់យើងទាំងអស់ឲ្យបានមុនពេលវេលា ហើយរៀបចំផែនការចំណាយពេលជាមួយនឹងព្រះ។ មិត្តភាពរបស់យើងជាមួយនឹងព្រះនឹងកាន់តែរឹងមាំឡើង។ ពេល នោះយើងអាចចូលទៅក្នុងការឈប់សម្រាកជាមួយនឹងព្រះនៅថ្ងៃសប្បាតហ៍យ៉ាងពិតប្រាកដ។

`តើអ្វីទៅជាបទពិសោធន៍របស់អ្នកជាមួយនឹងការសម្រាកនៅថ្ងៃសប្បាតហ៍ និងព្រះពរដែលកើតមកពីការរក្សាថ្ងៃសប្បាតហ៍?`