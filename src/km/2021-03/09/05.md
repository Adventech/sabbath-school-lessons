---
title:  ហេតុផលផ្សេងៗទៀតនៃការសម្រាក
date:  25/08/2021
---

សាសន៍អ៊ីស្រាអែលបានបោះជំរំនៅផ្នែកខាងកើតនៃទន្លេយ័រដាន់ សាសន៍អ៊ីស្រាអែលក៏បាន ដណ្ដើមយកទឹកដីដែលជាកម្មសិទ្ធិរបស់ស្ដេចបាសាន និងស្ដេចសាសន៍អាម៉ូរី2អង្គទៀត។ លោកម៉ូសេ និយាយទៅកាន់ពួកសាសន៍អ៊ីស្រាអែលបន្ទាប់ពីសង្គ្រាមដ៏ធំទាំងនេះ។ លោកម៉ូសេប្រាប់ពួកសាសន៍ អ៊ីស្រាអែលឲ្យនឹកចាំពីកិច្ចព្រមព្រៀងដែលព្រះបានធ្វើជាមួយនឹងឪពុកម្ដាយរបស់ពួកគេនៅភ្នំស៊ីណាយ។ កិច្ចព្រមព្រៀងនេះមិនមែនសម្រាប់តែឪពុកម្ដាយរបស់ពួកគេទេ។ កិច្ចព្រមព្រៀងនេះក៏សម្រាប់ពួកគេផងដែរ។ បន្ទាប់មកលោកម៉ូសេនិយាយអំពីក្រឹត្យវិន័យ10ប្រការម្ដងទៀត។

`តើគម្ពីរនិក្ខមនំ20៖8-11 និងចោទិយកថា 5៖12-15 បង្ហាញអ្វីដល់យើងអំពីបញ្ញត្តិនៃថ្ងៃសប្បាតហ៍? តើខគម្ពីរទាំងពីរនេះខុសពីគ្នាយ៉ាងដូចម្ដេច?`

នៅក្នុងគម្ពីរនិក្ខមនំ 20៖8 បញ្ញត្តិនេះចាប់ផ្ដើមជាមួយនឹងពាក្យថា «ចូរនឹកចាំ»។ គម្ពីរចោទិយកថា 5៖12 ចាប់ផ្ដើមដោយពាក្យថា «ចូររក្សា» ក្នុងគម្ពីរនិក្ខមនំ 20៖8 ព្រះប្រាប់ដល់សាសន៍អ៊ីស្រាអែល ឲ្យនឹកចាំ ព្រោះពួកគេជាទាសករ។ ក្រុមអ៊ីស្រាអែលថ្មីនេះបានចំណាយពេល40ឆ្នាំ នៅក្នុងវាលរហោស្ថាន។ ពួកគេធំដឹងក្តីឡើងជាអ្នកមានសេរីភាព ប៉ុន្តែ ការនោះកើតឡើងដោយសារតែព្រះបានសង្រ្គោះឪពុកម្ដាយ របស់ពួកគេចេញពីទាសភាពប៉ុណ្ណោះ។ បញ្ញត្តិនៃថ្ងៃសប្បាតហ៍ជួយដល់កូនចៅអ៊ីស្រាអែលឲ្យនឹកចាំថា ព្រះបានរំដោះពួកគេ និងឪពុកម្ដាយរបស់ពួកគេឲ្យមានសេរីភាព។ ព្រះយេហូវ៉ាជាព្រះនៃអ្នកបាននាំអ្នក ចេញពីប្រទេសអេស៊ីព្ទដោយព្រះចេស្ដាដ៏ឧត្តមរបស់ទ្រង់ ហើយធ្វើឲ្យអ្នកមានសេរីភាព ចោទិយកថា 5៖15។

ឥឡូវនេះក្រុមសាសន៍អ៊ីស្រាអែលឈរនៅព្រំប្រទល់ទឹកដីសន្យាជាលើកទី2។ ក្រុមនៃសាសន៍ អ៊ីស្រាអែលនេះក៏គ្មានជំនួយ គ្មានអំណាចដូចជាឪពុកម្ដាយរបស់ពួកគេកាលពី40ឆ្នាំមុនដែរ។ ក្រុម អ៊ីស្រាអែលថ្មីទាំងនេះត្រូវការព្រះឲ្យជួយពួកគេជាខ្លាំងដូចជាឪពុកម្ដាយរបស់ពួកគេត្រូវការជំនួយដែរ។

ថ្ងៃសប្បាតហ៍ជួយដល់សាសន៍អ៊ីស្រាអែលឲ្យនឹកចាំថា ព្រះដែលបានរំដោះពួកគេចេញពីភាព ជាទាសករអាចជួយពួកគេឲ្យដណ្ដើមយកទឹកដីរបស់ពួកគេបាន។

ប៉ុន្តែដំបូងព្រះចង់ឲ្យរាស្រ្តរបស់ទ្រង់នឹកចាំពីថ្ងៃសប្បាតហ៍ជាមុនសិន ពីព្រោះថ្ងៃសប្បាតហ៍ បង្ហាញថា ព្រះបានធ្វើឲ្យរាស្ត្ររបស់ទ្រង់មានសេរីភាព ចោទិយកថា 5៖15។ ប្រាកដណាស់បញ្ញត្តិនៃថ្ងៃសប្បាតហ៍នៅក្នុងគម្ពីរចោទិយកថា 5៖15 បង្ហាញដល់ពួកបណ្ដាជនថា ព្រះបានបង្កើតពួកគេផងដែរ។ នៅក្នុងរបៀបជាច្រើនព្រះបានធ្វើឲ្យបណ្ដាជនអ៊ីស្រាអែលបានដឹងពីពេលវេលាដែលព្រះអង្គបានរំដោះពួកគេចេញពីប្រទេសអេស៊ីព្ទ (សម្រាប់គំនិតបន្ថែមទៀតស្ដីពីរឿងនេះ សូមអានអេសាយ 43៖15)។

រឿងនៃគម្ពីរនិក្ខមនំគឺជារូបស័ព្ទនៃពាក្យថា មានសេរីភាពពីអំពើបាប។ យើងអាចមើលឃើញ ថា ថ្ងៃសប្បាតហ៍គឺជារូបស័ព្ទដែលបង្ហាញយើងពីកិច្ចការដែលព្រះយេស៊ូវបានធ្វើ ដើម្បីបង្កើតយើង និង សង្គ្រោះយើង។ ដូច្នេះថ្ងៃសប្បាតហ៍ពិតជាបង្ហាញយើងអំពីព្រះយេស៊ូវ។

`សូមអានគម្ពីរយ៉ូហាន 1៖1-13។ តើខទាំងនេះបង្រៀនអ្វីដល់យើងអំពីព្រះយេស៊ូវជាអ្នក ដែលបានបង្កើតយើង និងជួយសង្គ្រោះយើង?`