---
title:  ការផ្លាស់ប្លូរថ្មីនិងដ៏រំភើប
date:  24/08/2021
---

បន្ទាប់ពី40ឆ្នាំមក ពួកអ៊ីស្រាអែលចាស់ៗទីបំផុតក៏បានស្លាប់អស់។ ឥឡូវនេះពួកកូនចៅរបស់ គេឈប់ដើរទៅមកក្នុងទីរហោស្ថានទៀតហើយ។ ពួកកូនចៅទាំងនោះខុសប្លែកពីឪពុកម្ដាយរបស់ពួកគេ។ ពួកកូនចៅបានឃើញកំហុសដែលឪពុកម្ដាយរបស់ពួកគេបានប្រព្រឹត្ត។ ពួកកូនចៅបានឃើញ ឪពុកម្ដាយរបស់ពួកគេគ្មានជំនឿ។ ដូច្នេះពួកកូនចៅទាំងនេះបានដើរចុះឡើងនៅក្នុងទីរហោស្ថានជាមួយឪពុកម្ដាយរបស់គេរហូតដល់ឪពុកម្ដាយរបស់ពួកគេបានស្លាប់អស់។

ពួកអ៊ីស្រាអែលក្រុមថ្មីនេះ មើលឃើញព្រះប្រទានព្រះពរដល់ពួកគេតាមរបៀបជាច្រើន។ ពួក កូនចៅអ៊ីស្រាអែលមានត្រសាលបរិសុទ្ធសម្រាប់ថ្វាយបង្គំនៅកណ្ដាលជំរំរបស់ពួកគេ។ ពួកគេក៏មើលឃើញពពករៀងរាល់ថ្ងៃផងដែរ។ ជាកន្លែងដែលព្រះគង់នៅនិងទតមើលមកពួកគេ។ នៅពេលដែលពពក រសាត់ទៅ សាសន៍អ៊ីស្រាអែលដឹងថា ដល់ពេលដែលត្រូវរៀបចំជំរំ ហើយធ្វើដំណើរតាមពពកនោះ។ ពពកនេះផ្ដល់ម្លប់ដល់សាសន៍អ៊ីស្រអែលនៅពេលថ្ងៃ។ នៅពេលយប់ពពកនេះបញ្ចេញពន្លឺត្រចះត្រចង់។ ពេលនោះពពកផ្ដល់ពន្លឺ និងកំដៅដល់ពួកគេ។ ពពកជួយឲ្យពួកគេចងចាំជានិច្ចថា ព្រះស្រឡាញ់ និង យកព្រះទ័យទុកដាក់ចំពោះពួកគេ។

`តើគំរូអ្វីខ្លះទៀតដែលព្រះប្រទានដល់សាសន៍អ៊ីស្រាអែល ដើម្បីជួយឲ្យពួកគេនឹកចាំពីការ សម្រាកនៅថ្ងៃសប្បាតហ៍ សម្រាប់ចម្លើយសូមអាននិក្ខមនំ 16៖14-31។`

តើអ្នកឃើញទេពីរបៀបដែលខទាំងនេះបង្ហាញថាថ្ងៃទី7ជាថ្ងៃសប្បាតហ៍ ត្រូវបានគេរក្សាតាំង ពីមុនព្រះប្រទានបញ្ញត្តិ10ប្រការនៅលើភ្នំស៊ីណាយទៅទៀតនោះ?

ដូច្នេះ នៅតែមានអ្វីកើតឡើងនៅក្នុងគម្ពីរនិក្ខមនំ16៖14-31? ព្រះប្រទានអាហារពិសេស ដល់រាស្ត្ររបស់ទ្រង់ក្នុងទីរហោស្ថាន។ អាហារនេះហៅថានំម៉ាន៉ា។ ព្រះប្រទាននំម៉ាន៉ាដល់រាស្រ្តរបស់ ទ្រង់ជារៀងរាល់ថ្ងៃ។

នំម៉ាន៉ាជួយដល់ពួកបណ្ដាលជនឲ្យនឹកចាំជាប្រចាំថ្ងៃថា ព្រះយកព្រះទ័យទុកដាក់ចំពោះពួក គេ។ តាមវិធីដ៏ពិតប្រាកដ ការអស្ចារ្យអំពីនំម៉ាន៉ាបង្ហាញដល់សាសន៍អ៊ីស្រាអែលថា ព្រះយកព្រះទ័យ ទុកដាក់អំពីសេចក្តីត្រូវការរបស់ពួកគេ។ នំម៉ាន៉ាធ្លាក់មកពីលើមេឃរៀងរាល់ថ្ងៃ។ បន្ទាប់មកនៅពេល ថ្ងៃរះ នំម៉ាន៉ាក៏រលាយអស់។ នៅពេលណាដែលអ្នកណាម្នាក់ព្យាយាមរើសនំនោះ ហើយរក្សាទុកសម្រាប់ ថ្ងៃស្អែក តើមានអ្វីកើតឡើង? នំម៉ាន៉ាក៏រលួយ ហើយមានក្លិនស្អុយ។ ប៉ុន្តែ នៅថ្ងៃសុក្រមានរឿងដ៏អស្ចារ្យ កើតឡើង ព្រះប្រទាននំម៉ាន៉ាដល់រាស្រ្តរបស់ទ្រង់គ្រប់គ្រាន់សម្រាប់ថ្ងៃសុក្រនិងថ្ងៃសៅរ៍។ នំម៉ាន៉ាដែល នៅសល់ពីថ្ងៃសុក្រនៅតែស្រស់ដដែលនៅថ្ងៃសប្បាតហ៍។

នៅពេលនេះពួកអ៊ីស្រាអែលមានច្បាប់សម្រាប់ថ្វាយបង្គំរួចទៅហើយ ដែលបានសរសេរនៅក្នុងគម្ពីរលេវីវិន័យ និងជនគណនា។ ប៉ុន្តែលោកម៉ូសេចង់ឲ្យពួកបណ្ដាជននឹកឃើញថា ពួកគេជាអ្នកណា ហើយ ថាតើហេតុអ្វីបានជាព្រះជ្រើសរើសពួកគេ។

លោកម៉ូសេមិនចង់ឲ្យពួកបណ្ដាជនធ្វើខុសដូចជាឪពុកម្ដាយរបស់ពួកគេបានធ្វើនោះទេ។ ដូច្នេះ លោកម៉ូសេបានហៅមនុស្សគ្រប់គ្នាឲ្យមកប្រជុំគ្នា។ គាត់ប្រាប់ពួកគេម្ដងទៀតអំពីប្រវត្តិរបស់ពួកគេ។ គាត់ក៏ប្រាប់ពួកគេផងដែរអំពីច្បាប់ផ្សេងៗដែលព្រះបានប្រទានដល់ពួកគេ សូមអានចោទិយកថា 5៖6-22។