---
title:  ការបង្គាប់ឲ្យសម្រាក
date:  23/08/2021
---

ផ្ទៃមេឃ និងផែនដីប្រហែលជាល្អណាស់លោកុប្បត្តិ 1៖31។ ប៉ុន្តែកិច្ចការរបស់ព្រះមិនទាន់បានបញ្ចប់នៅឡើយទេ។ កិច្ចការរបស់ព្រះអង្គបញ្ចប់ដោយការសម្រាក និងព្រះពរពិសេស។ ព្រះប្រទាន ពរដល់ថ្ងៃទី7 ជាថ្ងៃសប្បាតហ៍។ ព្រះបានប្រទានពរដល់ថ្ងៃទី7 ហើយបានញែកថ្ងៃនោះជាថ្ងៃបរិសុទ្ធ។ ទ្រង់យកថ្ងៃនោះជាថ្ងៃពិសេសពីព្រោះនៅថ្ងៃនោះទ្រង់បានសម្រាកពីកិច្ចការដែលទ្រង់បានធ្វើ ពេលទ្រង់ បង្កើតផ្ទៃមេឃនិងផែនដី លោកុប្បត្តិ 2៖3។

ថ្ងៃសប្បាតហ៍គឺជាផ្នែកមួយនៃរបស់ទាំងឡាយដែលព្រះបានបង្កើត។ ព្រះបានបង្កើតថ្ងៃសប្បា-

តហ៍ ជាកន្លែងមួយដែលមនុស្សអាចឈប់ធ្វើការ ហើយជួបជុំគ្នា។ ពេលនោះមនុស្សអាចសម្រាកជាមួយ នឹងអ្នកដែលបង្កើតពួកគេ។ គួរឲ្យស្ដាយអំពើបាបបានចូលមក ហើយបានផ្លាស់ប្ដូរអ្វីៗអំពីជីវិតនៅលើផែនដី។ យើងលែងបាននិយាយជាមួយព្រះទល់មុខនឹងមុខទៀតហើយ។ អំពើបាបបានធ្វើឲ្យជីវិតរបស់ យើងពិបាក។ ស្ត្រីត្រូវឈឺចាប់ខ្លាំងនៅពេលឆ្លងទន្លេ។ ការងារក៏ពិបាក។ មិត្តភាពរបស់យើងតែងតែ ច្របូកច្របល់។ ទោះបីជាដូច្នោះក៏ដោយ ថ្ងៃសប្បាតហ៍ក៏នៅតែបន្តជាសេចក្ដីសន្យាដ៏នៅអស់កល។ ថ្ងៃ សប្បាតហ៍បង្ហាញយើងពីអ្នកដែលបង្កើតយើង។ ថ្ងៃសប្បាតហ៍សន្យាជាមួយយើងថា ព្រះនឹងបង្កើតយើង ជាថ្មីឡើងវិញ។ ប្រសិនបើមនុស្សត្រូវការថ្ងៃសប្បាតហ៍ តាំងពីមុនពេលមានបាបមកម៉្លេះ ចុះសព្វថ្ងៃនេះ តើយើងត្រូវការថ្ងៃនោះខ្លាំងជាងអម្បាលម៉ានទៅទៀត?។

ជាច្រើនឆ្នាំបន្ទាប់ពីអ័ដាម និងអេវ៉ាមានបាបមក ព្រះរំដោះកូនចៅរបស់ទ្រង់ចេញពីទាសភាព នៅស្រុកអេស៊ីព្ទ។ ពេលនោះព្រះអង្គមានបន្ទូលប្រាប់រាស្រ្តរបស់ទ្រង់ម្ដងទៀតអំពីថ្ងៃទី7 ជាថ្ងៃសប្បាតហ៍។

`សូមអាននិក្ខមនំ20៖8-11។ តើបញ្ញត្តិនេះបង្រៀនយើងអំពីអ្វី ហើយតើហេតុអ្វីបានជាបញ្ញត្ត នេះសំខាន់ខ្លាំងម៉្លេះ? តើថ្ងៃសប្បាតហ៍បង្ហាញយើងអំពីរបៀប និងពេលវេលាដែលព្រះបង្កើតយើងយ៉ាង ដូចម្ដេច?`

និក្ខមនំ 20៖8-11 ព្រះសូមឲ្យយើងនឹកចាំថា ទ្រង់បានបង្កើតយើង។ មនុស្សជាច្រើនសព្វ ថ្ងៃនេះជឿថាយើងកើតឡើងដោយចៃដន្យ និងដោយកម្លាំងនៃធម្មជាតិ ដែលមិនខ្វល់អ្វីអំពីយើងសោះ។ ប៉ុន្តែព្រះគម្ពីរបង្ហាញយើងថា ព្រះបានបង្កើតយើង។ ព្រះចង់ធ្វើជាមិត្តសំឡាញ់របស់យើង។ សាសន៍ អ៊ីស្រាអែលប្រាកដជាភ្ញាក់ផ្អើលនៅពេលបានដឹងពីដំណឹងនេះ។ ពួកគេជាទាសករ។ ពួកសាសន៍អេស៊ីព្ទ បានធ្វើឲ្យសាសន៍អ៊ីស្រាអែលមានអារម្មណ៍ថា ពួកគេគ្មានតម្លៃអ្វីទាល់តែសោះ។ ប៉ុន្តែព្រះមិនបានខ្វល់ អំពីអ្វីដែលពួកអេស៊ីព្ទបានគិតនោះទេ។ ព្រះអង្គនៅតែបានស្រឡាញ់កូនៗរបស់ព្រះអង្គ។ រៀងរាល់ថ្ងៃ សប្បាតហ៍ ព្រះបានសុំឲ្យកូនៗរបស់ព្រះអង្គនឹកចាំថា ទ្រង់បានបង្កើតពួកគេ។

ថ្ងៃសប្បាតហ៍បង្ហាញយើងពីការងារដែលព្រះបានធ្វើដើម្បីបង្កើតផែនដីនេះ។ ដូច្នេះថ្ងៃសប្បាតហ៍ គឺជាសញ្ញាឬវាជារូបស័ព្ទ។ សញ្ញានេះបង្ហាញយើងពីសេចក្ដីស្រឡាញ់ និងព្រះចេស្ដារបស់ព្រះយេស៊ូវ។ ដកស្រង់ពីសៀវភៅព្រះនៃសេចក្ដីស្រឡាញ់របស់អ្នកស្រីអែល្លិន ជីវ៉ៃត៍ ទំព័រ 281។

`ហេតុអ្វីបានជាការនឹកចាំពីអ្នកណាដែលបានបង្កើតយើងជារឿងសំខាន់សម្រាប់យើង?`