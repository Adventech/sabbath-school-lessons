---
title:  26 កក្ដដា
date:  26/07/2021
---

«ចូរទទួលការបង្រៀនរបស់ខ្ញុំហើយរៀនពីខ្ញុំចុះ»

`ដូចយើងបានឃើញរួចមកហើយ ព្រះយេស៊ូវអញ្ជើញយើងឲ្យថ្វាយបន្ទុកធ្ងន់របស់យើងដល់ទ្រង់ នៅក្នុងគម្ពីរម៉ាថាយ 11៖28។ បន្ទាប់មកយើងនឹងរកឃើញការសម្រាកដ៏ពិតប្រាកដនៅក្នុងគម្ពីរ ម៉ាថាយ 11៖29-30 ព្រះយេស៊ូវបង្គាប់យើងឲ្យទទួលការបង្រៀនរបស់ទ្រង់ ហើយរៀនពីទ្រង់។ តើហេតុអ្វីបានជាព្រះយេស៊ូវប្រទានការបង្គាប់នេះដល់យើងបន្ទាប់ពីព្រះអង្គបានអញ្ជើញឲ្យយើងសម្រាករួចមក?`

នៅក្នុងគម្ពីរម៉ាថាយ 11៖28 ព្រះយេស៊ូវប្រាប់យើងឲ្យចូលទៅឯព្រះអង្គ ដូចយើងបានឃើញ កាលពីម្សិលមិញកិរិយាស័ព្ទ «ចូរមក» នេះគឺជាការបង្គាប់បញ្ជា បន្ទាប់មកព្រះយេស៊ូវប្រទានការបង្កាប់បញ្ជាពីរទៀតដល់យើងនៅក្នុងគម្ពីរម៉ាថាយ 11៖29 គឺ(1) «ចូរទទួលយក» និង(2) «ចូររៀន» កិរិយា ស័ព្ទទាំងពីរនេះជួយដល់អ្នកអានឲ្យបែរចំណាប់អារម្មណ៍ទៅឯព្រះយេស៊ូវ តើព្រះយេស៊ូវចង់ឲ្យយើង ធ្វើអ្វី? ព្រះយេស៊ូវបង្គាប់ឲ្យយើងទទួលយកការបង្រៀនរបស់ទ្រង់ ហើយរៀនពីទ្រង់។

ការបង្គាប់ទី1 «ចូរទទួលយក» បង្ហាញយើងពីអ្វីមួយដែលសំខាន់អំពីព្រះយេស៊ូវដែលជាព្រះ រាជបុត្រា និងព្រះវរបិតា។ យើងបានដឹងរួចមកហើយថា ព្រះវរបិតា និងព្រះយេស៊ូវ គឺតែមួយទេ នៅក្នុង ព្រះហឫទ័យ និងព្រះតម្រិះ គម្ពីរម៉ាថាយ 11៖25-27 បង្ហាញយើងថា ព្រះវរបិតា និងព្រះយេស៊ូវ មាន ទំនាក់ទំនងគ្នាយ៉ាងជិតស្និទ្ធ។ ព្រះវរបិតា និងព្រះរាជបុត្រាធ្វើការជាមួយគ្នាយ៉ាងជិតស្និទ្ធ ដើម្បីសង្គ្រោះ មនុស្សលោក។ កិច្ចការរបស់យើងគឺថ្វាយជីវិតរបស់យើងទាំងស្រុងទៅព្រះអង្គទាំងពីរ។ ព្រះប្រទាន កិច្ចការមួយទៀតឲ្យយើងដែរ ព្រះអង្គចង់ឲ្យយើងក្លាយជាព្រះពរដល់មនុស្សដែលនៅជុំវិញយើង។ នៅ ពេលយើងទទួលការងារដែលព្រះប្រទានឲ្យយើងធ្វើ យើងបង្ហាញថា ជីវិតរបស់យើងបានហ៊ុំព័ទ្ធដោយព្រះទាំងស្រុង។ ព្រះមិនបានសូមឲ្យយើងគ្រប់គ្រងការងារដែលព្រះអង្គគ្រប់គ្រងនោះទេ នោះហើយជា មូលហេតុដែលការបង្រៀនរបស់ទ្រង់ជាការងាយនឹងទទួល។ ហើយការងារឬបន្ទុកដែលព្រះអង្គសូមឲ្យ យើងទទួលនោះមិនពិបាកទេ ម៉ាថាយ 11៖30។

ការបង្គាប់ទី2 «ចូររៀនពីខ្ញុំ» បង្ហាញយើងថែមទៀតអំពីកិច្ចការដែលព្រះយេស៊ូវរំពឹងចង់ឲ្យពួក សិស្សរបស់ទ្រង់ធ្វើ។ នៅក្នុងភាសាក្រិកកិរិយាសព្ទ័ «រៀន» ភ្ជាប់ទំនាក់ទំនងទៅនឹងពាក្យ «សិស្ស» នៅ ពេលយើងរៀនពីព្រះយេស៊ូវយើងជាសិស្សរបស់ព្រះអង្គ។

យើងស្ដាប់បង្គាប់ព្រះយេស៊ូវ ហើយស្មោះត្រង់និងការបង្រៀនរបស់ទ្រង់។

ក្នុងព្រះគម្ពីរខ្លះពាក្យថា ចូរទទួលយកការបង្រៀនរបស់ខ្ញុំ ត្រូវបានសរសេរថា «ចូរទទួលនឹមខ្ញុំ» ម៉ាថាយ 11៖29 នឹមគឺជាឈើវែងមួយដែលគេដាក់លើកសត្វពីរដើម្បីឲ្យពួកវាអូសបន្ទុកជាមួយគ្នា។ ព្រះយេស៊ូវប្រើពាក្យនឹមនេះជារូបសព្ទ័។ នៅសម័យព្រះយេស៊ូវ នឹមក៏ជារូបសព្ទ័តំណាងឲ្យច្បាប់ផងដែរ។ ដូច្នេះនៅពេលដែលយើងទទួលយកការបង្រៀនរបស់ព្រះយេស៊ូវ យើងក៏ដូចជាគោដែលពាក់នឹមនៅនឹងកផងដែរ។ ព្រះយេស៊ូវសុំឲ្យយើងទទួលយកនឹមរបស់ព្រះអង្គ ហើយពាក់វា។ តើព្រះយេស៊ូវកំពុងសុំឲ្យយើងធ្វើអ្វីពិតប្រាកដ? គឺព្រះអង្គចង់ឲ្យយើងស្ដាប់បង្គាប់ការបង្រៀនរបស់ទ្រង់ ម៉ាថាយ 11៖29។

`តើយើងអាចមានការសម្រាកដែលព្រះយេស៊ូវប្រទានឲ្យយើងយ៉ាងដូចម្ដេច?`