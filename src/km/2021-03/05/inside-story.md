---
title:  ការអធិដ្ឋានឥតឈប់ឈរ
date:  30/07/2021
---

កូនស្រីពីរនាក់របស់នាងនីងស៊ីងបានចង់ទៅរៀននៅសាលាអាត់វេនទីស្ទនៅពេលពួកគេបាន មកដល់សហរដ្ឋជាជនភៀសខ្លួនមកពីប្រទេសមីយ៉ាន់ម៉ា លន់ដែលមានអាយុ 8ឆ្នាំ បានធ្វើឲ្យរឿងមួយ កើតឡើងនៅក្នុងអំឡុងពេលអធិដ្ឋាន ពេលព្រឹកនិងពេលល្ងាចនៃការថ្វាយបង្គំប្រចាំគ្រួសារ។ «សូមជួយ ដល់យើងខ្ញុំផង» នាងបានអធិដ្ឋាន។ «យើងខ្ញុំចង់ទៅរៀននៅសាលាអាត់វេនទីស្ទ។ ប្រសិនបើព្រះអង្គ ចង់ ព្រះអង្គអាចជួយយើងខ្ញុំបាន» ណាមដែលមានអាយុទើបតែ 4ឆ្នាំ មិនទាន់ល្មមចូលរៀនទេ ប៉ុន្តែការនេះមិនបានរារាំងដល់នាងទេ។ «ឱព្រះអង្គអើយសូមជួយដល់យើងខ្ញុំផង» នាងបានអធិដ្ឋាន។

នីងដែលជាម្ដាយមេម៉ាយរបស់ពួកគេប្រាថ្នាថា នាងនឹងអាចជ្រើសរើសសាលារដ្ឋដទៃទៀត នៅក្នុងទឹកដីថ្មីសម្រាប់ពួកគេនៅឯរដ្ឋចជា។ ប៉ុន្តែនាងមិនមានលុយដើម្បីបញ្ជូនលន់ឲ្យទៅរៀននៅសាលា អាត់វេនទីស្ទទេ។ ប៉ុន្តែនាងក៏មានបញ្ហាផ្សេងៗទៀតផងដែរ។ ដូចជានាងមិនអាចនិយាយភាសាអង់គ្លេស។ នាងមិនអាចបើកឡាន។ នាងគ្មានការងារធ្វើ។ ពេលនោះជំងឺឈឺក្បាលក៏បានចាប់ផ្ដើមការ ឈឺចាប់បាន រីករាលដាលនៅដៃឆ្វេងរបស់នាង និងលើខ្លួនប្រាណខាងឆ្វេងនាងទាំងមូល ភ្នែកខាងឆ្វេងរបស់នាងមើល លែងឃើញ។

នីងបានយំ តើនីងអាចថែរក្សាកូនស្រីរបស់នាងដោយមិនបានបញ្ជូនពួកគេចូលរៀនសាលា អាត់វេនទីស្ទយ៉ាងណាទៅ? នៅពេលនាងបានយំ នាងបានអានព្រះគម្ពីរនិងបានអធិដ្ឋាន។ «ឱព្រះអង្គ អើយសូមឆ្លើយតបដល់ការអធិដ្ឋានរបស់ខ្ញុំម្ចាស់ផង» នាងបាននិយាយ។ «សូមប្រទានការអស្ចារ្យមួយ ដល់ខ្ញុំម្ចាស់»។

ការឈឺចាប់បានបាត់ទៅយ៉ាងយឺតៗ ភ្នែករបស់នាងក៏បានមើលឃើញឡើងវិញ។ ឃ្លាំងមួយ បានផ្ដល់ការងារឲ្យនាង គ្រូគង្វាលអាត់វេនទីស្ទម្នាក់បានបើកឡានជូននាងទៅកាន់កន្លែងសម្ភាសន៍ចូល ធ្វើការងារ ពេលនាងបានធ្វើការជាមួយមិត្តរួមការងាររបស់នាងបានយកនាងពីកន្លែងធ្វើការត្រឡប់មកផ្ទះ។ ពេលនោះនាងបានរៀនបើកបរ។ ទោះបីជាប្រាក់ខែនាងតិចក៏ដោយពេលសាលាវ៉ាកងណាមមានអាយុ ល្មមចូលរៀនថ្នាក់ទី1 នៅរដូវស្លឹកឈើជ្រុះ។ កូនស្រីទាំងពីរនាក់បានបន្តអធិដ្ឋាន នៅពេលឆ្នាំសិក្សាថ្មីបានចាប់ផ្ដើម ក្មេងស្រីទាំងពីរនាក់បានចូលរៀននៅសាលារដ្ឋ ពួកគេទាំងពីរនាក់នៅតែបន្តការអធិដ្ឋាន។

«ឱព្រះអម្ចាស់អើយសូមជួយខ្ញុំម្ចាស់ផង» លន់បានអធិដ្ឋាន។ «សូមចាត់អ្នកមានដែលមានចិត្តល្អឲ្យបង់ថ្លៃសាលាឲ្យយើងខ្ញុំ។ យើងខ្ញុំចង់រៀនព្រះគម្ពីរនៅក្នុងសាលា។ យើងខ្ញុំចង់ស្គាល់ព្រះអង្គ»។ បីសប្តាហ៍មុនសាលាចាប់ផ្ដើម មិត្តអាត់វេនទីស្ទម្នាក់បានទូរស័ព្ទមក។ ថវិកាមកពីដង្វាយសប្បាតហ៍ស្គូល សប្តាហ៍ទី13 នឹងជួយបង់ថ្លៃសាលាកូនស្រីរបស់អ្នកនៅសាលាអាត់វេនទីស្ទ។ «កូនស្រីរបស់អ្នកអាច ចាប់ផ្ដើមនៅសប្ដាហ៍ក្រោយ» មិត្តនោះបាននិយាយ។

លន់បានអណ្តែតអណ្ដូង។ «សូមអរគុណព្រះអង្គ!» នាងបានឧទាន។ «ព្រះអង្គអាចធ្វើការគ្រប់ យ៉ាង។ ព្រះអង្គបានឮការអធិដ្ឋានរបស់យើងខ្ញុំ។ យើងខ្ញុំស្រឡាញ់ព្រះអង្គ ឱព្រះអង្គអើយយើងខ្ញុំសូម សរសើរតម្កើងទ្រង់»។

ណាមបានចាប់ផ្ដើមយំ។ «អូ! ពិតមែនឬ?» នាងបាននិយាយ។ «តើព្រះពិតជាបានឆ្លើយតប ដោយការអធិដ្ឋានរបស់ពួកយើងមែនឬ?» បងប្អូនស្រីទាំងពីរនាក់បានក្រោកតាំងពីម៉ោង 5:30 ដើម្បី ចូលរៀនថ្ងៃទីមួយរបស់ពួកគេ។ ពួកគេបានរង់ចាំនិងសម្លឹងមើលយ៉ាងអន្ទះសានៅមាត់បង្អួចចាំឡាន សាលាមកដល់។ «ព្រះធំអស្ចារ្យសម្រាប់គ្រួសាររបស់ខ្ញុំ» នីងបាននិយាយ។ «ព្រះអង្គថែរក្សាយើង និង ស្រលាញ់យើងខ្លាំងណាស់»។

សូមអរគុណចំពោះ តង្វាយសប្បាតហ៍ស្គូលសប្តាហ៍ទី13 ឆ្នាំ 2011 ដែលជួយដល់កូនស្រីរបស់នីងឲ្យសិក្សានៅសាលាអាត់វេនទីស្ទ តង្វាយ សប្បាតហ៍ស្គូលនៅត្រីមាសនេះនឹងជួយដល់កុមារជនភៀសខ្លួនឲ្យទទួល បានការអប់រំពីសាលាអាត់វេនទីស្ទ នៅភូមិភាគអាមេរិកខាងជើងម្ដង ទៀត។ សូមអរគុណដល់លោកអ្នកចំពោះការរៀបចំតង្វាយដ៏សប្បុរស នេះ។