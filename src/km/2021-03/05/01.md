---
title:  ចូរមកឯខ្ញុំ
date:  24/07/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 11៖20-30, ពេត្រុសទី1 3៖4, អេសាយ 57៖15, កាឡាទី5៖1, និក្ខមនំ 18៖13-22។

> <p>ខចងចាំ</p>
> «អស់អ្នកដែលនឿយព្រួយ ហើយផ្ទុកធ្ងន់អើយ ចូរមកឯខ្ញុំ ខ្ញុំនឹងឲ្យអ្នករាល់គ្នាឈប់សម្រាក» (ម៉ាថាយ 11៖28)។

គម្ពីរម៉ាថាយ 11៖28 គឺជាសេចក្តីសន្យាដ៏អស្ចារ្យមួយមកពីព្រះយេស៊ូវ យើងទាំងអស់គ្នាសុទ្ធតែអស់កម្លាំងមែនទេ? យើងទាំងអស់គ្នាផ្ទុកបន្ទុកធ្ងន់។ ការងារគឺជាបន្ទុកធ្ងន់ជីវិតក៏ជាបន្ទុក ធ្ងន់ដែរ។ ព្រះយេស៊ូវប្រាប់យើងថា ទ្រង់ជ្រាបពីការហេវហត់របស់យើង ព្រះអង្គអាចជួយយើងឲ្យបាន សម្រាក ប្រសិនបើយើងអនុញ្ញាតឲ្យទ្រង់ជួយ។

ព្រះយេស៊ូវសុំឲ្យយើងទទួលបន្ទុករបស់ព្រះអង្គ។ បន្ទាប់មកព្រះអង្គមានបន្ទូលថា «នឹមខ្ញុំ ងាយទេ ហើយបន្ទុកខ្ញុំក៏ស្រាលដែរ» (ម៉ាថាយ 11៖30)។ តើព្រះយេស៊ូវមានន័យយ៉ាងដូចម្ដេច? ព្រះអង្គអញ្ជើញយើងឲ្យឈប់ទទួលបន្ទុកនោះដោយខ្លួនឯង។ ព្រះអង្គសុំឲ្យយើងថ្វាយបន្ទុករបស់យើងទៅឯព្រះអង្គ។ ព្រះអង្គសុំឲ្យយើងទទួលយកបន្ទុករបស់ទ្រង់ ហើយផ្ទុកបន្ទុកទាំងនោះ បន្ទុកទាំងនោះងាយស្រួលទ្រទ្រង់ខ្លាំងណាស់។

ព្រះយេស៊ូវធ្វើសេចក្តីសន្យានេះជាមួយយើងនៅពេលឥឡូវនេះ។ ប៉ុន្តែយើងរស់នៅលើផែនដីដែលពោរពេញដោយអំពើបាប។ ដូច្នេះតើសេចក្តីសន្យាពីការសម្រាកនេះកើតឡើងយ៉ាងណា ទៅបានបន្ទាប់ពីអ័ដាម និងនាងអេវ៉ាបានធ្វើបាបនោះ? ព្រះបានមានបន្ទូលទៅកាន់ពួកគេថា ឯងនឹង បានអាហារស៊ីដោយបែកញើស លោកុប្បត្តិ 3៖19។ ព្រះមានន័យថា កិច្ចការរបស់យើងនឹងធ្ងន់ធ្ងរ សម្រាប់ការល្អរបស់យើង។ យើងទាំងអស់គ្នាដឹងពីអារម្មណ៍នៃការធ្វើការធ្ងន់ធ្ងរ និងការផ្ទុកបន្ទុកធ្ងន់។ ជួនកាលបន្ទុកទាំងនេះដូចជាធំពេកសម្រាប់យើងទ្រទ្រង់តែម្នាក់ឯង។ ពេលនោះធ្វើដូចម្ដេចទើបយើង អាចរៀនពីការសម្រាកដែលព្រះយេស៊ូវមានបន្ទូលនោះ?