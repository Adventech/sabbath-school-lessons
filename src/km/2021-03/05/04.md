---
title:  «ដ្បិតខ្ញុំស្លូតហើយមានចិត្តសុភាព»
date:  27/07/2021
---

`តើពាក្យថាស្លូត ហើយមានចិត្តសុភាពមានន័យយ៉ាងដូចម្ដេច? សម្រាប់ចម្លើយសូមអាន ម៉ាថាយ 5៖5, ពេត្រុសទី1 3៖4, អេសាយ 57៖15។`

ក្នុងគម្ពីរកូរិនថូសទី2 10៖1 លោកប៉ុលមានប្រសាសន៍អំពីព្រះយេស៊ូវគ្រិស្ត ដែលមានចិត្ត សុខភាព និងសប្បុរស។ តើការមានចិត្តសុភាព និងសប្បុរសបង្ហាញថា ព្រះយេស៊ូវខ្សោយឬ? ទេព្រះយេស៊ូវ មិនចង់ព្យាយាមឈ្លោះប្រកែកជាមួយអ្នកណាទេ។ ព្រះអង្គតែងតែជៀសវាងជម្លោះ ពីព្រោះព្រះអង្គមិនចង់ ឲ្យមានអ្វីចូលមកក្នុងផ្លូវនៃការងារបម្រើព្រះរបស់ព្រះអង្គទេ យូហាន 4៖1-3។ ជួនកាលមនុស្សនៅតែចង់ឈ្លោះប្រកែកជាមួយព្រះយេស៊ូវដដែល។ ពេលនោះព្រះយេស៊ូវមានចិត្តក្លាហាន ព្រះអង្គបានឆ្លើយទៅមនុស្សដោយក្លាហាន នៅពេលជាមួយគ្នានេះ ព្រះយេស៊ូវក៏មានព្រះទ័យសប្បុរសផងដែរ តើអ្នកចាំទេនៅពេលព្រះយេស៊ូវបានស្រែកអំពីទីក្រុងយេរូសាឡិម មុនពេលដែលព្រះអង្គបានយាងទៅកាន់ឈើឆ្កាងដើម្បីសុគត? លូកា 19៖41-44 នៅពេលនោះព្រះយេស៊ូវមិនបានស្រែកគំហក ឬដាក់បណ្ដាសា លើអ្នកណាទេ ព្រះយេស៊ូវបានប្រាប់ពួកបណ្ដាជនអំពីរឿងរ៉ាវអាក្រក់ៗ ដែលពួកគេនឹងទទួលរងនៅពេល អនាគត។ ប៉ុន្តែព្រះយេស៊ូវមានបន្ទូលពាក្យទាំងនេះជាមួយនឹងទឹកភ្នែកនៅក្នុងព្រះសូរសៀងរបស់ទ្រង់។

អ្នកសរសេរគម្ពីរសញ្ញាថ្មីតែងតែបង្ហាញថា ព្រះយេស៊ូវជាលោកម៉ូសេទី2 ព្រះយេស៊ូវមានបន្ទូល ពីលើភ្នំដូចជាលោកម៉ូសេបាននិយាយដែរ ដូចជាលោកម៉ូសេបានធ្វើដែរ ព្រះយេស៊ូវមានបន្ទូលប្រាប់ពួកបណ្ដាជន អំពីគោលការណ៍សំខាន់ៗនៃនគររបស់ព្រះដែរ ម៉ាថាយ 5៖1។ ព្រះយេស៊ូវបានធ្វើការអស្ចារ្យ ផ្សេងៗ ដូចជាបានកើតឡើងដល់លោកម៉ូសេនៅវាលរហោស្ថានដែរ។ ព្រះយេស៊ូវចម្អែតមនុស្សជាច្រើនដោយចំណីអាហារ ម៉ាថាយ 14៖13-21។ គម្ពីរជនគណនា 12៖3 ចែងថា ឥឡូវនេះលោកម៉ូសេគឺជាមនុស្សម្នាក់ដែលគ្មានអំនួត (សុភាព) ព្រះយេស៊ូវមានបន្ទូលដូចគ្នានេះអំពីព្រះអង្គឯងនៅក្នុងគម្ពីរ ម៉ាថាយ 11៖29 នៅពេលព្រះយេស៊ូវចម្អែតមនុស្ស 5000នាក់ ពួកបណ្ដាជនបានភ្ញាក់ផ្អើល និងរំភើបដោយការអស្ចារ្យរបស់ទ្រង់។ “កាលមនុស្សទាំងប៉ុន្មានបានឃើញការអស្ចារ្យនោះ ពួកគេគ្រាន់តែនិយាយគ្នាថា លោកនេះប្រាកដជាហោរានោះដែលនឹងត្រូវមកក្នុងលោកិយមែន” យ៉ូហាន 6៖14។ ពាក្យពេចន៍របស់ បណ្ដាជនជួយយើងឲ្យនឹកឃើញពីអ្វីដែលលោកម៉ូសេបានសរសេរនៅក្នុងគម្ពីរ ចោទិយកថា18៖15 និង ការងាររបស់លោកជាអ្នកនាំសារពិសេសមកពីព្រះ។

តើអ្នកណាសុភាពជាង ព្រះយេស៊ូវ ឬលោកម៉ូសេ? តើចិត្តរបស់អ្នកណាមានអំនួតតិចជាង ព្រះទ័យរបស់ព្រះយេស៊ូវ ឬចិត្តរបស់លោកម៉ូសេ? ប្រាកដណាស់ព្រះយេស៊ូវគ្រិស្ទគឺជាព្រះអង្គសង្គ្រោះ របស់យើងដែលបានយាងចុះមកពីឋានសួគ៌ ហើយលោកម៉ូសេបានលះបង់ខ្លួនឯងដើម្បីសង្គ្រោះពួកបណ្ដាជន និក្ខមនំ 32៖32។

ប៉ុន្តែការស្លាប់របស់លោកម៉ូសេមិនបានធ្វើល្អអ្វីដល់ប្រជាជនរបស់គាត់ឡើយ។ លោកម៉ូសេ ខ្លួនឯងគឺជាបាបជន។ គាត់ក៏ត្រូវការព្រះអង្គសង្គ្រោះមួយអង្គដែរ។ គាត់ត្រូវការនរណាម្នាក់ដើម្បីបង់ថ្លៃ ជំនួសអំពើបាបរបស់គាត់។ យើងអាចរៀនពីលោកម៉ូសេអំពីរឿងរ៉ាវនៃជីវិតរបស់គាត់ ប៉ុន្តែលោកម៉ូសេ មិនអាចជួយសង្គ្រោះយើងបានទេ។

យើងត្រូវការព្រះអង្គសង្គ្រោះដែលអាចឈរជំនួសកន្លែងយើង។ យើងត្រូវការអ្នកជំនួសម្នាក់ដែលអាចជំនួសកន្លែងយើងនៅលើឈើឆ្កាង។ មានតែព្រះទេដែលអាចជួយសង្គ្រោះយើង។ ព្រះអង្គជាព្រះតែមួយអង្គគត់ដែលបានជាប់នៅលើឈើឆ្កាងជំនួសយើង ហើយចេញថ្លៃលោះជំនួសអំពើបាបរបស់យើង។