---
title:  «ការបម្រើខ្ញុំងាយស្រួលទេ»
date:  28/07/2021
---

ព្រះយេស៊ូវសូមឲ្យយើង «ទទួលយកការបង្រៀនរបស់ទ្រង់»។ ដូចយើងបានឃើញចេញពីការសិក្សារបស់យើងនៅថ្ងៃអង្គារ ព្រះគម្ពីរខ្លះសរសេរឃ្លា ចូរទទួលយកការបង្រៀនរបស់ខ្ញុំនេះថា «ចូរ ទទួលយកនឹមខ្ញុំ» ព្រះគម្ពីរម៉ាថាយ 11៖29 អ្នកនឹងនៅចងចាំថា នឹមគឺជាឈើមួយកង់វែង ដែលគេពាក់នៅលើកសត្វពាហនៈពីរដើម្បីឲ្យវាអូសបន្ទុកដ៏ធ្ងន់ជាមួយគ្នា។ យើងបានសិក្សាថា ព្រះយេស៊ូវប្រើ ពាក្យ «នឹម» នេះគឺជារូបស័ព្ទ។ នៅសម័យព្រះយេស៊ូវពាក្យ «នឹម» គឺជារូបស័ព្ទតំណាងឲ្យច្បាប់នៅក្នុង គម្ពីរ ម៉ាថាយ 11៖29 ព្រះយេស៊ូវប្រើពាក្យ «នឹម» ជារូបស័ព្ទដើម្បីបង្ហាញថា សាសន៍យូដានៅក្នុង សម័យ របស់ទ្រង់មានការយល់ខុសអំពីច្បាប់។ ពួកគេគិតថា ពួកគេអាចបានសង្គ្រោះដោយការគោរពច្បាប់ ដូច្នេះពួកគេខំប្រឹងប្រែងជាខ្លាំងដើម្បីឲ្យបានគ្រប់លក្ខណ៍។ នេះហើយគឺជាមូលហេតុដែល «ច្បាប់» គឺជា «នឹម» ឬជាបន្ទុកដ៏ធ្ងន់សម្រាប់ពួកគេទ្រាំទ្រ។

`ពាក្យថា «ងាយស្រួល» ក្នុងគម្ពីរម៉ាថាយ 11៖30 ភាសាក្រិកសរសេរថា ល្អគួរជាទីរីករាយ និង មានប្រយោជន៍ មនុស្សជាច្រើននៅជុំវិញយើងគិតថា ច្បាប់របស់ព្រះពិបាកគោរពណាស់ ដូច្នេះ ពួកគេគិតថា ច្បាប់មិនមានន័យអ្វីសម្រាប់ជីវិតរបស់យើងទេ នៅពេលសព្វថ្ងៃនេះ។ តើធ្វើដូចម្ដេចទើបយើងអាចជួយពួកគេឲ្យរកឃើញថា ច្បាប់ពិតជាល្អ? តើធ្វើដូចម្ដេចទើបយើងអាចជួយពួកគេឲ្យស្រឡាញ់ ដល់ព្រះដែលប្រទានច្បាប់?`

ការដើររបស់យើងជាមួយព្រះយេស៊ូវប្រហែលជាមិនងាយស្រួលជានិច្ចនោះទេ ប៉ុន្តែការដើរ របស់យើងជាមួយព្រះយេស៊ូវតែងតែល្អជានិច្ច។ ការដើររបស់យើងជាមួយព្រះយេស៊ូវ តែងតែជាការ ត្រឹមត្រូវដែលត្រូវធ្វើជានិច្ច។ យើងអាចជំពប់ និងដួលនៅពេលខ្លះ ប៉ុន្តែ ព្រះយេស៊ូវអាចជួយយើងឲ្យងើបឡើងវិញ។ យើងអាចបន្តដើរជាមួយព្រះយេស៊ូវ។

`ក្នុងគម្ពីរកាឡាទី 5៖1 លោកប៉ុលសរសេរថា យើងមានសេរីភាពឥឡូវនេះដោយសារព្រះគ្រិស្ទ បានរំដោះយើង ដូច្នេះចូរឈរឲ្យរឹងមាំកុំឲ្យផ្លាស់ប្ដូរឬត្រឡប់ទៅជាទាសករនៃក្រឹត្យវិន័យវិញឡើយ តើផ្នែកអំពីកុំត្រឡប់ចូលទៅក្នុងទាសករនៃក្រឹត្យវិន័យមានន័យដូចម្ដេច? តើពាក្យថា ព្រះយេស៊ូវបានរំដោះ យើងមានន័យដូចម្ដេចដែរ? ព្រះយេស៊ូវសុំឲ្យយើងទទួលយកនឹមរបស់ទ្រង់ហើយពាក់វា គម្ពីរម៉ាថាយ 11៖29 តើនឹមនេះខុសគ្នាពីនឹម ឬទាសករនៃក្រឹត្យវិន័យដែលលោកប៉ុលព្រមានយើងយ៉ាងដូចម្ដេច?`

យើងអាចប្រាកដថា អ្វីដែលលោកប៉ុលមានន័យនៅពេលគាត់មានប្រសាសន៍ថា ទាសករនៃ ក្រឹត្យវិន័យនោះគាត់មិនមែនកំពុងនិយាយអំពីការស្ដាប់បង្គាប់របស់យើងដល់ក្រឹត្យវិន័យ 10 ប្រការនោះ ទេ ប្រាកដជាមិនមែនទេយើងអាចមានការសម្រាកពិតប្រាកដ និងមានសេរីភាពមានតែនៅពេល ដែលយើងគោរពតាមច្បាប់របស់ព្រះប៉ុណ្ណោះ ការស្ដាប់បង្គាប់របស់យើងអាចកើតឡើងទៅបានដោយសារ តែសេចក្ដី ជំនឿរបស់យើងប៉ុណ្ណោះ។