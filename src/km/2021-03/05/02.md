---
title:  «ខ្ញុំនឹងឲ្យអ្នករាល់គ្នាសម្រាក»
date:  25/07/2021
---

`សូមអានគម្ពីរម៉ាថាយ 11៖20-28។ នៅក្នុងខទាំងនេះព្រះយេស៊ូវមានបន្ទូលថា អស់អ្នក ដែលនឿយព្រួយហើយផ្ទុកធ្ងន់អើយចូលមកឯខ្ញុំ ខ្ញុំនឹងឲ្យអ្នករាល់គ្នាសម្រាក ម៉ាថាយ 11៖28 ហេតុដូចម្ដេចបានជាព្រះយេស៊ូវមានបន្ទូលពាក្យនេះ? តើព្រះយេស៊ូវប្រទានការសម្រាកនេះដល់យើងយ៉ាងដូចម្ដេច?`

ព្រះយេស៊ូវមិនដែលមានបន្ទូលអ្វីដែលមិនមានហេតុផលល្អឡើយ ប្រសិនបើយើងចង់យល់ព្រះបន្ទូលរបស់ព្រះយេស៊ូវ នៅក្នុងគម្ពីរម៉ាថាយ 11៖28 យើងត្រូវក្រឡេកមើលទៅខទាំងឡាយដែល សរសេរនៅមុនខទាំងនេះ ការនេះនឹងជួយយើងមិនឲ្យយល់ច្រឡំអំពីព្រះយេស៊ូវ។

លោកម៉ាថាយបង្ហាញយើងពីច្រវ៉ាក់នៅក្នុងជំពូកទី11 នៅក្នុងរឿងរបស់គាត់អំពីព្រះយេស៊ូវ ព្រះយេស៊ូវមានបន្ទូលថា «ចូរមក» ជាពាក្យយ៉ាងតឹងរឹង អំពីទីក្រុងទាំងឡាយនៅក្នុងស្រុកកាលីឡេ ព្រះយេស៊ូវមិនយល់ស្របជាមួយនឹងអាកប្បកិរិយារបស់មនុស្សដែលរស់នៅទីនោះទេ តើអ្នកឃើញ ទេថា ព្រះយេស៊ូវមិនបានប្រាប់ដល់មនុស្សនូវអ្វីដែលពួកគេចង់ឮ ដើម្បីឲ្យពួកគេចូលចិត្តទ្រង់នោះទេ ព្រះយេស៊ូវមានបន្ទូលប្រាប់មនុស្សនូវអ្វីដែលពួកគេត្រូវការឮជាចាំបាច់បំផុត ប៉ុន្តែការនេះធ្វើឲ្យព្រះយេស៊ូវ មិនសូវមានប្រជាប្រិយទេ លើសពីនោះព្រះយេស៊ូវគឺជាមិត្តភ័ក្រ្តជាមួយនឹងមនុស្សដែលប្រព្រឹត្តខុស ម៉ាថាយ 9៖9-13។ អាក្រក់បំផុតនោះព្រះយេស៊ូវមានបន្ទូលថា ព្រះអង្គអាចអត់ឱនទោសបាប ពួកមេដឹកនាំសាសនាមានអារម្មណ៍ថាព្រះបន្ទូលនេះគឺជាការប្រមាថដល់ព្រះ ម៉ាថាយ 9៖1-8។

ព្រះយេស៊ូវមានបន្ទូលពាក្យធ្ងន់ៗដល់មនុស្ស ព្រះអង្គប្រៀបធៀបមនុស្សទៅនឹងទីក្រុងសូដុំម ពាក្យនេះមិនមែនជាការសរសើរទេ ទីក្រុងសូដុំមគឺជាទីក្រុងដ៏សែនអាក្រក់ ព្រះយេស៊ូវព្រមានថា ប៉ុន្តែខ្ញុំ ប្រាប់អ្នករាល់គ្នាថា នៅថ្ងៃជំនុំជំរះនោះ អ្នករាល់គ្នានឹងទទួលទណ្ឌកម្មធ្ងន់ជាងមនុស្សមកពីទីក្រុងសូដុំម ម៉ាថាយ 11៖24។

មនុស្សចាប់ផ្ដើមអន់ចិត្ត និងខឹងជាមួយព្រះយេស៊ូវ ប៉ុន្តែភ្លាមនោះព្រះយេស៊ូវផ្លាស់ប្ដូរប្រធាន បទ ព្រះអង្គប្រទានការសម្រាកពិតប្រាកដដល់មនុស្ស ព្រះអង្គអាចប្រទានការសម្រាកនេះ ពីព្រោះព្រះវបិតាខ្ញុំបានប្រទាននូវអ្វីៗទាំងអស់ដល់ខ្ញុំ គ្មានអ្នកណាស្គាល់ព្រះរាជបុត្រាទេ មានតែព្រះវរបិតាប៉ុណ្ណោះ ដែលស្គាល់ព្រះរាជបុត្រា គ្មាននរណាស្គាល់ព្រះវរបិតាទេ មានតែព្រះរាជបុត្រាប៉ុណ្ណោះ ដែលស្គាល់ព្រះវរបិតា ហើយមនុស្សដែលនឹងស្គាល់ព្រះវរបិតាគឺជាអ្នកដែលព្រះរាជបុត្រជ្រើសរើសមានបន្ទូលទៅកាន់ប៉ុណ្ណោះ ម៉ាថាយ 11៖27។ ព្រះយេស៊ូវអាចប្រទានការសម្រាកដល់ពួកសិស្ស ពីព្រោះព្រះអង្គគឺជាព្រះ ព្រះវរបិតា និងព្រះយេស៊ូវគឺជាព្រះតែមួយទេ។ តើយើងត្រូវធ្វើការអ្វីដំបូងសិនមុននឹងយើងអាចទម្លាក់បន្ទុកដ៏ធ្ងន់ របស់យើងចុះ ដំបូងយើងត្រូវតែយល់ថា យើងមិនអាចទ្រាំទ្រនឹងបន្ទុករបស់យើងតែម្នាក់ឯងបានទេ។

នៅក្នុងគម្ពីរម៉ាថាយ 11៖28 ព្រះយេស៊ូវចាប់ផ្ដើមសេចក្ដីអញ្ជើញរបស់ទ្រង់ជាមួយនឹងពាក្យ ថា «ចូរមក» នៅក្នុងភាសាក្រិកពាក្យនេះគឺជាការបង្គាប់បញ្ជា យើងត្រូវតែគោរពតាមការបង្គាប់បញ្ជានេះ ប្រសិនបើយើងចង់រកឃើញការសម្រាក ពាក្យថា «ចូរមក» ក៏បង្ហាញយើងថា យើងត្រូវតែអនុញ្ញាតឲ្យព្រះយេស៊ូវគ្រប់គ្រងជីវិតរបស់យើងផងដែរ ដូច្នេះយើងត្រូវតែថ្វាយជីវិតរបស់យើងទៅទ្រង់ទាំងស្រុង។