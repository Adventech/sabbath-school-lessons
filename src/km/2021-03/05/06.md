---
title:  «បន្ទុកខ្ញុំក៏ស្រាលដែរ»
date:  29/07/2021
---

ក្នុងគម្ពីរម៉ាថាយ 11៖30 ព្រះយេស៊ូវប្រើរូបស័ព្ទ «បន្ទុកខ្ញុំក៏ស្រាលដែរ» ព្រះយេស៊ូវចង់ឲ្យ យើងឃើញថា ការបម្រើដល់ទ្រង់ និងការទទួលយកការបង្រៀនរបស់ទ្រង់ គឺងាយស្រួលទេ។ ការទាំងពីរ នេះងាយស្រួល បើប្រៀបធៀបទៅនឹងការ សង្គ្រោះខ្លួនឯងដោយអាកប្បកិរិយាល្អរបស់យើង។

នៅដើមសប្តាហ៍នេះយើងបានប្រៀបធៀបព្រះយេស៊ូវជាមួយនឹងលោកម៉ូសេ។ ចូលយើង ត្រឡប់ទៅឯឧទាហរណ៍របស់លោកម៉ូសេវិញ។ ពេលនេះយើងក្រឡេកមើលទៅគម្ពីរនិក្ខមនំ 18៖13-

`22។ លោកយេត្រូបានមកលេងជាមួយលោកម៉ូសេ បន្ទាប់ពីសាសន៍អ៊ីស្រាអែលចាកចេញពីប្រទេសអេស៊ីព្ទ និងឆ្លងសមុទ្រក្រហម។ តើលោកយេត្រូជួយឲ្យ លោកម៉ូសេទទួលបន្ទុកនៃការដឹកនាំដ៏ធ្ងន់នេះយ៉ាងដូចម្ដេច?`

គម្ពីរនិក្ខមនំ 18៖13 ចែងថា បណ្ដាជនបានចូលមកឯលោកម៉ូសេពេញមួយថ្ងៃពួកបណ្ដាជនបាននាំយកបញ្ហាមកឲ្យលោកម៉ូសេដោះស្រាយ។ លោកយេត្រូឃើញថា ការងារដ៏ធ្ងន់នេះមិនយូរ ទេនឹងធ្វើឲ្យលោកម៉ូសេទ្រុឌទ្រោមជាមិនខាន លោកយេត្រូសុំឲ្យលោកម៉ូសេជ្រើសរើសមនុស្សដែលមានជំនាញធ្វើជាជំនួយ។ មនុស្សទាំងនេះអាចដោះស្រាយបញ្ហាងាយៗ លោកម៉ូសេដោះស្រាយបញ្ហាណាដែលពិបាកៗ ម៉ូសេស្ដាប់តាមឪពុកក្មេករបស់គាត់ យេត្រូជួយដល់ម៉ូសេឲ្យផ្លាស់ប្ដូរដើម្បីជួយសង្គ្រោះ ជីវិតរបស់គាត់។ យើងត្រូវតែរៀនមេរៀនដូចគ្នាដែលលោកម៉ូសេបានរៀន យើងត្រូវតែចេះចែករំលែក ការងារ និងបន្ទុកធ្ងន់របស់យើងជាមួយនឹងមនុស្សផ្សេងៗ នោះហើយជាមូលហេតុដែលព្រះយេស៊ូវប្រាប់ យើងថា បន្ទុករបស់ទ្រង់ស្រាលទេ ព្រះយេស៊ូវប្រាប់យើងថា បន្ទុកទ្រង់មិនធ្ងន់ទេ ព្រះអង្គចង់អោយយើង ចងចាំថា ព្រះអង្គជាអ្នកដែលទ្រាំទ្របញ្ហារបស់យើងដ៏ល្អបំផុត លោកប៉ុលជួយយើងឲ្យមើលឃើញសេចក្ដី ពិតនៃព្រះគម្ពីរដូចគ្នានេះនៅក្នុងគម្ពីរកូរិនថូសទី1 12៖12-26 លោកប៉ុលសរសេរអំពីរាងកាយរបស់ ព្រះគ្រិស្ត រូបស័ព្ទនេះបង្ហាញយើងអំពីអត្ថន័យនៃការជួយគ្នាទៅវិញទៅមកដើម្បីទ្រទ្រង់បញ្ហា និងបន្ទុក ធ្ងន់របស់យើង។ ដើម្បីទ្រទ្រង់នឹងទម្ងន់ណាមួយ យើងត្រូវតែមានសុខភាពល្អ យើងត្រូវតែមានដៃជើង ស្មា និងសាច់ដុំមាំមួនដើម្បីទ្រអ្វីមួយ។

`សូមអានគម្ពីរកាឡាទី 6៖2 ខនេះប្រាប់យើងអំពីការជួយទ្រទ្រង់បញ្ហា និងបន្ទុកធ្ងន់ឲ្យគ្នា ទៅវិញទៅមក។ តើការធ្វើការងាររបស់យើងបង្ហាញពីអត្ថន័យពិតប្រាកដនៃការរក្សាច្បាប់របស់ព្រះយ៉ាង ណា?`

គម្ពីរកាឡាទី 6៖1 ជួយយើងឲ្យយល់ពីខ2 កាន់តែច្បាស់ ក្នុងគម្ពីរកាឡាទី 6៖1 លោកប៉ុល ប្រាប់យើងពីរបៀបជួយដល់គ្រិស្តជនដែលមានបាប យើងត្រូវតែជួយទ្រទ្រង់បន្ទុកធ្ងន់ និងបញ្ហារបស់ ពួកគេ ពេលនោះយើងនឹងជួយឲ្យបាបជនវិលត្រឡប់មករកព្រះវិញ។ ពាក្យថា «បន្ទុក» ជាភាសាក្រិក មានន័យថា ទម្ងន់ធ្ងន់ឬដុំថ្ម តើពាក្យនេះបង្ហាញយើងពីអ្វី? ពាក្យនេះបង្ហាញយើងថា យើងទាំងអស់គ្នា ទ្របន្ទុកដ៏ធ្ងន់ យើងទាំងអស់គ្នាត្រូវការមនុស្សឲ្យជួយយើងទ្របន្ទុកទាំងនេះ ដូច្នេះយើងត្រូវតែចែករំលែក បន្ទុករបស់យើង ព្រះបង្គាប់ឲ្យធ្វើការនេះ ប៉ុន្តែយើងអាចធ្វើការងារនេះបានមានតែនៅពេលដែលយើង មានចិត្តសុភាពប៉ុណ្ណោះ បន្ទាប់មកនៅពេលយើងជួយអ្នកដទៃទ្រទ្រង់បន្ទុកធ្ងន់របស់ពួកគេយើងកាន់តែមានសេចក្ដីស្រឡាញ់។