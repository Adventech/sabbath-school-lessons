---
title:  ការសិក្សាបន្ថែម
date:  30/07/2021
---

តើអ្នកនិយាយថាកិច្ចការរបស់អ្នកធ្ងន់ធ្ងរណាស់ឬ? តើអ្នកត្អូញត្អែរថា ជីវិតវាពិបាកហើយពោរពេញដោយពេលវេលាពិបាកៗឬ? តើអ្នកមានអារម្មណ៍ថា មិនមានកម្លាំងនឹងឈរទប់ទល់នឹងអំពើបាបឬ? តើអ្នកគិតថា អ្នកមិនអាចអត់ធ្មត់បានទេឬ? តើអ្នកនិយាយថា ជីវិតគ្រិស្ទជនពិបាកខ្លាំង ណាស់មែនទេ? បន្ទាប់មកអ្នកដឹងច្បាស់ថា អ្នកមិនបានបម្រើព្រះយេស៊ូវ ឬទទួលយកការបង្រៀនរបស់ ទ្រង់ទេ។ គឺអ្នកកំពុងបម្រើសាតាំងវិញ។ ដកស្រង់ពីសៀវភៅ ឆាយហ្គាយដិន ទំព័រ 267 របស់អ្នកស្រី អែល្លីនជីវ៉ៃត៍។

យើងមិនអាចធ្វើអ្វីដើម្បីឲ្យបានគាប់ព្រះហឫទ័យព្រះបានទេ។ គឺមិនអាចធ្វើអ្វីបានទាល់តែ សោះ។ យើងមិនត្រូវទុកចិត្តលើខ្លួនឯងឬអាកប្បកិរិយាល្អរបស់ខ្លួន ដើម្បីជួយសង្គ្រោះខ្លួនឯងឡើយ។ យើងចង់ធ្វើនូវអ្វីដែលខុស។ រឿងនោះកើតឡើងពីកំណើតមក ពីព្រោះយើងជាបាបជន។ ដូច្នេះយើងត្រូវតែចូលមកឯព្រះយេស៊ូវ។ ពេលនោះយើងបានសម្រាកនៅក្នុងសេចក្ដីស្រឡាញ់របស់ទ្រង់។ ព្រះនឹង ទទួលយកមនុស្សគ្រប់គ្នាដែលចូលមកឯទ្រង់ ហើយទុកចិត្តលើការល្អរបស់ព្រះអង្គសង្គ្រោះនៃយើង។ ពេលនោះសេចក្តីស្រឡាញ់នឹងបំពេញចិត្តរបស់យើង យើងនឹងមិនមានអារម្មណ៍រំភើបអាក្រក់ទៀតឡើយ នៅពេលព្រះទទួលយកយើង។ ប៉ុន្តែយើងមិនមានសេចក្តីសុខសាន្ត និងទុកចិត្ត ពេលនោះបន្ទុក ធ្ងន់ និងបញ្ហាដែលយើងមានលែងមានភាពធ្ងន់ធ្ងរឲ្យយើងទ្រទ្រង់ទៀតហើយ។ បានជាដូច្នោះពីព្រោះ ការបម្រើរបស់យើងចំពោះព្រះយេស៊ូវ ងាយស្រួលទេ។ នៅពេលយើងបម្រើព្រះយេស៊ូវ ការងាររបស់ យើងនឹងធ្វើឲ្យយើងរីករាយ។ ការងារដែលយើងត្រូវតែលះបង់សម្រាប់ព្រះនឹងពោរពេញដោយក្តីអំណរ។ ផ្លូវដែលយើងបានដើរពីមុនមើលទៅងងឹត ប៉ុន្តែឥឡូវនេះព្រះយេស៊ូវបញ្ចាំងពន្លឺរបស់ទ្រង់ចំពីមុខយើង។ ផ្លូវដែលធ្លាប់តែ ងងឹតបានត្រឡប់ជាភ្លឺចែងចាំង។ ពេលនោះយើងនឹងដើរក្នុងពន្លឺដែលព្រះយេស៊ូវផ្ទាល់ គង់នៅក្នុងពន្លឺនោះឯង។ ដកស្រង់ពីសៀវភៅសេចក្តីជំនឿ និងការងាររបស់អ្នកស្រី អែល្លីនជីវ៉ៃត៍ ទំព័រ 38 និង39។

**សំណួរពិភាក្សា**

`1. តើអ្នកនៅចាំទេពីពេលវេលាដែលអ្នកដើរជាមួយនឹងព្រះយេស៊ូវ នៅពេលដែលអ្នកថ្វាយជីវិតរបស់អ្នកទាំងស្រុងទៅទ្រង់នៅទីចុងបំផុត? សូមចែកចាយបទពិសោធន៍នេះនៅក្នុងថ្នាក់របស់អ្នក សូមនិយាយ អំពីមូលហេតុដែលអ្នកថ្វាយជីវិតរបស់អ្នកទាំងស្រុងទៅព្រះ។`

`2. ព្រះយេស៊ូវអធិដ្ឋាននៅក្នុងគម្ពីរ ម៉ាថាយ 11៖25-27។ សូមសិក្សាអំពីការអធិដ្ឋាននេះ។ នៅក្នុង ថ្នាក់សូមនិយាយអំពីរបៀបដែលព្រះបង្រៀនដល់យើងអំពីសេចក្តីមេត្តាករុណា និងការអត់ឱនទោស ផងដែរ។ ហេតុអ្វីបានជាព្រះលាក់បាំងផែនការនៃការសង្គ្រោះរបស់ទ្រង់ជាមួយនឹងមនុស្សដែលមាន ចំណេះដឹងខាងព្រលឹងវិញ្ញាណខ្ពស់? តើហេតុអ្វីបានជាព្រះបង្ហាញផែនការនៃសេចក្តីសង្គ្រោះរបស់ទ្រង់ ជាមួយនឹងមនុស្សដើរខាងឯព្រលឹងវិញ្ញាណ ជាមួយនឹងព្រះដូចជាទារក?`

`3. តើយើងអាចជួយដល់មនុស្សដែលនៅជុំវិញយើង ដែលកំពុងព្យាយាមទ្រាំទ្រនឹងបញ្ហានិងបន្ទុកធ្ងន់របស់ពួកគេយ៉ាងណា? តើយើងអាចជួយដល់មនុស្សទាំងនេះឲ្យចូលមកឯព្រះយេស៊ូវ ហើយបានសម្រាក ដោយរបៀបណា?`

`4. សូមគិតបន្ថែមអំពីព្រះបន្ទូលរបស់ព្រះយេស៊ូវដែលថា៖ «ដ្បិតខ្ញុំស្លូត ហើយមានចិត្តសុភាព» (ម៉ាថាយ 11៖29)។ តើចំណុចនេះមានន័យថា យើងមិនគួរមានមោទនភាពចំពោះខ្លួនឯងទេឬ? តើឈើឆ្កាងអាចជួយអោយយើងយល់អំពីអត្ថន័យដ៏ពិតប្រាកដរបស់ព្រះយេស៊ូវនៅក្នុងខនេះដោយរបៀបណា? តើហេតុអ្វីបានជាយើងគួរតែវិញ្ញាណនៃភាពស្លូតបូត និងចិត្តសុភាពប៉ុណ្ណោះ ខណៈដែលយើងកំពុងតែឈរនៅត្រង់ជើងនៃឈើឆ្កាង?`