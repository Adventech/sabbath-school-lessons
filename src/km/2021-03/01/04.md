---
title:  អ្វីដែលគម្ពីរសញ្ញាចាស់ចែងអំពីការសម្រាក
date:  29/06/2021
---

ពិតប្រាកដណាស់យើងទាំងអស់គ្នាត្រូវសម្រាក។ ហេតុនោះហើយបានជាព្រះគម្ពីរទាំងមូល សម្ដែងអំពីគំនិតនេះ។ ព្រះបានប្រទានការងារឲ្យយើងធ្វើ មែនហើយព្រះអង្គក៏ចង់ឲ្យការសម្រាកជាផ្នែក មួយនៃអ្វីៗទាំងអស់ ដែលយើងធ្វើផងដែរ។ គម្ពីរសញ្ញាចាស់ដាក់បញ្ចូលកិរិយាស័ព្ទជាច្រើន ដែលបង្ហាញ ពីការសម្រាកនៅក្នុងគម្ពីរលោកុប្បត្តិជំពូក 2៖2,3 ព្រះសម្រាកនៅថ្ងៃទី7 ជាថ្ងៃសប្បាតហ៍ មានន័យ ថាឈប់ធ្វើការងារ ការសម្រាក ការទទួលយកថ្ងៃបរិសុទ្ធ សប្បាតហ៍ក៏ត្រូវបានប្រើនៅក្នុងគម្ពីរនិក្ខមនំ ជំពូក5៖5 ផងដែរ ត្រង់នេះពាក្យនេះមានន័យថាធ្វើឱ្យអ្នកណាម្នាក់ឈប់សម្រាកពីការងារ ស្ដេចស្រុក អេស៊ីព្ទទ្រង់ក្រោធ ពីព្រោះលោកម៉ូសេបានធ្វើឲ្យប្រជាជនឈប់សម្រាកពីការងាររបស់ពួកគេ។ ក្រឹត្យវិន័យ ទី4 ចែងថាព្រះឈប់សម្រាកនៅថ្ងៃទី7 សម្រាប់ពាក្យឈប់សម្រាកនេះជាភាសាហេព្រើរគឺនូអាខ គម្ពីរ និក្ខមនំជំពូក 20៖11 ចោទិយកថាជំពូក 5៖14។ ពាក្យថា «នូអាខ» នេះក៏ត្រូវបានសរសេរថាសម្រាក នៅក្នុងគម្ពីរយ៉ូបជំពូក3៖13ផងដែរ។ ប៉ុន្តែ នៅក្នុងគម្ពីរជនគណនាជំពូក 10៖36 ពាក្យនូអាខនេះ ត្រូវបានសរសេរថាដាក់ឲ្យត្រូវកន្លែង និងបញ្ឈប់ផងដែរ ដើម្បីបង្ហាញថាមនុស្សបរិសុទ្ធនៃអ៊ីស្រាអែលបានដាក់ហិបសញ្ញា ឬប្រអប់បរិសុទ្ធ ដែលមានបញ្ញត្តិរបស់ព្រះនៅក្នុងជំរំ។ គម្ពីរពង្សាវតាក្សត្រទី2 ជំពូក 2៖15 បង្ហាញយើងថា វិញ្ញាណរបស់លោកអេលីយ៉ាបានសណ្ឋិតលើលោកអេលីសេ។ កិរិយាស័ព្ទសំខាន់ មួយទៀតជាភាសាហេព្រើរ សម្រាប់ពាក្យសម្រាកនេះគឺ សាកាត់។ ពាក្យសាកាត់នេះមានន័យថា នៅជាសម្រាកឬជួយនរណាម្នាក់ឲ្យនៅស្ងៀមស្ងាត់។

ពាក្យសាកាត់នេះបានសរសេរថា សម្រាកនៅក្នុងគម្ពីរយ៉ូស្វេ ជំពូក11៖23 ដើម្បីបង្ហាញថាដីសម្រាកបន្ទាប់ពីលោកយ៉ូស្វេបានឈ្នះសង្រ្គាមជាច្រើនមក។ ពាក្យសាកាត់ក៏បង្ហាញពីសេចក្ដីសុខសាន្ត ផងដែរ នៅក្នុងគម្ពីរយ៉ូស្វេនិងគម្ពីរពួកចៅហ្វាយ។ កិរិយាស័ព្ទរ៉ាហ្គាបង្ហាញពីការសម្រាកផងដែរ នៅក្នុង គម្ពីរចោទិយកថា ព្រះមិនចង់ឲ្យរាស្ត្ររបស់ព្រះអង្គលែងស្ដាប់បង្គាប់ទ្រង់ទេ ព្រះបានប្រាប់រាស្ត្រអ៊ីស្រាអែល ថា ពួកគេនឹងមិនអាចរកឃើញការសម្រាកទេ នៅពេលដែលត្រូវបានពួកសត្រូវរបស់គេចាប់យកទៅឆ្ងាយ ពីទឹកដីរបស់ខ្លួន គម្ពីរចោទិយកថាជំពូក28៖65។ ពាក្យរ៉ាហ្គានេះក៏ត្រូវបានសរសេរនៅក្នុងគម្ពីរយេរេមា ជំពូក50៖34 ផងដែរ ដើម្បីបង្ហាញថារាស្ត្ររបស់ព្រះនឹងមិនបានសម្រាកទេនៅក្នុងនគរបាប៊ីឡូន។ សូមអានគម្ពីរចោទិយកថា ជំពូក31៖16 និងសាំយូអែលទី2 ជំពូក7៖12។ តើខទាំងនេះ សម្ដែងអំពីការសម្រាកយ៉ាងដូចម្តេច?

`ពាក្យសម្រាកទាំងនេះគឺជារូបស័ព្ទសម្រាប់ពាក្យស្លាប់។ ព្រះសន្យាជាមួយស្ដេចដាវីឌនៅក្នុង គម្ពីរសាំយូអែលទី2 ជំពូក7៖12 កាលណាថ្ងៃនៃអាយុឯងបានបញ្ចប់ នោះឯងនឹងសម្រាកជាមួយ ពួកអយ្យកោឯង អញនឹងតាំងកូនប្រុសដែលកើតចេញពីឯងនៅលើបល្ល័ង្ករបស់ឯង អញនឹងតាំងនគររបស់ ទ្រង់ឡើង តើកិរិយាស័ព្ទហេព្រើរទាំងនេះបង្ហាញយើងអំពីអ្វី? កិរិយាស័ព្ទទាំងនេះជួយយើងឱ្យយល់ពីអ្វីដែលព្រះគម្ពីរសម្ដែងនៅពេលដែលព្រះគម្ពីរចែងអំពីការសម្រាក។ ការសម្រាកមិនមែនកំណត់ត្រឹមតែ ថ្ងៃសប្បាតហ៍ប៉ុណ្ណោះទេ រាងកាយគំនិតនិងចិត្តរបស់យើងក៏ត្រូវការសម្រាកដែរ។`