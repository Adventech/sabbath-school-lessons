---
title:  ការសិក្សាបន្ថែម
date:  02/07/2021
---

ពួកគ្រូសាសន៍យូដានៅសម័យព្រះយេស៊ូវបានជឿថាពួកគេត្រូវតែបង្ហាញដល់ប្រជាជន ថា ពួកគេជាអ្នកកាន់សាសនារឹងមាំដោយសារពួកគេរវល់ជាខ្លាំង។ ពួកគ្រូទាំងនោះមិនបានទីពឹងលើព្រះ ទេ។ ពួកគេបានទុកចិត្តទៅលើកិច្ចការល្អរបស់ខ្លួនឯង និងអាកប្បកិរិយាត្រឹមត្រូវដើម្បីបង្ហាញថាពួកគេបរិសុទ្ធ។ ដោយធ្វើយ៉ាងដូច្នេះ ពួកគេបំបែកវិញ្ញាណរបស់គេចេញពីព្រះ យើងប្រឈមនឹងគ្រោះថ្នាក់ដូច គ្នានៅពេលសព្វថ្ងៃនេះ។ យើងធ្វើកិច្ចការជំនួសព្រះច្រើនឡើងៗ។ យើងមានជោគជ័យក្នុងកិច្ចការដែល យើងធ្វើ ដូច្នេះយើងមានគ្រោះថ្នាក់នៃការទុកចិត្តទៅលើផែនការរបស់មនុស្ស។ យើងក៏មានគ្រោះថ្នាក់នៃការអធិដ្ឋានតិចនិងមានជំនឿតិចផងដែរ ពួកសិស្សរបស់ព្រះយេស៊ូវធ្លាក់ចូលទៅក្នុងគ្រោះថ្នាក់នៃការ ភ្លេចទីពឹងព្រះ។ យើងទាំងអស់គ្នាក៏យ៉ាងដូច្នោះដែរ។ អាកប្បកិរិយាល្អរបស់យើងមិនអាចជួយសង្គ្រោះ យើងបានទេ។ យើងត្រូវតែសម្លឹងមើលទៅឯព្រះយេស៊ូវជានិច្ច។ ព្រះអង្គគឺជាហេតុផលនៃជោគជ័យរបស់ យើង។ ប្រាកដណាស់យើងត្រូវតែខំប្រឹងប្រែងធ្វើការដើម្បីជួយសង្គ្រោះមនុស្សដទៃចេញពីបាប។ នៅពេលជាមួយគ្នានេះយើងត្រូវតែចំណាយពេលគិតអំពីព្រះ អធិដ្ឋាននិងសិក្សាព្រះគម្ពីរផងដែរ។ ដូច្នេះយើងត្រូវតែនឹកចាំពីការអធិដ្ឋាន។ យើងត្រូវតែសូមឲ្យព្រះប្រទានពរជាមួយនឹងសេចក្ដីស្រឡាញ់ និងសេចក្ដីមេតាករុណារបស់ព្រះយេស៊ូវ។ ពេលនោះកិច្ចការរបស់យើងនឹងបានជាព្រះពរដល់មនុស្សដទៃ។

**សំណួរពិភាក្សា**

`1. តើអ្នកមានអារម្មណ៍ថា អ្នកមានសម្ពាធមិនឈប់ឈរ ចង់បាននៅខាងលើ អ្វីៗទាំងអស់នៅក្នុងជីវិត របស់អ្នកគ្រប់ពេលវេលាដែរឬទេ? តើអ្នកមានអារម្មណ៍ថាអ្នកត្រូវតែនៅទីនោះសម្រាប់អ្នកដែលត្រូវការ អ្នកគ្រប់ពេលវេលាដែរឬទេ? នៅពេលដែលយើងព្យាយាមរស់នៅតាមគំនិតខុសឆ្គងទាំងនេះ យើងអាច ធ្វើឱ្យចិត្តគំនិតរាងកាយនិងវិញ្ញាណរបស់យើងហេវហត់និងឈឺ។ តើព្រះវិហាររបស់អ្នកអាចក្លាយជាកន្លែង ស្វាគមន៍អ្នកដែលហេវហត់អស់កម្លាំងដែលប្រាថ្នាចង់សម្រាកបានយ៉ាងដូចម្តេចដែរ?`

`2. យើងទាំងអស់គ្នាមានជីវិតរវល់មមាញឹក។ តើយើងអាចមានលទ្ធភាពធ្វើកិច្ចការល្អជាច្រើនសូម្បីតែកិច្ចការរបស់ព្រះផងដែរឬទេ? សូមអានរឿងក្នុងគម្ពីរម៉ាកុសជំពូក6៖30-32 អំពីព្រះយេស៊ូវ និងពួក សិស្សរបស់ទ្រង់ តើរឿងនេះមានមេរៀនអ្វីសម្រាប់យើងនាពេលសព្វថ្ងៃនេះ?`

`3. អ្វីៗទាំងអស់លឿនជាងកាលពីសម័យមុន ការធ្វើដំណើរតាមយន្តហោះ ទូរស័ព្ទដៃ ឡាន និងកុំព្យូទ័រ ដូច្នេះ តើហេតុអ្វីបានជាយើងនៅតែមានអារម្មណ៍ប្រញាប់ប្រញាល់ និងហេវហត់ទៀត? តើចម្លើយរបស់ អ្នកជួយអ្នកឲ្យឃើញពីមូលហេតុដែលព្រះបានបង្កើតការសម្រាក នៅក្នុងបញ្ញត្តិមួយក្នុងក្រឹត្យវិន័យទាំង ដប់របស់ទ្រង់យ៉ាងដូចម្តេចដែរ?`

`4. តាំងពីមុនមនុស្សមានបាបព្រះបានបង្កើតថ្ងៃសប្បាតហ៍នៅក្នុងសួនច្បារអេដែន។ តើការនេះបង្ហាញ យើងអំពីមូលហេតុដែលមនុស្សត្រូវការសម្រាក សូម្បីនៅក្នុងផែនដីដ៏ល្អគ្រប់លក្ខណ៍មុនមានបាបផងយ៉ាងដូចម្ដេច?`