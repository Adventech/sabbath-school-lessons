---
title:  ស្បែកជើងផ្ទាត់ និងការឈ្លោះប្រកែក
date:  02/07/2021
---

អ្វីៗទាំងអស់ហាក់ដូចជាចម្លែកសម្រាប់កុមារដានីដែលមានអាយុ 6 ឆ្នាំនៅពេលគេបានមកដល់សហរដ្ឋអាមេរិកជាមួយនឹងឪពុករបស់គេនិងបងៗ6នាក់ទៀត។ ឡានបានបំពេញផ្លូវនៃភូមិកំណើតថ្មី របស់ពួកគេ ដានីមិនបានឃើញឡានច្រើននៅជំរំជនភៀសខ្លួនក្នុងប្រទេសថៃជាកន្លែងដែលគ្រួសាររបស់ គេបានរស់នៅបន្ទាប់ពីបានភៀសខ្លួនចេញពីអំពើហិង្សានៅក្នុងប្រទេសកំណើតរបស់គេជាប្រទេសមីយ៉ាន់-

ម៉ានោះទេ។ កាលពីមុនគ្រួសារនេះបានរស់នៅក្នុងផ្ទះឫស្សីដោយគ្មានម៉ាស៊ីនត្រជាក់ឬទឹកម៉ាស៊ីនទេ ហើយ ដានីត្រូវតែងូតទឹកក្នុងទន្លេ។ ឥឡូវនេះ អ្វីៗនៅក្នុងផ្ទះទាំងអស់ ដានីបានអរគុណព្រះចំពោះផ្ទះ ថ្មីនេះ។ ដានីបានមកសាលារៀនដោយពាក់ស្បែកជើងផ្ទាត់។ ហើយលោកគ្រូបានបញ្ជូនគេត្រឡប់មកផ្ទះវិញភ្លាម បុគ្គលិកសាលារៀនដែលបានបើកឡានជូនដានីទៅផ្ទះ បានប្រាប់ម្ដាយរបស់ដានីអំពីរបៀប ស្វែងរកហាងស្បែកជើង។ ប៉ុន្តែ ទាំងឪពុកនិងម្ដាយរបស់ដានីមិនអាចបើកឡានទេ ថែមទាំងមិនចេះ និយាយភាសាអង់គ្លេសផង។ ដូច្នេះ បងប្អូនរបស់ដានីបាននាំដានីទៅកាន់ហាង ហើយទិញស្បែកជើងមួយគូដំបូងឲ្យគាត់។ ស្អែកឡើងដានីបានទៅសាលារៀន ប៉ុន្តែ ឆ្នាំនោះជាឆ្នាំដ៏ពិបាក។ ក្មេងៗខ្លះបាន ប្រព្រឹត្តមិនល្អទៅរកជនភៀសខ្លួន ហើយបងប្រុសរបស់ដានីម្នាក់ បានធ្លាក់ចូលទៅក្នុងការឈ្លោះប្រកែក គ្នា។ នៅពេលគ្រួសារសេវេនដេយអាត់វេនទីស្ទមួយ បានរាប់អានគ្រួសាររបស់ដានី ហើយបានជួយផ្ទេរដានី ទៅកាន់សាលាព្រះវិហារសម្រាប់ថ្នាក់ទី2 ថវិកាអាហារូបករណ៍ដែលបានមកពីតង្វាយសប្បាតហ៍ស្គូល សប្តាហ៍ទី13 ជួយផ្គត់ផ្គង់ថ្លៃសាលារបស់គាត់។ ដានីសប្បាយចិត្តណាស់នៅក្នុងសាលាព្រះវិហារជា មួយនឹងមិត្តរួមថ្នាក់ដែលមានចិត្តល្អនិងគួរជាទីរាប់អាន។ ដានីបានឮពីព្រះអំពីឪពុកម្ដាយរបស់គាត់ជា គ្រីស្ទាននៅឯផ្ទះ ប៉ុន្តែ ឥឡូវនេះដានីបានអានព្រះគម្ពីរដោយខ្លួនឯងនៅឯសាលា។ គាត់ចង់រៀនបន្ថែម ទៀត ហើយនៅពេលគាត់កាន់តែធំ គាត់បានចូលរួមនៅក្នុងក្រុមសិក្សាព្រះគម្ពីរផ្សេងៗ។ ជំនឿរបស់គាត់ ដែលជួបប្រទះនូវការសាកល្បងនៅពេលគាត់មានអាយុ12ឆ្នាំ។ ថ្ងៃមួយឪពុករបស់គាត់បានដួលនៅ ខាងក្រៅផ្ទះ បន្ទាប់ពីបានធ្វើការនៅក្នុងច្បារ។ គ្មាននរណាម្នាក់ចេះហៅឡានពេទ្យឡើយ ដូច្នេះ សមាជិក គ្រួសារបានលើកគាត់ដាក់ចូលទៅក្នុងឡាន ហើយប្រញាប់បើកនាំគាត់ទៅកាន់មន្ទីរពេទ្យ។ ដានីត្រូវបាន ហិនហោចអស់រលីង។ យប់នោះដានីរមួលនិងប្រែប្រួលចុះឡើង គាត់បានអធិដ្ឋានដែលគាត់មិនធ្លាប់ បានធ្វើពីមុនមក។ ឱព្រះអង្គអើយសូមជួយឪពុកទូលបង្គំឲ្យបានជាឡើងវិញផង ដានីបាននិយាយ។ ប្រសិនបើគាត់បានជាសះស្បើយ ទូលបង្គំនឹងទទួលបុណ្យជ្រមុជទឹក ហើយនិងថ្វាយខ្លួនទៅឯព្រះអង្គ។ ជាច្រើនថ្ងៃក្រោយមកគាត់បានឃើញឪពុករបស់គាត់នៅក្នុងមន្ទីរពេទ្យ ជាមនុស្សដែលធ្លាប់តែរឹងមាំហើយ ឥឡូវនេះស្លេកស្លាំងនិងស្គមស្គាំង។ គ្រូពេទ្យម្នាក់បាននិយាយថាគាត់កើតជំងឺស្ទះសរសៃឈាមក្នុងខួរក្បាល។ ដានីបានបន្តការអធិដ្ឋាន។ ជាច្រើនសប្តាហ៍បានកន្លងផុតទៅ ហើយឪពុករបស់ដានីបានគ្រាន់ បើឡើងយ៉ាងយឺតៗ នៅពេលបានមកដល់ផ្ទះដានីបានធ្វើតាមអ្វីដែលគាត់បានសន្យាជាមួយព្រះ គឺគាត់ បានទទួលបុណ្យជ្រមុជទឹក។ ឪពុករបស់ដានីបានស្លាប់ដោយជំងឺមហារីក5ឆ្នាំក្រោយមកទៀត ប៉ុន្តែ ដានីមានអាយុ17ឆ្នាំ មានអំណរដោយបានថ្វាយចិត្តទៅព្រះយេស៊ូវ។ បន្ទាប់ពីបានទទួលបុណ្យជ្រមុជទឹកមក ខ្ញុំបានចាប់ផ្ដើមអានព្រះគម្ពីរកាន់តែច្រើន អធិដ្ឋានកាន់តែច្រើន និយាយទៅកាន់ព្រះកាន់តែច្រើន ដានីបាននិយាយ។ ខ្ញុំធ្វើការទាំងអស់នេះកាន់តែច្រើន ខ្ញុំកាន់តែសប្បាយ ចិត្ត។ ព្រះតែងតែទតមើលមកខ្ញុំ ហើយព្រះអង្គយាងទៅកាន់ទីនោះជានិច្ច សម្រាប់ខ្ញុំ។ ខ្ញុំតែងតែមានអំណរអរគុណជានិច្ច តង្វាយសប្បាតហ៍ស្គូល សប្ដាហ៍ទី13 ឆ្នាំ2011 បានជួយដល់កុមារជនភៀសខ្លួនដូចជាដានី ឲ្យទទួលការសិក្សានៅ សាលាអាត់វេនទីស្ទភូមិភាគអាមេរិកខាងជើង។ ផ្នែកមួយនៃតង្វាយប្រចាំត្រីមាសនេះនឹងជួយដល់កុមារឲ្យសិក្សានៅ សាលា អាត់វេនទីស្ទអាមេរិកខាងជើង។ សូមអរគុណដល់លោកអ្នក ចំពោះការរៀបចំតង្វាយដ៏សប្បុរសនេះ។