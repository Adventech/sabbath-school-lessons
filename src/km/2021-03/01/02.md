---
title:  អស់កម្លាំង និងហេវហត់
date:  27/06/2021
---

`ហេតុដូចម្ដេចបានជាព្រះបង្កើតថ្ងៃសម្រាក មុនពេលមនុស្សនៅលើផែនដីនេះនឿយហត់ម្ល៉េះ? សម្រាប់ចម្លើយ សូមអានលោកុប្បតិ 2៖1-3។`

ព្រះបានបង្កើតថ្ងៃពិសេសមួយឲ្យមនុស្សនឹកចាំពីការសម្រាកគឺថ្ងៃសប្បាតហ៍។ ថ្ងៃនេះជាពេល ដែលត្រូវឈប់សម្រាកហើយមានអំណរនិងជីវិត។ ថ្ងៃសប្បាតហ៍ក៏ជាពេលដែលយើងត្រូវអបអរសាទរ នូវអំណោយនៃ ស្មៅ ខ្យល់អាកាស សត្វ ធម្មជាតិ ទឹក និងមនុស្សផ្សេងៗ។ ជាពិសេសបំផុតថ្ងៃសប្បាតហ៍ គឺជាពេលដែលយើងត្រូវនឹកចាំពីព្រះ។ ព្រះអង្គគឺជាអ្នកដែលបានបង្កើតអ្វីៗទាំងឡាយដែលល្អ។ ប៉ុន្តែបន្ទាប់មកលោកអ័ដាមនិងនាងអេវ៉ាបានធ្វើបាប ព្រះបានប្រាប់លោកអ័ដាមនិងនាងអេវ៉ាថា ពួកគេត្រូវតែ ចាកចេញពីសួនច្បារអេដែន តើសេចក្តីអញ្ជើញដែលព្រះបានប្រទានឲ្យនោះសម្រាកចប់នៅពេលនោះឬអី? ទេព្រះចង់បញ្ជាក់ប្រាប់មនុស្សទាំងអស់ឲ្យដឹងថាថ្ងៃសប្បាតហ៍នៅតែបន្តរៀងរហូត។ ដូច្នេះព្រះបានបង្កើតថ្ងៃសប្បាតហ៍ គឺជាផ្នែកមួយនៃពេលវេលាចាប់តាំងពីជីវិតនៅលើផែនដីនេះចាប់ផ្ដើមឡើង។ នៅតែមានការអញ្ជើញពីព្រះឲ្យយើងសម្រាកនៅរៀងរាល់ថ្ងៃទី7។ វិទ្យាសាស្រ្តបានផ្ដល់ឱ្យយើងជាច្រើន ដើម្បីជួយឲ្យយើងសន្សំពេលវេលា ដើម្បីឱ្យយើងគិតថាយើងគួរមានការនឿយហត់តិចជាងមនុស្សដែល រស់នៅកាលពី 200ឆ្នាំមុនមែនទេ? ប៉ុន្តែសព្វថ្ងៃនេះ មនុស្សយើងជាច្រើនមានអារម្មណ៍ថា យើងមិនមានពេលគ្រប់គ្រាន់ដើម្បីសម្រាកទេ។

ពេលយើងមិនធ្វើការ យើងប្រញាប់ទៅនេះទៅនោះដើម្បីធ្វើការជាច្រើន ប៉ុន្តែទោះបីជាយើង បានលុយច្រើនយ៉ាងណាក៏ដោយ យើងនៅតែមានអារម្មណ៍ថា យើងហាក់ដូចជានៅពីក្រោយកិច្ចការនោះដដែល។ តែងតែមានកិច្ចការជាច្រើនទៀតដែលត្រូវធ្វើ! ការសិក្សាបង្ហាញថាយើងក៏សម្រាន្តមិន គ្រប់គ្រាន់ដែរ។ គួរឲ្យសោកស្ដាយណាស់មនុស្សជាច្រើនបានពិសាកាហ្វេដើម្បីកុំឲ្យងងុយ មែនហើយ យើងមានទូរស័ព្ទដៃលឿនៗ កុំព្យូទ័រលឿនៗ និងអ៊ីនធឺណែតលឿនៗ សព្វថ្ងៃនេះ។ ប៉ុន្តែទោះជាយ៉ាងនេះ ក្តី ក៏យើងនៅតែមានអារម្មណ៍ថា យើងនៅតែមិនមានពេលគ្រប់គ្រាន់សម្រាប់ធ្វើអ្វីគ្រប់យ៉ាង។

`សូមអានគម្ពីរម៉ាកុស 6៖31, ទំនុកតម្កើង 4៖8, និក្ខមនំ 23៖12, ចោទិយកថា 5៖14, និងម៉ាថាយ 11៖28, តើខទាំងនេះបង្រៀនយើងអំពីអ្វីទៅ ទាក់ទងនឹងមូលហេតុដែលយើងត្រូវការ សម្រាក?`

`ព្រះដែលបានបង្កើតយើង ទ្រង់ជ្រាបថាយើងត្រូវការការសម្រាក។ ព្រះអង្គបានបង្កើតពេលយប់និងថ្ងៃសប្បាតហ៍ដើម្បីឲ្យយើងមានឱកាសសម្រាកពីកិច្ចការទាំងឡាយរបស់យើង និងសម្រាន្ត។ តើអ្នកបានដឹងទេថា ការទទួលព្រះយេស៊ូវជាព្រះអម្ចាស់នៃជីវិតរបស់អ្នក រាប់បញ្ចូលទាំងការបង្កើត ពេលវេលាសម្រាករបស់អ្នកផងដែរ? សូមគិតអំពីរឿងនេះ ថ្ងៃសប្បាតហ៍មិនមែនគ្រាន់តែជាគំនិត និងជា យោបល់ល្អប៉ុណ្ណោះទេ។ ថ្ងៃសប្បាតហ៍ក៏ជាបញ្ញត្តមួយផងដែ។ តើជីវិតរបស់អ្នករវល់យ៉ាងណា? តើអ្នកអាចធ្វើអ្វីដើម្បីឲ្យមានអំណរនៃការសម្រាកដែលព្រះចង់ឲ្យយើងមានកាន់តែល្អប្រសើរឡើង?`