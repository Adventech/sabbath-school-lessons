---
title:  ការសាកល្បង
date:  09/08/2021
---

យ៉ូសែបអត់ឱនទោសដល់ពួកបងៗរបស់គាត់ យើងមិនដឹងថារឿងនេះកើតឡើងនៅពេលណា ទេ។ ប៉ុន្តែគាត់ត្រូវធ្វើការងារនោះយ៉ាងឆាប់ បន្ទាប់ពីពួកគេមកដល់ប្រទេសអេស៊ីព្ទ។ ប្រាកដណាស់យ៉ូសែប នឹងមិនអាចមានជោគជ័យបានទេប្រសិនបើគាត់បដិសេធការអត់ឱនទោស។ ហេតុអ្វី? ពីព្រោះកំហឹងនឹង ស៊ីបំផ្លាញក្នុងចិត្តរបស់គាត់។ កំហឹងនឹងធ្វើឲ្យឈឺចាប់ដល់មិត្តភាពរបស់យើងជាមួយនឹងព្រះផងដែរ។

ការសិក្សាបង្ហាញថា មនុស្សដែលបានជាសះស្បើយពីការឈឺចាប់យ៉ាងធ្ងន់ធ្ងរ ធ្វើដូច្នោះព្រោះ ពួកគេអត់ឱនទោសដល់អ្នកដែលធ្វើឲ្យពួកគេឈឺចាប់។ នៅពេលយើងបដិសេធការអត់ឱនទោស ការឈឺចាប់របស់យើងនៅតែបន្តបំផ្លាញជីវិតរបស់យើងដដែល ការអត់ឱនទោសរំដោះយើងឲ្យរួចពីការឈឺ ចាប់ ការអត់ឱនទោសគឺអំពីខ្លួនយើងច្រើនជាងមនុស្សដែលធ្វើខុសមកលើយើង។

មែនហើយយ៉ូសែបបានអត់ឱនទោសឲ្យពួកបងៗរបស់គាត់។ ប៉ុន្តែគាត់មិនចង់បណ្ដោយឲ្យរឿងរ៉ាវទាំងឡាយនៅតាមផ្លូវដែលពួកគេដើរពីអតីតកាលនោះទេ។ ដូច្នេះយ៉ូសែបត្រូវតែបញ្ជាក់ឲ្យដឹងច្បាស់ថា ពួកបងៗរបស់គាត់ពិតជាបានកែប្រែហើយ។

`តើយ៉ូសែបឮពួកបងៗរបស់គាត់និយាយពីអ្វី? សម្រាប់ចម្លើយសូមអានលោកុប្បត្តិ 42៖21-24។ តើយ៉ូសែបដឹងអ្វីអំពីពួកបងៗរបស់គាត់ចេញពីការសន្ទនារបស់ពួកគេ?`

ពួកបងៗមិនដឹងថាយ៉ូសែបអាចយល់អ្វីដែលពួកគេនិយាយនោះទេ។ យ៉ូសែបឮពួកបងៗរបស់ គាត់លន់តួអំពើបាបរបស់ពួកគេប្រឆាំងទាស់នឹងរូបគាត់។ ពួកបងៗបានគិតថា ការលក់យ៉ូសែបជាទាសករ ពួកគេនឹងរួចផុតពីយល់សប្តិរបស់យ៉ូសែប របាយការណ៍អាក្រក់របស់គាត់អំពីពួកគេ និងការសម្លឹងមើល ឪពុករបស់ពួកគេបង្ហាញថា យ៉ូសែបមានសេចក្ដីស្រឡាញ់កាន់តែខ្លាំង។ តើពួកគេបានរកឃើញការសម្រាកដែលពួកគេចង់បានឬទេ នៅពេលពួកគេកម្ចាត់យ៉ូសែបរួច? គ្មានទាល់តែសោះ។ ពួកគេមានអារម្មណ៍មានទោសគ្រប់ឆ្នាំទាំងនេះ។ សកម្មភាពអាក្រក់របស់ពួកគេប្រឆាំងទាស់នឹងយ៉ូសែបបានធ្វើ ឲ្យពួកគេអស់កម្លាំងនិងហេវហត់។ ពួកគេមានពោរពេញទៅដោយការភ័យខ្លាចយ៉ាងធ្ងន់ធ្ងរ ថាព្រះនឹងធ្វើឲ្យពួកគេសងនូវអ្វីដែលពួកគេបានធ្វើទៅលើយ៉ូសែប យ៉ូសែបសោកស្ដាយចំពោះការឈឺចាប់របស់ ពួកគេ។ គាត់យំចំពោះគេ។

យ៉ូសែបដឹងថា ការខ្វះខាតចំណីអាហារនឹងបន្តជាច្រើនឆ្នាំទៀត។ ដូច្នេះយ៉ូសែបប្រាប់ពួកគេឲ្យនាំយកបេនយ៉ាមីនមកជាមួយពួកគេ ពេលពួកគេមកទិញស្បៀងអាហារនៅពេលក្រោយ លោកុប្បត្តិ 42៖20។ យ៉ូសែបក៏ទុកស៊ីមានឲ្យជាប់គុកផងដែរ លោកុប្បត្តិ 42៖24។

`នៅពេលយ៉ូសែបឃើញបេនយ៉ាមីននៅរស់ គាត់បានរៀបចំពិធីជប់លៀងមួយ។ នៅឯពិធីជប់ លៀងយ៉ូសែបបង្ហាញថា បេនយ៉ានីគឺជាមនុស្សដែលគាត់ចូលចិត្តជាងគេនៅទីនោះ លោកុប្បត្តិ 43៖34។ នេះគឺជាការសាកល្បងមួយ។ យ៉ូសែបចង់ដឹងថា តើពួកបងៗនៅតែមានចិត្តច្រណែនដូចជាពួកគេធ្លាប់មានពីមុនមកដែរឬទេ។ ពួកគេមិនមានទេ។ ប៉ុន្តែយ៉ូសែបមិនទាន់ទុកចិត្តពួកបងៗនៅឡើយ។ យ៉ូសែបដឹងពីកលល្បិចដែលពួកគេអាចមាន។ ពួកគេបានកុហកពេញទាំងទីក្រុង តើអ្នកនៅនឹកឃើញ ទេ លោកុប្បត្តិ 34៖13? យ៉ូសែបដឹងថា ពួកគេត្រូវតែកុហកដល់ឪពុករបស់ពួកគេ ពីការលក់គាត់ជា ទាសករ (លោកុប្បត្តិ 37៖31-34)។ ដូច្នេះ យ៉ូសែបនឹងផ្ដល់ការសាកល្បងមួយទៀតដល់ពួកគេ លោកុប្បត្តិ ជំពូក 44។`