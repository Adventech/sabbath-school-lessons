---
title:  ការធ្វើឲ្យការអត់ឱនទោសជារឿងផ្ទាល់ខ្លួនរបស់យើង
date:  11/08/2021
---

តើអ្នកត្រូវការអត់ឱនទោសដល់អ្នកណាម្នាក់ឬ? ពេលនោះមានកិច្ចការដែលអ្នកត្រូវធ្វើ អ្នក ត្រូវទទួលស្គាល់ថា អ្នកឈឺចាប់។ ការនេះមិនតែងតែងាយស្រួលធ្វើជានិច្ចនោះទេ។ ជួនកាលយើងចង់ លាក់អារម្មណ៍របស់យើង ឬសម្ដែងអាកប្បកិរិយាថា ហាក់ដូចជាគ្មានអ្នកណាធ្វើឲ្យយើងឈឺចាប់ឡើយ។ ប៉ុន្តែការទូលទៅព្រះថា យើងខឹងគឺជារឿងល្អ។ យើងឃើញអ្នកសរសេរទំនុកតម្កើងធ្វើដូច្នោះគ្រប់ពេល វេលា ដូច្នេះអ្នកអាចទូលទៅព្រះថា អ្នកមិនចូលចិត្តអ្វីដែលបានកើតឡើងនោះទេ។ សូមទូលទៅព្រះថា វិធីដែលអ្នកណាម្នាក់បានប្រព្រត្តិធ្វើឲ្យអ្នកឈឺចាប់ ធ្វើឲ្យអ្នកក្រៀមក្រំឬខឹង។

នៅក្នុងរឿងអំពីយ៉ូសែបយើងឃើញគាត់យំនៅពេលគាត់ជួបពួកបងៗរបស់គាត់ម្តងទៀត។ ប្រាកដណាស់គាត់នៅពេលនោះមានការឈឺចាប់ពីរឿងអតីតកាលរបស់គាត់។

`តើព្រះយេស៊ូវមានបន្ទូលអ្វីនៅលើឈើឆ្កាង? តើព្រះបន្ទូលទាំងនេះប្រាប់អ្វីដល់យើង អំពីពេល វេលាដ៏ល្អបំផុតសម្រាប់អត់ទោសដល់អ្នកណាម្នាក់? សម្រាប់ចម្លើយសូមអាន លូកា 23៖34។`

ព្រះយេស៊ូវមិនបានរង់ចាំឲ្យយើងសុំការអត់ឱនទោសពីទ្រង់នោះទេ។ យើងមិនត្រូវរង់ចាំឲ្យអ្នកដែលធ្វើខុសមកលើយើងសុំការអត់ឱនទោសពីយើងដែរ។ យើងអាចអត់ឱនទោសឲ្យមនុស្សដទៃ ដោយមិនចាំបាច់ឲ្យពួកគេទទួលយកការអត់ឱនទោសរបស់យើងជាមុននោះទេ។

`តើគម្ពីរលូកា 6៖28 និងម៉ាថាយ 5៖44 បង្រៀនអ្វីដល់យើងអំពីរបៀបដែលយើងគួរមានអារម្មណ៍អំពីមនុស្សដែលធ្វើឲ្យយើងឈឺចាប់? តើយើងត្រូវបង្ហាញអ្វីដល់ពួកគេ?`

ការអត់ឱនទោស និងសេចក្តីស្រឡាញ់ទាំងពីរនេះចាប់ផ្ដើមដោយការជ្រើសរើស។ ការទាំងពីរនេះមិនមែនចាប់ផ្ដើមដោយអារម្មណ៍ទេ។ យើងអាចធ្វើការជ្រើសរើសអត់ឱនទោសដល់មនុស្ស ទោះបី ជាយើងមិនមានអារម្មណ៍ថា យើងបានរៀបចំខ្លួនរួចរាល់ដើម្បីអត់ទោសដល់ពួកគេក៏ដោយ។

ព្រះជ្រាបថា មានកិច្ចការខ្លះដែលមនុស្សមិនអាចធ្វើ ប៉ុន្តែព្រះអាចធ្វើបាន ព្រះអង្គអាចធ្វើកិច្ចការ ទាំងអស់ (ម៉ាកុស 10៖27)។ ព្រះយេស៊ូវប្រាប់ឲ្យយើងអធិដ្ឋានឲ្យអ្នកដែលធ្វើឲ្យយើងឈឺចាប់។ ចុះ ប្រសិនបើមនុស្សនោះបានស្លាប់បាត់ទៅហើយតើយ៉ាងណាដែរ? ពេលនោះយើងអាចសូមឲ្យព្រះព្យាបាល ចិត្តរបស់យើងដើម្បីឲ្យយើងអាចអត់ឱនទោស។

ការអត់ទោសមិនមែនតែងតែងាយស្រួលនោះទេ។ ការឈឺចាប់ដែលអ្នកដទៃបានបង្កឡើងចំពោះយើង អាចធ្ងន់ធ្ងរ។ ការឈឺចាប់របស់យើងអាចទុកឲ្យយើងមានចិត្តឈឺចាប់នឹងខ្ទេចខ្ទាំ។ ការជា សះស្បើយនឹងកើតឡើង ប្រសិនបើយើងអនុញ្ញាតឲ្យវាកើតឡើង។ ប៉ុន្តែយើងមិនត្រូវរក្សាកំហឹង និងសម្អប់ ទុកឡើយ។

កំហឹងនិងសម្អប់ធ្វើឲ្យមានការពិបាកព្យាបាល។ ការជាសះស្បើយនឹងមិនអាចកើតឡើងទាល់ តែសោះនៅពេលចិត្តរបស់យើងពោរពេញដោយកំហឹងនិងសម្អប់។

ឈើឆ្កាងគឺជាឧទាហរណ៍ដ៏ល្អបំផុតអំពីតម្លៃដែលព្រះបានចេញដើម្បីអត់ឱនទោសឲ្យយើង។ ព្រះអង្គបានជ្រាបថាមនុស្សជាច្រើននឹងបដិសេធទ្រង់ ប៉ុន្តែព្រះជាម្ចាស់នៅតែយាងទៅកាន់ឈើឆ្កាង ដើម្បីសុគតជំនួសយើង។ ប្រសិនបើព្រះជាម្ចាស់អាចធ្វើការនេះជំនួសយើង យើងក៏អាចរៀនអត់ទោស ដល់មនុស្សដទៃដែរ។