---
title:  ការស្វែងរកការសម្រាកបន្ទាប់ពីយើងអត់ឱនទោស
date:  12/08/2021
---

ទីបំផុតគ្រួសាររបស់យ៉ូសែបក៏មកដល់ប្រទេសអេស៊ីព្ទ។ ពួកបងៗរបស់យ៉ូសែបត្រូវតែពន្យល់ ឪពុករបស់ពួកគេអំពីការដែលពួកគេបានលក់យ៉ូសែបជាទាសករជាច្រើនឆ្នាំកន្លងមក។ កូនប្រុសដែល លោកយ៉ាកុបបានគិតថា សត្វព្រៃបានសម្លាប់ ឥឡូវនេះទទួលខុសត្រូវនៅប្រទេសអេស៊ីព្ទ។

`តើពួកបងៗរបស់យ៉ូសែបព្រួយបារម្ភអំពីអ្វីនៅក្នុងគម្ពីរលោកុប្បត្តិ 50៖15-21? តើអ្នកគិត ថាហេតុអ្វីបានជាពួកគេព្រួយបារម្ភ? តើការភ័យខ្លាចនេះនិយាយយ៉ាងណាអំពីពួកគេ?`

ឥឡូវនេះពួកបងៗរបស់យ៉ូសែបបានរស់នៅក្នុងប្រទេសអេស៊ីព្ទបាន 17 ឆ្នាំហើយ (លោកុប្បត្តិ 47៖28)។ ប៉ុន្តែនៅពេលលោកយ៉ាកុបស្លាប់ពួកបងៗ ភ័យខ្លាចយ៉ូសែបនឹងសងសឹកជាមួយពួកគេ។ ពួកបងៗយល់ម្ដងទៀតអំពីទំហំដែលគេធ្វើឲ្យយ៉ូសែបឈឺចាប់។ បន្ទាប់ពីឪពុករបស់ពួកគេស្លាប់យ៉ូសែប ប្រាប់ពួកគេម្ដងទៀតថា គាត់អត់ឱនទោសឲ្យពួកគេ។ បទពិសោធន៍នៃការអត់ឱនទោសនេះល្អម្ដងទៀត សម្រាប់ ទាំងយ៉ូសែបនិងទាំងពួកបងៗ ប្រាកដណាស់។

នៅពេលនរណាម្នាក់ធ្វើឲ្យយើងឈឺចាប់យ៉ាងធ្ងន់ធ្ងរ យើងប្រហែលត្រូវការអត់ឱនទោសដល់ ពួកគេជាច្រើនដង។ នៅពេលយើងនឹកឃើញពីកំហុសយើងត្រូវតែចូលទៅឯព្រះភ្លាមដោយការអធិដ្ឋាន។ យើងត្រូវតែទូលសូមឲ្យព្រះជួយយើង។ យើងត្រូវតែធ្វើការជ្រើសរើសអត់ឱនទោសម្ដងទៀត។

`សូមអានគម្ពីរលោកុប្បត្តិ 50៖20 តើខនេះជួយពន្យល់យើងយ៉ាងដូចម្ដេចអំពីមូលហេតុដែល យ៉ូសែបចង់អត់ទោសឲ្យពួកបងៗចំពោះកំហុសដែលពួកគេបានធ្វើមកលើរូបគាត់?`

យ៉ូសែបជឿយ៉ាងរឹងមាំថា ជីវិតរបស់គាត់គឺជាផ្នែកនៃផែនការដ៏ធំ ដែលព្រះបានបង្កើតដើម្បីជួយសង្គ្រោះមនុស្សនៅលើផែនដី ពីគ្រោះទុរ្ភិក្សនៅសម័យនោះ។ គ្រោះទុរ្ភិក្សគឺជាការខ្វះខាតស្បៀងអាហារ។ យ៉ូសែបជឿថាព្រះរើសគាត់ឲ្យជួយដល់គ្រួសាររបស់គាត់ឲ្យក្លាយជាជាតិសាសន៍ដ៏សំខាន់ និង ធំឧត្តមផងដែរ។ យ៉ូសែបដឹងថា ព្រះបានបង្វែរផែនការអាក្រក់នៃពួកបងៗរបស់គាត់ឲ្យត្រឡប់ជារឿងល្អ។ នោះហើយជាមូលហេតុដែលយ៉ូសែបអាចអត់ទោសឲ្យពួកបងៗរបស់គាត់ចំពោះអំពើបាបដែលពួកគេបានប្រព្រឹត្តទាស់នឹងរូបគាត់។

`រឿងអំពីយ៉ូសែបមានការបញ្ចប់ដោយសប្បាយរីករាយ តើអ្នកមានអារម្មណ៍យ៉ាងណានៅពេល ការបញ្ចប់នៃរឿងនេះបែរជាមិនសប្បាយទៅវិញ? នៅពេលព្រះយេស៊ូវយាងត្រឡប់មកវិញជាលើកទី2 ព្រះអង្គនឹងបញ្ចប់អំពើបាប។ ព្រះយេស៊ូវក៏បញ្ចប់សង្រ្គាមជាសកលរវាងអំពើល្អ និងអំពើអាក្រក់ផងដែរ។ ពេលនោះយើងមានការបញ្ចប់ដោយសប្បាយរីករាយនូវអ្វីដែលអាក្រក់គ្រប់បែបយ៉ាងដែលបានកើតឡើង នៅលើផែនដីនេះផងដែរ។ តើសេចក្តីសង្ឃឹមនេះជួយអ្នកឲ្យរស់នៅជាមួយនឹងបទពិសោធន៍ និងរឿងរ៉ាវក្នុងជីវិតដែលមិនសប្បាយនៅពេលឥឡូវនេះយ៉ាងដូចម្ដេច?`