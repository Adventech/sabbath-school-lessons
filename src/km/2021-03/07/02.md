---
title:  ការប្រឈមមុខនឹងអតីតកាល
date:  08/08/2021
---

មិនយូរប៉ុន្មានជីវិតរបស់យ៉ូសែបថ្កុំថ្កើងក្នុងវិធីយ៉ាងធំ។ យ៉ូសែបរួចចេញពីគុកបន្ទាប់ពីគាត់បាន ប្រាប់អត្ថន័យយ៉ាងត្រឹមត្រូវនៃយល់សប្តិរបស់ស្ដេចផារ៉ោន។ បន្ទាប់មក ស្ដេចផារ៉ោនតែងតាំងឲ្យយ៉ូសែប ត្រួតត្រាលើប្រទេសទាំងមូល លោកុប្បត្តិជំពូក 41។ យ៉ូសែបរៀបការជាមួយនាងអាសន៉ាត់ជាកូនស្រី របស់មន្ត្រីថ្នាក់ខ្ពស់ម្នាក់។ យ៉ូសែប និងនាងអាសន៉ាត់ មានកូនប្រុសពីរនាក់។ សូមអរគុណចំពោះយ៉ូសែប ឃ្លាំងនៅប្រទេសអេស៊ីព្ទមានស្បៀងអាហារពេញ ដូចដែលយ៉ូសែបបានប្រាប់មែន ការខ្វះខាតស្បៀងអាហារ ក៏ចាប់ផ្ដើម។ ពេលនោះបងៗរបស់យ៉ូសែបបានមកប្រទេសអេស៊ីព្ទ។

`សូមអានអំពីការជួបគ្នាដំបូងរវាងយ៉ូសែបនិងបងៗរបស់គាត់នៅក្នុងគម្ពីរលោកុប្បត្តិ 42៖7-20។ ហេតុអ្វីបានជាយ៉ូសែបមានអាកប្បកិរិយាដូចជាគាត់ធ្វើ? តើគាត់កំពុងព្យាយាមធ្វើអ្វី?`

ឥឡូវនេះយ៉ូសែបគឺជាបុរសដ៏មានអំណាចម្នាក់ គាត់អាចសងសឹកជាមួយនឹងពួកបងៗប្រសិន បើគាត់ចង់ គាត់អាចសងសឹកដោយដើរចេញផងដែរ។ ប៉ុន្តែ យ៉ូសែបមិនបានជ្រើសរើសការសងសឹកទេ គាត់ជ្រើសរើសសេចក្តីមេត្តាករុណាវិញ។ គាត់ព្រួយបារម្ភអំពីគ្រួសាររបស់គាត់នៅឯផ្ទះ។ គាត់ព្រួយបារម្ភ អំពីឪពុករបស់គាត់ខ្លាំងជាងគេ។ តើឪពុករបស់គាត់នៅរស់ទេអី? ហើយចុះតើបេនយ៉ាមីនជាប្អូនប្រុស របស់យ៉ូសែបនោះយ៉ាងណាដែរ? តើបេនយ៉ាមីនប្រឈមនឹងគ្រោះថ្នាក់ដូចជាយ៉ូសែបបានប្រឈមនៅចំពោះពួកបងៗរបស់គាត់ដែរឬទេ? ឥឡូវនេះ យ៉ូសែបមានអំណាចល្មមគ្រប់គ្រាន់អាចថែរក្សាសមាជិក គ្រួសារដែលគ្មានទីពឹងរបស់គាត់បាន។ គាត់អាចថែរក្សាពួកគេបានយ៉ាងល្អ។ នោះហើយគឺជាអ្វីដែលយ៉ូសែបជ្រើសរើសធ្វើយ៉ាងពិតប្រាកដ។

យើងក៏ត្រូវតែប្រព្រឹត្តដូចជាយ៉ូសែបដែរ នៅពេលសមាជិកគ្រួសារដទៃធ្វើឲ្យគ្រួសារយើងឈឺចាប់ យើងមិនត្រូវទទួលយកអាកប្បកិរិយាបែបនេះឡើយ យើងម្នាក់ៗមានតម្លៃនៅចំពោះព្រះនេត្ររបស់ ព្រះ។ ព្រះយេស៊ូវបានចេញថ្លៃជំនួសយើងទាំងអស់គ្នានៅលើឈើឆ្កាង។

`តើហេតុអ្វីបានជាព្រះយេស៊ូវយកព្រះទ័យទុកដាក់ខ្លាំងម៉្លេះអំពីការឈឺចាប់ដែលយើងរងទ្រាំ? សម្រាប់ចម្លើយសូមអានម៉ាថាយ 25៖41-46។`

ព្រះយេស៊ូវបានទិញយើងដោយព្រះលោហិតរបស់ទ្រង់។ យើងគឺជាកម្មសិទ្ធិរបស់ព្រះអង្គ។ អ្នកណាម្នាក់ដែលប្រយុទ្ធជាមួយមនុស្សម្នាក់ទៀត ហើយធ្វើឲ្យពួកគេឈឺចាប់ នោះពិតជាប្រយុទ្ធជាមួយ ទ្រព្យសម្បត្តិរបស់ព្រះយេស៊ូវហើយ។

ការបង្ខំនរណាម្នាក់ឲ្យរួមភេទនោះគឺជាការខុសឆ្គង។ ដូចជាការវាយដំលើអ្នកណាម្នាក់ដែរ។ នៅពេលរឿងទាំងពីរនេះកើតឡើង នៅក្នុងគ្រួសារយើងត្រូវតែស្វែងរកជំនួយ។ បញ្ហានេះមិនមែនជារឿង សម្ងាត់ទេ។ អ្នកត្រូវការជំនួយពីខាងក្រៅ។ តើអ្នកឬនរណាម្នាក់នៅក្នុងគ្រួសាររបស់អ្នកមានការឈឺចាប់ ដោយការបង្ខំឲ្យរួមភេទជាមួយសមាជិកគ្រួសារណាមួយឬទេ? ពេលនោះសូមរកជំនួយពីអ្នកមានជំនាញ អាជីពដែលអ្នកអាចទុកចិត្តបាន។

`តើគោលការណ៍នៃព្រះគម្ពីរអ្វីខ្លះ ដែលអ្នកអាចធ្វើតាមដើម្បីជួយអ្នក ជាមួយនឹងបញ្ហាគ្រួសារដែលអ្នកមាននៅពេលឥឡូវនេះ?`