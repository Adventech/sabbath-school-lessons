---
title:  ការសម្រាកមួយទៀតសម្រាប់រាស្ត្ររបស់ព្រះ
date:  09/09/2021
---

ក្នុងគម្ពីរហេព្រើរ 4៖8-11 យើងអានថា លោកយ៉ូស្វេមិនបានផ្ដល់ការសម្រាកដល់រាស្ត្រ របស់ព្រះទេ។ ប៉ុន្តែព្រះសន្យាប្រទានការសម្រាកដល់រាស្ត្ររបស់ទ្រង់ ហើយព្រះមិនចេះកុហកទេ។ ដូច្នេះ ប្រាកដជាមានការសម្រាកមួយផ្សេងទៀតដែលរាស្ត្ររបស់ព្រះនឹងមានអំណរ។ ក្រុមមនុស្សនេះមិនមែន មានតែគ្រីស្ទានសាសន៍យូដាប៉ុណ្ណោះទេ។ រាស្ត្ររបស់ព្រះរាប់បញ្ចូលមនុស្សរាល់រូបដែលទទួលយក ព្រះយេស៊ូវជាព្រះអង្គសង្គ្រោះរបស់ខ្លួន។

`គម្ពីរកាឡាទី 3៖26-29 បង្ហាញយើងពីរូបភាពមួយអំពីមនុស្សដែលទទួលព្រះយេស៊ូវ។ តើពាក្យថា ព្រះមិនបានទតមើលឃើញយើងដូចជាអ្នកបម្រើ ឬមនុស្សដែលមានសេរីភាពធ្វើការងារនោះ មានន័យយ៉ាងដូចម្ដេច? តើព្រះអង្គមិនបានទតឃើញយើងជាបុរសឬស្ត្រីឬ? (កាឡាទី 3៖28)។`

មនុស្សខ្លះនិយាយថា គម្ពីរហេព្រើរជំពូក4 បង្ហាញថាយើងគួររក្សាថ្ងៃសប្បាតហ៍ជាថ្ងៃទី7ឲ្យ បរិសុទ្ធ។ មនុស្សផ្សេងខ្លះទៀតមិនយល់ស្របទេ។

ពួកគេជឿថាគម្ពីរហេព្រើរ ជំពូក4 បង្ហាញថាយើងមិនចាំបាច់រក្សាថ្ងៃសប្បាតហ៍ឲ្យបរិសុទ្ធទាល់ តែសោះ ពីព្រោះព្រះសន្យាជាមួយយើងនូវការសម្រាកមួយទៀតនៅពេលចុងផុតនៃពេលវេលា។ គំនិត ទាំងពីរនេះបរាជ័យមិនបានបង្ហាញពីអ្វីដែលគម្ពីរហេព្រើរជំពូក4 ពិតជាបង្រៀននោះទេ។ គម្ពីរហេព្រើរ ជំពូក4 បង្ហាញយើងថាការសម្រាករបស់យើងនៅថ្ងៃសប្បាតហ៍ផ្ដល់ការសាកល្បងតូចមួយអំពីការសម្រាក នៅសម័យចុងក្រោយ ដែលយើងនឹងទទួលនៅពេលអនាគត។ សាសន៍យូដាបានមើលឃើញថ្ងៃសប្បាតហ៍ ថាជាអូឡាំហាបា។ អូឡាំហាបាជាភាសាហេព្រើរមានន័យថា «ផែនដីថ្មី»។

សេចក្តីសន្យាពីការសម្រាកនៅពេលអនាគតសម្រាប់រាស្ត្ររបស់ព្រះបង្ហាញយើងថា យើងមិន ចាំបាច់ធ្វើការអស់មួយជីវិតអស់កល្បនោះទេ។ យើងអាចទុកចិត្តព្រះឲ្យសង្គ្រោះយើង។ យើងអាចសម្រាក នៅក្នុងសេចក្តីសន្យានៃសេចក្តីមេត្តាករុណា និងការអត់ឱនទោសរបស់ទ្រង់។

ដូច្នេះមនុស្សដែលនិយាយថា យើងមិនចាំបាច់រក្សាបញ្ញត្តិទី4 តទៅទៀតនោះខុសហើយ។ មែនហើយ ព្រះយេស៊ូវសន្យាប្រទានការសម្រាកដល់យើងពីអំពើបាបរបស់យើង។ ប៉ុន្តែសេចក្តីសន្យា នេះមិនបានជំនួសការសម្រាករបស់យើងនៅថ្ងៃសប្បាតហ៍ជាថ្ងៃទី7ទេ។ ប្រាកដជាមិនបានទេ។ គម្ពីរ ហេព្រើរជំពូក4 ពិតជាបង្ហាញយើងពីសេចក្តីត្រូវការនៃការរក្សាថ្ងៃសប្បាតហ៍ឲ្យបរិសុទ្ធពីព្រោះអ្វីដែល ព្រះយេស៊ូវបានធ្វើជំនួសយើងនឹងកំពុងធ្វើសម្រាប់យើងនៅពេលឥឡូវនេះ។

យើងរស់នៅក្នុងសម័យដែលមនុស្សគោរពការខំប្រឹងប្រែងធ្វើការ និងជោគជ័យដែលកើតឡើង ចេញពីការខំប្រឹងប្រែងធ្វើការ។ ដូច្នេះ យើងត្រូវតែសម្រាកនៅក្នុងព្រះយេស៊ូវឲ្យបានច្រើនជាងពេលណាៗ ទាំងអស់នៅពេលឥឡូវនេះ។ យើងត្រូវតែទុកចិត្តថា សេចក្ដីមេត្តាករុណារបស់ទ្រង់ល្មមគ្រប់គ្រាន់ជួយសង្គ្រោះយើង និងផ្លាស់ប្ដូរយើង។ ជំនឿនេះផ្ទុយពីអ្វីដែលមនុស្សភាគច្រើននៅលើផែនដីនេះជឿ។ ប៉ុន្តែ យើងត្រូវតែក្លាហានទុកចិត្តលើសេចក្ដីសន្យារបស់ព្រះយេស៊ូវនៅពេលដែលមនុស្សផ្សេងៗទៀតទុកចិត្ត លើការខំប្រឹងប្រែងធ្វើការ និងជោគជ័យរបស់ពួកគេ។

`មនុស្សខ្លះមានអារម្មណ៍ថា អំពើបាបរបស់ពួកគេធ្ងន់ធ្ងរណាស់ មិនអាចអត់ឱនទោសឲ្យបាន ទេ។ តើអ្នកអាចជួយដល់មនុស្សទាំងនេះយ៉ាងដូចម្ដេច ឲ្យរកឃើញការសម្រាកនៅក្នុងព្រះយេស៊ូវ?`