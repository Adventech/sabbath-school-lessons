---
title:  ឧទាហរណ៍ថែមទៀតនៃគម្ពីរសញ្ញាចាស់
date:  06/09/2021
---

នៅពេលយើងអានអំពីការថ្វាយបង្គំនៅក្នុងគម្ពីរសញ្ញាចាស់ យើងមើលឃើញរូបស័ព្ទ ឬគំរូជា ច្រើន ឧទាហរណ៍នៃគម្ពីរសញ្ញាចាស់ទាំងនេះ បង្ហាញយើងពីសេចក្ដីពិតនៃគម្ពីរសញ្ញាថ្មី គម្ពីរលេវីវិន័យ មានពេញដោយឧទាហរណ៍ទាំងនេះ សព្វថ្ងៃនេះអ្នកអានព្រះគម្ពីរសម័យទំនើបមានអារម្មណ៍ថា ឧទាហរណ៍ ទាំងនេះគួរឲ្យធុញទ្រាន់។ ពួកគេមិនបានអាន ឧទាហរណ៍ទាំងនោះទេ ប៉ុន្តែ នោះគួរឲ្យអៀនខ្មាសណាស់ ឧទាហរណ៍នៃគម្ពីរសញ្ញាចាស់ទាំងនេះ អាចបង្រៀនយើងពីសេចក្ដីពិតខាងព្រលឹងវិញ្ញាណយ៉ាងសំខាន់។

`សូមអានអំពីច្បាប់សម្រាប់តង្វាយលោះបាបសម្រាប់សាសន៍អ៊ីស្រាអែលធម្មតាក្នុងគម្ពីរលេវីវិន័យ4៖32-35 តើតង្វាយលោះបាបបង្រៀនអ្វីដល់យើងអំពីការពិតនៃព្រះគម្ពីរ? តើតង្វាយលោះបាប នេះមានទំនាក់ទំនងអ្វីជាមួយនឹងគម្ពីរយ៉ូហាន 1៖29 និងពេត្រុសទី1 1៖18-21?`

តង្វាយនិងសកម្មភាពនៃការថ្វាយបង្គំផ្សេងៗទៀត បង្ហាញយើងពីសេចក្តីពិតនៃព្រះគម្ពីរដ៏សំខាន់។ ប៉ុន្តែយើងក៏ត្រូវដឹងពីមូលហេតុដែលមនុស្សបានថ្វាយបង្គំ និងថ្វាយតង្វាយផងដែរ។ នៅពេល នោះយើងនឹងយល់អំពីតង្វាយ និងសកម្មភាពនៃការថ្វាយបង្គំកាន់តែច្បាស់។ តង្វាយនិងសកម្មភាពនៃការថ្វាយបង្គំជាច្រើនបានកើតឡើងនៅក្នុងពេលវេលា និងកន្លែងពិសេសមួយក្នុងគម្ពីរសញ្ញាចាស់ រឿង រ៉ាវផ្សេងៗទៀតក៏ត្រូវបានកើតឡើងផងដែរ។

រឿងរ៉ាវទាំងនេះបានជួយធ្វើឲ្យមានសកម្មភាពខាងសាសនា ឬតង្វាយរបស់យើងគាប់ដល់ព្រះ

ហឫទ័យនៃព្រះ។ ព្រះបានប្រទានច្បាប់ជាច្រើនដល់សាសន៍អ៊ីស្រាអែល អំពីតង្វាយដែលគេថ្វាយដល់ ទ្រង់។ ព្រះបានប្រាប់ដល់រាស្រ្តរបស់ទ្រង់អំពីពេលវេលា និងទីកន្លែងដែលពួកគេគួរថ្វាយតង្វាយដល់ទ្រង់។

ឈាមជាផ្នែកមួយដ៏សំខាន់នៃតង្វាយ។ ផ្នែកនេះមិនល្អ ឬមិនមានន័យល្អទេ ពីព្រោះឈាមជារបស់ដែលស្មោគគ្រោកបំផុតនៅលើផែនដី៖ អំពើបាប។

`ហេតុអ្វីបានជាឈាមមានសារសំខាន់នៅក្នុងការថ្វាយបង្គំក្នុងគម្ពីសញ្ញាចាស់? ហេតុអ្វីបានជាសង្ឃត្រូវលាបឈាមនៅលើស្នែងនៃអាសនា?`

ច្បាប់អំពីការថ្វាយតង្វាយជាច្រើននៅក្នុងគម្ពីរសញ្ញាចាស់ បង្ហាញពីរបៀបនៃការថ្វាយសត្វដល់ ព្រះ។ ប៉ុន្តែ ច្បាប់ទាំងនេះតែងតែមិនបានពន្យល់អំពីមូលហេតុនៃការថ្វាយតង្វាយនេះទេ។ ប្រហែលមក ពីសាសន៍អ៊ីស្រាអែលបានយល់ពីការទាំងនេះរួចទៅហើយ។ យើងដឹងថា ពួកគេបានយល់ថា ឈាមមាន សារៈសំខាន់ (លេវីវិន័យ 17៖11)។

យើងបានរកឃើញការពន្យល់ដ៏សំខាន់នៅក្នុងគម្ពីរលេវីវិន័យ 4៖32-35 អំពីឈាម។ នៅ ក្នុងខទាំងនេះពួកសង្ឃបានដាក់ឈាមខ្លះនៅលើអាសនា ហើយចាក់ឈាមដែលសល់ទៅខាងក្រោម អាសនា សង្ឃនឹងធ្វើការនេះដើម្បីឲ្យបានស្អាតឲ្យព្រះអត់ឱនទោសដល់អ្នក (គម្ពីរលេវីវិន័ 4៖35)។ ខនេះបង្ហាញថា ឈាមគឺជាផ្នែកមួយដ៏សំខាន់នៃការអត់ឱនទោសរបស់យើង។ ឈាមគឺជាផ្លូវដែលព្រះ ធ្វើឲ្យយើងបានត្រឹមត្រូវជាមួយនឹងព្រះអង្គ។ ដូច្នេះតង្វាយនៃគម្ពីរសញ្ញាចាស់ បង្ហាញយើងពីការសុគត របស់ព្រះយេស៊ូវជំនួសយើង។ តង្វាយទាំងនេះក៏បង្ហាញយើងពីការងារដែលព្រះអង្គធ្វើនៅឋានសួគ៌ នៅ ពេលឥឡូវនេះ ដើម្បីជួយសង្រ្គោះយើងផងដែរ។