---
title:  កុំឲ្យអ្នករាល់គ្នាមានចិត្តរឹងរូស
date:  08/09/2021
---

`សូមអានគម្ពីរហេព្រើរ 4៖4-7 និងទំនុកតម្កើង 95៖8-11។ តើអ្នកមើលឃើញការព្រមាន អ្វីខ្លះ នៅក្នុងខទាំងនេះចេញពីគម្ពីរហេព្រើរ និងទំនុកតម្កើង? តើការព្រមានទាំងនេះមានន័យអ្វីសម្រាប់ យើងសព្វថ្ងៃនេះ?`

គម្ពីរហេព្រើរ 4៖4-7 ចែងអំពីរបៀបដែលអ៊ីស្រាអែលមិនមានសេចក្ដីជំនឿលើព្រះ។ នោះហើយជាមូលហេតុដែលពួកគេមិនបានចូលទៅក្នុងការសម្រាក ដែលព្រះចង់ឲ្យពួកគេមាន។ ក្នុងគម្ពីរ ហេព្រើរ 4៖4-7 យើងក៏មើលឃើញការដកស្រង់ចេញពីគម្ពីរទំនុកតម្កើងជំពូក 95 ផងដែរ។ គម្ពីរ ទំនុកតម្កើង 95៖8-11 បង្ហាញយើងពីទំនាក់ទំនងរវាងបទពិសោធន៍របស់សាសន៍អ៊ីស្រាអែលនៅក្នុង ទីរហោស្ថាន និងការសម្រាកដែលព្រះប្រទានដល់យើងចេញពីអំពើបាប។ គម្ពីរទំនុកតម្កើងជំពូក 95 ប្រាប់យើងថា ព្រះសន្យាថាសាសន៍អ៊ីស្រាអែលនឹងមិនបានចូលទៅក្នុងការសម្រាករបស់ទ្រង់នៅពេលនោះឡើយ។ ពួកបណ្ដាជនជឿថា ការសម្រាកនេះមានន័យថាទឹកដីសន្យា។ ប៉ុន្តែការសម្រាកនៅក្នុង សម័យគម្ពីរសញ្ញាចាស់រាប់បញ្ចូលមិនមែនត្រឹមតែទឹកដីដែលមនុស្សរស់នៅនោះទេ។

ប្រាកដណាស់ 40ឆ្នាំក្រោយមក សាសន៍អ៊ីស្រាអែលក៏បានចូលក្នុងទឹកដីសន្យា ការនោះបាន កើតឡើងបន្ទាប់ពីពួកអ៊ីស្រាអែលចាស់ៗបានស្លាប់ក្នុងទីរហោស្ថានអស់ ពីព្រោះពួកគេមិនបានទុកចិត្តដល់ ព្រះដែលប្រទានការសម្រាកដល់ពួកគេ។ បន្ទាប់មកក្រុមអ៊ីស្រាអែលថ្មីមួយបានកើតនៅទីរហោស្ថាន។ ក្រុមថ្មីនេះបានជំនួសសាសន៍អ៊ីស្រាអែល ដែលមិនស្ដាប់បង្គាប់ព្រះហើយបានស្លាប់អស់។ សាសន៍អ៊ី-

ស្រាអែលក្មេងៗទាំងនោះបានចូលក្នុងទឹកដីសន្យា ហើយបានរស់នៅទីនោះ។

ប៉ុន្តែ ខណៈដែលពេលវេលាបានកន្លងទៅ អនាគតកូនចៅអ៊ីស្រាអែលក្រុមថ្មីនេះមិនបានមាន បទពិសោធន៍ជាមួយនឹងព្រះយេស៊ូវ ជាព្រះអង្គសង្គ្រោះរបស់ពួកគេទេ។ ពួកគេមិនមានជំនឿលើសេចក្ដី ស្រឡាញ់ដែលជួយសង្គ្រោះរបស់ទ្រង់ទេ។ ដូច្នេះ ពួកគេពិតជាមិនបានសម្រាកទេ។ ពួកអ៊ីស្រាអែលទាំងនេះបានបំពាននឹងបញ្ញត្តិរបស់ព្រះ។ ការមិនស្ដាប់បង្គាប់របស់ពួកគេបានបង្ហាញថាពួកគេមិនបាន ទុកចិត្តលើព្រះ។

`ក្នុងគម្ពីរហេព្រើរ 4៖6 យើងមើលឃើញថា រាស្ត្ររបស់ព្រះបានដឹងអំពីសេចក្តីសន្យារបស់ ទ្រង់ អំពីការសន្យានៃការសម្រាក។ ប៉ុន្តែ ពួកគេមិនបានចូលទៅក្នុងការសម្រាករបស់ទ្រង់ទេ ពីព្រោះពួកគេមិនបានស្ដាប់បង្គាប់ព្រះ។ តើការមិនស្ដាប់បង្គាប់ព្រះ និងការមិនចូលក្នុងការសម្រាករបស់ទ្រង់ មានទំនាក់ទំនងអ្វីនឹងគ្នា?`

ពាក្យថា «សព្វថ្ងៃនេះ» ក្នុងគម្ពីរហេព្រើរ 4៖6 ជាភាសាក្រេកហៅថា «សេមីរុន»។ «សេមីរុន» ជួយយើងឲ្យមើលឃើញថា យើងមិនមានពេលដែលត្រូវបង្អែរបង្អង់ឡើយ។ «សេមីរុន» ឬ «សព្វថ្ងៃនេះ» បង្ហាញយើងថា ព្រះសុំឲ្យយើងធ្វើការសម្រេចចិត្តឥឡូវនេះ។ ព្រះអង្គចង់ឲ្យយើងទទួលយកការសម្រាក របស់ទ្រង់។

លោកប៉ុលជាអ្នកនិពន្ធគម្ពីរហេព្រើរបង្ហាញយើងថា ប្រសិនបើយើងពិតជាចង់សម្រាក យើងត្រូវតែឆ្លើយតបទៅព្រះនៅថ្ងៃនេះ។ គម្ពីរទំនុកតម្កើង 95៖7,8 ព្រមានយើងកុំឲ្យធ្វើខុសនូវកំហុសដែល សាសន៍អ៊ីស្រាអែលបានធ្វើនោះ។

ប្រសិនបើយើងធ្វើ យើងនឹងបរាជ័យមិនបានចូលទៅក្នុងការសម្រាក ដែលយើងអាចរកឃើញ តែនៅក្នុងព្រះ និងក្នុងសេចក្តីមេត្តាករុណារបស់ទ្រង់នោះហើយ។