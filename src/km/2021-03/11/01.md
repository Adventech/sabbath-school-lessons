---
title:  ការចង់បានជាច្រើនថែមទៀត
date:  04/09/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
កូរិនថូសទី1 10៖1-11, លេវីវិន័យ 4៖32-35, ហេព្រើរ 4៖1-11, ទំនុកតម្កើង 95៖8-11។

> <p>ខចងចាំ</p>
> «ការទាំងនោះបានត្រឡប់ជាគំរូដល់យើង ប្រយោជន៍កុំឲ្យយើងប្រាថ្នាចង់បានសេចក្តីអាក្រក់ ដូចជាគេឡើយ» (កូរិនថូសទី1 10៖6)។

នៅទីក្រុងញូវយ៉កក្នុងសហរដ្ឋអាមេរិក អ្នកអាចទៅទស្សនាសារមន្ទីរសិល្បៈ នៅឯព្រះរាជ ដំណាក់មហាក្សត្រយានី សារមន្ទីរនេះគឺជាផ្ទះគំរូនៃទីក្រុងញូវយ៉ក គំរូនេះគឺជាគំរូធំជាងគេបង្អស់នៃទីក្រុងទាំងឡាយនៅលើផែនដី គំរូនេះបង្ហាញពីអាគារទាំងអស់នៅក្នុងទីក្រុងញូវយ៉ក។ គំរូនេះមានទំហំប្រហែល870ម៉ែត្រក្រឡា។ ជាងដែលមានជំនាញមួយរយនាក់បានធ្វើការនៅលើគំរូនេះអស់ រយៈពេលបីឆ្នាំ។ ពួកគេបានបង្ហើយគំរូនេះនៅក្នុងឆ្នាំ1964។ គំរូនេះបានត្រូវផ្លាស់ប្ដូរជាច្រើនឆ្នាំ ដើម្បីបង្ហាញពីការផ្លាស់ប្ដូរនៃទីក្រុងនេះរហូតដល់ឆ្នាំ1990។ គំរូនេះគឺជារូបចម្លងដ៏អស្ចារ្យនៃទីក្រុង ញូវយ៉ក។

ទីបញ្ចប់ គំរូនេះគ្រាន់តែជារូបចម្លងមួយប៉ុណ្ណោះ។ រូបចម្លងគឺជាគំរូនៃរបស់មួយដែលធំជាង រូបនោះ។

រូបចម្លងទាំងអស់ត្រូវបានធ្វើឡើងតាមរបៀបនេះ។ រូបចម្លងទាំងនេះមិនមែនជារបស់ពិតទេ។ ពួកវាគ្រាន់តែជានិមិត្តរូប ឬរូបស័ព្ទតំណាងឲ្យរបស់ផ្សេងទៀតប៉ុណ្ណោះ។ គំរូមួយជួយយើងឲ្យយល់ពីរបស់ដែលវាបង្ហាញយើងកាន់តែច្បាស់។ ប៉ុន្តែ គំរូនេះមិនអាចជំនួសរបស់ដែលវាចម្លងនោះបានទេ។

ព្រះគម្ពីរផ្ទាល់មានពេញដោយគំរូ និងឧទាហរណ៍។ ឧទាហរណ៍នេះបង្ហាញយើងពីសេចក្តី ពិតនៃព្រះគម្ពីរកាន់តែធំ។ គម្ពីរហេព្រើរជំពូក4 ជួយយើងឲ្យមើលឃើញអំពីសេចក្ដីពិតមួយនៅក្នុងព្រះគម្ពីរ ក្នុងចំណោមសេចក្ដីពិតទាំងនោះ៖ សេចក្ដីពិតនៃព្រះគម្ពីរអំពីការសម្រាក។