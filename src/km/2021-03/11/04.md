---
title:  ឧទាហរណ៍នៃការសម្រាក
date:  07/09/2021
---

តើរូបស័ព្ទ និងគំរូនៅក្នុងព្រះគម្ពីរអ្វីខ្លះ ដែលបង្ហាញយើងពីការសម្រាក? សូមយើងក្រឡេកមើលទៅឯឧទាហរណ៍មួយនៅក្នុងក័ណ្ឌគម្ពីរហេព្រើរ។

`សូមអានហេព្រើរ 4៖1-11។ តើពាក្យថាចូលទៅក្នុងការសម្រាករបស់ព្រះ នៅក្នុងខទាំងនេះមានន័យយ៉ាងដូចម្ដេច? តើបទពិសោធន៍របស់សាសន៍អ៊ីស្រាអែល នៅពេលពួកគេបានចេញពីស្រុក អេស៊ីព្ទ និងបានរស់នៅក្នុងទីរហោស្ថានរយៈពេល40ឆ្នាំ ជួយយើងឲ្យយល់កាន់តែច្បាស់ពីគំនិតនៃការ ចូលទៅក្នុងការសម្រាករបស់ព្រះយ៉ាងដូចម្ដេច?`

គម្ពីរហេព្រើរ 4៖1-11 ចែងអំពីគំនិតសំខាន់ពីរ៖ មិនបោះបង់ចោល និងនៅស្មោះត្រង់ជា មួយព្រះ។ គម្ពីរហេព្រើរ 4៖1-11 គឺជាសេចក្តីអញ្ជើញទៅកាន់រាស្ត្ររបស់ព្រះឲ្យនៅរឹងមាំក្នុងសេចក្ដី ជំនឿ។

ព្រះអញ្ជើញយើងឲ្យនៅស្មោះត្រង់ទៅនឹងដំណឹងល្អអំពីព្រះយេស៊ូវ។

គម្ពីរហេព្រើរ 4៖1-11 ជួយយើងឲ្យមើលឃើញថា យើងគួររៀនសូត្រមេរៀនចេញពីរបៀប ដែលព្រះបានដឹកនាំយើងកន្លងមក។ នៅពេលនោះអ្នកណាម្នាក់ក្នុងចំណោមពួកយើង នឹងវង្វេងទៅតាម គំរូរបស់អ្នកដែលបដិសេធមិនស្ដាប់បង្គាប់ព្រះ (ហេព្រើរ 4៖11)។ ដូច្នេះនៅពេលព្រះដឹកនាំអ្នក អ្នកយក ចិត្តទុកដាក់ ព្រះបានបង្រៀនដំណឹងល្អដល់សាសន៍អ៊ីស្រាអែល ក្នុងអំឡុងពេលនៃគម្ពីរសញ្ញាចាស់ ប៉ុន្តែ ដំណឹងល្អនេះមិនបានធ្វើល្អអ្វីដល់សាសន៍អ៊ីស្រាអែលនៅទីចុងបំផុតទេ ពួកគេបានងាកបែរប្រឆាំងទាស់ នឹងព្រះ សូមប្រៀបធៀបជាមួយនឹងគម្ពីរហេព្រើរ 3៖7-15។ ដូច្នេះសាសន៍អ៊ីស្រាអែលមិនដែលបាន សម្រាក ដែលព្រះចង់ឲ្យពួកគេមាននោះទេ។

គម្ពីរហេព្រើរ 4៖3 បង្ហាញយើងពីទំនាក់ទំនងយ៉ាងជិតស្និទ្ធរវាងសេចក្តីជំនឿនិងការសម្រាក។ យើងអាចចូលទៅក្នុងការសម្រាករបស់ព្រះ មានតែនៅពេលដែលយើងជឿនិងទុកចិត្តលើទ្រង់ប៉ុណ្ណោះ។ ព្រះយេស៊ូវសន្យាប្រទានការសម្រាកដល់យើង។ យើងត្រូវតែជឿនិងទុកចិត្តថា ព្រះអង្គអាចរក្សាសេចក្ដី សន្យានេះជាមួយយើង។

`សូមអានគម្ពីរហេព្រើរ 4៖3 ម្ដងទៀត។ ដូចខនេះបានបង្ហាញ តើសាសន៍អ៊ីស្រាអែលនៅក្នុង ទីរហោស្ថានមានបញ្ហាអ្វី? ដំណឹងល្អត្រូវបានអធិប្បាយប្រាប់ដល់ពួកគេ និងដល់យើង (គម្ពីរហេព្រើរ 4៖ 2)។ ដូច្នេះ តើយើងអាចរៀនមេរៀនអ្វីចេញពីកំហុសរបស់ពួកគេ?`

ពួកគ្រីស្ទានដំបូងនៅក្នុងសម័យគម្ពីរសញ្ញាថ្មីបានទទួលយកគម្ពីរសញ្ញាចាស់។ ពួកគេបានជឿថាព្រះយេស៊ូវជាកូនចៀមនៃព្រះ និងជាតង្វាយលោះបាបរបស់ពួកគេ។ ពួកបណ្ដាជនក៏បានជឿផង ដែរថា ជំនឿរបស់គេទៅលើតង្វាយនេះក៏បានជួយសង្គ្រោះពួកគេផងដែរ។

សេចក្ដីជំនឿរបស់ពួកគេទៅលើព្រះយេស៊ូវ ក៏បានផ្ដល់ការសម្រាកដល់ពួកគេផងដែរ។ ព្រះប្រទានការសម្រាកដូចគ្នានេះដល់យើងនៅពេលសព្វថ្ងៃនេះ។

`យើងបានសង្គ្រោះដោយសារព្រះលោហិតរបស់ព្រះយេស៊ូវ។ តើការយល់ពីការពិតទាំងនេះជួយយើងឲ្យចូលទៅក្នុងសេចក្តីសន្យានៃការសម្រាកយ៉ាងដូចម្ដេច?`