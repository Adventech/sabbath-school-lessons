---
title:  ការសិក្សាបន្ថែម
date:  10/09/2021
---

យើងតែងតែមិនព្រមចូលទៅឯព្រះយេស៊ូវជាមួយនឹងបញ្ហានិងការពិបាករបស់យើងទេ។ ជួនកាលយើងចាក់បញ្ហានៅក្នុងចិត្តយើងឲ្យមនុស្សដទៃ។ យើងប្រាប់បញ្ហារបស់យើងដល់មនុស្ស ដែលមិនអាចជួយយើងបាន។ យើងបរាជ័យមិនបានទូលរឿងរ៉ាវគ្រប់យ៉ាងទៅព្រះយេស៊ូវ។ ព្រះយេស៊ូវ អាចផ្លាស់ប្ដូរទុក្ខកង្វល់របស់យើងឲ្យត្រឡប់ទៅជាក្ដីអំណរ និងសេចក្តីសុខសាន្ត។ យើងត្រូវតែឈប់ អាត្មានិយម ហើយត្រូវនិយាយថាទេទៅកាន់ខ្លួនឯង។ នៅពេលយើងធ្វើដូច្នេះ យើងនឹងផ្ដល់សិរីល្អដល់ ឈើឆ្កាង។ សេចក្តីសន្យារបស់ព្រះមានតម្លៃខ្លាំងណាស់។ យើងត្រូវតែសិក្សាព្រះគម្ពីរ ដើម្បីឲ្យយើងអាច ដឹងពីផែនការរបស់ព្រះសម្រាប់ជីវិតយើង។ នៅពេលយើងសិក្សាព្រះគម្ពីរដោយប្រុងប្រយ័ត្ន និងស្ដាប់តាមការបង្រៀនរបស់ព្រះគម្ពីរ ព្រះនឹងដឹកនាំយើង។ ខ្ញុំប្រាថ្នាថា គ្រូគង្វាលនិងមនុស្សទាំងឡាយនឹងយកបន្ទុកធ្ងន់ និងបញ្ហារបស់ពួកគេថ្វាយទៅព្រះយេស៊ូវ។ ព្រះយេស៊ូវកំពុងរង់ចាំទទួលបញ្ហាទាំងនោះ។ ព្រះអង្គរង់ចាំប្រទានសេចក្ដីសុខសាន្ត និងការសម្រាកដល់ពួកគេ! ព្រះអង្គនឹងមិនចាកចេញពីអ្នកដែលទុកចិត្តទ្រង់ឡើយ។ ដកស្រង់ពីទស្សនាវដ្តីសញ្ញានៃពេលវេលារបស់អ្នកស្រីអែល្លីន ជីវ៉ៃត៍ ថ្ងៃទី17 ខែ មីនា ឆ្នាំ1887 ទំព័រ161។

«យុវជនទាំងឡាយអើយ តើអ្នករង់ចាំដោយក្តីអំណរ និងក្តីសង្ឃឹមនូវពេលវេលាដែលព្រះជាម្ចាស់ នឹងប្រកាសឈ្មោះរបស់អ្នកនៅចំពោះព្រះវរបិតា និងពួកទេវតាបរិសុទ្ធឬទេ? ព្រះជាម្ចាស់គឺជាចៅ ក្រមដ៏បរិសុទ្ធរបស់អ្នក។

កិច្ចការដ៏ធំបំផុតដែលអ្នកអាចធ្វើដើម្បីរៀបចំខ្លួនសម្រាប់ការយាងមកជាលើកទីពីរ គឺការសម្រាក នៅក្នុងសេចក្ដីសន្យាដែលព្រះយេស៊ូវបាននាំយកមកឲ្យយើងនៅពេលព្រះអង្គយាងមកលើកទី1។ អ្នក ត្រូវតែជឿលើព្រះយេស៊ូវជាព្រះអង្គសង្គ្រោះរបស់អ្នក»។ ដកស្រង់ចេញពីសៀវភៅការត្រាស់ហៅដ៏ឧត្តម របស់យើង ទំព័រ368 របស់អ្នកស្រីអែល្លីន ជីវ៉ៃត៍។

**សំណួរពិភាក្សា**

`1. តើការសម្រាកនៅថ្ងៃសប្បាតហ៍ផ្ដល់ការសាកល្បងនៃជីវិតអស់កល្បឲ្យយើងយ៉ាងដូចម្ដេច?`

`2. ព្រះយេស៊ូវនាំយើងត្រឡប់ទៅកាន់ព្រះ ហើយធ្វើឲ្យយើងបានក្លាយទៅជា តែមួយជាមួយនឹងព្រះអង្គ ឡើងវិញ។ (សូមអានរ៉ូម 5៖11)។ ប្រសិនបើនរណាម្នាក់សួរអ្នកថា តើភាពតែមួយជាមួយនឹងព្រះមាន ន័យដូចម្ដេច? តើការនេះធ្វើឲ្យជីវិតរបស់អ្នកកាន់តែប្រសើរឡើងយ៉ាងដូចម្ដេច? តើអ្នកនឹងឆ្លើយយ៉ាង ណា?`

`3. តើយើងអាចជៀសវាងពីការធ្វើឲ្យបញ្ហាទាំងឡាយមានភាពធំជាងលក្ខណៈពិតរបស់វាយ៉ាងដូចម្ដេច? តើអ្វីទៅដែលរក្សាការយកចិត្តទុកដាក់របស់យើងទៅលើរូបភាពដ៏ធំ ដែលយើងមើលឃើញនៅក្នុងព្រះគម្ពីរ?`

`4. សូមគិតម្ដងទៀតអំពីកំហុសទាំងឡាយ ដែលពួកកូនចៅអ៊ីស្រាអែលបានប្រព្រឹត្តនៅក្នុងទីរហោស្ថាន។ តើយើងប្រឈមនឹងបញ្ហាដែលពួកគេបានប្រព្រឹត្តនេះដោយវិធីណា? តើយើងអាចរៀនសូត្រយ៉ាងដូចម្ដេចចេញពីកំហុសរបស់ពួកគេ?`