---
title:  ការបោះជំហានដោយសេចក្តីជំនឿ
date:  10/09/2021
---

មានមនុស្សម្នាក់បានប្រាប់ឪពុកអំពីព្រះយេស៊ូវនៅក្នុងប្រទេសអៀររ៉ាក់។ ឪពុកក៏បានស្រលាញ់ ព្រះយេស៊ូវ ហើយបានចូលរួមក្នុងព្រះវិហាសេវេនដេយអាត់វេនទីស្ទ។ ចំណែកម្ដាយបានសម្រេចចិត្តរក្សា សាសនាតាមប្រពៃណីរបស់នាងដដែល។ មួយរយៈក្រោយមក ជីវិតបានជួបប្រទះនឹងការពិបាកនៅក្នុង ប្រទេសអៀររ៉ាក់។ ដោយព្រួយបារម្ភអំពីសុវត្ថិភាពរបស់ម្ដាយ និងកូនស្រីពីរនាក់ ឪពុកបានសម្រេចចិត្ត ផ្លាស់ប្ដូរទីលំនៅ ទៅសហរដ្ឋអាមេរិកជាជនភៀសខ្លួន នៅរដ្ឋកាលីហ្វ័រញ៉ា។ ឪពុកនិងម្ដាយបានបញ្ជូនកូនស្រីរបស់ពួកគេទៅរៀននៅសាលារដ្ឋ។ ប៉ុន្តែឪពុកបានអធិស្ឋានថា កូនស្រីទាំងពីរគួរតែសិក្សានៅសាលាអាត់វេនទីស្ទ។ ប៉ុន្តែគាត់មិនមានលុយគ្រប់គ្រាន់សម្រាប់បង់ថ្លៃសាលាទេ។ ហើយប្រសិនបើគាត់ មានលុយក៏គាត់មិនស្គាល់នរណាម្នាក់ ដើម្បីប្រាប់គាត់ថាសាលានៅទីណាដែរ។ ថ្ងៃមួយឪពុកបានទៅកាន់ឃ្លាំងស្បៀងអាហារ ដើម្បីទទួលការចែកចាយអាហារដល់គ្រួសារដែលមានសេចក្ដីត្រូវការ។ នៅពេលរង់ចាំទទួលស្បៀងអាហារឪពុកបានចាប់ផ្ដើមជជែកជាមួយអ្នកស្ម័គ្រចិត្ត ហើយបានដឹងថាឃ្លាំងអាហារនេះបានគ្រប់គ្រងដោយព្រះវិហារសេវេនដេយអាត់វេនទីស្ទ ដែលបានគ្រប់គ្រងសាលានៃព្រះវិហារ មួយ ផងដែរ។ ឪពុក និងម្ដាយបានសន្សំលុយយ៉ាងប្រុងប្រយ័ត្ន ដើម្បីឲ្យពួកគេអាចបញ្ជូនកូនស្រីទាំងពីរចូលរៀននៅសាលារបស់ព្រះវិហារនោះ ហើយនិងដើម្បីមានការងារល្អសម្រាប់គ្រប់គ្រងក្រុមគ្រួសារ។ ពួកគេបានសម្រេច ចិត្តថា នឹងប្រើប្រាស់លុយដ៏មានតម្លៃនេះដើម្បីបង់ថ្លៃសាលាសម្រាប់កូនស្រីទាំងពីរ នាក់របស់គាត់។

មួយរយៈពេលខ្លីក្រោយមក ឪពុកបានមកដល់សាលារបស់ព្រះវិហារ ជាមួយនឹងម្ដាយនិងកូន ស្រីទាំងពីរនាក់ មួយអាយុ9ឆ្នាំ និងមួយទៀតអាយុ11ឆ្នាំ។ ពួកគេបានអង្គុយនៅក្នុងការិយាល័យរបស់ នាយិកាសាលា ទឹកមុខរបស់ពួកគេបានភ្លឺចែងចាំ ខណៈដែលពួកគេបានរង់ចាំព័ត៌មានថាត្រូវធ្វើអ្វីបន្តទៅទៀត។ នាយិកាសាលា និងប៉ាស្ទ័រព្រះវិហារដែលអង្គុយទល់មុខនឹងពួកគេបានមើលមុខគ្នាទៅវិញទៅមក ហើយបន្ទាប់មកមើលឪពុកម្ដាយ និងក្មេងស្រីទាំងពីរ។ ភាពអន្ទះសានៅលើមុខឪពុកម្ដាយនិង ក្មេងស្រីទាំងពីរបានទាក់ទាញចិត្តរបស់ពួកគេ។ ប៉ុន្តែលុយដែលឪពុកម្ដាយបានសន្សំនោះមិនគ្រប់គ្រាន់ ទេ។ «យើងចង់ឲ្យក្មេងស្រីទាំងពីររៀននៅទីនេះខ្លាំងណាស់។ ប៉ុន្តែ គួរឲ្យសោកស្ដាយដោយមិនមានលុយគ្រប់គ្រាន់សម្រាប់បង់ផ្លៃសាលា» នាយិកាបាននិយាយ។ នាយិកាបានបង្អង់ ហើយសម្លឹងមើល ទៅប៉ាស្ទ័រម្ដងទៀត។ នាងបានឃើញការអាណិតអាសូរនៅក្នុងភ្នែករបស់ប៉ាស្ទ័រ ហើយនាងមានសេចក្តី ក្លាហានបានពោលថា។ «យើងនឹងចុះឈ្មោះក្មេងស្រីនេះក្នុងសាលា ចូលយើងបោះជំហានដោយសេចក្ដី ជំនឿ» នាងបាននិយាយ។ មនុស្សចាស់បួននាក់និងក្មេងស្រីពីរនាក់ បានលុតជង្គង់នៅនឹងកម្រាលឥដ្ឋ ហើយបានឱនក្បាលចុះ។ «ឱព្រះជាទីស្រឡាញ់អើយ យើងត្រូវការជំនួយរបស់ព្រះអង្គ សូមប្រទានប្រាក់ សម្រាប់ការសិក្សារបស់ក្មេងស្រីដ៏មានតម្លៃទាំងពីរនាក់នេះ» ប៉ាស្ទ័របានអធិដ្ឋាន។ មួយសន្ទុះក្រោយពីគ្រួសារនាងបានចាកចេញទៅ នាយិកាសាលាបានទទួលការហៅទូរស័ព្ទមួយ ទូរស័ព្ទនោះមកពីអ្នកសម្រប សម្រួលជនភៀសខ្លួនសេវេនដេយអាត់វេនទីស្ទ និងក្រសួងអន្តោប្រវេសន៍នៃភូមិភាគអាមេរិកខាងជើង។ នាងបានទូរស័ព្ទមកប្រាប់ថា នាងមានលុយសម្រាប់ជួយបង់ថ្លៃសាលាដល់កុមារជនភៀសខ្លួន។ នាង បាននិយាយថា ប្រាក់នោះបានមកពីតង្វាយសប្បាតហ៍ស្គូល សប្ដាហ៍ទី13 ឆ្នាំ2011។ នាយិកាសឹង តែមិនជឿត្រចៀករបស់គាត់។ ភ្លាមនោះគាត់បានហៅឪពុកមកប្រាប់ថា គាត់បានរកលុយសម្រាប់បង់ ថ្លៃសាលាសម្រាប់កូនស្រីទាំងពីរនាក់បានហើយ។ «ខ្ញុំបានដឹងថា ព្រះនឹងឆ្លើយតបចំពោះការអធិស្ឋានរបស់យើង» ឪពុកបានឧទាន។

ផ្នែកខ្លះនៃតង្វាយសប្បាតហ៍ស្គូលសប្តាហ៍ទី13ត្រីមាសនេះ នឹងជួយដល់ជនភៀសខ្លួននៅភូមិភាគអាមេរិកខាងជើងម្ដងទៀត។ សូមព្រះប្រើប្រាស់តង្វាយរបស់អ្នក ដើម្បីឆ្លើយតបទៅនឹងការអធិស្ថាន ផ្សេងៗទៀត ដូចជាការអធិដ្ឋានរបស់ឪពុកម្នាក់នេះផងដែរ ដើម្បីឲ្យគេបានរៀនបន្ថែមទៀតអំពីព្រះ ហើយ បានសម្រេចចិត្តបម្រើទ្រង់ដោយសារតែអ្នកបានថ្វាយ។