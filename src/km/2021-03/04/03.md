---
title:  ណាថាន និងរឿងជារូបភាព
date:  19/07/2021
---

ដំបូងដាវីឌបានផ្ទំជាមួយនឹងប្រពន្ធរបស់ទាហានម្នាក់ដ៏ស្មោះត្រង់បំផុតរបស់ព្រះអង្គ។ បន្ទាប់ មកដាវីឌព្យាយាមលាក់បាំងអំពើបាបរបស់ទ្រង់។ ដាវីឌបញ្ជាឲ្យយ៉ូអាប់សម្លាប់អ៊ូរី ហើយធ្វើឲ្យឃើញថាហាក់ដូចជាខ្មាំងសត្រូវបានបាញ់អ៊ូរីនៅក្នុងសង្គ្រាម។ អំពើបាបទាំងនេះបង្ហាញយើងអំពីពេលវេលា មួយដ៏អាក្រក់បំផុតនៅក្នុងព្រះជន្មរបស់ស្ដេចដាវីឌ ប៉ុន្តែមានដំណឹងល្អដែរ ព្រះចាត់ណាថានឲ្យទៅឯ ដាវីឌ។ ណាថានគឺជាហោរាម្នាក់។ ហោរាជាអ្នកនាំសារពិសេសមកពីព្រះ។ ណាថាន និងដាវីឌគឺជាមិត្តភក្តិនឹងគ្នាកន្លងមក ណាថានបានផ្ដល់ដំបូន្មានឲ្យដាវីឌ អំពីផែនការរបស់ទ្រង់ក្នុងការសាងសង់ ព្រះវិហាររបស់ព្រះ (សាំយូអែលទី2 ជំពូក7)។ ឥឡូវនេះព្រះប្រទានការងារផ្សេងទៀតដល់ណាថានឲ្យធ្វើសម្រាប់ស្ដេចដែលមានកំហុសនេះ។

`តើអ្នកគិតថាហេតុអ្វីបានជាណាថានជ្រើសរើសប្រាប់រឿងមួយដល់ដាវីឌ? តើអ្នកគិតថាហេតុអ្វី បានជាគាត់មិនធ្វើឲ្យដាវីឌអៀនខ្មាស ឬចោទប្រកាន់ដាវីឌដោយប្រាប់ឈ្មោះអំពើបាបចំៗតែម្ដងទៅ? សម្រាប់ចម្លើយសូមអានគម្ពីរ សាំយូអែលទី2 12៖1-4។`

ណាថានដឹងពីរបៀបដែលត្រូវនិយាយ។ គាត់និយាយរឿងនោះក្នុងរបៀបមួយដែលដាវីឌអាច យល់បាន។ ដាវីឌធ្លាប់ជាអ្នកគង្វាលចៀមមុននឹងបានឡើងធ្វើជាស្ដេច។ ដូច្នេះណាថាននិយាយរឿងអំពីសត្វចៀម។ ណាថានដឹងថាដាវីឌគឺជាមនុស្សម្នាក់ដែលចូលចិត្តធ្វើរឿងអ្វីដែលយុត្តិធម៌ និងត្រឹមត្រូវ។ ដូច្នេះយើងឃើញថា ណាថានដាក់អន្ទាក់ចាប់ដាវីឌ។ ដាវីឌដើរចូលអន្ទាក់នោះដោយប្រកាសពីទណ្ឌកម្ម របស់ព្រះអង្គឯងគឺសេចក្តីស្លាប់។ នៅពេលដែលដាវីឌកាត់ទោសខ្លួនឯង ណាថាននិយាយថា បុរសនោះ គឺព្រះអង្គនោះឯង សាំយូអែលទី2 12៖7។ មានវិធីផ្សេងៗដែលណាថានអាចនិយាយពាក្យពេចន៍ ទាំងនេះ។ ណាថានអាចស្រែកពាក្យពេចន៍ទាំងនេះដាក់ស្ដេចដាវីឌ។ ណាថានអាចចង្អុលមុខស្ដេចដាវីឌ ហើយចោទប្រកាន់ទ្រង់។ ឬណាថានអាចនិយាយពាក្យទាំងនេះដោយសេចក្ដីស្រឡាញ់។ នៅពេល យើងក្រឡេកមើលទៅរបៀបដែល ដាវីឌឆ្លើយទៅណាថាន យើងអាចឃើញថា ណាថានជ្រើសរើស បង្ហាញដល់ស្ដេចដាវីឌអំពីសេចក្ដីមេត្តាករុណា និងសេចក្ដីស្រឡាញ់របស់ព្រះចំពោះបាបជន។ ដាវីឌត្រូវតែដឹងពីការឈឺចាប់ដែលព្រះមាននៅពេលដែលកូនរបស់ព្រះអង្គធ្វើបាបទាស់នឹងទ្រង់។ ពាក្យពេចន៍ របស់ណាថានប៉ះពាល់ដល់ព្រះទ័យរបស់ស្ដេចដាវីឌ។ ព្រះអង្គទតឃើញថា អំពើបាបរបស់ព្រះអង្គពិត ជាធ្ងន់ធ្ងរណាស់។

`ហេតុដូចម្ដេចបានជាដាវីឌមានបន្ទូលថា ខ្ញុំបានធ្វើបាបទាស់នឹងព្រះជាម្ចាស់? ហេតុដូចម្ដេច បានជាទ្រង់មិនមានបន្ទូលថា ខ្ញុំបានធ្វើបាបទាស់នឹងបាតសេបា ឬខ្ញុំជាឃាតករ? សម្រាប់ចម្លើយសូម អានសាំយូអែលទី2 12៖13 សូមអានទំនុកតម្កើង 51៖4 ផងដែរ។`

ដាវីឌឃើញថាអំពើបាបធ្វើឲ្យព្រះឈឺចាប់។ នៅពេលយើងមានបាបយើងក៏ធ្វើឲ្យខ្លួនយើងឈឺចាប់ផងដែរ។ អំពើបាបរបស់យើងធ្វើឲ្យអ្នកដទៃឈឺចាប់ដែរ។ នៅពេលយើងមានបាបយើងធ្វើឲ្យ គ្រួសារ ឬព្រះវិហាររបស់យើងមានអារម្មណ៍អៀនខ្មាស។ ប៉ុន្តែលើសជាងអ្វីៗទាំងអស់យើងធ្វើឲ្យព្រះឈឺ ចុកចាប់។ អំពើបាបរបស់យើងបោះដែកគោលព្រះជាប់នឹងឈើឆ្កាងម្ដងទៀត។