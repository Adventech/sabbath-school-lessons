---
title:  ការសិក្សាបន្ថែម
date:  23/07/2021
---

ដាវីឌសោកស្ដាយចំពោះអំពើបាបរបស់ទ្រង់ ហើយងាកបែរចេញពីអំពើបាបនោះ។ អារម្មណ៍ របស់ទ្រង់គឺពិតប្រាកដ។ ដាវីឌមិនបានព្យាយាមធ្វើឲ្យអំពើបាបរបស់ទ្រង់ មើលទៅមានទម្ងន់ ស្រាលជាងទម្ងន់ពិតប្រាកដរបស់វានោះទេ។ ដាវីឌអធិដ្ឋានសុំការអត់ឱនទោស។ ប៉ុន្តែការអធិដ្ឋានរបស់ ទ្រង់មិនបានចេញមកពីចិត្ត ដែលពោរពេញដោយការភ័យខ្លាច ការជំនុំជម្រះ ឬសេចក្ដីប្រាថ្នាគេចវេសពីទណ្ឌកម្មនោះទេ។ ដាវីឌឃើញថា អំពើបាបរបស់ទ្រង់ធ្វើឲ្យចិត្តរបស់ទ្រង់កខ្វក់ជាខ្លាំង។ ដាវីឌស្អប់ អំពើបាបរបស់ទ្រង់។ នោះហើយជាមូលហេតុដែលដាវីឌមិនអធិដ្ឋានសុំតែការអត់ឱនទោសប៉ុណ្ណោះទេ។ តែដាវីឌក៏អធិដ្ឋានសូមឲ្យព្រះសម្អាតចិត្តរបស់ទ្រង់ផងដែរ។ ព្រះសន្យាអត់ឱនទោសដល់បាបជនដែល បែកចេញពីអំពើបាប។ នៅក្នុងសេចក្តីសន្យាទាំងនេះ ដាវីឌឃើញភស្តុតាងនៃការអត់ឱនទោសរបស់ព្រះ។ ដាវីឌឃើញថា ព្រះនឹងទទួលទ្រង់ម្ដងទៀត។ ទំនុកតម្កើង 51៖16,17។

ដាវីឌបានធ្លាក់ចូលទៅក្នុងអំពើបាប ប៉ុន្តែព្រះជាម្ចាស់អត់ទោសដល់ទ្រង់ ហើយប្រទានជីវិត ថ្មីដល់ទ្រង់។

ដាវីឌបានសម្អាតអំនួតទាំងអស់ចេញពីចិត្តទ្រង់។ ព្រះអង្គលន់តួបាបរបស់ទ្រង់។ ស្ដេចសូល មិនបានធ្វើដូច្នេះទេ។ សូលបានធ្វើឲ្យចិត្តរបស់ទ្រង់រឹងទាស់និងព្រះ។ សូលមិនបានលន់តួ ឬងាកបែរចេញពីអំពើបាបរបស់ទ្រង់ទេ។

អំពើបាបរបស់ដាវីឌបង្ហាញយើងពីរូបភាពដ៏មានអំណាចនៃចិត្តរបស់មនុស្ស។ ចិត្តរបស់មនុស្ស ខ្សោយ សេចក្ដីប្រាថ្នាចង់ប្រព្រឹត្តខុសខ្លាំង។ រឿងរបស់ដាវីឌក៏បង្ហាញយើងពីឧទាហរណ៍នូវការសោក-

ស្ដាយចំពោះអំពើបាប និងការងាកបែរចេញពីអំពើបាបទាំងស្រុងផងដែរ។ គ្រីស្ទានរាប់ពាន់នាក់បានធ្លាក់ ចូលក្នុងអំពើបាប។ រឿងរបស់ដាវីឌបានជួយដល់ពួកគេ។ បាបជនទាំងនេះ បាននឹកចាំពីរបៀបដែល ដាវីឌបានងាកបែរចេញពីអំពើបាបរបស់ទ្រង់ ហើយបានលន់តួកំហុសរបស់ទ្រង់។ រឿងរបស់ដាវីឌផ្ដល់ សេចក្ដីក្លាហានដល់គ្រីស្ទានទាំងនេះឲ្យងាកបែរចេញពីអំពើបាប ហើយវិលមករកច្បាប់របស់ព្រះវិញ។

ដូច្នេះយើងត្រូវតែសម្អាតអំនួតទាំងអស់ចេញពីចិត្តយើង។ យើងត្រូវតែលន់តួបាបរបស់យើង។ យើងត្រូវតែងាកបែរចេញពីអំពើបាបរបស់យើង ដោយមានជំនួយពីព្រះវិញ្ញាណបរិសុទ្ធ។ ពេលនោះយើង អាចប្រាកដថា មានក្តីសង្ឃឹមសម្រាប់យើង។ ព្រះជាម្ចាស់នឹងមិនបែរចេញពីមនុស្សណាម្នាក់ ដែលងាក បែរចេញពីអំពើបាបយ៉ាងពិតប្រាកដ ហើយវិលមក រកទ្រង់នោះទេ។

**សំណួរពិភាក្សា**

`1. យើងត្រូវតែទទួលយកដោយក្តីជំនឿថា ព្រះបានអត់ឱនទោសដល់កូនប្រុសកូនស្រីរបស់ស្ដេចនៃ នគរឋានសួគ៌។ តើរឿងនេះជាលទ្ធភាពឲ្យរស់នៅដោយក្ដីសង្ឃឹមនៅពេលយើងដឹងថា យើងជាបាបជន ដែលត្រូវការការអត់ឱនទោសយ៉ាងដូចម្ដេច?`

`2. តើហេតុដូចម្ដេចបានជាអំពើបាបទាំងអស់ពិតជាប្រឆាំងជំទាស់នឹងព្រះ? តើការធ្វើបាបប្រឆាំងទាស់ នឹងព្រះមានន័យដូចម្ដេច?`

`3. តើហេតុដូចម្តេចបានជាព្រះអនុញ្ញាតឲ្យមានការឈឺចាប់កើតឡើង? តើសង្រ្គាមលោករវាងព្រះនិងសាតាំងជួយឆ្លើយនឹងសំណួរទាំងនេះយ៉ាងដូចម្ដេច?`

`4. តើអ្នកគិតថាហេតុអ្វីបានជាព្រះគម្ពីរបញ្ចូលរឿងអំពីដាវីឌនឹងបាតសេបា?`

`5. គម្ពីរទំនុកតម្កើង 51៖11 និង 12 បង្ហាញយើងថា អំពើបាបបំបែកយើងចេញពីព្រះ? តើអ្វីទៅដែល ជាបទពិសោធន៍របស់អ្នកជាមួយនឹងរឿងនេះដែលកើតឡើង? តើការបំបែកនេះធ្វើឲ្យអ្នកមានអារម្មណ៍យ៉ាងដូចម្ដេច? តើហេតុដូចម្ដេចបានជាសេចក្ដីសន្យានៃសេចក្ដីមេត្តាករុណា និងការអត់ឱនទោសមក ពីព្រះ គឺជាសេចក្តីសង្ឃឹមតែមួយគត់របស់យើង?`