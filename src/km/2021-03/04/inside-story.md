---
title:  ការអរគុណដល់ព្រះចំពោះជីវិត
date:  23/07/2021
---

ជីសែលដែលមានអាយុ 15ឆ្នាំ ហាក់មិនស្រួលខ្លួននៅពេលព្រឹកមួយ ពេលនាងបានក្រោកពី ដំណេក។ នាងបានអធិដ្ឋានមុនពេលនាងចាកចេញពីគ្រែតាមទម្លាប់របស់នាង។

«ឱព្រះអង្គជាទីស្រឡាញ់អើយ សូមអរគុណទ្រង់ចំពោះអ្វីៗដែលព្រះអង្គបានធ្វើសម្រាប់ខ្ញុំម្ចាស់ ជាពិសេសដែលខ្ញុំម្ចាស់នៅមានជីវិតរស់នៅ» នាងបានអធិដ្ឋាន។

នាងអរព្រះគុណព្រះចំពោះជីវិតរៀងរាល់ថ្ងៃ។ នាងនិងគ្រួសាររបស់នាងបានមកតាំងទីលំនៅ នៅសហរដ្ឋ ពីប្រទេសរ៉ូវ៉ាន់ដា នៅពេលនាងមានអាយុ12ឆ្នាំ នាងបានជួបប្រទះនឹងជីវិតយ៉ាងពិបាកនៅ ប្រទេសអាហ្រ្វិកដែលជាទឹកដីកំណើតរបស់នាង ជាកន្លែងដែលឪពុកម្ដាយរបស់នាងពិបាករកការងារធ្វើ ហើយគ្រួសារនេះមានចំណីអាហារបរិភោគយ៉ាងតិចតួច។ នាងបានជួបប្រទះការអត់ឃ្លានជាញឹកញាប់។ បន្ទាប់ពីការអធិដ្ឋានជីសែលបានកិលចុះពីគ្រែនៅជាន់ទី2 នៃផ្ទះតូចរបស់នាងនៅសហរដ្ឋចជា ហើយបានដើរចុះតាមជណ្ដើរបន្តិចម្ដងៗ នាងខ្សោយខ្លាំងណាស់។

«ខ្ញុំមិនស្រួលខ្លួនទេ» នាងបានប្រាប់ម្តាយរបស់នាង។ ម្ដាយរបស់នាងកំពុងនិយាយទូរស័ព្ទ ប៉ុន្តែនាងបាននិយាយកាត់ការសន្ទនានោះ។

«ឡើងទៅលើវិញ ហើយចូលគេងវិញ» នាងបាននិយាយ។ «ប្រហែលជាកូនអាចគ្រាន់បើឡើង»។

ជីសែលបានងាកក្រោយបម្រុងនឹងឡើងតាមជណ្ដើរ ហើយនាងក៏បានដួល។ នាងបានឮសំឡេងម្ដាយស្រែក ហៅឈ្មោះនាង ជីសែល! ជីសែល! ម្ដាយបានស្រែក «តើកូនមិនអីទេឬ?» ជីសែលមិនអាចឆ្លើយបានទេ។ នាងមិនអាចដកដង្ហើមផង។ នាងក៏មិនអាចនិយាយបានដែរ។ ម្ដាយបានទម្លាក់ទូរស័ព្ទចុះ ហើយបានរត់ ទៅរកនាង។ «ជីសែល! ជីសែល!» នាងបាននិយាយ។ ជីសែលនៅតែមិនអាចឆ្លើយបានដដែល។

ម្ដាយបានស្ទាបថ្ងាសក្រែងនាងមានគ្រុនក្តៅ។ ទេនាងមិនមានគ្រុនក្ដៅទេ។ ម្ដាយបានហៅ បងស្រីរបស់នាងដែលមានអាយុ19ឆ្នាំ ឲ្យយកកង្ហារមកដើម្បីផ្ដល់ខ្យល់ត្រជាក់ឲ្យមុខជីសែល។ នាងបាន ចាប់ផ្ដើមដកដង្ហើម។ «តើកូនមិនអីទេឬ?» ម្ដាយបានសួរ។ «ខ្ញុំមិនអីទេឥឡូវនេះ» នាងបាននិយាយ។

ម្ដាយចង់យកជីសែលទៅកាន់មន្ទីរពេទ្យ ប៉ុន្តែក្មេងស្រីនេះបានប្រកែកថា នាងបានស្រួលខ្លួន ហើយ។ ម្ដាយបានឲ្យនាងញ៉ាំទឹក។ ក្រោយមកនាងបានដឹងពីគ្រូពេទ្យថា នាងបានដួល ពីព្រោះនាងមិន បានបរិភោគអាហារត្រឹមត្រូវ។

នៅយប់បន្ទាប់ពីនាងដួល ជីសែលបានអធិដ្ឋានមុនពេលនាងចូលគេង។ នាងអធិដ្ឋានរាល់យប់ មុនពេលចូលគេង។

«ឱព្រះអង្គជាទីស្រឡាញ់» នាងបាននិយាយ។ «អរគុណព្រះអង្គចំពោះថ្ងៃនេះ ហើយសូមអរគុណព្រះអង្គ ចំពោះអ្វីៗគ្រប់យ៉ាងដែលព្រះអង្គបានធ្វើដើម្បីជួយឲ្យយើងខ្ញុំមានជីវិតរស់នៅ»។

ដង្វាយសប្តាហ៍ទី13 នៃត្រីមាសនេះ នឹងជួយដល់កុមារជនភៀសខ្លួនដូចជាជីសែល ឲ្យចូល រៀននៅសាលាអាត់វេនទីស្ទ នៅភូមិភាគអាមេរិកខាងជើង។ អាហារូបករណ៍របស់ជីសែលពិសេសអោយ សិក្សានៅសាលាអាត់វេនទីស្ទ នៅភូមិភាគអាមេរិកខាងជើងនៃសហរដ្ឋចជា បានមកពីដង្វាយសប្បាតហ៍ ស្គូលសប្តាហ៍ទី13 ឆ្នាំ2011។ តាមរយៈឥទ្ធិពលនៃសាលានេះ នាងបានថ្វាយចិត្តទៅព្រះយេស៊ូវដោយ ការជ្រមុជទឹក។ ប្អូនស្រីពីរនាក់ចង់ទៅសិក្សានៅសាលាអាត់វេនទីស្ទនៅពេលពួកគេបានមកដល់សហរដ្ឋ ជាជនភៀសខ្លួនមកពីប្រទេសមីយ៉ាន់ម៉ា។