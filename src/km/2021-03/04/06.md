---
title:  កាំរស្មីនៃពន្លឺ
date:  22/07/2021
---

តើមនុស្សយើងភាគច្រើនចង់ធ្វើអ្វីបន្ទាប់ពីបានធ្វើបាបហើយត្រូវបានព្រះអត់ឱនទោសរួចមក? យើងចង់បំភ្លេចកំហុសដែលបានកើតឡើងនោះមែនទេ? ការគិតអំពីកំហុសរបស់យើងអាចធ្វើឲ្យឈឺ ចាប់។

តើដាវីឌចង់ធ្វើអ្វីជាមួយនឹងបទពិសោធន៍ដ៏ឈឺចាប់របស់ព្រះអង្គ? សម្រាប់ចម្លើយសូមអាន ទំនុកតម្កើង 51៖13-19។ នៅពេលចានឬថូបែកយើងបោះបំណែកវាចោលយ៉ាងហោចណាស់ក៏មនុស្សភាគច្រើនធ្វើដូច្នេះ ដែរ។ ប៉ុន្តែនៅប្រទេសជប៉ុនមានមនុស្សដែលជួសជុលឆ្នាំងដីដែលបែក។ ការងារនេះមានឈ្មោះពិសេស មួយហៅថា ឃិនស៊ីវជី នៅក្នុងសិល្បៈឃិនស៊ីវជី សិល្បករប្រើមាសឬប្រាក់ដើម្បីបិទបំណែកបែកបាក់នេះឲ្យជាប់គ្នាឡើងវិញ។ សិល្បករធ្វើកិច្ចការដ៏ល្អពីឆ្នាំងដែលបែក។

ព្រះក៏ធ្វើដូចគ្នានេះជាមួយយើងដែរ។ ព្រះអត់ឱនទោសឲ្យអំពើបាបរបស់យើង ហើយបង្កើត យើងជាថ្មីឡើងវិញ។ ការអត់ឱនទោសរបស់ព្រះបិតបំណែកបែកបាក់នៃជីវិតរបស់យើងឲ្យជាប់គ្នាឡើងវិញ។ ស្នាមបែកបាក់ពីអតីតកាលរបស់យើងបង្ហាញដល់មនុស្សដទៃពីសេចក្ដីស្រលាញ់របស់ព្រះចំពោះយើង។ យើងក្លាយជាពន្លឺដ៏រស់សម្រាប់ព្រះ។ ពេលនោះយើងនឹងចង់ស្រែកដោយអំណរ។ យើងនឹងចូលរួមជាមួយស្ដេចដាវីឌក្នុងការនិយាយថា ចូរឲ្យខ្ញុំច្រៀងអំពីកិច្ចការល្អទាំងឡាយដែលទ្រង់បានធ្វើសម្រាប់ទូលបង្គំ ទំនុកតម្កើង 51៖14 យើងមិនបានព្យាយាមជួសជុលខ្លួនឯងទេ ឥឡូវនេះចិត្តយើងទទេស្អាតគ្មានអំនួត ទាំងអស់ទេ ព្រះអាចបំពេញចិត្តទទេស្អាតរបស់យើងជាមួយនឹងការសរសើរតម្កើង។ ពេលនោះចិត្តរបស់ យើងនឹងបានដូចជាកាំរស្មីនៃពន្លឺភ្លឺត្រចះត្រចង់។ សេចក្តីស្រឡាញ់របស់ព្រះ និងភ្លឺចែងចាំងចេញពីចិត្ត របស់យើងដល់មនុស្សទាំងឡាយដែលយើងជួប។ បទពិសោធន៍នៃការអត់ទោសរបស់ព្រះចំពោះ យើង ដឹកនាំមនុស្សដទៃទៅឯព្រះ ដោយចង់បានការអត់ឱនទោសពីព្រះដែរ។

`តើគម្ពីរទំនុកតម្កើងជំពូក 51 និងយ៉ូហានទី1 1៖9 មានទំនាក់ទំនងអ្វីនឹងគ្នា?`គម្ពីរយ៉ូហានទី1 1៖9 និងទំនុកតម្កើង 51 បង្រៀនពីសារដូចគ្នា។ ដាវីឌដឹងថា ព្រះនឹងទទួល យកនូវចិត្តដែលខ្ទេចខ្ទាំដោយរីករាយ ដោយសារភាពក្រៀមក្រំនិងអារម្មណ៍ទុក្ខសោកចំពោះអំពើបាប ទំនុកតម្កើង 51៖17។ លោកយ៉ូហានប្រាប់យើងថា ប្រសិនបើយើងលន់តួបាបរបស់យើង ព្រះនឹងអត់ ទោសឲ្យយើង។ យើងអាចទុកចិត្តព្រះឲ្យធ្វើកិច្ចការនេះ។ ព្រះអង្គតែងតែធ្វើនូវកិច្ចការដែលត្រឹមត្រូវ។ ព្រះនឹងសម្អាតយើងពីគ្រប់ការខុសទាំងអស់ដែលយើងបានធ្វើ យ៉ូហានទី1 1៖9។ ម្ដងទៀតហើយ ដាវីឌមិនអាចជួសជុលកំហុសដែលទ្រង់បានធ្វើនោះទេ។ ព្រះអង្គទទួលរងទុក្ខទោសដោយសារតែកំហុសរបស់ ទ្រង់។ នៅពេលជាមួយគ្នានេះដែរ ដាវីឌដឹងថាព្រះអត់ឱនទោសដល់ទ្រង់។

`តើអ្នកអាចធ្វើឲ្យសេចក្ដីសន្យានៅក្នុងគម្ពីរយ៉ូហានទី1 1៖9 ក្លាយជាផ្នែកមួយនៃជីវិតរបស់អ្នកឥឡូវនេះយ៉ាងដូចម្ដេច? តើអ្នកគួរមានអារម្មណ៍បែបណាបន្ទាប់ពីអ្នកធ្វើការនោះរួច?`