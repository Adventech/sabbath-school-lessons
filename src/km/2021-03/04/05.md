---
title:  អ្វីមួយដែលថ្មី
date:  21/07/2021
---

`ដាវីឌលន់តួបាបរបស់ទ្រង់។ ព្រះអង្គមិនបានរកលេសដោះសាចំពោះអាកប្បកិរិយារបស់ទ្រង់ ឬនិយាយថាអំពើបាបរបស់ទ្រង់មិនជាអាក្រក់ណាស់ណានោះទេ បន្ទាប់មកដាវីឌសុំអ្វីមួយអំពីព្រះ តើដាវីឌ សុំអ្វីពីព្រះ? សម្រាប់ចម្លើយសូមអាន ទំនុកតម្កើង 51៖7-12។`

ស្ដេចដាវីឌមានបន្ទូលអំពីការលាងសម្អាតដោយដើមហ៊ីស៊ុប (ទំនុកតម្កើង 51៖7)។ ហ៊ីស៊ុប គឺជារុក្ខជាតិតូចនៅក្នុងអំបូរជី។ សាសន៍អ៊ីស្រាអែលម្នាក់ៗនៅក្នុងសម័យព្រះគម្ពីរយល់ពីអ្វីដែលដាវីឌ កំពុងមានបន្ទូលអំពី នៅពេលដែលព្រះអង្គមានបន្ទូលពីដើមហ៊ីស៊ុប។ ហ៊ីស៊ុបត្រូវបានគេប្រើនៅក្នុងច្បាប់ របស់លោកម៉ូសេដើម្បីលាងសម្អាតមនុស្ស លេវីវិន័យ 14៖4។ ដោយមានបន្ទូលពីដើមហ៊ីស៊ុប ដាវីឌ បង្ហាញថា ព្រះអង្គយល់ពីសេចក្ដីត្រូវការរបស់ទ្រង់ នូវអ្នកជំនួសម្នាក់។ អ្នកជំនួសនោះនឹងទទួលយកនូវ ទណ្ឌកម្ម និងអំពើបាបរបស់ដាវីឌ។ ព្រះអង្គសង្គ្រោះនេះយាងមកនៅពេលអនាគត ហើយដកយកអំពើ បាបរបស់មនុស្សទាំងអស់នៅលើផែនដីនេះដែលទទួលយកទ្រង់។

បន្ទាប់មក ដាវីឌទូលសូមក្ដីអំណរពីព្រះ។ តើអ្នកភ្ញាក់ផ្អើលទេ ដែលដាវីឌទូលសូមអំណរពីព្រះ បន្ទាប់ពីរឿងរ៉ាវអាក្រក់ៗទាំងអស់ដែលទ្រង់ធ្វើ? ខទី13 ជួយយើងឲ្យយល់ពីមូលហេតុដែលដាវីឌទូល សូមក្ដីអំណរ ពេលនោះ ទូលបង្គំនឹងបង្រៀនពីផ្លូវរបស់ព្រះអង្គដល់មនុស្សដែលប្រព្រឹត្តខុសនឹងបាបជន ដែលនឹងបែរមករកទ្រង់ ទំនុកតម្កើង 51៖13។

`បន្ទាប់ពីដាវីឌមានបាប និងលន់តួបាបមកព្រះអង្គអធិដ្ឋានថា សូមកុំចោលទូលបង្គំចេញពីចំពោះ ទ្រង់ ហើយសូមកុំដកយកព្រះវិញ្ញាណបរិសុទ្ធចេញពីទូលបង្គំឡើយ ទំនុកតម្កើង 51៖11។ តើអ្នកគិត ថា ហេតុអ្វីបានជាដាវីឌអធិដ្ឋាននូវ សេចក្តីអធិដ្ឋាននេះ? សម្រាប់ចម្លើយ សូមអានខ12 ផងដែរ។`ដាវីឌមិនចង់បាត់បង់អារម្មណ៍របស់ព្រះនៅក្នុងព្រះទ័យរបស់ទ្រង់ទេ។ ដាវីឌឃើញថា បើគ្មានព្រះវិញ្ញាណបរិសុទ្ធទេព្រះអង្គគ្មានអំណាចឡើយ។ ឥឡូវនេះដាវីឌដឹងពីរបៀបដែលចិត្តរបស់មនុស្សអាចធ្លាក់ក្នុងអំពើបាបយ៉ាងងាយ ទំនុកចិត្តរបស់ព្រះអង្គលើខ្លួនឯងត្រូវបានបែកបាក់។

ដាវីឌយល់ថាជ័យជំនះអនាគតរបស់ព្រះអង្គទាស់នឹងអំពើបាប និងមិនមែនមកពីព្រះអង្គទេ។ ជ័យជំនះរបស់ព្រះអង្គនឹងមកតែពីព្រះប៉ុណ្ណោះ។ ដូច្នេះដាវីឌត្រូវតែទុកចិត្តព្រះទាំងស្រុង។

ជ័យជម្នះរបស់យើងទាស់នឹងអំពើបាបមិនមែនអំពីខ្លួនយើងទេ។ ជ័យជម្នះរបស់យើងគឺអំពី ព្រះយេស៊ូវ។ នៅពេលយើងយល់ពីសេចក្ដីពិតនៃព្រះគម្ពីរនេះ យើងនឹងប្រាថ្នាចង់ឲ្យព្រះយេស៊ូវ គង់នៅ ក្នុងចិត្តរបស់យើងយ៉ាងខ្លាំង។ យើងនឹងមានអារម្មណ៍ស្រេកឃ្លាននូវព្រះវិញ្ញាណរបស់ទ្រង់។ យើងនឹង ចង់បានក្ដីអំណរដែលកើតមកពីការសង្គ្រោះរបស់ទ្រង់ដល់យើង។ យើងនឹងឃើញសេចក្តីត្រូវការរបស់យើងនៅចិត្តថ្មីនឹងជីវិតថ្មី។ យើងត្រូវការការសម្រាកដែលមានតែព្រះយេស៊ូវមួយអង្គគត់ដែលអាចប្រទាន ដល់យើងបាន។ នោះហើយគឺជាមូលហេតុដែលព្រះត្រូវតែបង្កើតយើងជាថ្មីឡើងវិញ។ ពេលនោះយើង អាចសម្រាក។

`តើអ្នកដឹងពីក្តីអំណរនៃការរំដោះឲ្យមានសេរីភាពពីអំពើបាបដែរឬទេ? ប្រសិនបើទេ តើរឿងអំពីដាវីឌនេះអាចជួយអ្នកបានយ៉ាងដូចម្ដេច?`