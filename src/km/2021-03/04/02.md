---
title:  ការអស់កម្លាំងហេវហត់
date:  18/07/2021
---

ល្ងាចមួយនារដូវរំហើយដ៏កក់ក្តៅ ស្ដេចដាវីឌមិនបានសម្រាកទេ។ ព្រះអង្គយាងនៅលើដំបូល ព្រះរាជដំណាក់។ តាមពិតស្ដេចដាវីឌគួរតែនៅជាមួយកងទ័ពរបស់ព្រះអង្គឆ្លងទន្លេយ័រដាន់។ ស្ដេចដាវីឌ គួរតែដឹកនាំកងទ័ពនៅក្នុងសង្គ្រាម។ ស្ដេចដាវីឌគួរតែជួយសាសន៍អ៊ីស្រាអែលច្បាំងជាមួយសាសន៍អាំម៉ូន ដើម្បីឲ្យនគររបស់ព្រះអង្គមានសន្តិភាព។

`ស្ដេចដាវីឌមិនបានគង់នៅកន្លែងដែលព្រះអង្គគួរនៅនោះទេ។ ការជ្រើសរើសខុសនេះធ្វើឲ្យព្រះអង្គអាចធ្លាក់ចូលទៅក្នុងអំពើបាប។ សូមអានរឿងអំពីការធ្លាក់ចុះរបស់ស្ដេចដាវីឌនៅក្នុងគម្ពីរសាំ-យូអែលទី2 11៖1-5 តើមានអ្វីកើតឡើងនៅក្នុងរឿងនេះ? តើស្ដេចដាវីឌធ្វើអំពើបាបដ៏ធ្ងន់អ្វី?`

ស្ដេចដាវីឌទតមើលពាសពេញទីក្រុង បានឃើញស្ត្រីដ៏ស្រស់ស្អាតម្នាក់នាងកំពុងងូតទឹក។ ស្ដេចដាវីឌក៏ចង់បាននាង។ សេចក្ដីប្រាថ្នាចង់ធ្វើអំពើបាបគ្រប់គ្រងលើព្រះទ័យរបស់ទ្រង់។ យប់នោះស្ដេចដាវីឌបានផ្ទំជាមួយនាងបាតសេបា។ បាតសេបាគឺជាប្រពន្ធរបស់ទាហានម្នាក់ នៅនគររបស់ស្ដេច ដាវីឌ នៅសម័យព្រះគម្ពីរ ស្ដេចមានអំណាចធ្វើអ្វីៗតាមចិត្តចង់។ ជាស្ដេច ដាវីឌមិនចាំបាច់ធ្វើតាមច្បាប់ ដែលមនុស្សគ្រប់គ្នាត្រូវតែគោរពនោះទេ។ ប៉ុន្តែរឿងដ៏គួរឲ្យឈឺចាប់នេះបង្ហាញយើងពីសេចក្តីពិត នៃព្រះគម្ពីរ ដ៏មានអំណាចមួយ។ ដោយសារព្រះអង្គជាស្ដេច ដាវីឌមិនមានសេរីភាពបំពានទៅនឹងច្បាប់របស់ព្រះទេ។

ច្បាប់ការពារយើងពីអំពើបាប។ ច្បាប់រក្សាយើងឲ្យមានសុវត្ថិភាព។ នៅពេលស្ដេចបំពានច្បាប់ ព្រះអង្គត្រូវតែបង់ថ្លៃដ៏ធ្ងន់ធ្ងរ។

តើមានរឿងអ្វីកើតឡើងនៅពេលដែលស្ដេចដាវីឌបំពាននឹងច្បាប់របស់ព្រះភ្លាម? ព្រះអង្គដឹង ថាជីវិតរបស់ព្រះអង្គចាប់ផ្តើមផ្លាស់ប្តូរច្រើនទៅរកការអាក្រក់បំផុតភ្លាម។

ដាវីឌព្យាយាមប្រាប់ខ្លួនឯងថាគ្មានអ្នកណាដឹងពីអំពើបាបនេះទេ។ បន្ទាប់មកបាតសេបាទូល ទ្រង់ថា នាងនឹងមានកូន។ ប្ដីរបស់នាងបានចេញទៅឆ្ងាយយូរមកហើយ មិនអាចធ្វើជាឪពុកកូននេះបាន ទេ។ ស្ដេចដាវីឌស្ថិតនៅក្នុងបញ្ហាយ៉ាងធ្ងន់ធ្ងរ។

`តើស្ដេចដាវីឌធ្វើយ៉ាងណាដើម្បីលាក់បាំងអំពើបាបរបស់ព្រះអង្គ? សម្រាប់ចម្លើយសូមអាន សាំយូអែលទី2 11៖6-27។`

ដាវីឌមានផែនការសម្ងាត់មួយដើម្បីឲ្យអ៊ូរីត្រឡប់មកផ្ទះ ហើយនៅជាមួយប្រពន្ធរបស់គាត់។ វិធីនេះមនុស្សគ្រប់គ្នានឹងគិតថាអ៊ូរីជាឪពុកនៃកូនរបស់បាតសេបា។ ប៉ុន្តែផែនការរបស់ដាវីឌបរាជ័យ។ អ៊ូរីស្មោះត្រង់ជាមួយនឹងព្រះ។ អ៊ូរីបដិសេធមិនព្រមចូលទៅឯប្រពន្ធរបស់គាត់ទេ។ គាត់ទូលស្ដេចដាវីឌ ថា ហិបបរិសុទ្ធនិងទាហានអ៊ីស្រាអែលកំពុងនៅក្នុងជំរំ។ លោកម្ចាស់ យ៉ូអាប់ និងនាយទាហានរបស់ខ្ញុំ កំពុងបោះជំរំនៅខាងក្រៅ ដូច្នេះខ្ញុំមិនត្រូវទៅផ្ទះហើយស៊ីផឹក និងនៅជាមួយប្រពន្ធរបស់ខ្ញុំទេ សាំយូអែល ទី2 11៖11 ដាវីឌមិនអាចប្រើកលល្បិច និងអន្ទាក់បានទេព្រះអង្គប្រើកម្លាំងវិញ។ ទ្រង់បានបង្គាប់ឲ្យ គេសម្លាប់លោកអ៊ូរី។