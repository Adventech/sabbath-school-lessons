---
title:  អត់ឱនទោស និងបំភ្លេច
date:  20/07/2021
---

ដាវីឌប្រកាសអំពីទណ្ឌកម្មរបស់ព្រះអង្គផ្ទាល់ សាំយូអែលទី2 12៖5,6។ ណាថានទូល ដាវីឌថា អំពើបាបរបស់ទ្រង់ធំណាស់។ រឿងរ៉ាវអាក្រក់ៗនឹងកើតឡើងនៅពេលអនាគតដោយសារតែ អំពើបាបនោះ សាំយូអែលទី2 12៖10-12។ ព្រះទ័យរបស់ដាវីឌខ្ទេចខ្ទាំដោយការសោកស្ដាយ។ ដាវីឌលន់តួបាបរបស់ទ្រង់ភ្លាម ណាថានទូលដាវីឌថា ព្រះជាម្ចាស់នឹងអត់ទោសដល់ទ្រង់ ទោះបីជាចំពោះ អំពើបាបនេះក៏ដោយ សាំយូអែលទី2 12៖13 តើអ្នកឃើញទេថា ដាវីឌមិនចាំបាច់ត្រូវរង់ចាំឲ្យព្រះ អត់ទោសឲ្យទ្រង់នោះទេ? ដាវីឌមិនចាំបាច់បង្ហាញថា ព្រះអង្គបានរៀបចំខ្លួនរួចជាស្រេចមុននឹងព្រះអត់ ឱនទោសឲ្យទ្រង់នោះទេ។

ណាថានទូលដាវីឌពីរឿងអាក្រក់ៗថែមទៀត។ បុត្រដាវីឌនិងនាងបាតសេបានឹងសុគតបន្ទាប់ ពីប្រសូតមកភ្លាម។

`តើពាក្យថា ព្រះអង្គអត់ទោសអំពើបាបរបស់ដាវីឌ ហើយយកអំពើបាបនោះចេញមានន័យដូច ម្ដេច? តើព្រះផ្លាស់ប្ដូរអតីតកាលឬ? តើមនុស្សម្នាក់ៗគ្រាន់តែបំភ្លេចអំពីអ្វីដែលបានកើតឡើងឬ? នៅពេល អ្នកគិតអំពីសំណួរទាំងនេះ សូមអានគម្ពីរសាំយូអែលទី2 12៖10-23។`

ដាវីឌឃើញថា ព្រះជន្មរបស់ទ្រង់ចាប់ផ្ដើមបែងចែកជាចំណែកៗ ទារកដែលសុគត ព្រះរាជ វង្សអនាគតរបស់ទ្រង់មានបញ្ហាដោយសារបុត្រនេះ។ ប៉ុន្តែដាវីឌក៏យល់ផងដែរថាព្រះនឹងអត់ទោសឲ្យ អំពើបាបរបស់ទ្រង់។ សេចក្តីមេត្តាករុណារបស់ព្រះ នឹងគ្របបាំងកំហុសដែលទ្រង់បានប្រព្រឹត្ត។ ថ្ងៃណា មួយព្រះនឹងធ្វើឲ្យរឿងអាក្រក់ៗដែលបានកើតឡើងបានត្រឹមត្រូវឡើងវិញ។ ព្រះនឹងព្យាបាលការឈឺចាប់ នោះ។ ដូច្នេះឥឡូវនេះដាវីឌអាចរកឃើញការសម្រាកនៅក្នុងសេចក្តីមេត្តាករុណារបស់ព្រះ។

`តើដាវីឌមានអារម្មណ៍ថា ព្រះអង្គពិតជាត្រូវការអ្វី? តើដាវីឌប្រាថ្នាចង់បានអ្វីខ្លាំងជាងអ្វីៗទាំង អស់? សម្រាប់ចម្លើយសូមអាន ទំនុកតម្កើង 51៖1-6។`

នៅក្នុងទំនុកតម្កើងជំពូក 51 ដាវីឌបានប្រកាសជាសាធារណៈ ព្រះអង្គបើកព្រះទ័យរបស់ ទ្រង់ ហើយលន់តួបាប ដាវីឌស្រែកទាមទារសេចក្តីមេត្តាករុណារបស់ព្រះ ដាវីឌទូលសូមឲ្យព្រះអង្គបង្ហាញ ដល់ទ្រង់នូវសេចក្ដីស្រឡាញ់របស់ព្រះអង្គដែលមិនដែលបរាជ័យ។ ដាវីឌប្រាថ្នាចង់បានចិត្តថ្មី និងវិញ្ញាណ ថ្មីដែលស្អាត។

ទំនុកតម្កើងនេះជួយយើងឲ្យយល់ពីតម្លៃនៃការសម្រាករបស់យើងនៅក្នុងព្រះយេស៊ូវ។ ដំបូង យើងត្រូវតែយល់ថា ជាបាបជនយើងត្រូវការជំនួយ យើងត្រូវការព្រះអង្គសង្គ្រោះមួយអង្គ។ យើងមើល ឃើញអំពើបាបរបស់យើង។ បន្ទាប់មកយើងនឹងអំពាវនាវដល់ទ្រង់ដែលអាចសម្អាតយើង។ ព្រះអង្គសង្គ្រោះគឺជាព្រះតែមួយអង្គគត់ដែលអាចធ្វើឲ្យយើងបានថ្មីឡើងវិញ។ នៅពេលដែលយើងអំពាវនាវដល់ ទ្រង់ឲ្យជួយយើង យើងនឹងរកឃើញសេចក្តីក្លាហាន។ ប្រសិនបើអ្នកដឹងថាអ្នកធ្លាប់មានបាបធ្ងន់ពេកព្រះ មិនអាចទទួលយកត្រឡប់មកវិញបានទេ សូមនឹកចាំអំពីដាវីឌ។ ដាវីឌផ្ទំជាមួយស្ត្រីម្នាក់ដែលបានរៀបការ ហើយ។ ដាវីឌកុហក ដាវីឌសម្លាប់។ ដាវីឌបំពានទៅនឹងក្រឹត្យវិន័យយ៉ាងហោចណាស់ក៏ 5 ដែរ នៅក្នុង ចំណោមក្រឹត្យវិន័យទាំង10។ ប្រសិនបើដាវីឌអាចអំពាវនាវឲ្យព្រះជួយ និងអត់ឱនទោសនោះយើងក៏អាចធ្វើដូច្នោះដែរ។