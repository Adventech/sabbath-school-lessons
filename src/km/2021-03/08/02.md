---
title:  ការព្យាបាលការសម្រាក
date:  15/08/2021
---

នៅពេលយើងឈឺយើងត្រូវការសម្រាកច្រើនជាងពេលផ្សេងៗ យើងត្រូវការការសម្រាកខាង រាងកាយរបស់យើងដើម្បីឲ្យយើងអាចជាសះស្បើយទាំងស្រុង។

យើងតែងតែត្រូវការការសម្រាកខាងគំនិតផងដែរ ជួនកាលយើងឈឺជាមួយនឹងរឿងរ៉ាវផ្សេងៗ ដែលមិនបានធ្វើឲ្យជីវិតរបស់យើងមានគ្រោះថ្នាក់ទេ។ ប្រហែលជាយើងផ្ដាសាយឬឈឺក្បាលធ្ងន់ធ្ងរ យើង សម្រាកនៅលើគ្រែហើយព្យាយាមមិនគិតអំពីកិច្ចការទាំងឡាយដែលយើងគួរតែធ្វើ តែមិនអាចធ្វើនោះ ទេ។

ជួនកាលយើងឈឺនៅជំងឺខ្លះដែលធ្វើឲ្យជីវិតរបស់យើងនៅក្នុងគ្រោះថ្នាក់ យើងតែងតែនៅភ្ញាក់ ហើយព្រួយបារម្ភអំពី ការសាកល្បងតាមក្បួនវេជ្ជសាស្រ្ត យើងអាចចាប់ផ្ដើមឆ្ងល់ថា ហេតុអ្វីបានជារឿង នេះកើតឡើង? តើយើងឈឺចាប់ដោយសារតែទម្លាប់អាក្រក់ និងរបៀបរស់នៅដែលមិនផ្ដល់សុខភាព របស់យើងឬ? ឬមកពីថ្នាំពេទ្យដែលយើងបានប្រើកាលពី20ឆ្នាំមុននោះ? តើយើងឈឺមកពីទម្ងន់លើស ដែលយើងបានដាក់មកលើរាងកាយយើងកាលពីពីរបីឆ្នាំមុននោះឬ? ឬតើព្រះកំពុងដាក់ទណ្ឌកម្មយើងចំពោះអំពើបាបអាថ៍កំបាំងដែលយើងធ្វើដែលគ្មាននរណាម្នាក់ទៀតដឹងពីរឿងនេះសោះ?

`សូមអានគម្ពីរម៉ាកុស 2៖1 4 តើមានអ្វីកំពុងកើតឡើងនៅក្នុងខទាំងនេះ?`

បុរសម្នាក់នៅក្នុងរឿងនេះមិនអាចកម្រើកដៃជើងរបស់គាត់បានទេ។ នៅក្នុងសៀវភៅព្រះនៃ សេចក្ដីស្រឡាញ់ ទំព័រ267 ដល់ 271 យើងដឹងពីមូលហេតុដែលបុរសនោះបានធ្វើកំហុសមួយចំនួន ពីអតីតកាលដែលគាត់មានការអៀនខ្មាស។ អំពើបាបរបស់គាត់បានបណ្តាលឲ្យមានជំងឺរបស់គាត់នេះ។ វេជ្ជបណ្ឌិតមិនអាចព្យាបាលគាត់បានទេ។

យើងតែងស្ដីបន្ទោសដល់ខ្លួនឯង និងការងារដែលយើងបានប្រព្រឹត្តកាលពីពេលកន្លងមកចំពោះ រឿងរ៉ាវអាក្រក់ៗដែលកើតឡើងនៅក្នុងជីវិតរបស់យើងនាពេលឥឡូវនេះ។ ប៉ុន្តែការស្ដីបន្ទោសរបស់យើង ដល់ខ្លួនឯង និងដល់អ្នកដទៃមិនអាចព្យាបាលយើង មិនធ្វើឲ្យយើងមានសុខភាពល្អបានទេ។

ផែនការរបស់ព្រះសម្រាប់ជីវិតរបស់យើងមិនដែលបញ្ចូលការឈឺចាប់ជាមួយនឹងជំងឺតម្កាត់ ឬការរងទុក្ខនោះទេ។ ជំងឺផ្សេងៗបានកើតឡើងនៅលើភពផែនដីនេះដោយសារតែអំពើបាប។ ព្រះប្រទាន គោលការណ៍សុខភាពសំខាន់ៗឲ្យយើងដើរតាម។ គោលការណ៍ទាំងនេះអាចជួយឲ្យយើងមានអំណរជាមួយនឹងជីវិតល្អប្រសើរមួយនាពេលឥឡូវនេះ។

ដំណឹងល្អនោះគឺថា ព្រះអាចប្រទានការសម្រាកដល់យើង ប្រសិនបើយើងឈឺឬមានសុខភាព ល្អ។ ព្រះអាចប្រទានការសម្រាកដល់យើង ទោះបីជាយើងបានបង្កឲ្យមានជំងឺជាប់ខ្លួនក៏ដោយ។ ព្រះអាច ប្រទានការសម្រាកដល់យើង ទោះបីជាឪពុកម្ដាយរបស់យើងមិនបានមើលថែយើងបានល្អកាលពីយើង នៅកុមារនៅឡើយក៏ដោយ។ ព្រះអាចប្រទានការសម្រាកដល់យើងទោះបីជាយើងកើតមកជាមួយនឹងជំងឺដែលអ្នកវេជ្ជសាស្ត្រឬគ្រូពេទ្យមិនអាចដោះស្រាយបានក៏ដោយ។ ព្រះជ្រាបពីរបៀបនៃការប្រទានការសម្រាកដល់យើង។

`នៅពេលអ្នកណាម្នាក់ឈឺសូមកុំចាប់ផ្ដើមបន្ទោសដល់អ្នកណាម្នាក់ឬរឿងអ្វីមួយចំពោះជំងឺនោះ ឡើយ។ នៅពេលជាមួយគ្នានេះ ហេតុអ្វីបានជាការយល់របស់យើងពីបុព្វហេតុនៃជំងឺនោះអាចតែងតែជួយយើង ខណៈដែលយើងស្វែងរកការធូរស្បើយ?`