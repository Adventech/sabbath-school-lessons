---
title:  ការរត់គេច
date:  17/08/2021
---

តើអ្នកដឹងទេថា តើអ្វីទៅជាជំងឺជាសាកលលេខមួយ? គឺចិត្តនិងគំនិតក្រៀមក្រំ។ ការមានភាព ក្រៀមក្រំមិនមែនជាអំពើបាបទេ។ ចិត្តក្រៀមក្រំមិនមែនមានន័យថា មនុស្សនោះមិនមានជំនឿលើព្រះ ឬមិនទុកចិត្តព្រះនោះទេ។

ជួនកាលការមានចិត្តក្រៀមក្រំរបស់យើងកើតឡើងយ៉ាងយឺត។ ជួនកាលយើងអាចត្រឡប់ជាក្រៀមក្រំយ៉ាងលឿនបន្ទាប់ពីរឿងអាក្រក់ៗកើតឡើង។ នោះគឺជាអ្វីដែលបានកើតឡើងដល់លោកអេលីយ៉ា បន្ទាប់ពីបទពិសោធន៍របស់គាត់នៅលើភ្នំកាមែល។ រឿងអំពីលោកអេលីយ៉ាបង្ហាញយើងពី របៀបដែលអ្នកណាម្នាក់អាចមានអារម្មណ៍ធ្លាក់ចុះ និងហេវហត់យ៉ាងលឿន បន្ទាប់ពីរឿងធំៗកើតឡើង នៅក្នុងជីវិតរបស់យើង។

`ក្នុងគម្ពីរពង្សាវតាក្សត្រទី1 ជំពូក18 លោកអេលីយ៉ាទើបតែបានឃើញការអស្ចារ្យយ៉ាងធំ។ ព្រះបានទម្លាក់ភ្លើងពីឋានសួគ៌មក។ ព្រះក៏បានឆ្លើយតបទៅនឹងការអធិដ្ឋានរបស់លោកអេលីយ៉ា សុំភ្លៀង បន្ទាប់ពីរាំងអស់ពេលបីឆ្នាំមកផងដែរ។ នៅពេលនោះយេសេបិលគំរាមកំហែងលោកអេលីយ៉ា។ តើហេតុអ្វី បានជាលោកអេលីយ៉ារត់គេចពីយេសេបិលបន្ទាប់ពីគាត់បានឃើញការអស្ចារ្យធំៗ? សម្រាប់ចម្លើយសូម អានពង្សាវតារក្សត្រទី1 19៖1-5។`

24ម៉ោងកន្លងមក ជាពេលវេលាដ៏ពិបាក និងហេវហត់ចំពោះលោកអេលីយ៉ា។ បទពិសោធន៍ ដ៏ពិបាកនេះនឹងការគំរាមកំហែងពីយេសេបិល ធ្វើឲ្យលោកអេលីយ៉ាមានអារម្មណ៍ក្រៀមក្រំជាខ្លាំង។ ចូរ ចងចាំផងដែរថា លោកអេលីយ៉ានៅទីនេះនៅពេលដែលហោរារបស់ព្រះបាលចំនួន850នាក់ ត្រូវបាន សម្លាប់ ពង្សាវតារក្សត្រទី1 18៖40។ លោកអេលីយ៉ាប្រហែលជាបានសម្លាប់ពួកនោះខ្លះដោយផ្ទាល់ ដៃផងដែរ។ ប្រាកដណាស់បទពិសោធន៍នេះអាចបង្កឲ្យមានការខ្វល់ចិត្តជាខ្លាំងដល់មនុស្សដែលបានឃើញ ឬកាន់តែអាក្រក់ទៅទៀតដល់អ្នកដែលបានចូលរួមនៅក្នុងកិច្ចការនោះ។

ដូច្នេះលោកអេលីយ៉ាចាប់ផ្ដើមរត់។ គាត់ព្យាយាមគេចចេញទៅឆ្ងាយ។ ជួនកាលយើងក៏ដូច ជាលោកអេលីយ៉ាដែរ។ យើងរត់នៅពេលរឿងរ៉ាវកាន់តែអាក្រក់។ យើងរត់ទៅកាន់ទូរទឹកកក នៅពេល យើងព្យាយាមធ្វើឲ្យខ្លួនយើងសប្បាយរីករាយដោយការបរិភោគ។ ជួនកាលយើងព្យាយាមរំងាប់បញ្ហា របស់យើង។ ជួនកាលយើងស្វែងរកអ្នកណាម្នាក់ថ្មីដើម្បីស្រឡាញ់ ឬកិច្ចការថ្មី ឬកន្លែងថ្មីដើម្បីរស់នៅ។ ជួនកាលយើងអាចធ្វើកិច្ចការខ្លាំងជាងការដែលយើងគួរធ្វើ។ មនុស្សខ្លះប្រើថ្នាំដើម្បីព្យាយាមរំងាប់ការឈឺចាប់ដែលពួកគេមាន។ យើងធ្វើកិច្ចការទាំងនេះដើម្បីព្យាយាមរត់គេចពីបញ្ហាដែលកំពុងលួចយកការ សម្រាករបស់យើងពីចិត្តរបស់យើង។ នៅទីបញ្ចប់កិច្ចការទាំងអស់នេះគ្រាន់តែលាក់បញ្ហាពិតប្រាកដ ប៉ុណ្ណោះ។ វាមិនបានដោះស្រាយបញ្ហាទាំងនោះទេ។ ជាញឹកញាប់កិច្ចការដែលយើងធ្វើ ដើម្បីរត់គេចពីបញ្ហារបស់យើងគ្រាន់តែធ្វើឲ្យបញ្ហានោះកាន់តែអាក្រក់ប៉ុណ្ណោះ។