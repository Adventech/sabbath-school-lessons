---
title:  ការសម្រាកនិងច្រើនថែមទៀត
date:  19/08/2021
---

ព្រះជ្រាបថាអេលីយ៉ាបានអស់កម្លាំងមកពីការរត់។ ព្រះក៏ជ្រាបផងដែរថា អេលីយ៉ាមានអារម្មណ៍ ច្រើនជាងការគ្រាន់តែហេវហត់ខាងរាងកាយរបស់គាត់។ ចិត្តរបស់អេលីយ៉ាក៏ត្រូវការការសម្រាកដែរ។ លោកអេលីយ៉ាកំពុងទ្រាំទ្រនូវបន្ទុកយ៉ាងធ្ងន់នៃពិរុទ្ធភាព។ ព្រះអត់ឱនទោសឲ្យលោកអេលីយ៉ា ហើយ ប្រទានការសម្រាកដល់គាត់។ ទីបញ្ចប់អេលីយ៉ាអាចសំរាន្ត និងមានអារម្មណ៍ស្រស់ស្រាយយ៉ាងពិត ប្រាកដ។ ប្រហែលយើងគិតថា នេះគួរជាទីបញ្ចប់នៃរឿងនោះហើយ។ ប៉ុន្តែវាមិនមែនដូច្នោះទេ។ ការសម្រាក ដែលព្រះប្រទានដល់យើងគឺលើសពីការគ្រាន់តែសម្រាន្តខាងរាងកាយហេវហត់របស់យើង។ ការសម្រាក ដែលព្រះប្រទានដល់យើងគឺការព្យាបាលចិត្តរបស់យើង។ ព្រះមិនបានប្រញាប់ប្រញាល់ការព្យាបាលនេះ ទេ។

`ឥឡូវនេះតើលោកអេលីយ៉ាកំពុងទៅឯណា? សម្រាប់ចម្លើយសូមអានពង្សាវតារក្សត្រទី1 19៖5-8។`

បន្ទាប់ពីលោកអេលីយ៉ាសម្រាក តើគាត់ធ្វើអ្វី? គាត់ចាប់ផ្ដើមការរត់ម្ដងទៀត! ប៉ុន្តែពេលនេះព្រះគ្រប់គ្រងទីកន្លែងដែលលោកអេលីយ៉ារត់ទៅ។ ព្រះយល់ថា យើងរស់នៅលើផែនដីដែលពោរពេញដោយអំពើបាប ដូច្នេះជីវិតអាចបណ្ដាលឲ្យយើងមានអារម្មណ៍ក្រៀមក្រំ។ ចិត្តក្រៀមក្រំអាចបណ្ដាលឲ្យយើងរត់គេចពីការពិបាកៗរបស់យើង។ ប៉ុន្តែព្រះចង់ជួយឲ្យយើងរត់នៅក្នុងទិសដៅត្រឹមត្រូវ។ ព្រះអង្គចង់ ឲ្យយើងរត់ទៅរកទ្រង់ នៅពេលយើងរត់ទៅរកព្រះ ព្រះអង្គនឹងបង្រៀនយើងឲ្យស្ដាប់បង្គាប់សំឡេងតូចល្ហៀងៗ របស់ទ្រង់ (ពង្សាវតារក្សត្រទី1 19៖12)។ សំឡេងនេះគឺជាព្រះសូរសៀងរបស់ព្រះកំពុងមានបន្ទូលមកកាន់ចិត្តយើង។ នៅពេលយើងស្ដាប់តាមព្រះសូរសៀងរបស់ព្រះយើងនឹងបានសម្រាក។ អេលីយ៉ា សម្រាកនៅក្រោមដើមដង្កោហើយចង់ស្លាប់។ គាត់មានអារម្មណ៍ថា ថ្ងៃដ៏ល្អបំផុតរបស់គាត់កន្លងបាត់ទៅ ហើយ។ អេលីយ៉ាមិនមានកម្លាំងនឹងក្រោកឡើង ហើយបន្តដំណើរទៅជួបព្រះទេ។ ដូច្នេះព្រះប្រទានកម្លាំង ដល់អេលីយ៉ាដែលគាត់ត្រូវការ។ ព្រះក៏អាចប្រទានថ្ងៃស្អែកដ៏ល្អប្រសើរមួយដល់យើងផងដែរ។

`តើការភ្ញាក់ផ្អើលអ្វី ព្រះមានផែនការសម្រាប់លោកអេលីយ៉ា? សម្រាប់ចម្លើយសូមអាន ពង្សាវ-តារក្សត្រទី1 19៖ 15-16, និងពង្សាវតារក្សត្រទី1 2៖11។`

ព្រះជ្រាបថាថ្ងៃល្អៗនៅខាងមុខលោកអេលីយ៉ា។ ការព្យាបាលនឹងមកដល់លោកអេលីយ៉ានៅពេលគាត់រៀនរស់នៅតាមគោលការណ៍របស់ព្រះ និងទទួលយកការសម្រាករបស់ទ្រង់ទាំងអស់។ អេលីយ៉ា នៅមានការងារខ្លះទៀតដែលត្រូវធ្វើសម្រាប់ព្រះនៅលើផែនដី។ ព្រះក៏ជ្រាបផងដែរថា អេលីយ៉ានឹងសុំភ្លើង ឲ្យឆ្លាក់មកពីឋានសួរម្ដងទៀត ពង្សាវតារក្សត្រទី1 1៖10។ អេលីយ៉ានឹងមិនស្លាប់ដោយគ្មានក្តីសង្ឃឹមនៅក្រោមដើមដង្កោនោះទេ។ គាត់នឹងជិះរាជរថភ្លើង រាជរថនេះនឹងហោះនាំគាត់ទៅកាន់ឋានសួគ៌ជាកន្លែង ដែលគាត់នឹងសម្រាកជាមួយនឹងព្រះជារៀងរហូត។

`តើរឿងអំពីលោកអេលីយ៉ាបង្រៀនអ្នកយ៉ាងណាអំពីការសម្រាកនៅក្នុងព្រះ ទោះបីជានៅពេល អ្នកមានអារម្មណ៍ថាអ្នកអាក្រក់បំផុតក៏ដោយ? តើរឿងនេះបង្រៀនអ្នកកុំឲ្យបោះបង់ចោលក្តីសង្ឃឹមយ៉ាងដូចម្ដេច?`