---
title:  មានសេរីភាព ដើម្បីសម្រាក
date:  14/08/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 2៖1-12, ពង្សាតារក្សត្រទី1 ជំពូក 18, ពង្សាតារក្សត្រទី1 19៖1-8, ទំនុកតម្កើង 34៖18, ម៉ាថាយ 5៖1-3, ទំនុកតម្កើង 73៖26។

> <p>ខចងចាំ</p>
> «ព្រះយេហូវ៉ាទ្រង់ជាពន្លឺ ហើយជាសេចក្តីសង្គ្រោះរបស់ខ្ញុំ តើខ្ញុំនឹងត្រូវខ្លាចចំពោះអ្នកណា ព្រះយេហូវ៉ាទ្រង់ជាទីពឹងពំនាក់នៃជីវិតខ្ញុំ តើត្រូវឲ្យខ្ញុំភ័យចំពោះអ្នកណា» (ទំនុកតម្កើង 27៖1)។

ព្រះយេស៊ូវបានជួបនឹងអ្នកឈឺជាច្រើន នៅពេលដែលព្រះអង្គគង់នៅលើផែនដី ពាក្យពេចន៍ របស់បណ្ដាជនបានមកដល់ព្រះយេស៊ូវ ដើម្បីសុំការព្យាបាល និងការសម្រាកពីការឈឺចាប់។ ព្រះយេស៊ូវ តែងតែបានព្យាបាលពួកគេ ហើយប្រទានការសម្រាកដល់ពួកគេ។

ជួនកាលព្រះយេស៊ូវគ្រាន់តែមានព្រះបន្ទួលមួយម៉ាត់ដើម្បីព្យាបាលនរណាម្នាក់ ឬព្រះយេស៊ូវ បានពាល់អ្នកឈឺណាម្នាក់ ហើយបានព្យាបាលអ្នកនោះភ្លាម។ ពេលខ្លះទៀតព្រះយេស៊ូវបានបញ្ជូនអ្នកឈឺនោះឲ្យទៅឆ្ងាយ បន្ទាប់មកអ្នកឈឺនោះក៏បានជានៅតាមផ្លូវទៅផ្ទះ។ ព្រះយេស៊ូវបានព្យាបាល បុរសស្ត្រី និងកុមារ ទាំងសាសន៍យូដា និងមិនមែនសាសន៍យូដា ទាំងអ្នកមាន ព្រះអង្គក៏បានព្យាបាល អ្នកក្រដែលគ្មានអ្នកណាយកចិត្តទុកដាក់ផងដែរ។ គ្មានជំងឺណាដែលធ្ងន់ពេកសម្រាប់ព្រះយេស៊ូវឡើយ។ ព្រះអង្គបានព្យាបាលអ្នកខ្វាក់ពីកំណើត។ ព្រះអង្គបានព្យាបាលអ្នកកើតឃ្លង់។ អ្នកឃ្លង់ជាអ្នកដែល មានជំងឺស្បែកដ៏កាចសាហាវនៅសម័យព្រះយេស៊ូវ ពួកអ្នកឃ្លង់បានរស់នៅឆ្ងាយពីអ្នកជា នៅពេល ពួកគេបានចូលទៅក្នុងទីក្រុងពួកគេបានស្រែកថា «មិនស្អាត! មិនស្អាត» ដើម្បីព្រមានមនុស្សកុំឲ្យចូល ទៅជិត ព្រះយេស៊ូវក៏បានព្យាបាលជំងឺតែមួយគត់ដែលធ្ងន់ជាងជំងឺឃ្លង់នៅសម័យនោះផងដែរគឺសេចក្តី ស្លាប់។

**សប្តាហ៍នេ**

យើងក្រឡេកមើលទៅឯគំរូនៃការព្យាបាលពីរខុសៗគ្នា៖ (1) អ្នកជំងឺដែលមិន អាចទៅរកព្រះយេស៊ូវដោយខ្លួនឯងបាន។ និង (2) មនុស្សដែលមើលទៅមានសុខភាពល្អ ប៉ុន្តែត្រូវ ការការព្យាបាល យើងក៏នឹងសួរផងដែរថា តើនឹងមានអ្វីកើតឡើងនៅពេលព្រះមិនបានឆ្លើយតបទៅនឹងការអធិដ្ឋានសូមការព្យាបាលរបស់យើងតាមផ្លូវដែលយើងរំពឹងទុក? ពេលនោះតើយើងរកឃើញ ការសម្រាកយ៉ាងដូចម្ដេច?