---
title:  ល្អជាងប្រដាប់លេង
date:  20/08/2021
---

មិត្តភក្កិមួយចំនួនបានប្រជុំគ្នានៅជុំវិញម៉ារីយ៉ានៅសាលានាថ្ងៃច័ន្ទ។ «តើឯងនឹងធ្វើអ្វីបន្ទាប់ពីចេញពីសាលាទៅ?» មិត្តម្នាក់បានសួរ។ «យើងអាចទៅផ្ទះរបស់ឯងដើម្បីលេងបានទេ?» មិត្តម្នាក់ទៀត បាននិយាយ។ ម៉ារីយ៉ាបានគ្រវីក្បាល។ «ខ្ញុំមានកិច្ចការដែលត្រូវធ្វើច្រើនណាស់នៅថ្ងៃនេះ» នាងបាន និយាយ។ម៉ារីយ៉ាមានអាយុ9ឆ្នាំជាក្មេងស្រីម្នាក់ដ៏រវល់នៅផនអ៊ីនឡេតទីក្រុងតូចមួយដែលមានទីតាំងនៅក្នុងក្រុងតូចមួយលើកោះអេរិកទីកប្រទេសកាណាដា។ រៀងរាល់ថ្ងៃនៃសប្តាហ៍នាងបានទៅសាលារៀន និងបានធ្វើកិច្ចការសាលារបស់នាង។ នាងក៏បានជួយឪពុកម្ដាយនាងនៅជុំវិញផ្ទះផងដែរ។ នៅថ្ងៃសប្បាតហ៍គ្រួសាររបស់នាងបានអានព្រះគម្ពីរ និងបានមើលសេចក្តីអធិប្បាយតាមប្រព័ន្ធអនឡាញនៅឯផ្ទះ ប៉ុន្តែមិត្តភក្កិរបស់ម៉ារីយ៉ាពិតជាចង់លេងជាមួយនាង នៅថ្ងៃអង្គារពួកក្មេងៗបានប្រជុំគ្នានៅជុំវិញ នាងម្ដងទៀត ហើយនៅថ្ងៃព្រហស្បតិ៍ និងថ្ងៃសុក្រ។ «តើថ្ងៃណាទើបយើងអាចទៅលេងផ្ទះឯង?» មិត្ត ម្នាក់បានសួរ។ «ចុះតើថ្ងៃសៅរ៍យ៉ាងណាដែរ?» មិត្តម្នាក់ទៀតបាននិយាយ។ «ឯងប្រាកដជាមានពេល នៅថ្ងៃសៅរ៍»។ ភ្នែករបស់ម៉ារីយ៉ាបើកធំៗ នាងមិនមានពេលទំនេរនៅថ្ងៃសៅរ៍ទេ។ «ឯងអាចទៅផ្ទះខ្ញុំហើយចូលរួមសិក្សាព្រះគម្ពីរនៅថ្ងៃសៅរ៍» នាងបាននិយាយ។ មិត្តនាងមើលទៅដូចជាច្របូកច្របល់។ ពួកគេមិនធ្លាប់អានព្រះគម្ពីរទេ ប៉ុន្តែពួកគេចង់ចំណាយពេលជាមួយម៉ារីយ៉ា ដូច្នេះពួកគេក៏យល់ស្របទៅនៅថ្ងៃសៅរ៍។ នៅថ្ងៃសប្បាតហ៍មិត្តភក្កិពីរបីនាក់ក៏បានបង្ហាញខ្លួននៅឯផ្ទះម៉ារីយ៉ា។ ខណៈម៉ារីយ៉ាបានអានពីព្រះគម្ពីរពួកគេមើលទៅហាក់ដូចជាច្របូកច្របល់។ ពួកគេមិនធ្លាប់បានឮពីព្រះនៃព្រះគម្ពីរទេ ពួកគេបានច្របូកច្របល់ម្ដងទៀត នៅពេលឪពុករបស់ម៉ារីយ៉ាបានបើកសេចក្ដីអធិប្បាយតាមប្រព័ន្ធ អនឡាញ ពួកគេមិនធ្លាប់បានឮការអធិប្បាយទេ ហើយពួកគេក៏មិនបានយល់ពីអ្នកអធិប្បាយអាត់វេនទីស្ទ ដែរ។ បន្ទាប់ពីនោះមកពួកគេក៏បានសុំឲ្យម៉ារីយ៉ាពន្យល់។ «តើគាត់មានន័យដូចម្ដេចនៅពេលគាត់បាន និយាយដូច្នោះ?» មិត្តម្នាក់បានសួរ។ «ឬចុះនៅពេលដែលគាត់និយាយអំពីរឿងនោះវិញ?» មិត្តម្នាក់ទៀត បាននិយាយ។

ម៉ារីយ៉ាបានព្យាយាមពន្យល់សេចក្ដីអធិប្បាយនោះ និងធ្វើឲ្យកាន់តែស្រួលយល់។ នៅពេល នាងបានបញ្ចប់ មិត្តរបស់នាងហាក់ដូចជាយល់ពីអ្វីដែលនាងកំពុងព្យាយាមនិយាយ។ នៅឯសាលានៅ ថ្ងៃច័ន្ទ មិត្តរួមថ្នាក់របស់ម៉ារីយ៉ាខ្លះបានសួរមិត្តភក្កិរបស់ម៉ារីយ៉ាអំពីអ្វីដែលពួកគេបានធ្វើនៅឯផ្ទះរបស់ម៉ារីយ៉ានៅថ្ងៃសៅរ៍។ «យើងបានអានអំពីព្រះក្នុងព្រះគម្ពីរ» មិត្តម្នាក់បានឆ្លើយ។ «ហើយបានមើលសេចក្ដី អធិប្បាយមួយដ៏គួរឲ្យចាប់អារម្មណ៍» មិត្តម្នាក់ទៀតបាននិយាយ។ មិត្តរួមថ្នាក់ទាំងនោះក៏មិនធ្លាប់បានអានព្រះគម្ពីរ ឬមើលសេចក្ដីអធិប្បាយដែរ ពួកគេបានចង់ដឹងបន្ថែមទៀត។ មិត្តម៉ារីយ៉ាបានពន្យល់ពីអ្វីដែលពួកគេបានរៀន។ ម៉ារីយ៉ាបានញញឹមខណៈនាងបានស្ដាប់ នាងមានអារម្មណ៍ល្អ។ ការនេះល្អជាង ការលេងជាមួយប្រដាប់លេង។ នាងគួរស្វាគមន៍មិត្តរួមថ្នាក់នាងមកផ្ទះរបស់នាងរាល់ថ្ងៃសប្បាតហ៍។

តង្វាយសប្បាតហ៍ស្គូលសប្តាហ៍ទី13 ត្រីមាសនេះមួយផ្នែកនឹងជួយបើកព្រះវិហារ និងមជ្ឈ-

មណ្ឌលបម្រើសហគមន៍ ដើម្បីចែកចាយអំពីព្រះនៅក្នុងតំបន់នៅណាណាត់ប្រទេសកាណាដាជាកន្លែង ដែលម៉ារីយ៉ារស់នៅ។ សូមអរគុណលោកអ្នកចំពោះការរៀបចំតង្វាយ ដ៏សប្បុរសនេះ។