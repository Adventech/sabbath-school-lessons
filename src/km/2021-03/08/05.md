---
title:  ហត់ខ្លាំងពេករត់លែងរួច
date:  18/08/2021
---

អេលីយ៉ាអស់កម្លាំងខ្លាំងណាស់រត់លែងរួចតទៅទៀតហើយ។ គាត់ក៏អធិដ្ឋាន ការអធិដ្ឋាន របស់គាត់ខុសពីការអធិដ្ឋានដែលគាត់បានអធិដ្ឋាននៅលើភ្នំកាមែល ពង្សាវតារក្សត្រទី1 18៖36-37។ នៅចំពោះមុខអ្នកដឹកនាំសាសនាហោរារបស់ព្រះបាលសមាជិករដ្ឋាភិបាល និងមនុស្សម្នាជាច្រើន។ ការ អធិដ្ឋាននេះសាមញ្ញខ្លីហើយគ្មានក្ដីសង្ឃឹមទេ។

`ក្នុងពង្សាវតារក្សត្រទី1 19៖4 លោកអេលីយ៉ានិយាយថា គាត់មិនគ្រាន់បើជាងសមាជិកគ្រួសាររបស់គាត់ពីអតីតកាលទេ។ តើគាត់កំពុងនិយាយអំពីអ្វី?`

នៅពេលអេលីយ៉ាឈប់រត់គាត់មានអារម្មណ៍ថា មានទោស។ ពេលនោះគាត់មើលឃើញថា ការរត់គេចរបស់គាត់បានបណ្ដាលឲ្យសាសន៍អ៊ីស្រាអែលបាត់បង់ឱកាសល្អដើម្បីផ្លាស់ប្ដូរជីវិតរបស់ពួកគេ បានល្អប្រសើរឡើង។ លោកអេលីយ៉ាបានបណ្ដោយឲ្យមនុស្សដែលត្រូវការគាត់ធ្លាក់ចុះ។ គាត់គ្មានជំនួយ ធ្វើកិច្ចការអ្វីអំពីរឿងនោះទេ។ គាត់មើលឃើញលក្ខណៈពិតប្រាកដនៃខ្លួនគាត់។

យើងទាំងអស់គ្នាក៏មានពេលដូចលោកអេលីយ៉ានៅក្នុងជីវិតរបស់យើងដែរ។ ការមើលឃើញ លក្ខណៈពិតប្រាកដរបស់ខ្លួនឯងគឺជាបទពិសោធន៍ដ៏ឈឺចាប់។ ដូច្នេះយើងគួរអរព្រះគុណចំពោះសេចក្ដី សន្យាក្នុងព្រះគម្ពីរភីលីព 3៖9។ សេចក្ដីជំនឿរបស់យើងនៅក្នុងព្រះយេស៊ូវនឹងធ្វើឲ្យយើងបានត្រឹមត្រូវ ឡើងវិញជាមួយនឹងព្រះ។ ពេលយើងនៅក្នុងព្រះយេស៊ូវ ព្រះទតឃើញយើងដូចជាព្រះអង្គទតឃើញព្រះយេស៊ូវដែរ។ សេចក្ដីសន្យានេះផ្ដល់សេចក្ដីសង្ឃឹមដែលយើងទាំងអស់គ្នាត្រូវការ។

នៅពេលជាគ្នានេះយើងត្រូវការស្មោះត្រង់ថាជីវិតពិបាក។ ចិត្តក្រៀមក្រំអាចបំពេញយើងជាមួយនឹងសម្អប់ចំពោះខ្លួនឯង។ ជួនកាលយើងចាប់ផ្ដើមគិតថា ការស្លាប់គឺជាវិធីតែមួយគត់ដើម្បីដោះស្រាយ បញ្ហា។

លោកអេលីយ៉ាមានអារម្មណ៍បែបនេះ។ បញ្ហារបស់គាត់ជាបន្ទុកយ៉ាងធ្ងន់ធ្ងរ។ បន្ទុកទាំងនោះ ធ្ងន់ធ្ងរពេកសម្រាប់គាត់ទ្រាំទ្រនៅក្នុងចិត្តដោយខ្លួនឯង។ ហើយជាមូលហេតុដែលគាត់និយាយថា «ល្មម ហើយព្រះយេហូវ៉ាអើយសូមដកយក ព្រលឹង ទូលបង្គំឥឡូវនេះចុះ ទូលបង្គំមិនពិសេសជាងអាយ្យុកោទូលបង្គំទេ» (ពង្សាវតារក្សត្រទី1 19៖4)។ ដំណឹងល្អនោះគឺថាព្រះមិនក្រោធជាមួយនឹងលោកអេលីយ៉ា ទេ។ ព្រះយល់ពីអ្វីដែលយើងប្រឈមច្បាស់ជាងយើងយល់ នៅពេលយើងប្រយុទ្ធទាស់នឹងអារម្មណ៍ក្រៀមក្រំនៅក្នុងចិត្តរបស់យើង។

«ប្រហែលជាយើងគ្មានភស្តុតាងនៅឥឡូវនេះថា ព្រះអង្គសង្គ្រោះកំពុងទតមើលមកយើងដោយ ក្តីស្រឡាញ់នោះទេ ប៉ុន្តែព្រះអង្គកំពុងធ្វើដូច្នោះ។ អ្នកប្រហែលជាមិនដឹងពីការប៉ះពាល់របស់ទ្រង់ទេ។ ប៉ុន្តែព្រះហស្តទ្រង់នៅលើអ្នកដោយសេចក្ដីស្រឡាញ់ និងការអាណិតអាសូរដ៏ទន់ភ្លន់»។ ដកស្រង់ពីសៀវភៅជំហានទៅកាន់ព្រះគ្រីស្ទរបស់អ្នកស្រីអែលី្លនជីវ៉ៃត៍ ទំព័រ 97។

ព្រះជ្រាបថាយើងមិនមានកម្លាំងខ្លាំងល្មមធ្វើការដែលទ្រង់សុំឲ្យយើងធ្វើដោយខ្លួនឯងបានទេ (ពង្សាវតារក្សត្រទី1 19៖7)។ ប៉ុន្តែជួនកាលព្រះអង្គត្រូវរង់ចាំឲ្យយើងឈប់រត់សិនមុននឹងទ្រង់អាចជួយ យើង។

`សូមអានទំនុកតម្កើង 34៖18, ម៉ាថាយ 5៖1-3, ទំនុកតម្កើង 73៖26 និងអេសាយ 53៖ 4-6 តើខទាំងនេះផ្ដល់ក្តីសង្ឃឹម និងការកម្សាន្តចិត្តអ្វីដល់អ្នក?`