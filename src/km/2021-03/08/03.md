---
title:  ការព្យាបាលបុព្វហេតុ
date:  16/08/2021
---

បុរសដែលមិនអាចកម្រើកដៃជើងមានសម្លាញ់ 4នាក់។ សម្លាញ់ទាំង 4 នោះបានបើកដំបូល ផ្ទះដែលព្រះយេស៊ូវយាងទៅសួរសុខទុក្ខនោះ។ បន្ទាប់មកសម្លាញ់ទាំងបួនសម្រូតសម្លាញ់របស់ពួកគេចុះទៅឯព្រះយេស៊ូវ។ តើព្រះយេស៊ូវព្យាបាលបាបជនដែលមានបាបធ្ងន់ធ្ងរនេះឬទេ? តើព្រះអង្គនឹងមាន ព្រះបន្ទូលមួយម៉ាត់ដើម្បីបណ្ដេញជំងឺចេញឬទេ?

`តើព្រះយេស៊ូវព្យាបាលបុរសនេះរបៀបណា? តើការងារមុនដំបូងអ្វីដែលព្រះយេស៊ូវបានធ្វើសម្រាប់គាត់? សម្រាប់ចម្លើយ សូមអានម៉ាកុស 2៖5-12។`

យើងតែងតែមិនដឹងថា យើងឈឺទេរហូតដល់រាងកាយរបស់យើងបង្ហាញសញ្ញានៃជំងឺ។ ជាច្រើនដងយើងគិតថាសញ្ញាទាំងនេះក៏ដូចជាជំងឺនោះដែរ។ យើងគិតថាប្រសិនបើយើងកម្ចាត់សញ្ញាទាំង នោះយើងនឹងបានជាសះស្បើយ។ ព្រះយេស៊ូវមានវិធីមួយផ្សេងនៃការទតមើលទៅឯជំងឺ។ ព្រះអង្គ ជ្រាបពីបុព្វហេតុពិតប្រាកដនៃការឈឺចាប់ទាំងអស់។ ដូច្នេះព្រះអង្គចង់ព្យាបាលបុព្វនោះជាមុនដំបូងសិន។

នៅក្នុងរឿងអំពីបុរសដែលមិនអាចកម្រើកដៃជើងនេះ ព្រះយេស៊ូវមិនបានព្យាបាលសញ្ញានៃជំងឺភ្លាមទេ ដំបូងព្រះយេស៊ូវព្យាបាលចិត្តជាមុនសិន។ បុរសនេះមានអារម្មណ៍ថា ទោសរបស់គាត់ធ្ងន់ធ្ងរ ណាស់ ទោសនេះកិនកម្ទេចគាត់។ បុរសនេះមានអារម្មណ៍ថា ការបំបែករបស់គាត់ចេញពីព្រះធ្ងន់ធ្ងរជាង គាត់មានអារម្មណ៍អំពីជំងឺរបស់គាត់។ នៅពេលមនុស្សម្នាក់សម្រាកនៅក្នុងព្រះ អ្នកនោះអាចដាក់ទម្ងន់ នៃការឈឺចាប់ និងការរងទុក្ខរបស់ខ្លួន។ ព្រះយេស៊ូវចូលទៅឯឫសនៃជំងឺ ហើយព្រះអង្គប្រទានការលើក លែងទោសដល់បុរសនោះជាមុនដំបូង។ ពួកមេដឹកនាំសាសនាបានភ្ញាក់ផ្អើលនៅពេលព្រះយេស៊ូវអត់ទោសដល់បុរសនោះ មានតែព្រះទេដែលអាចអត់ទោសបាប។ តើព្រះយេស៊ូវគិតថា ព្រះអង្គជានរណា? ព្រះយេស៊ូវឮពីសំណួរនៃកំហឹងនៅក្នុងចិត្តរបស់ពួកគេ។ ជាការឆ្លើយតប ព្រះយេស៊ូវសួរសំណួរមួយដល់ ពួកមេដឹកនាំសាសនាទាំងនោះ។

`សូមអានគម្ពីរម៉ាកុស 2៖8-9។ តើព្រះយេស៊ូវសួរសំណួរអ្វីដល់ពួកមេដឹកនាំសាសនា? តើបញ្ហាអ្វីនៅក្នុងចិត្តរបស់ពួកគេដែលព្រះយេស៊ូវពិតជាចង់ឲ្យគេមើលឃើញ?`

យើងមិនអាចមើលឃើញការអត់ឱនទោសទេ ប៉ុន្តែនៅពេលយើងសម្លឹងមើលទៅឈើឆ្កាង យើងឃើញពីទំហំនៃតម្លៃនៃការអត់ឱនទោស។ ការអត់ឱនទោសធ្វើឲ្យព្រះលះបង់ព្រះជន្មរាជបុត្រារបស់ ទ្រង់។ ព្រះយេស៊ូវបង្ហាញថា ការអត់ឱនទោសពិតប្រាកដនៅពេលព្រះអង្គជ្រើសរើសព្យាបាលអ្នកឈឺ នោះ។

ព្រះចង់ព្យាបាលយើងពីខាងក្នុងជាមុនផងដែរ។ បន្ទាប់មកព្រះអង្គជួនកាលអាចជ្រើសរើសព្យាបាលរាងកាយរបស់យើង។ ពេលខ្លះទៀតយើងប្រហែលជាត្រូវរង់ចាំរហូតដល់ព្រះយេស៊ូវយាងត្រឡប់ មកវិញ។ ព្រះអង្គសង្គ្រោះរបស់យើងចង់ឲ្យយើងបានសម្រាកនៅក្នុងសេចក្តីស្រឡាញ់ និងការអត់ឱន ទោសរបស់ទ្រង់រហូតដល់ពេលនោះ។

`តើយើងអាចរកឃើញការសម្រាក និងសេចក្តីសុខសាន្តយ៉ាងណានៅពេលព្រះមិនបានឆ្លើយ តបទៅនឹងការអធិដ្ឋានសុំការព្យាបាលរបស់យើងតាមដែលយើងរំពឹងចង់បាននោះ?`