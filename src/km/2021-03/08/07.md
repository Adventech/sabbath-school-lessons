---
title:  ការសិក្សាបន្ថែម
date:  20/08/2021
---

ជីវិតតែងតែផ្លាស់ប្ដូរ ការផ្លាស់ប្ដូរទាំងនេះធ្វើឲ្យយើងសប្បាយរីករាយឬក្រៀមក្រំជា ខ្លាំង។ ប៉ុន្តែជីវិតផ្លាស់ប្ដូរក្នុងបទពិសោធន៍របស់យើងមិនមានអំណាចផ្លាស់ប្ដូរផ្លូវដែលព្រះទ្រង់ជ្រាបអំពី យើងនោះទេ។ ព្រះមិនប្រែប្រួលទេ ព្រះអង្គនៅតែដដែលនៅថ្ងៃនេះក៏ដូចជាថ្ងៃម្សិលមិញដែរ ព្រះអង្គនៅ តែដដែលនៅថ្ងៃស្អែកដែរ ព្រះសុំឲ្យយើងទុកចិត្តលើសេចក្តីស្រឡាញ់របស់ព្រះអង្គទាំងស្រុង និងកុំឲ្យ យើងសង្ស័យអំពីទ្រង់។ ដកស្រង់ពីសៀវភៅកន្លែងនៃឋានសួគ៌របស់អ្នកស្រីអែល្លីន ជីវ៉ៃត៍ ទំព័រ 120។

សូមបន្តសម្លឹងមើលទៅឯព្រះយេស៊ូវ និងអធិដ្ឋានស្ងាត់ដោយសេចក្ដីជំនឿទៅឯព្រះអង្គចេញ ពីចិត្ត សូមរក្សាកម្លាំងរបស់ព្រះអង្គ ប្រហែលជាអ្នកមិនមានភ័ស្តុតាងបញ្ជាក់ថាព្រះអង្គឮការអធិដ្ឋានរបស់ អ្នកទេ។ សូមនៅតែបន្តទៅមុខ សូមមានអាកប្បកិរិយាហាក់ដូចជាការអធិដ្ឋានរបស់អ្នកដែលអ្នកទូលដល់ទ្រង់ឮដល់បល្ល័ង្ករបស់ព្រះ និងថាព្រះឆ្លើយតបដល់ការអធិដ្ឋាននីមួយៗ សេចក្ដីសន្យារបស់ព្រះអង្គ មិនដែលបរាជ័យឡើយ សូមបោះជំហានទៅមុខ សូមច្រៀងចម្រៀងថ្វាយព្រះនៅក្នុងចិត្តរបស់អ្នក។

សូមច្រៀងទោះបីជានៅពេលដែលអ្នកក្រៀមក្រំនិងធ្លាក់ចុះក៏ដោយ។ ខ្ញុំប្រាប់អ្នកនៅខណៈដែលអ្នកណាម្នាក់ដែលដឹងពីបទពិសោធន៍៖ ពន្លឺមកពីព្រះនឹងចូលមក ក្ដីអំណរនឹងក្លាយជារបស់យើង អ័ព្ទ និងពពកនឹងរលាយបាត់បង់ យើងឆ្លងកាត់ពីម្លប់និងភាពងងឹតចូលទៅក្នុងពន្លឺព្រះអាទិត្យដែលជា រូបស័ព្ទតំណាងឲ្យព្រះដោយផ្ទាល់ សៀវភៅសារសម្រាំងរបស់អ្នកស្រីអែលី្លន ជីវ៉ៃត៍ភាគទី2 ទំព័រ 242, 243។

**សំណួរពិភាក្សា**

`1. យើងតែងតែមានពេលពិបាកក្នុងការដឹងពីរបៀបជួយដល់មនុស្សដែលមានអារម្មណ៍ក្រៀមក្រំជាខ្លាំង នៅក្នុងចិត្តនិងនៅក្នុងគំនិត។ តើព្រះវិហាររបស់អ្នកអាចរៀនអ្វីដើម្បីជួយដល់មនុស្សដែលរងគ្រោះពីជំងឺ នេះ?`

`2. យើងតែងតែមានពេលពិបាកបើកចំហនិងស្មោះត្រង់ជាមួយព្រះ សូមអានទំនុកតម្កើងខ្លះដើម្បីមើល ពីរបៀបដែលអ្នកសរសេរព្រះគម្គីរចែករំលែកអារម្មណ៍របស់ពួកគេជាមួយនឹងព្រះ។ តើយើងអាចលើកទឹកចិត្តដល់សមាជិកព្រះវិហាររបស់យើងឲ្យស្មោះត្រង់ជាមួយព្រះ និងស្មោះត្រង់ជាមួយគ្នាទៅវិញទៅមកយ៉ាងដូចម្ដេច?`

`3. ការអធិដ្ឋានតែងតែពិបាកនៅពេលយើងមានអារម្មណ៍ក្រៀមក្រំខ្លាំង សូមនិយាយអំពីសេចក្ដីត្រូវការ សម្រាប់យើងដើម្បីអធិដ្ឋានសម្រាប់ មនុស្សដែលមិនអាចអធិដ្ឋានទៅព្រះដោយខ្លួនឯងបាន។`

`4. ហេតុដូចម្ដេចបានជាយើងត្រូវចងចាំថា សេចក្តីជំនឿមិនមែនជាអារម្មណ៍ទេ? ប្រហែលយើងកំពុងមានអារម្មណ៍ក្រៀមក្រំខ្លាំង ភ័យខ្លាច ព្រួយបារម្ភ ឬថាយើងគ្មានសង្ឃឹម។ អារម្មណ៍ទាំងនេះមិនមែនមាន ន័យថា យើងមិនមានជំនឿទៅលើព្រះ ឬមិនទុកចិត្តព្រះនោះទេ។ ហេតុអ្វីបានជាយើងត្រូវចងចាំថា ការ បង្ហាញនូវជំនឿរបស់យើង ទៅលើព្រះក្នុងអំឡុងពេលនៃការពិបាករបស់យើង មានសារៈសំខាន់ជាខ្លាំង?`