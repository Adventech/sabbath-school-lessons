---
title:  ការសិក្សាបន្ថែម
date:  16/07/2021
---

ចិត្តដែលពោរពេញដោយភាពអាត្មានិយមមិនអាចលូតលាស់បានទេ តើអ្នកបានទទួល ព្រះយេស៊ូវជាព្រះអង្គសង្គ្រោះរបស់អ្នកហើយឬនៅ? ពេលនោះសូមបំភ្លេចខ្លួនឯងចេញ សូមព្យាយាមជួយដល់អ្នកដល់មនុស្សដទៃសូមនិយាយអំពីក្ដីស្រឡាញ់របស់ព្រះយេស៊ូវ សូមប្រាប់មនុស្សអំពីការល្អរបស់ព្រះយេស៊ូវចំពោះរូបអ្នក សូមធ្វើកិច្ចការទាំងឡាយដែលព្រះប្រទានឲ្យអ្នកធ្វើ សូមថែរក្សាមនុស្ស ដែលនៅជុំវិញអ្នក សូមធ្វើនូវកិច្ចការទាំងឡាយដែលអ្នកអាចធ្វើដើម្បីជួយសង្គ្រោះពួកគេ ពេលនោះ ព្រះយេស៊ូវនឹងប្រទានព្រះវិញ្ញាណរបស់ទ្រង់ ដែលជាសេចក្ដីស្រឡាញ់មិនអាត្មានិយមដល់អ្នក ព្រះអង្គ នឹងជួយឲ្យអ្នកសង្គ្រោះដល់មនុស្សដទៃ ជីវិតខាងវិញ្ញាណរបស់អ្នកនឹងរីកលូតលាស់ អ្នកនឹងបានដូចជា ដើមឈើដែលបង្កើតផលផ្លែជាច្រើន គេនឹងឃើញព្រះវិញ្ញាណរបស់ព្រះនៅក្នុងជីវិតរបស់អ្នក ជំនឿរបស់ អ្នកនឹងលូតលាស់កាន់តែរឹងមាំ ព្រះនឹងធ្វើឱ្យសេចក្តីស្រឡាញ់របស់អ្នកបានគ្រប់លក្ខណ៍ គេនឹងឃើញព្រះជន្មរបស់ព្រះយេស៊ូវនៅក្នុងជីវិតរបស់អ្នកផ្ទាល់កាន់តែខ្លាំងឡើងៗ គេនឹងឃើញអ្វីៗគ្រប់យ៉ាងស្អាត បរិសុទ្ធនិងគួរឲ្យស្រលាញ់ អ្នកស្រីអែល្លីន ជីវ៉ៃត៍ ផ្ដល់ដំបូន្មានឲ្យយើងសម្រាប់ការដោះស្រាយបញ្ហារវាង សមាជិកព្រះវិហារ។ ការសន្ទនានោះជាការសន្ទនារវាងសមាជិកពួកជំនុំបន្តអស់ពេលជាច្រើនម៉ោង គេបាន ខាតបង់ពេលវេលា ដូច្នេះពេលវេលានៃអ្នកបម្រើរបស់ព្រះដែលត្រូវអង្គុយនៅទីនោះ ហើយស្ដាប់ពួកគេ និយាយបញ្ហានោះគឺថាសេចក្ដីស្រឡាញ់និងសេចក្ដីមេត្តាករុណារបស់ព្រះនៅមិនមានជីវិតរស់រវើកនៅ ក្នុងចិត្តរបស់សមាជិកពួកជំនុំទេ។ ពួកគេគួរតែសម្អាតឲ្យអស់នៅចិត្តអាត្មានិយមនិងអំនួតរបស់ពួកគេចេញ។ ពេលនោះបញ្ហាភាគច្រើននឹងត្រូវបានដោះស្រាយតែក្នុងរយៈពេល 5នាទីប៉ុណ្ណោះ។

**សំណួរពិភាក្សា**

`1. សូមគិតអំពីកិច្ចការទាំងឡាយដែលអ្នកអាចសម្អាតចិត្តអាត្មានិយមរបស់អ្នក តើអ្នកអាចជួយគ្នាទៅ វិញទៅមកបានយ៉ាងដូចម្ដេច?`

`2. ការចង់បានមុខមាត់របស់យើងមិនមែនជារឿងអាក្រក់ទេ ព្រះចង់ឲ្យយើងធ្វើកិច្ចការធំៗនៅក្នុងជីវិត របស់យើង ប៉ុន្តែសេចក្ដីប្រាថ្នាចង់បានរបស់ទាំងនេះរបស់យើងបណ្ដាលឲ្យយើងក្លាយទៅជាមានភាព អាត្មានិយមយ៉ាងដូចម្ដេច? តើយើងអាចធ្វើអ្វីដើម្បីជៀសវាងពីគ្រោះថ្នាក់នេះ?`

`3. មនុស្សយើងភាគច្រើនមិនបង្ហាញដល់មនុស្សអំពីផ្នែកអាក្រក់នៃចិត្តរបស់យើងទេ។ យើងលាក់បាំង សេចក្តីប្រាថ្នាចង់បានមុខមាត់របស់យើង យើងលាក់បាំងការដែលថាយើងកំពុងរស់នៅជាជីវិតមួយ។ យើងមិនបង្ហាញដល់មនុស្សថាយើងអាត្មានិយម ឬលោភនោះទេ។ យើងបង្ហាញពួកគេថាយើងល្អ ប៉ុន្តែ តាមពិតចិត្តរបស់យើងមិនខុសអីពីឫសដើមចាកដែលយើងបានអានកាលពីថ្ងៃសៅរ៍នោះទេ អាកប្បកិរិយា អាក្រក់របស់យើងលាក់នៅពីក្រោម ចិត្តនិងស្បែករបស់យើង តើយើងអាចចៀសវាងពីឫសនៃបញ្ហារបស់ យើង ហើយស្វែងរកការសម្រាកនៅក្នុងព្រះយេស៊ូវបានយ៉ាងដូចម្ដេច?`

`4. តើយើងមានសេចក្តីសង្ឃឹមអ្វី ប្រសិនបើគ្មានការយាងមកជាលើកទី2នោះ? សូមពន្យល់។`