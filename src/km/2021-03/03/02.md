---
title:  ព្រះយេស៊ូវបំបែកយើង
date:  11/07/2021
---

មនុស្សយើងមួយចំនួនតូចចូលចិត្តប្រកែកគ្នានិងឈ្លោះទាស់ទែងគ្នា។ យើងចង់បានសេចក្ដីសុខសាន្តជាសេវេនដេយអាត់វេនទីស្ទ យើងបង្រៀនពីរបៀបដោះស្រាយបញ្ហានៅក្នុងពួកជំនុំ និងក្នុងកន្លែង ធ្វើការរបស់យើង។

`សូមអានគម្ពីរម៉ាថាយជំពូក 10៖34-39 តើព្រះបន្ទូលរបស់ព្រះយេស៊ូវនេះមានន័យយ៉ាង ដូចម្ដេចនៅពេលដែលព្រះអង្គមានបន្ទូលថា ខ្ញុំមិនមែនមកដើម្បីឲ្យមានសេចក្ដីសុខសាន្តទេ ប៉ុន្តែឲ្យមាន សង្គ្រាមវិញ? (អេសាយ 9៖6)។`

ព្រះបន្ទូលរបស់ព្រះយេស៊ូវនេះធ្វើឲ្យយើងភ្ញាក់ផ្អើល។ ព្រះយេស៊ូវជាព្រះអង្គសង្គ្រោះ។ ព្រះអង្គបានយាងមកកាន់ផែនដីនេះជាទារកយ៉ាងទន់ទាប។ ព្រះអង្គមិនបានយាងមកជាស្ដេចដ៏មានអំណាច ដែលមានអង្គរក្សនៅជុំវិញព្រះអង្គនោះទេ។ ព្រះយេស៊ូវបានអធិប្បាយអំពីសេចក្ដីស្រឡាញ់ដល់អ្នកជិត ខាងនិងខ្មាំងសត្រូវរបស់ព្រះអង្គ។ ឥឡូវនេះព្រះអង្គមានបន្ទូលប្រាប់ពួកសិស្សរបស់ព្រះអង្គថា ព្រះអង្គ នាំមកនូវការបែកបាក់និងពេលវេលាពិបាកៗទៅវិញ។ ពួកសិស្សរបស់ព្រះអង្គប្រាកដជាបានងឿងឆ្ងល់ ដូចយើងរាល់គ្នាដែរ តើរឿងនេះកើតឡើងយ៉ាងណាទៅ? គម្ពីរម៉ាថាយ 10៖35-39 ពិតជាចែងអំពីភាពស្មោះត្រង់របស់យើងចំពោះព្រះយេស៊ូវ ព្រះយេស៊ូវមានបន្ទូលពីគម្ពីរមីកា 7៖6 ទៅកាន់ពួកសិស្ស របស់ទ្រង់។ បន្ទាប់មកព្រះអង្គបានសុំឲ្យពួកគេជ្រើសរើសដែលនឹងផ្លាស់ប្ដូរជីវិតរបស់ពួកគេជារៀងរហូត។ មែនហើយក្នុងនាមជាកូន យើងគួរស្រឡាញ់ឪពុកម្ដាយរបស់យើង សេចក្ដីស្រឡាញ់នោះគឺជាផ្នែកនៃច្បាប់ដែលព្រះបានប្រទានឲ្យលោកម៉ូសេនៅលើភ្នំ។ ប៉ុន្តែប្រសិនបើយើងដាក់សេចក្ដីស្រឡាញ់របស់ យើងចំពោះឪពុកម្ដាយនៅពីមុខសេចក្ដីស្រឡាញ់របស់យើងចំពោះព្រះ នោះតើយ៉ាងណាដែរ? ព្រះយេស៊ូវ មានបន្ទូលថាយើងមានការសម្រេចចិត្តដ៏ពិបាក។ យើងត្រូវតែជ្រើសរើសរវាងឪពុកម្ដាយនិងព្រះ។ ឪពុក និងម្ដាយគួរតែស្រឡាញ់ថែរក្សាកូនៗខ្លួន។ ប៉ុន្តែប្រសិនបើឪពុកម្ដាយដាក់សេចក្ដីស្រឡាញ់របស់គេចំពោះ កូនៗ ធំជាងសេចក្ដីស្រលាញ់ចំពោះព្រះនោះតើយ៉ាងណាទៅវិញ? ពេលនោះព្រះយេស៊ូវមានបន្ទូលថា ឪពុកម្ដាយមានការសម្រេចចិត្តទាំងពិបាករវាងព្រះហើយនិងកូនៗ។ ព្រះយេស៊ូវត្រូវតែមានមុនគេបង្អស់ នៅក្នុងជីវិតរបស់យើង។ នេះហើយគឺជាអ្វីដែលព្រះយេស៊ូវកំពុងមានបន្ទូលប្រាប់យើងនៅទីនេះ។ ព្រះ-

យេស៊ូវប្រើពាក្យមិនគួរឬមិនល្អគ្រប់គ្រាន់បីដងនៅក្នុងគម្ពីរម៉ាថាយ 10៖37 និង 38 ពាក្យនេះមិនមែន បង្ហាញយើងពីការល្អរបស់យើងនោះទេ។ ពាក្យនេះគឺអំពីមិត្តភាពរបស់យើងជាមួយនឹងព្រះយេស៊ូវ។ យើងគួរនឹងល្អគ្រប់គ្រាន់នៅពេលយើងជ្រើសរើសព្រះយេស៊ូវខ្ពស់ជាងអ្វីៗទាំងអស់ គឺខ្ពស់ជាងទាំងឪពុក និងម្ដាយ ឬកូនៗរបស់យើងផង។ នៅពេលយើងជ្រើសរើសយកព្រះយេស៊ូវ យើងក៏ជ្រើសរើសយកឈើ ឆ្កាងផងដែរ។ លើសពីអ្វីៗទាំងអស់ ខ្ញុំចង់ឃើញយុវវ័យរបស់យើងមានពេញទៅដោយវិញ្ញាណនៃសាសនា ដែលនឹងធ្វើឲ្យពួកគេលីឈើឆ្កាងហើយដើរតាមព្រះយេស៊ូវ។ ឱពួកយុវវ័យក្មេងៗអើយ ចូរបោះជំហាន ទៅមុខតាមព្រះយេស៊ូវ។ ចូលពាក់ជីវិតបរិសុទ្ធរបស់ព្រះអង្គដូចជាសំលៀកបំពាក់។ ព្រះអង្គសង្គ្រោះ របស់អ្នកនឹងដឹកនាំអ្នកទៅកាន់ការងារដែលល្អប្រសើរបំផុតស្របទៅតាមទេពកោសល្យនិងជំនាញរបស់ អ្នក។ ព្រះអង្ដនឹងដាក់អ្នកនៅកន្លែងណាដែលអ្នកអាចធ្វើការបានល្អបំផុតសម្រាប់ព្រះអង្គ។