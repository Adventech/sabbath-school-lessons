---
title:  ហេតុអ្វីបានជាយើងបដិសេធការសម្រាក
date:  10/07/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 10៖34-39, លូកា 12៖13-21, លូកា 22៖14-30, ម៉ាថាយ 23៖1-13, យ៉ូហាន 14៖1-6។

> <p>ខចងចាំ</p>
> «ដ្បិតកន្លែងណាដែលមានសេចក្តីច្រណែន និងសេចក្តីគំនុំ នោះក៏មានវឹកវរ និងសេចក្តីអាក្រក់ គ្រប់យ៉ាងដែរ» (យ៉ាកុប 3៖16)។

ដើមចាកគឺជាដើមឈើដ៏ល្អ វាអាចមានកម្ពស់ពី 15 ទៅ 30 ម៉ែត្រ។ ដើមចាកដុះបានយ៉ាង ល្អនៅកន្លែងត្រជាក់ដែលមានធាតុអាកាសត្រជាក់នៅរដូវក្តៅ មនុស្សប្រើឈើចាកដើម្បីធ្វើគ្រឿងសង្ហា-

រឹមឈើគូសនិងក្រដាស។ ក្ដាន់និងសត្វផ្សេងៗទៀតតែងតែស៊ីសំបកចាកខ្ចីៗ ជាអាហារនៅរដូវរងាពេល ដែលមិនមានអាហារច្រើននៅជិតវា។ សំបកចាកខ្ចីៗមានសុខភាពល្អនិងមានវីតាមីនជាច្រើន។ ដើមចាកត្រូវការពន្លឺព្រះអាទិត្យជាច្រើន។ ដើមនេះដុះបានគ្រប់ពេល សូម្បីនៅក្នុងរដូវរងាក៏ដោយ។ ដូច្នេះដើមឈើនេះគឺជាអាហារដ៏សំខាន់សម្រាប់សត្វផ្សេងៗនៅរដូវរងា។

ដើមចាកវាជាដើមឈើដែលមានឫសធំជាងគេនៅក្នុងចំណោមប្រភពដើមឈើ។ ឫសចាកចាក់ចូលទៅក្រោមដីយ៉ាងទូលំទូលាយ។ ដើមចាកមួយដើមអាចរស់រហូតដល់ជិត 150 ឆ្នាំ។ ប៉ុន្តែឫស ចាកអាចរស់នៅខាងក្រោមដីរហូតដល់រាប់ពាន់ឆ្នាំ។ ការសិក្សារបស់យើងនៅសប្តាហ៍នេះយើងចង់ ពិនិត្យមើលឫស ឬហេតុផលមួយចំនួននៃការដែលធ្វើឲ្យយើងមិនបានសម្រាកក្នុងព្រះយេស៊ូវ។ រឿងរ៉ាវ ជាច្រើនអាចរារាំងយើងពីការរកឃើញការសម្រាក។ រឿងរ៉ាវខ្លះងាយស្រួលនឹងប៉ាន់ស្មាន ប៉ុន្តែរឿងរ៉ាវ ផ្សេងៗទៀតដូចជាឫសដើមចាកដូច្នោះដែរ យើងប្រហែលជាមិនតែងតែដឹងអំពីអារម្មណ៍និងអាកប្ប-

កិរិយាដែលបំបែកយើងចេញពីព្រះអង្គសង្គ្រោះទេ។