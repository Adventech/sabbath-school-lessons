---
title:  សេចក្ដីប្រាថ្នាជាខ្លាំងចង់បានល្បីល្បាញ និងអំណាច
date:  13/07/2021
---

តើអ្នកចង់មានអារម្មណ៍ក្លាហាននិងពោរពេញដោយក្តីសង្ឃឹមឬទេ? ពេលនោះសូមអានអំពីសប្តាហ៍ចុងក្រោយដែលព្រះយេស៊ូវបានរស់នៅនិងធ្វើការថ្វាយព្រះនៅលើផែនដីនេះ។ គួរឲ្យសោកស្ដាយ ណាស់រឿងរ៉ាវពីព្រះយេស៊ូវក៏បង្ហាញយើងពីរឿងរ៉ាវដែលមិនល្អអំពីពួកសិស្សរបស់ព្រះអង្គដែរ ចិត្តរបស់ ពួកគេពោរពេញទៅដោយសេចក្ដីប្រាថ្នាចង់បានល្បីឈ្មោះនិងអំណាចជាខ្លាំង ពួកគេចង់ក្លាយជាមនុស្ស សំខាន់នៅក្នុងនគររបស់ព្រះ សេចក្តីប្រាថ្នានេះធ្វើឲ្យពួកគេធ្វើនិងនិយាយកិច្ចការផ្ដេសផ្ដាស។

`សូមអានអំពីការបរិភោគអាហារជាមួយព្រះយេស៊ូវនៅក្នុងគម្ពីរលូកា 22៖14-30។ នៅពេលអ្នកអានខទាំងនេះសូមគិតអំពីការដែលព្រះយេស៊ូវមានអារម្មណ៍ ខណៈដែលពួកសិស្សរបស់ទ្រង់ ប្រកែកគ្នាអំពីថាតើអ្នកណាដែលសំខាន់ជាងគេ គម្ពីរលូកា 22៖24 ហេតុអ្វីបានជាពួកសិស្សរបស់ព្រះយេស៊ូវធ្វើដូច្នេះ? តើចិត្តរបស់ពួកគេមានបញ្ហាអ្វី?`

តើអ្នកណាដែលល្អជាងគេនិងសំខាន់បំផុតនៅក្នុងចំណោមពួកយើង? នេះមិនមែនជាលើក ទី1 ដែលពួកសិស្សរបស់ព្រះយេស៊ូវសួរសំណួរនេះទេ។ គម្ពីរម៉ាថាយ 18៖1 ប្រាប់យើងថាពួកសិស្ស របស់ព្រះយេស៊ូវបានសួរព្រះអង្គថាតើអ្នកណាដែលជាមនុស្សសំខាន់ជាងគេនៅនគរឋានសួគ៌? (ម៉ាថាយ 18៖1) ព្រះយេស៊ូវមិនបានឆ្លើយភ្លាមទេ។ ព្រះអង្គចង់បង្រៀនមេរៀនមួយដល់ពួកសិស្សរបស់ព្រះអង្គ។ ដូច្នេះព្រះអង្គសូមឲ្យក្មេងម្នាក់ចូលមកឯទ្រង់។ បន្ទាប់មកព្រះយេស៊ូវបានដាក់ក្មេងនោះនៅកណ្ដាលក្រុម មនុស្ស មនុស្សម្នាក់ៗប្រាកដជាងឿងឆ្ងល់ថាតើព្រះយេស៊ូវកំពុងធ្វើអ្វី ព្រះយេស៊ូវពន្យល់ដោយព្រះអង្គ ឯងការពិតនោះគឺថាអ្នកត្រូវតែផ្លាស់ប្ដូរគំនិតហើយត្រឡប់ទៅជាដូចកូនក្មេងតូចម្នាក់នេះ បើអ្នកមិនធ្វើដូច្នេះទេនោះអ្នកនឹងមិនបានចូលទៅក្នុងនគរព្រះបានឡើយ ម៉ាថាយ 18៖3។

យើងត្រូវតែអនុញ្ញាតឲ្យព្រះផ្លាស់ប្ដូរចិត្តរបស់យើងបើពុំនោះទេយើងមិនបានរកឃើញការ សម្រាកនៅក្នុងព្រះយេស៊ូវឡើយ។ យើងដឹងថាយើងត្រូវការព្រះឲ្យជួយយើង យើងដឹងថាយើងមិនអាច ទីពឹងខ្លួនឯងដើម្បីផ្លាស់ប្ដូរអ្វីដែលយើងប្រាថ្នាចង់បាននោះទេ ប៉ុន្តែព្រះយេស៊ូវអាចប្រទានចិត្តថ្មីដល់យើង ព្រះយេស៊ូវប្រាប់ពួកសិស្សរបស់ព្រះអង្គឲ្យទុកចិត្តលើព្រះអង្គទីពឹងលើព្រះអង្គសម្រាប់គ្រប់អ្វីៗទាំងអស់

ប្រាថ្នារបស់ខ្លួន អ្នកនោះនឹងធ្វើនូវអ្វីដែលព្រះចង់ឱ្យគេធ្វើ។

គួរឲ្យសោកស្ដាយណាស់ពួកសិស្សរបស់ព្រះយេស៊ូវមិនបានរៀនមេរៀននេះនៅពេលដែលពួកគេបរិភោគអាហារចុងក្រោយរបស់គេជាមួយព្រះយេស៊ូវមុននឹងព្រះអង្គសុគតនៅលើឈើឆ្កាងនោះទេ។ ពួកសិស្សរបស់ព្រះយេស៊ូវឈ្លោះប្រកែកគ្នា ពួកគេបានបំផ្លាញពេលបរិភោគអាហារជាមួយព្រះ-

យេស៊ូវដ៏គ្រប់លក្ខណ៍មួយ។

រឿងទាំងអស់នេះបានកើតឡើងបន្ទាប់ពីពួកសិស្សរបស់ព្រះយេស៊ូវបានចំណាយពេលធ្វើការ ជាមួយព្រះអង្គយ៉ាងយូរ នេះគឺជាឧទាហរណ៍ដ៏អាក្រក់ ការឈ្លោះគ្នារបស់ពួកគេបង្ហាញយើងថាចិត្តរបស់ មនុស្សអាក្រក់ណាស់ ប៉ុន្តែក៏មានផ្នែកល្អនៅក្នុងរឿងនេះដែរ ព្រះយេស៊ូវមិនបានបោះបង់ពួកសិស្សរបស់ ព្រះអង្គចោលឡើយ។