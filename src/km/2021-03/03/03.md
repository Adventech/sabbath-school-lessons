---
title:  ចិត្តអាត្មានិយម
date:  12/07/2021
---

ភាពអាត្មានិយមដូចគ្នានឹងឫសដើមចាកដែលយើងបានអានកាលពីថ្ងៃសប្បាតហ៍កន្លងមក។ ភាពអាត្មានិយមមានឫសយ៉ាងជ្រៅហៅថាអំពើបាប អំពើបាបរារាំងយើងពីការសម្រាកពិតប្រាកដនៅក្នុងព្រះយេស៊ូវ។ ភាពអាត្មានិយមប្រហែលជាអំពើបាបមួយដែលងាយស្រួលបង្ហាញបំផុត។ សម្រាប់មនុស្សជាច្រើនភាពអាត្មានិយមគឺកើតឡើងពីកំណើតដូចជាការដកដង្ហើមដែរ។

`ព្រះយេស៊ូវប្រាប់ពីរូបភាពនៃរឿងរ៉ាវមួយនៅក្នុងគម្ពីរលូកា 12៖13-21 តើរឿងរ៉ាវនៃរូបភាព នេះបង្ហាញយើងអំពីបញ្ហាអ្វី? យើងអាត្មានិយមនៅពេលយើងរៀបចំផែនការសម្រាប់ពេលអនាគតឬ? តើផែនការរបស់យើងសម្រាប់ពេលអនាគតដូចគ្នានឹងការបង្ហាញរបស់យើងដែលថាយើងមិនខ្វល់អំពីនគររបស់ព្រះឬ? ប្រសិនបើទេនោះតើព្រះយេស៊ូវពិតជាកំពុងព្រមានយើងអំពីអ្វីនៅក្នុងខទាំងនេះ?`

បុរសម្នាក់សុំឲ្យព្រះយេស៊ូវជួយគាត់។ បុរសនោះចង់ឲ្យព្រះយេស៊ូវប្រាប់បងប្រុសរបស់គាត់ឲ្យ ចែកទ្រព្យសម្បត្តិឪពុករបស់ពួកគាត់ដែលបានស្លាប់ទៅ។ ប៉ុន្តែព្រះយេស៊ូវប្រកែកមិនព្រមធ្វើជាចៅក្រម របស់ពួកគេទេ។ ព្រះយេស៊ូវប្រាប់បុរសនោះនូវរឿងរ៉ាវជារូបភាពមួយ។ រឿងរ៉ាវពីរូបភាពនេះបង្ហាញពីបញ្ហាយ៉ាងជ្រៅនៅក្នុងចិត្តបងប្អូនទាំងពីរនាក់នេះ។

`សូមគិតអំពីវិធីជាច្រើនដែលអ្នកអាត្មានិយម តើភាពអាត្មានិយមធ្វើឲ្យឈឺចាប់ដល់មិត្តភាព របស់អ្នកជាមួយនឹងព្រះជាមួយនឹងប្ដីឬប្រពន្ធរបស់អ្នកជាមួយនឹងគ្រួសាររបស់អ្នក ជាមួយនឹងគ្រួសារពួក ជំនុំ ជាមួយអ្នកជិតខាងរបស់អ្នក ជាមួយនឹងមនុស្សនៅកន្លែងធ្វើការងាររបស់អ្នកយ៉ាងណា? តើអ្នករកឃើញចម្លើយអ្វីនៅក្នុងគម្ពីរភីលីពជំពូក2 ខ5ដល់ខ8 ដើម្បីឆ្លើយតបទៅនឹងបញ្ហានេះ?`

មានន័យថា រឿងរ៉ាវជារូបភាពក្នុងគម្ពីរលូកា 12៖13-21 គិតតែអំពីសេចក្តីត្រូវការ និង សេចក្តីប្រាថ្នារបស់ខ្លួនឯង។ គាត់ភ្លេចអំពីកិច្ចការដែលព្រះចង់ឲ្យគាត់ធ្វើនៅក្នុងជីវិតរបស់គាត់។ តើគោលការណ៍សំខាន់អ្វីនៅក្នុងនគររបស់ព្រះ? ពិតប្រាកដណាស់គោលការណ៍ទាំងនោះគឺមិនមែនអំពីការចង់បានជាច្រើនទៀតនិងល្អបំផុតសម្រាប់ខ្លួនយើងនៅលើផែនដីនេះទេ។ លោកប៉ុលបានបង្ហាញយើងពីគោលការណ៍សំខាន់ៗនៃនគររបស់ព្រះក្នុងគម្ពីរភីលីព 2៖5-8 គោលការណ៍ទាំងនេះធ្វើឱ្យ ព្រះយេស៊ូវយាងទៅកាន់ឈើឆ្កាងហើយសុគតជំនួសយើង។

គម្ពីរភីលីព 2៖5-8 បង្ហាញយើងពីអត្ថន័យពិតប្រាកដនៃសេចក្តីស្រឡាញ់។ សេចក្តីស្រឡាញ់ ចំពោះព្រះនិងសេចក្ដីស្រឡាញ់ចំពោះមនុស្សដទៃគួរតែជាហេតុផលនៃជម្រើសទាំងឡាយដែលយើងជ្រើសរើស។ ប្រសិនបើសេចក្តីស្រឡាញ់មិនមែនជាហេតុផលទេនោះ យើងនឹងបន្តប្រមូលទ្រព្យសម្បត្តិ ទុកដាក់នៅនគរឋានសួគ៌កាន់តែតិច។ យើងនឹងប្រមូលទ្រព្យសម្បត្តិបន្ថែមសម្រាប់ខ្លួនយើងនៅលើ ផែនដីនេះ។

`ហេតុអ្វីបានជាងាយស្រួលក្នុងការជាប់អន្ទាក់នៃ សេចក្តីប្រាថ្នាចង់បានលុយច្រើនខ្លាំងម៉្លេះ? យើងទាំងអស់គ្នាត្រូវការលុយដើម្បីរស់នៅ ប៉ុន្តែហេតុអ្វីបានជាយើងចង់បានលុយបន្ថែមទៀត ទោះបីជាយើងមានលុយគ្រប់គ្រាន់សម្រាប់សេចក្ដីត្រូវការរបស់យើងរួចហើយក៏ដោយ?`