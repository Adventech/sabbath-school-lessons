---
title:  ការស្វែងរកការសម្រាកក្នុងព្រះយេស៊ូវ
date:  15/07/2021
---

`ការស្វែងរកការសម្រាកក្នុងព្រះយេស៊ូវ យ៉ូហាន 14៖1-6 នៅពេលយើងមានអារម្មណ៍អស់ កម្លាំងនិងហេវហត់ តើយើងអាចធ្វើអ្វីដើម្បីស្វែងរកការសម្រាកក្នុងព្រះយេស៊ូ? តើយើងអាចធ្វើដូចម្ដេច ដើម្បីបញ្ឈប់ការមានអារម្មណ៍ភ័យខ្លាច? តើយើងត្រូវធ្វើអ្វីដើម្បីយកជ័យជម្នះលើសង្គ្រាមនៃការបំបែកបំបាក់? ចិត្តអាត្មានិយម សេចក្ដីប្រាថ្នាចង់បានមុខមាត់ និងសេចក្តីប្រាថ្នាចង់បានល្បីឈ្មោះនិងអំណាច និងការរស់នៅជាជីវិតមួយ? សម្រាប់ចម្លើយសូមអាន យ៉ូហាន 14 ៖1-6។`

ការសម្រាកពិតប្រាកដតែងតែចាប់ផ្ដើមជាមួយព្រះយេស៊ូវ។ ព្រះយេស៊ូវទ្រង់ជាផ្លូវ ជាសេចក្ដី ពិត និងជាជីវិត ព្រះអង្គជ្រាបនូវទិសដៅត្រឹមត្រូវដែលយើងគួរធ្វើដំណើរ ព្រះអង្គគឺជាព្រះដែលប្រទាន ច្បាប់ ព្រះអង្គដែលជាសេចក្តីពិតទ្រង់បានបង្កើតសាច់ឈាមវិញ្ញាណរបស់ទ្រង់នឹងដឹកនាំយើងចូលទៅក្នុងគ្រប់ទាំងសេចក្តីពិតយ៉ូហាន 16៖13 តើអ្នកកំពុងមានអារម្មណ៍ឈឺចាប់អស់កម្លាំងហេវហត់ឈឺស្កាត់និងបាក់ទឹកចិត្តឬទេ? នៅពេលនោះព្រះយេស៊ូវមិនមែនគ្រាន់តែជាជីវិតប៉ុណ្ណោះទេ នោះហើយជា មូលហេតុដែលព្រះយេស៊ូវសន្យាជាមួយយើងថា នឹងប្រទានជីវិតដ៏ល្អនោះពោរពេញដល់យើងយ៉ូហាន

10៖10 សេចក្តីសន្យានេះក៏រួមបញ្ចូលនូវជីវិតអស់កល្បរបស់យើងនិងផ្ទះរបស់យើងជាមួយព្រះយេស៊ូវ ផងដែរ។ នៅពេលជាមួយគ្នានេះសេចក្តីសន្យានេះរួមបញ្ចូលទាំងជីវិតដ៏ល្អប្រសើរមួយជាមួយព្រះយេស៊ូវ នៅទីនេះនិងឥឡូវនេះផងដែរ។

ព្រះយេស៊ូវមានបន្ទូលប្រាប់យើងថាកុំអោយចិត្តអ្នករាល់គ្នាថប់បារម្ភឡើយ យ៉ូហាន14៖1 ពាក្យ ទាំងនេះគឺជា សេចក្តីអញ្ជើញ ព្រះយេស៊ូវអញ្ជើញយើងឲ្យទុកចិត្តលើទ្រង់នៅពេលយើងមានអារម្មណ៍ទន់ទាប ព្រះអង្គនឹងប្រទានក្ដីសង្ឃឹមដល់យើង។ នៅពេលយើងខំប្រឹងប្រែងប្រយុទ្ធទាស់និងអំពើបាប ព្រះយេស៊ូវនឹងជួយយើងឲ្យមានជ័យជំនះលើសង្គ្រាមនោះ។ ព្រះអង្គនឹងបង្ហើយកិច្ចការល្អរបស់ព្រះអង្គ ដែលព្រះអង្គបានចាប់ផ្ដើមនៅក្នុងចិត្តរបស់យើង ភីលីព1៖6 ព្រះអង្គនឹងសង្គ្រោះយើង រឿងរ៉ាវអាចនឹង អាក្រក់ជាខ្លាំងនៅក្នុងជីវិតនៅពេលណាមួយ ហេតុនោះបានជាយើងត្រូវទុកចិត្តលើសេចក្តីសន្យាដែលព្រះយេស៊ូវបានប្រទានដល់យើង គឺព្រះយេស៊ូវកំពុងរៀបចំកន្លែងសម្រាប់យើង នៅក្នុងកន្លែងនេះយើង នឹងមិនមានអារម្មណ៍អស់កម្លាំងឬហេវហត់ទៀតទេ ព្រះយេស៊ូវប្រទានដល់យើងនូវក្តីសង្ឃឹមនៃអនាគត មួយដ៏ល្អប្រសើរ ព្រះអង្គក៏ប្រទាននូវជីវិតដ៏ល្អប្រសើរមួយនៅពេលឥឡូវនេះដែរ ព្រះយេស៊ូវប្រទានសេចក្តី សង្ឃឹមនេះដល់យើងទាំងអស់គ្នា តើអ្នកជាមនុស្សម្នាក់ដែលមានបាបធ្ងន់ធ្ងរឬអី? ព្រះយេស៊ូវនៅតែប្រទាន ក្តីសង្ឃឹមនេះដល់អ្នក តើអ្នកទន់ខ្សោយឬ ព្រះយេស៊ូវប្រទានក្តីសង្ឃឹមនេះដល់អ្នក ទោះបីជាអ្នកធ្វើខុស ក៏ដោយ រឿងសំខាន់ដែលត្រូវចងចាំនោះគឺថា ត្រូវចូលមកឯព្រះចុះទោះបីជាអ្នកយ៉ាងណាក៏ដោយ ប្រហែល ជាអ្នកឈឺចាប់ឬមានចិត្តខ្ទេចខ្ទាំ ព្រះទទួលយើង ទោះបីជាយើងមិនទាន់គ្រប់លក្ខណ៍ក៏ដោយ នោះហើយ គឺជាសេចក្ដីស្រលាញ់។

`សូមអានគម្ពីរយេរេមា3៖22។ តើព្រះសុំឲ្យយើងធ្វើអ្វី? តើទ្រង់នឹងធ្វើអ្វីដល់យើង នៅពេល ដែលយើងធ្វើអ្វីដែលព្រះសុំឲ្យយើងធ្វើនោះ?`

`ព្រះយេស៊ូវសន្យាជាមួយយើងថា «ខ្ញុំនឹងត្រឡប់មកវិញ។ ពេលនោះខ្ញុំនឹងយកអ្នកទៅជាមួយខ្ញុំ ដើម្បីឲ្យអ្នកអាចនៅកន្លែងដែលខ្ញុំនៅនោះដែរ» (យ៉ូហាន 14៖3)។ តើសេចក្ដីសន្យានេះបង្ហាញអ្វីដល់យើងអំពីសារៈសំខាន់នៃការយាងមកជាលើកទី2? ហេតុអ្វីបានជាសេចក្ដីសន្យានេះមានតម្លៃខ្លាំងម៉្លេះ?`