---
title:  ការរស់នៅក្នុងភាពកំពុត
date:  14/07/2021
---

អ្នកកំពុតគឺជាមនុស្សដែលចង់ឲ្យយើងជឿថា ពួកគេល្អជាងជីវិតពិតប្រាកដរបស់ពួកគេ។ អ្នកកំពុត គឺមនុស្សក្លែងក្លាយ ពួកគេរស់នៅក្នុងជីវិតមួយ។ ដែលជីវិតឯកជនរបស់គេមិនស្របទៅនឹងអ្វីដែលយើង ឃើញជាសាធារណៈឡើយ ដូច្នេះអ្នកកំពុតមានមុខជាសម្ងាត់និងមុខជាសាធារណៈ។ មុខជាសាធារណៈគឺ ជាមុខដែលពួកគេបង្ហាញដល់យើង មុខសម្ងាត់គឺជាមុខដែលជាលក្ខណៈពិតប្រាកដរបស់ពួកគេព្រះយេស៊ូវ មានបន្ទូលពាក្យកំពុតនេះប្រាំពីរដងនៅក្នុងគម្ពីរម៉ាថាយជំពូក 23 ព្រះយេស៊ូវហៅពួកមេដឹកនាំសាសនា សាសន៍យូដាថាជាពួកកំពុតនៅគម្ពីរម៉ាថាយ 23៖13-ខ14 និង ខ15 ហើយនិងខ25 ខ27 និង ខ29 រឿងរ៉ាវនៃគម្ពីរសញ្ញាថ្មីចែងអំពីព្រះយេស៊ូវបង្ហាញពីរបៀបដែលព្រះអង្គប្រទានការអត់ឱនទោស ដល់បាបជន។ បាបជនទាំងនេះច្រើនជាមនុស្សរៀបការរួចដែលបោកបញ្ឆោតប្ដីប្រពន្ធរបស់ខ្លួន ជាអ្នក យកពន្ធ ជាស្ត្រីរកស៊ីផ្លូវភេទហើយរហូតដល់ឃាតករ។ ព្រះយេស៊ូវបានបង្ហាញសេចក្តីមេត្តាករុណាដល់ ពួកគេ ប៉ុន្តែព្រះយេស៊ូវមិនបានបង្ហាញក្តីមេត្តាករុណាដល់ពួកអ្នកកំពុតទេសូមអានម៉ាថាយ 6៖2 និង5 និង16, ម៉ាថាយ 7៖5, ម៉ាថាយ 15៖7 9, ម៉ាថាយ 22៖18។

`សូមអានអ្វីដែលព្រះយេស៊ូវមានបន្ទូលអំពីអាកប្បកិរិយារបស់អ្នកកំពុតនៅក្នុងគម្ពីរម៉ាថាយ 23៖1-13 សូមសរសេរចុះនូវរឿងរ៉ាវខុស 4 យ៉ាងដែលព្រះយេស៊ូវមានបន្ទូលថា អ្នកកំពុតមានទោស ដោយធ្វើការនោះ។`

ព្រះយេស៊ូវមានបន្ទូលថា ពួកអ្នកដឹកនាំសាសនាធ្វើកិច្ចការខុសបួនយ៉ាង ពួកអ្នកដឹកនាំទាំងនោះ ឈ្មោះថា ពួកផារិស៊ី ផារិស៊ីគឺជាពួកអ្នកដែលប្រកាន់ច្បាប់តឹងរ៉ឹង ពួកផារិស៊ីខុសគ្នាដាច់ស្រឡះពីពួកសាឌូស៊ី ពួកសាឌូស៊ីគឺជាពួកមេដឹកនាំសាសនាយូដាមួយក្រុមផ្សេងទៀត ពួកគេភាគច្រើនជាអ្នកមាន និងមានអំណាច ពួកសាឌូស៊ីនិយាយភាសាក្រេកបានយ៉ាងច្បាស់។ ពួកគេដឹងទាំងអស់អំពីសំណេររបស់ អ្នកនិពន្ធសាសន៍ក្រិក។ ពួកសាឌូស៊ីមិនជឿថាព្រះនឹងជំនុំជម្រះមនុស្សទាំងអស់នៅលើផែនដីនេះទេ។ ពួកសាឌូស៊ីក៏មិនជឿលើជីវិតអស់កល្បដែរ។ ព្រះយេស៊ូវមានបន្ទូលថាទាំងពួកសាឌូស៊ីនិងផារិស៊ីគឺជា អ្នកកំពុត តើពួកសាសន៍សាឌូស៊ីនិងពួកផារិស៊ីជាអ្នកកំពុតយ៉ាងណាទៅ? ព្រះយស៊ូវមានបន្ទូលថាអ្នក កំពុតមិនធ្វើនូវអ្វីដែលពួកគេនិយាយថាគេនឹងធ្វើនោះទេ។ ពួកអ្នកកំពុតធ្វើឲ្យសាសនាកាន់តែពិបាកសម្រាប់ពួកបណ្ដាជនអនុវត្តតាម។ ប៉ុន្តែពួកកំពុតមិនបានធ្វើតាមច្បាប់ដូចគ្នានេះទេ។ ពួកអ្នកកំពុតចង់ ឲ្យប្រជាជនសរសើរពួកគេចំពោះអាកប្បកិរិយាល្អរបស់ពួកគេ។ ពួកអ្នកកំពុតចង់បានកិត្តិយសដែលជា របស់ព្រះតែមួយអង្គគត់ ព្រះយេស៊ូវមិនសព្វព្រះហឫទ័យចំពោះពួកមេដឹកនាំសាសនា ហេតុនោះហើយ បានជាព្រះអង្គហៅពួកគេថាជាអ្នកកំពុត ប៉ុន្តែព្រះហឫទ័យរបស់ព្រះអង្គពោរពេញទៅដោយក្តីស្រឡាញ់ សូម្បីសម្រាប់ពួកអ្នកកំពុតនោះក៏ដោយ។

`តើអ្នកចាំបាច់ក្លាយជាមេដឹកនាំសាសនាសិនទើបក្លាយជាអ្នកកំពុតឬ? ទេមិនចាំបាច់ទេ តើយើង អាចរៀនមើលឃើញថា យើងមានទោសដោយអាកប្បកិរិយាអាក្រក់នេះដោយរបៀបណា? តើយើងអាចចៀសវាងពីកំហុសនេះដោយរបៀបណា?`