---
title:  លែងមានការអន់ចិត្តតទៅទៀត
date:  17/09/2021
---

សូមគិតស្រមៃថាអ្នកមានអាយុ7ឆ្នាំ ហើយរត់គេចខ្លួននៅក្នុងព្រៃមួយ។ នេះគឺជាជីវិតរបស់ជីមី ក្នុងប្រទេសមីយ៉ាន់ម៉ា។ ជីមីបានបណ្ដុះការអន់ចិត្តយ៉ាងខ្លាំងចំពោះរដ្ឋអំណាចពីព្រោះតែបទពិសោធន៍របស់គាត់។ នៅចំណុចមួយដែលវង្វេងនៅក្នុងព្រៃគាត់បានគិតថាគាត់នឹងស្លាប់។ គាត់បានសម្រេចចិត្ត ថា បើគាត់នៅមានជីវិតរស់នៅគាត់នឹងកាន់អាវុធសងសឹក។ បន្ទាប់ពី2ឆ្នាំនៃការបែកបាក់នេះមក ជីមីបានរកឃើញឪពុករបស់គាត់នៅក្នុងជំរំជនភៀសខ្លួនក្នុងប្រទេសថៃ។ ប៉ុន្តែឪពុករបស់គាត់មិនយល់ស្រប ជាមួយផែនការរបស់ជីមីទេ។ គាត់និយាយថា វាមិនល្អក្នុងការឈ្លោះគ្នានោះទេ។ ផ្ទុយទៅវិញ គាត់បាន ជំរុញជីមីឲ្យធ្វើជាគ្រូគង្វាល។ វាមិនងាយស្រួលសម្រាប់ជីមីក្នុងការបោះបង់ចោលកំហឹង និងការអន់ចិត្ត ដ៏ខ្លាំងនោះទេ។ ប៉ុន្តែគាត់បានមើលឃើញ សេចក្តីសុខសាន្តនៃឪពុករបស់គាត់ ខណៈដែលពួកគេចូលរួមក្នុងព្រះវិហារសេវេនដេយអាត់វេនទីស្ទនៅក្នុងជំរំជនភៀសខ្លួន។ គាត់បានអានអំពីទំនាស់រវាងព្រះគ្រីស្ទ និងសាតាំងនៅក្នុងព្រះគម្ពីរ។ គាត់បានដឹងថា ឪពុករបស់គាត់និយាយត្រូវ ហើយបានសម្រេចចិត្តអត់ ឱនទោស។ ជីមីបានក្លាយជាគ្រូគង្វាលម្នាក់ ហើយក្រោយមកគាត់បានផ្លាស់ទីលំនៅទៅកាន់សហរដ្ឋអាមេរិក។ មិនយូរប៉ុន្មានគាត់បានរកឃើញគ្រួសារជាច្រើនដែលគាត់បានស្គាល់នៅក្នុងជំរំជនភៀសខ្លួន ក្នុងប្រទេសថៃ ឥឡូវនេះបានរស់នៅរាយប៉ាយពាសពេញអាមេរិកខាងជើង។ ពួកគេកំពុងព្យាយាមស្វែង រកព្រះវិហារ ប៉ុន្តែពួកគេមិនចេះភាសាអង់គ្លេស ដើម្បីអាចយល់សារ ឬចូលរួមនៅក្នុងកម្មវិធីថ្វាយបង្គំបានទេ។ ពួកគេជាច្រើនបានបាក់ទឹកចិត្ត។ ជីមីអន្ទះសាចង់ទៅសួរសុខទុក្ខ និងលើកទឹកចិត្តពួកគេក្នុងសេចក្តីជំនឿ។ គាត់ចង់ជួយពួកគេឲ្យបង្កើតក្រុមតូចៗ ដើម្បីឲ្យគេអាចថ្វាយបង្គំជាភាសារបស់ពួកគេផ្ទាល់។ ដោយការអធិដ្ឋានជាច្រើន ជីមីបានបង្កើតព្រះវិហារបី។ ប៉ុន្តែការធ្វើការពេញម៉ោង ដើម្បីឧបត្ថម្ភ គ្រួសាររបស់គាត់ គាត់មិនមានពេលឬប្រាក់កាស ដើម្បីធ្វើដំណើរទៅជួយជនភៀសខ្លួនអាត់វេនទីស្ទកូរ៉េ ជាង2000នាក់ ដែលបានរស់នៅរប៉ាត់រប៉ាយពាសពេញទាំងទ្វីបនោះទេ។ «ប៉ុន្តែព្រះជ្រាបចិត្ត និងសេចក្តី ត្រូវការរបស់ខ្ញុំ» ជីមីបាននិយាយ។ ឥឡូវនេះ ប៉ាស្ទ័រម្នាក់នៅក្នុងខុនហ្វឺរិនកាលីហ្វរញ៉ា និងអ្នកបង្កើតក្រុមជំនុំកូរ៉េនៅភូមិភាគអាមេរិកខាងជើង និងក្រសួងអន្តោប្រវេសន៍ ព្រះកំពុងដឹកនាំគ្រប់ពេលវេលា ហើយ ព្រះអង្គមានផែនការរួចទៅហើយ។

តង្វាយសប្បាតហ៍ស្គូលសប្ដាហ៍ទី13 ដែលបានប្រមូលនៅឆ្នាំ 2011 ជួយដល់ជនភៀស ខ្លួនកូរ៉េ ដែលបានរស់នៅរប៉ាត់រប៉ាយពាសពេញសហរដ្ឋអាមេរិក និងប្រទេសកាណាដា។ ដើម្បីជួយពួក គេឲ្យរៀបចំក្រុមជំនុំជាភាសារបស់ពួកគេផ្ទាល់ និងបម្រើសហគមន៍របស់ពួកគេ។ តាមរយៈកិច្ចការនេះ ព្រះវិហារកូរ៉េចំនួន55ត្រូវបានបង្កើតឡើងឆ្លងកាត់ទ្វីបនៅទូទាំងទសវត្សរ៍កន្លងទៅនេះ។

កិច្ចការទាំងនេះអាចកើតឡើងទៅបានដោយសារតែសមាជិកពួកជំនុំបានថ្វាយតង្វាយ ហើយ ជីមីនិងមនុស្សដទៃទៀតដូចគាត់បានអនុញ្ញាតឲ្យព្រះផ្លាស់ប្ដូរការអន់ចិត្តរបស់ពួកគេជាមួយនឹងសេចក្តី ស្រឡាញ់។

តង្វាយសប្បាតហ៍ស្គូល សប្តាហ៍ទី13 នៅត្រីមាសនេះនឹងជួយចែកចាយដំណឹងល្អជាមួយ នឹងជនភៀសខ្លួននៅភូមិភាគអាមេរិកខាងជើងម្ដងទៀត។ សូមអរគុណ លោកអ្នកចំពោះការរៀបចំតង្វាយដ៏សប្បុរសនេះ។