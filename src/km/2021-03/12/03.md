---
title:  ការសម្រាកបីថ្ងៃ
date:  13/09/2021
---

នៅពេលយើងរត់គេចពីព្រះយើងរត់ចូលទៅក្នុងបញ្ហា។ យ៉ូណាសឡើងលើកប៉ាល់ដើម្បីរត់ទៅឆ្ងាយពីព្រះ។ យ៉ូណាសបានដេកលក់។ ប៉ុន្តែការសម្រាករបស់គាត់នេះមានរយៈពេលខ្លីណាស់។ ព្រះបញ្ជូនខ្យល់មកដាស់យ៉ូណាសឲ្យក្រោកឡើង។ យ៉ូណាសប្រាប់ពួកអ្នកដើរកប៉ាល់ឲ្យបោះគាត់ចូល ក្នុងសមុទ្រ។ ប៉ុន្តែ ព្រះបញ្ជូនត្រីធំមួយឲ្យមកជួយសង្គ្រោះយ៉ូណាស។

ព្រះបង្ខំឲ្យយ៉ូណាសសម្រាកនៅក្នុងពោះត្រីបីថ្ងៃ។ នៅក្នុងអំឡុងពេលនោះយ៉ូណាសមើលឃើញពីទំហំនៃសេចក្ដីត្រូវការព្រះរបស់គាត់។ ជួនកាលព្រះត្រូវតែនាំយើងទៅកាន់កន្លែងមួយនៅក្នុងជីវិតដែលយើងគ្មានទីពឹងសោះក្រៅពីព្រះ។ ពេលនោះយើងមើលឃើញថាព្រះយេស៊ូវគឺពិតជាព្រះតែមួយអង្គគត់ដែលយើងត្រូវការ។

`សូមអានអំពីការអធិដ្ឋានរបស់យ៉ូណាសនៅក្នុងពោះត្រី (យ៉ូណាស 2៖1-9)។ តើគាត់អធិដ្ឋាន អំពីអ្វី?`

ប្រាកដណាស់យ៉ូណាសស្ថិតនៅក្នុងបញ្ហានិងគ្រោះថ្នាក់យ៉ាងធ្ងន់ធ្ងរ។ នោះហើយជាមូលហេតុ ដែលគាត់អធិដ្ឋាន។ ការអធិដ្ឋានរបស់គាត់គឺអំពីព្រះវិហារ។ គាត់និយាយថា ប៉ុន្តែទូលបង្គំសម្លឹងមើល ទៅព្រះវិហារបរិសុទ្ធនៃទ្រង់ (យ៉ូណាស 2៖4)។ ហេតុអ្វីបានជាយ៉ូណាសនិយាយដូច្នេះ?

ព្រះវិហារគឺជាផ្នែកសំខាន់បំផុតនៃការអធិស្ឋានរបស់គាត់។

ព្រះវិហារគួរតែជាផ្នែកដ៏សំខាន់បំផុតនៃការអធិស្ឋានរបស់យើងផងដែរ។ គេអាចរកឃើញ ព្រះនៅក្នុងកន្លែងតែមួយគត់នៅក្នុងគម្ពីរសញ្ញាចាស់ គឺក្នុងរោងឧបោសថ (សូមអាននិក្ខមនំ 15៖17, និក្ខមនំ 25៖8)។ រោងឧបោសថគឺជាមជ្ឈមណ្ឌលសម្រាប់អធិដ្ឋាននិងទំនាក់ទំនងជាមួយនឹងព្រះ។

ប៉ុន្តែយ៉ូណាសមិនមែនកំពុងនិយាយអំពីរោងឧបោសថនៃគម្ពីរសញ្ញាចាស់នោះទេ។ គាត់ក៏មិនមែនកំពុងនិយាយអំពីព្រះវិហារដែលស្ដេចសាឡូម៉ូនបានសាងសង់នោះដែរ។ យ៉ូណាសកំពុងនិយាយ អំពីព្រះវិហារនៅឋានសួគ៌។

សេចក្ដីសង្ឃឹមរបស់គាត់មកពីព្រះវិហារនៅឋានសួគ៌ហេតុអ្វី? ពីព្រោះព្រះអង្គសង្គ្រោះនិងសេចក្តី មេត្តាករុណារបស់ទ្រង់សម្រាប់បាបជនស្ថិតនៅទីនោះ។

ទីបំផុតយ៉ូណាសមើលឃើញពីសេចក្ដីពិតនៃព្រះគម្ពីរដ៏សំខាន់នេះ។ ឥឡូវនេះយ៉ូណាសយល់ ពីព្រះគុណ។ ព្រះគុណគឺជាអំណោយទាននៃសេចក្តីមេត្តាករុណា និងការអត់ឱនទោសមកពីព្រះ និងជា អំណាចលើអំពើបាប។ នៅពេលត្រីធំខ្ជាក់យ៉ូណាសមកវិញ យ៉ូណាសយល់អំពីសេចក្ដីស្រឡាញ់របស់ ព្រះសម្រាប់គាត់ ជាអ្នកនាំសារដែលរត់ទៅឆ្ងាយ។ យ៉ូណាសដឹងថា ផែនការដែលមានសុវត្ថិភាពតែមួយ គត់សម្រាប់មនុស្សណាម្នាក់គឺស្ដាប់បង្គាប់តាមព្រះ។

ឥឡូវនេះយ៉ូណាសសម្រេចចិត្តចូលទៅកាន់ទីក្រុងនីនីវេ ហើយធ្វើនូវអ្វីដែលព្រះសុំ។ ប្រាកដ ណាស់យ៉ូណាសត្រូវការជំនឿជាច្រើននៅលើដំណើរនោះ។ ហើយគាត់ទៅកាន់ទីក្រុងដែលអាក្រក់មហា អាក្រក់។ មិនបាច់ឆ្ងល់ទេប្រជាជននៅទីក្រុងនីនីវេ និងមិនចូលចិត្តជនចម្លែកនេះដែលចូលមកក្នុងទីក្រុង របស់គេ ដើម្បីប្រាប់ពួកគេអំពីការអាក្រក់របស់ពួកគេនោះឡើយ។

`តើការនៅក្នុងពោះត្រីធំជួយយ៉ូណាសឲ្យមើលទៅឯបញ្ហារបស់គាត់តាមវិធីថ្មីមួយយ៉ាងដូចម្ដេច? តើរឿងនេះអាចបង្រៀនយើងអំពីអ្វី?`