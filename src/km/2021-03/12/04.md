---
title:  ការងារមួយត្រូវបានធ្វើបានយ៉ាងល្អប្រសើរ
date:  14/09/2021
---

តើក្រុងនីនីវេធំប៉ុនណា? សូមប្រៀបធៀបនីនីវេទៅនឹងក្រុងណាមួយនៅក្នុងប្រទេសអ៊ីស្រាអែល។ នោះអ្នកនឹងមើលឃើញថាទីក្រុងនីនីវេធំខ្លាំងណាស់។ ព្រះគម្ពីរចែងថាទីក្រុងនេះធំណាស់ មនុស្សម្នាក់ ត្រូវតែដើរបីថ្ងៃ ទើបបានសព្វទីក្រុងនេះ (យ៉ូណាស 3៖3)។

`យ៉ូណាសប្រកាសផ្សាយដំណឹងក្នុងទីក្រុងនីនីវេក្នុងគម្ពីរយ៉ូណាស 3៖1-10។ តើមនុស្សនៅ ទីក្រុងដ៏អាក្រក់នេះឆ្លើយតបយ៉ាងដូចម្ដេច? តើយើងអាចរៀនអ្វីចេញពីរឿងនេះអំពីការចែកចាយសេចក្តី ពិតនៃព្រះគម្ពីរជាមួយនឹងមនុស្សដទៃ?`

ព្រះគម្ពីរប្រាប់យើងថា យ៉ូណាសបានចូលទៅចំកណ្ដាលទីក្រុង ហើយបានចាប់ផ្ដើមនិយាយទៅ កាន់ពួកបណ្ដាជន។ គាត់បាននិយាយថាបន្ទាប់ពី40ថ្ងៃទៅទីក្រុងនីនីវេនឹងត្រូវបំផ្លាញ។ (យ៉ូណាស 3៖ 4។ សាររបស់គាត់មានអំណាច។ យ៉ូណាសចាប់ផ្ដើមចំចំណុចសំខាន់។ គាត់មិនបានខ្ជះខ្ជាយពាក្យសំដី ច្រើនទេ។ មិនយូរប៉ុន្មាន យ៉ូណាសមើលឃើញថាពួកបណ្ដាជនទទួលសាររបស់គាត់។ ពួកគេជឿការដាស់តឿនរបស់គាត់ទាំងអស់គ្នា។

មិនយូរប៉ុន្មានស្ដេចនៃទីក្រុងនេះបានធ្វើការប្រកាសមួយ។ ស្ដេចនៅម្តុំបូពា៌ប្រទេសបានធ្វើការ ប្រកាសនៅក្នុងសម័យព្រះគម្ពីរ ដើម្បីបង្ហាញថាពួកគេនិងប្រជាជនរបស់ព្រះអង្គបានកែប្រែចិត្ត។ ស្ដេច បានបង្គាប់ឲ្យមនុស្សគ្រប់គ្នាតមអាហារនិងទឹកមួយរយៈពេលខ្លី។ សត្វទាំងឡាយក៏ចូលរួមក្នុងការតមនេះដែរ។ ពួកបណ្ដាជនបង្ហាញថាពួកគេមានការសោកស្ដាយចំពោះអំពើបាបរបស់ពួកគេ។ ព្រះរាជាយាង ចុះពីបល័្លង្ក។ ព្រះអង្គគង់នៅលើដី។ សកម្មភាពនេះគឺជារូបស័ព្ទមួយដ៏សំខាន់។ នៅពេលស្ដេចគង់នៅ លើដី ទ្រង់បង្ហាញពីព្រះទ័យដ៏គ្មានអំនួតរបស់ទ្រង់។

`សូមអានយ៉ូណាស 3៖6-9 សូមប្រៀបធៀបខទាំងនេះជាមួយ យេរេមា 25៖5, អេសេគាល 14៖6 និងវិវរណៈ 2៖5។ តើផ្នែកណានៃព្រះបន្ទូលរបស់ស្ដេចដែលបង្ហាញថាទ្រង់យល់អំពីការសោក ស្ដាយចំពោះអំពើបាប?`

ព្រះបន្ទូលរបស់ស្ដេចបង្ហាញថា ព្រះអង្គយល់ច្បាស់អំពីសេចក្ដីពិតនៃព្រះគម្ពីរ អំពីការសោក ស្ដាយចំពោះអំពើបាបនិងការងាកបែរចេញពីអំពើបាបនោះ។ ខណៈដែលលោកយ៉ូណាសប្រកាសផ្សាយ ដំណឹង ព្រះវិញ្ញាណបរិសុទ្ធធ្វើការយ៉ាងខ្លាំងនៅក្នុងចិត្តរបស់អ្នកក្រុងនីនីវេ។

ពួកនីនីវេមិនបានដឹងរឿងពីសេចក្ដីស្រឡាញ់ដ៏ទន់ភ្លន់របស់ព្រះ និងរបៀបដែលព្រះអង្គបានដឹកនាំសាសន៍អ៊ីស្រាអែលកន្លងមកនោះទេ។ អ្នកក្រុងនីនីវេឆ្លើយតបទៅព្រះតាមរបៀបមួយដែលបង្ហាញ ថាពួកគេទទួលយកសាររបស់ព្រះអង្គហើយទុកចិត្តលើទ្រង់ទាំងស្រុង។ ពួកគេបង្ហាញថាពួកគេទីពឹងលើ សេចក្ដីមេត្តាករុណារបស់ព្រះ ដើម្បីជួយសង្គ្រោះពួកគេហើយមិនមែនទីពឹងលើអាកប្បកិរិយាល្អរបស់ពួក គេទេ។ ពួកបណ្ដាជនទីពឹងទាំងស្រុងទៅលើព្រះនិងសេចក្តីស្រឡាញ់របស់ព្រះអង្គ។

`តើហេតុអ្វីបានជាការបែរចេញពីអំពើបាបមានសារៈសំខាន់យ៉ាងខ្លាំងចំពោះបទពិសោធន៍នៃ គ្រីស្ទបរិស័ទរបស់យើង? តើការពិតដែលអ្នកបែរចេញពីអំពើបាបមានន័យយ៉ាងដូចម្ដេច?`