---
title:  អ្នកបម្រើដ៏មានកំហឹងដែលមិនអាចសម្រាក
date:  15/09/2021
---

`សូមអានយ៉ូណាស 4៖1-11 ដូចខទាំងនេះបង្ហាញដល់យើងអំពីយ៉ូណាសលើសពីគ្រប់លក្ខណ៍ ឆ្ងាយណាស់។ តើយ៉ូណាសមានបញ្ហាអ្វី? តើយើងអាចរៀនសូត្រអ្វីចេញពីកំហុសរបស់គាត់?`

គម្ពីរយ៉ូណាសជំពូក4 ចាប់ផ្ដើមជាមួយនឹងការដែលយ៉ូណាសបានខឹងជាមួយនឹងព្រះ ដោយសារ តែព្រះបានធ្វើឲ្យការងាររបស់គាត់ជាការងារមានជោគជ័យយ៉ាងធំមួយ។ យ៉ូណាសបានប្រាប់ដល់បណ្ដាជន នៅក្រុងនីនីវេថា ព្រះនឹងបំផ្លាញទីក្រុងរបស់ពួកគេបន្ទាប់ពី40ថ្ងៃ។ ប៉ុន្តែបណ្ដាជន ងាកបែរចេញពីអំពើ បាបរបស់ពួកគេ។ ព្រះទទួលយកការកែប្រែចិត្តរបស់ពួកគេ។ ព្រះអង្គបង្ហាញសេចក្ដីមេត្តាករុណាដល់ពួកគេ។ ឥឡូវនេះយ៉ូណាសព្រួយបារម្ភក្រែងគេមើលមុខគាត់ថាគាត់ជាមនុស្សឆ្កួតនិងអ្នកកុហកម្នាក់។ រឿងនេះបង្ហាញយើងថា សូម្បីតែអ្នកដើរតាមព្រះដ៏ស្មោះត្រង់ដែលជាអ្នកនាំសារដ៏ពិសេសរបស់ព្រះអង្គ ក៏មានការលូតលាស់ខ្លះដែលត្រូវធ្វើដែរ។

យ៉ូណាសដឹងថាព្រះមិនបំផ្លាញទីក្រុងនេះទេ។ ពួកបណ្ដាជនអាក្រក់មែនហើយ ប៉ុន្តែពួកគេ ទទួលយកការព្រមាន។ ពួកគេស្លៀកសំពត់ធ្មៃ ហើយរោយផេះនៅលើក្បាល ដើម្បីបង្ហាញព្រះពីការសោក ស្ដាយ ចំពោះអំពើបាបរបស់ពួកគេ យ៉ូណាសគួរតែជាមនុស្សដំបូង ដែលបង្ហាញពីក្ដីអំណរ ដោយសារតែសេចក្ដីមេត្តាករុណារបស់ព្រះ។ ប៉ុន្តែយ៉ូណាសមិនបានធ្វើដូច្នោះទេ។ គាត់ព្រួយបារម្ភខ្លាចក្រែងពួក បណ្ដាជននឹងគិតថា គាត់គឺជាអ្នកនាំសារក្លែងក្លាយ។ យ៉ូណាសខ្វល់ខ្វាយពីកិត្តិយសរបស់គាត់ខ្លាំងជាង ពីការជួយសង្គ្រោះមនុស្ស។ គាត់បរាជ័យមើលមិនឃើញតម្លៃរបស់មនុស្សទាំងអស់ ដែលបានសង្គ្រោះ នៅក្នុងទីក្រុងដ៏អាក្រក់នោះទេ។ ដកស្រង់ចេញពីសៀវភៅពួកហោរានិងស្ដេចរបស់អ្នកស្រីអែលី្លន ជីវ៉ៃត៍ ទំព័រ 271។

ព្រះអត់ធ្មត់ជាមួយលោកយ៉ូណាស។ ព្រះបន្តចង់ធ្វើការជាមួយលោកយ៉ូណាសក្នុងអំឡុងពេល នៃរឿងទាំងមូល។ នៅពេលយ៉ូណាសរត់ទៅឆ្ងាយ ព្រះបញ្ជូនព្យុះនិងត្រីឲ្យទៅនាំអ្នកនាំសារដែលរត់ទៅ ឆ្ងាយនេះត្រឡប់មកវិញ។ ឥឡូវនេះនៅពេលយ៉ូណាសខឹងព្រះ ហើយព្រះនៅតែព្យាយាមជួយឲ្យយ៉ូណាស មើលឃើញថា អារម្មណ៍របស់គាត់នោះខុសទេ។ ព្រះមានបន្ទូលថា ការដែលឯងខឹងនេះតើគួរឬ? (យ៉ូណាស 4៖4)។

`សូមអានលូកា9៖51-56។ តើរឿងនៅក្នុងខទាំងនេះបង្ហាញយើងពីរឿងដូចគ្នាដែលកើតឡើង នៅក្នុងកណ្ឌគម្ពីរយ៉ូណាសយ៉ាងដូចម្ដេច?`

ព្រះស្រឡាញ់មនុស្សលោកខ្លាំងណាស់។ ហេតុដូច្នេះហើយបានជាព្រះអង្គបានប្រទានព្រះរាជបុត្រាទ្រង់តែមួយគត់ដើម្បីឲ្យអ្នកណាដែលជឿដល់ព្រះរាជបុត្រានោះមិនត្រូវស្លាប់ឡើយ គឺឲ្យមាន ជីវិតអស់កល្បជានិច្ចវិញ (យ៉ូហាន 3៖16)។ ព្រះដែលមានបន្ទូលទៅកាន់លោកនីកូដឹមជាព្រះដដែល ដែលមានបន្ទូលទៅកាន់លោកយ៉ូណាស បើឯងខឹងដោយសារដើមវល្លិនេះអញក៏មានអារម្មណ៍សោកស្ដាយចំពោះទីក្រុងដ៏ធំដូចទីក្រុងនីនីវេនេះដែលមានមនុស្សជាងមួយសែននាក់ ដែលមិនដឹងអ្វីរស់នៅ នោះដែរ (យ៉ូណាស 4៖11)។ នៅទីចុងបំផុតយើងគួរអរគុណដល់ព្រះ ដែលព្រះជាចៅក្រមនៃចិត្ត និង គំនិតដែលយើងមិនអាចធ្វើបាន។