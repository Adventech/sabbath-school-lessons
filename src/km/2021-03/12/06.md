---
title:  មានសុវត្ថិភាពនៅក្នុងសេចក្តីស្រឡាញ់របស់ព្រះ
date:  16/09/2021
---

ទីក្រុងនីនីវេ គឺជាទីក្រុងដែលពោរពេញដោយគ្រោះថ្នាក់។ ប៉ុន្តែអ្នកក្រុងនីនីវេមិនមែនជាបញ្ហា ពិតប្រាកដនោះទេ។ យ៉ូណាសទេដែលជាបញ្ហា។ នៅដើមដំបូងក្នុងរឿងពេលយ៉ូណាសរត់ទៅឆ្ងាយ ព្រះ យាងតាមលោកយ៉ូណាស។ តើអ្វីទៅដែលធ្វើឲ្យព្រះអង្គធ្វើដូច្នោះ? នោះគឺដោយសារសេចក្ដីស្រឡាញ់។ ព្រះស្រឡាញ់លោកយ៉ូណាស ព្រះមិនបោះបង់អ្នកដែលទ្រង់ស្រឡាញ់ចោលទេ។ ព្រះជ្រាបថា យ៉ូណាស ត្រូវការការធ្វើដំណើរទៅកាន់ទីក្រុងនីនីវេខ្លាំងដូចជាអ្នកក្រុងនីនីវេត្រូវការឮលោកយ៉ូណាសដែរ។ ឥឡូវ នេះចូរយើងក្រឡេកមើលទៅក័ណ្ឌគម្ពីរយូដាស ដើម្បីជួយឲ្យយើងយល់កាន់តែច្បាស់ អំពីសេចក្ដីស្រឡាញ់ ដ៏អស្ចារ្យដែលព្រះមានសម្រាប់យើងនេះ។

`សូមអានគម្ពីរយូដាស 1៖21។ តើយើងអាចរក្សាខ្លួនយើងឲ្យមានសុវត្ថិភាពនៅក្នុងសេចក្តីស្រឡាញ់របស់ព្រះយ៉ាងដូចម្ដេច? តើពាក្យនោះមានន័យដូចម្ដេច?`

គម្ពីរយូដាសប្រាប់យើងឲ្យរក្សាខ្លួនយើងឲ្យមានសុវត្ថិភាពនៅក្នុងសេចក្តីស្រឡាញ់របស់ព្រះ វិធីមួយដែលយើងរក្សាខ្លួនយើងឲ្យមានសុវត្ថិភាពនៅក្នុងសេចក្តីស្រឡាញ់របស់ព្រះគឺជួយដល់អ្នក ដទៃនិងបង្ហាញដល់ពួកគេ ពីទំហំដែលយើងយកចិត្តទុកដាក់ចំពោះពួកគេ។ នៅក្នុងខបន្ទាប់គម្ពីរយូដាសប្រាប់យើងឲ្យជួយដល់អ្នកដែលមានការសង្ស័យ។ ជួយសង្គ្រោះមនុស្សដែលមានគ្រោះថ្នាក់នៅក្នុងភ្លើងនរក។ មានមនុស្សដែលអ្នកគួរប្រព្រឹត្តដោយសប្បុរស និងមេត្តាករុណាទៅរកពួកគេ គម្ពីរយូដាស 1៖22-23។

សូមអានយូដាសជំពូក1៖20-23។ តើខទាំងនេះក្នុងគម្ពីរយូដាសកំពុងសម្ដែងអំពីអ្វី? តើខទាំងនេះជួយយើងឲ្យយល់ពីរឿងលោកយ៉ូណាសកាន់តែច្បាស់យ៉ាងដូចម្ដេច? តើខទាំងនេះបង្រៀន អ្វីដល់យើងដែរ? ព្រះបង្គាប់ឲ្យលោកយ៉ូណាសទៅកាន់ទីក្រុងនីនវេពីព្រោះយ៉ូណាសត្រូវការមើលឃើញ អារម្មណ៍អាក្រក់ដែលលាក់នៅក្នុងចិត្តរបស់គាត់។ យើងអាចស្មានបានដែរថា យ៉ូណាសមិនចូលចិត្តអ្នក ក្រុងនីនីវេទេ។ យ៉ូណាសអត់មានគំនិតអំពីទំហំដែលគាត់ស្អប់ពួកគេទេ ឬអ្វីដែលគាត់នឹងធ្វើដើម្បីជៀស វៀងអំពីពួកគេដែរ។ យ៉ូណាសមិនបានរៀបចំខ្លួនធ្វើជាអ្នកជិតខាងជាមួយនឹងអ្នកក្រុងនីនីវេនៅឋានសួគ៌ ទេ។ យ៉ូណាសមិនដឹងពីរបៀបស្រឡាញ់ដូចជាព្រះស្រឡាញ់ទេ។ ព្រះក៏បញ្ជូនយ៉ូណាសឲ្យទៅកាន់ទី ក្រុងនីនីវេពីព្រោះព្រះអង្គស្រឡាញ់អ្នកក្រុងនីនីវេ។ ព្រះចង់ឲ្យអ្នកក្រុងនីនីវេបានសង្គ្រោះ ហើយចូលរួម ក្នុងនគររបស់ទ្រង់។ ព្រះចាត់លោកយ៉ូណាសឲ្យទៅទីក្រុងនីនីវេពីព្រោះព្រះអង្គស្រឡាញ់យ៉ូណាសផង ដែរ។ ព្រះចង់ឲ្យយ៉ូណាសលូតលាស់ ហើយបានកែប្រែដោយសេចក្ដីស្រឡាញ់របស់ព្រះ។ ព្រះចង់ឲ្យលោកយ៉ូណាសបានសម្រាកដែលមកពីការស្ដាប់បង្គាប់ព្រះ និងការជួយដល់មនុស្សដទៃឲ្យបានសម្រាក នៅក្នុងទ្រង់ផងដែរ។

`តើអ្នកចំណាយពេលធ្វើការជាមួយព្រះដើម្បីជួយសង្គ្រោះដល់មនុស្សដទៃច្រើនប៉ុនណា? តើការងារនេះជួយអ្នកអាចរកឃើញការសម្រាកនៅក្នុងព្រះយេស៊ូវយ៉ាងដូចម្ដេច?`