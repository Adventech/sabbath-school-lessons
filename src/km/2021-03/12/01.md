---
title:  អ្នកនាំសារ ដែលរត់ទៅឆ្ងាយ
date:  11/09/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូណាស ជំពូក1, យ៉ូណាស 2៖1-9, យ៉ូណាស 3៖1-10, យ៉ូណាស 4៖1-11, យូដាស 1៖21, យេរេមា 25៖5។

> <p>ខចងចាំ</p>
> «ដូច្នេះ តើមិនគួរឲ្យអញអាល័យចំពោះក្រុងនីនីវេ ជាទីក្រុងយ៉ាងធំនេះ ដែលមានមនុស្ស ជាង1សែន2ម៉ឺននាក់ ជាពួកអ្នកដែលមិនស្គាល់ស្តាំ មិនស្គាល់ឆ្វេងសោះ ព្រមទាំងហ្វូងសត្វយ៉ាងច្រើនផងទេឬអី» (យ៉ូណាស 4៖11)។

យ៉ូណាសគឺជារឿងដ៏គួរឲ្យចាប់អារម្មណ៍បំផុតនៅក្នុងព្រះគម្ពីរ។ ព្រះជ្រើសរើសយ៉ូណាសឲ្យបំពេញកិច្ចការដ៏ពិសេស។ ប៉ុន្តែ យ៉ូណាសរត់ចេញពីព្រះ។ ព្រះជួយយូណាសឲ្យផ្លាស់ប្ដូរគំនិត ហើយស្ដាប់បង្គាប់ទ្រង់។ កិច្ចការរបស់យ៉ូណាសគឺជាជោគជ័យដ៏ធំ ប៉ុន្តែតើមានអ្វីកើតឡើងបន្តទៀត? យ៉ូណាសបានខឹងនិងព្រះចំពោះការជួយសង្គ្រោះអ្នកក្រុងនីនីវេ។

យ៉ូណាសគឺជាគំរូមួយអំពីមនុស្សដែលមិនបានសម្រាក គាត់គ្មានសេចក្តីសុខសាន្តទេនៅពេលគាត់ស្រែកថា «ឥឡូវនេះឱព្រះយេហូវ៉ាអើយ សូមដកយកជីវិតខ្ញុំចុះ ដ្បិតស៊ូឲ្យទូលបង្គំស្លាប់ទៅជា ជាងរស់នៅ» (យ៉ូណាស 4៖3)។ ព្រះយេស៊ូវផ្ទាល់បានមានបន្ទូលអំពីរឿងលោកយ៉ូណាសនៅថ្ងៃជំនុំជម្រះ ឯមនុស្សនៅក្នុងទីក្រុងនីនីវេនឹងឈរឡើងជាមួយនឹងមនុស្សដំណនេះក្នុងគ្រាជំនុំជម្រះ ហើយ និងកាត់ទោសឲ្យផង ដ្បិតគេបានប្រែចិត្តដែលឮសេចក្តីដែលលោកយ៉ូណាសបានប្រកាសប្រាប់ហើយ មើលនៅទីនេះមានមួយអង្គដែលពិសេសជាងយ៉ូណាសទៅទៀត (ម៉ាថាយ 12៖41)។ ព្រះយេស៊ូវ ធំជាងលោកយ៉ូណាស។ បើមិនដូច្នោះទេ ព្រះអង្គមិនអាចជាព្រះអង្គសង្គ្រោះរបស់យើងបានទេ។

**សប្តាហ៍នេ**

យើងក្រឡេកមើលទៅរឿងរបស់លោកយ៉ូណាស។ តើយើងអាចរៀនសូត្រអ្វីអំពីការសម្រាកចេញពីអ្នកនាំសារដែលរត់ទៅឆ្ងាយរូបនេះ?