---
title:  ការសិក្សាបន្ថែម
date:  17/09/2021
---

ព្រះប្រទានការងារដ៏សំខាន់មួយដល់លោកយ៉ូណាស។ ព្រះក៏អាចប្រទានជោគជ័យដ៏អស្ចារ្យនៅក្នុងការងារនេះដល់លោកយ៉ូណាសផងដែរ។ ព្រះចង់ប្រទានពរដល់លោកយ៉ូណាសខ្លាំងណាស់។ ប៉ុន្តែដំបូងឡើយយ៉ូណាសមិនបានស្តាប់បង្គាប់ព្រះទេ។ ដូច្នេះយ៉ូណាសមានបទពិសោធន៍នៃ ការឈឺចាប់ជាច្រើន។ នៅពេលលោកយ៉ូណាសមានអារម្មណ៍ធ្លាក់ចុះ ព្រះជាម្ចាស់មិនបានបោះបង់ចោល គាត់ទេ។ ព្រះប្រើពេលវេលាពិបាកៗនិងការអស្ចារ្យចម្លែកៗខ្លះ ដើម្បីជួយយ៉ូណាសឲ្យទុកចិត្តលើទ្រង់ និងលើអំណាចនៃការជួយសង្គ្រោះរបស់ទ្រង់ឡើងវិញ។ អំណាចនៃការជួយសង្គ្រោះនេះគ្មានព្រំដែនទេ។ ដកស្រង់ពីសៀវភៅពួកហោរា និងស្ដេចរបស់អ្នកស្រីអែល្លីន ជីវ៉ៃត៍ ទំព័រ266។

យើងអាចចូលទៅដល់មនុស្សរាប់ពាន់នាក់តាមរបៀបដែលងាយស្រួលបំផុត។ ឧទាហរណ៍មួយអំពីមនុស្សដែលយើងអាចចូលទៅតាមរបៀបដែលងាយស្រួល គឺជាមនុស្សដែលឆ្លាតវាងវៃជាខ្លាំង។ មនុស្សជាច្រើនគោរពជំនាញរបស់មនុស្សទាំងនេះ ចំពោះអំណោយទាននិងបញ្ញារបស់គាត់។ អ្នកមាន ប្រាជ្ញាទាំងនេះតែងតែស្រស់ស្រាយដោយសារពាក្យសម្ដីរបស់មនុស្សដែលស្រឡាញ់ព្រះយ៉ាងខ្លាំង។ ដកស្រង់ពីសៀវភៅមេរៀនដែលព្រះគ្រីស្ទបានបង្រៀនរបស់អ្នកស្រីអែល្លីន ជីវ៉ៃត៍ ទំព័រ232។

**សំណួរពិភាក្សា**

`1. តើអ្នកនាំសារមកពីព្រះអាចអន់ចិត្តនៅពេលមនុស្សដែលគាត់ព្រមានទទួលសារដែលគាត់ផ្ដល់ឲ្យពួក គេនោះយ៉ាងដូចម្ដេច? តើអ្នកគិតថា យ៉ូណាសមានអារម្មណ៍យ៉ាងណា? តើរឿងអំពីយ៉ូណាសបង្ហាញយើងថា ព្រះមានព្រះហឫទ័យអត់ធ្មត់ជាខ្លាំងជាមួយនឹងរាស្ត្ររបស់ព្រះអង្គ យ៉ាងដូចម្ដេច? ទោះបីនៅពេលពួកគេមានអាកប្បកិរិយាខុសឆ្គងក៏ដោយ?`

`2. រឿងអំពីយ៉ូណាសសន្មតិប្រាប់យើងថា ព្រះមិនមែនគ្រាន់តែចាប់អារម្មណ៍ក្នុងការជួយសង្គ្រោះអ្នករត់ ទៅឆ្ងាយ និងបាបជនប៉ុណ្ណោះទេ។ ព្រះក៏ចាប់អារម្មណ៍ក្នុងការកែប្រែជីវិតរបស់អ្នកដែលដើរតាមទ្រង់ផង ដែរ។ តើយើងអាចទទួលចិត្តថ្មីនិងវិញ្ញាណថ្មីយ៉ាងដូចម្ដេច ទោះបីយើងស្គាល់ព្រះជាម្ចាស់ និងសេចក្តីពិតនៃព្រះគម្ពីរនៅពេលនេះរួចទៅហើយក៏ដោយ? តើការស្គាល់សេចក្ដីពិតនៃព្រះគម្ពីរខុសគ្នាពីការបាន ផ្លាស់ប្រែដោយសេចក្ដីពិតយ៉ាងដូចម្ដេច?`

`3. សូមអានក័ណ្ឌគម្ពីរយូដាសម្ដងទៀត តើអ្វីទៅជាសារនៃក័ណ្ឌគម្ពីរនេះ? ហេតុអ្វីបានជាសារនេះមាន សារៈសំខាន់សម្រាប់យើងជាពួកជុំនុំនាពេលសព្វថ្ងៃនេះ?`

`4. តើបទពិសោធន៍នៃការធ្វើការរបស់យើងជាមួយព្រះយេស៊ូវ ដើម្បីជួយសង្គ្រោះមនុស្សដទៃ ជួយយើង ឲ្យលូតលាស់ខាងព្រលឹងវិញ្ញាណយ៉ាងដូចម្ដេច?`

`5. ប្រហែលយ៉ូណាសគិតថាគាត់មានហេតុផលល្អៗជាច្រើនក្នុងការមិនទៅកាន់ទីក្រុងនីនីវេ។ ប៉ុន្តែព្រះ បានបង្ហាញគាត់អំពីកំហុសឆ្គងពិតប្រាកដរបស់គាត់។ តើអ្នកមានអារម្មណ៍យ៉ាងណាចំពោះមនុស្សដែល បង្ហាញអារម្មណ៍ខុសឆ្គងដូចយ៉ូណាស?`