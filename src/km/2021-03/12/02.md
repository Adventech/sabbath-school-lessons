---
title:  ការរត់ទៅឆ្ងាយ
date:  12/09/2021
---

យ៉ូណាសគឺអ្នកជាជោគជ័យដ៏ធំក្នុងនាមជាអ្នកនាំសារម្នាក់ គាត់ព្រមានដល់អ្នកក្រុងនីនីវ៉េឲ្យបែរ ចេញពីអំពើបាបរបស់ពួកគេ។ ពួកនោះក៏ស្ដាប់តាម។ ប៉ុន្តែយ៉ូណាសមិនមែនជាអ្នកនាំសារម្នាក់ដែលសុខ ចិត្តធ្វើតាមព្រះនោះទេ យ៉ាងហោចណាស់ក៏នៅគ្រាដំបូងដែរ។

នៅពេលព្រះប្រាប់យ៉ូណាសឲ្យចេញទៅទីក្រុងនីនីវេ គាត់បានខឹងជាមួយនឹងព្រះ យ៉ូណាសបង្ហាញថាគាត់មិនទុកចិត្តព្រះទេ។ នោះហើយជាមូលហេតុដែលយ៉ូណាសមិនមានការសម្រាកឬសេចក្ដី សុខសាន្ត គាត់មិនបានធ្វើនូវអ្វីដែលព្រះយេស៊ូវប្រាប់ឲ្យយើងធ្វើនៅពេលយើងមានបញ្ហានោះទេ ចូល ទទួលយកការបង្រៀនរបស់ខ្ញុំ ចូលរៀនពីខ្ញុំដ្បិតខ្ញុំស្លូតហើយមានចិត្តសុភាព នោះអ្នកនឹងបានសម្រាក មែនហើយការបង្រៀនដែលខ្ញុំសូមឲ្យអ្នកទទួលនោះងាយទេ បន្ទុករបស់ខ្ញុំក៏ស្រាលដែរ (ម៉ាថាយ 11៖ 30)។ តើយ៉ូណាសសម្រេចចិត្តស្វែងរកការសម្រាកដោយខ្លួនឯងដោយរបៀបណា? គាត់រត់ទៅឆ្ងាយ ឆ្ងាយជាងកន្លែងដែលព្រះចង់ឲ្យគាត់ទៅ។

`តើយ៉ូណាសសង្ឃឹមថារកបានកន្លែងសម្រាកឆ្ងាយពីព្រះនៅកន្លែងណា? តើផែនការនេះបាន ផលសម្រាប់យ៉ូណាសឬទេ? សម្រាប់ចម្លើយសូមអានយ៉ូណាសជំពូក1។`

យ៉ូណាសបានធ្វើដំណើរតាមទិសដៅមួយផ្សេងទៅវិញ។ ទិសដៅនេះគឺជាទិសដៅមួយផ្សេង ដែលព្រះចង់ឲ្យគាត់ទៅ នៅពេលអ្នកនាំសារផ្សេងៗទៀត ព្រួយបារម្ភអំពីអ្វីដែលព្រះបានសូមឲ្យពួកគេ ធ្វើ ពួកគេបាននិយាយអំពីកង្វល់របស់ពួកគេជាមួយព្រះ។ (សម្រាប់ជាឧទាហរណ៍សូមអាននិក្ខមនំ 4៖ 13)។ យ៉ូណាសមិនបានឈប់ដើម្បីអធិដ្ឋានអំពីបញ្ហានេះទេ។ គាត់រត់។

នេះមិនមែនជាលើកទី1 ដែលព្រះចាត់យ៉ូណាសឲ្យផ្ដល់សារពិសេសដល់មនុស្សទេ។ គម្ពីរ ពង្សាវតារក្សត្រទី2 14៖25 បង្ហាញថាយូ៉ណាសធ្វើនូវអ្វីដែលព្រះជាម្ចាស់សូមឲ្យគាត់ធ្វើ។ ប៉ុន្តែ មិន មែនពេលនេះទេ។ ហេតុអ្វីប្រវត្តិសាស្ត្របង្ហាញយើងពីចម្លើយ កងទ័ពអាសស៊ើរបានគ្រប់គ្រងបូព៌ាប្រទេស នៅពេលលោកបានធ្វើការនៅប្រទេសអ៊ីស្រាអែលប្រហែល75ឆ្នាំ មុនស្ដេចសានហេរីបជាស្ដេចនៃអាសស៊ើរ បានវាយប្រហារប្រទេសយូដា។ កងទ័ពអាសស៊ើរប្រហារប្រទេសអ៊ីស្រាអែលនិងសាម៉ារីរួចទៅហើយកាល ពី20ឆ្នាំមុន។

បន្ទាប់មក ស្ដេចហេសេគាបានចូលរួមនៅក្នុងក្រុមមួយប្រឆាំងទៅនឹងកងទ័ពអាសស៊ើរ។

ឥឡូវនេះ អាសស៊ើបចង់សងសឹក។ ពង្សាវតារក្សត្រទី2 ជំពូក18 និងអេសាយ ជំពូក36 កត់ ត្រាអំពីប្រវត្តិសាស្ត្រនិងរូបចម្លាក់នៅលើជញ្ជាំងក្នុងទីក្រុងនីនីវេបង្ហាញយើងពីរឿងរ៉ាវដ៏អស្ចារ្យអំពីទីក្រុង ឡាគីស។ ឡាគីសគឺជាទីក្រុងដ៏សំខាន់នៅក្នុងនគររបស់ស្ដេចហេសេគា។ បន្ទាប់មកស្ដេចសានហេរីបវាយប្រហារក្រុងឡាគីស ព្រះអង្គបានសម្លាប់មនុស្សរាប់ម៉ឺននាក់ដោយវាយនឹងដំបង មនុស្សដែលបានគាំទ្រស្ដេចហេសេគាត្រូវគេបកស្បែកទាំងរស់ សានហេរីបបានធ្វើឲ្យមនុស្សដែលរស់ទាំងប៉ុន្មានក្លាយ ជាទាសករ។

`ឥឡូវនេះ ព្រះចាត់យ៉ូណាសឲ្យទៅព្រមានដល់កងទ័ពអាសស៊ើរក្នុងក្រុងនីនីវេអំពីទីបញ្ចប់ដ៏អាក្រក់របស់ពួកគេ។ តើវាមិនជាការគួរឲ្យឆ្ងល់ទេឬ ដែលយ៉ូណាសមិនចង់ទៅនោះ?`