---
title:  គំនិតអំពីថ្ងៃចូលរៀនដំបូង
date:  24/09/2021
---

ថ្ងៃចូលរៀនដំបូងគឺជាថ្ងៃដ៏ពិបាកសម្រាប់នាងមួង។ ពិបាកខ្លាំងមែនទែន។ ក្មេងស្រីដែលមាន អាយុ9ឆ្នាំ ទើបបានមកដល់សហរដ្ឋអាមេរិកខែមុនប៉ុណ្ណោះ ពីប្រទេសមីយ៉ាន់ម៉ា។ ឪពុកម្ដាយរបស់នាង ជាជនភៀសខ្លួន។ នាងមិនចេះភាសាអង់គ្លេសនិងមិនមានមិត្តភក្កិទេ។ «ហេឡូតើអ្នកឈ្មោះអ្វី?» ក្មេង ស្រីម្នាក់បានសួរនាង។ នាងបានគ្រវីក្បាល។ ទេ «នាងបាននិយាយ»។ «អូ! តើអ្នកមកពីណា?» ក្មេងស្រីនោះបាននិយាយទាំងងឿងឆ្ងល់។ នាងបានគ្រវីក្បាលម្ដងទៀត។ «ទេ» នាងបាននិយាយ។ នាងមិន បានព្យាយាមធ្វើឫកឆ្មើងឆ្មៃទេ នាងគ្រាន់តែមិនយល់ប៉ុណ្ណោះ។

ដោយមិនចេះភាសាអង់គ្លេសនាងបានអង្គុយ យ៉ាងស្ងៀមស្ងាត់នៅក្នុងថ្នាក់ពេញមួយព្រឹក នៅពេលបាយថ្ងៃត្រង់នាងបានដើរតាមក្មេងៗដទៃទៀតទៅកាន់កន្លែងបរិភោគអាហារ ហើយបានសម្លឹង មើលទៅឯអាហារដែលគេបានរៀប មានណាចូឈីស៍ និងភីហ្សាសាច់មាន់ អាហារនោះខុសប្លែកពីអាហារ ដែលនាងធ្លាប់ញ៉ាំខ្លាំងណាស់ មានជ្រក់ស្ពៃខៀវនិងស្លឹកប៉េងបោះសណ្ដែកក្រហម។ បន្ទាប់ពីភ្លក្សអាហារ រួចមកនាងបានត្រឡប់មកកាន់ថ្នាក់រៀនវិញ ហើយបានអង្គុយយ៉ាងស្ងៀមស្ងាត់រហូតដល់ផុតម៉ោងរៀន។

នៅឯផ្ទះនាងបានអធិដ្ឋានរកជំនួយ។ «ឱព្រះជាទីស្រឡាញ់អើយសូមជួយខ្ញុំម្ចាស់ឲ្យបានរស់នៅមួយថ្ងៃទៀតនៅឯសាលាផង» នាងបាននិយាយ។

ថ្នាក់ទី4តឹងតែងណាស់ ប៉ុន្តែថ្នាក់ទី5គ្រាន់បើជាង។ នាងបានចាប់ផ្ដើមនិយាយភាសាអង់-

គ្លេស និងរាប់អានមិត្តភ័ក្តិ ។ «តើនាងឈ្មោះអ្វី» ក្មេងស្រីម្នាក់បានសួរ។ «ខ្ញុំឈ្មោះនាង» នាងបានឆ្លើយ តបដោយញញឹមអៀនប្រៀន។ «អូនាងបានមកពីណា» ក្មេងស្រីនោះបាននិយាយ។ «ខ្ញុំមកពីបើម៉ាដែល ហៅថាមីយ៉ាន់ម៉ាផងដែរ» នាងបាននិយាយ។ ក្មេងស្រីនោះបានងក់ក្បាល។ នាងធ្លាប់បានឮពីប្រទេស នោះ។ កុមារជនភៀសខ្លួនជាច្រើនមកពីប្រទេសមីយ៉ាន់ម៉ាបានសិក្សានៅសាលារបស់ពួកគេផងដែរ។

ក្មេងស្រីនោះបាននិយាយ «តើនាងចង់លេងទេ?»។ នាងមានអារម្មណ៍សប្បាយចិត្ត នាងកំពុងចាប់ផ្ដើម ចុះសម្រុងនឹងគេ យើងមានអារម្មណ៍កាន់តែសប្បាយនៅថ្នាក់ទី7 នាងអាចផ្ទេរការសិក្សាពីសាលារដ្ឋ មកកាន់សាលាសេវេនដេយអាត់វេនទីស្ទ។

សូមអរគុណចំពោះថវិកាមកពីតង្វាយសប្បាតហ៍ស្គូលសប្តាហ៍ ទី13 ឆ្នាំ2011 ដើម្បីជួយដល់ជនភៀសខ្លួននៅភូមិភាគអាមេរិកខាងជើង។

នាងបានអរគុណដល់ព្រះនៅក្នុងការអធិដ្ឋានប្រចាំថ្ងៃរបស់នាង។ «ឱព្រះអង្គជាទីស្រឡាញ់ អើយសូមអរគុណព្រះអង្គជាច្រើនចំពោះការជួយខ្ញុំម្ចាស់ឲ្យរៀនភាសាថ្មីនេះ និងការថែរក្សាខ្ញុំម្ចាស់» នាងបានអធិដ្ឋាន។

តង្វាយសប្តាហ៍ទី13ត្រីមាសនេះនឹងជួយដល់កុមារជនភៀសខ្លួនជាច្រើននាក់ទៀតដូចជា នាងឲ្យសិក្សានៅសាលាអាត់វេនទីស្ទ។ ឥឡូវនេះនាងមានអាយុ21ឆ្នាំ ហើយកំពុងសិក្សាឲ្យក្លាយទៅ ជាវេជ្ជបណ្ឌិតម្នាក់។