---
title:  ចូរមានពេញដោយក្ដីអំណរ
date:  23/09/2021
---

មនុស្សជាច្រើនដែលមានទូរស័ព្ទទំនើបប្រើផែនទីហ្គូហ្គល។ ចុះអ្នកបានរស់នៅដោយគ្មាន ផែនទីនោះ តើយ៉ាងណាដែរ?! ប្រហែលអ្នកមានកង្វល់អំពីការធ្វើដំណើរទៅកាន់កន្លែងដែលអ្នកមិនធ្លាប់ បានទៅពីមុន។ អ្នកអាចរកផ្លូវរបស់អ្នកបានយ៉ាងងាយស្រួលគ្រប់ទីកន្លែង ទោះបីជានៅក្នុងទឹកដីបរទេស ក៏ដោយ។ ផែនទីហ្គូហ្គលគឺជារូបស័ព្ទសម្រាប់សេចក្ដីសុខសាន្តនិងការសម្រាកដែលព្រះចង់ឲ្យយើងមាន នៅពេលដែលយើងទុកចិត្តលើព្រះអង្គ។ អំពីអ្វីដែលព្រះគម្ពីរចែងនឹងកើតឡើងនៅពេលអនាគត។

ជួនកាលយើងអាចដាក់អាសយដ្ឋានខុសនៅលើផែនទីហ្គូហ្គល។ ឬយើងប្រហែលជាសម្រេច ចិត្តមិនចូលតាមទិសដៅនោះទេ ព្រោះយើងគិតថាយើងស្គាល់ផ្លូវកាត់។ ដូច្នេះទីបញ្ចប់យើងនឹងទៅដល់ កន្លែងដែលយើងមិនចង់ទៅ។ នោះប្រហែលជាកន្លែងដែលយើងមិនបានសម្រាកដែរ (សូមអានភីលីព 4៖4-6)។ តើលោកប៉ុលនិយាយថាយើងត្រូវធ្វើអ្វីដើម្បីឲ្យបានសម្រាក និងមានសេចក្ដីសុខសាន្តនៅក្នុងជីវិតដ៏រវល់ និងតែងតែមានការឈឺចាប់របស់យើង? នៅក្នុងខទាំងនេះលោកប៉ុលមិនបាននិយាយអំពីមានអំណរជានិច្ចនៅក្នុងបញ្ហារបស់អ្នកនោះទេ។ អ្វីដែលលោកប៉ុលពិតជានិយាយនោះគឺមានអំណរ ជានិច្ចក្នុងព្រះជាម្ចាស់ (ភីលីព 4៖4-6)។ តើអ្នកមានបញ្ហាច្រើននៅក្នុងជីវិតឬទេ? លោកប៉ុលមាន ប្រសាសន៍ប្រាប់យើងឲ្យគិតអំពីព្រះ សេចក្ដីស្រឡាញ់របស់ទ្រង់ និងការសុគតរបស់ព្រះអង្គនៅលើឈើ ឆ្កាងជំនួសយើង។ ពេលនោះអ្នកនឹងរកឃើញក្ដីអំណរនៅក្នុងព្រះយេស៊ូវ។ ព្រះអង្គនឹងប្រទានសេចក្តីសុខសាន្តដល់យើង។

ប្រសាសន៍របស់លោកប៉ុលក្នុងគម្ពីរភីលីពបំពេញចិត្តយើងដោយការសម្រាក សេចក្ដីសុខសាន្ត និងសេចក្តីសង្ឃឹមសម្រាប់រឿងរ៉ាវដែលហួសពីជីវិតនេះ។

លោកប៉ុលមានប្រសាសន៍ថាកុំឲ្យខ្វល់ខ្វាយអ្វីឡើយ (ភីលីព 4៖6)។ ចុះប្រសិនបើយើងធ្វើតាមដំបូន្មាននេះតើយ៉ាងណាដែរ? ប្រាកដណាស់ដំបូន្មាននេះពេលខ្លះពិបាកធ្វើតាមណាស់។ លោកប៉ុល ផ្ទាល់មានការខ្វល់ខ្វាយជាច្រើន។ ប៉ុន្តែយើងដឹងថា យើងបម្រើព្រះនៃសេចក្តីស្រឡាញ់ដែលទ្រង់គ្រប់គ្រង ហើយនិងជួយសង្គ្រោះយើងចូលទៅក្នុងនគររបស់ព្រះអង្គ។ ដូច្នេះយើងអាចទុកចិត្តដល់ព្រះ ឲ្យជួយយើង ជាមួយនឹងរឿងរ៉ាវដែលយើងបានខ្វល់ខ្វាយ។

គម្ពីរប្រាប់យើងថាព្រះជាម្ចាស់គង់នៅជិតយើងជានិច្ច ទោះបីនៅពេលយើងស្លាប់ក៏ដោយ។ នៅពេលយើងបិតភ្នែកស្លាប់ បន្ទាប់មករឿងជាបន្តដែលយើងមើលឃើញនោះគឺព្រះយេស៊ូវកំពុងយាងមកនៅក្នុងពពក។

មែនហើយជីវិតពោរពេញដោយការឈឺចាប់បញ្ហានិងពេលពិបាកៗ។ គ្មាននរណាម្នាក់គេចផុតពីការទាំងនេះឡើយ។ សូមក្រឡេកមើលទៅជីវិតរបស់លោកប៉ុល។ គាត់មិនបានគេចចេញពីបញ្ហា ទេ (សូមអានកូរិនថូសទី2 ជំពូក11)។ លោកប៉ុលចង់ឲ្យយើងយល់ថា យើងអាចរកឃើញក្តីអំណរនៅក្នុងព្រះជាម្ចាស់ ទោះបីជាយើងមានពេលពិបាកៗក៏ដោយ។

`សូមអានភីលីព 4៖4-6 ម្ដងទៀត។ តើខទាំងនេះផ្ដល់ក្តីសង្ឃឹមដល់អ្នកដោយវិធីណានៅ ពេលឥឡូវនេះ ទោះបីជាយើងនៅក្នុងពេលពិបាកៗឬបញ្ហាក៏ដោយ?`