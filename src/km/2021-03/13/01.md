---
title:  ការសម្រាកនៅក្នុងសេចក្ដីសន្យារបស់ព្រះយេស៊ូវ
date:  18/09/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 1៖9-19, ម៉ាថាយ 24៖4-8, 23-31, វិវរណៈ 14៖6-12, ហេព្រើរ 11៖13-16។

> <p>ខចងចាំ</p>
> «ដូចមានសេចក្តីចែងទុកមកថា ‘សេចក្តីដែលភ្នែកមិនដែលឃើញ ត្រចៀកមិនដែលឮ ហើយ ចិត្តនឹកមិនដែលដល់ គឺសេចក្តីនោះឯងដែលព្រះបានរៀបចំទុក សម្រាប់ពួកអ្នកដែលស្រឡាញ់ទ្រង់’»។ (កូរិនថូសទី1 2៖9)។

តើអ្នកធ្លាប់មានអារម្មណ៍ថាអ្នកនៅកណ្ដាលសង្គ្រាមមួយដ៏ធំឬទេ? សង្គ្រាមរវាងអំពើល្អ និង អំពើអាក្រក់? មនុស្សជាច្រើនមានអារម្មណ៍យ៉ាងដូច្នេះ ទោះបីជាអ្នកនោះមិនមែនជាអ្នកកាន់សាសនាក៏ដោយ។ ក្នុងនាមជាអ្នកសេវេនដេយអាត់វេនទីស្ទយើងមានអារម្មណ៍យ៉ាងដូច្នេះប្រាកដណាស់ ពីព្រោះយើងដឹងថាសង្គ្រាមនេះគឺពិតប្រាកដ។ ព្រះគម្ពីរបង្រៀនថាយើងនៅកណ្ដាលសង្រ្គាមដ៏ធំមួយ រវាងអំពើល្អគឺព្រះយេស៊ូវនិងអំពើអាក្រក់គឺសាតាំង។

សង្រ្គាមរវាងព្រះយេស៊ូវនិងសាតាំងកើតឡើងជាសាកល។ ប្រាកដណាស់សង្គ្រាមនេះធំជាងនោះទៅទៀត ពីព្រោះសង្គ្រាមនោះបានចាប់ផ្ដើមឡើងនៅនគរឋានសួគ៌ (វិវរណៈ 12៖7)។ ខណៈ ដែលយើងរស់នៅក្នុងជីវិតដ៏មមាញឹករបស់យើង យើងមើលមិនឃើញផែនការគេចវេសពីសង្គ្រាមនេះ ដែលព្រះបានបង្កើតសម្រាប់យើង។ ការភ័យខ្លាចក៏អាចបណ្ដាលឲ្យយើងមើលមិនឃើញផែនការនេះ ផងដែរ។ កិច្ចការជាច្រើននៅក្នុងជីវិតអាចធ្វើឲ្យយើងភ័យខ្លាច ប្រទេសផ្សេងៗនៅក្នុងសង្គ្រាមប្រឆាំង គ្នាទៅវិញទៅមក ភ្លាមៗនោះស្រាប់តែមានគ្រោះធម្មជាតិកើតឡើង ហើយប្រជាជនឈ្លោះប្រកែកគ្នា ឯង ប៉ុន្តែព្រះគម្ពីរអាចជួយយើងឲ្យនៅស្ងៀម ពីព្រោះយើងដឹងពីកន្លែងដែលយើងកំពុងទៅ និងពីរបៀប ដែលអ្វីៗនឹងក្រឡាប់ចាក់។ សង្គ្រាមរវាងអំពើល្អអំពើអាក្រក់គឺជារឿងផ្ទាល់ខ្លួនផងដែរ។ យើងទាំងអស់គ្នាមានការសាកល្បងសេចក្ដីជំនឿនៅក្នុងជីវិតប្រចាំថ្ងៃរបស់យើង។ សប្តាហ៍នេះយើងក្រឡេកមើលទៅឯរបៀបដែលយើងអាចសម្រាកនៅក្នុងព្រះយេស៊ូវ ទោះបីជាយើងនៅកណ្ដាលសង្រ្គាមដ៏ធំនេះក៏ដោយ។