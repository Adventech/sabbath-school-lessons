---
title:  ក្ដីស្រមៃអំពីគ្រាអវសាន្ត
date:  19/09/2021
---

លោកយ៉ូហានត្រូវបានគេបញ្ជូនទៅឲ្យស្លាប់នៅកោះប៉ាត់ម៉ុសជាកោះដែលពោរពេញទៅដោយ ថ្មយ៉ូហានគឺជាសិស្សរបស់ព្រះយេស៊ូវតែម្នាក់គត់ក្នុងចំណោមសិស្សទាំង12នាក់ដែលនៅមានជីវិតរស់ នៅ។ ឥឡូវនេះយ៉ូហានចាស់ហើយ។ គាត់រស់នៅឆ្ងាយពីអ្វីៗជាទីស្រឡាញ់ដល់គាត់។ តើគាត់ប្រាកដ ជាគិតអំពីអ្វី ខណៈដែលគាត់អង្គុយតែម្នាក់ឯងនៅលើកោះដែលគាត់នឹងចំណាយពេលនៃជីវិតចុងក្រោយ របស់គាត់នេះ? ប្រាកដណាស់លោកយ៉ូហានគិតអំពីព្រះយេស៊ូវ។ លោកយ៉ូហានបានមើលឃើញព្រះ-យេស៊ូវយាងត្រឡប់ទៅកាន់ឋានសួគ៌វិញ។ លោកយ៉ូហានបានឃើញទេវតាពីរអង្គដែលមានបន្ទូលថា ពួកអ្នកស្រុកកាលីឡេអើយហេតុអ្វីបានជាឈរងើយមើលទៅលើមេឃដូច្នោះ ព្រះយេស៊ូវនេះឯងដែលព្រះបានលើកពីអ្នករាល់គ្នាឡើងទៅឋានសួគ៌ ទ្រង់យាងត្រឡប់មកវិញតាមបែបដដែល ដូចជាអ្នករាល់គ្នាបានឃើញទ្រង់ទៅនោះដែរ (កិច្ចការ1៖11)។ ទេវតាបានមានបន្ទូលពាក្យនោះជាច្រើនឆ្នាំកន្លងមក ហើយ ប៉ុន្តែព្រះយេស៊ូវនៅតែមិនទាន់យាងត្រឡប់មកវិញដដែល ពួកសិស្សរបស់ព្រះយេស៊ូវដែលបាន នៅទីនោះនៅថ្ងៃនោះបានស្លាប់អស់ហើយ ពួកសិស្សទាំងនោះភាគច្រើនត្រូវបានគេសម្លាប់។ ឥឡូវនេះ ពួកជំនុំដែលបានបង្កើតឡើងដោយមនុស្សក្មេងៗដែលមិនធ្លាប់ជួបព្រះយេស៊ូវទល់មុខនឹងមុខ ពួកជំនុំនេះនៅក្រោមការវាយប្រហារដ៏សាហាវពីនគររ៉ូម អាក្រក់បំផុតនោះពួកគ្រូក្លែងក្លាយក្នុងពួកជំនុំវាយប្រហារ ទៅលើសេចក្ដីពិតនៃព្រះគម្ពីរ។ បញ្ហាទាំងនេះហើយដែលធ្វើឲ្យលោកយ៉ូហានមានអារម្មណ៍អស់កម្លាំង និងហេវហត់។ បន្ទាប់មកភ្លាមនោះនៅទីនោះលើកោះលោកយ៉ូហានមើលឃើញការបើកសំដែងមួយមក ពីព្រះ។

`តើការបើកសំដែងនេះផ្ដល់ការកំសាន្តចិត្តអ្វីដល់លោកយ៉ូហាន? (សម្រាប់ចម្លើយសូមអាន វិវរណៈ 1៖9-19)។`

ព្រះយេស៊ូវបានមានបន្ទូលប្រាប់ពួកសិស្សរបស់ព្រះអង្គ ចូរបង្រៀនដល់ពួកគេនូវអ្វីដែលខ្ញុំបានបង្ហាញដល់អ្នករាល់គ្នា។ ខ្ញុំនៅជាមួយអ្នករាល់គ្នាដរាបដល់បំផុតកល្ប (ម៉ាថាយ 28៖20)។ ព្រះ បន្ទួលទាំងនេះប្រាកដជាបានលើកទឹកចិត្តដល់លោកយ៉ូហាននៅលើកោះប៉ាត់ម៉ុស។ ដូចគ្នានេះដែរការ បើកសំដែងនៅក្នុងគម្ពីរវិវរណៈប្រាកដជាបានកំសាន្តចិត្តដល់លោកយ៉ូហានផងដែរ។

ក្នុងការបើកសំដែងមកពីព្រះយេស៊ូវ លោកយ៉ូហានមើលឃើញអនាគតនៃពួកជំនុំនៅលើផែនដី រហូតដល់គ្រាអវសាន្ត។ ព្រះយេស៊ូវបង្ហាញលោកយ៉ូហានពីរបៀបដែលអ្វីៗទាំងឡាយនឹងបញ្ចប់ទៅ។ លោកយ៉ូហានមានប្រសាសន៍ថា រួចខ្ញុំឃើញផ្ទៃមេឃថ្មី ផែនដីថ្មី ដ្បិតផ្ទៃមេឃមុន និងផែនដីមុនបានកន្លង បាត់ទៅហើយ ក៏គ្មានសមុទ្រទៀតឡើយហើយយ៉ូហានខ្ញុំក៏ឃើញទីក្រុងដែលបរិសុទ្ធគឺជាក្រុងយេរូសាឡឹម ថ្មី ចុះពីឋានសួគ៌មកពីព្រះតាក់តែងដូចជាប្រពន្ធថ្មោងថ្មីតែងខ្លួនទទួលប្ដី (វិវរណៈ 21៖1,2)។

លោកយ៉ូហានបានសរសេរអំពីការបើកសំដែងនៃគ្រាអវសាន្តដ៏ធំនេះនៅក្នុងក័ណ្ឌគម្ពីរវិវរណៈ។ ការបើកសម្ដែងនៃផែនដីថ្មីនេះជួយឲ្យលោកយ៉ូហានបានសម្រាកនៅក្នុងសេចក្តីសន្យារបស់ព្រះ។

`តើការដឹងដំណឹងល្អអំពីអនាគតផ្ដល់ការកម្សាន្តចិត្តយ៉ាងណាដល់យើងនៅពេលសព្វថ្ងៃនេះ?`