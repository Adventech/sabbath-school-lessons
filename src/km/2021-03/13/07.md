---
title:  ការសិក្សាបន្ថែម
date:  24/09/2021
---

យើងទាំងអស់គ្នាចង់ឲ្យព្រះឆ្លើយតបដល់ការអធិដ្ឋានរបស់យើងភ្លាមៗ។ យើងតែងតែបាត់បង់ក្ដីសង្ឃឹមនៅពេលចម្លើយនៃការអធិដ្ឋានមិនបានកើតមកយ៉ាងរហ័ស ឬមកតាមរបៀបដែល យើងរំពឹងចង់បាននោះ។ ប៉ុន្តែព្រះមានបញ្ញាខ្លាំងណាស់ ដើម្បីឆ្លើយតបទៅនឹងការអធិដ្ឋានរបស់យើង។ ឲ្យត្រូវពេលវេលានិងតាមចិត្តយើងចង់បានជានិច្ច។ ព្រះនឹងធ្វើកិច្ចការកាន់តែល្អសម្រាប់យើងលើសពីការគ្រាន់តែប្រទានរបស់ផ្សេងៗ ដែលយើងប្រាថ្នាចង់បាននោះទៅទៀត។ យើងអាចទុកចិត្តលើព្រះតម្រិះ និងសេចក្តីស្រឡាញ់របស់ព្រះ។ ដូច្នេះយើងមិនគួរសុំឲ្យព្រះធ្វើតាមអ្វីដែលយើងចង់បាននោះទេ។ យើង គួរព្យាយាមធ្វើនូវអ្វីដែលព្រះជាម្ចាស់សព្វព្រះហឫទ័យចង់ធ្វើនោះវិញ។ យើងត្រូវតែដាក់ផែនការរបស់ព្រះអង្គជាមុននៅក្នុងជីវិតរបស់យើង។

ពេលនោះយើងនឹងដាក់ផែនការរបស់ព្រះអង្គមុនសេចក្តីប្រាថ្នារបស់យើងផ្ទាល់។ ដកស្រង់ពី សៀវភៅអ្នកផ្សាយដំណឹងល្អរបស់អ្នកស្រីអែល្លីន ជីវ៉ៃត៍ ទំព័រ219។

បន្តិចទៀតព្រះយេស៊ួវនឹងយាងមកជួយសង្គ្រោះកូនរបស់ព្រះអង្គ។ ពេលនោះព្រះអង្គនឹងប្រទាន ជីវិតអស់កល្បដល់ពួកគេ។

ផ្នូរទាំងឡាយនឹងរបើកឡើង។ អ្នកស្លាប់នឹងក្រោកឡើងហើយដើរចេញពីផ្នូររបស់ខ្លួន។ ពួកគេ នឹងស្រែកឡើងដោយក្តីអំណរ។ សេចក្ដីស្លាប់អើយតើជោគជ័យរបស់ឯងនៅឯណា? សេចក្តីស្លាប់អើយ តើអំណាចរបស់ឯងនៅឯណា? (កូរិនថូសទី1 15៖55)។ មនុស្សជាទីស្រឡាញ់របស់យើងដែលបាន ស្លាប់ទៅក្នុងព្រះយេស៊ូវរស់ឡើងវិញមានរូបកាយថ្មីដែលនឹងមិនចាស់ឬស្លាប់ទៀតឡើយ។ ដកស្រង់ពីសៀវភៅដំបូន្មានស្ដីពីការថែរក្សាទ្រព្យសម្បត្តិរបស់ព្រះ របស់អ្នកស្រីអែល្លីន ជីវ៉ៃត៍ ទំព័រ350។

**សំណួរពិភាក្សា**

`1. សូមគិតអំពីសង្គ្រាមជាសកលរវាងព្រះនិងសាតាំង។ តើសង្រ្គាមនេះបានប្រយុទ្ធគ្នាយ៉ាងណានៅលើ ផែនដីសព្វថ្ងៃនេះ? សង្គ្រាមនេះពិតប្រាកដខ្លាំងណាស់មែនទេ? យើងស្គាល់សង្រ្គាមនេះច្បាស់ជាងមនុស្ស ជាច្រើនគិត។ មនុស្សជាច្រើនសព្វថ្ងៃនេះមិនទាំងជឿលើការអាក្រក់ពិតផង។ តើការយល់របស់យើងអំពី សង្គ្រាមជាសកលរវាងព្រះនិងសាតាំងជួយយើងឲ្យយល់ពីមូលហេតុដែលរឿងរ៉ាវទាំងឡាយកាន់តែអាក្រក់ ជាខ្លាំងនៅលើផែនដីនេះយ៉ាងដូចម្ដេច? ហេតុអ្វីបានជាការយល់របស់យើងអំពីសង្គ្រាមជាសកលនេះកម្សាន្ត ចិត្តយើង?`

`2. យើងអាចរត់ចូលទៅក្នុងបញ្ហា ជាមួយនឹងសារពិសេសនៅក្នុងព្រះគម្ពីរអំពីពេលអនាគត ប្រសិនបើ យើងព្យាយាមធ្វើឲ្យខទាំងនេះសម្ដែងកាន់តែច្បាស់ជាងលក្ខណៈពិតប្រាកដរបស់វា។ តើគ្រីស្ទានធ្លាក់ចូល ទៅក្នុងបញ្ហាញឹកញាប់ប៉ុនណាដោយនិយាយពីអ្វីដែលនឹងកើតឡើងនៅពេលអនាគត នៅពេលរឿងនោះ មិនបានកើតឡើងតាមសេចក្ដីសន្យារបស់ពួកគេ? តើយើងអាចការពារខ្លួនយើងពីការធ្លាក់ចូលទៅក្នុងអន្ទាក់នេះយ៉ាងដូចម្ដេច?`

`3. នៅក្នុងថ្នាក់ សូមអានវិវរណៈ 14៖9-11។ នៅក្នុងខទាំងនេះមនុស្សដែលថ្វាយបង្គំសត្វសាហាវមកពីសមុទ្រ និងព្រះក្លែងក្លាយរបស់វានឹងមិនបានសម្រាកទេ។ តើពាក្យថាពួកគេមិនបានសម្រាកមានន័យដូចម្ដេច?`

`4. ប្រធានបទសំខាន់ក្នុងពួកជំនុំសព្វថ្ងៃនេះគឺ ផ្នែកដែលយើងមានក្នុងការជំរុញឲ្យការយាងមកវិញលើក ទី2កើតឡើងយ៉ាងឆាប់រហ័ស។ មិនថា អ្នកជឿយ៉ាងណានោះទេ ហេតុអ្វីបានជាការដែលយើងបន្តចែក ចាយដំណឹងអំពីព្រះយេស៊ូវយាងត្រឡប់មកវិញឆាប់ៗនេះមានសារៈសំខាន់ជាទីបំផុត?`