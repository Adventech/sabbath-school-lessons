---
title:  ពេលវេលានៃការពិបាក
date:  20/09/2021
---

នៅក្នុងគម្ពីរម៉ាថាយជំពូក24 ព្រះយេស៊ូវប្រាប់ពួកសិស្សរបស់ព្រះអង្គ និងយើងរាល់គ្នាអំពីអ្វីដែលកើតឡើងនៅពេលអនាគត សេចក្តីអធិប្បាយរបស់ព្រះអង្គគ្របដណ្ដប់ប្រវត្តិសាស្ត្រនាពេលអនាគត តាំងពីសម័យរបស់ព្រះអង្គរហូតដល់ការយាងមកជាលើកទី2 និងហួសពីនោះទៅទៀត។

ព្រះយេស៊ូវចង់បង្ហាញដល់រាស្ត្ររបស់ព្រះអង្គនៅពេលនោះ និងពេលឥឡូវនេះជាអ្វីដែលនឹង កើតឡើងដើម្បីឲ្យគេអាចរៀបចំខ្លួនសម្រាប់ការយាងមកជាលើកទី2។ ព្រះយេស៊ូវចែករំលែកអំពីអនាគត ជាមួយយើងទាំងអស់គ្នា ក្នុងគម្ពីរម៉ាថាយជំពូក24 ពីព្រោះព្រះអង្គចង់ឲ្យយើងបានសម្រាកនៅក្នុងសេចក្ដី ស្រឡាញ់របស់ទ្រង់ដែរ។ គ្រាអវសាន្តអ្វីៗទាំងឡាយនៅជុំវិញយើងនិងបែកខ្ញែកជាបំណែក ប៉ុន្តែយើងអាចទុកចិត្តលើសេចក្តីសន្យារបស់ព្រះយេស៊ូវ ដើម្បីរក្សាយើងឲ្យមានសុវត្ថិភាព។

អ្នកសេវេនដេយអាត់វេនទីស្ទដឹងអំពីការពិបាកនាពេលអនាគត នៅគ្រានោះនឹងមានគ្រាវេទនាជាខ្លាំងដល់ម្ល៉េះបានជាចាប់តាំងពីមាននគរដរាបដល់វេលានោះឯងនោះមិនដែលកើតមានយ៉ាងដូច្នោះ ឡើយ (ដានីយ៉ែល 12៖1)។ ព្រះយេស៊ូវចង់ឲ្យយើងបានរៀបចំខ្លួនរួចរាល់សម្រាប់ពេលនោះ ដែលកើតឡើងនៅមុនការយាងមកវិញជាលើកទី2 របស់ព្រះអង្គ។

`តើនឹងមានអ្វីកើតឡើងនៅគ្រាយាងមកវិញលើកទី2? តើយើងអាចជៀសវាងពីការបោកបញ្ឆោត របស់គ្រូបង្រៀនក្លែងក្លាយនៅមុនពេលព្រះយេស៊ូវយាងមកវិញយ៉ាងដូចម្ដេច? (សម្រាប់ចម្លើយសូមអាន ម៉ាថាយ 24៖4-8, 23-31)។`

ការយាងមកវិញលើកទី2នឹងក្លាយជារឿងដែលកើតឡើងយ៉ាងពិតប្រាកដនៅគ្រាចុងបំផុត។ ព្រះយេស៊ូវចំណាយពេលជាច្រើនមានបន្ទូលអំពីការយាងមករបស់ព្រះអង្គ នៅក្នុងគម្ពីរម៉ាថាយជំពូក24 ដូច្នេះការយាងមកវិញជាលើកទី2មានសារៈសំខាន់ខ្លាំងណាស់។ តើអ្វីទៅជាព្រឹត្តិការណ៍ជាសកលចុង ក្រោយដែលបានបំផ្លាញផែនដីនេះ? គឺទឹកជំនន់សូមគិតអំពីរឿងនេះ មានមនុស្សតែ8នាក់គត់នៅលើ ផែនដីទាំងមូល ដែលបានរៀបចំខ្លួនរួចជាស្រេចសម្រាប់ព្រឹត្តិការណ៍នេះ។ ព្រះយេស៊ូវប្រៀបធៀបការយាងមកជាលើកទី2ទៅនឹងទឹកជំនន់ (គម្ពីរម៉ាថាយ 24៖37-39)។

គ្មានអ្នកណាដឹងពីថ្ងៃនិងម៉ោងដែលព្រះយេស៊ូវនឹងយាងត្រឡប់មកវិញទេ (ម៉ាថាយ 24៖36)។ ប៉ុន្តែព្រះបានប្រាប់យើងអំពីសញ្ញាទាំងឡាយដែលនឹងកើតឡើងនៅលើផែនដីនេះ មុនពេលព្រះយេស៊ូវ យាងត្រឡប់មកវិញ។ ដូច្នេះនៅពេលយើងពិនិត្យមើលសញ្ញាទាំងនេះនោះយើងនឹងដឹងថា ការយាងមក វិញលើកទី2កាន់តែជិតមកដល់ហើយ។ ហើយយើងនឹងបានរៀបចំខ្លួន។

`ព្រះបានប្រទានកិច្ចការដ៏សំខាន់ឲ្យយើងបំពេញនាសម័យចុងក្រោយ។ តើកិច្ចការនោះគឺជា ការអ្វីទៅ? សម្រាប់ចម្លើយសូមអានម៉ាថាយ 24៖9-14។`

`នៅក្នុងសង្រ្គាមជាសកលរវាងអំពើល្អនិងអំពើអាក្រក់ យើងមិនគ្រាន់តែជាអ្នកមើលប៉ុណ្ណោះទេ។ យើងជួយចែកចាយដំណឹងល្អអំពីព្រះយេស៊ូវជាមួយមនុស្សដទៃនៅពាសពេញលើផែនដីនេះ។ តើការនេះមានន័យដូចម្ដេចសម្រាប់យើង? មនុស្សនឹងប្រយុទ្ធជាមួយយើងព្រោះតែជំនឿរបស់យើង។ តើយើងនៅរក្សាជំនឿឲ្យបានរឹងមាំរហូតដល់គ្រាអវសាន្តយ៉ាងដូចម្ដេច?`