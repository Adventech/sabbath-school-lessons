---
title:  ចូរសម្រាកក្នុងសេចក្តីសុខសាន្ត
date:  22/09/2021
---

ពួកគ្រិស្ទបរិស័ទបានរង់ចាំការយាងត្រឡប់មកវិញរបស់ព្រះយេស៊ូវអស់ជាច្រើនរយឆ្នាំ។ ការ យាងមករបស់ទ្រង់គឺជាសេចក្តីសង្ឃឹមខ្ពស់បំផុតរបស់យើង។ ការយាងមកជាលើកទីពីរគឺជាសេចក្តីសង្ឃឹម ជាទីស្រឡាញ់បំផុតនៃរាស្រ្តរបស់ព្រះដែលធ្លាប់មានជីវិតរស់នៅ។

`សូមអានហេព្រើរ 11៖13-16។ នៅក្នុងខទាំងនេះតើយើងអានអំពីសេចក្តីសន្យាដ៏សំខាន់ អ្វី? តើសេចក្ដីសន្យានេះសម្រាប់មនុស្សនៅជំនាន់ដើមនិងសម្រាប់យើងយ៉ាងដូចម្ដេច?`

តើអ្នកមើលឃើញទេថា គម្ពីរហេព្រើរចែងថាមនុស្សទាំងអស់បានស្លាប់អស់ហើយ នៅតែជឿ លើព្រះដដែលពួកគេមិនបានទទួលរឿងដែលព្រះបានសន្យាជាមួយពួកគេទេ (ហេព្រើរ 11៖13)? នៅក្នុងរបៀបជាច្រើនខទាំងនេះនឹងមិនមាននៃអ្វីសម្រាប់យើងទេប្រសិនបើយើងជឿលើការបង្រៀនដ៏មានប្រជាប្រិយអំពីសេចក្ដីស្លាប់នៅពេលសព្វថ្ងៃនេះ។ ការបង្រៀនដ៏មានប្រជាប្រិយនិយាយថានៅ ពេលមនុស្សស្លាប់ទៅពួកគេទៅកាន់ឋានសួគ៌។ ឥឡូវនេះពួកគេរស់នៅរៀងរហូតជាមួយព្រះយេស៊ូវមានអំណរជាមួយនឹងជីវិតអស់កល្ប។ នោះហើយជាអ្វីដែលមនុស្សបាននិយាយនៅពេលដែលលោក ដេលីជាប៉ាស្ទ័រនៃគណៈបាបទីស្ទបានស្លាប់។

យើងបានឮម្ដងហើយម្ដងទៀតថា គាត់បានរស់នៅនគរឋានសួគ៌ជាមួយព្រះយេស៊ូវ ពាក្យនោះចំឡែកណាស់ពីព្រោះមនុស្សដែលជឿលើគំនិតនេះ តែងតែនិយាយពាក្យផ្សេងៗទៀតដែលប្រឆាំង ទៅនឹងគំនិតនេះ នៅពេលអ្នកណាម្នាក់ស្លាប់ព្រោះគេនិយាយថា ប្រហែលជាអ្នកនោះសម្រាកក្នុងសេចក្តី សុខសាន្ត តើនឹងមានអ្វីកើតឡើងនៅទីនោះ? តើអ្នកស្លាប់កំពុងសម្រាកដោយសេចក្តីសុខសាន្តនៅក្នុង ផ្នូរឬ? ឬពួកគេមានជីវិតរស់នៅនៅឋានសួគ៌? សូមយើងសួរព្រះគម្ពីរដើម្បីរកចម្លើយ។

`តើព្រះយេស៊ូវមានបន្ទូលយ៉ាងណាអំពីសេចក្ដីស្លាប់ក្នុងគម្ពីរយ៉ូហានជំពូក 11៖11?`

`ព្រះយេស៊ូវបង្ហាញយើងថា មនុស្សស្លាប់មិនមែនកំពុងរស់នៅក្នុងនគរឋានសួគ៌ បន្ទាប់ពីពួក គេស្លាប់ទៅហើយនោះទេ។ មនុស្សស្លាប់សម្រាក។ សម្រាប់ពួកអ្នកជឿសេចក្ដីស្លាប់គ្រាន់តែជាបញ្ហាតូចមួយប៉ុណ្ណោះ។ ព្រះយេស៊ូវមានបន្ទូលថាយើងមិនគួរខ្វល់ខ្វាយអំពីសេចក្ដីស្លាប់ទាល់តែសោះ។ តើ ហេតុអ្វី? ពីព្រោះសេចក្តីស្លាប់នឹងមិនបន្តជារៀងរហូតឡើយ។ ព្រះយេស៊ូវមានបន្ទូលថាខ្ញុំប្រាប់អ្នករាល់ គ្នាជាប្រាកដថាបើអ្នកណាមួយស្ដាប់តាមការបង្រៀនរបស់ខ្ញុំ អ្នកនោះមិនត្រូវស្លាប់ឡើយ (យ៉ូហាន 8៖ 51)។ ហើយអស់អ្នកណាដែរស្ដាប់តាមការបង្រៀនរបស់ខ្ញុំនឹងមិនដែលស្លាប់ទេ (យ៉ូហាន 8៖52)។ សម្រាប់ពួកគ្រិស្ទបរិស័ទ សេចក្ដីស្លាប់គឺប្រៀបបាននឹងការដេកលក់។ សេចក្តីស្លាប់គឺជាភាពស្ងៀមស្ងាត់ និងភាពខ្មៅងងឹតមួយរយៈខ្លី។ តើព្រះយេស៊ូវជាជីវិតរបស់អ្នកមែនទេ? បើមែននោះនៅពេលព្រះអង្គយាងមកវិញមកម្ដងទៀតអ្នកនឹងទទួលសេរីល្អរបស់ទ្រង់ (កូឡូស 3៖4)។ ដកស្រង់ពីសៀវភៅព្រះនៃ សេចក្ដីស្រលាញ់របស់អ្នកស្រីអែលីនជីវ៉ៃត៍ ទំព័រ787។ ព្រះយេស៊ូវប្រៀបធៀបសេចក្ដីស្លាប់ទៅនឹងការដេកលក់នៅ (យ៉ូហាន 11៖11,14)។ ព្រះអង្គបន្ថែមថាទាំងអ្នកបានសង្គ្រោះនិងទាំងអ្នកដែលបាត់បង់ទទួលរង្វាន់របស់ខ្លួនបន្ទាប់ពីពួកគេរស់ពីស្លាប់ឡើងវិញ (យ៉ូហាន 5៖28,29)។ ដូច្នេះយើង ត្រូវតែរៀបចំខ្លួនសម្រាប់សេចក្ដីស្លាប់នៅពេលណាដែលវាចូលមកដល់។`