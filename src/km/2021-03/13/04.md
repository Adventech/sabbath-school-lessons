---
title:  កិច្ចការដែលព្រះប្រទានឲ្យយើងធ្វើនៅពេលឥឡូវនេះ
date:  21/09/2021
---

គម្ពីរវិវរណៈជំពូក14 ប្រាប់យើងអំពីមូលហេតុដែលយើងរស់នៅទីនេះជាពួកជំនុំនៅលើផែនដី នេះ។ ឥឡូវនេះគឺជាពេលវេលាដែលព្រះនឹងជំនុំជម្រះមនុស្សនៅលើផែនដីហើយ។ យើងត្រូវតែជួយមនុស្សនៅគ្រប់ទីកន្លែងនៅលើផែនដីឲ្យរៀបចំខ្លួនសម្រាប់ការយាងមកជាលើកទី2របស់ព្រះយេស៊ូវ។

`សូមអានវិវរណៈ 14៖6-12។ តើសារជាសាកលអ្វីដែលយើងត្រូវតែប្រកាសប្រាប់ដល់មនុស្ស នៅលើផែនដី? ហេតុអ្វីបានជាសារទាំងនេះមានសារៈសំខាន់ខ្លាំងម្ល៉េះ? ហេតុអ្វីបានជាយើងត្រូវការប្រកាស សារទាំងនេះនៅពេលឥឡូវនេះ?`

ជាអ្នកសេវេនដេយអាត់វេនទីស្ទ យើងជឿលើសេចក្ដីពិតបច្ចុប្បន្ន (ពេត្រុសទី2 1៖12)។ សេចក្ដីពិតបច្ចុប្បន្នគឺជាសេចក្ដីពិតនៃព្រះគម្ពីរដែលយើងត្រូវការខ្លាំងបំផុតនៅសម័យកាលរបស់យើងនេះ។ គម្ពីរ វិវរណៈ 14៖6-12 បង្ហាញយើងពីសេចក្ដីពិតបច្ចុប្បន្នសម្រាប់សម័យកាលរបស់យើងគឺសាររបស់ទេវតា3អង្គ សារទាំងនេះបង្ហាញយើងអំពីកិច្ចការរបស់យើង នៅពេលនេះនៅក្នុងប្រវត្តិសាស្ត្រ។

តើអ្នកមើលឃើញទេថាសាររបស់ទេវតាទីមួយ ចាប់ផ្ដើមជាមួយនឹងដំណឹងល្អដ៏នៅអស់កលជានិច្ចដែរ ឬទេ (វិវរណៈ 14៖6)? សេចក្តីសង្ឃឹមតែមួយគត់របស់យើងនៃការបានសង្គ្រោះស្ថិតនៅលើដំណឹងល្អ នេះ។ បន្ទាប់មកយើងដឹងពីសាររបស់ទេវតាទី1 ថាពេលវេលាដែលព្រះអង្គជំនុំជម្រះមនុស្សលោកនោះ បានមកដល់ហើយ វិវរណៈ 14៖7 បន្ទាប់មកទេវតាទី1នេះប្រកាសថា យើងត្រូវតែថ្វាយបង្គំព្រះដែល បានបង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មាន (វិវរណៈ 14៖7)។ ទេវតាទី2ប្រកាសថា ទីក្រុង បាបីឡូនដ៏ធំបានរលំហើយ វិវរណៈ 14៖8 បាប៊ីឡូនគឺជារូបស័ព្ទសម្រាប់សាសនាក្លែងក្លាយ។ បន្ទាប់ មកទេវតាទី3ព្រមានថា ព្រះនឹងដាក់ទណ្ឌកម្មដល់មនុស្សទាំងអស់ ដែលថ្វាយបង្គំសត្វសាហាវដែលឡើងមកពីសមុទ្រ និងរូបរបស់វាដែលជាព្រះក្លែងក្លាយ (វិវរណៈ 14៖9)។ ជំពូកនេះបញ្ចប់ជាមួយនឹង ខនេះអំពីគ្រាអវសាន្តនៃរាស្ត្ររបស់ព្រះ ការបង្គាប់នេះសុំឲ្យយើងមានការអត់ធ្មត់ ការអត់ធ្មត់មកពីរាស្រ្ត បរិសុទ្ធរបស់ព្រះ ដែលរក្សាបញ្ញត្តិរបស់ព្រះនិងមានសេចក្ដីជំនឿនៃព្រះយេស៊ូវ (វិវរណៈ 14៖12)។ សេចក្ដីជំនឿនៃព្រះយេស៊ូវមិនដូចគ្នានឹងសេចក្ដីជំនឿលើព្រះយេស៊ូវទេ សេចក្ដីជំនឿលើព្រះយេស៊ូវជាជំនឿរបស់យើងលើព្រះយេស៊ូវជាព្រះអង្គសង្គ្រោះរបស់យើង។ ប៉ុន្តែសេចក្ដីជំនឿនៃព្រះយេស៊ូវ គឺជាព្រះ-

ជន្មដ៏បរិសុទ្ធរបស់ព្រះនៃការស្ដាប់បង្គាប់។ ព្រះអង្គសម្អាតចិត្តរបស់យើង ហើយប្រទានការស្ដាប់បង្គាប់ របស់ទ្រង់ដល់យើង។

`សូមអានវិវរណៈ 14៖11។ ខនេះបង្ហាញយើងពីមនុស្សដែលថ្វាយបង្គំសត្វសាហាវ ដែលឡើង មកពីសមុទ្រនិងរូបវា។ មនុស្សដែលថ្វាយបង្គំសត្វនេះ មិនបានសម្រាកទេហេតុអ្វីបានជាហេតុដូច្នោះ?`

មិនបានសម្រាកទាំងយប់ទាំងថ្ងៃ? វេទនាខ្លាំងណាស់! មនុស្សទាំងនេះមិនមានការសម្រាកដែលព្រះប្រទានដល់រាស្ត្រដែលទុកចិត្តលើទ្រង់ទេ។