---
title:  បញ្ហានៅតាមផ្ទះ
date:  01/08/2021
---

`សូមអានរឿងអំពីឌីណានៅក្នុងគម្ពីរលោកុប្បត្តិជំពូក 34។ យ៉ូសែបនៅជាយុវជនវ័យក្មេងនៅ ឡើយនៅពេលរឿងនេះកើតឡើង។ តើអ្នកគិតថារឿងនេះធ្វើឲ្យគ្រួសាររបស់យ៉ូសែបមានអារម្មណ៍យ៉ាង ណា? តើអ្នកគិតថារឿងនេះធ្វើឲ្យយុវជនយ៉ូសែបនោះមានអារម្មណ៍យ៉ាងណា?`

លេអានិងរ៉ាជែលគឺជាបងប្អូនបង្កើត។ ពួកនាងបានរៀបការជាមួយនឹងបុរសតែម្នាក់គឺយ៉ាកុប។ ពួកនាងបានឈ្លោះគ្នាដោយសារ យ៉ាកុប។ ក្រោយមកយើងអាចឃើញវិញ្ញាណនៃការឈ្លោះគ្នានេះ ក្នុង ចំណោមកូនបងទាំង10របស់យ៉ាកុប។ នៅពេលពួកគេនៅក្មេងៗពួកបងប្អូនទាំងអស់បានសម្លាប់មនុស្ស ប្រុសទាំងអស់នៅទីក្រុងស៊ីហ្គេម។ បន្ទាប់មករូបេនដែលជាកូនច្បងបានរួមដំណេកជាមួយនឹងប៊ីលហាជាអ្នកបម្រើរបស់នាងរ៉ាជែលប្រពន្ធយ៉ាកុប។ ប៊ីលហាគឺជាម្ដាយនៃកូនរបស់យ៉ាកុបខ្លះ លោកុប្បត្តិ 35៖ 22។ បន្ទាប់មក យូដាដែលជាកូនប្រុសម្នាក់ទៀតរបស់យ៉ាកុបបានរួមដំណេកជាមួយនឹងកូនប្រសា របស់ខ្លួនឯងគឺនាងថាម៉ា។ ថាម៉ាបញ្ឆោតយូដាថា នាងជាស្រីរកស៊ីលក់ខ្លួន។ ពួកគេបានបង្កើតបានកូន ប្រុសភ្លោះ លោកុប្បត្តិជំពូក38។ យ៉ាកុបធ្វើឲ្យបញ្ហានៅក្នុងគ្រួសារអាក្រក់បំផុត។ គាត់បានបង្ហាញការ ស្រឡាញ់លំអៀងទៅលើយ៉ូសែប ដោយឲ្យអាវវែងដែលមានតម្លៃមួយដល់យ៉ូសែប លោកុប្បត្តិ 37៖3។ អំណោយនេះធ្វើឲ្យពួកបងៗច្រណែន។ បន្ទាប់មកពួកគេក៏ស្អប់យ៉ូសែប។ ប្រាកដណាស់គ្រួសារនេះមានបញ្ហាជាច្រើន។

`សូមអានផ្នែកនៃបញ្ជីបុព្វបុរសនៃសេចក្តីជំនឿក្នុងគម្ពីរ ហេព្រើរ 11៖17-22។ តើអ្នកឃើញ ទេថា លោកអ័ប្រាហាំ អ៊ីសាក និងយ៉ាកុប នៅក្នុងបញ្ជី បុព្វបុរសនៃព្រះគម្ពីរនេះឬទេ? សូមគិតអំពីបញ្ហា ទាំងអស់នៅក្នុងគ្រួសាររបស់ពួកគាត់។ ពួកបុរសទាំងនេះប្រព្រឹត្ដខុសច្រើនណាស់មែនទេ? ដូច្នេះតើហេតុអ្វីបានជាលោកប៉ុលបញ្ចូលបុរសទាំងនេះនៅក្នុងបញ្ជីបុព្វបុរសនៃជំនឿរបស់គាត់ក្នុងគម្ពីរ ហេព្រើរ 11?`

មនុស្សដែលព្រះបានជ្រើសរើសឲ្យបម្រើទ្រង់តែងតែធ្វើកំហុសយ៉ាងធ្ងន់ធ្ងរក្នុងជីវិត។ លោកប៉ុល មិនបានបញ្ចូលលោកអ័ប្រាហាំ អ៊ីសាក និងយ៉ាកុប ក្នុងគម្ពីរហេព្រើរជំពួក11ទេ ពីព្រោះពួកលោកល្អ គ្រប់លក្ខណ៍។ លោកអ័ប្រាហាំ អ៊ីសាក និងយ៉ាកុប តែងតែបានរៀនអំពីផ្លូវយ៉ាងពិបាកអំពីសេចក្ដីជំនឿ គឺសេចក្ដីស្រឡាញ់ និងការទុកចិត្តដល់ព្រះ។ ពួកលោកបានធ្វើកំហុសជាច្រើននៅតាមផ្លូវ។ ដូច្នេះបញ្ជី ក្នុងគម្ពីរហេព្រើរជំពូក11 គួរតែផ្ដល់ឲ្យយើងនូវក្តីសង្ឃឹម។ បញ្ជីនេះបង្ហាញថា ព្រះមិនដែលបោះបង់កូន របស់ទ្រង់ណាមួយចោលឡើយ។ ព្រះអង្គមិនដែលឈប់ព្យាយាមជួយសង្គ្រោះពួកគេទេ។

`តើអ្នកមានបញ្ហាអ្វីខ្លះនៅក្នុងគ្រួសាររបស់អ្នក? ប្រាកដណាស់យើងមិនអាចផ្លាស់ប្ដូរអតីតកាល បានទេ។ តើការថ្វាយខ្លួនរបស់អ្នកទាំងស្រុងទៅព្រះជាម្ចាស់ និងផ្លូវរបស់ទ្រង់នៅពេលឥឡូវនេះជួយធ្វើ ឲ្យរឿងរ៉ាវក្នុងគ្រួសាររបស់អ្នកកាន់តែល្អប្រសើរឡើងនៅពេលអនាគតយ៉ាងដូចម្ដេច?`