---
title:  ការសម្រាក និងគ្រួសារ
date:  31/07/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិជំពូក 34, ចោទិយកថា 4៖29, អេសាយ 43៖1, លោកុប្បត្តិ 39៖1-6, លោកុប្បត្តិ 39៖21; 40៖22 ។

> <p>ខចងចាំ</p>
> «ដូច្នេះ ពួកស្ងួនភ្ងាអើយ ចូរប្រយ័ត្ន ដោយព្រោះអ្នករាល់គ្នាដឹងសេចក្តីនោះជាមុនហើយ ក្រែងលោធ្លាក់ពីសេចក្តីខ្ជាប់ខ្ជួនរបស់អ្នករាល់គ្នាចេញ ដោយបណ្តោយតាមសេចក្តីវង្វេងរបស់ពួកទទឹង ច្បាប់នោះ។ ចូរឲ្យអ្នករាល់គ្នាចម្រើនឡើងក្នុងព្រះគុណ ហើយក្នុងការស្គាល់ដល់ព្រះយេស៊ូវគ្រីស្ទជា ព្រះអម្ចាស់ ជាព្រះអង្គសង្គ្រោះនៃយើងរាល់គ្នា សូមឲ្យទ្រង់បានសិរីល្អនៅជាន់ឥឡូវនេះ ដរាបដល់ អស់កល្បជានិច្ច» (ពេត្រុសទី2 3៖17-18)។

យុវជនម្នាក់សម្លឹងមើលកាត់ទីជនបទយ៉ាងប្រុងប្រយ័ត្នបំផុតគាត់ឃើញបងប្រុសៗរបស់គាត់។ យុវជននោះបានស្វែងរកពួកគេជាច្រើនថ្ងៃមកហើយ។ គាត់សប្បាយចិត្តណាស់ដោយរកឃើញ ពួកបងៗនៅទីចុងផុត។ យុវជននោះរត់ទៅរកពួកគេ។ គាត់គ្រវីដៃហើយស្រែកហៅឈ្មោះពួកគេ។ ពួក បងៗសម្លឹងមើលទៅយុវជននោះ ភ្នែករបស់ពួកគេពេញដោយក្តីសម្អប់។ ហេតុផលតែមួយគត់ដែលយើង អាចដឹងអ្វីៗអំពីរឿងនេះគឺពីព្រោះរូបេន។ រូបេនប្រាប់បងប្អូនរបស់គាត់កុំឲ្យសម្លាប់យ៉ូសែប។ ពួកបងៗ គួរតែវាយយ៉ូសែបបន្តិចបន្តួចប៉ុណ្ណោះ។ បន្ទាប់មកពួកគេគួរតែទម្លាក់យ៉ូសែបចូលក្នុងអណ្ដូងមួយ។ បន្ទាប់មកយូដាមានផែនការមួយសម្រាប់ពួកបងប្អូនទាំងអស់គ្នា ដើម្បីកំចាត់ប្អូនពៅរបស់ពួកគេ សម្រាប់ ការល្អព្រោះគេអាចបានលុយខ្លះនៅពេលដែលពួកគេកម្ចាត់ប្អូននោះផងដែរ! ដូច្នេះពួកបងៗក៏លក់យូ៉សែបឲ្យពួកអ្នកជំនួញទាសករដែលធ្វើដំណើរកាត់ទីនោះ។

គ្រួសារនេះក៏បានច្របូកច្របល់ ប្រាកដណាស់យើងជ្រើសរើសរឿងរ៉ាវជាច្រើននៅក្នុងជីវិត។ ប៉ុន្តែ មិនមែនគ្រួសាររបស់យើងទេ ទំនាក់ទំនងនៃគ្រួសាររបស់យើងតែងតែឈឺចាប់។ ទំនាក់ទំនងអាក្រក់នេះអាចធ្វើឲ្យយើងឈឺចាប់ហត់ហេវហើយត្រូវការការសម្រាក។ តើយើងអាចរកឃើញការ សម្រាក និងសេចក្តីសុខសាន្តនៅក្នុងគ្រួសាររបស់យើងយ៉ាងដូចម្ដេច? សប្តាហ៍នេះយើងក្រឡេកមើល ទៅឯរឿងរបស់យ៉ូសែប និងគ្រួសាររបស់គាត់។ យើងនឹងឃើញរបៀបដែលព្រះព្យាបាលគ្រួសារនេះ ហើយនាំមកនូវការសម្រាក និងសេចក្តីសុខសាន្តមកឲ្យពួកគេ។