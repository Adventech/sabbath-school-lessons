---
title:  ការសុំព្រះ100ដុល្លារ
date:  06/08/2021
---

រ៉ូមេនខាតវែលជានិស្សិតសាកលវិទ្យាល័យដែលមានអាយុ18ឆ្នាំ បានអធិដ្ឋានយ៉ាងសាម-ញ្ញមុននឹងចាកចេញពីផ្ទះនៅក្រុងសាឡេមនៅសហរដ្ឋអូរីហ្សុង។ «ឱព្រះអង្គអើយ ប្រសិនបើព្រះអង្គ ប្រទាន100ដុល្លារ ដល់ទូលបង្គំ ទូលបង្គំនឹងទិញសម្ភារៈសម្រាប់ជនគ្មានផ្ទះសម្បែង» គាត់បានអធិដ្ឋាន។

រ៉ូមេនដែលជានិស្សិតផ្នែកជាងផ្សារមិនមានលុយច្រើនប៉ុន្មានទេ។ គាត់មិនបានប្រាប់អ្នកណាម្នាក់ពីការ អធិដ្ឋានរបស់គាត់នៅពេលព្រឹកនោះទេ។ លុះថ្ងៃបន្តិចគាត់បានបើកឡានទៅកាន់ផ្សារទំនើប គាត់បាន ចាប់យករទេះទំនេរ ហើយបានចាប់ផ្ដើមរុញចុះពីផ្លូវស្វែងរកកញ្ចប់នំប៉័ង ហើយបានដាក់កញ្ចប់នោះទៅ ក្នុងរទេះ។ បន្ទាប់ពីនោះគាត់បានចាប់យកកំប៉ុងឈីស៍ដើម្បីញ៉ាំជាមួយនំប៉័ង។ ពេលនោះគាត់បានសម្លឹង ចុះក្រោម។ ភ្នែករបស់គាត់បានបើកធំៗ ដោយការភ្ញាក់ផ្អើល។ មានក្រដាសប្រាក់100ដុល្លារ ថ្មីច្រឺង នៅក្នុងរទេះ។ គាត់បានព្រិចភ្នែក ហើយបានចាប់យកលុយនោះ នៅលើលុយនោះមានសរសេរពាក្យ «បិនី»។ បិនីគឺជាជនល្បីល្បាញម្នាក់នៅទីក្រុងសាឡេមជាច្រើនឆ្នាំមកហើយ។ បិនីបានទៅហាងទំនិញ នៅក្នុងស្រុកហើយបានស៊កក្រដាសប្រាក់100ដុល្លារ ចូលក្នុងរទេះនៃហាងទំនិញ និងកាបូប ឬដាក់លុយពីក្រោយទំនិញផ្សេងៗនៅលើធ្នើរ។ អ្នកឧបត្ថម្ភដែលមិនចេញឈ្មោះ តែងតែសរសេរឈ្មោះបិនីនៅលើក្រដាសប្រាក់ ហើយគេជឿថាបិនីបានបញ្ចេញប្រាក់50000ដុល្លារ។ ពេលរ៉ូមេនបានឈាន ជើងចេញពីផ្សារភ្លាមគាត់បានហៅឪពុករបស់គាត់ ហើយបានប្រាប់ឪពុកអំពីការអធិដ្ឋានដ៏អាថ៌កំបាំង និងចម្លើយឆ្លើយតបដែលមិនបានរំពឹងទុក។ «តើជនគ្មានផ្ទះសម្បែងត្រូវការអ្វីចាំបាច់ជាងគេ?» រ៉ូមេន បានសួរ។ ខ្ញុំចង់ទៅទិញអីវ៉ាន់សម្រាប់ពួកគេឥឡូវនេះ។ ដែលជាឪពុករបស់គាត់មិនអាចសប្បាយចិត្ត ទេ គាត់គឺជាគ្រូគង្វាលនៃព្រះវិហារអាត់វេនទីស្ទម្នាក់ នៅព្រះវិហារមួយក្នុងក្រុងសាឡេម ដែលមាន សមាជិកជាជនគ្មានផ្ទះសម្បែង ច្រើនជាងសមាជិកដែលមានផ្ទះ។ «យើងឃើញការអស្ចារ្យជារៀងរាល់ថ្ងៃ ខណៈដែលយើងបម្រើការដល់ពួកអ្នកលេង និងជនគ្មានផ្ទះសម្បែង និងអ្នកដែលមានការបាក់បែកធ្ងន់ ធ្ងរ» គាត់បាននិយាយនៅក្នុងបទសម្ភាសន៍មួយ។ គាត់មានសំណួរជាច្រើន ដែលត្រូវសួរដល់ព្រះអំពីចម្លើយដ៏អស្ចារ្យទៅនឹងការអធិដ្ឋាននៃកូនប្រុសរបស់គាត់៖ តើនរណាបានដាក់លុយនៅលើរទេះនោះ? ហេតុអ្វីបានជាចំរទេះដែលរ៉ូមេនបានចាប់យកនោះ? តើព្រះបានប្រាប់បិនីអំពីការអធិដ្ឋាននោះឬ? តើរ៉ូមេន បានសុំព្រះ100ដុល្លារសម្រាប់ធ្វើអ្វី? តើយើងបានទូលដល់ព្រះពីសំណូមពរ ដែលមិនអាត្មានិយមដែរ ឬទេ? គម្ពីរយ៉ាកុប 4៖2-3 ចែងថា «អ្នករាល់គ្នាសង្វាតចង់បាន តែមិនបានទេ ពីព្រោះមិនបានសូម ដល់ព្រះ។ អ្នករាល់គ្នាបានសូមដែរតែមិនបានទេ ពីព្រោះសេចក្ដីសំណូមរបស់អ្នករាល់គ្នាបែបអាក្រក់ សម្រាប់តែចាយបំពេញសេចក្តីសម្រើបរបស់អ្នករាល់គ្នាវិញ»។ នៅពេលដែលរ៉ូមេន និងឪពុករបស់គាត់ ជួយដល់ជនបាត់បង់ការងារនៅក្រុងសាឡេម តង្វាយមួយផ្នែកនៃតង្វាយសប្បាតហ៍ស្គូលសប្តាហ៍ទី13 នៃត្រីមាសនេះជាមួយនឹងជំនួយដល់ជនបាត់បង់ការងារនៅភូមិភាគអាមេរិកខាងជើងអ្នកអាចជាបិនី ម្នាក់ ហើយរៀបចំវិភាគទានដ៏សប្បុរស។