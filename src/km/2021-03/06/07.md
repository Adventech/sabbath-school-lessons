---
title:  ការសិក្សាបន្ថែម
date:  06/08/2021
---

អ្នកស្រីអែល្លិន ជីវ៉ៃត៍មានរឿងដែលត្រូវនិយាយអំពីយ៉ូសែប និងប្រពន្ធរបស់ប៉ូទីផា យ៉ូសែបជាគំរូម្នាក់ដល់មនុស្សទាំងឡាយដែលរស់នៅលើភពផែនដីនេះ។ ព្រះនឹងក្លាយជាជំនួយរបស់យើងនៅពេលយើងត្រូវការជំនួយ។ ព្រះវិញ្ញាណរបស់ព្រះប្រៀបដូចជាខែលការពារយើង។ អាចមានរឿង នៅជុំវិញយើងដែលបណ្ដាលឲ្យយើងចង់ប្រព្រឹត្តបាប។ ប៉ុន្តែយើងមានព្រះដែលអាចប្រទានកម្លាំងដល់ យើង ដើម្បីនិយាយថាទេទៅកាន់អំពើបាប។ ការប្រយុទ្ធរបស់សាតាំងទៅលើចិត្ត និងគំនិតរបស់យ៉ូសែប ខ្លាំងក្លាណាស់។ ប៉ុន្តែយ៉ូសែបបាននិយាយថាទេទៅកាន់អំពើបាបភ្លាម។ គាត់បាននៅរឹងមាំក្នុងការសម្រេច ចិត្តរបស់គាត់មិនប្រព្រឹត្តបាប។ យ៉ូសែបបានថ្វាយជីវិត និងកិត្តិយសរបស់គាត់ទៅព្រះ យ៉ូសែបបានរង ទុក្ខមួយរយៈ ប៉ុន្តែ ការរងទុក្ខនេះគឺជាមធ្យោបាយដែលជួយដល់យ៉ូសែបឲ្យរៀបចំខ្លួនរួចជាសម្រេច សម្រាប់កិច្ចការសំខាន់ៗនៅពេលក្រោយទៀត។ ព្រះបានរក្សាកេរ្តិ៍ឈ្មោះ និងកិត្តិយសរបស់យ៉ូសែបឲ្យ មានសុវត្ថិភាព។ ក្រោយមកព្រះបានបង្ហាញដល់មនុស្សគ្រប់គ្នាថា យ៉ូសែបគ្មានទោសទេ។ ព្រះបានយក គុកជាផ្នែកមួយនៃផែនការរបស់ទ្រង់ ដើម្បីជួយសង្គ្រោះដល់យ៉ូសែប។ រឿងនេះបង្ហាញយើងពីកិច្ចការ នោះ ដល់ពេលវេលាព្រះនឹងប្រទានរង្វាន់ដល់ភាពស្មោះត្រង់របស់យើងចំពោះទ្រង់។ យ៉ូសែបមានខែល ដែលការពារចិត្តរបស់គាត់ ខែលនេះគឺការស្ដាប់បង្គាប់ព្រះ ការស្ដាប់បង្គាប់បានធ្វើឲ្យយ៉ូសែបស្មោះត្រង់ ចំពោះចៅហ្វាយរបស់គាត់ និងចំពោះព្រះ។ យ៉ូសែបបានបដិសេធមិនព្រមធ្វើឲ្យចៅហ្វាយរបស់គាត់ឈឺ ចាប់ដោយការប្រព្រឹត្តិអំពើបាបជាមួយនឹងប្រពន្ធរបស់គាត់ឡើយ។ យ៉ូសែបបានស្អប់អំពើបាបនោះ ពីព្រោះ វាបង្ហាញពីការមិនដឹងគុណចំពោះចៅហ្វាយរបស់គាត់។

ទោះជាយ៉ាងនោះក៏ដោយ ប៉ូទីផាប្រហែលជាមិនបានដឹងពីអ្វីដែលពិតជាបានកើតឡើងនោះទេ ឬដឹងថាយ៉ូសែបស្មោះត្រង់ជាមួយនឹងគាត់ជាខ្លាំងនោះទេ។ យ៉ូសែបបដិសេធមិនព្រមធ្វើឲ្យចៅហ្វាយ របស់គាត់ឈឺចាប់ ហើយគេចចេញពីអំពើបាបប្រឆាំងទាស់នឹងគាត់ជាសម្ងាត់។ ដកស្រង់ពីសៀវភៅ វិញ្ញាណនៃសេចក្ដីទំនាយរបស់អ្នកស្រីអែល្លិន ជីវ៉ៃត៍ វ៉ុលទី1 និងទី4 ទំព័រ 132។

**សំណួរពិភាក្សា**

`1. អ្នកស្រីអានទើបនឹងបានចូលរួមក្នុងពួកជំនុំ។ ប្ដីរបស់នាងមិនមែនជាគ្រិស្តបរិស័ទទេ។ អានស្រឡាញ់ ប្ដីរបស់នាង ប៉ុន្តែគាត់មិនបានស្រឡាញ់តបទៅវិញតាមអ្វីដែលគាត់ឃើញនៅក្នុងនាងទេ។ តើអ្នកអាចផ្ដល់ដំបូន្មានអ្វីដល់នាងពីព្រះគម្ពីរដើម្បីជួយឲ្យនាងមានក្តីសង្ឃឹម និងការព្យាបាលនៅក្នុងអាពាហ៍ពិពាហ៍ របស់នាង?`

`2. គ្រួសារទាំងអស់សុទ្ធតែមានបញ្ហា គ្រួសារខ្លះមានបញ្ហាច្រើនជាងគ្រួសារខ្លះទៀត។ គ្រួសារទាំងអស់ បង្កើតឡើងដោយបាបជន។ ដូច្នេះយើងម្នាក់ៗនាំយកបញ្ហាចូលមកក្នុងគ្រួសាររបស់យើង។ តើយើងម្នាក់ៗអាចធ្វើតាមគោលការណ៍នៃក្តីស្រឡាញ់ ការអត់ឱនទោស និងការជួយគ្នាទៅវិញទៅមក ដើម្បីទទួលបន្ទុកធ្ងន់នៅក្នុងព្រះគម្ពីរ និងបញ្ហាយ៉ាងដូចម្ដេច? តើការធ្វើកិច្ចការទាំងនេះ ជួយនាំមកនូវការ ព្យាបាលដល់គ្រួសារ និងមិត្តភាពរបស់យើងយ៉ាងដូចម្ដេច?`

`3. មនុស្សជាច្រើនមានបទពិសោធន៍នេះ៖ រឿងរ៉ាវទាំងឡាយកំពុងមានដំណើរការទៅយ៉ាងល្អសម្រាប់ ពួកគេ និងគ្រួសាររបស់គេ។ ស្រាប់តែគ្រោះមហន្តរាយកើតឡើងភ្លាមៗ។ នៅពេលរឿងនេះកើតឡើង ហេតុអ្វីបានជាយើងត្រូវតែទុកចិត្តលើសេចក្តីសន្យានៃព្រះគម្ពីរឲ្យកាន់តែខ្លាំងឡើង? តើហេតុអ្វីបានជា យើងត្រូវតែរៀបចំខ្លួនសម្រាប់ពេលអាក្រក់ៗ ទោះបីជានៅពេលកំពុងមានរឿងល្អក៏ដោយ?`