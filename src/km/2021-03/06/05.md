---
title:  ការលើកតម្កើងដល់ព្រះនៅគ្រប់ទាំងតម្លៃ
date:  04/08/2021
---

ដំបូងឡើយ រឿងអំពីលោកយ៉ូសែបនៅក្នុងប្រទេសអេស៊ីព្ទ ចាប់ផ្ដើមបន្តដំណើរការយ៉ាងល្អ។ យ៉ូសែបថ្វាយជីវិតរបស់គាត់ទៅព្រះ។ ព្រះប្រទានពរដល់យ៉ូសែបនៅក្នុងការងាររបស់លោកជាអ្នកគ្រប់ គ្រងផ្ទះរបស់ប៉ូទីផា។

`តើអ្នកមើលឃើញព្រះពររបស់ព្រះ ដល់ជីវិតរបស់យ៉ូសែបនៅក្នុងផ្ទះប៉ូទីផាដោយរបៀបណា? ចុះតើយ៉ូសែបមានទំនាក់ទំនងជាមួយនឹងមនុស្សដែលគាត់ធ្វើការជាមួយយ៉ាងណាដែរ? តើពួកគេគឺជា មនុស្សល្អ ឬអាក្រក់? សូមពន្យល់ សម្រាប់ចម្លើយសូមអាន៖ លោកុប្បត្តិ 39៖1-6។`

យ៉ូសែបចុះសម្រុងជាមួយនឹងប៉ូទីផាយ៉ាងល្អ។ យ៉ូសែបក៏ចុះសម្រុងល្អជាមួយមិត្តរួមការងារ របស់គាត់ដែរ។ ប៉ុន្តែមិនយូរប៉ុន្មាន បញ្ហាក៏បានចូលមកតាមផ្លូវរបស់គាត់។ មនុស្សខ្លះនៅក្នុងផ្ទះមិនបាន សម្រាកទេ។

`តើភ្លាមនោះ យ៉ូសែបមានបញ្ហាអ្វីនៅក្នុងផ្ទះ? តើគាត់ជ្រើសរើសដោះស្រាយបញ្ហានេះ ដោយ របៀបណា? សម្រាប់ចម្លើយសូមអាន៖ លោកុប្បត្តិ 39៖7-10។`

យ៉ូសែបមានបញ្ហាជាមួយនឹងប្រពន្ធរបស់ប៉ូទីផា។ ប្រហែលជាយើងគួរនិយាយពាក្យនេះម្ដងទៀតតាមរបៀបដែលត្រឹមត្រូវជាងមុន ប្រពន្ធរបស់ប៉ូទីផា មានបញ្ហាមួយគឺជាបញ្ហាយ៉ាងធំ។ នាងសម្លឹង មើលទៅឯយ៉ូសែបដូចជារបស់ប្រើប្រាស់ នាងចង់ប្រើប្រាស់យ៉ូសែប ព្រះគម្ពីរប្រាប់យើងថា យ៉ូសែបសង្ហា ណាស់ ជាមនុស្សដែលគួរឲ្យចង់គយគន់ លោកុប្បត្តិ 39៖6 ព្រះគម្ពីរតែងតែមិនបានចែងអំពីមនុស្សដែលមានរូបរាងល្អទេ។ ហេតុអ្វី? ពីព្រោះមនុស្ស វិនិច្ឆ័យដោយរូបរាងខាងក្រៅ ប៉ុន្តែព្រះជាម្ចាស់ទ្រង់ ទតមើលក្នុងចិត្តវិញ សាំយូអែលទី1 16៖7។

តើយ៉ូសែបធ្វើអ្វី? តើគាត់ឆ្លើយតបទៅនឹងអាកប្បកិរិយា និងសេចក្តីប្រាថ្នាអាក្រក់នៃប្រពន្ធ របស់ប៉ូទីផាយ៉ាងដូចម្ដេច? យ៉ូសែបគោរពតាមព្រះគម្ពីរ គាត់ធ្វើតាមគោលការណ៍សំខាន់ៗនៃព្រះបន្ទូល របស់ព្រះនៅគ្រប់ទាំងទំនាក់ទំនងជាមួយនឹងមនុស្សនៅក្នុងការងាររបស់គាត់ គោលការណ៍នៃព្រះគម្ពីរ មិនដែលហួសសម័យទេ អ្នកដែលបានរងគ្រោះពីការជ្រើសរើសចង់ធ្វើបាប អាចប្រាប់យើងយ៉ាងដូច្នោះ។

រឿងរ៉ាវក្នុងព្រះគម្ពីរបង្ហាញយើងថា ប្រពន្ធរបស់ប៉ូទីផាមិនមែនព្យាយាមទាញយ៉ូសែបឲ្យធ្វើបាបតែម្ដងទេ។ ប្រពន្ធរបស់ប៉ូទីផា ព្យាយាមទាញយ៉ូសែបឲ្យធ្វើបាបជាមួយនឹងនាងម្តងហើយម្តងទៀត។ យ៉ូសែបព្យាយាមពន្យល់ពីមូលហេតុដែលគាត់មិនអាចធ្វើនូវអ្វីដែលនាងចង់ឲ្យគាត់ធ្វើ លោកុប្បត្តិ 39៖ 8 និង9។ ប៉ុន្តែ ផែនការនេះគឺពិតជាមិនមានប្រសិទ្ធិភាពសម្រាប់យ៉ូសែបទេ។

យ៉ូសែបយល់ថា គាត់មិនអាចគ្រប់គ្រងអាកប្បកិរិយារបស់មនុស្សដទៃបានទេ យ៉ូសែបសម្រេច ចិត្តរស់នៅ ស្រឡាញ់និងស្មោះត្រង់ដល់មនុស្សដែលនៅជុំវិញគាត់តាមរបៀបមួយដែលអាចសរសើរ តម្កើងដល់ព្រះ។ យ៉ូសែបបានដឹងថា គាត់ត្រូវតែរស់នៅជាជីវិតដែលមានព្រះគង់នៅជាមួយគ្រប់វិនាទី។ ចំណេះដឹងនេះជួយឲ្យយ៉ូសែបនិយាយថា ទេទៅកាន់អំពើបាប។