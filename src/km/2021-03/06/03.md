---
title:  ការជ្រើសរើសទិសដៅថ្មីមួយ
date:  02/08/2021
---

បងៗបានលក់យ៉ូសែបទៅជាទាសករ។ ឥឡូវនេះយ៉ូសែបកំពុងនៅតាមផ្លូវទៅកាន់ប្រទេសអេស៊ីព្ទ។ ពួកមនុស្សដែលទិញយ៉ូសែបធ្វើដំណើរទៅទិសខាងត្បូង។ ពួកគេដើរកាត់ជិតទឹកដីកាណាន។ យ៉ូសែបអាចឃើញទួលដែលឪពុករបស់ខ្លួនដំឡើងត្រសាល។ យ៉ាកុបនឹងនៅឯកោដោយគ្មានយ៉ូសែប ហើយនឹងទទួលរងការឈឺចាប់ជាខ្លាំង។ យ៉ូសែបយំនៅពេលដែលគាត់គិតអំពីឪពុកជាទីស្រឡាញ់របស់ គាត់។ យ៉ូសែបគិតអំពីអ្វីដែលពួកបងៗរបស់គាត់បានធ្វើទៅលើគាត់នៅឯដូរថាន់។ យ៉ូសែបមើលឃើញ បងៗរបស់គាត់ដែលមានកំហឹង។ គាត់នឹកឃើញលក្ខណៈអសប្បុរស ដែលពួកបងៗរបស់គាត់បានផ្ដល់ ឲ្យគាត់។ យ៉ូសែបបានសុំកុំឲ្យពួកគេលក់គាត់ជាទាសករ។ ប៉ុន្តែពួកបងៗរបស់គាត់ឆ្លើយមកគាត់ដោយ ការប្រមាថ។ ខណៈដែលគាត់គិតអំពីអនាគត ចិត្តរបស់យ៉ូសែបពោរពេញដោយការភ័យខ្លាច។ ជីវិត របស់គាត់បានផ្លាស់ប្ដូរច្រើនណាស់។ ពីមុនគាត់ធ្លាប់ជាកូនប្រុសសំណព្វចិត្ត។ ឥឡូវនេះគាត់គឺជាទាសករ ដ៏ទន់ទាប ដែលគ្មានអ្នកណាយកចិត្តទុកដាក់សោះ។ យ៉ូសែបនៅតែម្នាក់ឯង។ គាត់គ្មានមិត្តភក្កិ។ តើមានអ្វីកើតឡើងដល់គាត់នៅក្នុងទឹកដីបរទេសដែលគាត់ទៅនោះ? យ៉ូសែបបានបណ្ដោយឲ្យការភ័យ ខ្លាច និងអារម្មណ៍ក្រៀមក្រំគ្រប់គ្រងគាត់មួយរយៈ។

ពេលនោះយ៉ូសែបគិតអំពីព្រះនៃឪពុករបស់គាត់។ កាលយ៉ូសែបនៅពីក្មេង លោកយ៉ាកុបបាន បង្រៀនយ៉ូសែបឲ្យស្រឡាញ់ និងស្តាប់បង្គាប់ព្រះ។ យ៉ូសែបតែងតែអង្គុយនៅក្នុងត្រសាលឪពុករបស់គាត់។ គាត់បានឮឪពុករបស់គាត់និទានរឿងអំពីយល់សប្តិដែលយ៉ាកុបបានឃើញនៅពេលដែលគាត់បាន រត់ចេញពីផ្ទះ។ ឥឡូវនេះយ៉ូសែបនឹកឃើញមេរៀនដ៏មានតម្លៃទាំងអស់។ យ៉ូសែបជឿថាព្រះនៃឪពុក របស់គាត់នឹងបានជាព្រះរបស់គាត់។ យ៉ូសែបថ្វាយខ្លួនទាំងស្រុងទៅព្រះជាម្ចាស់។ គាត់អធិដ្ឋានសុំឲ្យ ព្រះនៃសាសន៍អ៊ីស្រាអែលនឹងគង់នៅជាមួយគាត់ក្នុងប្រទេសអេស៊ីព្ទ។ ដកស្រង់ពីសៀវភៅពួកអយ្យកោ និងហោរារបស់អ្នកស្រីអែលីន ជីវៃ៉ត៍ ទំព័រ 213 និង214។

ដូចយើងបានឃើញពីការដកស្រង់នេះ យ៉ូសែបចាប់ផ្ដើមរកឃើញការសម្រាកក្នុងអំឡុងពេល ធ្វើដំណើរទៅកាន់ប្រទេសអេស៊ីព្ទជាទាសកររបស់គាត់។ យ៉ូសែបចាប់ផ្ដើមបង្កើតសេចក្ដីសុខសាន្តជា

មួយអតីតកាល។ គាត់អាចធ្វើដូច្នេះពីព្រោះគាត់សម្រេចចិត្តដើរតាមព្រះ។ ការសម្រេចចិត្តនេះផ្ដល់កម្លាំង ដល់យ៉ូសែប។ ដូច្នេះនោះហើយគឺជាមូលហេតុដែលគាត់អាចរកឃើញការសម្រាក។

`សូមអានចោទិយកថា 4៖29, យ៉ូស្វេ 24៖15, របាក្សត្រទី1 16៖11, ទំនុកតម្កើង 14៖ 2, សុភាសិត 8៖10 និងអេសាយ 55៖6។ តើខទាំងនេះបង្រៀនអ្វីដល់យើងអំពីការថ្វាយខ្លួនយើងទៅព្រះ? តើហេតុអ្វីបានជាយើងម្នាក់ៗត្រូវការសម្រេចចិត្តដើរតាមព្រះអង្គ?`

តើអ្នកចង់បានការសម្រាក និងសេចក្តីសុខសាន្តឬទេ? ពេលនោះអ្នកត្រូវតែសម្រេចចិត្តដើរតាមព្រះដូចយ៉ូសែបដែរ។ ប្រហែលជាឪពុកម្ដាយរបស់អ្នក និងជីដូនជីតារបស់អ្នកមានជំនឿខ្លាំង។ ប៉ុន្តែ សេចក្តីជំនឿមិនមែនជាអ្វីដែលយើងបានទទួលមកពីឪពុកម្ដាយដូចជាយើងបានទទួលភ្នែកខៀវសក់ខ្មៅ ពីគាត់នោះទេ។ ចូរចងចាំថាព្រះមានតែកូន ហើយមិនមានចៅទេ។