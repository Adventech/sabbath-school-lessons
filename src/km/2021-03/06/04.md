---
title:  ការស្វែងរកតម្លៃផ្ទាល់ខ្លួនពិតប្រាកដ
date:  03/08/2021
---

នៅពេលយ៉ូសែបបានមកដល់ប្រទេសអេស៊ីព្ទ គេបានលក់គាត់ម្ដងទៀត។ លោកុប្បត្តិ 39៖ 1 ប្រាប់យើងថា ពួកអ្នកជំនួញដែលបានទិញយ៉ូសែប លក់គាត់ទៅឲ្យមេកងអង្គរក្សរបស់ស្ដេចផារ៉ោន ឈ្មោះប៉ូទីផា លោកុប្បត្តិ 39៖1។ ឥឡូវនេះ យ៉ូសែបនៅក្នុងទឹកដីថ្មីដ៏ចម្លែកមួយ គ្រួសារ និងមិត្តភក្តិ ជិតស្និទ្ធ ដែលយើងធំធាត់គឺសំខាន់ណាស់។ គ្រួសាររបស់យើងជួយឲ្យយើងដឹងថាជីវិតរបស់យើងសំខាន់ និងមានតម្លៃ។ យ៉ូសែបបានធំឡើងដោយមានជំនឿថាខ្លួនជាមនុស្សពិសេស។ គាត់គឺជាកូនច្បងនៃប្រពន្ធ ជាទីស្រឡាញ់បំផុតរបស់លោកយ៉ាកុប (លោកុប្បត្តិ 29៖18)។ យ៉ូសែបក៏ជាកូនដែលឪពុកស្រឡាញ់ ជាងគេដែរ។ យ៉ូសែបជាកូនតែម្នាក់គត់ដែលយ៉ាកុបបានឲ្យអាវដែលមានពណ៌ច្រើន លោកុប្បត្តិ 37៖ 3 និងខ4។

ឥឡូវនេះ តើយ៉ូសែបជាអ្នកណា? គាត់ជាទាសករ។ ចៅហ្វាយរបស់គាត់អាចលក់គាត់នៅពេលដែលពួកគេចង់។ ចូរក្រឡេកមើលពីការដែលជីវិតរបស់គាត់បានផ្លាស់ប្ដូរទាំងស្រុង។ ជីវិតបាន ត្រឡប់មកលើគាត់មែនទេ? យ៉ូសែបរៀនមេរៀនដែលយើងទាំងអស់គ្នាត្រូវតែរៀន។ យើងមានពេលពិបាកមួយនៅក្នុងជីវិតប្រសិនបើយើងពឹងអាស្រ័យទៅលើអ្នកដទៃឲ្យប្រាប់យើងពីតម្លៃរបស់យើង។ គេ នឹងបំភ័ន្តយើងពីព្រោះមនុស្សម្នាក់ៗនឹងមិនខ្វល់អំពីយើងឬថាយើងជានរណាឡើយ។ ដូច្នេះយើងត្រូវតែដឹងថាតម្លៃរបស់យើងកើតមកតែពីព្រះដែលគិតអំពីយើងប៉ុណ្ណោះ។

`តើព្រះទតឃើញយើងម្នាក់ៗយ៉ាងដូចម្ដេច? សម្រាប់ចម្លើយសូមអាន៖ អេសាយ 43៖1, ម៉ាឡាគី 3៖17, យ៉ូហាន 1៖2, យ៉ូហាន 15៖15, រ៉ូម 8៖14 និងយ៉ូហានទី1 3៖1 និង2។`

ព្រះទតមើលមុខយើងម្នាក់ៗដោយក្តីស្រឡាញ់ និងសេចក្តីមេត្តាករុណា។ ព្រះអង្គទតឃើញ សម្រស់ ទេពកោសល្យ និងជំនាញនៅក្នុងយើងម្នាក់ៗ ដែលយើងមិនអាចទាំងចាប់ផ្ដើមមើលឃើញផង។ ព្រះសុគតជំនួសយើងដើម្បីឲ្យយើងអាចមានឱកាសក្លាយទៅជាអ្វីមួយដែលទ្រង់សព្វព្រះហឫទ័យ។ នៅ ពេលយើងសម្លឹងមើលទៅឯឈើឆ្កាង យើងឃើញសេចក្ដីពិតនៃព្រះគម្ពីរនេះ។ មែនហើយឈើឆ្កាងបង្ហាញ យើងថា យើងជាបាបជន ឈើឆ្កាងក៏បង្ហាញយើងផងដែរអំពីតម្លៃដ៏ថ្លៃដែលព្រះបានចេញបង់ដើម្បីជួយ សង្គ្រោះយើងផងដែរ។ នៅពេលជាមួយគ្នានេះ ឈើឆ្កាងក៏បង្ហាញយើងផងដែរ ពីតម្លៃរបស់យើងចំពោះ ព្រះ។ ព្រះស្រឡាញ់យើង ហើយចង់ជួយសង្គ្រោះយើង ទោះបីជាគ្មានអ្នកណាម្នាក់ផ្សេងទៀតជឿថា យើង មានតម្លៃគួរសង្គ្រោះក៏ដោយ។ ព្រះសព្វព្រះហឫទ័យចង់ជួយសង្គ្រោះយើង ឲ្យរួចពីអំណាចនៃអំពើបាប នៅពេលឥឡូវនេះ និងពីសេចក្តីស្លាប់អស់កល្បដែលអំពើបាបបាននាំមក។

ដូច្នេះឥឡូវនេះ ដែលយើងដឹងពីរឿងរ៉ាវទាំងអស់នេះ សំណួរដែលអ្នកត្រូវសួរខ្លួនឯងគឺថា តើ ចម្លើយអ្វីដែលអ្នកនឹងថ្វាយទៅព្រះសម្រាប់សេចក្តីស្រឡាញ់ដែលព្រះអង្គបានបង្ហាញដល់អ្នកនៅក្នុងព្រះយេស៊ូវគ្រិស្ត?

`មនុស្សជាច្រើនប្រាប់យើងសព្វថ្ងៃនេះឲ្យស្រឡាញ់ខ្លួនឯងទោះបីជាយើងយ៉ាងណាក៏ដោយ ហើយកុំឲ្យជំនុំជម្រះខ្លួនឯង។ ប៉ុន្តែតើហេតុអ្វីបានជាសេចក្តីស្រឡាញ់នេះពិតជាការកុហក? ហេតុអ្វីបាន ជាតម្លៃរបស់យើងត្រូវតែចេញមកពីខាងក្រៅខ្លួនយើង និងមកពីព្រះដែលបង្កើតយើង?`