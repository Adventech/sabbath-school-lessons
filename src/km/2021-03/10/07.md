---
title:  ការសិក្សាបន្ថែម
date:  03/09/2021
---

យើងគួរគិតពីថ្ងៃសប្បាតហ៍ពេញក្នុងសប្តាហ៍។ យើងគួររៀបចំសម្រាប់ថ្ងៃសប្បាតហ៍ ក្នុងអំឡុងពេលនៃសប្តាហ៍។ ពេលនោះយើងអាចរក្សាថ្ងៃនោះតាមរបៀបដែលព្រះបង្គាប់ដល់យើង។ យើងមិនត្រូវធ្វើឲ្យថ្ងៃសប្បាតហ៍គ្រាន់តែអំពីច្បាប់ដែលបង្ហាញពីការងារដែលយើងអាចធ្វើ និងមិនអាច ធ្វើប៉ុណ្ណោះទេ។ ដកស្រង់ពីសៀវភៅទីបន្ទាល់សម្រាប់ពួកជំនុំរបស់អ្នកស្រីអែល្លីន ជីវ៉ៃត៍ វ៉ុលទី6 ទំព័រ 353។

អ្នកនៅឋានសួគ៌រាល់តួរក្សាថ្ងៃសប្បាតហ៍។ ប៉ុន្តែពួកលោកមិនមែនរក្សាថ្ងៃសប្បាតហ៍តាម របៀបដែលគ្មានជីវិតនោះទេ។ ព្រះនិងទេវតារបស់ព្រះអង្គមិនបានអង្គុយជុំវិញដោយគ្មានធ្វើអ្វីនៅថ្ងៃនោះទេ។ តើហេតុអ្វីនៅថ្ងៃសប្បាតហ៍យើងគួរភ្ញាក់រលឹកខាងព្រលឹងវិញ្ញាណ? ព្រោះយើងនឹងទៅជួប ព្រះ និងព្រះយេស៊ូវជាព្រះអង្គសង្គ្រោះនៃយើងនៅថ្ងៃនេះ។ ដោយសេចក្ដីជំនឿយើងប្រហែលមើលឃើញ ព្រះយេស៊ូវ ព្រះយេស៊ូវមានសេចក្ដីប្រាថ្នាជាខ្លាំងចង់ធ្វើឲ្យយើងរាល់រូបបានស្រស់ស្រាយ និងប្រទានពរ ដល់យើងរាល់រូប។ ដកស្រង់ពីសៀវភៅទីបន្ទាល់សម្រាប់ពួកជំនុំរបស់អ្នកស្រីអែល្លីន ជីវ៉ៃត៍ វ៉ុលទី6 ទំព័រ 353។

នៅថ្ងៃសប្បាតហ៍យើងត្រូវការជំនួយមកពីព្រះខ្លាំងជាងថ្ងៃផ្សេងៗទៀត។ នៅថ្ងៃសប្បាតហ៍យើងឈប់ធ្វើកិច្ចការប្រចាំសប្តាហ៍របស់យើង។ យើងចំណាយពេលថ្ងៃសប្បាតហ៍ដោយគិតអំពីព្រះ និង ការថ្វាយបង្គំដល់ទ្រង់។ នៅថ្ងៃសប្បាតហ៍យើងសូមជំនួយពីព្រះច្រើនជាងថ្ងៃផ្សេងៗទៀត។ យើងសុំការ យកព្រះទ័យទុកដាក់ពិសេសពីព្រះអង្គ។ យើងចង់បានជាខ្លាំងនូវព្រះពរដ៏ធំបំផុតរបស់ព្រះអង្គ។ ព្រះអង្គ មិនបានរង់ចាំឲ្យថ្ងៃសប្បាតហ៍ចប់ទៅមុនពេលព្រះអង្គឆ្លើយតបដល់ការអធិដ្ឋានរបស់យើងនោះទេ។ កិច្ចការរបស់ព្រះមិនដែលឈប់សោះឡើយ។ ដូចគ្នានេះដែរយើងក៏មិនត្រូវឈប់ធ្វើការល្អដែរ។ ថ្ងៃសប្បា-

តហ៍ មិនមែនមានន័យថា យើងមិនធ្វើអ្វីសោះ ឬឥតប្រយោជន៍នោះទេ។ ច្បាប់ហាមប្រាមយើងមិនឲ្យ ធ្វើការដែលមិនបរិសុទ្ធនៅថ្ងៃសប្បាតហ៍។ ដូច្នេះកិច្ចការដែលយើងធ្វើដើម្បីប្រកបរបរចិញ្ចឹមជីវិតត្រូវតែឈប់។ យើងមិនត្រូវស្វែងរកការសប្បាយសម្រាប់ខ្លួនឯង ឬរកលុយកាក់នៅថ្ងៃសប្បាតហ៍ឡើយ។ យើង ត្រូវតែធ្វើនូវអ្វីដែលព្រះបានធ្វើបន្ទាប់ពីព្រះអង្គបានបង្កើតផ្ទៃមេឃនិងផែនដីរួចមក។ ព្រះអង្គបានសម្រាក នៅថ្ងៃទីប្រាំពីរ។ ដូច្នេះយើងក៏ត្រូវធ្វើដូច្នោះដែរ។ យើងគួរសម្រាកថ្វាយបង្គំព្រះនិងធ្វើកិច្ចការបរិសុទ្ធ។ ព្រះយេស៊ូវបានព្យាបាលអ្នកឈឺនៅថ្ងៃសប្បាតហ៍។ ការងារនេះរក្សាបញ្ញតិរបស់ព្រះ និងលើកតម្កើងថ្ងៃ សប្បាតហ៍។ ដកស្រង់ពីសៀវភៅព្រះនៃសេចក្ដីស្រឡាញ់របស់អ្នកស្រីអែល្លីន ជីវ៉ៃត៍ ទំព័រ 207។

**សំណួរពិភាក្សា**

`1. សព្វថ្ងៃនេះ មនុស្សមកពីប្រទេសផ្សេងៗ ជាច្រើនជជែកគ្នាអំពីតម្រូវការឲ្យមនុស្សថែរក្សាភពផែនដី របស់យើង។ ជាអ្នកអាត់វេនទីស្ទ តើយើងអាចធ្វើជាអ្នកគ្រប់គ្រងដ៏ល្អលើធម្មជាតិ និងភពផែនដីយើងនេះ ដោយរបៀបណា?`

`2. តើការជួយរបស់យើងដល់អ្នកដទៃចាប់ផ្ដើមនៅកន្លែងណា? នៅក្នុងគំនិតនិងចិត្តរបស់យើង។ តើយើង អាចជួយដល់មនុស្សដទៃដែលនៅជុំវិញយើងយ៉ាងណា នៅក្នុងពួកជំនុំរបស់យើងនៅទីក្រុង និងគ្រួសារ របស់យើងឲ្យរៀនយកចិត្តទុកដាក់កាន់តែខ្លាំង ទៅលើអ្វីដែលថ្ងៃសប្បាតហ៍ផ្ដល់ឲ្យយើងនូវឱកាសដ៏ អស្ចារ្យ ដើម្បីបង្ហាញដល់មនុស្ស ពីរបៀបយកចិត្តទុកដាក់ទៅលើសេចក្តីត្រូវការរបស់អ្នកក្រីក្រ អ្នកគ្មាន ផ្ទះសម្បែង និងអ្នកស្រេកឃ្លានយ៉ាងដូចម្ដេច?`

`3. រៀងរាល់ថ្ងៃសប្បាតហ៍យើងនឹកចាំថាព្រះបានបង្កើតមនុស្សទាំងអស់។ ថ្ងៃសប្បាតហ៍ជួយឲ្យយើងមើលឃើញមនុស្សដូចជាព្រះទតឃើញពួកគេដោយព្រះនេត្រនៃសេចក្តីស្រឡាញ់របស់ព្រះអង្គ។ តើថ្ងៃ សប្បាតហ៍គួរជួយយើងឲ្យនឹកចាំថាកិច្ចការផ្សេងៗដែលបំបែកក្រុមមនុស្សមិនអំពល់អ្វីដល់ព្រះនេត្ររបស់ ព្រះយ៉ាងដូចម្ដេច? តើការយល់នេះគួរជួយយើងឲ្យស្រលាញ់ដល់មនុស្សកាន់តែខ្លាំងឡើងយ៉ាងដូចម្ដេច?`