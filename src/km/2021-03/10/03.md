---
title:  ការអបអរសាទរសេរីភាពរបស់យើង
date:  30/08/2021
---

លោកម៉ូសេសរសេរក្រឹត្យវិន័យ 10ប្រការពីរដង ដំបូងនៅក្នុងគម្ពីរនិក្ខមនំ ហើយបន្តមកទៀតក្នុងគម្ពីរចោទិយកថា។ យើងបានឃើញថា បញ្ញត្តិថ្ងៃសប្បាតហ៍ក្នុងគម្ពីរនិក្ខមនំ ជួយឲ្យយើងគិតអំពីពេល ដែលព្រះបានបង្កើតផែនដី។ ក្នុងគម្ពីរចោទិយកថា លោកម៉ូសេនិយាយទៅកាន់សាសន៍អ៊ីស្រាអែលអំពី ពេល40ឆ្នាំ ដែលពួកគេបានចំណាយនៅក្នុងទីរហោស្ថាន។ បន្ទាប់មកគាត់ផ្ដល់ក្រឹត្យវិន័យ 10ប្រការឲ្យ ពួកគេម្ដងទៀត។ ពេលនេះលោកម៉ូសេប្រាប់ដល់សាសន៍អ៊ីស្រាអែលឲ្យនឹកចាំពីថ្ងៃសប្បាតហ៍សម្រាប់ ហេតុផលមួយផ្សេងទៀត។

ពួកគេគួរនឹកចាំពីថ្ងៃសប្បាតហ៍ពីព្រោះព្រះបានរំដោះពួកគេពីទាសភាពនៅស្រុកអេស៊ីព្ទ (ចោទិ-

យកថា5៖12-15)។

`សព្វថ្ងៃនេះយើងមិនមែនជាទាសករនៅក្នុងប្រទេសអេស៊ីព្ទទេ។ ប៉ុន្តែ តើយើងត្រូវការឲ្យព្រះ រំដោះយើងឲ្យមានសេរីភាពចេញពីទាសភាពនៃអ្វី? សម្រាប់ចម្លើយសូមអានលោកុប្បត្តិ 4៖7 និងហេព្រើរ 12៖1 និងពេត្រុសទី2 2៖19។`

ថ្ងៃសប្បាតហ៍គឺជាការអបអរសាទរចំពោះសេរីភាពរបស់យើងចេញពីអ្វីៗគ្រប់យ៉ាងដែលធ្វើឲ្យយើងក្លាយជាទាសករនៃអំពើបាប។ នៅថ្ងៃសប្បាតហ៍យើងនឹកចាំថាព្រះប្រទានសេរីភាពដល់យើង ព្រះប្រទានសេរីភាពនេះដល់យើងដោយឥតគិតថ្លៃ យើងត្រូវតែទទួលយកអំណោយរបស់ទ្រង់នេះដោយ សេចក្តីជំនឿ។ ថ្ងៃសប្បាតហ៍ក៏ជួយយើងខ្ញុំឲ្យចាំផងដែរថា យើងមិនអាចសន្សំសេរីភាពចេញពីអំពើបាបដោយខ្លួនឯងបានទេ។ យើងឃើញសេចក្ដីពិតនៅក្នុងព្រះគម្ពីរនេះនៅក្នុងរឿងស្ដីអំពី កូនច្បងរបស់ សាសន៍អ៊ីស្រាអែលនៅពេលយប់មុនពេលដែលពួកគេចាកចេញពីប្រទេសអេស៊ីព្ទ។ ព្រោះកូនច្បងត្រូវបានជួយសង្គ្រោះដោយសារឈាមនៃកូនចៀម គេបានលាបឈាមនៃកូនចៀមនៅលើក្របទ្វារផ្ទះរបស់ ពួកគេ នៅរសៀលមុនពេលដែលពួកគេបានចាកចេញពីប្រទេសអេស៊ីព្ទ (និក្ខមនំជំពូក 12)។ ដូចគ្នា នេះ ដែរឈាមនៃកូនចៀមជួយសង្គ្រោះយើងទាំងអស់គ្នា។ ព្រះលោហិតរបស់ព្រះយេស៊ូវរំដោះយើងឲ្យ មានសេរីភាពចេញពីអំពើបាបទាំងអស់។

`សូមអានរ៉ូម 6៖1-7។ តើលោកប៉ុលមានប្រសាសន៍អំពីអ្វីនៅទីនេះ ដែលបង្ហាញពីសេរីភាព ដែលថ្ងៃសប្បាតហ៍បានសន្យាដល់យើង?`

ចូរក្រឡេកមើលទៅលើរបៀបដែលអ្នកនិពន្ធបានសរសរគម្ពីរចោទិយកថា 5៖15។ ចូរនឹកចាំ ថាអ្នកជាទាសករនៅក្នុងប្រទេសអេស៊ីព្ទ។ ព្រះយេហូវ៉ាជាព្រះនៃអ្នកបានលូកព្រះហស្ត និងព្រះពាហុដ៏ លើសម្រេចរបស់ទ្រង់ ហើយបាននាំអ្នកចេញពីទីនោះមក ចោលទិយកថា 5៖15។ នៅក្នុងខនេះលោក ម៉ូសេជួយដល់ពួកបណ្ដាជនអ៊ីស្រាអែលឲ្យនឹកចាំម្ដងទៀតថាមានតែព្រះទេដែលជួយសង្គ្រោះពួកគេ។ លើសពីនេះក៏មានមេរៀនសម្រាប់យើងជាគ្រិស្តបរិស័ទផងដែរ។ យើងបានសង្គ្រោះដោយសារតែព្រះ-យេស៊ូវប៉ុណ្ណោះ។

បញ្ញត្តិនៃថ្ងៃសប្បាតហ៍ប្រាប់យើងឲ្យសម្រាកនៅក្នុងសេចក្តីសុខសាន្តដែលព្រះយេស៊ូវបានសាងសម្រាប់យើង។ ព្រះបានរំដោះយើងឲ្យមានសេរីភាពចេញពីអំពើបាប និងចេញពីអាកប្បកិរិយាអត់ ប្រយោជន៍នៃការខំព្យាយាមជួយសង្គ្រោះខ្លួនឯង។ ថ្ងៃសប្បាតហ៍ជួយយើងឲ្យនឹកចាំថាព្រះបានបង្កើតយើង ដូច្នេះយើងក៏អាចទុកចិត្តឲ្យទ្រង់បង្កើតយើងជាថ្មីឡើងវិញដែរ។ យើងអាចទុកចិត្តព្រះឲ្យរំដោះយើង ចេញពីអំពើបាបឥឡូវនេះ ប្រសិនបើយើងអនុញ្ញាតឲ្យទ្រង់។