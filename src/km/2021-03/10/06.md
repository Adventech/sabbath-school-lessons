---
title:  សញ្ញាដែលបង្ហាញថាយើងជារបស់ព្រះ
date:  02/09/2021
---

នៅក្នុងអំឡុងពេលសង្គ្រាមលោកលើកទី2 ប្រទេសអង់គ្លេសបានរំពឹងថានឹងមានការវាយប្រហារ ពីកងទ័ពអាឡឺម៉ង់នៅពេលណាមួយមិនខាន។ កងទ័ពអង់គ្លេសបានរៀបចំការពារដែនកោះរបស់ខ្លួន អស់ពីសមត្ថភាព។ ប្រាកដណាស់ នៅក្នុងប្រទេសអង់គ្លេសផ្លូវផ្ដល់លទ្ធភាពឲ្យខ្មាំងសត្រូវសម្រេចផែនការ របស់ខ្លួនបានយ៉ាងលឿន។ ដូច្នេះ ប្រជាជនអង់គ្លេសបានដាក់រនាំងបាំងផ្លូវសំខាន់ៗ។ ពួកមេដឹកនាំ ប្រទេសអង់គ្លេសបានធ្វើកិច្ចការចម្លែកមួយចំនួន។ ពួកមេដឹកនាំទាំងនោះចង់បំភ័ន្តនិងបង្អាក់ដំណើររបស់ សត្រូវ។ ដូច្នេះ ពួកមេដឹកនាំអង់គ្លេសបានដកយកសញ្ញានៅតាមផ្លូវ និងតាមអាគារសំខាន់ៗចេញ។ សញ្ញា ទាំងនោះនៅតាមផ្លូវ និងតាមអាគារគឺសំខាន់ណាស់។ សញ្ញាទាំងនោះជួយដឹកនាំយើង។ សញ្ញាទាំងនោះ ផ្ដល់ព័ត៌មានសំខាន់ដល់យើង អំពីថាយើងនៅទីណា ហើយធ្វើដំណើរទៅកាន់ទីណាផងដែរ។ មុនមាន កម្មវិធីជីភីអេស យើងបានប្រើផែនទីដើម្បីរកទិសដៅ។ យើងបានមើលសញ្ញាដើម្បីកំណត់ពីទីតាំងដែល យើងនៅ សញ្ញាជួយឲ្យយើងដឹងថា តើយើងកំពុងធ្វើដំណើរតាមទិសដៅត្រឹមត្រូវឬតាមផ្លូវខុស។

`តើថ្ងៃសប្បាតហ៍ជាសញ្ញានៃអ្វី? សូមអាននិក្ខមនំ 31៖13, 16, 17។ យើងជឿថាច្បាប់ របស់ព្រះបន្តជារៀងរហូត។ ដូច្នេះតើគម្ពីរនិក្ខមនំ 31៖13, 16, 17 មានន័យអ្វីសម្រាប់យើងនៅ ពេលសព្វថ្ងៃនេះ?`

គម្ពីរនិក្ខមនំ 31៖13, 16, 17 បានចែងទៅកាន់សាសន៍អ៊ីស្រាអែលនៅក្នុងសម័យព្រះ-គម្ពីរ។ ប៉ុន្តែលោកប៉ុលប្រាប់យើងថាប្រសិនបើអ្នកជារបស់ព្រះគ្រិស្ត អ្នកក៏បានក្លាយជាកូនចៅរបស់លោក អ័ប្រាហាំយ៉ាងពេញលេញផងដែរ។ អ្វីដែលព្រះបានសន្យាជាមួយគាត់ឥឡូវនេះ ក៏ជារបស់អ្នកផងដែរ កាឡាទី 3៖29។ ដូច្នេះ បន្ទាប់មក ព្រះបន្ទូលព្រះបើមានបន្ទូលទៅកាន់សាសន៍អ៊ីស្រាអែល ក៏មានន័យ សម្រាប់យើងដែរ។ នោះហើយជាមូលហេតុដែលថ្ងៃសប្បាតហ៍នៅតែជាសញ្ញារវាងព្រះនិងរាស្ត្ររបស់ព្រះអង្គនៅពេលសព្វថ្ងៃនេះ។ គម្ពីរនិក្ខមនំជំពូក 31 បង្ហាញយើងថាថ្ងៃសប្បាតហ៍គឺជាសញ្ញានៃកិច្ច ព្រមព្រៀងដ៏នៅអស់កល្ប ដែលព្រះធ្វើជាមួយនឹងរាស្ត្ររបស់ព្រះអង្គ គម្ពីរនិក្ខមនំ 31៖16, 17។ ថ្ងៃសប្បាតហ៍ជួយឲ្យយើងស្គាល់ព្រះអង្គសង្គ្រោះរបស់យើង។ ព្រះអង្គគឺជាព្រះដែលបានបង្កើតយើង។ ព្រះអង្គក៏ធ្វើឲ្យយើងបរិសុទ្ធផងដែរ។ ថ្ងៃសប្បាតហ៍ប្រៀបដូចជាទង់ជាតិដ៏ធំដែលបង្ហូតនៅលើបង្គោលសសរជារៀងរាល់ប្រាំពីរថ្ងៃ។ នៅពេលយើងឃើញទង់នេះយើងនឹកចាំសរសើរតម្កើងនិងថ្វាយបង្គំដល់ព្រះ។ ក្នុងសភាពជាមនុស្ស យើងតែងតែភ្លេចរក្សាថ្ងៃសប្បាតហ៍ និងយកព្រះទុកជាទី1។ ដូច្នេះ ព្រះបាន ប្រទានថ្ងៃសប្បាតហ៍ ដើម្បីជួយយើងឲ្យនឹកចាំពីការថ្វាយបង្គំដល់ព្រះអង្គ។

ថ្ងៃសប្បាតហ៍ចូលមកដល់យើងរៀងរាល់សប្តាហ៍។ ថ្ងៃសប្បាតហ៍បង្ហាញយើងថា ព្រះបាន បង្កើតយើង។ ថ្ងៃសប្បាតហ៍ក៏បង្ហាញយើងថា ព្រះរំដោះយើងចេញពីអំពើបាបផងដែរ។ ថ្ងៃសប្បាតហ៍ ជួយឲ្យយើងមើលឃើញថា យើងទទួលខុសត្រូវក្នុងការជួយដល់មនុស្ស មនុស្សដែលគ្មាននរណាគិតគូរ នរណាយកចិត្តទុកដាក់ ថ្ងៃសប្បាតហ៍តែងតែជួយយើងឲ្យចាំថា យើងជាអ្នកណា អ្នកណាបានបង្កើត យើង និងអ្វីដែលព្រះកំពុងធ្វើសម្រាប់យើងនៅពេលឥឡូវនេះ។ ថ្ងៃសប្បាតហ៍ក៏បង្ហាញយើងពីអ្វីដែលព្រះនឹងធ្វើសម្រាប់យើងនៅពេលព្រះអង្គបង្កើតផ្ទៃមេឃថ្មីផែនដីថ្មីឡើងវិញផងដែរ។