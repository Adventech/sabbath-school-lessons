---
title:  ទេវតានៅឯស្ថានីយ៍ប្រេងឥន្ធនៈ
date:  03/09/2021
---

ឡាំផៃ ស៊ីហាវង់បានចាប់ផ្ដើមទ័លគំនិត នៅតាមផ្លូវធំខ្វាត់ខ្វែងដ៏ច្របូកច្របល់ នៅជុំវិញ និង ពីលើនាងក្នុងក្រុងឈីកាហ្គោ សហរដ្ឋអាមេរិក។ នាងទ័លគំនិតមិនដឹងធ្វើយ៉ាងណាដើម្បីរកប្ដីនាងឃើញ នាងបានមើលទៅកន្លែងអង្គុយរបស់កូនទាំង4នាក់នៅក្នុងឡានបាំងខាងក្រោយ ហើយបានឆ្ងល់ថាតើត្រូវធ្វើអ្វីបន្តទៀត។ គូស្រករនេះបានមកដល់សហរដ្ឋអាមេរិកជាជនភៀសខ្លួនមកពីប្រទេសឡាវក្នុងភូមិភាគអាស៊ីអាគ្នេយ៍ ហើយពួកគេកំពុងបើកឡានជាមួយកូនៗប្រាំមួយនាក់ឆ្លងកាត់ប្រទេសដើម្បីស្វែងរកការងារធ្វើ។ ចាកចេញពីសាក្រាមេនតូកាលីហ្វរញ៉ា គ្រួសារនេះដំបូងឡើយបានធ្វើដំណើរ 1400ម៉ាយ ទៅកាន់កោះធំ ណេប្រាស្ការ ជាកន្លែងដែលពួកគេបានឮថាមានការងារមួយនៅក្នុងរោងចក្រ។ ប៉ុន្តែនៅពេលពួកគេបានមកដល់កន្លែងធ្វើការងារនោះត្រូវបានគេបំពេញរួចទៅហើយ។ បន្ទាប់មកពួកគេបានឮអំពីលទ្ធភាពនៃការងារមួយកន្លែងទៀតនៅក្នុងប្រទេសហូឡង់ រដ្ឋមីឈីហ្គេនដែលមានចម្ងាយ 750ម៉ាយ ទៀត។ គ្រួសារនេះក៏បានចាប់ផ្ដើមបន្តដំណើរ12ម៉ោងទៅកាន់មីឈីហ្គេន។ ប្ដីរបស់ឡាំផៃបានបើកឡាន ធំនាំផ្លូវជាមួយនឹងកូនពីរនាក់និងអីវ៉ាន់ផ្សេងៗ នាងបានតាមពីក្រោយជាមួយនឹងកូន4នាក់ទៀតនៅក្នុង ឡាន។ រហូតដល់ជីហ្កាហ្គោ ឡាំផៃបានបើកឡានតាមពីក្រោយប្ដីយ៉ាងប្រកិត។ ប៉ុន្តែនាងបានជាប់គាំង នៅកន្លែងស្ទះចរាចរណ៍ ហើយមើលឡានប្ដីនាងលែងឃើញ។ ដោយផ្លូវខ្វាត់ខ្វែងច្រើនពេកនាងបានឈប់ នៅស្ថានីយ៍ប្រេងឥន្ធនៈមួយ។ ទាំងនាងនិងប្ដីនាងគ្មានទូរស័ព្ទទេ។ នាងគ្មានមធ្យោបាយដើម្បីទាក់ទង គាត់បានទេ នាងក៏មិនដឹងអំពីទិសដៅរបស់ពួកគេដែរ។ សេចក្តីសង្ឃឹមតែមួយគត់របស់នាងគឺព្រះ។ នាង ត្រេកអរណាស់ដែលមានបេសកជនបានចូលក្នុងជំរំជនភាសខ្លួនរបស់ពួកគេនៅក្នុងប្រទេសថៃ ហើយ ប្រាប់ពួកគេអំពីព្រះ។ នាងក៏បានចាប់ផ្ដើមអធិដ្ឋានជាមួយនឹងកូនៗទាំង4 យ៉ាងស្មោះអស់ពីចិត្តដើម្បីឲ្យ ព្រះជួយ។ នៅពេលពួកគេបើកភ្នែកឡើង គេបានឃើញបុរសម្នាក់កំពុងដើរសំដៅមករកពួកគេ។ «ខ្ញុំគិត ថា តើនាងកំពុងរកមើលប្ដីរបស់នាងឈ្មោះវើយមែនទេ?» បុរសនោះបាននិយាយ។ «ចា៎មែនហើយ!» ឡាំផៃបានយល់ស្របដោយភ្ញាក់ផ្អើល។ នាងបានឆ្ងល់ថាហេតុអ្វីបានជាជនចម្លែកនេះស្គាល់ឈ្មោះប្ដី របស់នាង។ «ឡើងឡានទៅ ហើយមកតាមខ្ញុំ។ ខ្ញុំនឹងជួយនាងស្វែងរកគាត់» បុរសនោះបាន និយាយ។ ឡាំផៃបានបើកឡានតាមគាត់ត្រឡប់ក្រោយតាមផ្លូវខ្វែងខ្វាត់នៅតាមផ្លូវធំរហូតដល់នាងបានមើលឃើញ ឡានប្ដីរបស់នាង។ ដោយក្តីអំណរនាងនិងកូនបានត្រឡប់ទៅអរគុណបុរសនោះ ប៉ុន្តែ គាត់បានចេញ បាត់ទៅហើយ។

គ្រួសារនេះបានមកដល់មីឈីហ្គេនដោយសុវត្ថិភាព ហើយវើយ និងឡាំផៃបានរកការងារបាន ធ្វើរួចបានចាប់ផ្ដើមចូលរួមជាមួយព្រះវិហារអាត់វេនទីស្ទហូឡង់។ មិនយូរប៉ុន្មាន ពួកគេបានអញ្ជើញមិត្ត-

ភក្តិឡាវថ្មីៗឲ្យមកចូលរួមជាមួយពួកគេ ហើយព្រះវិហារបានផ្ដល់បន្ទប់តូចមួយឲ្យពួកគេថ្វាយបង្គំជាភាសា របស់ពួកគេផ្ទាល់។ សព្វថ្ងៃ ក្រុមនេះមានព្រះវិហាររបស់គេផ្ទាល់ជាកន្លែងដែលឡាំផៃអាចប្រាប់ដល់មនុស្ស អំពីព្រះដែលបានចាត់ទេវតាឲ្យមកជួយនាងនៅឯស្ថានីយ៍ប្រេងឥន្ធនៈ។

ក្រុមជំនុំឡាវមួយចំនួនបានដុះពន្លកនៅពាសពេញភូមិភាគអាមេរិកខាងជើងជាលទ្ធផលនៃ តង្វាយសប្បាតហ៍ស្គូលសប្តាហ៍ទី13 ឆ្នាំ2011។ ជាមួយនឹងតង្វាយ ត្រីមាសនេះអ្នកនឹងជួយដល់ប៉ាស្ទ័រ និងសម្ភារៈដល់ក្រុមផ្សេងៗដូចជា ក្រុមរបស់ឡាំផៃនេះ។