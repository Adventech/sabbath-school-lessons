---
title:  ជនបរទេសដែលរស់នៅក្នុងទីក្រុងរបស់អ្នក
date:  31/08/2021
---

`សូមអាននិក្ខមនំ 19៖6។ តើខនេះប្រាប់អ្វីដល់យើងអំពីផែនការរបស់ព្រះ សម្រាប់ជនជាតិ អ៊ីស្រាអែលនៅក្នុងសម័យព្រះគម្ពីរ? សូមអានពេត្រុសទី1 2៖9 ផងដែរ។`

ព្រះបាននាំសាសន៍អ៊ីស្រាអែលចេញពីប្រទេសអេស៊ីព្ទមក។ ព្រះជ្រើសរើសរាស្រ្តអ៊ីស្រាអែល ឲ្យក្លាយជារាស្រ្តរបស់ព្រះអង្គ។ ព្រះអង្គបានធ្វើសេចក្តីសញ្ញាជាមួយពួកគេ។ ព្រះមានផែនការឲ្យសាសន៍ អ៊ីស្រាអែលចែកចាយដំណឹងល្អពីព្រះយេស៊ូវជាមួយនឹងមនុស្សរាល់គ្នានៅលើផែនដី។ ព្រះបានបង្ហាញ ការយកប្រទ័យទុកដាក់ពិសេសដល់សាសន៍អ៊ីស្រាអែល។ ទ្រង់បានការពារពួកគេ ហើយបានប្រទានអំណោយទានជាច្រើនដល់ពួកគេ។ នៅពេលជាមួយគ្នានេះព្រះបានធ្វើឲ្យសាសន៍អ៊ីស្រាអែលទទួល ខុសត្រូវក្នុងការចែកចាយសេចក្តីពិតរបស់ព្រះអង្គនៅក្នុងព្រះគម្ពីរជាមួយមនុស្សលោក។ គួរឲ្យសោក-ស្ដាយណាស់រាស្រ្តអ៊ីស្រាអែលមិនបាននៅស្មោះត្រង់ជាមួយនឹងព្រះឡើយ។

`សូមអាននិក្ខមនំ 23៖12។ តើមានអ្វីកំពុងកើតឡើងនៅក្នុងខនេះ? តើខនេះបង្រៀនអ្វីដល់ យើងអំពីរបៀបដែលព្រះទតមើលទៅឯមនុស្សដទៃដែលមិនមែនជារាស្រ្តជ្រើសរើសរបស់ព្រះអង្គ?`

ថ្ងៃសប្បាតហ៍គឺសម្រាប់មនុស្សគ្រប់គ្នា។ មនុស្សជាច្រើនបាត់បង់សេចក្តីពិតនៃព្រះគម្ពីរដ៏សំខាន់ នេះ។ ប្រាកដណាស់កំហុសដ៏ធំបំផុតដែលមនុស្សធ្វើនោះគឺការគិតថាថ្ងៃសប្បាតហ៍សម្រាប់តែសាសន៍ យូដាប៉ុណ្ណោះ។ ប៉ុន្តែប្រសិនបើយើងអានគម្ពីរលោកុប្បត្តិជំពូក 1 និង2 យើងមើលឃើញថាគំនិតនេះ ខុសទេ។ ព្រះបានបង្កើតមនុស្សទាំងអស់។ ដូច្នេះមនុស្សទាំងអស់គួរតែនឹកចាំពីថ្ងៃសប្បាតហ៍។

យើងគួរនឹកចាំជានិច្ចអំពីអត្ថន័យនៃថ្ងៃសប្បាតហ៍សម្រាប់យើង។ នៅពេលជាមួយគ្នានេះ យើង គួរនឹកចាំពីអ្វីដែលថ្ងៃសប្បាតហ៍បង្រៀនយើងអំពីមនុស្សដទៃផងដែរ។ ការសម្រាករបស់យើងនៅថ្ងៃ សប្បាតហ៍នឹងនាំយើងឲ្យចូលទៅកាន់តែជិតព្រះអង្គសង្គ្រោះរបស់យើង ដែលបានបង្កើតយើង និងបាន សុគតជំនួសយើង។ នៅពេលយើងចូលទៅកាន់តែជិតព្រះយេស៊ូវយើងនឹងមើលទៅមនុស្សដទៃដោយភ្នែកថ្មី។ យើងមើលឃើញពួកគេជាមនុស្សដែលបានបង្កើតដោយសារព្រះតែមួយដែលបានបង្កើតយើង ទាំងអស់គ្នាដែរ។ មនុស្សទាំងអស់ត្រូវបានស្រឡាញ់ដោយព្រះដដែល ដែលស្រឡាញ់យើង។

ជាព្រះដដែល ដែលបានសុគតជំនួសយើង ហើយក៏បានសុគតជំនួសពួកគេដែរ។ ដូចយើងបានឃើញនៅក្នុងគម្ពីរនិក្ខមនំ 20៖10 និងចោទិយកថា 5៖14 យើងគួរផ្ដល់ការសម្រាកនៅថ្ងៃសប្បាតហ៍ ដល់អ្នកបម្រើជាជនជាតិបរទេសរហូតដល់សត្វផងដែរ។

ជនបរទេសដែលរស់នៅក្នុងទីក្រុងរបស់យើង បង្ហាញយើងពីមនុស្សដែលមិនទាន់បានចុះសេចក្តី សញ្ញាពិសេសជាមួយនឹងព្រះ។ ប៉ុន្តែព្រះនៅតែចង់ឲ្យពួកគេមានអំណរជាមួយនឹងការសម្រាកនៃថ្ងៃសប្បាតហ៍ ដែរ។ រឿងនេះនិយាយជាច្រើនអំពីសេចក្តីត្រូវការការសម្រាករបស់យើង។ យើងមិនត្រូវធ្វើឲ្យមនុស្ស ឬ សត្វឈឺចាប់ ឬប្រើប្រាស់តាមផ្លូវអាក្រក់នោះទេ។ រៀងរាល់សប្ដាហ៍ ជនជាតិហេព្រើរ រួមទាំងយើងផងដែរគួរនឹកចាំក្នុងវិធីដ៏ពិសេសថាយើងទាំងអស់គ្នាដូចជាមនុស្សដទៃដែរ យើងប្រហែលជាមានអំណរជា មួយនឹងព្រះពរដែលមនុស្សដទៃទៀតមិនមាន។ ប៉ុន្តែយើងត្រូវតែនឹកចាំថាយើងគឺជាផ្នែកនៃគ្រួសារមនុស្ស ដូចគ្នា។ ដូច្នេះយើងត្រូវតែបង្ហាញនូវការគោរព និងសេចក្តីស្រឡាញ់ដល់មនុស្សដទៃ។