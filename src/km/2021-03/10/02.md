---
title:  ថ្ងៃអាទិត្យ
date:  29/08/2021
---

ចូរនឹកចាំពីថ្ងៃសប្បាតហ៍

បញ្ញត្តិទី4គឺជាបញ្ញត្តិតែមួយគត់ដែលចាប់ផ្ដើមជាមួយនឹងកិរិយាស័ព្ទនឹកចាំ។ បញ្ញត្តិទី4 មិន បានប្រាប់យើងថា ចូរនឹកចាំកុំលួច ឬចូរនឹកចាំកុំសម្លាប់នោះទេ។ បញ្ញត្តិទី4 ប្រាប់យើងឲ្យនឹកចាំពីថ្ងៃសប្បាតហ៍។

ពាក្យចូរនឹកចាំជួយយើងឲ្យគិតអំពីប្រវត្តិសាស្ត្រ និងកិច្ចការដែលបានកើតឡើងក្នុងអតីតកាល។ ដូច្នេះនៅពេលយើងនឹកចាំ យើងភ្ជាប់ទំនាក់ទំនងជាមួយនឹងអតីតកាល។ បញ្ញត្តិទី4 ជួយឲ្យយើងភ្ជាប់ទំនាក់ទំនងត្រឡប់ទៅពេលដែលព្រះបានបង្កើតផ្ទៃមេឃ និងផែនដីក្នុង6ថ្ងៃ។ បន្ទាប់មកទ្រង់បានសម្រាក នៅថ្ងៃទី7។

`សូមអានលោកុប្បត្តិ 1៖26, 27 និងលោកុប្បត្តិ 9៖6។ តើខទាំងនេះបង្រៀនអ្វីដល់យើង អំពីមូលហេតុដ៏ពិសេសនេះ? តើមនុស្សយើងខុសគ្នាយ៉ាងណាអំពីរបស់សព្វសារពើ ដែលព្រះបានបង្កើត? តើហេតុអ្វីបានជាការយល់អំពីមូលហេតុនៃការខុសគ្នានេះមានសារៈសំខាន់សម្រាប់យើងជាខ្លាំង?`

នៅពេលយើងនឹកចាំថាព្រះបង្កើតរបស់សព្វសារពើ យើងក៏នឹកចាំផងដែរថាព្រះបានបង្កើតយើង។ យើងមិនមែនកើតចេញមកពីពពុះទឹកទេ។ យើងជារូបចម្លងរបស់ព្រះ។ ព្រះមិនបានបង្កើតអ្វីៗផ្សេងទៀតជារូបចម្លងពីព្រះអង្គទ្រង់ផ្ទាល់ទេ លើកលែងតែមនុស្សមួយប៉ុណ្ណោះ។ មនុស្សយើងមាន ការខុសគ្នាដាច់ស្រឡះពីសត្វទាំងឡាយនៅលើភពនេះ។ មនុស្សយើងខុសគ្នាពីរបស់ផ្សេងៗទៀតដែល ព្រះបានបង្កើត។

`តើរឿងអំពីរបៀបដែលត្រូវបានបង្កើតផ្ទៃមេឃ និងផែនដីក្នុងរយៈពេលប្រាំមួយថ្ងៃ ជួយយើង ឲ្យនឹកចាំអំពីទំនាក់ទំនងរបស់យើងជាមួយនឹងធម្មជាតិយ៉ាងដូចម្ដេច? សម្រាប់ចម្លើយសូមអាន លោកុប្បត្តិ 2៖15, 19។`

នៅពេលយើងនឹកឃើញថាព្រះបានបង្កើតផែនដីនេះ យើងក៏នឹកចាំផងដែរថាព្រះបានបង្កើត យើងឲ្យទទួលខុសត្រូវថែរក្សាផែនដីនេះ។ ព្រះបានបង្កើតយើងឲ្យគ្រប់គ្រងលើរបស់ផ្សេងៗដែលព្រះបានបង្កើត។

ព្រះបានដាក់យើងឲ្យទទួលខុសត្រូវផែនដីនេះ។ ដូច្នេះយើងត្រូវថែរក្សាផែនដីនេះក្នុងរបៀបមួយដែលសរសើរតម្កើងដល់ព្រះ។

មែនហើយអំពើបាបបានធ្វើឲ្យរបស់គ្រប់ទាំងអស់បានច្របូកច្របល់។ ប៉ុន្តែផែនដីនេះជាកម្ម-

សិទ្ធិរបស់ព្រះ ដូច្នេះយើងមិនត្រូវធ្វើឲ្យផែនដី ឬមនុស្សណាឈឺចាប់ឡើយ។ មនុស្សភាគច្រើនតែងតែធ្វើឲ្យផែនដីនេះ និងមនុស្សដូចគ្នាឈឺចាប់។ ប៉ុន្តែអាកប្បកិរិយាអាក្រក់របស់គេប្រឆាំងទាស់ទៅនឹងផែនការ របស់ព្រះសម្រាប់មនុស្ស និងផែនដីនេះហើយ។

`ថ្ងៃសប្បាតហ៍ជួយយើងឲ្យនឹកចាំពីអ្នកដែលបានបង្កើតយើង។ តើថ្ងៃសប្បាតហ៍អាចជួយយើង ឲ្យនឹកចាំពីការថែរក្សាភពផែនដីឲ្យបានល្អផងដែរយ៉ាងដូចម្ដេច?`