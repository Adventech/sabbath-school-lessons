---
title:  ការសម្រាកនៅថ្ងៃសប្បាតហ៍
date:  28/08/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 1៖26, 27, ពេត្រុសទី2 2៖19, និក្ខមនំ 19៖6, យ៉ូហាន 5៖7-16, និក្ខមនំ 31៖13, 16, 17។

> <p>ខចងចាំ</p>
> «ត្រូវឲ្យធ្វើការក្នុងរវាង6ថ្ងៃ តែដល់ថ្ងៃទី7 នោះជាថ្ងៃឈប់ឲ្យបានសម្រាកសម្រាប់ប្រជុំជំនុំ បរិសុទ្ធវិញ មិនត្រូវឲ្យឯងរាល់គ្នាធ្វើការអ្វីនៅថ្ងៃនោះឡើយ ដ្បិតជាថ្ងៃឈប់សម្រាករបស់ព្រះយេហូវ៉ា នៅក្នុងគ្រប់ទាំងទីលំនៅរបស់ឯងរាល់គ្នា» (លេវីវិន័យ 23៖3)។

គ្រីស្ទានផ្ដល់ហេតុផលជាច្រើន ពីមូលហេតុដែលយើងមិនចាំបាច់ត្រូវរក្សាថ្ងៃទី7 ជាថ្ងៃ សប្បាតហ៍តទៅទៀត។ គ្រីស្ទានខ្លះនិយាយថា ព្រះយេស៊ូវបានផ្លាស់ប្ដូរថ្ងៃសប្បាតហ៍ទៅថ្ងៃអាទិត្យ។ ឬក៏ព្រះយេស៊ូវ ឬលោកប៉ុលបានលុបបំបាត់ថ្ងៃសប្បាតហ៍។ គ្រីស្ទានខ្លះនិយាយថា ពួកមេដឹកនាំពួក ជំនុំនៅក្នុងសម័យគម្ពីរសញ្ញាថ្មី បានជំនួសថ្ងៃទី7គឺជាថ្ងៃសប្បាតហ៍ជាមួយនឹងថ្ងៃអាទិត្យ។ ថ្ងៃអាទិត្យ គឺជាថ្ងៃដែលព្រះយេស៊ូវមានព្រះជន្មរស់ឡើងវិញ។ ហេតុផលថ្មីបំផុតសម្រាប់ការមិនរក្សាថ្ងៃសប្បាតហ៍ គឺចូលមកដោយសម្ងាត់។ ដូច្នេះយើងប្រហែលជាពិបាកមើលឃើញថាគំនិតទាំងនេះមានគ្រោះថ្នាក់ណាស់។ គំនិតទាំងនេះមិនមែនពិតជាអាក្រក់ទេ។ ប៉ុន្តែមនុស្សប្រើគំនិតទាំងនេះក្នុងផ្លូវខុសដើម្បី

បញ្ជាក់ពីការកុហករបស់ពួកគេ។ ឧទាហរណ៍1គឺ គំនិតថាព្រះយេស៊ូវគឺជាការសម្រាកថ្ងៃសប្បាតហ៍របស់យើង។ ដូច្នេះយើងមិនចាំបាច់ត្រូវសម្រាកនៅថ្ងៃទីប្រាំពីរ ឬថ្ងៃណាមួយទៀតទាល់តែសោះ។

ប៉ុន្តែឥឡូវនេះគ្រីស្ទានជាច្រើនបានចាប់អារម្មណ៍ទៅលើថ្ងៃនៃការសម្រាក។ ប្រាកដណាស់ ពួកគេនិយាយថាថ្ងៃអាទិត្យគឺជាថ្ងៃសម្រាកដែលត្រឹមត្រូវ។ ឬពួកគេនិយាយថាព្រះមិនខ្វល់អំពីថ្ងៃដែល ពួកគេរក្សានោះទេ។

យើងដឹងព្រះគម្ពីរបង្រៀនថាគំនិតទាំងនេះខុស។ ជាអ្នកសេវេនដេយអាត់វេនទីស្ទយើងយល់ ថាច្បាប់របស់ព្រះបន្តជារៀងរហូត។ ឥឡូវនេះ គ្រីស្ទានទាំងនេះកំពុងចាប់ផ្ដើមមើលឃើញថាថ្ងៃសម្រាក មានសារៈសំខាន់។ សប្តាហ៍នេះយើងនឹងក្រឡេកមើលបន្ថែមទៀតទៅឯការសម្រាកដែលព្រះបាន ប្រទានដល់យើងនៅក្នុងបញ្ញត្តិនៃថ្ងៃសប្បាតហ៍។ យើងនឹងសិក្សាបន្ថែមទៀតអំពីមូលហេតុដែលការ សម្រាកនេះមានសារៈសំខាន់ជាខ្លាំងដល់ជីវិតរបស់យើង។