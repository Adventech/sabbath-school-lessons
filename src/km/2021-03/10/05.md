---
title:  ការបម្រើមនុស្សនៅថ្ងៃសប្បាតហ៍សរសើរតម្កើងដល់ព្រះ
date:  01/09/2021
---

នៅក្នុងសម័យគម្ពីរសញ្ញាថ្មីពួកមេដឹកនាំសាសនាសាសន៍យូដាបានបង្កើតច្បាប់ជាច្រើនអំពី ការរក្សាថ្ងៃសប្បាតហ៍។ តើច្បាប់ទាំងនោះមានអ្វីខ្លះទៅ? អ្នកមិនអាចចង ឬស្រាយអ្វីនៅថ្ងៃសប្បាតហ៍បានឡើយ។ ការចង និងការស្រាយគឺដូចជាការធ្វើការងារដែរ។ អ្នកមិនអាចពន្លត់ភ្លើងទេ។ អ្នកមិនអាច

រំកិលរបស់អ្វីមួយចេញពីផ្ទះផ្ទាល់ខ្លួនទៅកាន់អាគារ ឬតំបន់សាធារណៈឡើយ។

`នៅក្នុងគម្ពីរយ៉ូហាន 5៖7-16 តើពួកមេដឹកនាំសាសនាយូដាបន្ទោសព្រះយេស៊ូវអំពីការធ្វើ ខុសអ្វី?`

ព្រះយេស៊ូវព្យាបាលជនពិការម្នាក់។ បុរសកំសត់នេះបានឈឺអស់38ឆ្នាំមកហើយ។ តើពួកមេដឹកនាំសាសនាខ្វាយខ្វល់អំពីការដែលបុរសនោះដើរបាននៅពេលឥឡូវនេះឬ? ទេពួកមេដឹកនាំទាំងនោះមិនយកចិត្តទុកដាក់អំពីការអស្ចារ្យដ៏ពិសេសនោះឡើយ។ តើពួកមេដឹកនាំខ្វល់អំពីអ្វី? ពួកគេខឹងដែលបុរសនោះលីគ្រែរបស់គាត់ជាសាធារណៈនៅថ្ងៃសប្បាតហ៍។ ពួកមេដឹកនាំសាសនាបាត់បង់មេរៀន ដែលការអស្ចារ្យនេះអាចបង្រៀនដល់ពួកគេ។ ពួកគេបរាជ័យមិនបានមើលឃើញថាព្រះយេស៊ូវប្រើថ្ងៃសប្បាតហ៍ ដើម្បីព្យាបាលមនុស្សដែលមានសេចក្តីត្រូវការទេ។ ពួកមេដឹកនាំសាសនាខ្វាយខ្វល់តែពីច្បាប់ របស់ពួកគេប៉ុណ្ណោះ។ យើងត្រូវតែប្រុងប្រយ័ត្នកុំឲ្យធ្វើខុសនូវកំហុសដូចគ្នាដែលពួកមេដឹកនាំសាសនា ធ្វើនោះឡើយ។

`តើគម្ពីអេសាយ 58៖2, 3 បង្ហាញយើងនូវរបៀបដែលព្រះចង់ឲ្យយើងរក្សាថ្ងៃសប្បាតហ៍យ៉ាងណា? តើអ្វីទៅជាផែនការរបស់ព្រះសម្រាប់ការរក្សាថ្ងៃសប្បាតហ៍?`

ព្រះមិនចង់ឲ្យយើងថ្វាយបង្គំទ្រង់នៅថ្ងៃសប្បាតហ៍ដោយទទេនោះឡើយ។ ព្រះអង្គចង់ឲ្យយើង ជួយនិងបម្រើដល់មនុស្សដែលមានសេចក្តីត្រូវការ។

លោកអេសាយបង្កើតចំណុចនេះយ៉ាងច្បាស់នៅក្នុងគម្ពីរអេសាយ 58៖13, 14។ កុំឲ្យធ្វើ ការនៅថ្ងៃសប្បាតហ៍។ កុំឲ្យធ្វើការតាមតែចិត្តចង់នៅថ្ងៃបរិសុទ្ធ។ កុំធ្វើឲ្យថ្ងៃសប្បាតហ៍ជាថ្ងៃដែលអ្នក អាចមានអំណរ។ សូមលើកតម្កើងថ្ងៃបរិសុទ្ធរបស់ព្រះយេហូវ៉ា។ សូមកុំធ្វើការនៅថ្ងៃនោះ។ សូមកុំធ្វើការ តាមតែចិត្តអ្នកចង់។ ឬពោលតែពាក្យរបស់ខ្លួនឡើយ។ គ្រានោះឯងនឹងបានចិត្តរីករាយក្នុងព្រះយេហូវ៉ា។ ហើយអញនឹងបញ្ជិះឯងនៅលើទីខ្ពស់នៃផែនដី ហើយនិងចិញ្ចឹមឯងដោយមរតករបស់យាកុបជាអយ្យកោ ឯង ដ្បិតព្រះឱស្ឋនៃព្រះយេហូវ៉ាបានចេញវាចាហើយ។ ការស្វែងរកអំណរសម្រាប់ខ្លួនឯងក៏ដូចជាការ បំពាននឹងថ្ងៃសប្បាតហ៍ដែរ។ នៅថ្ងៃសប្បាតហ៍ព្រះអញ្ជើញយើងឲ្យយកចិត្តទុកដាក់ដល់សេចក្តីត្រូវការ របស់មនុស្ស។ មនុស្សដែលគ្មានអ្នកណាគិតគូរ មនុស្សដែលឃ្លាន និងអ្នកដែលគ្មានសំលៀកបំពាក់។ ថ្ងៃសប្បាតហ៍គួរតែជួយយើងឲ្យគិតអំពីសេចក្តីត្រូវការរបស់អ្នកដទៃខ្លាំងជាងសេចក្តីត្រូវការរបស់យើង លើសពីថ្ងៃណាៗទៀតទាំងអស់។