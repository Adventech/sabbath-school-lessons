---
title:  ការសិក្សាបន្ថែម
date:  31/12/2021
---

លោកដាវីឌ អេ ឌីស៊ីលវ៉ា (David A. deSilva) បានបកស្រាយអំពីមូលហេតុដែល នាំអោយពួកគ្រីស្ទាននៅក្នុងសម័យគម្ពីរសញ្ញាថ្មីបានរងការប្រមាថ និងការអាម៉ាស់ជាសាធារណៈយ៉ាង ដូច្នេះថា៖ «ពួកគ្រីស្ទានបានជ្រើសរើសរបៀបរស់នៅមួយខុសពីផ្លូវនៃជីវិតចាស់របស់ពួកគេ។ របៀបរស់ នៅរបស់ពួកគេបានធ្វើអោយអ្នកដទៃគិតថា ពួកគេមិនចង់ធ្វើជាមិត្ត ឬជួបមុខពួកគ្រីស្ទានឡើយ ដោយសារ តែពួកគេមិនមែនជាគ្រីស្ទាន។ គ្រប់គ្នាភាគច្រើនក៏បានគិតថា ពួកគ្រីស្ទានប្រឆាំងទាស់នឹងរដ្ឋាភិបាលផង ដែរ។ ពួកបណ្តាជននៅក្នុងសម័យគម្ពីរសញ្ញាថ្មីមានអារម្មណ៍ថា ពួកគេត្រូវតែស្មោះត្រង់ចំពោះពួកព្រះ និងថ្វាយដង្វាយដល់ពួកព្រះទាំងនោះ។ នៅពេលដែលពួកបណ្តាជនធ្វើរឿងទាំងនេះ ពួកគេបានបង្ហាញ ថា ពួកគេស្មោះត្រង់ចំពោះរដ្ឋាភិបាល មេដឹកនាំ មិត្តភក្តិ និងគ្រួសាររបស់ពួកគេ។ ដូច្នេះ ការថ្វាយបង្គំ ពួកព្រះគឺជារូបស័ព្ទមួយ។ ការថ្វាយបង្គំនេះបង្ហាញថា បុគ្គលដែលធ្វើរឿងទាំងនេះបានរក្សាសហគមន៍អោយបានរឹងមាំ។ នេះគឺជាមូលហេតុដែលនាំអោយពួកបណ្តាជនមិនជឿទុកចិត្តដល់ពួកគ្រីស្ទាន និងពួកយូដាណាដែលមិនបានថ្វាយបង្គំពួកព្រះទាំងនោះ។ ពួកគ្រីស្ទាន និងពួកយូដាត្រូវបានគេចាត់ទុកថា ជាអ្នកបំពានច្បាប់ដែលប្រឆាំងទាស់នឹងរដ្ឋាភិបាលនៃនគររ៉ូម»។ ដកស្រង់ពី Perseverance in Gratitude (Grand Rapids, MI: Eerdmans Publishing Company, 2000), page 12, adapted។

«ព្រះមានឱសថដែលមិនចេះបរាជ័យក្នុងការព្យាបាលមនុស្សដែលបាត់បង់ក្តីសង្ឃឹមនោះឡើយ។ ឱសថនោះគឺជាសេចក្តីជំនឿ សេចក្តីអធិស្ឋាន និងការអនុវត្ត។ សេចក្តីជំនឿ និងការបម្រើព្រះនឹងជួយអោយមនុស្សម្នាក់មានអារម្មណ៍ជឿទុកចិត្ត និងមានសេចក្តីអំណរ។ ការជឿទុកចិត្ត និងសេចក្តីអំណរនឹង លូតលាស់ឡើងជារៀងរាល់ថ្ងៃ។ តើចិត្តរបស់លោកអ្នកពោរពេញទៅដោយក្តីកង្វល់ ឬមានអារម្មណ៍អស់ សង្ឃឹមដែរឬទេ? នៅពេលដែលអ្វីៗមើលទៅហាក់ដូចជាអាប់អួរនោះ សូមកុំអោយភ័យខ្លាចឡើយ។ ចូរ មានសេចក្តីជំនឿទៅលើព្រះ ដ្បិតទ្រង់ជ្រាបអំពីអ្វីៗដែលលោកអ្នកត្រូវការ។ ព្រះមានគ្រប់ទាំងអំណាច។ សេចក្តីស្រឡាញ់របស់ទ្រង់គ្មានទីបញ្ចប់នោះទេ។ ទ្រង់មិនដែលនឿយហត់ក្នុងការបង្ហាញសេចក្តីមេត្តាដល់លោកអ្នកនោះឡើយ។ សូមកុំអោយភ័យខ្លាចថា ទ្រង់នឹងមិនរក្សាសេចក្តីសន្យារបស់ទ្រង់នោះ ឡើយ។ ព្រះគឺជាសេចក្តីពិតដ៏នៅអស់កល្ប។ ទ្រង់មិនដែលផ្លាស់ប្តូរសេចក្តីសញ្ញាដែលទ្រង់បានតាំងឡើងជាមួយនឹងមនុស្សដែលស្រឡាញ់ទ្រង់នោះទេ។ ទ្រង់នឹងប្រទានដល់អ្នកបម្រើស្មោះត្រង់របស់ទ្រង់នូវ អ្វីដែលពួកគេត្រូវការយ៉ាងពិតប្រាកដ។ លោកប៉ុលបានប្រាប់យើងអំពីអ្វីដែលព្រះយេស៊ូវបានមានបន្ទូល ប្រាប់គាត់យ៉ាងដូច្នេះថា៖ «គុណរបស់អញល្មមដល់ឯងហើយ ដ្បិតកម្លាំងអញបានពេញខ្នាត ដោយសេចក្តីកំសោយ ដូច្នេះ ខ្ញុំនឹងស៊ូអួតពីសេចក្តីកំសោយរបស់ខ្ញុំ ដោយអំណរជាខ្លាំង ដើម្បីឲ្យព្រះចេស្តានៃព្រះគ្រីស្ទបានសណ្ឋិតនៅនឹងខ្ញុំ ហេតុនោះបានជាខ្ញុំអរសប្បាយក្នុងកាលដែលមានសេចក្តីកំសោយ ក្នុងកាលដែលគេត្មះតិះដៀល ក្នុងសេចក្តីលំបាក កាលគេធ្វើទុក្ខបៀតបៀន ហើយក្នុងសេចក្តីដែលខ្ញុំត្រូវ ចង្អៀតចង្អល់ ដោយយល់ដល់ព្រះគ្រីស្ទ ដ្បិតកាលណាខ្ញុំខ្សោយ នោះខ្ញុំមានកម្លាំងយ៉ាងចំណានវិញ»។ ដកស្រង់ពី Ellen G. White, Prophets and Kings, pages 164, 165។

**សំណួរពិភាក្សា**

`1. ពួកយើងមានរបៀបនៅរស់តាមបែបគ្រីស្ទានមួយដែលធ្វើអោយយើងមានលក្ខណៈផ្សេងពីអ្នកដទៃ ហើយលក្ខណៈនេះឯងតែងតែញែកយើងចេញពីអ្នកដទៃជានិច្ច។ តើយើងអាចរស់នៅក្នុងជីវិតបែបនេះ ដោយមិនធ្វើអោយអ្នកដទៃគិតថា យើងមិនបានខ្វល់ខ្វាយពីពួកគេដោយរបៀបណា?`

`2. តើបទពិសោធន៍នៃពួកគ្រីស្ទាននៅក្នុងកណ្ឌគម្ពីរហេព្រើរមានលក្ខណៈដូចគ្នាទៅនឹងពួកជំនុំឡៅឌីសេ នៅក្នុងខគម្ពីរវិវរណៈ 3៖14-22 ដោយរបៀបណា? តើយើងអាចរៀនអ្វីខ្លះ ចេញពីបទពិសោធន៍នៃ ពួកជំនុំនៅក្នុងកណ្ឌគម្ពីរហេព្រើរ?`