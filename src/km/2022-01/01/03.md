---
title:  គ្រាលំបាក
date:  27/12/2021
---

នៅពេលដែលមនុស្សចូលរួមនៅក្នុងពួកជំនុំ ជីវិតរបស់ពួកគេបានផ្លាស់ប្តូរទាំងស្រុង។ ពួកគេបាន ក្លាយទៅជាមនុស្សខុសពីអ្នកដទៃដែលរស់នៅក្នុងសហគមន៍ជំុវិញពួកគេ។ អ្នកដទៃនៅក្នុងសហគមន៍ មានអារម្មណ៍ថា ពួកគេត្រូវបានជំនុំជំរះតាមរយៈរបៀបរស់នៅដ៏បរិសុទ្ធនៃពួកគ្រីស្ទាន។ ម្ល៉ោះហើយ ពួក គេបានបង្កបញ្ហាជាច្រីនដល់ពួកជំនុំ។

`តើពួកគ្រីស្ទាននៅក្នុងកណ្ឌគម្ពីរហេព្រើរមានបទពិសោធន៍អ្វីខ្លះ បន្ទាប់ពីពួកគេបានទទួលយក ព្រះយេស៊ូវជាព្រះអង្គសង្គ្រោះរបស់ពួកគេនោះ? សូមអានខគម្ពីរហេព្រើរ 10៖32-34 និងហេព្រើរ 13៖3 សម្រាប់ចម្លើយ។`

លោកប៉ុលបានសរសេរទៅកាន់ពួកគ្រីស្ទានដែលបានរងទុក្ខ ដោយសារសេចក្តីជំនឿរបស់ពួក គេ។ (លោកអ្នកអាចអាននៅក្នងខគម្ពីរកិច្ចការ 16៖19-22 និងកិច្ចការ 17៖1-9 អំពីពួកគ្រីស្ទានដទៃទៀតដែលត្រូវបានគេបៀតបៀន ដោយសារសេចក្តីជំនឿរបស់ពួកគេផងដែរ)។ អ្នកដទៃបានចាប់ ពួកគ្រីស្ទានដាក់គុក។ ពួកគ្រីស្ទានប្រហែលជាត្រូវគេវាយដំផង។ មេដឹកនាំនៅពេលនោះមិនយុត្តិធម៌ឡើយ។ ពួកគេតែងតែដាក់ទោសមនុស្សថា មានកំហុសដោយគ្មានភ័ស្តុតាង (សូមអានខគម្ពីរកិច្ចការ 16៖22, 23 សម្រាប់ជាឧទាហរណ៍)។

`សូមអានខគម្ពីរហេព្រើរ 11៖24-26 និងពេត្រុសទី1 4៖14, 16។ តើបទពិសោធន៍របស់ លោកម៉ូសេ និងពួកគ្រីស្ទាននៅក្នុងកណ្ឌគម្ពីរពេត្រុសទី1អាចជួយអោយយើងយល់អំពីមូលហេតុដែល គ្រីស្ទានត្រូវគេវាយដំធ្វើបាបដោយរបៀបណា?`

តើលោកអ្នកឃើញពាក្យថា «រងទុក្ខលំបាកជាមួយនឹងរាស្ត្ររបស់ព្រះ» នៅក្នុងខគម្ពីរហេព្រើរ 11៖25 ដែរឬទេ? លោកម៉ូសេបានជ្រើសរើសរងការអាម៉ាស់ និងការជេរប្រមាថ នៅពេលដែលគាត់បានថ្វាយជីវិតរបស់គាត់ដល់ព្រះ។ ទន្ទឹមគ្នានេះ យើងប្រហែលជារងទុក្ខសម្រាប់ព្រះយេស៊ូវ នៅពេល ដែលយើងដើរតាមទ្រង់ ដូចដែលទ្រង់បានរងទុក្ខជំនួសយើងដូច្នោះដែរ។ ពួកគ្រីស្ទានក៏បានទទួលបទ ពិសោធន៍ដូចគ្នានេះនៅក្នុងសម័យគម្ពីរសញ្ញាថ្មីផងដែរ។ មនុស្សជាច្រើនបានស្អប់ខ្ពើមពួកគ្រីស្ទាន។ តើហេតុអ្វី? នោះគឺដោយសារតែពួកគ្រីស្ទានមានគោលជំនឿដែលអ្នកមិនមែនជាគ្រីស្ទានយល់ឃើញថា ចម្លែក។ ពួកគេក៏អាចខឹងផងដែរ នៅពេលដែលរបៀបរស់នៅរបស់លោកអ្នកធ្វើអោយពួកគេមានអារម្មណ៍ ថា ពួកគេមានកំហុស។ ប្រហែលជា20ឆ្នាំក្រោយមក បន្ទាប់ពីព្រះយេស៊ូវបានមានព្រះជន្មរស់ពីស្លាប់ឡើងវិញនោះ លោកថាស៊ីថឹសដែលជាមេដឹកនាំជនជាតិរ៉ូមម្នាក់បានជឿថា ពួកគ្រីស្ទានមានកំហុសក្នុង ការស្អប់មនុស្សទាំងអស់ដែលបានទទួលយកគ្រីស្ទាននិកាយដទៃទៀត។ តើហេតុអ្វីបានជាលោកថាស៊ីថឹស និយាយយ៉ាងដូច្នេះ? យើងមិនបានដឹងច្បាស់ឡើយ។ មិនថា ហេតុផលរបស់គាត់យ៉ាងណានោះទេ យើង ដឹងថា ការចោទប្រកាន់របស់គាត់មិនត្រឹមត្រូវឡើយ។ ប៉ុន្តែ ពាក្យរបស់គាត់បានបង្ហាញយើងថា ពួកគ្រីស្ទានជាច្រើននាក់បានរងទុក្ខដោយសារសេចក្តីជំនឿរបស់ពួកគេ។ ក្រុមនោះរាប់បញ្ចូលទាំងពួកគ្រីស្ទាន ដែលលោកប៉ុលបានសរសេរជូននៅក្នុងសំបុត្ររបស់គាត់ផងដែរ។

`តើការរងទុក្ខសម្រាប់ព្រះយេស៊ូវមានន័យយ៉ាងដូចម្តេចដែរ?`