---
title:  ការចាប់ផ្តើមដ៏រុងរឿង
date:  26/12/2021
---

ប្រសិនបើយើងចង់យល់អំពីកណ្ឌគម្ពីរហេព្រើរនោះ យើងចាំបាច់ត្រូវតែដឹងបន្ថែមទៀតអំពីក្រុមមនុស្សដែលលោកប៉ុលបានសរសេរជូន។ តើពួកគេជាអ្នកណា? តើមានរឿងអ្វីកើតឡើងចំពោះពួកគេពីមុនមក? តើមានអ្វីកើតឡើងចំពោះជីវិតរបស់ពួកគេ នៅពេលដែលពួកគេទទួលបានសំបុត្រពីលោកប៉ុលនោះ?

`លោកប៉ុលបានសរសេរសំបុត្ររបស់គាត់ទៅកាន់ក្រុមមួយនៃពួកគ្រីស្ទាន។ តើពួកគ្រីស្ទានទាំងនេះបានទទួលនូវបទពិសោធន៍យ៉ាងដូចម្តេច បន្ទាប់ពីពួកគេបានទទួលជឿដល់ព្រះយេស៊ូវនោះ? សូមអានខគម្ពីរហេព្រើរ 2៖3, 4 សម្រាប់ចម្លើយ។`

ខគម្ពីរហេព្រើរ 2៖3, 4 បង្ហាញយើងថា ក្រុមមនុស្សដែលលោកប៉ុលបានសរសេរជូន មិនដែលធ្លាប់ឮព្រះយេស៊ូវអធិប្បាយផ្ទាល់នោះទេ។ មនុស្សទាំងនេះបានឮដំណឹងល្អមកពីអ្នកអធិប្បាយ ដទៃទៀត?

លោកប៉ុលបានមានប្រសាសន៍ថា អ្នកអធិប្បាយទាំងនេះ «បានបញ្ជាក់មកយើងរាល់គ្នា» ថា សារ របស់ពួកគេមានប្រភពចេញមកពីព្រះ (ហេព្រើរ 2៖3)។ ព្រះអង្គផ្ទាល់បាន «ធ្វើបន្ទាល់ជាមួយផង ដោយ ទីសំគាល់ ការអស្ចារ្យ និងការឫទ្ធិបារមីជាច្រើនយ៉ាង ទាំងចែកព្រះវិញ្ញាណបរិសុទ្ធមកតាមព្រះហឫទ័យ ទ្រង់ផង» (ហេព្រើរ 2៖4)។ ការអស្ចារ្យតែងតែកើតឡើងជានិច្ច នៅពេលដែលអ្នកអធិប្បាយបានប្រកាស ដំណឹងល្អនៅតាមកន្លែងថ្មីៗ។ អ្នកអធិប្បាយទាំងនេះបានប្រោសអ្នកឈឺ ព្រមទាំងបណ្តេញអារក្សចេញ ពីមនុស្សផងដែរ។ ព្រះក៏បានចាក់ព្រះវិញ្ញាណរបស់ទ្រង់មកលើមនុស្សជានិច្ចផងដែរ។ បន្ទាប់មក ពួកគ្រីស្ទានថ្មីទាំងនេះមានពេញដោយអំណោយទានខាងឯវិញ្ញាណ។

ហេតុការណ៍ដដែលបានកើតឡើង នៅពេលដែលពួកជំនុំដំបូងបានចាប់ផ្តើមឡើងផងដែរ។ ព្រះបានចាក់ព្រះវិញ្ញាណរបស់ទ្រង់មកលើសិស្សរបស់ទ្រង់នៅក្នុងក្រុងយេរូសាឡិម។ ពួកគេបានចាប់ផ្តើមនិយាយជាភាសាដែលពួកគេបានដឹងពីមុនមក។ ពួកគេបានធ្វើការអស្ចារ្យជាច្រើន (កិច្ចការ 2, 3)។ លោកភីលីពបានធ្វើការអស្ចារ្យនៅក្នុងស្រុកសាម៉ារី (កិច្ចការ 8)។ លោកពេត្រុសក៏បានធ្វើការអស្ចារ្យនៅក្នុងក្រុងយ៉ុបប៉េ និងក្រុងសេសារាផងដែរ (កិច្ចការ 9, 10)។ លោកប៉ុលក៏បានធ្វើការអស្ចារ្យនៅក្នុង តំបន់អាស៊ីតូច និងតំបន់អឺរ៉ុបផងដែរ (កិច្ចការ 13-28)។ ការអស្ចារ្យបានបង្ហាញថា សាររបស់មនុស្ស ទាំងនេះមានប្រភពចេញមកពីព្រះ (ហេព្រើរ 12៖25-29)។

ព្រះវិញ្ញាណបរិសុទ្ធបានជួយអោយពួកគ្រីស្ទានជឿថា ព្រះបានអត់ឱនទោសអំពើបាបរបស់ពួកគេ។ ម្ល៉ោះហើយ ពួកគ្រីស្ទានមិនខ្លាចព្រះជំនុំជំរះពួកគេឡើយ។ សេចក្តីអធិស្ឋានរបស់ពួកគេមានពេញដោយភាពក្លាហាន។ សេចក្តីជំនឿរបស់ពួកគេរឹងជាខ្លាំង។ បទពិសោធន៍ខាងឯសាសនារបស់ពួក គេត្រូវបានបំពេញទៅដោយសេចក្តីអំណរផង (កិច្ចការ 2៖37-47)។ ហើយព្រះវិញ្ញាណបរិសុទ្ធក៏បាន រំដោះមនុស្សចេញពីអារក្សផងដែរ។ កិច្ចការនេះគឺជាភ័ស្តុតាងដ៏អស្ចារ្យបំផុតដែលបង្ហាញថា ព្រះមាន អំណាចខ្លាំងជាងអារក្ស។ ព្រះវិញ្ញាណបានបង្ហាញថា នគររបស់ព្រះបានរស់នៅក្នុងចិត្តនៃពួកមនុស្សដែលព្រះបានរំដោះពួកគេចេញពីអារក្ស។

`តើលោកអ្នកបានទទួលយកព្រះយេស៊ូវជាព្រះអង្គសង្គ្រោះរបស់លោកអ្នកជាលើកដំបូងនៅពេលណា? តើសេចក្តីជំនឿរបស់លោកអ្នកទៅលើព្រះយេស៊ូវកាន់តែលូតលាស់យ៉ាងណាដែរ ចាប់តាំង ពីពេលនោះមក?`