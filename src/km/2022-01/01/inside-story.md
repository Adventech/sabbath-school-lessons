---
title:  អ្នកការពារដ៏គួរអោយភ្ញាក់ផ្អើល
date:  31/12/2021
---

អាពាហ៍ពិពាហ៍ជាធម្មតាគឺជាពេលវេលាដ៏រីករាយមួយ នៅពេលដែលក្រុមគ្រួសារមកចូលរួម។ ប៉ុន្តែ ខុម និងអ៊ុងដែលជាប្តីរបស់នាងបានរស់នៅយ៉ាងលំបាកនៅក្នុងភូមិដ៏ដាច់ស្រយាលមួយនៅក្នុង ប្រទេសឡាវ។ នាងខុមដែលជាក្រុមឡាវេន គឺជាកូនស្រីរបស់គ្រូខាបព្រលឹង។ នាងត្រូវបានគេតុបតែង ខ្លួនតាំងពីក្មេង ដើម្បីជំនួសតំណែងម្តាយរបស់នាង។ ប៉ុន្តែ នាងបានរកឃើញព្រះពិត ហើយនាងបានថ្វាយជីវិតរបស់នាងទៅឯទ្រង់ខុសពីបំណងនៃម្តាយរបស់នាង។ ជាងនេះទៅទៀតនោះ នាងបានរៀបការ ជាមួយបុរសគ្រីស្ទានម្នាក់មកពីក្រុមមួយទៀត។ មនុស្សគ្រប់គ្នាបានជំទាស់នឹងការរៀបការរបស់ពួកគេ សូម្បីតែពួកវិញ្ញាណអារក្សក៏ជំទាស់នឹងពួកគេដែរ។

ថ្ងៃមួយ វិញ្ញាណអារក្សបានលេចនៅមុខនាង ហើយសើចចំអកអោយនាង។ ភ្លាមនោះ នាង ខុមបានលុតជង្គង់អធិស្ឋាន។ នាងបានព្យាយាមក្រោកដើរទៅអានព្រះគម្ពីររបស់នាង។ ព្រះគម្ពីរដាក់នៅ ជិតនោះតែពីរបីជំហានប៉ុណ្ណោះ ប៉ុន្តែ នាងមានអារម្មណ៍ថា ជើងរបស់នាងធ្ងន់ពិបាកធ្វើចលនាមែនទែន។ ជើងរបស់នាងហាក់ដូចជាផុងចូលនៅក្នុងដីអ៊ីចឹង។ ខណៈពេលដែលនាងកំពុងតែព្យាយាមដើរ នាងបាន អធិស្ឋានថា «ព្រះអង្គអើយ សូមការពារទូលបង្គំផង ព្រះអង្គអើយ សូមការពារទូលបង្គំផង»។ ទីបំផុត នាង អាចឈោងយកព្រះគម្ពីរមកបើកអានបាន។ បន្ទាប់ពីអានបានពីរបីទំព័ររួចមក នាងបានអធិស្ឋានដោយ នូវព្រះនាមព្រះយេស៊ូវ រួចវិញ្ញាណអារក្សរសាត់បាត់ទៅ។

ការតស៊ូជាមួយនឹងអំណាចដ៏អាក្រក់បានបន្តអស់រយៈពេលជាច្រើនឆ្នាំ ប៉ុន្តែ នាងខុម និងលោក អ៊ុងបានថ្វាយបង្គំព្រះដោយស្មោះត្រង់នៅក្នុងផ្ទះរបស់ពួកគេ។ ឪពុកម្តាយ បងប្អូន និងអ្នកជិតខាងរបស់ពួក គេបានបង្ហាញការស្អប់ខ្ពើមរបស់ពួកគេយ៉ាងបើកចំហ។ បុគ្គលម្នាក់បានរាយការណ៍ពីបទចោទប្រកាន់ នៃការធ្វើខុសរបស់ពួកគេទៅអោយអាជ្ញាធរ។ នៅពេលដែលប៉ូលិសមកចាប់ប្តីប្រពន្ធពីរនាក់នេះយកទៅឃុំឃាំង ពួកគេបានជួបទីសំគាល់ដ៏អាថ៌កំបាំង និងពេញដោយអំណាចនៅមុខផ្ទះរបស់ប្តីប្រពន្ធទាំង ពីរនាក់នេះ។ ពួកប៉ូលិសបានភៀសខ្លួនចេញដោយភាពភ័យខ្លាច។ មកចាប់ប្តីប្រពន្ធទាំងពីរនាក់នេះជា លើកទី2ក៏ត្រូវបរាជ័យដែរ នៅពេលដែលប៉ូលិសត្រូវបានបំភ័យដោយរូបភាពនៃទីសំគាល់ពីរយ៉ាងនៅ ក្នុងផ្ទះ។ ពាក្យចចាមអារ៉ាមបានផ្សាយតៗគ្នាថា ប្តីប្រពន្ធពីរនាក់នេះមានអ្នកតាមថែរក្សា ពេលនោះ មនុស្ស ម្នាចាប់ផ្តើមគោរពពួកគេ។

ទន្ទឹមនឹងនេះ ប្តីប្រពន្ធពីរនាក់នេះបានចែករំលែកសេចក្តីជំនឿរបស់ពួកគេជាមួយក្រុមគ្រួសារ និងអ្នកជិតខាង។ ពួកគេបានជួយអ្នកដទៃនៅគ្រប់ឱកាសទាំងអស់ និងជួយដល់អ្នកដែលក្រីក្របំផុត ទោះបីជាការជួយនោះធ្វើអោយពួកគេក្រក៏ដោយ។ មនុស្សចាប់ផ្តើមចូលមកសុំអោយពួកគេជួយបន្តិច ម្តងៗ។ អ្នកឈឺ និងអ្នកអារក្សចូលបានមករកការព្យាបាល។ មនុស្សបានទទួលជឿដល់ព្រះម្តងមួយៗ ហើយផ្ទះរបស់ប្តីប្រពន្ធពីរនាក់នេះបានក្លាយទៅជាព្រះវិហារ។ ប្អូនរបស់ស្រីខុមបានបដិសេធដំណឹងល្អ មួយរយៈ ប៉ុន្តែ នៅយប់មួយ នាងបានឃើញពន្លឺភ្លឺចែងចាំងនៅក្នុងផ្ទះរបស់ខុម។ នៅថ្ងៃបន្ទាប់ នាងបាន សួរបងស្រីរបស់នាងពីរបៀបដែលបងស្រីនាងបានទទួលពន្លឺ ខណៈ

ពេលដែលអ្នកភូមិទាំងមូលមិនទាន់បានអគ្គិសនីនៅឡើយនោះ។ ខុម មិនដឹងថា ត្រូវតបយ៉ាងដូចម្តេចនោះទេ ពីព្រោះនៅពេលនោះ នាងបាន គេងលក់ជាមួយនឹងប្តីរបស់នាងបាត់ហើយ។ បន្ទាប់មក ប្អូនស្រីបានទទួល ជឿដល់ព្រះយេស៊ូវ។