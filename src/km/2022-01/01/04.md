---
title:  ជំងឺ
date:  28/12/2021
---

ពួកគ្រីស្ទានដែលលោកប៉ុលបានសរសេរជូននៅក្នុងកណ្ឌគម្ពីរហេព្រើរត្រូវបានគេវាយដំ និង បដិសេធដោយសមាជិកនៃសហគមន៍របស់ពួកគេផ្ទាល់។ ពួកគេបានខិតខំប្រយុទ្ធ ដើម្បីរក្សាសេចក្តីជំនឿ របស់ពួកគេ។ ពួកគេបានប្រយុទ្ធយ៉ាងល្អ។ ឥឡូវនេះ ពួកគេបាននឿយហត់ និងអស់កម្លាំងទៅហើយ។

`សូមអានខគម្ពីរហេព្រើរ 2៖18; ហេព្រើរ 3៖12, 13; ហេព្រើរ 4៖15; ហេព្រើរ 10៖25; ហេព្រើរ 12៖3, 12, 13 និងហេព្រើរ 13៖1-9, 13។ តើពួកគ្រីស្ទានមានបញ្ហាអ្វីខ្លះ?`

លោកប៉ុលបានមានប្រសាសន៍ថា ពួកគ្រីស្ទានបានបន្តជួបបញ្ហាជាច្រើន។ អ្នកដទៃបានបន្តនិយាយរឿងអាក្រក់ៗជាសាធារណៈអំពីពួកគ្រីស្ទាន (ហេព្រើរ 13៖13)។ ពួកគ្រីស្ទានខ្លះមិនទាន់បាន ចេញពីគុកនៅឡើយផង (ហេព្រើរ 13៖3)។ ការស្នាក់នៅក្នុងគុករបស់ពួកគេប្រហែលជាត្រូវចំណាយ ថវិកាពួកជំនុំជាច្រើន។ ម្ល៉ោះហើយ ពួកគ្រីស្ទានបាននឿយហត់ពីគ្រប់ទាំងបញ្ហារបស់ពួកគេ (ហេព្រើរ 12៖ 12, 13)។ លោកប៉ុលមិនចង់អោយពួកគេ «នឿយហត់ ហើយរសាយចិត្តចេញ» នោះឡើយ (ហេព្រើរ 12៖3)។

ពេលខ្លះ យើងអាចជួបគ្រាលំបាក បន្ទាប់ពីយើងបានទទួលជោគជ័យយ៉ាងធំ។ នៅពេលដែល ភាពជោគជ័យរបស់យើងបានកន្លងផុតទៅ យើងបានឈប់សម្រាក។ ដូច្នេះ យើងមិនបានត្រៀមខ្លួនសម្រាប់

ខ្មាំងសត្រូវរបស់យើងវាយប្រហារយើងនៅពេលក្រោយនោះទេ។ យើងគ្មានកម្លាំងគ្រប់គ្រាន់ក្នុងការប្រយុទ្ធ តបតទៅវិញ នៅពេលដែលយើងឈឺចាប់ជាលើកទី2នោះទេ។

`សូមអានអំពីលោកអេលីយ៉ានៅក្នុងខគម្ពីរពង្សាវតាក្សត្រទី1 19៖1-4។ តើមានអ្វីកើតឡើង ដល់លោកអេលីយ៉ានៅក្នុងរឿងនេះ?`

«លោកអេលីយ៉ាបានទទួលបទពិសោធន៍ដូចជាមនុស្សជាច្រើនមាន បន្ទាប់ពីពួកគេបានបង្ហាញ អំពីសេចក្តីជំនឿជាច្រើន ហើយទទួលបានជោគជ័យយ៉ាងដូច្នោះដែរ។ លោកអេលីយ៉ាបានភ័យខ្លាចថា ការផ្លាស់ប្តូរដែលបានកើតឡើងនៅលើភ្នំកើមែលប្រហែលជាមិនអាចបន្តទៅទៀតបានឡើយ។ គាត់បាន សោកសៅ។ តែព្រះបានគោរពលោកអេលីយ៉ាជាខ្លាំង។ ការគោរពនេះបានធ្វើអោយលោកអេលីយ៉ាមាន អារម្មណ៍ថា គាត់អាចឈរនៅលើកំពូលភ្នំភីស្កា (Pisgah) ដ៏ខ្ពស់បាន។ ឥឡូវនេះ លោកអេលីយ៉ាមាន អារម្មណ៍ហាក់ដូចជាគាត់កំពុងតែនៅឯទីទាបក្នុងជ្រលងភ្នំយ៉ាងដូច្នោះដែរ។ នៅពេលដែលព្រះវិញ្ញាណ បរិសុទ្ធបានដឹកនាំលោកអេលីយ៉ា គាត់នៅតែប្រកាន់ខ្ជាប់សេចក្តីជំនឿយ៉ាងរឹងមាំ។ ប៉ុន្តែ ឥឡូវនេះ គាត់ មានអារម្មណ៍បាក់ទឹកចិត្តជាខ្លាំង។ ព្រះនាងយេសេបិលបានស្បថថា ព្រះនាងនឹងសម្លាប់លោកអេលីយ៉ា។ សាតាំងបានខិតខំធ្វើការនៅក្នុងចិត្តនៃស្ត្រីដ៏អាក្រក់នេះ និងផែនការរបស់នាង។ លោកអេលីយ៉ាបានភ្លេច ព្រះ ហើយរត់គេចខ្លួនបាត់ទៅ។ លោកអេលីយ៉ារត់រហូតដល់គាត់បានទៅដល់ទីរហោស្ថានតែម្នាក់ឯង»។ ដកស្រង់ពី Ellen G. White, Prophets and Kings, page 161, 162, adapted។

`សូមគិតអំពីគ្រាទាំងឡាយ នៅពេលដែលលោកអ្នកបរាជ័យខាងឯជីវិតគ្រីស្ទានរបស់លោកអ្នក។ តើអ្វីដែលធ្វើអោយលោកអ្នកបរាជ័យ? ប្រសិនបើលោកអ្នកអាចត្រឡប់ទៅកែរឿងទាំងនោះម្តងទៀត តើលោកអ្នកនឹងផ្លាស់ប្តូរអ្វីខ្លះ?`