---
title:  សំបុត្រសម្រាប់ពួកជំនុំហេព្រើរ និងសម្រាប់យើងរាល់គ្នា
date:  25/12/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 2៖3, 4; ហេព្រើរ 10៖32-34; ហេព្រើរ 2៖18; ពង្សាវតាក្សត្រទី1 19៖5-18; ហេព្រើរ 1៖2។

> <p>ខចងចាំ</p>
> «ដ្បិតអ្នករាល់គ្នាត្រូវការនឹងសេចក្តីអត់ធ្មត់ ដើម្បីឲ្យបានទទួលសេចក្តីដែលបានសន្យា ដោយធ្វើតាមព្រះហឫទ័យព្រះ» (ហេព្រើរ 10៖36)។

តើលោកអ្នកធ្លាប់មានបំណងចង់បង្វិលពេលវេលាត្រឡប់ទៅស្តាប់ព្រះយេស៊ូវ ឬសិស្សណា ម្នាក់របស់ទ្រង់អធិប្បាយនៅក្នុងព្រះគម្ពីរដែរឬទេ? មែនហើយ យើងអាចអានសេចក្តីអធិប្បាយរបស់ ទ្រង់ និងសិស្សរបស់ព្រះអង្គនៅក្នុងព្រះគម្ពីរបាន។ ប៉ុន្តែ សេចក្តីអធិប្បាយទាំងនោះមិនដូចគ្នានឹងការដែលបានស្តាប់ព្រះយេស៊ូវ ឬសិស្សរបស់ទ្រង់ផ្ទាល់ចែកចាយសេចក្តីអធិប្បាយទាំងមូលនោះទេ។ ព្រះ បានប្រទានសេចក្តីអធិប្បាយដ៏ពេញលេញមួយនៅក្នុងព្រះគម្ពីរគឺជាសំបុត្រទៅកាន់ពួកជំនុំហេព្រើរ។ អ្នកប្រាជ្ញខាងឯព្រះគម្ពីរបាន និយាយថា សំបុត្រនេះគឺជាសេចក្តីអធិប្បាយដ៏ពេញលេញដំបូងដែលយើងទទួលបាន។

លោកប៉ុលបានសរសេរសំបុត្រទៅកាន់ពួកជំនុំហេព្រើរ។ គាត់បានប្រាប់អ្នកអានរបស់គាត់ ថា គាត់បានសរសេរសំបុត្រ «ដើម្បីជួយដល់អ្នករាល់គ្នា» ហេព្រើរ 13៖22, បកប្រែថ្មីពី WE)។ លោក ប៉ុលបានសរសេរកណ្ឌគម្ពីរហេព្រើរសម្រាប់ពួកគ្រីស្ទានដែលត្រូវគេបៀតបៀន និងធ្វើបាប បន្ទាប់ពីពួកគេបានទទួលជឿដល់ព្រះយេស៊ូវ។ ពួកគ្រីស្ទានទាំងនេះបានឆ្លងកាត់គ្រាលំបាកជាច្រើន។ អ្នកដទៃ បានកុហក និយាយរឿងអាក្រក់ និងគំរោះគំរើយទាស់នឹងពួកគ្រីស្ទានជាសារធារណៈ ដើម្បីធ្វើអោយ ពួកគេឈឺចាប់ (ហេព្រើរ 10៖32-34)។ ពួកគ្រីស្ទានខ្លះទៀតបានចាត់ទុកប្រាក់កាស និងទ្រព្យ សម្បត្តិជាទីពីរ នៅពេលដែលពួកគេទទួលជឿដល់ព្រះយេស៊ូវ (ហេព្រើរ13៖5, 6)។ យើងទាំង អស់គ្នានៅសព្វថ្ងៃនេះក៏បានរងទុក្ខសម្រាប់សេចក្តីជំនឿរបស់យើង ដោយព្រោះតែបញ្ហាដូចគ្នានេះ ដែរ មែនទេ?

ដូច្នេះ លោកប៉ុលបានលើកទឹកចិត្តដល់អ្នកអានសំបុត្ររបស់គាត់ ដើម្បីអោយបានរឹងមាំនៅ ក្នុងសេចក្តីជំនឿ។ យើងត្រូវតែមានសេចក្តីជំនឿទៅលើព្រះយេស៊ូវ។ នៅគ្រាលំបាក យើងត្រូវតែសម្លឹង ទៅឯព្រះយេស៊ូវតែមួយប៉ុណ្ណោះ។ ឥឡូវនេះ ព្រះយេស៊ូវកំពុងតែគង់នៅក្នុងរោងឧបោសថនៅឯស្ថាន សួគ៌។ នៅទីនោះ ទ្រង់កំពុងតែខិតខំធ្វើការយ៉ាងមមាញឹក ដើម្បីសង្គ្រោះយើង។ ទ្រង់កំពុងតែឆ្លើយតបនូវសេចក្តីអធិស្ឋានរបស់យើង និងប្រទានដល់យើងនូវអំណាចឈ្នះលើអំពើបាប។