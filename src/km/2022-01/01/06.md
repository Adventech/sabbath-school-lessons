---
title:  នៅជាន់ក្រោយបង្អស់
date:  30/12/2021
---

`សូមអានខគម្ពីរហេព្រើរ 1៖2; ហេព្រើរ 9៖26-28; ហេព្រើរ 10៖25, 36-38 និង ហេព្រើរ 12៖25-28។ តើសារនៅក្នុងខទាំងនេះជាអ្វី? តើលោកប៉ុលចង់អោយយើងយល់យ៉ាងដូចម្តេច អំពីពេលវេលា?`

លោកប៉ុលចង់អោយអ្នកអានរបស់គាត់យល់នូវគោលគំនិតដ៏សំខាន់មួយអំពីពេលវេលាដែល ធ្វើអោយសាររបស់គាត់មានឥទ្ធិពលកាន់តែខ្លាំងឡើង។ អ្នកអានរបស់គាត់រស់នៅក្នុង «ជាន់ក្រោយ បង្អស់» (ហេព្រើរ 1៖2) នៅពេលសេចក្តីសន្យាដែលព្រះបានតាំងជាមួយពួកគេនៅទីបំផុតនឹងកើតមាន ឡើង (ហេព្រើរ 10៖36-38)។ ដូច្នេះ លោកប៉ុលបានដាស់តឿនអ្នកអានរបស់គាត់អោយយកចិត្តទុក ដាក់ចំពោះសាររបស់គាត់។ លោកប៉ុលតែងតែប្រៀបធៀបអ្នកអានរបស់គាត់ទៅនឹងសាសន៍អ៊ីស្រាអែល នៅក្នុងទីរហោស្ថានដែលបម្រុងនឹងចូលទៅក្នុងទឹកដីសន្យាជានិច្ច។ លោកប៉ុលចង់អោយអ្នកអានរបស់ គាត់ចងចាំថា «ព្រះអង្គដែលត្រូវមក ទ្រង់នឹងយាងមកមែនឥតបង្អង់ឡើយ» (ហេព្រើរ 10៖37)។ បន្ទាប់ មក លោកប៉ុលបានលើកទឹកចិត្តអ្នកអានរបស់គាត់យ៉ាងដូច្នេះថា៖ «យើងរាល់គ្នាមិនមែនជាពួកអ្នក ដែល ថយទៅវិញឲ្យត្រូវវិនាសនោះឡើយ គឺជាពួកអ្នកដែលមានសេចក្តីជំនឿសំរាប់ឲ្យព្រលឹងបានសង្គ្រោះវិញ» (ហេព្រើរ 10៖39)។ រាស្ត្ររបស់ព្រះកាលពីមុនតែងតែជួបបញ្ហាជាច្រើនមុនពេលដែលព្រះបានរក្សា សេចក្តីសន្យារបស់ទ្រង់ដល់ពួកគេ។ ក្នុងនាមជាសាសន៍អ៊ីស្រាអែលថ្មី យើងគួរតែចងចាំអំពីមេរៀនដ៏សំខាន់នេះ។

កណ្ឌគម្ពីរលេវីវិន័យបានចែងអំពីគ្រោះថ្នាក់ទាំងនេះ។ សាសន៍អ៊ីស្រាអែលបានរងការបាត់បង់ ដ៏សំខាន់2លើកមុនពេលដែលពួកគេបម្រុងនឹងចូលទៅក្នុងទឹកដីសន្យា។ យើងអាចអានអំពីការបាត់បង់ ជាលើកទី1នៅក្នុងបទគម្ពីរលេវីវិន័យ 13 និង14។ ជំពូកទាំងនេះបានបង្ហាញប្រាប់យើងថា មេដឹកនាំ ដ៏អាក្រក់ភាគច្រើនបាន «បំពុល» ចិត្តគំនិតនៃពួកបណ្តាជនអោយមានការសង្ស័យ។ ការសង្ស័យបានធ្វើ អោយពួកបណ្តាជនបាត់បង់សេចក្តីជំនឿ។ បន្ទាប់មក ពួកគេបានសម្រេចចិត្តជ្រើសរើស មេដឹកនាំថ្មីមួយ ទៀតជំនួសលោកម៉ូសេអោយដឹងនាំពួកគេត្រឡប់ទៅឯស្រុកអេស៊ីព្ទវិញ។ មុនពេលដែល ជនជាតិអ៊ីស្រា-

អែលបម្រុងនឹងចូលទៅក្នុងទឹកដីសន្យា ពួកគេបានធ្វើបាបជាលើកទី2។ ជនជាតិអ៊ីស្រាអែលបានធ្លាក់ចូលទៅក្នុងអន្ទាក់នៃអំពើបាបខាងឯការរួមភេទ និងការថ្វាយបង្គំខុសឆ្គងខាងឯព្រះបាលពេ-អរ (លេវីវិន័យ 24, 25)។ សាតាំងបានដឹកនាំជនជាតិអ៊ីស្រាអែលអោយធ្វើបាប ដើម្បីអោយព្រះខ្ញាល់នឹង ពួកគេ។

លោកប៉ុលបានព្រមានអ្នកអានរបស់គាត់ទាស់នឹងគ្រោះថ្នាក់ទាំង2យ៉ាងគឹ៖ អំពើបាបខាងឯ ការរួមភេទ និងការថ្វាយបង្គំខុសឆ្គង។ ជាដំបូង លោកប៉ុលបានប្រាប់អ្នកអានរបស់គាត់អោយកាន់ខ្ជាប់ សេចក្តីជំនឿរបស់ពួកគេ ហើយមើលទៅឯព្រះយេស៊ូវតែមួយគត់ប៉ុណ្ណោះ (ហេព្រើរ 4៖14; ហេព្រើរ 10៖23; ហេព្រើរ 12៖1-4)។ បន្ទាប់មក លោកប៉ុលបានព្រមានអ្នកអានរបស់គាត់ទាស់នឹងអំពើបាប ខាងឯការរួមភេទ និងការស្រឡាញ់ទ្រព្យសម្បត្តិ (ហេព្រើរ 13៖4-6)។ ជាចុងក្រោយ លោកប៉ុលបាន ប្រាប់អ្នកអានរបស់គាត់អោយគោរពតាមមេដឹកនាំរបស់ពួកគេ (ហេព្រើរ 13៖7, 17)។