---
title:  អ្នកសម្របសម្រួលប្រសើរជាងមុន
date:  15/02/2022
---

`ព្រះយេស៊ូវបានចូលទៅឯព្រះជំនួសយើង ដើម្បីធ្វើអោយសេចក្តីសញ្ញាប្រសើរជាងមុន។ តើហេតុ អ្វីបានជាកិច្ចការដែលព្រះយេស៊ូវបានធ្វើសម្រាប់យើងប្រសើរជាងកិច្ចការបានធ្វើឡើងដោយពួកសង្ឃនៃ គម្ពីរសញ្ញាចាស់យ៉ាងដូចម្តេចដែរ? សម្រាប់ចម្លើយ សូមអានខគម្ពីរហេព្រើរ 8៖1-6។`

សូមអានខគម្ពីរហេព្រើរ 8៖6។ តើលោកអ្នកបានឃើញពាក្យសរសេរថា «ទ្រង់ជាអ្នកកណ្តាល» ដែរឬទេ (ហេព្រើរ 8៖6)? ពាក្យទាំងនេះបានប្រែមកពីពាក្យថា «មេសអ៊ីតេស (mesites)» ជាភាសា ហេព្រើរ។ ពាក្យថា «មេសអ៊ីតេស» មានប្រភពចេញមកពីពាក្យថា «មេសអស់ (mesos)» ជាភាសាក្រេក ដែលមានន័យថា «កណ្តាល»។ ដូច្នេះ ពាក្យថា «មេសអ៊ីតេស» បង្ហាញយើងអំពីបុគ្គលម្នាក់ដែលដើរ ឬ ឈរនៅកណ្តាល។ បុគ្គលដែលជា «មេសអ៊ីតេស» មានតួនាទីច្រើនជាងគេ។ តួនាទីទាំងនោះរួមមាន ដូចជា៖ (1) អ្នកដោះស្រាយបញ្ហា (2) អ្នកផ្សះផ្សាគេ (3) ស្មរបន្ទាល់នៅក្នុងកន្លែងជំនុំជំរះ ឬ (4) ជាអ្នក ដែលសន្យានឹងទទួលខុសត្រូវចំពោះកិច្ចព្រមព្រៀងណាមួយ។

ព្រះយេស៊ូវគឺជាអ្នកដែលសង្រួបសង្រួមរវាងព្រះ និងមនុស្ស។ តើតួនាទីដែលបានរៀបរាប់ខាង លើណាមួយ ដែលព្រះយេស៊ូវបានធ្វើក្នុងនាមជា «មេសអ៊ីតេស» របស់យើង? កណ្ឌគម្ពីរហេព្រើរបានបង្ហាញ យើងថា ព្រះយេស៊ូវមានតួនាទីលើសពីអ្នកដោះស្រាយបញ្ហា អ្នកផ្សះផ្សាគេ ឬស្មរបន្ទាល់នៅក្នុងកិច្ចព្រម ព្រៀងការងារណាមួយទៅទៀត។ ព្រះយេស៊ូវគឺជាអ្នកដែលបានសន្យាថា នឹងទទួលខុសត្រូវចំពោះសេចក្តី សញ្ញាថ្មី (ហេព្រើរ 7៖22)។ ព្រះយេស៊ូវបានធ្វើអោយប្រាកដថា សេចក្តីសន្យានៃសេចក្តីសញ្ញានឹងត្រូវ បានរក្សាយ៉ាងខ្ជាប់ខ្ជួន។

ការសុគតរបស់ព្រះបានធ្វើអោយសេចក្តីសញ្ញាថ្មីសម្រេចទៅបាន។ ការសុគតរបស់ទ្រង់បាន បំពេញតម្រូវការនៃសេចក្តីសញ្ញាដំបូងជាមួយនឹងសាសន៍អ៊ីស្រាអែល។ សាសន៍អ៊ីស្រាអែលបានបំពាន លើសេចក្តីសញ្ញាដំបូង (ហេព្រើរ 9៖15-22)។ ព្រះយេស៊ូវបានយល់ព្រមទទួលខុសត្រូវចំពោះអ្វីៗគ្រប់ យ៉ាងដែលសាសន៍អ៊ីស្រាអែលបានជំពាក់ដល់ព្រះ នៅពេលដែលពួកគេបានបំពានលើសេចក្តីសញ្ញា។ យើង អាចជឿទុកចិត្តថា ព្រះនឹងរក្សាសេចក្តីសន្យានៃសេចក្តីសញ្ញារបស់ទ្រង់ចំពោះយើង ពីព្រោះព្រះយេស៊ូវ បានយាងទៅស្ថានសួគ៌ និងបានទទួលសិរីល្អ (ហេព្រើរ 6៖19, 20)។ ព្រះយេស៊ូវបានបង្ហាញយើងថា សេចក្តីសន្យារបស់ព្រះគឺជាការពិត។ តើដោយរបៀបណា? នោះគឺថា ព្រះបានដាស់ព្រះយេស៊ូវពីស្លាប់ ឡើងវិញ និងបានបង្គាប់ព្រះយេស៊ូវអោយគង់នៅខាងស្តាំទ្រង់នៅស្ថានសួគ៌។ សកម្មភាពនេះបង្ហាញ យើងថា ព្រះវរបិតានឹងដាស់យើងពីស្លាប់ឡើងវិញ ហើយនិងនាំយើងត្រឡប់ទៅឯទ្រង់វិញ។

ព្រះយេស៊ូវគឺជាសម្តេចសង្ឃមួយអង្គដែលប្រសើរជាងលោកម៉ូសេ។ តើហេតុអ្វី? នោះគឺដោយ សារតែព្រះយេស៊ូវបានធ្វើកិច្ចការនៅក្នុងរោងឧបោសថនៅស្ថានសួគ៌។ ទ្រង់បានថ្វាយអង្គទ្រង់ទុកជាដង្វាយដ៏ល្អឥតខ្ចោះជំនួសអំពើបាបរបស់យើង (ហេព្រើរ 8៖1-5; ហេព្រើរ 10៖5-10)។ មុខរបស់ លោកម៉ូសេបានបង្ហាញយើងអំពីសិរីល្អរបស់ព្រះ (និក្ខមនំ 34៖29-35)។ ប៉ុន្តែ ព្រះយេស៊ូវគឺជាសិរីល្អ របស់ព្រះ (ហេព្រើរ 1៖3; យ៉ូហាន 1៖14)។ លោកម៉ូសេបានសន្ទនាជាមួយនឹងព្រះមុខទល់នឹងមុខ (និក្ខមនំ 33៖11)។ ប៉ុន្តែ ព្រះយេស៊ូវទ្រង់គឺជាព្រះ (ហេព្រើរ 4៖12, 13; យ៉ូហាន 1៖1-3, 14)។

`សេចក្តីសញ្ញាថ្មីបានបង្ហាញយើងថា យើងត្រូវតែស្តាប់បង្គាប់ព្រះ។ តើហេតុអ្វីបានជាការស្តាប់ បង្គាប់នៅតែសំខាន់បំផុតចំពោះយើងនៅសព្វថ្ងៃនេះ?`