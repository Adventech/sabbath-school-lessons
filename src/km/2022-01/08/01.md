---
title:  ព្រះយេស៊ូវបានរៀបចំផ្លូវថ្មីមួយទៅឯព្រះសម្រាប់យើងរាល់គ្នា
date:  12/02/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 7៖11-19; ហេព្រើរ 8៖10-12; ចោទិយកថា 6៖4-6; ហេព្រើរ 10៖5-10; យេរេមា 31៖33។

> <p>ខចងចាំ</p>
> «តែឥឡូវនេះវិញ ដែលទ្រង់ជាអ្នកកណ្តាលរបស់សេចក្តីសញ្ញា1ដ៏ប្រសើរជាងប៉ុនណា ដែល សេចក្តីសញ្ញានោះបានតាំងឡើង លើពាក្យសន្យាប្រសើរជាងផង នោះទ្រង់ក៏បានទទួលការងារដ៏ប្រសើរជាងប៉ុណ្ណោះដែរ» (ហេព្រើរ 8៖6)។

ព្រះយេស៊ូវបានរស់នៅក្នុងជីវិតដ៏ល្អឥតខ្ចោះមួយ។ បន្ទាប់មក ព្រះយេស៊ូវបានសុគតជំនួស យើងនៅលើឈើឆ្កាង និងបានចេញថ្លៃលោះអំពើបាបរបស់យើង។ ព្រះយេស៊ូវបានរៀបចំផ្លូវថ្មីមួយ សម្រាប់អោយយើងចូលទៅឯព្រះ តាមរយៈការសុគត និងព្រះជន្មដ៏ល្អឥតខ្ចោះរបស់ទ្រង់។ គេហៅផ្លូវថ្មីនេះថាជាសេចក្តីសញ្ញាថ្មី។

លោកប៉ុលបានបកស្រាយសេចក្តីពិតនៃព្រះគម្ពីរនេះនៅក្នុងខគម្ពីរហេព្រើរ 10៖5-10។ ខទាំងនេះបានបង្រៀនយើងថា ព្រះយេស៊ូវបានថ្វាយដល់ព្រះនូវជីវិតនៃការស្តាប់បង្គាប់ដ៏ល្អឥតខ្ចោះ ដែលសេចក្តីសញ្ញាថ្មីបានសូមពីយើង។ លោកប៉ុលបានមានប្រសាសន៍អំពីបទគម្ពីរទំនុកដំកើង 40 បានបង្ហាញថា ស្តេចដាវីឌចង់ធ្វើតាមព្រះគ្រប់ជំពូកយ៉ាងដូច្នេះថា៖ «មើល ទូលបង្គំមកហើយ សេចក្តី នេះបានកត់ទុកពីទូលបង្គំ នៅក្នុងគម្ពីរហើយ គឺថា ឱព្រះនៃទូលបង្គំអើយ ទូលបង្គំមានសេចក្តីអំណរ

នឹងធ្វើតាមព្រះហឫទ័យទ្រង់ អើ ក្រឹត្យវិន័យរបស់ទ្រង់ក៏នៅក្នុងចិត្តទូលបង្គំ» (ទំនុកដំកើង 40៖7, 8)។ បទទំនុកដំកើងនេះក៏បានបង្ហាញយើងអំពីផែនការដែលព្រះមានសម្រាប់រាស្ត្ររបស់ទ្រង់នៅក្រោម សេចក្តីសញ្ញាថ្មីផងដែរ។ ព្រះចង់អោយរាស្ត្ររបស់ទ្រង់មានអារម្មណ៍ថា ការស្តាប់បង្គាប់ទ្រង់គឺជាបទ ពិសោធន៍ដ៏មានអំណរមួយ។ ទ្រង់ចង់ «ចារឹក» បញ្ញត្តិរបស់ទ្រង់នៅក្នុងចិត្តពួកគេ (ចោទិយកថា 6៖ 4-6)។

លោកប៉ុលបានជឿថា បទគម្ពីរទំនុកដំកើង 40 បង្ហាញយើងអំពីព្រះយេស៊ូវ។ នៅពេល ដែលព្រះយេស៊ូវយាងមកផែនដីនេះ ទ្រង់បានរស់នៅក្នុងជីវិតនៃការស្តាប់បង្គាប់ដោយក្តីអំណរ។ ទ្រង់ គឺជាគំរូរបស់យើង។ ទ្រង់បានសង្គ្រោះយើងតាមរយៈការសុគតរបស់ទ្រង់ និងតាមរយៈជីវិតនៃការស្តាប់ បង្គាប់ដ៏ល្អឥតខ្ចោះរបស់ទ្រង់។