---
title:  សេចក្តីសញ្ញាថ្មីមានសេចក្តីសន្យាប្រសើរជាង
date:  16/02/2022
---

លោកប៉ុលបានមានប្រសាសន៍ថា សេចក្តីសញ្ញាថ្មីមាន «[សេចក្តី] សន្យាប្រសើរជាង» (ហេព្រើរ 8៖6)។ តាមរយៈពាក្យថា សេចក្តីសន្យាប្រសើរជាងនេះ តើលោកប៉ុលចង់មានន័យយ៉ាងដូចម្តេច? លោក អ្នកប្រហែលជាគិតថា ចម្លើយគឺថា សេចក្តីសញ្ញាថ្មីមានរង្វាន់ប្រសើរជាងមុន។ ប៉ុន្តែ គោលគំនិតនេះមិន ត្រឹមត្រូវនោះទេ។ ព្រះបានប្រទានរង្វាន់ដល់យើងដូចគ្នានឹងរង្វាន់ដែលសាសន៍អ៊ីស្រាអែលបានទទួលយ៉ាងដូច្នោះដែរ (សូមអានខគម្ពីរហេព្រើរ 11៖10, 13-16)។ ព្រះបានប្រទានលំនៅនៅស្ថានសួគ៌ និងអំណោយទាននៃជីវិតអស់កល្បដល់យើង និងសាសន៍អ៊ីស្រាអែលដូចគ្នា។ ខគម្ពីរហេព្រើរ 8៖6 អាច ជួយអោយយើងយល់អំពីអត្ថន័យដែលលោកប៉ុលចង់បង្ហាញ នៅពេលដែលគាត់បានមានប្រសាសន៍ថា មាន «[សេចក្តីសន្យាប្រសើរជាង]» នេះ។ សេចក្តីសន្យាប្រសើរជាងបង្ហាញយើងអំពីប្រភេទខុសៗគ្នានៃ សេចក្តីសន្យា។

សេចក្តីសញ្ញារវាងព្រះ និងសាសន៍អ៊ីស្រាអែលគឺជាការដោះដូររវាងព្រះ និងមនុស្ស។ ព្រះបាន សន្យាប្រទានព្រះពរជាច្រើនដល់សាសន៍អ៊ីស្រាអែលដោយដោះដូរជាមួយនឹងការស្តាប់បង្គាប់របស់ពួក គេ។ ព្រះបានធ្វើសកម្មភាពមុននៅក្នុងសេចក្តីសញ្ញានោះ។ ទ្រង់បានរំដោះសាសន៍អ៊ីស្រាអែលចេញពីស្រុកអេស៊ីព្ទ និងបានសន្យាថា នឹងនាំពួកគេចូលទៅក្នុងទឹកដីសន្យា។

`សូមប្រៀបធៀបសេចក្តីសន្យានៅក្នុងខគម្ពីរនិក្ខមនំ 24៖1-8 និងហេព្រើរ 10៖5-10។ តើសេចក្តីសន្យាទាំងពីរនេះដូចគ្នា និងខុសគ្នានៅត្រង់ណា?`

លោកម៉ូសេបានចាក់ឈាមទៅលើអាសនា និងប្រោះឈាមលើពួកបណ្តាជន។ ឈាមបាន បង្ហាញថា ព្រះ និងរាស្ត្ររបស់ទ្រង់បានទទួលយកសេចក្តីសញ្ញា។ ពួកបណ្តាជនបានសន្យាថា នឹងធ្វើតាម អ្វីៗគ្រប់យ៉ាងដែលព្រះបានមានបន្ទូល។ យើងក៏ត្រូវតែសន្យាដូចគ្នាផងដែរ នៅពេលដែលចុះសេចក្តីសញ្ញាជាមួយនឹងព្រះ។

សេចក្តីសញ្ញាថ្មីទាមទារនូវការស្តាប់បង្គាប់ដ៏ល្អឥតខ្ចោះមួយពីយើង។ ព្រះយេស៊ូវបានបំពេញ តម្រូវការនេះ។ ព្រះចាត់ព្រះរាជបុត្រារបស់ទ្រង់អោយមកឯផែនដីនេះ ហើយនិងរស់នៅក្នុងជីវិតដ៏ល្អឥតខ្ចោះមួយ។ ឥឡូវនេះ ព្រះអាចរក្សាសេចក្តីសន្យាទាំងអស់នៃសេចក្តីសញ្ញាថ្មីបាន ដោយសារតែជីវិត របស់ព្រះយេស៊ូវ។ យើងអាចមានជីវិតនេះជារបស់យើងផ្ទាល់តាមរយៈសេចក្តីជំនឿរបស់យើងទៅលើព្រះយេស៊ូវ។ ដោយសារតែព្រះយេស៊ូវបានស្តាប់បង្គាប់ដល់ព្រះនេះហើយ បានជាយើងអាចជឿទុកចិត្ត ទៅលើសេចក្តីសន្យានៃសេចក្តីសញ្ញានេះបាន។ ព្រះយេស៊ូវបានធានាសេចក្តីសន្យារបស់ព្រះសម្រាប់យើង (ហេព្រើរ 7៖22)។ ដោយសារតែព្រះយេស៊ូវបានស្តាប់បង្គាប់ដល់ព្រះនេះហើយ បានជាព្រះប្រទាន ព្រះពរនៃសេចក្តីសញ្ញាថ្មីតាមព្រះយេស៊ូវដល់យើង។ មនុស្សគ្រប់គ្នាដែលជាកម្មសិទ្ធិរបស់ព្រះនឹងបានរីករាយជាមួយនឹងសេចក្តីសន្យានេះជាមួយនឹងទ្រង់។ ព្រះក៏បានចាត់ព្រះវិញ្ញាណបរិសុទ្ធដល់យើងផងដែរ ដើម្បីជួយអោយយើងធ្វើតាមក្រឹត្យវិន័យរបស់ទ្រង់។

`ព្រះយេស៊ូវបានបំពេញតម្រូវការនៃសេចក្តីសញ្ញាថ្មី។ ដូច្នេះ សេចក្តីសន្យារបស់ព្រះចំពោះយើង ត្រូវបានធានា។ តើសេចក្តីពិតនៃព្រះគម្ពីរនេះអាចជួយអោយយើងយល់អំពីខគម្ពីរកូរិនថូសទី2 1៖20- 22 ដោយរបៀបណា? តើសេចក្តីសង្ឃឹមដ៏អស្ចារ្យអ្វី ដែលយើងបានរកឃើញសម្រាប់ខ្លួនយើងនៅក្នុង ខទាំងនេះ?`