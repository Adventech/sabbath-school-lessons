---
title:  យកថ្ងៃសប្បាតហ៍ ឬយកអាហារូបករណ៍
date:  18/02/2022
---

អាហារូបករណ៍ពេញលេញក្នុងការសិក្សានៅសាលាឯកជនដែលមិនមែនជាគ្រីស្ទានគឺជាការផ្តល់ជូនមួយដ៏ពិសេសដែលក្មេងស្រីអាយុ7ឆ្នាំមិនអាចប្រកែកបាន។

ម៉ាឡេវ៉េឡេវ (Malevelev) បានធំធាត់ឡើងនៅក្នុងគ្រួសារគ្រីស្ទាន និងត្រូវបានបង្រៀនអោយ នឹកចាំដល់ព្រះរាល់ការសម្រេចចិត្តទាំងអស់របស់នាង។ នាងមានគម្រោងចុះឈ្មោះនៅឯសាលាសិក្សា អាត់វេនទីស្ទតៃវ៉ាន់ នៅពេលដែលនាងរៀនចប់ថ្នាក់ទី6។ ពេលនោះ អ្នកតំណាងមកពីសាលាឯកជនមួយ បានបង្ហាញខ្លួននៅក្នុងភូមិរបស់នាង និងបានផ្តល់ជូនអាហារូបករណ៍ពេញលេញដល់នាង។

ថ្លៃសិក្សានៅឯសាលាសិក្សាអាត់វេនទីស្ទតៃវ៉ាន់មានតម្លៃខ្ពស់ ពិបាកសម្រាប់ឪពុកម្តាយនាងក្នុងការបង់។ ពួកគេបានសូមអោយនាងទៅរៀននៅឯសាលាឯកជនជំនួសវិញ។ ក្នុងអំឡុង ពេលរដូវក្តៅ ម៉ាឡេវ៉េឡេវបានទៅមើលសាលារៀន ហើយបានដឹងថា នាងនឹងត្រូវតែចូលរៀននៅថ្ងៃសប្បាតហ៍។ នាងមិនអាចទៅថ្វាយបង្គំនៅឯព្រះវិហារបាននោះទេ។ ជម្លោះមួយនេះបានផ្ទុះឡើងនៅក្នុងគំនិតនាងថា៖ តើនាងគួរទទួលយកអាហារូបករណ៍ ឬក៏រក្សាថ្ងៃសប្បាតហ៍ទៅហ្ន៎? នាងដឹងថា នាងគួរតែជ្រើសរើសយក ថ្ងៃសប្បាតហ៍។

នៅចុងរដូវក្តៅ ឪពុកម្តាយរបស់ម៉ាឡេវ៉េឡេវបានទទូចអោយទៅសាលាឯកជន។ នាងមានអារម្មណ៍បាក់ទឹកចិត្តជាខ្លាំង ហើយនាងបានអធិស្ឋានយ៉ាងអស់ពីចិត្ត។ នាងបានអធិស្ឋានថា «ឱព្រះអង្គ អើយ សូមជួយទូលបង្គំផង សូមទ្រង់បង្ហាញផ្លូវទូលបង្គំផង»។ នាងបាននិយាយយ៉ាងទន់ភ្លន់ តែម៉ឺងម៉ាត់ ទៅកាន់ឪពុកម្តាយរបស់យើងដោយទទួលបានកម្លាំងចិត្តឡើងវិញ។ នាងបាននិយាយថា «ខ្ញុំចង់ទៅរៀន នៅឯសាលាសិក្សាអាត់វេនទីស្ទតៃវ៉ាន់ ខ្ញុំមិនចង់ទៅរៀននៅថ្ងៃសៅរ៍ឡើយ ព្រោះខ្ញុំចង់ទៅព្រះវិហារ»។

នាងបានពន្យល់ពីបំណងប្រាថ្នារបស់នាងក្នុងការរក្សាភាពស្មោះត្រង់ចំពោះព្រះដោយរក្សាបញ្ញត្តិទាំង10ប្រការ រួមទាំងបញ្ញត្តិទី4ផងដែរ ដែលបានចែងថា «ចូរឲ្យនឹកចាំពីថ្ងៃឈប់សំរាក ដើម្បីញែកថ្ងៃនោះចេញជាបរិសុទ្ធ» (និក្ខមនំ 20៖8)។

នាងបាននិយាយថា «ខ្ញុំមិនចង់បំពានសេចក្តីពិតដែលបានបង្រៀនដោយលោកតារបស់ខ្ញុំនោះ ទេ។ ដោយឃើញការប្តេជ្ញាចិត្តរបស់នាង ឪពុកម្តាយរបស់នាងបានអនុញ្ញាតអោយនាងរៀននៅតែសាលា សិក្សាអាត់វេនទីស្ទ។ ម៉ាឡេវ៉េឡេវបានរៀនអស់រយៈពេល5ឆ្នាំនៅឯសាលារៀន ឥឡូវនេះ នៅក្នុងថ្នាក់ ទី11។ នាងបាននិយាយថា «ខ្ញុំមានគ្រូ និងមិត្តរួមថ្នាក់ល្អៗ យើងដូចជាគ្រួសារធំមួយអ៊ីចឹង ខ្ញុំបានរាប់ អានមិត្តភក្តិគ្រីស្ទានជាច្រើន យើងបានថ្វាយបង្គំព្រឹកល្ងាចរួមគ្នា យើងបានអធិស្ឋានរួមគ្នា ហើយយើង ក៏បានសិក្សារួមគ្នាផងដែរ»។ ខ្ញុំរីករាយជារៀងរាល់ពេលនៅឯសាលារៀន។

ម៉ាឡេវ៉េឡេវមានពេញដោយក្តីសង្ឃឹមសម្រាប់អនាគត។ នាងបាននិយាយថា «ខ្ញុំដឹងថា ព្រះ នឹងដឹកនាំខ្ញុំ ហើយទ្រង់នឹងបំពេញផែនការដ៏អស្ចារ្យរបស់ទ្រង់សម្រាប់ខ្ញុំ នៅពេលលោកអ្នកត្រូវការធ្វើការ សម្រេចចិត្តដ៏សំខាន់ណាមួយ សូមជឿទុកចិត្តទៅលើព្រះ ហើយជ្រើសរើសទៅតាមបំណងព្រះហឫទ័យ របស់ព្រះ។ ខ្ញុំបានលើកទឹកចិត្តខ្លួនឯងជាមួយនឹងខគម្ពីរសាស្តា 12៖1 គ្រប់ពេលវេលា ឥឡូវនេះ ខ្ញុំកំពុង តែចែករំលែកអាថ៌កំបាំងរបស់ខ្ញុំជាមួយនឹងលោកអ្នក សូមអោយព្រះ ប្រទានពរដល់លោកអ្នក។