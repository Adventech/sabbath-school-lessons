---
title:  សេចក្តីសញ្ញាថ្មីបានដោះស្រាយបញ្ហា «ចិត្ត» របស់យើង
date:  17/02/2022
---

`សូមប្រៀបធៀបសេចក្តីសន្យានៃសេចក្តីសញ្ញាថ្មីនៅក្នុងខគម្ពីរយេរេមា 31៖33 ជាមួយនឹង សេចក្តីសន្យានៅក្នុងខគម្ពីរអេសេគាល 36៖26, 27។ តើសេចក្តីទាំងពីរនេះដូចគ្នាដោយរបៀបណា?`

ព្រះបានចារឹកសេចក្តីសញ្ញាដំបូងនៅលើផ្ទាំងថ្ម។ លោកម៉ូសេបានដាក់រូបភាពផ្ទាំងថ្មទាំងនេះ នៅលើហឹបសញ្ញា (និក្ខមនំ 31៖8; ចោទិយកថា 10៖1-4)។ ផ្ទាំងថ្មអាចបំបែកបាន។ ក្រដាសក៏អាច កាត់ និងយកទៅដុតបានដែរ (យេរេមា 36៖23)។

ប៉ុន្តែ ឥឡូវនេះ ព្រះបានចារឹកក្រឹត្យវិន័យរបស់ទ្រង់នៅក្នុងចិត្តនៃរាស្ត្ររបស់ទ្រង់ទៅហើយ។ ចិត្តគឺជារូបស័ព្ទមួយតំណាងអោយគំនិត។ គំនិតគឺជាផ្នែកមួយនៃរាងកាយរបស់យើងដែលត្រូវដឹង និង ចងចាំ (យេរេមា 3៖15; ចោទិយកថា 29៖4)។ យើងបានធ្វើការសម្រេចចិត្តសំខាន់ៗជាមួយនឹងគំនិត របស់យើង។ គំនិតរបស់យើងបានបង្កើតអោយមានសេរីភាពក្នុងការជ្រើសរើស។

សេចក្តីសន្យាដែលព្រះតាំងឡើង ដើម្បីចារឹកក្រឹត្យវិន័យរបស់ទ្រង់នៅក្នុងចិត្តរបស់យើងនេះបានបង្ហាញថា ព្រះចង់អោយមនុស្សគ្រប់គ្នាបានដឹង និងយល់អំពីក្រឹត្យវិន័យរបស់ទ្រង់។ បញ្ហាជាមួយនឹង សាសន៍អ៊ីស្រាអែលនោះគឺថា អំពើបាបរបស់ពួកគេគឺជាផ្នែកដ៏ស៊ីជម្រៅមួយរបស់ពួកគេ។ លោកយេរេមា បានបកស្រាយថា «អំពើបាបរបស់ពួកយូដាបានចារឹកទុក ដោយដែកចារមានចុងជាពេជ្រ គឺបានចារឹកទុកនៅបន្ទះចិត្តគេ ហើយនៅស្នែងអាសនារបស់គេដែរ» (យេរេមា 17៖1)។ សាសន៍អ៊ីស្រាអែលមាន ចិត្តដ៏រឹងរូស (យេរេមា 13៖10; យេរេមា 23៖17)។ ម្ល៉ោះហើយ ពួកយូដាមិនអាចធ្វើកិច្ចការត្រឹមត្រូវ បានឡើយ (យេរេមា 13៖23)។

ដូច្នេះ តើបញ្ហា «ចិត្ត» របស់ពួកគេត្រូវបានដោះស្រាយដោយរបៀបណាដែរ? ចម្លើយមិនមែនជា ការផ្លាស់ប្តូរនៅក្នុងក្រឹត្យវិន័យនោះទេ។ តើហេតុអ្វី? នោះគឺដោយសារតែបញ្ហាដែលសាសន៍អ៊ីស្រាអែលមាន មិនមែនជាក្រឹត្យវិន័យនោះឡើយ តែមកពីចិត្តរបស់ពួកគេទៅវិញទេ។ ព្រះចង់អោយសាសន៍អ៊ីស្រាអែល ស្តាប់បង្គាប់ ដោយសារតែពួកគេត្រូវថ្លែងអំណរគុណដល់ព្រះចំពោះអ្វីៗគ្រប់យ៉ាងដែលទ្រង់បានធ្វើសម្រាប់ ពួកគេ។ នេះគឹជាមូលហេតុដែលព្រះបានមានបន្ទូលប្រាប់សាសន៍អ៊ីស្រាអែលថា ទ្រង់បានស្រឡាញ់ និង យកព្រះទ័យទុកដាក់ចំពោះពួកគេខ្លាំងប៉ុនណា មុនពេលដែលទ្រង់បានប្រទានក្រឹត្យវិន័យទាំង10ប្រការ ដល់ពួកគេ (និក្ខមនំ 20៖1, 2)។ ព្រះចង់អោយសាសន៍អ៊ីស្រាអែលគោរពតាមក្រឹត្យវិន័យរបស់ទ្រង់ ដើម្បីបង្ហាញថា ពួកគេបានយល់ទំហំដែលព្រះចង់អោយពួកគេបានល្អបំផុត។ ព្រះបានបង្ហាញសេចក្តី ស្រឡាញ់នៅក្នុងចិត្តព្រះទ័យរបស់ទ្រង់សម្រាប់រាស្ត្ររបស់ទ្រង់ នៅពេលដែលទ្រង់បានរំដោះពួកគេចេញ ពីស្រុកអេស៊ីព្ទ។

សព្វថ្ងៃនេះ ព្រះក៏ចង់បានការថ្លែងអំណរគុណ និងការស្តាប់បង្គាប់ពីយើងផងដែរ។ សេចក្តីសញ្ញាថ្មីបានចាប់ផ្តើមឡើងជាមួយនឹងសេចក្តីស្រឡាញ់ដែលព្រះយេស៊ូវបានបង្ហាញចំពោះយើងនៅលើ ឈើឆ្កាង។ ការស្តាប់បង្គាប់ពិតប្រាកដនោះមានប្រភពចេញមកពីចិត្តដែលបានស្រឡាញ់ដល់ព្រះ (ម៉ាថាយ 22៖34-40)។ សេចក្តីស្រឡាញ់នេះបង្ហាញថា ព្រះវិញ្ញាណបរិសុទ្ធបានសណ្ឋិតនៅក្នុងចិត្តរបស់យើង។ ព្រះបានចាក់បង្អុរសេចក្តីស្រឡាញ់របស់ទ្រង់មកលើយើងតាមរយៈព្រះវិញ្ញាណរបស់ទ្រង់ (រ៉ូម 5៖5; កាឡាទី 5៖22)។

`តើការស្តាប់បង្គាប់របស់យើងបានបង្ហាញអំពីសេចក្តីស្រឡាញ់របស់យើងចំពោះព្រះដោយរបៀប ណា?`