---
title:  ការសិក្សាបន្ថែម
date:  18/02/2022
---

«តើនឹងមានអ្វីកើតឡើង នៅពេលដែលព្រះបានបង្កើតជីវិតយើងជាថ្មី និងបាន «ដាំ» សេចក្តីស្រឡាញ់របស់ទ្រង់នៅក្នុងចិត្តរបស់យើងនោះ? តើយើងនឹងអាចបង្ហាញថា យើងបានគោរពតាម ក្រឹត្យវិន័យរបស់ព្រះនៅក្នុងជីវិតរបស់យើងដែរឬទេ? ជាការពិតណាស់ នៅពេលដែលសេចក្តីស្រឡាញ់ របស់ព្រះបាន «ដាំ» នៅក្នុងចិត្តរបស់យើងរួចហើយ ពេលនោះ សេចក្តីសន្យានៃសេចក្តីសញ្ញាថ្មីនឹងក្លាយ មកជាការពិត។ សេចក្តីសន្យានោះគឺ៖ «[ព្រះ] នឹងដាក់ក្រឹត្យវិន័យអញនៅក្នុងចិត្តគេ ហើយនិងកត់ទុកនៅក្នុងគំនិតគេផង» (ហេព្រើរ 10៖16)។ សេចក្តីសន្យានេះក៏បានក្លាយជាការពិតផងដែរ នៅពេលដែល យើងត្រូវបានបង្កើតជាថ្មី និងចាប់ផ្តើមមើលទៅដូចជាព្រះរបស់យើង។ ប្រសិនបើព្រះបានចារឹកក្រឹត្យវិន័យ របស់ទ្រង់នៅក្នុងចិត្តរបស់យើងទៅហើយ តើក្រឹត្យវិន័យនោះនឹងផ្លាស់ប្តូរជីវិតរបស់យើងដែរឬទេ? ជាការ ពិតណាស់ ការស្តាប់បង្គាប់បានបង្ហាញថា យើងគឺជាសិស្សរបស់ព្រះ។ ការស្តាប់បង្គាប់របសយើងបង្ហាញ ថា យើងស្មោះត្រង់ចំពោះព្រះ និងសុខចិត្តបម្រើទ្រង់ទាំងស្រុង។ នេះគឹជាមូលហេតុដែលព្រះគម្ពីរបានចែង ថា «ដ្បិតនេះហើយជាសេចក្តីស្រឡាញ់ដល់ព្រះ គឺឲ្យយើងកាន់តាមអស់ទាំងបញ្ញត្តិរបស់ទ្រង់» (យ៉ូហាន ទី1 5៖3)។ «អ្នកណាដែលថា បានស្គាល់ទ្រង់ តែមិនកាន់តាមបញ្ញត្តិទ្រង់ទេ អ្នកនោះឈ្មោះថាជាអ្នក កុហក ហើយសេចក្តីពិតមិននៅក្នុងអ្នកនោះឡើយ» (យ៉ូហានទី1 2៖4)។ យើងបានទទួលព្រះគុណមកពីព្រះតាមរយៈសេចក្តីជំនឿ និងដោយសេចក្តីជំនឿតែមួយគត់។ សេចក្តីជំនឿមិនបានអោយយើងមានសេរីភាពចេញពីការស្តាប់បង្គាប់នោះឡើយ។ សេចក្តីជំនឿអាចធ្វើអោយយើងស្តាប់បង្គាប់ទៅវិញទេតើ . . . .»។

«កាលណាលោកអ្នកកាន់តែចូលទៅជិតព្រះយេស៊ូវ លោកអ្នកកាន់តែឃើញថា ខ្លួនឯងអាក្រក់ ទៅៗ។ ការបើកសម្តែងខាងឯវិញ្ញាណរបស់លោកអ្នកនឹងកាន់តែច្បាស់ឡើង។ លោកអ្នកនឹងបានឃើញ កំហុសឆ្គងទាំងអស់របស់លោកអ្នកប្រៀបធៀបទៅនឹងជីវិតដ៏ល្អឥតខ្ចោះរបស់ព្រះយេស៊ូវ។ ការមើលឃើញ យ៉ាងច្បាស់របស់លោកអ្នកបានបង្ហាញថា ការកុហករបស់សាតាំងមិនអាចគ្រប់គ្រងលោកអ្នកបានទៀត ឡើយ។ អំណាចខាងឯការផ្តល់ជីវិតរបស់ព្រះវិញ្ញាណបរិសុទ្ធអាចជួយអោយលោកអ្នកមើលឃើញខ្លួនឯងថា ជាអ្នកណាពិតប្រាកដ»។

«លោកអ្នកមិនអាចស្រឡាញ់ព្រះយេស៊ូវបានឡើយ ទាល់តែលោកអ្នកបានឃើញថា ចិត្តរបស់ លោកអ្នកផ្ទាល់ពោរពេញទៅដោយអំពើបាបជាមុនសិន។ នៅពេលដែលព្រះយេស៊ូវផ្លាស់ប្តូរជីវិតរបស់លោកអ្នកតាមរយៈព្រះគុណ និងការអត់ឱនទោសរបស់ទ្រង់នោះ លោកអ្នកនឹងកោតសរសើរដល់ព្រះ-យេស៊ូវ និងជីវិតដ៏បរិសុទ្ធរបស់ទ្រង់។ ប៉ុន្តែ ប្រសិនបើយើងមិនបានឃើញកំហុសរបស់យើងនោះទេ យើង ច្បាស់ជាដឹងថា យើងមិនអាចឃើញសិរីលំអរបស់ព្រះយេស៊ូវបានឡើយ។ អ្វីៗគ្រប់យ៉ាងអំពីព្រះយេស៊ូវ គឺល្អឥតខ្ចោះ»។ ដកស្រង់ពី Ellen G. White, Steps to Christ, pages 60, 64, 65, adapted។

**សំណួរពិភាក្សា**

`1. សូមគិតអំពីកថាខណ្ឌមកពីអ្នកស្រីអែល្លីន ជីវ៉ៃត៍ខាងលើ។ អ្នកស្រីអែល្លីន ជីវ៉ៃត៍បានមានប្រសាសន៍ថា កាលណាយើងចូលកាន់តែតព្រះយេស៊ូវ យើងកាន់តែឃើញអំពើបាបរបស់យើង។ តើហេតុអ្វីបានជាយើង មិនត្រូវអោយចំណុចអាក្រក់ៗដែលយើងបានឃើញនៅក្នុងខ្លួនយើងធ្វើអោយយើងបាត់បង់សេចក្តីសង្ឃឹម និងសេចក្តីជំនឿទាំងអស់របស់យើងនោះ?`

`2. សូមគិតអំពីគោលគំនិតដែលថា ព្រះបានចារឹកក្រឹត្យវិន័យនៅក្នុងចិត្តរបស់យើង។ តើយើងបានឃើញ សេចក្តីសន្យាអ្វី សម្រាប់ជីវិតខាងវិញ្ញាណរបស់យើងនៅក្នុងសេចក្តីពិតនៃព្រះគម្ពីរនេះ? តើសេចក្តីពិតនៃព្រះគម្ពីរនេះអាចជួយអោយយើងជៀសផុតពីការស្តាប់បង្គាប់ព្រះចំពោះហេតុផលខុសឆ្គងទាំងឡាយ ដោយរបៀបណា? (សូមអានខគម្ពីរហេព្រើរ 9៖14)។`