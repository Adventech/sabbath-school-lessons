---
title:  ការសិក្សាបន្ថែម
date:  11/03/2022
---

«ដោយសារសេចក្តីជំនឿ លោកអ្នកបានទទួលយកព្រះយេស៊ូវ។ ឥឡូវនេះ លោកអ្នក គឺជាកម្មសិទ្ធិរបស់ទ្រង់។ ដូច្នេះ លោកអ្នកក៏ត្រូវតែលូតលាស់នៅក្នុងទ្រង់ ដោយសារសេចក្តីជំនឿផង ដែរ។ លោកអ្នកអាចលូតលាស់បានតាមរយៈការថ្វាយ និងការទទួលយក។ លោកអ្នកត្រូវតែថ្វាយអ្វីៗ គ្រប់យ៉ាងដល់ព្រះដូចជា៖ ចិត្តរបស់លោកអ្នក ផែនការរបស់លោកអ្នក និងជីវិតរបស់លោកអ្នកជាដើម។ លោកអ្នកក៏ត្រូវតែទទួលយកអ្វីៗគ្រប់យ៉ាងដែលទ្រង់ប្រទានដល់លោកអ្នកផងដែរ។ លោកអ្នកត្រូវតែទទួលយកព្រះពររបស់ទ្រង់ទាំងអស់។ ពេលនោះ ព្រះយេស៊ូវនឹងរស់នៅក្នុងចិត្តរបស់លោកអ្នក។ ទ្រង់ នឹងក្លាយជាកម្លាំងរបស់លោកអ្នក។ ទ្រង់នឹងធ្វើអោយលោកអ្នកបានបរិសុទ្ធ។ ទ្រង់នឹងក្លាយជាអង្គជំនួយ របស់លោកអ្នកជារៀងរហូត។ ហើយទ្រង់ក៏នឹងជួយអោយលោកអ្នកស្តាប់បង្គាប់ដល់ព្រះផងដែរ»។ ដក ស្រង់ពី Ellen G. White, Steps to Christ, page 70, adapted។

«ព្រះមិនបានសូមអោយយើងជឿដោយពុំបានបង្ហាញយើងនូវភ័ស្តុតាងគ្រប់គ្រាន់សម្រាប់សេចក្តី ជំនឿរបស់យើងនោះទេ។ ព្រះបានបង្ហាញយើងនូវហេតុផលជាច្រើនក្នុងការជឿទុកចិត្តទៅលើសេចក្តីពិតនៃព្រះគម្ពីរស្តីអំពីព្រះអង្គផ្ទាល់។ ប៉ុន្តែ យើងតែងតែអាចមានចំងល់ជានិច្ច។ សេចក្តីជំនឿរបស់យើងត្រូវតែ ដាក់នៅលើភ័ស្តុតាងដែលព្រះបានបង្ហាញយើង។ យើងមិនគួរផ្អែកទៅលើអារម្មណ៍របស់យើង ដើម្បីជួយ អោយយើងសម្រេចអ្វីដែលយើងបានជឿនោះទេ។ មនុស្សដែលប្រាថ្នាចង់បានចំងល់នឹងទទួលបានឱកាស ក្នុងការឆ្ងល់។ រីឯមនុស្សដែលចង់ដឹងអំពីសេចក្តីពិតនៃព្រះគម្ពីរយ៉ាងពិតប្រាកដនោះ នឹងរកឃើញភ័ស្តុតាង ជាច្រើនសម្រាប់សេចក្តីជំនឿរបស់ពួកគេវិញ»។

«គំនិតរបស់យើងមិនអាចយល់អំពីសេចក្តីស្រឡាញ់ និងកិច្ចការនៃព្រះដ៏នៅអស់កល្បរបស់យើងបានទាំងអស់នោះទេ។ ទ្រង់គឺជាបុគ្គលដ៏បរិសុទ្ធ។ ទ្រង់អាថ៌កំបាំងជានិច្ច។ មនុស្សដែលឆ្លាតជាង គេបំផុតនៅផែនដីមិនអាចដោះស្រាយអាថ៌កំបាំងដ៏បរិសុទ្ធនេះបានឡើយ។ ‘តើលោកអ្នកគិតថា លោក អ្នកយល់ច្បាស់អំពីព្រះដែរឬទេ? តើលោកអ្នកបានយល់អំពីព្រះដ៏ពេញដោយអំណាចទាំងស្រុងបានដែរ ឬទេ? ចំណេះដឹងនេះគឺហួសពីស្ថានសួគ៌ និងជ្រៅជាងកន្លែងនៃសេចក្តីស្លាប់ទៅទៀត។ ដូច្នេះ តើលោក អ្នកអាចធ្វើអ្វីបាន? តើលោកអ្នកអាចរៀនអំពីចំណេះដឹងទាំងអស់បានយ៉ាងដូចម្តេចទៅ?’ (យ៉ូប 11៖7, 8)»។ ដកស្រង់ពី Ellen G. White, Steps to Christ, page 105, adapted។

**សំណួរពិភាក្សា**

`1. លោកប៉ុលបានមានប្រសាសន៍ថា «យើងរាល់គ្នាក៏យល់ដោយសារសេចក្តីជំនឿ» នេះដែរ (ហេព្រើរ 11៖3)។ តើសេចក្តីជំនឿ និងការយល់ដឹងមានទំនាក់ទំនងអ្វីនឹងគ្នាដែរ? តើសេចក្តីជំនឿបានជួយអោយ យើងយល់អ្វីខ្លះ?`

`2. ពាក្យក្រេក «ភីស្ទីស (pistis)» មានន័យថា «សេចក្តីជំនឿ»។ «ភីស្ទីស» បានបង្ហាញយើងអំពី (1) គោលជំនឿទៅលើព្រះ និង (2) ភាពស្មោះត្រង់ចំពោះទ្រង់។ តើហេតុអ្វីបានជាអត្ថន័យទាំង2យ៉ាងនេះ សំខាន់ម្ល៉េះ ចំពោះការយល់ដឹងរបស់យើងស្តីអំពីរបៀបដែលយើងរស់នៅ «ដោយសារសេចក្តីជំនឿ» នេះ? តើមនុស្សនៅក្នុងបទគម្ពីរហេព្រើរ 11 បានបង្ហាញភាពស្មោះត្រង់របស់ពួកគេចំពោះព្រះដោយរបៀប ណា? តើភាពស្មោះត្រង់របស់ពួកគេបានបង្ហាញអំពីសេចក្តីជំនឿរបស់ពួកគេដោយរបៀបណា? តើយើង អាចរស់នៅបានដូចជាពួកគេដោយរបៀបណាដែរ?`