---
title:  ការថ្វាយបង្គំដូចជាព្រះយេស៊ូវ
date:  11/03/2022
---

កាលពី3ឆ្នាំមុន ប្រាក់ដង្វាយសប្បាតហ៍ទី13បានជួយស្ថាបនាមជ្ឈមណ្ឌលបម្រើសហគមន៍ ក្នុងការផ្សព្វផ្សាយដំណឹងល្អដល់មនុស្សនៅក្នុងប្រទេសកម្ពុជា។ ប៉ុន្តែ មជ្ឈមណ្ឌលបម្រើសហគមន៍ ដែល ជា «មជ្ឈមណ្ឌលឥទ្ធិពលនៃទីក្រុង» បានឈោងចាប់មនុស្សដំបូង មុនពេលមជ្ឈមណ្ឌលនេះបានចាប់ផ្តើមដំណើរការទៅទៀត។

លោកគុយ សុភ័ណ្ឌបានឮថា គេបានចាប់ផ្តើមការសាងសង់នៅឯមជ្ឈមណ្ឌលបម្រើសហគមន៍ (Essential Life Center) ហើយបានដឹងទៀតថា ប្រាក់ឈ្មួលក៏ល្មមគួរសមដែរ ដូច្នេះហើយ គាត់បាន សូមធ្វើការជាមួយនឹងលោកហ្គារី រ៉ូជ័រ (Gary Rogers) ដែលជាអ្នកគ្រប់គ្រងលើគម្រោងការនោះដែរ។ លោកហ្គារីគឺជាបេសកជនអាមេរិកដែលធ្វើការសម្រាប់បេសកកម្មអាត់វេនទីស្ទមិនទាន់បានបើកការដ្ឋានសំណង់នៅឯទីតាំងខេត្តបាត់ដំបងដែលជាទីក្រុងធំទី2នៃប្រទេសកម្ពុជាភ្លាមៗនៅឡើយទេ ទោះជាយ៉ាង នេះក្តី គាត់បានយកលេខទូរស័ព្ទលោកសុភ័ណ្ឌ។ ពីរបីខែក្រោយមក លោកសុភ័ណ្ឌបានត្រឡប់មកវិញ លោកហ្គារីបានប្រាប់អោយគាត់ចាប់ផ្តើមធ្វើការនៅថ្ងៃបន្ទាប់ ដោយដឹងថា លោកសុភ័ណ្ឌមានជំនាញខាង ជាងដែក និងរៀបឥដ្ឋ។ លោកសុភ័ណ្ឌបាននិយាយថា «ហេតុអ្វីបានត្រូវចាំដល់ថ្ងៃស្អែកលោក? ខ្ញុំអាច ចាប់ផ្តើមពេលនេះក៏បានដែរ»។

លោកសុភ័ណ្ឌដែលជាអ្នកដឹកនាំព្រះវិហារគ្រីស្ទានផ្ទាល់ខ្លួនរបស់គាត់ មានការភ្ញាក់ផ្អើលដោយ បានដឹងថា លោកហ្គារីបានផ្តើមឡើងជាមួយនឹងការថ្វាយបង្គំ30នាទីជារៀងរាល់ថ្ងៃធ្វើការ។ គាត់មិនដែល មានការងារ ដោយមានការថ្វាយបង្គំពីមុនមកនោះទេ ប៉ុន្តែ គាត់បានពេញចិត្តនឹងការថ្វាយបង្គំបែបនេះ ជាខ្លាំង។

ខណៈពេលសិក្សាជាក្រុម គាត់បានដឹងថា អ្វីៗដែលគាត់បានរៀនពីព្រះគម្ពីរនោះ មានលក្ខណៈ ខុសគ្នាពីអ្វីដែលគាត់បានបង្រៀន។ ព្រឹកមួយ ការថ្វាយបង្គំបានផ្តោតទៅលើថ្ងៃសប្បាតហ៍។ លោកសុភ័ណ្ឌ បានអាននៅក្នុងខគម្ពីរលូកា 23 អំពីការសុគតរបស់ព្រះយេស៊ូវនៅថ្ងៃទី6 ដែលជាថ្ងៃរៀបចំ និងត្រូវបានបញ្ចុះនៅថ្ងៃលិចមុនថ្ងៃទី7ដែលជាថ្ងៃសប្បាតហ៍។ គាត់បានដឹងថា ពួកសាវកបានបញ្ឈប់ការងាររបស់ពួកគេសម្រាប់ថ្ងៃសប្បាតហ៍ និងបានដឹងទៀតថា ព្រះយេស៊ូវបានសម្រាកនៅក្នុងផ្នូរនៅថ្ងៃនោះដែរ។ រហូតទាល់តែដល់ថ្ងៃទី1 ទើបពួកគេបានយកគ្រឿងទេសមកអប់សពទ្រង់។ លោកសុភ័ណ្ឌបានប្រាប់ខ្លួន ឯងទាំងភ្ញាក់ផ្អើលថា «អ៊ីចឹង ថ្ងៃទី7ពិតជាថ្ងៃសប្បាតហ៍មែនហើយ»។

ដោយឃើញគោលជំនឿរបស់លោកសុភ័ណ្ឌយ៉ាងដូច្នោះ លោកហ្គារីបានសួរទៅគាត់ថា «តើ អ្នកចង់អោយខ្លួនអ្នកបានដូចជាព្រះយេស៊ូវដែរឬទេ?»។ លោកសុភ័ណ្ឌមិនមានការស្ទាក់ស្ទើរនោះឡើយ។ គាត់បានឆ្លើយថា «បាទ ខ្ញុំចង់»។ «ប្រសិននេះជាសេចក្តីប៉ងប្រាថ្នារបស់អ្នកពិតមែន សូមចូលរួមជាមួយ ការថ្វាយបង្គំបើកថ្ងៃសប្បាតហ៍នៅល្ងាចថ្ងៃសប្បាតហ៍ទាំងអស់គ្នា» លោកហ្គារីបាននិយាយ និងអញ្ជើញ គាត់អោយចូលរួមជាមួយនឹងការជួបជុំរបស់ពួកជំនុំអាត់វេនទីស្ទ។

លោកសុភ័ណ្ឌបានមកចួលរួមនៅថ្ងៃសុក្រ ព្រមទាំងបានត្រឡប់មកថ្វាយបង្គំវិញម្តងទៀតនៅ ថ្ងៃសប្បាតហ៍ដែលជាថ្ងៃបន្ទាប់ផងដែរ។ គាត់មានការអស្ចារ្យអំពីរបៀបដែលពួកជំនុំបានស្វាគមន៍គ្នាទៅ វិញទៅមក ដោយនិយាយថា «រីករាយថ្ងៃសប្បាតហ៍»។ ពាក្យនេះបានធ្វើអោយគាត់មានអារម្មណ៍ថា ព្រះ

អាចធ្វើអោយគាត់បរិសុទ្ធបាន។

ខណៈដែលលោកសុភ័ណ្ឌបានរៀនអំពីព្រះបន្ថែមទៀតនោះ គាត់ចាប់ ផ្តើមដាក់ដង្វាយដប់ហូតមួយ។ នៅល្ងាចថ្ងៃសប្បាតហ៍ គាត់បានចូលរួម ជាមួយនឹងពួកជំនុំក្នុងការជួយអ្នកខ្វះខាត។ គាត់បានទទួលបុណ្យជ្រមុជ ទឹក18ថ្ងៃក្រោយមក បន្ទាប់ពីបានចាប់ផ្តើមធ្វើនៅឯការដ្ឋានសំណង់ សម្រាប់មជ្ឈមណ្ឌលបម្រើសហគមន៍នោះមក។