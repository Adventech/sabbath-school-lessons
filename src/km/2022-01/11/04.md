---
title:  លោកម៉ូសេបានជឿលើអ្វីដែលមើលមិនឃើញ
date:  08/03/2022
---

`ខគម្ពីរហេព្រើរ 11៖20-28 បានបង្ហាញប្រាប់យើងអំពីមនុស្សនៅក្នុងព្រះគម្ពីរដែលមានជំនឿយ៉ាងមុតមាំ។ តើមនុស្សទាំងនេះបានធ្វើអ្វីខ្លះ? តើមនុស្សទាំងនេះបានបង្ហាញសេចក្តីសង្ឃឹមរបស់ ពួកគេទៅលើអ្វីដែលពួកគេមើលមិនឃើញដោយរបៀបណា?`

លោកម៉ូសេគឺជាមនុស្សសំខាន់ទី2នៅក្នុងជំពូកខាងលើស្តីអំពីសេចក្តីជំនឿនេះ។ នៅពេលដែលលោកម៉ូសេបានកើតមក ឪពុកម្តាយរបស់គាត់បានលាក់គាត់ពីផារ៉ោនដែលជាស្តេចនៃស្រុកអេស៊ីព្ទ។ ស្តេចផារ៉ោនបានចេញបញ្ជាអោយសម្លាប់ក្មេងប្រុសហេព្រើរទាំងអស់។ ប៉ុន្តែ ឪពុកម្តាយរបស់លោកម៉ូសេ «ឥតមាននឹកខ្លាចដល់បញ្ញត្តិរបស់ស្តេចឡើយ» (ហេព្រើរ 11៖23)។ លុះលោកម៉ូសេ «ធំហើយ នោះលោកមិនព្រមឲ្យគេហៅខ្លួន ជាកូនរបស់បុត្រីផារ៉ោនទេ» (ហេព្រើរ 11៖24)។ បុត្រីរបស់ស្តេចផារ៉ោនគឺជាព្រះនាងនៃសាសន៍អេស៊ីព្ទដែលបានយកលោកម៉ូសេមកចិញ្ចឹម។ ក្នុងនាមជាកូនចិញ្ចឹមរបស់ព្រះនាង លោកម៉ូសេត្រូវបានគេជ្រើសរើសអោយធ្វើជាស្តេចអេស៊ីព្ទបន្ទាប់ទៀត។ ប៉ុន្តែ លោកម៉ូសេបានជ្រើសរើស ធ្វើជាមេដឹកនាំនៃពួកទាសករដែលបានរំដោះចេញវិញ។

`សូមប្រៀបធៀបបទពិសោធន៍របស់លោកម៉ូសេនៅក្នុងខគម្ពីរហេព្រើរ 11៖24-27 ជាមួយ នឹងពួកគ្រីស្ទាននៅក្នុងខគម្ពីរហេព្រើរ 10៖32-35។ តើបទពិសោធន៍ទាំង2នេះមានអ្វីដែលដូចគ្នា?`

លោកម៉ូសេបានឃើញថា ព្រះនឹងប្រទានរង្វាន់ដល់គាត់ប្រសើរជាងស្តេចផារ៉ោនប្រទានអោយ គាត់ទៅទៀត។ ស្តេចផារ៉ោនបានសន្យានឹងលោកម៉ូសេនូវអ្វីដែលទ្រង់អាចមើលឃើញដូចជា ទ្រព្យសម្បត្តិ និងអំណាចនៅលើផែនដីនេះ។ ប៉ុន្តែ ព្រះបានសន្យានឹងលោកម៉ូសេនូវអ្វីដែលគាត់អាចឃើញតាមរយៈ សេចក្តីជំនឿតែប៉ុណ្ណោះ។ លោកម៉ូសេបានជ្រើសរើសរង្វាន់ដែលព្រះបានប្រទានដល់គាត់។ រង្វាន់មកពីព្រះគឺជារង្វាន់តែមួយដែលយើងបានអាននៅក្នុងខគម្ពីរហេព្រើរ 10៖35។ ព្រះបានសន្យាថា នឹង ប្រទានរង្វាន់នេះដល់មនុស្សគ្រប់គ្នាដែលបានជឿទៅលើទ្រង់។

ជាការពិតណាស់ ពាក្យទាំងនេះអំពីលោកម៉ូសេបានពាល់ចិត្តអ្នកអានរបស់លោកប៉ុលនៅក្នុង របៀបដ៏មានអំណាចមួយ។ ពួកគ្រីស្ទានបានរងនូវការប្រមាថ ដោយសារតែសេចក្តីជំនឿរបស់ពួកគេ។ មនុស្សអាក្រក់បានធ្វើបាបពួកគេ និងបានកេងប្រវ័ញ្ចទ្រព្យសម្បត្តិរបស់ពួកគេ (ហេព្រើរ 10៖32-34)។ ពួកគ្រីស្ទានខ្លះទៀតត្រូវបានគេចាប់ដាក់គុក ដោយសារតែពួកគេបានជ្រើសរើសធ្វើតាមព្រះយេស៊ូវ (ហេព្រើរ 13៖3)។ ទន្ទឹមគ្នានេះ លោកម៉ូសេក៏បានចូលរួមជាមួយនឹងរាស្ត្ររបស់ព្រះ។ លោកម៉ូសេបានបាត់បង់ អ្វីៗជាច្រើនដែលជីវិតនេះបានផ្តល់អោយគាត់ ដោយសារតែជម្រើសរបស់គាត់។ លោកម៉ូសេបានដោះដូរ ទ្រព្យសម្បត្តិនៃស្រុកអេស៊ីព្ទជាមួយនឹងការប្រមាថទៅវិញ។ តើហេតុអ្វី? នោះគឺដោយសារតែគាត់បាន ជឿថា រង្វាន់ដែលព្រះនឹងប្រទានអោយគាត់នោះប្រសើរជាងអ្វីៗទាំងអស់ដែលសាសន៍អេស៊ីព្ទបានផ្តល់ អោយគាត់ទៅទៀត។

តើលោកអ្នកបានជួបការសាកល្បង និងបញ្ហាអ្វីខ្លះ ដោយសារតែសេចក្តីជំនឿរបស់លោកអ្នក? តើលោកអ្នកបានលះបង់អ្វីខ្លះដែរ ដោយសារសេចក្តីរបស់លោកអ្នក? តើរង្វាន់ដែលកំពុងតែរង់ចាំលោក អ្នកបានកំសាន្តចិត្តលោកអ្នកយ៉ាងដូចម្តេចដែរ។