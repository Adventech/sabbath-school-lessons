---
title:  ព្រះយេស៊ូវបានសម្រេចសេចក្តីជំនឿរបស់យើង
date:  10/03/2022
---

`សូមអានខគម្ពីរហេព្រើរ 12៖1-3។ តើខទាំងនេះបានសូមអោយយើងធ្វើអ្វីខ្លះ?`

លោកប៉ុលបានផ្តើមបញ្ជីឈ្មោះវីរបុរសនៃសេចក្តីជំនឿរបស់គាត់នៅក្នុងបទគម្ពីរហេព្រើរ 11។ លោកប៉ុលបានបញ្ចប់បញ្ជីរបស់គាត់នៅក្នុងជំពូក 12 ជាមួយនឹងព្រះយេស៊ូវ។ ទន្ទឹមគ្នានេះ លោកប៉ុល បានបញ្ចប់សំបុត្រផ្ញើទៅកាន់ពួកជំនុំហេព្រើររបស់គាត់ជាមួយនឹងព្រះយេស៊ូវ។ (លោកប៉ុលក៏បានផ្តើមសំបុត្ររបស់គាត់ជាមួយនឹងព្រះយេស៊ូវផងដែរ)។ ព្រះយេស៊ូវគឺជា «ព្រះអង្គដែលត្រូវមក ទ្រង់នឹងយាង មកមែនឥតបង្អង់ឡើយ» (ហេព្រើរ 10៖37)។ ព្រះយេស៊ូវក៏ជា «មេសំរេចសេចក្តីជំនឿរបស់យើង» ផងដែរ (ហេព្រើរ 12៖2)។ ខនេះបានបង្ហាញយើងថា ព្រះយេស៊ូវបានធ្វើអោយសេចក្តីជំនឿរបស់យើង នៅក្នុងព្រះអាចសម្រេចទៅបាន។ ព្រះយេស៊ូវក៏ជាគំរូដ៏ល្អឥតខ្ចោះអំពីអ្វីទៅដែលហៅថា ជីវិតខាងឯ សេចក្តីជំនឿផងដែរ។

ព្រះយេស៊ូវគឺជាអ្នកត្រួសត្រាយផ្លូវនៃសេចក្តីជំនឿរបស់យើងតាមរយៈវិធី3យ៉ាង៖

វិធីទីមួយ ព្រះគឺជាបុគ្គលតែមួយគត់ ដែលបានរត់ «ប្រណាំង» ខាងឯសេចក្តីជំនឿ និងបាន ឆ្លងកាត់បន្ទាត់ «ផ្តាច់ព្រាត់»។ រីឯអ្នកឯទៀតដែលមាននៅក្នុងបញ្ជីឈ្មោះក្នុងបទគម្ពីរហេព្រើរ 11 មិនទាន់បានបញ្ចប់ការរត់ប្រណាំងនៅឡើយទេ ដោយសារតែពួកគេមិនបានទទួលអ្វីដែលព្រះបានសន្យានឹង ពួកគេ (ហេព្រើរ 11៖39, 40)។ បន្ទាប់ពីព្រះយេស៊ូវបានរត់ប្រណាំងខាងឯសេចក្តីជំនឿនៅលើផែនដីរួចមក ព្រះយេស៊ូវបានយាងទៅស្ថានសួគ៌វិញ។ ទ្រង់បានគង់នៅខាងស្តាំព្រះវរបិតា។ យើងនឹងចូលរួម ជាមួយនឹងព្រះយេស៊ូវនៅទីនោះដែរនាពេលអនាគត។ វីរបុរសនៃសេចក្តីជំនឿដទៃទៀតដែលលោកប៉ុល បានមានប្រសាសន៍នៅក្នុងបទគម្ពីរហេព្រើរ 11 នោះ ក៏នឹងទៅទីនោះផងដែរ (វិវរណៈ 20៖4)។

វិធីទីពីរ ជីវិតដ៏ល្អឥតខ្ចោះរបស់ព្រះយេស៊ូវបានធ្វើអោយវីរបុរសនៃព្រះគម្ពីរអាចសម្រេចការរត់ ប្រណាំងខាងឯសេចក្តីជំនឿនេះបាន (ហេព្រើរ 10៖5-14)។ តើយ៉ាងណាទៅវិញ ប្រសិនបើព្រះយេស៊ូវ មិនបានយាងមករត់ប្រណាំងខាងឯសេចក្តីជំនឿនៅផែនដីនេះ? ពេលនោះ គ្មានអ្នកណាម្នាក់អាចបញ្ចប់ ការរត់ប្រណាំងនេះបានឡើយ។

វិធីទីបី ព្រះយេស៊ូវគឺជាហេតុផលសម្រាប់សេចក្តីជំនឿរបស់យើង។ ទ្រង់បានបង្ហាញយើងអំពី សេចក្តីស្រឡាញ់របស់ព្រះចំពោះបាបជន។ ព្រះមិនដែលឈប់ព្យាយាមសង្គ្រោះយើងនោះឡើយ។ នេះ គឺជាមូលហេតុដែលនាំអោយយើងទទួលបានរង្វាន់របស់យើងនៅចុងបញ្ចប់។ ដូច្នេះ យើងមិនត្រូវចុះចាញ់ ឡើយ។ យើងត្រូវធ្វើតាមអ្វីដែលព្រះយេស៊ូវបានធ្វើ។ ព្រះយេស៊ូវបានអត់ធ្មត់ និងស្មោះត្រង់ចំពោះព្រះ។ ព្រះយេស៊ូវបានស្តាប់បង្គាប់ព្រះទាំងស្រុង។ ព្រះយេស៊ូវបានធ្វើកិច្ចការទាំងនេះជំនួសយើង នៅពេល ដែលយើងគ្មានសេចក្តីជំនឿ (ធីម៉ូថេទី2 2៖13)។ សេចក្តីជំនឿរបស់យើងទៅលើព្រះយេស៊ូវបានបង្ហាញ សេចក្តីស្រឡាញ់របស់ទ្រង់ចំពោះយើងយ៉ាងពិតប្រាកដ។

`ព្រះយេស៊ូវគឺ «ជាមេសំរេចសេចក្តីជំនឿរបស់យើង» (ហេព្រើរ 12៖2) ពីព្រោះទ្រង់បានបង្ហាញ យើងអំពីរបៀបរត់ប្រណាំងខាងឯសេចក្តីជំនឿ។ តើព្រះយេស៊ូវបានរត់ប្រណាំងដោយរបៀបណាដែរ? នោះគឺថា ទ្រង់បានលះបង់អ្វីៗគ្រប់យ៉ាងសម្រាប់យើង (ភីលីព 2៖5-8)។ ព្រះយេស៊ូវមិនដែលធ្វើបាប ទាល់តែសោះ។ ទ្រង់បានទតមើលរង្វាន់ដែលកំពុងតែរង់ចាំទ្រង់នាពេលអនាគតពីចំងាយ។ រង្វាន់របស់ ទ្រង់នោះនឹងក្លាយទៅជាសេចក្តីអំណរដែលទ្រង់ទទួលបានមកពីការទតឃើញមនុស្សបានសង្គ្រោះតាម រយៈព្រះគុណរបស់ទ្រង់។ នេះគឺជាមូលហេតុដែលព្រះយេស៊ូវបានស៊ូទ្រាំនឹងការយល់ច្រឡំ នៅពេលដែលទ្រង់មានព្រះជន្មរស់នៅលើផែនដីនេះ។ នេះក៏ជាមូលហេតុដែលទ្រង់បានទទួលយកភាពអាម៉ាស់នៃឈើឆ្កាងផងដែរ (ហេព្រើរ 12៖2, 3)។`