---
title:  ព្រះយេស៊ូវបានសម្រេចសេចក្តីជំនឿរបស់យើង
date:  05/03/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 10៖35-39; ហេព្រើរ 11៖1-9; ហេព្រើរ 11៖1-19; ហេព្រើរ 11៖20-28; ហេព្រើរ 11៖31; ហេព្រើរ 12៖1-3។

> <p>ខចងចាំ</p>
> «ទាំងរំពឹងមើលដល់ព្រះយេស៊ូវដ៏ជាមេផ្តើម ហើយជាមេសំរេចសេចក្តីជំនឿរបស់យើង ដែល ទ្រង់បានរងទ្រាំនៅឈើឆ្កាង ទាំងមើលងាយចំពោះសេចក្តីអាម៉ាស់ខ្មាសនោះ ឲ្យតែបានសេចក្តីអំណរ ដែលនៅចំពោះទ្រង់ រួចទ្រង់ក៏គង់ខាងស្តាំបល្ល័ង្កនៃព្រះ» (ហេព្រើរ 12៖2)។

តើលោកអ្នកចូលចិត្តជំពូកណាខ្លះ នៅក្នុងកណ្ឌគម្ពីរហេព្រើរ? មនុស្សភាគច្រើននឹងនិយាយ ថា ពួកគេចូលចិត្តជំពូក 11 និង ជំពូក 12 ជាងគេ។ ជំពូកទាំងនេះបានប្រៀបធៀបជីវិតគ្រីស្ទានទៅ នឹងការរត់ប្រណាំងមួយ។ ប្រសិនបើយើងរត់ដល់ទីនោះ យើងនឹងទទួលបានរង្វាន់ដ៏ធំមួយ។

ឥឡូវនេះ យើងកំពុងតែរត់នៅក្នុងទីផ្តាច់ព្រាត់នៃ «ការរត់ប្រណាំង» នេះហើយ។ ព្រះយេស៊ូវ បានឈរនៅទីផ្តាច់ព្រាត់ ដើម្បីអបអរសាទរដល់យើង។ ព្រះយេស៊ូវបានរត់ជំនួសយើងរួចទៅហើយ។ ម្ល៉ោះហើយ ទ្រង់គឹជាគំរូដ៏ល្អបំផុតដែលយើងគួរតែរត់តាម។ ព្រះយេស៊ូវបានរត់ទៅមុនយើង ដើម្បីរៀបចំផ្លូវទៅឯព្រះនៅស្ថានសួគ៌ (ហេព្រើរ 6៖19, 20; ហេព្រើរ 10៖19-23)។ ដូច្នេះ យើងអាច ជឿទុកចិត្តរង្វាន់ដែលកំពុងរង់ចាំយើង នៅពេលដែលយើងបានបញ្ចប់ការរត់ប្រណាំងនេះ។

បទគម្ពីរហេព្រើរ 11 ក៏បានបកស្រាយអំពីអត្ថន័យនៃសេចក្តីជំនឿផងដែរ។ នៅពេលដែល យើងមានសេចក្តីជំនឿ នោះយើងនឹងជឿទុកចិត្តទៅលើសេចក្តីសន្យារបស់ព្រះ មុនពេលដែលយើងបានឃើញសេចក្តីសន្យាទាំងនោះទៅទៀត។ ក្នុងមេរៀនរបស់យើងសម្រាប់សប្តាហ៍ យើងនឹងឆ្លើយទៅនឹងសំណួរដែលចោទសួរថា៖ តើសេចក្តីជំនឿគឺជាអ្វី? តើមនុស្សនៅក្នុងព្រះគម្ពីរបានបង្ហាញសេចក្តី ជំនឿរបស់ពួកគេដោយរបៀបណា? លើសពីនេះទៅទៀត តើព្រះយេស៊ូវបានបង្ហាញសេចក្តីជំនឿដល់ យើងដោយរបៀបណាដែរ? ព្រះយេស៊ូវ «ជាមេសំរេចសេចក្តីជំនឿរបស់យើង» (ហេព្រើរ 12៖2)។ដូច្នេះ ទ្រង់គឺជាគំរូដ៏ល្អបំផុតរបស់យើងយ៉ាងពិតប្រាកដ។