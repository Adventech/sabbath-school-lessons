---
title:  ទឹកដីសន្យាគឺជាកន្លែងសម្រាកមួយ
date:  23/01/2022
---

`សូមអានខគម្ពីរលោកុប្បត្តិ 15៖13-21។ តើព្រះបានសន្យានឹងលោកអ័ប្រាហាំយ៉ាងដូចម្តេច ដូចដែលយើងបានឃើញពីខទាំងនេះ?`

ព្រះបានសន្យានឹងលោកអ័ប្រាហាំថា ទ្រង់នឹងរំដោះសាសន៍អ៊ីស្រាអែលចេញពីទាសភាពនៅ ក្នុងស្រុកអេស៊ីព្ទ។ បន្ទាប់មក ព្រះនឹងនាំសាសន៍អ៊ីស្រាអែលទៅកាន់ស្រុកកាណានដែលជាទឹកដីសន្យា។ នៅទីនោះ ពួកអ៊ីស្រាអែលនឹងបានសម្រាក (និក្ខមនំ 33៖14; យ៉ូស្វេ 1៖13)។ ស្រុកកាណានគឺជាទឹកដីដែលព្រះបានសន្យាដល់អយ្យកោអ័ប្រាហាំរបស់ពួកគេ។ ព្រះបានតាំងសន្យានេះនឹងលោកអ័ប្រាហាំ ដោយសារតែលោកអ័ប្រាហាំបានស្តាប់បង្គាប់ព្រះ។ តើលោកអ័ប្រាហាំបានស្តាប់បង្គាប់ព្រះយ៉ាងដូចម្តេច? គឺថា គាត់បានចាកចេញពីស្រុកកំណើតរបស់គាត់ទៅកាន់ទឹកដីសន្យា (លោកុប្បត្តិ 11៖31-12៖4)។

ដូច្នេះ ព្រះបានប្រទានស្រុកកាណានទុកជាលំនៅដល់រាស្ត្ររបស់ទ្រង់។ ប៉ុន្តែ ព្រះក៏មានហេតុ-ផលធំជាងនេះមួយទៀតសម្រាប់ការប្រគល់ទឹកដីនេះដល់សាសន៍អ៊ីស្រាអែលផងដែរ។ ព្រះចង់អោយរាស្ត្ររបស់ទ្រង់នៅជិតនឹងទ្រង់ (និក្ខមនំ 19៖4)។ ព្រះមិនចង់អោយអ្វីមួយមករារាំងផ្លូវនៃសេចក្តីស្រឡាញ់ របស់ពួកគេចំពោះទ្រង់នោះទេ។ ម្ល៉ោះហើយ ព្រះបាននាំសាសន៍អ៊ីស្រាអែលទៅឯស្រុកកាណាន។ នៅ ទីនោះ ពួកគេអាចរៀនអំពីព្រះ។ បន្ទាប់មក ពួកគេអាចប្រាប់អ្នកដទៃអំពីព្រះ និងអំពីសេចក្តីស្រឡាញ់ របស់ទ្រង់។ ថ្ងៃសប្បាតហ៍ និងទឹកដីកាណានអាចធ្វើអោយមិត្តភាពរវាងព្រះ និងរាស្ត្ររបស់ទ្រង់កើតមាន ឡើង។

ក្នុងខគម្ពីរចោទិយកថា 12៖1-14 ព្រះអម្ចាស់បានមានបន្ទូលប្រាប់សាសន៍អ៊ីស្រាអែលអំពី អ្វីដែលពួកគេត្រូវធ្វើ មុនពេលដែលពួកគេអាចចាប់ផ្តើមសប្បាយជាមួយនឹងការសម្រាករបស់ទ្រង់។ ពួកគេ ត្រូវតែបំផ្លាញព្រះក្លែងក្លាយនៅក្នុងទឹកដីនោះជាមុនសិន។ ពេលនោះ ព្រះនឹងបង្ហាញសាសន៍អ៊ីស្រាអែល អំពីកន្លែងដែលទ្រង់នឹងសណ្ឋិតនៅក្នុងចំណោមពួកគេ។

`សូមអានអំពីក្រឹត្យវិន័យនៃថ្ងៃសប្បាតហ៍នៅក្នុងខគម្ពីរនិក្ខមនំ 20៖8-11 និងចោទិយកថា 5៖12-15។ តើថ្ងៃសប្បាតហ៍អាចជួយអោយយើងនឹកចាំរឿងទាំងពីរយ៉ាងអ្វីខ្លះ? តើរឿងទាំងពីរយ៉ាង នេះមានទំនាក់ទំនងនឹងគ្នាយ៉ាងដូចម្តេច?`

ព្រះបានផ្សារភ្ជាប់ថ្ងៃសប្បាតហ៍ទៅនឹងចុងបញ្ចប់នៃភាពជាទាសករសម្រាប់រាស្ត្ររបស់ទ្រង់នៅ ក្នុងស្រុកអេស៊ីព្ទ។ ដូច្នេះ ព្រះបានបង្គាប់អោយសាសន៍អ៊ីស្រាអែលរក្សាថ្ងៃសប្បាតហ៍ ដើម្បីបង្ហាញថា ព្រះបានបង្កើតផែនដី ព្រមទាំងបានរំដោះពួកគេចេញពីទាសភាពផងដែរ។ ទន្ទឹមនឹងនេះ ថ្ងៃសប្បាតហ៍ បង្ហាញយើងថា ព្រះគឺជាអាទិករបង្កើតយើង និងជាព្រះអង្គសង្គ្រោះរបស់យើង។ យើងមិនបានបង្កើតខ្លួន យើងនោះទេ ម្ល៉ោះហើយ យើងក៏មិនអាចសង្គ្រោះខ្លួនយើងបានដែរ។ មានតែព្រះប៉ុណ្ណោះដែលអាច សង្គ្រោះយើងបាន។ នៅពេលដែលយើងសម្រាកនៅថ្ងៃសប្បាតហ៍ យើងបង្ហាញដល់មនុស្សគ្រប់គ្នាថា យើងបានពឹងផ្អែកទៅលើព្រះក្នុងការប្រទានជីវិតដល់យើង និងរំដោះយើងចេញពីទាសភាពនៃអំពើបាប។ ការរក្សាថ្ងៃសប្បាតហ៍គឺជាភ័ស្តុតាងដ៏មានអំណាចមួយដែលបង្ហាញថា ទង្វើល្អរបស់យើងមិនអាចសង្គ្រោះ យើងបាននោះទេ។ ការរក្សាថ្ងៃសប្បាតហ៍របស់យើងបង្ហាញមនុស្សគ្រប់គ្នាថា យើងត្រូវបានសង្គ្រោះដោយសារព្រះគុណរបស់ព្រះតែមួយគត់ប៉ុណ្ណោះ។

`តើការរក្សាថ្ងៃសប្បាតហ៍របស់យើងបានបង្ហាញអ្នកដទៃថា យើងត្រូវតែពឹងផ្អែកលើព្រះដែល បានប្រទានជីវិតថ្មីដល់យើង និងសង្គ្រោះយើងទាំងស្រុងដោយរបៀបណា?`