---
title:  ការចូលទៅក្នុងសេចក្តីសម្រាករបស់ទ្រង់
date:  26/01/2022
---

`សូមអានខគម្ពីរហេព្រើរ 3៖11 និងហេព្រើរ 4៖1, 3, 5, 10 អំពីសេចក្តីសម្រាកដែលព្របាន ប្រទានដល់យើង។ តើព្រះបានមានបន្ទូលយ៉ាងដូចម្តេច អំពីសេចក្តីសម្រាក?`

ព្រះមិនបានត្រាស់ហៅយើងអោយរីករាយជាមួយនឹងសេចក្តីសម្រាកបែបធម្មតានោះទេ។ ព្រះ បានត្រាស់ហៅយើងអោយរីករាយជាមួយនឹងសេចក្តីសម្រាករបស់ទ្រង់។ ព្រះគម្ពីរបានបង្ហាញយើងថា «សេចក្តីសម្រាក» អាចបង្ហាញយើងនូវចំណុចជាច្រើនដូចជា៖ (1) «សេចក្តីសម្រាក» បង្ហាញយើងអំពី សេចក្តីសុខសាន្តដែលពួកអ៊ីស្រាអែលបានទទួលនៅក្នុងស្រុកកាណាន (ចោទិយកថា 3៖20)។ (2) «សេចក្តីសម្រាក» បង្ហាញយើងអំពីរោងឧបោសងដែលមានហឹបសញ្ញានៅក្នុងនោះ (របាក្សត្រទី2 6៖41)។ (3) «សេចក្តី សម្រាក» ក៏បង្ហាញយើងអំពីថ្ងៃសប្បាតហ៍ផងដែរ (និក្ខមនំ 20៖11)។ ក្នុងខគម្ពីរ ហេព្រើរ 4៖1, 3, 5, 10 ព្រះអម្ចាស់បានត្រាស់ហៅយើងអោយរីករាយជាមួយនឹងសេចក្តីសម្រាកខុស ពីគេមួយ គឺជាសេចក្តីសម្រាករបស់ទ្រង់។

`តើយើងត្រូវបានត្រាស់ហៅអោយធ្វើអ្វី យោងតាមខគម្ពីរហេព្រើរ 4៖9-11?`

ថ្ងៃសប្បាតហ៍បានអបអរសាទរដល់ព្រះយេស៊ូវដ៏ជាព្រះអង្គសង្គ្រោះរបស់យើង។ ព្រះយេស៊ូវបាន រំដោះយើងចេញពីទាសភាពនៃអំពើបាប ដូចដែលទ្រង់បានរំដោះសាសន៍អ៊ីស្រាអែលចេញពីទាសភាព នៅក្នុងស្រុកអេស៊ីព្ទដូច្នោះដែរ (ចោទិយកថា 5៖12-15)។ សេចក្តីសម្រាកនៃថ្ងៃសប្បាតហ៍ក៏បានអបអរ សាទរនូវពេលវេលាមួយដែលព្រះបានបញ្ចប់ការបង្កើតផ្ទៃមេឃ និងផែនដីផងដែរ (លោកុប្បត្តិ 2៖1-3; និក្ខមនំ 20៖8-11)។

លោកប៉ុលក៏បានផ្សារភ្ជាប់គំនិតនៃសេចក្តីសម្រាកជាមួយនឹងព្រះយេស៊ូវផងដែរ។ ព្រះបានគង់នៅលើបល្ល័ង្កនៃព្រះវរបិតាទ្រង់បន្ទាប់ពីទ្រង់បានសុគតជំនួសបាបរបស់ពួកយើង (ហេព្រើរ 10៖12-14)។

តើលោកអ្នកឃើញថា ព្រះបានសម្រាកបន្ទាប់ពីទ្រង់បានធ្វើអោយយើងរស់នៅយសុខសាន្ត ត្រាណ និងមានសុភមង្គលហើយដែរឬទេ? ទន្ទឹមគ្នានេះ ព្រះបានសម្រាកនៅក្នុងរោងឧបោសថ នៅផែនដីបន្ទាប់ពីស្តេចដាវីឌបានដណ្តើមយកទឹកដី ហើយសាសន៍អ៊ីស្រាអែល «នៅដោយសុខសាន្ត ត្រាណ» (ពង្សាវតារក្សត្រទី1 4៖21-25; សូមអានខគម្ពីរនិក្ខមនំ 15៖18-21; ចោទិយកថា 11៖24; សាំយូអែល ទី2 8៖1-4 ផងដែរ)។ ព្រះបានបង្គាប់អោយស្តេចសាឡូម៉ូនសាងសង់ដំណាក់សម្រាប់ព្រះ បន្ទាប់ពីស្តេច និងពួកបណ្តាជនបានសាងសង់លំនៅរបស់ពួកគេរួចជាមុនសិន។

ព្រះពរដ៏ធំបំផុតនៃសេចក្តីសម្រាកនឹងបានមកដល់នៅក្នុងផែនដីថ្មី។ លោកប៉ុលបានមាន ប្រសាសន៍ថា «លោក [អ័ប្រាហាំ] រង់ចាំក្រុង1 ដែលមានឫសជញ្ជាំង ដែលព្រះទ្រង់ជាអ្នកគូរ ហើយជាជាងសង់» (ហេរព្រើរ 11៖10; សូមអានខគម្ពីរហេព្រីរ 11៖14-16 ផងដែរ)។ ព្រះបានសន្យា ប្រទានដល់យើងនូវសិរីល្អ និងការគោរពដែលលោកអ័ដាមបានបាត់បង់នៅលើផែនដីថ្មី (ហេព្រើរ 2៖5-8; ហេព្រើរ 12៖28)។ អំណោយទាំងនេះគឺជាផ្នែកមួយនៃសេចក្តីសម្រាកនាពេលអនាគតដែលព្រះបានសន្យានឹងយើង។ សេចក្តីសម្រាកនេះលើលពីទឹកដីទៅទៀត។ សេចក្តីសម្រាកនេះគឺសេចក្តីសម្រានៃ ថ្ងៃសប្បាតហ៍នៅលើផែនដីថ្មី គឺជាកន្លែងដែលព្រះនឹងតម្កល់បល្ល័ង្ករបស់ទ្រង់។

`តើយើងអាចរីករាយជាមួយនឹងសេចក្តីសម្រាកដែលព្រះមានសម្រាប់យើងនៅក្នុងពេលនេះដែរឬទេ? តើសេចក្តីសន្យានៃសេចក្តីសម្រាកនាពេលអនាគតនៅលើផែនដីថ្មីបង្ហាញយើងថា ព្រះនឹង សង្គ្រោះយើងតាមរយៈព្រះគុណរបស់ទ្រង់តែប៉ុណ្ណោះដោយរបៀបណា?`