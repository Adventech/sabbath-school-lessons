---
title:  រសជាតិនៃនគរស្ថានសួគ៌
date:  27/01/2022
---

សូមប្រៀបធៀបក្រឹត្យវិន័យនៃថ្ងៃសប្បាតហ៍នៅក្នុងខគម្ពីរនិក្ខមនំ 20៖8-11 ជាមួយនឹង ក្រឹត្យវិន័យនៃថ្ងៃសប្បាតហ៍នៅក្នុងខគម្ពីរចោទិយកថា 5៖12-15។ បន្ទាប់មក សូមអានអំពីថ្ងៃសប្បា-

`តហ៍នៅ ក្នុងខគម្ពីរហេព្រើរ 4៖8-11។ តើខទាំងនេះបានចែងអំពីការសម្រាកនៃថ្ងៃសប្បាតហ៍យ៉ាងដូចម្តេច? តើខទាំងនេះខុសគ្នាយ៉ាងដូចម្តេចដែរ?`

យើងបានឃើញរួចមកហើយថា ក្រឹត្យវិន័យនៃថ្ងៃសប្បាតហ៍អាចជួយអោយយើងនឹកចាំអំពី អតីតកាល។ ខគម្ពីរនិក្ខមនំ និងចោទិយកថាបានប្រាប់អោយយើងសម្រាកនៅថ្ងៃសប្បាតហ៍ ដើម្បីបង្ហាញ ថា យើងបានជឿថា ព្រះយេស៊ូវបានបង្កើតយើង និងសង្គ្រោះយើង។ ខគម្ពីរហេព្រើរ 4៖9-11 បាន ត្រាស់ហៅយើងអោយក្រឡេកមើលទៅអនាគត។ ខទាំងនេះបានបង្ហាញប្រាប់យើងថា ព្រះបានបង្កើត សេចក្តីសម្រាកនៃសប្បាតហ៍សម្រាប់យើង ដែលនឹងក្លាយជាផ្នែកមួយនៃជីវិតរបស់យើងនៅលើផែនដីថ្មី។

បន្ទាប់ពីលោកអ័ដាម និងនាងអេវ៉ាបានធ្វើបាបរួចមក ថ្ងៃសប្បាតហ៍បានបង្ហាញថា នៅថ្ងៃមួយ ព្រះនឹងធ្វើអោយអ្វីៗគ្រប់យ៉ាងថ្មីឡើងវិញម្តងទៀត។ នៅពេលដែលយើងរក្សាថ្ងៃសប្បាតហ៍ យើងក៏បាន បង្ហាញអ្នកដទៃថា យើងបានជឿថាព្រះនឹងសង្គ្រោះយើងផងដែរ។ ថ្ងៃសប្បាតហ៍បានផ្តល់អោយយើង នូវ «រសជាតិ» តូចមួយនៃនគរស្ថានសួគ៌ ខណៈដែលយើងកំពុងតែរស់នៅលើផែនដីមួយដែលនៅឆ្ងាយ ពីភាពល្អឥតខ្ចោះ។

អ្នកប្រាជ្ញយូដាក៏ជឿលើគោលគំនិតនេះផងដែរ។ យើងអាចឃើញអំពីគោលគំនិតនេះនៅក្នុង សៀវភៅមួយដែលមានចំណងជើងថា «Life of Adam and Eve» The Old Testament Pseudepigraph, by James H. Charlesworth។ នៅក្នុងកិច្ចការនេះ លោកឆាលវឺស (Charlesworth) បាន និយាយថា «ថ្ងៃទី7គឺជារូបស័ព្ទដែលបង្ហាញយើងថា ពួកអ្នកស្លាប់នឹងរស់ឡើងវិញពីផ្នូររបស់ពួកគេ។ បន្ទាប់ មក ពេលវេលាថ្មីមួយនៃសេចក្តីសម្រាកនឹងចាប់ផ្តើមឡើង»។ ដកស្រង់ពី Page 18, adapted។ អ្នក និពន្ធជនជាតិយូដាពីបុរាណបានសរសេរថា «ពេលអនាគតនៃសេចក្តីសម្រាកដូចគ្នាទៅនឹងថ្ងៃសប្បាតហ៍ដែលនឹងបន្តជារហូតដូច្នោះដែរ»។ ដកស្រង់ពី Jacob Neusner, The Mishnah a New Translation (New Haven, CT: Yale University Press), page 873, adapted។ ក្រោយមក សៀវភៅអូធីយត់ របស់លោកគ្រូ អ័គីបា (Othiot of Rabbi Akiba) ក៏បានសរសេរឡើង។ ក្នុងសៀវភៅនេះ យើងអាចអាន បានយ៉ាងដូច្នេះ ថា៖ «ពួកបណ្តាជននៃសាសន៍អ៊ីស្រាអែលបានទូលសួរព្រះអម្ចាស់ដ៏បរិសុទ្ធថា៖ ‘ទ្រង់គឺ ជាម្ចាស់គ្រប់គ្រងលើផែនដីទាំងមូល។ សូមអោយទ្រង់មានពេញដោយព្រះពរ។ តើអំណោយរបស់យើង គឺជាអ្វី ប្រសិនបើយើងរក្សាក្រឹត្យវិន័យទាំងអម្បាលម៉ាននោះ?’។ ព្រះបានមានបន្ទូលតបទៅគេវិញថា៖ ‘អ្នករាល់គ្នានឹងបាននគរ ស្ថានសួគ៌’។ ពួកបណ្តាជនបាននិយាយទៅកាន់ទ្រង់ថា៖ ‘តើមានអ្វីខ្លះហើយ ដែលអាចបង្ហាញយើងអំពីនគរស្ថានសួគ៌នោះ?’។ ព្រះយេស៊ូវបានបង្ហាញថ្ងៃសប្បាតហ៍ដល់ពួកគេ»។ ដងស្រង់ពី Theodore Friedman, “The Sabbath Anticipation of Redemption,” Judaism: A Quarterly Journal, volume 16, pages 443, 444, adapted។

ថ្ងៃសប្បាតហ៍គឺជាពេលវេលាសម្រាប់សេចក្តីអំណរ ការថ្លែងអំណរគុណ និងការអបអរសាទរ។ នៅពេលដែលយើងរក្សាថ្ងៃសប្បាតហ៍ យើងបានបង្ហាញថា យើងបានជឿទៅលើសេចក្តីសន្យានៃការសង្គ្រោះរបស់ព្រះ។ យើងបានបង្ហាញថា យើងបានទទួលយកអំណោយនៃព្រះគុណ ការអត់ឱនទោស និងអំណាចឈ្នះលើអំពើបាបរបស់ទ្រង់ហើយ។ ការរក្សាថ្ងៃសប្បាតហ៍របស់យើងបានបង្ហាញថា យើង មានសេចក្តីជំនឿរស់។

`តើសេចក្តីសម្រាករបស់យើងនៅថ្ងៃសប្បាតហ៍បានបង្ហាញថា យើងមិនអាចសង្គ្រោះខ្លួនយើង តាមរយៈទង្វើល្អរបស់យើងដោយរបៀបណា?`