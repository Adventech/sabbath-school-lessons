---
title:  ការសិក្សាបន្ថែម
date:  28/01/2022
---

ក្នុងកណ្ឌគម្ពីរហេព្រើរ លោកប៉ុលបានប្រើសេចក្តីសម្រាកនៃថ្ងៃសប្បាតហ៍ ដើម្បីបង្ហាញ យើងថា ព្រះបានសង្គ្រោះយើងតាមរយៈព្រះគុណរបស់ទ្រង់។ លោកប៉ុលមិនបានប្រើថ្ងៃអាទិត្យ ដើម្បីបង្ហាញយើងអំពីសេចក្តីពិតនៃព្រះគម្ពីរនេះទេ។ តើព័ត៌មាននេះបង្ហាញយើងយ៉ាងដូចម្តេច អំពីពួកគ្រីស្ទាន សញ្ញាថ្មី? ព័ត៌មាននេះបង្ហាញយើងថា ពួកគ្រីស្ទានសញ្ញាថ្មីបានគោរព និងរក្សាថ្ងៃសប្បាតហ៍។ ប៉ុន្តែ មិនយូរប៉ុន្មាន ការផ្លាស់ប្តូរដ៏ធំបានកើតឡើងនៅក្នុងពួកជំនុំ។ ពួកគ្រីស្ទានលែងសម្លឹងឃើញថ្ងៃសប្បាតហ៍ ថាជារូបស័ព្ទមួយអំពីរបៀបដែលព្រះបានសង្គ្រោះយើងទៀតឡើយ។ ពួកគេបានសម្លឹងឃើញថ្ងៃសប្បាតហ៍ ថាជារបស់ពួកយូដា និងជាផ្នែកមួយនៃសេចក្តីសញ្ញាចាស់។ ម្ល៉ោះហើយ ពួកគេលែងរក្សាថ្ងៃសប្បាតហ៍ ទៀតហើយ។ នេះគឺជាមូលហេតុដែលលោកអិចណាធីអ៊ូសនៃក្រុងអាន់ទីយ៉ុក (Ignatious of Antioch) បានសរសេរនៅម្តុំឆ្នាំ110នៃគ្រិស្តសករាជយ៉ាងដូច្នេះថា៖ «អ្នកណាដែលបានកាន់តាមសេចក្តីសញ្ញា ចាស់កាលពីមុន ឥឡូវនេះ ពួកគេមានសេចក្តីសង្ឃឹមថ្មីហើយ។ ពួកគេលែងរក្សាថ្ងៃសប្បាតហ៍ទៀតហើយ។ ឥឡូវនេះ ពួកគេបានរក្សាថ្ងៃអាទិត្យដែលជាថ្ងៃនៃព្រះអម្ចាស់វិញ។ នៅថ្ងៃនេះ (ថ្ងៃអាទិត្យ) ជីវិតរបស់យើង បានរស់ពីស្លាប់ឡើងវិញជាមួយនឹងព្រះយេស៊ូវហើយ»។ ដកស្រង់ពី Jacques B. Doukhan, Israel and the Church: Two Voices for the Same God (Peabody, MA: Hendrickson Publicshers, 2002), page 42, adapted។ ទន្ទឹមនឹងនេះ លោកម៉ាស៊ាន (Marcion) បានបង្គាប់មិនអោយសិស្សរបស់ គាត់ទទួលទានអាហារនៅថ្ងៃសប្បាតហ៍ឡើយ ដើម្បីបង្ហាញអ្នកដទៃថា ពួកគេបានច្រានចោលពួកយូដា និងព្រះរបស់ពួកយូដាទៅហើយ។ លោកវីកទឺរីនឺស (Victorinus) ក៏មិនចង់អោយអ្នកដទៃគិតថា «គាត់ បានរក្សាថ្ងៃសប្បាតហ៍របស់ពួកយូដា» នោះដែរ។ សូមអាន Israel and the Church, pages 41-45, adapted។

«នៅពេលដែលព្រះយេស៊ូវសណ្ឋិតនៅក្នុងចិត្តរបស់យើង យើងនឹងទទូលបានសេចក្តីសុខសាន្ត និងសេចក្តីសម្រាក។ យើងប្រហែលជាមិនបានបង្ហាញសេចក្តីសុខសាន្តនេះតាមរយៈអាម្មណ៍សប្បាយ រីករាយពុះកញ្ជ្រោលនោះទេ។ ប៉ុន្តែ យើងនឹងទទួលបានទំនុកចិត្តមួយដែលដក់នៅក្នុងចិត្តរបស់យើង។ ហេតុផលរបស់លោកអ្នកសម្រាប់សេចក្តីសង្ឃឹមមិនមែនចេញពីលោកអ្នកផ្ទាល់នោះទេ។ សេចក្តីសង្ឃឹម របស់លោកអ្នកមានប្រភពចេញមកពីព្រះយេស៊ូវគ្រីស្ទតែមួយគត់។ ភាពល្ងង់ខ្លៅរបស់លោកអ្នកបានចូល ជាមួយនឹងព្រះប្រាជ្ញាញ្ញាណរបស់ទ្រង់។ រីឯភាពកម្សោយរបស់លោកអ្នកក៏បានចូលជាមួយនឹងអំណាច ហើយនិងព្រះចេស្តារបស់ទ្រង់ដែរ។ ព្រះចេស្តារបស់ទ្រង់មិនចេះសាបសូន្យឡើយ។ ដូច្នេះ សូមកុំស្វែង រកសេចក្តីសង្ឃឹមនៅក្នុងលោកអ្នកឡើយ។ សូមកុំអោយគិតអំពីប្រយោជន៍ផ្ទាល់ខ្លួនអោយសោះ។ តែសូម សម្លឹងទៅឯព្រះយេស៊ូវវិញ។ ចូរអោយចិត្តគំនិតរបស់លោកអ្នកប្រាថ្នាចង់បានសេចក្តីស្រឡាញ់ និងសិរី លំអរបស់ទ្រង់វិញ។ សូមគិតអំពីព្រះយេស៊ូវតែមួយគត់។ ដ្បិតទ្រង់មិនអាត្មានិយម។ ព្រះទ័យរបស់ទ្រង់ គ្មានអំនួត។ ទ្រង់ឥតសៅហ្មង។ ទ្រង់បរិសុទ្ធ។ ហើយសេចក្តីស្រឡាញ់របស់ទ្រង់ក៏មិនអាចយកអ្វីមួយ នៅលើមេឃ ឬនៅលើផែនដីមកបៀបផ្ទឹមបានដែរ។ សូមលោកអ្នកយកគោលគំនិតអំពីព្រះយេស៊ូវ និង សេចក្តីស្រឡាញ់របស់ទ្រង់នេះធ្វើជាប្រធានបទ ដើម្បីពិចារណាចុះ»។ ដកស្រង់ពី Ellen G. White, Steps to Christ, pages 70, 71, adapted។

**សំណួរពិភាក្សា**

`1. តើការរក្សាថ្ងៃសប្បាតហ៍របស់យើងបង្ហាញថា យើងបានជឿថា យើងត្រូវបានសង្គ្រោះដោយសារ ព្រះគុណរបស់ព្រះដោយរបៀបណា? តើការរក្សាថ្ងៃសប្បាតហ៍របស់យើងបង្ហាញថា ព្រះបានប្រទាន ជីវិតថ្មីមួយដល់យើងដោយរបៀបណា?`

`2. តើយើងអាចរក្សាថ្ងៃសប្បាតហ៍អោយបរិសុទ្ធបានដោយរបៀបណា? តើបទពិសោធន៍នេះខុសគ្នាពីការព្យាយាមសង្គ្រោះខ្លួនយើងតាមរយៈទង្វើល្អរបស់យើងយ៉ាងដូចម្តេចដែរ?`