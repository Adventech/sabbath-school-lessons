---
title:  ព្រះយេស៊ូវគឺជាអ្នកប្រទានសេចក្តីសម្រាក
date:  22/01/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 15៖13-21; ហេព្រើរ 3៖12-19; និក្ខមនំ 20៖8-11; ចោទិយកថា 5៖12-15; ហេព្រើរ 4៖6-11។

> <p>ខចងចាំ</p>
> «ដូច្នេះ មានសេចក្តីឈប់សំរាក ទុកសំរាប់រាស្ត្ររបស់ព្រះនៅខាងមុខ» (ហេព្រើរ 4៖9)។

យើងបានឃើញហើយថា បទគម្ពីរហេព្រើរ 1 និង2 បង្ហាញយើងថា ព្រះយេស៊ូវគឺជាស្តេច នៃរាស្ត្ររបស់ព្រះ។ យើងក៏បានឃើញផងដែរថា ព្រះយេស៊ូវបានរំដោះរាស្ត្ររបស់ទ្រង់ចេញពីអំពើបាប។ បទគម្ពីរហេព្រើរ 3 និង4 បានណែនាំថា ព្រះយេស៊ូវជាបុគ្គលម្នាក់ដែលនឹងប្រទានសេចក្តីសម្រាកដល់រាស្ត្ររបស់ទ្រង់។ យើងអាចយល់នូវគោលគំនិតអំពីព្រះយេស៊ូវនេះកាន់តែច្បាស់ឡើង នៅពេលដែលយើងនឹកចាំអំពីសេចក្តីសន្យាដែលព្រះបានតាំងឡើងជាមួយនឹងស្តេចដាវីឌ។ ព្រះបាន សន្យាប្រទាន «សេចក្តីសុខសាន្ត» ដល់ស្តេចដាវីឌ និងរាស្ត្ររបស់ទ្រង់ចេញពីខ្មាំងសត្រូវដែលយាយី ពួកគេ (សាំយូអែល ទី2 7៖10, 11)។ យើងអាចទទួលបានសេចក្តីសម្រាកដូចគ្នានេះនៅពេល ឥឡូវនេះ ពីព្រោះព្រះយេស៊ូវបានគង់នៅខាងស្តាំនៃព្រះ។

កណ្ឌគម្ពីរហេព្រើរបានបកស្រាយថា សេចក្តីសម្រាកដែលព្រះយេស៊ូវប្រទានអោយយើង នោះ មានប្រភពមកពីព្រះ ហើយដូចគ្នានឹងសេចក្តីសម្រាកនៃសប្បាតហ៍យ៉ាងដូច្នោះដែរ (ហេព្រើរ 4៖1-11)។ ព្រះបានប្រទានសេចក្តីសម្រាកនេះដល់លោកអ័ដាម និងនាងអេវ៉ា។ លោកអ័ដាម និងនាងអេវ៉ា បានចំណាយ ពេលនៃថ្ងៃសប្បាតហ៍ដំបូងជាមួយនឹងព្រះ។ ពួកគេបានទទួលសេចក្តីសម្រាកយ៉ាងល្អ ឥតខ្ចោះមួយជាមួយ នឹងព្រះដែលបានធ្វើអោយបទពិសោធន៍នេះកើតមានឡើង។ បទពិសោធន៍ដ៏ល្អ ឥតខ្ចោះរបស់ពួកគេ បានជួយអោយយើងយល់អំពីហេតុផលដទៃទៀតដែលព្រះបានសន្យានឹងយើង អំពីសេចក្តីសម្រាកនៃថ្ងៃ សប្បាតហ៍។ នៅពេលដែលយើងរក្សាថ្ងៃសប្បាតហ៍អោយបានបរិសុទ្ធយ៉ាងពិតប្រាកដនោះ សបញ្ជាក់ ថា យើងបានបង្ហាញនូវសេចក្តីសន្យារបស់ទ្រង់ក្នុងការធ្វើអោយផែនដីបានល្អឥតខ្ចោះឡើងវិញ។

នៅពេលដែលយើងរក្សាថ្ងៃសប្បាតហ៍ យើងនឹងនឹកចាំថា ព្រះបានបង្កើតយើង។ ថ្ងៃសប្បាតហ៍ ក៏អាចជួយអោយយើងនឹកចាំថា ព្រះគឺជាព្រះអង្គសង្គ្រោះរបស់យើងផងដែរ។ ទន្ទឹមគ្នានេះ ថ្ងៃសប្បាតហ៍ រួមមានអ្វីៗជាច្រើនទៀតលើសពីការចងចាំរបស់យើងទៅទៀត។ ថ្ងៃសប្បាតហ៍ប្រៀបដូចជា «រសជាតិ» នៃជីវិតនាពេលអនាគតដែលព្រះបានសន្យានឹងយើងយ៉ាងដូច្នោះដែរ។