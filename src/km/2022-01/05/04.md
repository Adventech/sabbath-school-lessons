---
title:  «នៅថ្ងៃនេះ បើឯងរាល់គ្នាឮសំឡេងទ្រង់ . . . »
date:  25/01/2022
---

`សូមអានអំពីការត្រាស់ហៅនៃព្រះដល់រាស្ត្ររបស់ទ្រង់នៅក្នុងខគម្ពីរហេព្រើរ 4៖6-11។ តើព្រះបានត្រាស់ហៅយើងអោយធ្វើអ្វី?`

យើងបានឃើញរួចមកហើយថា ព្រះបានរំដោះរាស្ត្ររបស់ទ្រង់ចេញពីស្រុកអេស៊ីព្ទ។ ប៉ុន្តែ ពួក គេគ្មានសេចក្តីជំនឿចូលទៅក្នុងសេចក្តីសម្រាករបស់ទ្រង់នោះទេ។ ទោះជាយ៉ាងនេះក្តី ព្រះនៅតែបន្តធ្វើ ការជាមួយនឹងរាស្ត្ររបស់ទ្រង់ (ធីម៉ូថេទី2 2៖13)។ ចុះចំណែកឯសេចក្តីសន្យានៃសេចក្តីសម្រាកដែល ព្រះបានតាំងឡើងជាមួយនឹងសាសន៍អ៊ីស្រាអែលនោះ? ក្នុងខគម្ពីរហេព្រើរ 4៖1, 6, 9 លោកប៉ុលបាន ប្រើកិរិយាស័ព្ទ «ខាថាលេប៉ូ (kataleipo)» និង «អ័ប៉ូលេប៉ូ (apoleipo)» ដើម្បីបង្ហាញយើងថា សេចក្តី សន្យាបានបន្ត «រង់ចាំ» រាស្ត្ររបស់ព្រះតទៅទៀត។ «ខាថាលេប៉ូ» និង «អ័ប៉ូលេប៉ូ» ក៏បានបង្ហាញយើង ថា ពួកអ៊ីស្រាអែលមិនបានយកចិត្តទុកដាក់ចំពោះសេចក្តីសន្យានោះដែរ។ ក្នុងខគម្ពីរហេព្រើរ 4៖6, 7 លោកប៉ុលបានមានប្រសាសន៍ថា ព្រះបានប្រទានការសម្រាករបស់ទ្រង់ដល់ស្តេចដាវីឌ (សូមអានបទ គម្ពីរទំនុកដំកើង 95)។ ការប្រទាននេះគឺជាភ័ស្តុតាងបង្ហាញថា សាសន៍អ៊ីស្រាអែលមិនបានទទួលយក សេចក្តីសន្យានៃការសម្រាកពីព្រះនោះទេ។ ម្ល៉ោះហើយ សេចក្តីសន្យាបានបន្តនៅទីនោះសម្រាប់អោយ រាស្ត្ររបស់ព្រះទទួលយក នៅពេលណាដែលពួកគេត្រៀមខ្លួនជាស្រេច។ លោកប៉ុលបានមានប្រសាសន៍ ថា សេចក្តីសន្យានេះបានត្រៀមសម្រាប់យើងជាស្រេច តាំងពីពេលដែលព្រះបានបង្កើតផ្ទៃមេឃ និងផែនដី មកម្ល៉េះ (ហេព្រើរ 4៖3, 4)។

«នៅថ្ងៃនេះ» ព្រះបានត្រាស់ហៅយើងអោយទទួលយកសេចក្តីសម្រាករបស់ទ្រង់។ «នៅថ្ងៃនេះ» គឺជាពាក្យនៃពេលវេលាដ៏មានអំណាចមួយ ដូចដែលយើងបានឃើញនៅក្នុងកណ្ឌគម្ពីរចោទិយកថាដូច្នោះ ដែរ។ នៅពេលដែលលោកម៉ូសេបង្កើតសេចក្តីសញ្ញាថ្មីរវាងព្រះ និងពួកអ៊ីស្រាអែល គាត់បានប្រើពាក្យ «នៅថ្ងៃនេះ» (ចោទិយកថា 5៖3; សូមប្រៀបធៀបខគម្ពីរចោទិយកថា 4៖8; ចោទិយកថា 6៖6 និង ចោទិយកថា 11៖2)។ លោកម៉ូសេបានត្រាស់ហៅពួកបណ្តាជន «នៅថ្ងៃនេះ» អោយមើលឃើញថា ព្រះតែងតែរក្សាសេចក្តីសន្យារបស់ទ្រង់ជានិច្ច (ចោទិយកថា 11៖2-7)។ ពួកបណ្តាជនក៏ត្រូវតែសម្រេច ចិត្តស្តាប់បង្គាប់ព្រះ «នៅថ្ងៃនេះ» ផងដែរ (ចោទិយកថា 5៖1-3)។ ពួកគេមិនត្រូវលះបង់ចោលការ សម្រេចចិត្តរបស់ពួកគេនោះទេ។ ទន្ទឹមគ្នានេះ ពាក្យថា «នៅថ្ងៃនេះ» ក៏បានបង្ហាញថា យើងមិនត្រូវបង្អង់ ពេលស្តាប់បង្គាប់ព្រះនោះដែរ។

«នៅថ្ងៃនេះ» ក៏បានបង្ហាញយើងនូវពេលវេលាមួយ នៅពេលដែលព្រះនឹងចាប់ផ្តើមរក្សាសេចក្តី សន្យារបស់ទ្រង់ផងដែរ។ ពេលវេលានេះនឹងចាប់ផ្តើមឡើង នៅពេលដែលព្រះយេស៊ូវគង់នៅលើបល័្លង្ក នៃព្រះវរបិតាទ្រង់។ ពេលនោះ ព្រះនឹងមានបន្ទូលប្រាប់ព្រះយេស៊ូវថា «ឯងជាកូនអញ អញបានបង្កើតឯងនៅថ្ងៃនេះ» (ហេព្រើរ 1៖5)។ ពេលវេលាថ្មីមួយនេះនឹងនាំអំណោយ និងព្រះពរមកអោយយើង តាមរយៈ៖ (1) ព្រះយេស៊ូវបានយកឈ្នះខ្មាំងសត្រូវរបស់យើង (ហេព្រើរ 2៖14-16)។ (2) ព្រះយេស៊ូវ ក៏បានចាប់ផ្តើមសេចក្តីសញ្ញាថ្មីផងដែរ (ហេព្រើរ 8-10)។ ដូច្នេះ នៅថ្ងៃនេះ យើងអាច «មកដល់បល្ល័ង្ក នៃព្រះគុណ ដោយក្លាហាន» (ហេព្រើរ 4៖14-16; ហេព្រើរ 10៖19-23)។ យើងអាចនាំយកដង្វាយ ខាងឯវិញ្ញាណនៃការសរសើរតម្កើង និងអរព្រះគុណមកថ្វាយដល់ព្រះយេស៊ូវ (ហេព្រើរ 12៖28; ហេព្រើរ 13៖10-16)។ «នៅថ្ងៃនេះ» ព្រះបានត្រាស់ហៅយើងអោយជឿទុកចិត្តទៅលើសេចក្តីសន្យារបស់ទ្រង់។ ទ្រង់បានប្រទានហេតុផលទាំងអស់ដល់យើង ដើម្បីអោយយើងទទួលយកការត្រាស់ហៅរបស់ទ្រង់ភ្លាមៗ ដោយមិនបង្អង់។

`តើការសម្រេចចិត្តខាងឯវិញ្ញាណអ្វីខ្លះ ដែលលោកត្រូវធ្វើ «នៅថ្ងៃនេះ»? តើហេតុអ្វីបានជាលោក អ្នកមិនត្រូវលើកការសម្រេចចិត្តទាំងនោះទៅថ្ងៃក្រោយទៀត? តើនឹងមានអ្វីកើតឡើង នៅពេលដែល លោកអ្នកបង្អង់ពេលធ្វើអ្វីមួយដែលព្រះចង់អោយលោកអ្នកធ្វើនោះ?`