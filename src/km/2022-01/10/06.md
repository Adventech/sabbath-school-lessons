---
title:  ពួកគេនឹងបានឃើញព្រះភ័ក្ត្រទ្រង់
date:  03/03/2022
---

`សូមអានខគម្ពីរហេព្រើរ 12៖22-24។ លោកប៉ុលបានមានប្រសាសន៍នៅក្នុងខទាំងនេះថា «អ្នករាល់គ្នាបានមកដល់ភ្នំស៊ីយ៉ូនវិញ ជាទីក្រុងនៃព្រះដ៏មានព្រះជន្មរស់ គឺក្រុងយេរូសាឡិមនៃស្ថានសួគ៌» (ហេព្រើរ 12៖22-24)។ តើលោកប៉ុលកំពុងតែមានប្រសាសន៍អំពីអ្វី?`

លោកប៉ុលបានមានប្រសាសន៍ថា ពួកសិស្សរបស់ព្រះយេស៊ូវបាន «មកដល់» ភ្នំស៊ីយ៉ូន។ ភ្នំស៊ីយ៉ូនគឺជាឈ្មោះមួយទៀតនៃទីក្រុងយេរូសាឡិម។ ដោយសេចក្តីជំនឿ ពួកសិស្សបានចូលមកដល់ទីក្រុងយេរូសាឡិមនៅស្ថានសួគ៌ ជាកន្លែងដែលពួកគេនឹងរស់នៅនាពេលអនាគត។ ទីក្រុងនៃស្ថានសួគ៌គឺ ជាផ្នែកមួយនៃរឿងដែលពួកគេ «មើលមិនឃើញ» ប៉ុន្តែ «ដឹងជាក់ថានឹងបានដូចសង្ឃឹម» តាមរយៈសេចក្តី ជំនឿ (ហេព្រើរ 11៖1)។

ប៉ុន្តែ សេចក្តីពិតនៃព្រះគម្ពីរនេះមិនមែនជាអត្ថន័យទាំងមូលនៃខគម្ពីរហេព្រើរ 12៖22-24 នោះទេ។ យើងក៏បានមកដល់ភ្នំស៊ីយ៉ូនដែរ ដោយសារតែព្រះយេស៊ូវ។ ឥឡូវនេះ នៅស្ថានសួគ៌ ព្រះយេស៊ូវ បានប្រទានកន្លែងមួយដល់យើង ជាកន្លែងដែលយើងអាចអង្គុយជាមួយនឹងទ្រង់បាន (អេភេសូរ 2៖5, 6; កូឡូស 3៖1)។ ការយាងទៅស្ថានសួគ៌របស់ព្រះយេស៊ូវមិនត្រឹមតែសេចក្តីពិតនៃព្រះគម្ពីរនោះទេ។ ការយាងទៅស្ថានសួគ៌របស់ទ្រង់នេះគឺជារឿងពិត និងជាប្រវត្តិសាស្ត្រ។ ប្រវត្តិសាស្ត្រនេះបានលើកទឹក ចិត្តដល់យើង «យើងត្រូវតែកាន់ជំនឿដែលយើងប្រកាសនោះឲ្យបានមាំមួន» (ហេព្រើរ 4៖14, 16, គខប)។

ដូច្នេះ ដោយសារតែព្រះយេស៊ូវ យើងអាចរស់នៅស្ថានសួគ៌ឥឡូវនេះជាមួយនឹងព្រះ។ ជីវិត របស់យើងគួរតែបានបង្ហាញថា យើងបានជឿលើសេចក្តីពិតនៃព្រះគម្ពីរនេះ។ ដោយសារតែព្រះយេស៊ូវ យើង «ភ្លក់ព្រះបន្ទូលដ៏ល្អនៃព្រះ និងឫទ្ធិបារមីរបស់បរលោកនាយ» (ហេព្រើរ 6៖4, 5)។ ឥឡូវនេះ ព្រះយេស៊ូវគឺជាសម្តេចសង្ឃរបស់យើងនៅស្ថានសួគ៌។ «យើងខ្ញុំមានសេចក្តីសង្ឃឹមនោះ ទុកដូចជាយុថ្កា នៃព្រលឹងដ៏ជាប់លាប់មាំមួន ដែលចូលទៅខាងក្នុងនៃវាំងនន» (ហេព្រើរ 6៖19)។ ជាការពិតណាស់ យើងអាចជឿទុកចិត្តទៅលើសេចក្តីសន្យានេះបាន (ហេព្រើរ 7៖22)។

ព្រះមានផែនការមិនមែនសម្រាប់តែព្រះយេស៊ូវមួយអង្គប៉ុណ្ណោះទេ ប៉ុន្តែ សម្រាប់យើងគ្រប់គ្នា ដែរ។ សូមនឹកចាំអំពីរបៀបដែលយើងបាននិយាយថា នៅពេលដែលព្រះយេស៊ូវយាងទៅស្ថានសួគ៌វិញ ទ្រង់បានគោរពពិធីបុណ្យពិសេសៗទាំងអស់ត្រឹមត្រូវតាមពេលវេលា។ យើងបានឃើញអំពីរបៀបដែល ព្រះយេស៊ូវបានគោរពពិធីបុណ្យរំលង និងបុណ្យបារាំ (សូមអានការសិក្សាថ្ងៃអាទិត្យ)។ កណ្ឌគម្ពីរហេព្រើរ និងវិវរណៈបានបង្ហាញយើងថា ព្រះយេស៊ូវនឹងរក្សាពិធីបុណ្យចុងក្រោយគេនៅពេលអនាគត គឺជាពិធីបុ ណ្យបារាំ។ យើងនឹងអបអរសាទពិធីបុណ្យនេះជាមួយនឹងព្រះយេស៊ូវ នៅពេលដែលយើងនៅក្នុង «ក្រុង1ដែលមាន ឫសជញ្ជាំង ដែលព្រះទ្រង់ជាអ្នកគូរ ហើយជាជាងសង់» (ហេព្រើរ 11៖10, 13-16)។ទីក្រុងនេះគឺជាទីក្រុងយេរូសាឡិមថ្មីនៅស្ថានសួគ៌។ នៅទីនោះ យើងនឹងមិនសាងសង់ត្រសាលនៅក្នុងទីក្រុងតាមរបៀបដែលពួកអ៊ីស្រាអែលបានសាងសង់នៅក្នុងទីក្រុងយេរូសាឡិមចាស់នោះឡើយ។ ព្រះគឺ ជាត្រសាលរបស់យើង។ ព្រះអង្គនឹងយាងចុះពីស្ថានសួគ៌មកកាន់ផែនដីនេះដោយផ្ទាល់។ ពេលនោះ យើងនឹងរស់នៅជាមួយនឹងទ្រង់អស់កល្បជានិច្ច (វិវរណៈ 7៖15-17; វិវរណៈ 21៖1-4; វិវរណៈ 22៖1-5; ជនគណនា 6៖24-26)។