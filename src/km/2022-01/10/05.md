---
title:  របៀបរស់នៅបែបថ្មីមួយ
date:  02/03/2022
---

`សូមអានខគម្ពីរហេព្រើរ 10៖19-22។ តើលោកប៉ុលបានចែកលិខិតអញ្ជើញអ្វីជាមួយនឹង យើងនៅក្នុងខទាំងនេះ?`

លោកប៉ុលបានប្រាប់យើងថា ព្រះយេស៊ូវបានត្រាស់ហៅយើងអោយដើរតាមទ្រង់នៅក្នុងរោង ឧបោសថនៅស្ថានសួគ៌។ គោលគំនិតនេះស្របនឹងសេចក្តីពិតនៃព្រះគម្ពីរដែលយើងបានរៀននៅក្នុងកណ្ឌគម្ពីរហេព្រើរ។ ព្រះយេស៊ូវគឺជា «មេសំរេចសេចក្តីជំនឿរបស់យើង» (ហេព្រើរ 12៖2)។ ព្រះយេស៊ូវ បានយាងទៅមុនយើង ដើម្បីរៀបចំផ្លូវថ្មីមួយពីក្រោយវាំងនននៅក្នុងទីបរិសុទ្ធខ្ពស់បំផុត (ហេព្រើរ 6៖19, 20; ហេព្រើរ 2៖10)។ ផ្លូវថ្មីនេះត្រូវបានហៅថា សេចក្តីសញ្ញាថ្មី។ សេចក្តីសញ្ញានេះបានចាប់ផ្តើមឡើង នៅពេលដែលព្រះយេស៊ូវបានយាងត្រឡប់ទៅស្ថានសួគ៌វិញ ហើយព្រះបានទទួលយកដង្វាយរបស់ទ្រង់ ជំនួសអំពើបាបរបស់យើង។ ផ្លូវថ្មីនេះខុសគ្នាពីសេចក្តីសញ្ញាចាស់។ លោកប៉ុលបានមានប្រសាសន៍ថា សេចក្តីសញ្ញាចាស់ «កាន់តែចាស់ទៅៗ» និង «ត្រូវសាបសូន្យបាត់ទៅមិនខាន» (ហេព្រើរ 8៖13, គខប)។ នៅក្រោមសេចក្តីសញ្ញាថ្មី ព្រះបានអត់ឱនទោសចំពោះអំពើបាបរបស់យើង។ ព្រះក៏បានចារឹកក្រឹត្យវិន័យរបស់ទ្រង់នៅក្នុងចិត្តរបស់យើងផងដែរ។ ឥឡូវនេះ យើងអាចចូលទៅឯព្រះដោយសេចក្តីជំនឿយ៉ាង ប្រាកដមួយ។ តើយើងបានធ្វើអ្វីមួយ ដើម្បីអោយខ្លួនយើងមានភាពស័ក្ដិសមនឹងចូលទៅជិតព្រះដែរឬទេ? ជាការពិតណាស់ យើងមិនបានធ្វើអ្វីឡើយ។ យើងអាចចូលទៅជិតព្រះបាន ដោយសារតែព្រះយេស៊ូវ តែមួយ គត់។ ព្រះយេស៊ូវបានធ្វើអ្វីគ្រប់យ៉ាងដែលសេចក្តីសញ្ញាបានប្រាប់ថា ចាំបាច់ត្រូវតែធ្វើអោយសម្រេច ដើម្បីអោយព្រះអាចអត់ឱនទោសអោយយើងបានដោយសេរី។

លោកប៉ុលបានមានប្រសាសន៍ថា សេចក្តីសញ្ញាចាស់បានចាប់ផ្តើមឡើង នៅពេលដែលរឿង ទាំង2នេះបានកើតឡើង៖ (1) រោងឧបោសថនៃការប្រជុំត្រូវបានសាងសង់ឡើង។ (2) ពួកសង្ឃក៏ត្រូវ បានញែកចេញពីសាសន៍អ៊ីស្រាអែលនៅសេសសល់ ដើម្បីបម្រើព្រះ (ហេព្រើរ 9៖18-21; សូមប្រៀប ធៀបជាមួយនឹងបទគម្ពីរនិក្ខមនំ 40; លេវីវិន័យ 8, 9)។ ព្រះបានបង្កើតសេចក្តីសញ្ញាចាស់ ដោយសារ តែទ្រង់ចង់មានទំនាក់ទំនងផ្ទាល់ខ្លួនដ៏ជិតស្និទ្ធមួយជាមួយនឹងរាស្ត្ររបស់ទ្រង់។ សេចក្តីសញ្ញាថ្មីក៏ដំណើរ ការដូចគ្នាសម្រាប់យើងផងដែរ (ហេព្រើរ 5៖1-10; ហេព្រើរ 7៖1-8៖13)។

ព្រះយេស៊ូវក៏បានធ្វើកិច្ចការមួយផ្សេងទៀតសម្រាប់យើង នៅពេលដែលទ្រង់បានក្លាយមកជាសម្តេចសង្ឃរបស់យើងផងដែរ។ ព្រះយេស៊ូវបានបញ្ឈប់សាតាំងមិនអោយចូលទៅស្ថានសួគ៌ ដើម្បីប្តឹងអំពីយើងនៅមុខព្រះបានទៀតឡើយ។ បទគម្ពីរសាការី 3 បានបង្ហាញយើងអំពីរបៀបដែលសាតាំង បានចូលទៅប្តឹងព្រះអំពីលោកយ៉ូស្វេដ៏ជាសម្តេចសង្ឃ។ លោកយ៉ូស្វេគឺជារូបស័ព្ទតំណាងអោយរាស្ត្ររបស់ ព្រះ។ សាតាំងក៏បានប្តឹងលោកយ៉ូបផងដែរ (យ៉ូប 1, 2)។ ប៉ុន្តែ ព្រះបានបោះសាតាំងចេញពីស្ថានសួគ៌ ដោយសារតែព្រះយេស៊ូវបានថ្វាយដង្វាយមួយជំនួសអំពើបាបរបស់យើង (វិវរណៈ 12៖7-12; សូមប្រៀបធៀបជាមួយនឹងខគម្ពីរយ៉ូហាន 12៖31; យ៉ូហាន 16៖11)។ ឥឡូវនេះ ព្រះយេស៊ូវកំពុងតែ ច្បាំងជំនួសយើង និងកំពុងតែសង្គ្រោះយើង។

`តើសាតាំងនឹងប្តឹងព្រះអំពីយើងយ៉ាងដូចម្តេច ប្រសិនបើព្រះអនុញ្ញាតអោយវាចោទប្រកាន់យើង នោះ? តើអ្វីទៅជាសេចក្តីសង្ឃឹមរបស់លោកអ្នកតែមួយគត់?`