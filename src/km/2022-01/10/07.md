---
title:  ការសិក្សាបន្ថែម
date:  04/03/2022
---

«ព្រះយេស៊ូវបានយាងត្រឡប់ទៅស្ថានសួគ៌វិញ។ ពួកសិស្សរបស់ទ្រង់បានដឹងថា ការ ចាកចេញរបស់ទ្រង់គឺជាសញ្ញាដែលព្រះនឹងរក្សាសេចក្តីសន្យារបស់ទ្រង់។ ព្រះនឹងចាត់ព្រះវិញ្ញាណបរិសុទ្ធ ដល់ពួកគេ។ ពួកសិស្សរបស់ព្រះយេស៊ូវត្រូវតែរង់ចាំអំណោយទាននេះ មុនពេលដែលពួកគេចាប់ផ្តើមកិច្ចការរបស់ពួកគេសម្រាប់ព្រះ។ នៅពេលព្រះយេស៊ូវយាងចូលទៅក្នុងរបងនៃស្ថានសួគ៌ ព្រះបានបង្គាប់ អោយព្រះយេស៊ូវគង់នៅលើបល្ល័ង្ករបស់ទ្រង់។ ពួកទេវតាបានឈរនៅជុំវិញបល្ល័ង្កទាំងគោរព និងសរសើរ តម្កើងទ្រង់។ ពេលនោះ ព្រះបានបង្អុរព្រះវិញ្ញាណបរិសុទ្ធរបស់ទ្រង់មកលើពួកសិស្សរបស់ព្រះយេស៊ូវ។ ព្រះបានប្រទានព្រះវិញ្ញាណរបស់ទ្រង់យ៉ាងអនេកដល់ពួកគេ។ អំណោយទានដ៏ធំបានថ្វាយសិរីល្អដល់ ព្រះយេស៊ូវ។ សិរីល្អនេះគឺជាសិរីល្អតែមួយដែលព្រះយេស៊ូវ និងព្រះវរបិតាទ្រង់មានតាំងតែពីដើមមក ម្ល៉េះ។ អំណោយទាននៃព្រះវិញ្ញាណបរិសុទ្ធបានបង្ហាញពួកសិស្សថា ព្រះបានលើកព្រះយេស៊ូវអោយធ្វើ ជាសម្តេចសង្ឃ និងជាស្តេចរបស់ពួកគេ។ អំណោយទាននៃព្រះវិញ្ញាណបរិសុទ្ធក៏បានបង្ហាញពួកសិស្ស ថា ព្រះបានប្រគល់អ្វីៗទាំងអស់អោយព្រះយេស៊ូវគ្រប់គ្រងនៅស្ថានសួគ៌ និងនៅផែនដី . . . .»។

«ដូច្នេះ ពួកសិស្សរបស់ព្រះយេស៊ូវអាចថ្លែងអំពីទ្រង់ដោយចិត្តជឿជាក់។ ព្រះយេស៊ូវគឺជាមិត្តភក្តិ របស់ពួកគេ។ ទ្រង់ក៏ជាបងច្បងរបស់ពួកគេផងដែរ។ ព្រះយេស៊ូវបាននាំពួកសិស្សរបស់ទ្រង់អោយមាន មិត្តភាពជិតស្និទ្ធជាមួយនឹងទ្រង់ផ្ទាល់។ ឥឡូវនេះ តាមរយៈសេចក្តីជំនឿ ពួកសិស្សបានអង្គុយជាមួយនឹងព្រះយេស៊ូវនៅស្ថានសួគ៌»។ ដកស្រង់ពី Ellen G. White, The Acts of the Apostles, pages 38, 46, adapted។

**សំណួរពិភាក្សា**

`1. អ្នកសរសេរកណ្ឌគម្ពីរទំនុកដំកើងបានមានប្រសាសន៍ថា «ព្រលឹងទូលបង្គំស្រេករកព្រះ គឺព្រះដ៏មាន ព្រះជន្មរស់នៅ តើដល់កាលណាបានទូលបង្គំនឹងមកឈរចំពោះទ្រង់» (ទំនុកដំកើង 42៖2)។ តើយើង អាច «ស្រេក» ចង់ចូលទៅជិតព្រះបានដោយរបៀបណាដែរ? តើមានកត្តាអ្វីខ្លះ ដែលអាចជួយអោយយើង មានអារម្មណ៍ត្រេកអរដែលបានស្គាល់ព្រះ និងជួបជាមួយនឹងទ្រង់នោះ?`

`2. សាសន៍អ៊ីស្រាអែលបានសូមអោយលោកម៉ូសេចូលទៅជួបព្រះជំនួសពួកគេ ដូច្នេះ ពួកគេមិនចាំបាច់ ទៅជួបទ្រង់ផ្ទាល់។ រឿងនេះបានបង្ហាញយើងនូវសេចក្តីពិតនៃព្រះគម្ពីរដ៏សំខាន់មួយ។ យើងត្រូវចូលទៅ ឯព្រះដោយខ្លួនយើងផ្ទាល់។ យើងតែងតែអនុញ្ញាតអោយអ្នកដទៃសិក្សាព្រះគម្ពីរជំនួសយើង។ មនុស្ស ខ្លះក៏មានអារម្មណ៍ថា សេចក្តីអធិស្ឋានរបស់អ្នកដទៃប្រសើរជាងសេចក្តីអធិស្ឋានរបស់ពួកគេផ្ទាល់ផងដែរ។ តើហេតុអ្វីបានជាយើងជៀសវាងកំហុសទាំងនេះ? តើហេតុអ្វីបានជាយើងអាចចូលទៅឯព្រះផ្ទាល់ តាមរយៈព្រះយេស៊ូវបាន ដោយមិនចាំបាច់អោយអ្នកណាម្នាក់ទៀតចូលទៅឯព្រះជំនួសយើងនោះ?`

`3. កណ្ឌគម្ពីរហេព្រើរទាំងមូលស្តីអំពីការដែលមានសេចក្តីសង្ឃឹមនៅក្នុងព្រះគុណរបស់ព្រះ។ យើងអាច ជឿជាក់បានថា ព្រះនឹងសង្គ្រោះយើង ដោយសារតែអ្វីៗគ្រប់យ៉ាងដែលព្រះយេស៊ូវបានធ្វើសម្រាប់យើង។ តើហេតុអ្វីបានជាយើងត្រូវតែប្រុងប្រយ័ត្នកុំអោយមានសេចក្តីជំនឿក្លែងក្លាយអោយសោះ? មនុស្សម្នាក់ បានបង្ហាញសេចក្តីជំនឿក្លែងក្លាយ នៅពេលដែលគេបានបដិសេធមិនព្រមគោរពតាមព្រះ ហើយរំពឹងចង់ អោយព្រះបន្តប្រទានពរ និងព្រះគុណរបស់ទ្រង់ដល់ពួកគេតទៅទៀត។`