---
title:  តម្រូវការសម្រាប់ចូលទៅក្នុងវាំងនន
date:  01/03/2022
---

ពួកអ៊ីស្រាអែលនៅក្នុងទីរហោស្ថានបានសាងសង់រោងឧបោសថនៃសេចក្តីសញ្ញា។ ពួកគេ បានជួបព្រះ និងថ្វាយបង្គំទ្រង់នៅទីនោះ។ រោងឧបោសថមាន «វាំងននមួយចំនួន» ដែលបានសរសេរ ថា «ខាតេផេតាស្មា (katepetasma)» ជាភាសាហេព្រើរ។ វាំងននទី1បានហ៊ុំព័ទ្ធទីធ្លាទាំងមូលនៅជុំវិញ រោងឧបោសថ (និក្ខមនំ 38៖18)។ វាំងនននេះដូចជាជញ្ជាំងដូច្នោះដែរ។ វាំងននទី2បានខ័ណ្ឌចែក រោងឧបោសថពីទីធ្លាខាងក្រៅ (និក្ខមនំ 36៖37)។ វាំងននទី3បានដាក់ព្យួរចន្លោះទីបរិសុទ្ធ និងទី បរិសុទ្ធខ្ពស់បំផុតនៅក្នុងរោងឧបោសថ (និក្ខមនំ 26៖31-35)។ ដូច្នេះ វាំងននទាំងនេះដូចគ្នាទៅទ្វារ ហើយនិងជញ្ជាំងដូច្នោះដែរ។ មានតែមនុស្សមួយចំនួនប៉ុណ្ណោះដែលបានអនុញ្ញាតអោយឆ្លងកាត់វាំងនន ទាំងនេះ។

`សូមអានខគម្ពីរលេវីវិន័យ 16៖1, 2 និងលេវីវិន័យ 10៖1-3។ តើការដាស់តឿនអ្វី ដែល យើងបានអាននៅក្នុងខទាំងនេះ?`

បន្ទាប់ពីសាសន៍អ៊ីស្រាអែលបានថ្វាយបង្គំគោមាសរួច ព្រះបានបដិសេធក្នុងការដឹកនាំពួកគេចូលទៅទឹកដីសន្យា។ ពួកបណ្តាជនមានចិត្តរឹងរូសជាខ្លាំង។ ព្រះមិនចង់អោយពួកគេធ្វើអ្វីមួយដែល នាំអោយទ្រង់បំផ្លាញពួកគេនៅតាមផ្លូវនោះទេ (និក្ខមនំ 33៖3)។ ម្ល៉ោះហើយ លោកម៉ូសេបានរើរោង ឧបោសថទៅឆ្ងាយពីជំរំ (និក្ខមនំ 33៖7)។ ព្រះក៏បានយល់ព្រមដឹកនាំពួកគេចូលទៅទឹកដីសន្យា (និក្ខមនំ 33៖12-20)។ ប៉ុន្តែ ព្រះបានបង្កើតបញ្ញត្តិ ដើម្បីការពារសាសន៍អ៊ីស្រាអែល ខណៈពេលដែលទ្រង់កំពុងតែស្នាក់នៅជាមួយនឹងពួកគេ។

ពួកសាសន៍អ៊ីស្រាអែលបានបោះជំរំរបស់ពួកគេជារាងការ៉េដែលមានទីទំនេរនៅកណ្តាល។ រោងឧបោសថនៃសេចក្តីសញ្ញាត្រូវបានគេដាក់នៅចំកណ្តាលការេ៉នោះ។ បន្ទាប់មក ពួកលេវីបានបោះជំរំនៅជុំវិញរោងឧបោសថ ដើម្បីការពាររោងឧបោសថ និងសម្ភារៈនៅក្នុងនោះ ចេញពីអ្នកដែលមិនមែនជា ពួកលេវី (ជនគណនា 1៖51)។ ដូច្នេះ យើងឃើញថា ពួកលេវីប្រៀបដូចជាមនុស្ស «វាំងនន» ដែលបាន ការពារពួកបណ្តាជនអ៊ីស្រាអែលយ៉ាងដូច្នេះដែរ គឺថា៖ «ពួកលេវី ត្រូវដំឡើងត្រសាលរបស់ខ្លួន នៅព័ទ្ធជុំវិញរោងឧបោសថផងសេចក្តីបន្ទាល់វិញ ដើម្បីកុំឲ្យមានសេចក្តីខ្ញាល់មកលើពួកជំនុំនៃកូនចៅអ៊ីស្រាអែល ឡើយ ហើយត្រូវឲ្យគេរក្សារោងឧបោសថផងសេចក្តីបន្ទាល់នោះ» (លេវីវិន័យ 1៖53)។

ព្រះយេស៊ូវដែលជាសម្តេចសង្ឃរបស់យើង ទ្រង់គឺជា «វាំងនន»។ ព្រះយេស៊ូវបានក្លាយមក ជាមនុស្ស ដើម្បីបង្ហាញយើងអំពីព្រះគុណរបស់ព្រះ (យ៉ូហាន 1៖14-18)។ ព្រះបានសណ្ឋិតនៅក្នុងបុត្រារបស់ទ្រង់ ហើយបានរៀបចំលំនៅរបស់ទ្រង់ជាមួយនឹងយើង។ ដោយសារតែព្រះយេស៊ូវនេះហើយ ទើបបានជាព្រះដ៏បរិសុទ្ធ និងល្អឥតខ្ចោះអាចសណ្ឋិតនៅក្នុងចំណោមមនុស្សដែលនៅសែនឆ្ងាយពីភាព ល្អឥតខ្ចោះបាន។

`ព្រះបានបង្កើតផ្ទៃមេឃ និងផែនដី។ ព្រះអង្គដដែលនេះបានសណ្ឋិតនៅក្នុងចំណោមពួកទាសករ ដែលបានរត់គេចពីស្រុកអេស៊ីព្ទមក។ តើសេចក្តីពិតនៃព្រះគម្ពីរនេះបានបង្រៀនយើងយ៉ាងដូចម្តេច អំពី របៀបដែលព្រះអាចនៅជិតស្និទ្ធិនឹងយើង?`