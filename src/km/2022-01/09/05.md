---
title:  ឈើឆ្កាង និងតម្លៃនៃការអត់ទោស
date:  23/02/2022
---

`សូមអានខគម្ពីរហេព្រើរ 9៖22-28។ តើខទាំងនេះបានចែងយ៉ាងដូចម្តេច អំពីកិច្ចការដែល ព្រះយេស៊ូវបានធ្វើសម្រាប់យើងនៅក្នុងរោងឧបោសថនៅស្ថានសួគ៌?`

ព្រះគម្ពីរបានបង្រៀនយើងថា រោងឧបោសថនៅស្ថានសួគ៌ត្រូវតែសំអាតចេញពីអំពើបាប។ គោលគំនិតនេះមិនគួរធ្វើអោយយើងភ្ញាក់ផ្អើលនោះឡើយ នៅពេលដែលយើងគិតអំពីរោងឧបោសថដែល ស្តេចសាឡូម៉ូនបានសាងសង់នោះ។ រោងឧបោសថនេះគឺជារូបស័ព្ទតំណាងអោយការគ្រប់គ្រងរបស់ព្រះ (សាំយូអែលទី1 4៖4; សាំយូអែលទី2 6៖2)។ ក្នុងនាមជាស្តេច ព្រះគឺជាចៅក្រមនៃរាស្ត្ររបស់ទ្រង់។ ការគ្រប់គ្រងរបស់ទ្រង់គឺជា «សេចក្តីសុចរិត និងសេចក្តីយុត្តិធម៌» (ទំនុកដំកើង 97៖2)។ ដូច្នេះ រាស្ត្រ របស់ទ្រង់ចង់អោយព្រះយុត្តិធម៌។ ពួកគេចង់អោយព្រះរកយុត្តិធម៌ជូនមនុស្សស្លូតត្រង់ ហើយដាក់ទោស ដល់អ្នកដែលបានធ្វើខុស។ នៅពេលដែលព្រះបានអត់ឱនទោសដល់ពួកបាបជន នោះបានន័យថា ទ្រង់ បានទទួលខុសត្រូវចំពោះអំពើបាបរបស់ពួកគេបាត់ទៅហើយ (និក្ខមនំ 34៖7; លេវីវិន័យ 14៖17-19)។ ពាក្យ «អត់ឱនទោស» ជាភាសាហេព្រើរនៅក្នុងខទាំងនេះគឺ «ណូសេ (nose)»។ ពាក្យនេះបាន បង្ហាញយើងថា ព្រះបាន «រែក» ឬទទួលខុសត្រូវចំពោះអំពើបាបរបស់យើង នៅពេលដែលទ្រង់បានអត់ ឱនទោសអោយយើង។

ដង្វាយសត្វដែលសាសន៍អ៊ីស្រាអែលម្នាក់បានយកមកថ្វាយនៅឯរោងឧបោសថក៏បានបង្ហាញ យើងអំពីគោលគំនិតផងដែរ។ គេបានសារភាពអំពើបាបរបស់គេចំពោះសត្វនោះ រួចសម្លាប់វាទៅ។ សង្ឃ បានដាក់ឈាមនៅលើផ្នែកមួយនៃអាសនា។ សង្ឃបានប្រោះឈាមនៅខាងមុខវាំងននក្នុងទីបរិសុទ្ធ។ សង្ឃបាននាំយកអំពើបាបចូលទៅក្នុងរោងឧបោសថតាមវិធីនេះ។ សកម្មភាពនេះបានបង្ហាញអំពីរបៀប ដែលព្រះបានទទួលយកអំពើបាបនៃរាស្ត្ររបស់ទ្រង់ ហើយរែកអំពើបាបទាំងនោះដោយអង្គទ្រង់ផ្ទាល់។

ប៉ុន្តែ អំពើបាបបានធ្វើអោយរោងឧបោសថនៅស្ថានសួគ៌កខ្វក់។ ម្ល៉ោះហើយ រោងឧបោសថត្រូវ ការការសំអាត។ រោងឧបោសថនៅផែនដីបានបង្ហាញយើងអំពីរបៀបដែលព្រះនឹងសំអាតរោងឧបោសថនៅ ស្ថានសួគ៌។ កិច្ចការនេះមាន2ផ្នែក។ នៅឆ្នាំនោះ ពួកអ៊ីស្រាអែលបាននាំយកដង្វាយទៅឯរោងឧបោសថ។ ដង្វាយទាំងនោះបង្ហាញថា ព្រះបានសំអាតពួកគេ។ ប៉ុន្តែ ឥឡូវនេះ អំពើបាបរបស់ពួកគេបានផ្ទេរពីពួក គេទៅឯរោងឧបោសថ និងទៅឯព្រះវិញ។ នៅចុងឆ្នាំនោះ ព្រះបានសំអាតរោងឧបោសថ។ ទ្រង់បានយក អំពើបាបចេញពីរោងឧបោសថទៅដាក់នឹងសត្វពពែមួយដែលមានឈ្មោះថា អាស្សាស្សែល (Azazel) (សត្វសម្រាប់បំបរបង់)។ អាស្សាស្សែលបង្ហាញយើងអំពីសាតាំង (លេវីវិន័យ 16៖15-22)។

ផ្នែកទាំង2នេះបានបង្ហាញអំពីកិច្ចការដែលព្រះបានធ្វើនៅស្ថានសួគ៌ ដើម្បីយកអំពើបាបចេញ (និក្ខមនំ 25៖9; ហេព្រើរ 8៖5)។ តាមរយៈកិច្ចការនេះ ព្រះអាចបង្ហាញសេចក្តីមេត្តាផង និងដាក់ទោស អំពើបាបផង។ ពួកបណ្តាជនដែលបានសារភាពអំពើបាបរបស់ពួកគេនៅឆ្នាំនោះបានបង្ហាញអំពីភាព ស្មោះត្រង់របស់ពួកគេចំពោះព្រះ។ ពួកគេបានសម្រាក និងរំងាប់ចិត្តពួកគេចេញ ពីអំនួតទាំងអស់នៅថ្ងៃដែលព្រះនឹងជំនុំជំរះរាស្ត្ររបស់ទ្រង់ (លេវីវិន័យ 16៖29-31)។ នៅថ្ងៃនោះ ព្រះនឹង «បំផ្លាញ» អ្នក ណាដែលមិនបានបង្ហាញភាពស្មោះត្រង់ (លេវីវិន័យ 23៖27-32)។