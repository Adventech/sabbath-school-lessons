---
title:  ព្រះយេស៊ូវគឺជាដង្វាយដ៏ល្អឥតខ្ចោះជំនួសអំពើបាប
date:  19/02/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 15៖6-21; អេភេសូរ 3៖14-19; ហេព្រើរ 7៖27; ហេព្រើរ 9៖22-28; រ៉ូម 3៖21-26។

> <p>ខចងចាំ</p>
> «ដ្បិតទ្រង់ធ្វើឲ្យពួកអ្នក ដែលបានញែកជាបរិសុទ្ធហើយ បានគ្រប់លក្ខណ៍អស់កល្បជានិច្ច ដោយសារដង្វាយតែ1នោះ» (ហេព្រើរ 10៖14)។

ពួកសាសន៍រ៉ូមនៅក្នុងសម័យសញ្ញាថ្មីបានស្អប់ឈើឆ្កាងជាខ្លាំង។ ម្ល៉ោះហើយ ពួកគេមិនបាន សរសេរអំពីឈើឆ្កាងច្រើននោះទេ។ គោលគំនិតនៃការស្លាប់នៅលើឈើឆ្កាងសម្រាប់ពួកសាសន៍រ៉ូមនោះគឺជាសេចក្តីអាម៉ាស់ជាទីបំផុត។ ដូច្នេះ ពួកគេមានអារម្មណ៍ថា សាសនាគ្រីស្ទគឺជាសាសនាដ៏អាក្រក់ បំផុតមួយ។ ពួកសាសន៍រ៉ូមមិនចូលចិត្តគោលគំនិតនៃការថ្វាយបង្គំមនុស្សម្នាក់ថាជាព្រះដែលត្រូវបាន គេកាត់ទោសហើយ ឆ្កាងនៅលើឈើឆ្កាងអោយស្លាប់នោះទេ។ ក្រឹត្យវិន័យនៃពួកយូដាក៏បានប្រកាសផងដែរថា អ្នកណាដែលត្រូវគេឆ្កាងនៅលើឈើឆ្កាងនោះត្រូវបណ្តាសាព្រះហើយ (ចោទិយកថា 21៖23)។

អារម្មណ៍នៃសេចក្តីអាម៉ាស់ទាំងនេះអាចជួយអោយយើងយល់អំពីមូលហេតុដែលគំនូរនៃពួក គ្រីស្ទានដំបូងមិនបានបង្ហាញនៅលើឈើឆ្កាង។ ពួកគ្រីស្ទានបានគូររូបសត្វក្ងោក សត្វព្រាប ស្លឹកត្នោត និងសត្វត្រី។ ក្រោយមក គំនូរនៃពួកគ្រីស្ទានបានបង្ហាញអំពីទូករបស់លោកណូអេ លោកដានីយ៉ែល នៅក្នុងរូងតោ លោកយ៉ូណាសត្រូវបានត្រីធំខ្ជាក់ចេញមកក្រៅ និងអ្នកគង្វាលចៀមបីត្រកងកូនចៀម។ ពួកគ្រីស្ទានដំបូងក៏បានគូររូបព្រះយេស៊ូវព្យាបាលមនុស្សពិការ និងប្រោសអោយលោកឡាសាររស់ពីស្លាប់ ឡើងវិញផងដែរ។ ប៉ុន្តែ ឈើឆ្កាងបានបង្ហាញអំពីការចាញ់ និងការអាម៉ាស់។ ក្រោយមក ឈើឆ្កាងនៃ សេចក្តីអាម៉ាស់ដដែលនេះបានក្លាយទៅជានិមិត្តរូបនៃសាសនាគ្រីស្ទ។ លោកប៉ុលបានមានប្រសាសន៍ ថា ដំណឹងល្អអំពីព្រះយេស៊ូវគឺជា «ដំណឹងពីឈើឆ្កាង» (កូរិនថូសទី1 1៖18)។

**សប្តាហ៍នេ**

យើងនឹងក្រឡេកមើលឈើឆ្កាងនៅក្នុងកណ្ឌគម្ពីរហេព្រើរ។