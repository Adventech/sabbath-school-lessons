---
title:  ព្រះយេស៊ូវគឺជាដង្វាយដ៏ល្អឥតខ្ចោះ
date:  22/02/2022
---

`សូមអានខគម្ពីរហេព្រើរ 7៖27 និងហេព្រើរ 10៖10។ តើខទាំងនេះបង្ហាញប្រាប់យើងយ៉ាង ដូចម្តេច អំពីដង្វាយដែលព្រះយេស៊ូវបានបង្កើត?`

លោកប៉ុលបានមានប្រសាសន៍ប្រាប់យើងអំពីហេតុផលដែលនាំអោយមានពួកសង្ឃជាច្រើន ចេញពីកុលសម្ព័ន្ធលេវី។ «ពួកសង្ឃទាំងនោះមានគ្នាជាច្រើន ពីព្រោះគេតែងតែស្លាប់ មិននៅជាប់ស្ថិត ស្ថេរទេ» (ហេព្រើរ 7៖23)។ ពួកសង្ឃ «ថ្វាយយញ្ញបូជាជារាល់ថ្ងៃ» រួមទាំងដង្វាយពិសេស «រាល់តែឆ្នាំ» ផងដែរ (ហេព្រើរ 9៖25)។ ដង្វាយ និងយញ្ញបូជាទាំងនេះ «ពុំអាចនឹងធ្វើឲ្យអ្នកដែលថ្វាយបានគ្រប់លក្ខណ៍ខាងឯបញ្ញាចិត្តបានឡើយ» (ហេព្រើរ 9៖9; ហេព្រើរ 10៖1-4)។

ប៉ុន្តែ ព្រះយេស៊ូវប្រសើរជាងពួកសង្ឃទៅទៀត។ ព្រះយេស៊ូវត្រូវលះបង់អង្គទ្រង់តែ «ម្តងគត់»។ ដង្វាយនេះ «1ដងជាសំរេច» (ហេព្រើរ 10៖10, 12-14)។ ដង្វាយរបស់ទ្រង់បានសំអាតចិត្តរបស់យើង (ហេព្រើរ 9៖14; ហេព្រើរ 10៖1-10)។ ដង្វាយរបស់ទ្រង់ក៏បានដកអំពើបាបរបស់យើងចេញ ផងដែរ (ហេព្រើរ 9៖26)។ ដង្វាយរបស់ទ្រង់ប្រសើរជាងដង្វាយសត្វទៅទៀត ពីព្រោះទ្រង់គឺជាព្រះរាជ បុត្រារបស់ព្រះ (ហេព្រើរ 7៖26-28)។ ព្រះយេស៊ូវបានធ្វើអ្វីៗគ្រប់យ៉ាងដែលព្រះចង់អោយទ្រង់ធ្វើ (ហេព្រើរ 10៖5-10)។

ដូច្នេះ ដង្វាយរបស់ព្រះយេស៊ូវបានកើតឡើងត្រឹមតែ «ម្តងគត់» គឺ «1ដងជាសម្រេច»។ គោល គំនិតនេះបានបង្រៀននូវសេចក្តីពិតនៃព្រះគម្ពីរជាច្រើនដូចជា៖

1. ដង្វាយរបស់ព្រះយេស៊ូវគឺល្អឥតខ្ចោះ។ គ្មានអ្នកណាម្នាក់ដែលអាចថ្វាយយញ្ញបូជាប្រសើរ ជាងនេះបានឡើយ។ ពួកសង្ឃបានថ្វាយយញ្ញបូជាម្តងហើយម្តងទៀត ដោយសារតែយញ្ញបូជារបស់ពួកគេ មិនបានធ្វើអោយយើងគ្រប់លក្ខណ៍នោះឡើយ។ «ប្រសិនបើពួកអ្នកដែលគោរពបម្រើព្រះជាម្ចាស់តាមរបៀបនេះបានបរិសុទ្ធម្ដង ជាសំរេចហើយនោះ គេមុខជាដឹងថាខ្លួនគ្មានជាប់បាបទៀតទេ ហើយគេក៏លែង មកថ្វាយយញ្ញបូជាទៀតដែរ» (ហេព្រើរ 10៖2)។

2. ដង្វាយផ្សេងៗគ្នាទាំងអស់នៅក្នុងគម្ពីរសញ្ញាចាស់បានបង្ហាញយើងអំពីព្រះយេស៊ូវនៅលើឈើឆ្កាង។ ព្រះបានសុគត ដើម្បីសំអាតយើងចេញពីអំពើបាប (ហេព្រើរ 9៖14)។ ព្រះយេស៊ូវក៏បាន ញែកយើងចេញជាបរិសុទ្ធផងដែរ (ហេព្រើរ 10៖10-14)។ ព្រះយេស៊ូវដកអំពើបាបចេញពីជីវិតរបស់យើង (ហេព្រីរ 9៖14)។ មុនពេលដែលពួកសង្ឃពីកុលសម្ព័ន្ធលេវីអាចចូលទៅឯព្រះជំនួសពួកបណ្តាជននោះ ពួកគេត្រូវគ្រប់លក្ខណ៍ និងបរិសុទ្ធជាមុនសិន (លេវីវិន័យ 8, 9)។ ដង្វាយរបស់ព្រះយេស៊ូវបាន ធ្វើអោយយើងគ្រប់លក្ខណ៍ និងបរិសុទ្ធ (ហេព្រើរ 10៖10-14)។ ឥឡូវនេះ ព្រះអាចចូលទៅឯព្រះជា មួយនឹងសេចក្តីជំនឿ និងសេចក្តីសង្ឃឹមដ៏ក្លៀវក្លា (ហេព្រើរ 10៖19-23)។ យើងអាចបម្រើព្រះក្នុងនាម ជាពួកសង្ឃដ៏ស្មោះត្រង់របស់ទ្រង់បាន (ហេព្រើរ 9៖14; ពេត្រុសទី1 2៖9)។

3. ដង្វាយរបស់ព្រះយេស៊ូវក៏បានប្រទានជីវិតខាងឯវិញ្ញាណដល់យើងផងដែរ។ ឈើឆ្កាងបាន បង្ហាញយើងអំពីគំរូដែលយើងត្រូវតែធ្វើតាមនៅក្នុងជីវិតរបស់យើង។ លោកប៉ុលបានត្រាស់ហៅយើងអោយសម្លឹងទៅឯព្រះយេស៊ូវនៅលើឈើឆ្កាងរបស់ទ្រង់ ហើយនិងធ្វើតាមទ្រង់ (ហេព្រើរ 12៖1-4; ហេព្រើរ 13៖12, 13)។