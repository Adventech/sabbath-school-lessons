---
title:  ការសិក្សាបន្ថែម
date:  25/02/2022
---

សូមអាន Ellen G. White, “Calvary,” pages 741-757; “ ‘It Is Finished,’ pages 758-764; in The Desire of Ages។

សាស្ត្រាចារ្យជីរី ម៉ូស្កាឡា (Jiri Moskala) បានបកស្រាយអំពីអ្វីដែលបានកើតឡើងនៅថ្ងៃដែលព្រះនឹងជំនុំជំរះរាស្ត្ររបស់ទ្រង់។ ព្រះ «មិនបានបង្ហាញអំពើបាបរបស់ខ្ញុំទៅកាន់មនុស្សគ្រប់គ្នានៅ ស្ថានសួគ៌ដូចដែលអ្នកម្ចាស់ហាងបានបង្ហាញទំនិញរបស់គាត់សម្រាប់លក់នៅតាមកញ្ចក់ហាងរបស់គាត់ នោះឡើយ។ ព្រះនឹងមិនធ្វើដូច្នោះឡើយ។ ព្រះនឹងបង្ហាញអំណាចដ៏គួរអោយភ្ញាក់ផ្អើល និងអស្ចារ្យនៃសេចក្តីមេត្តារបស់ទ្រង់។ ព្រះនឹងបកស្រាយនូវទឹកចិត្ត និងគោលគំនិតរបស់ខ្ញុំអំពីទ្រង់ នៅមុខមនុស្ស គ្រប់គ្នានៅស្ថានសួគ៌។ ព្រះនឹងបង្ហាញអាកប្បកិរិយា សកម្មភាព និងរបៀបដែលខ្ញុំបានរស់នៅ។ ព្រះនឹង បង្ហាញគ្រប់គ្នានៅស្ថានសួគ៌អំពីរឿងទាំងអស់នេះ។ ជាការពិតណាស់ ព្រះយេស៊ូវនឹងប្រាប់មនុស្សគ្រប់ គ្នា ខ្ញុំបានធ្វើខុសជាច្រើន។ មែនហើយ ខ្ញុំបានធ្វើខុសទាស់នឹងក្រឹត្យវិន័យដ៏បរិសុទ្ធរបស់ទ្រង់។ ប៉ុន្តែ ខ្ញុំ ក៏លន់តួ និងបានងាកចេញពីអំពើបាបរបស់ខ្ញុំផងដែរ។ ខ្ញុំបានសូមអោយព្រះអត់ឱនទោសដល់ខ្ញុំ។ ខ្ញុំ បានផ្លាស់ប្តូរដោយសារសេចក្តីមេត្តា និងព្រះគុណរបស់ទ្រង់។ ព្រះយេស៊ូវនឹងប្រកាសថា៖ «ឈាម របស់ខ្ញុំគឺជាវិធីតែមួយគត់ដែលបាបជនជីរីត្រូវការ។ លោកជីរីបានជ្រើសរើសរស់នៅ ដើម្បីខ្ញុំ។ ឥឡូវនេះ លោកជីរីមានសន្តានចិត្តសម្រាប់អ្នកដទៃ។ គាត់មិនអាត្មានិយមឡើយ។ គាត់គឺជាអ្នកបម្រើដ៏ល្អ និង

ស្មោះត្រង់ដែលពោរពេញដោយសេចក្តីជំនឿ»។ ដកស្រង់ពី “Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): page 155, adapted។

**សំណួរពិភាក្សា**

`1. មនុស្សជាច្រើនមានអារម្មណ៍ថា ពួកគេត្រូវយកដង្វាយមួយមកថ្វាយដល់ព្រះ ដើម្បីអោយទទួលបាន ការអត់ឱនទោសរបស់ទ្រង់។ មនុស្សខ្លះបានធ្វើដំណើរយ៉ាងយូរ ដើម្បីបង្ហាញសេចក្តីជំនឿរបស់ពួកគេ។ មនុស្សជាច្រើនបានធ្វើកិច្ចការល្អ។ ហើយខ្លះទៀតបានលះបង់ចំណង់ជាច្រើននៅក្នុងជីវិត ដើម្បីព្យាយាម អោយព្រះអត់ឱនទោសអោយពួកគេ។ តើយើងយល់យ៉ាងណាដែរ អំពីទង្វើទាំងអស់នេះ? តើឈើឆ្កាង របស់ព្រះយេស៊ូវបានបង្ហាញយើងថា ទ្រង់បានបញ្ចប់តម្រូវការខាងឯដង្វាយទាំងអស់នេះហើយដោយ របៀបណា (ដានីយ៉ែល 9៖27; ហេព្រើរ 10៖18)?`

`2. ទន្ទឹមគ្នានេះ តើដង្វាយមានចំណែកអ្វីខ្លះ នៅក្នុងជីវិតរបស់យើង? តើព្រះយេស៊ូវមានន័យយ៉ាងណា នៅពេលដែលទ្រង់បានមានបន្ទូលថា យើងត្រូវតែលីឈើឆ្កាងដើរតាមទ្រង់នោះ (ម៉ាថាយ 16៖24)? តើលោកប៉ុលចង់មានន័យយ៉ាងដូចម្តេចដែរ នៅពេលដែលគាត់បានមានប្រសាសន៍ថា «[ចូរ] ឲ្យបានថ្វាយ រូបកាយទុកជាយញ្ញបូជារស់ ហើយបរិសុទ្ធ [ចុះ]»? តើខគម្ពីរម៉ាថាយ 16៖25 និងរ៉ូម 12៖1 ព្រមទាំង ការដាស់តឿនដែលលោកប៉ុលបានផ្តល់អោយយើងនៅក្នុងខគម្ពីរហេព្រើរ 13៖15, 16 មានទំនាក់ ទំនងអ្វីនឹងគ្នាដែរ?`