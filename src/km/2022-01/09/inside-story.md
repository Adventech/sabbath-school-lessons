---
title:  ដំណឹងល្អតាមទូរស័ព្ទ
date:  25/02/2022
---

ខាំឡាដែលជាអ្នករកចំណូលចិញ្ចឹមគ្រួសាររបស់គាត់បានធ្លាក់ខ្លួនឈឺនៅក្នុងជនបទមួយនៃប្រទេសឡាវ។ ជើងរបស់គាត់ទាំងពីរកាន់តែធ្ងន់ទៅៗ ធ្វើអោយគាត់មិនអាចដើរបាន។ គាត់ត្រូវបានគេ ឃាត់អោយនៅផ្ទះអស់រយៈពេល3ខែ។

ដោយគ្មានប្រាក់ទៅជួបគ្រូពេទ្យ លោកខាំឡាបានប្រើឱសថបុរាណគ្រប់ប្រភេទពីគ្រូឡាវ គ្រូហ្ម និងគ្រូខ្មោចនៅក្នុងភូមិរបស់គាត់ ប៉ុន្តែ នៅតែមិនបានជាសះស្បើយ។

ទីបំផុត ដោយឃើញគាត់អស់សង្ឃឹមជាខ្លាំង ទើបបុរសម្នាក់បានណែនាំគាត់អំពីគ្រូគង្វាលអាត់វេនទីស្ទម្នាក់ដែលបានជួយមនុស្សជាច្រើនតាមទូរស័ព្ទ។ ខាំឡាបានទូរស័ព្ទទៅលោកគ្រូសាឌូលី (Sadua Lee) ដើម្បីសូមជំនួយ។ ពេលនោះ ការទូរស័ព្ទទៅអ្នកណាម្នាក់មិនមែនជារឿងងាយស្រួលនោះ ទេ។ ដើម្បីអោយបានទូរស័ព្ទទៅអ្នកណាម្នាក់ត្រូវចំណាយប្រាក់700គីប (300រៀល) ក្នុងមួយនាទី។ នៅពេលនោះ ប្រជាជន1ភាគ3បានរស់នៅដោយចំណាយប្រាក់តិចជាង5000រៀលក្នុង1ថ្ងៃ ហើយ2 ភាគ3ទៀតបានរស់នៅដោយចំណាយប្រាក់តិចជាង8000រៀលក្នុង1ថ្ងៃ។

អ្នកជំងឺខាំឡាបានអង្វរគ្រូគង្វាលសាឌូលីអោយព្យាបាលដល់គាត់។ លោកគ្រូបានតបទៅវិញថា «ខ្ញុំមិនអាចព្យាបាលប្អូនប្រុសបានឡើយ ពីព្រោះខ្ញុំមិនមែនជាមនុស្សអស្ចារ្យអ្វីនោះទេ។ ប៉ុន្តែ ព្រះយេស៊ូវ ដែលជាព្រះរបស់ខ្ញុំ ទ្រង់អាចព្យាបាលប្អូនប្រុសបាន បើសិនជាទ្រង់សព្វព្រះហឫទ័យ។ អ្វីដែលយើងអាច ធ្វើបាននោះគឺសូមដល់ទ្រង់។ លោកគ្រូគង្វាលបានសំណូមពរអោយលោកខាំឡាអធិស្ឋានជាមួយនឹងគាត់តាមទូរស័ព្ទ។ នៅថ្ងៃបន្ទាប់ លោកគ្រូបានអញ្ជើញលោកខាំឡាអោយអធិស្ឋានជាមួយនឹងគាត់ម្តងទៀត។ លោកខាំឡារំភើបចិត្តជាខ្លាំង។ គាត់បានឧទានថា «ខ្ញុំអាចដើរបានហើយលោកគ្រូ»។ ទោះបីជាជើងរបស់គាត់នៅទន់ខ្សោយក៏ដោយ យ៉ាងហោចណាស់ គាត់អាចដើរបានជាលើកដំបូងក្នុងរយៈពេល 3ខែ។ គាត់បានចេញទៅធ្វើការនៅឯចំការរបស់គាត់។ គាត់បាននិយាយថា «ព្រះរបស់លោកគ្រូមានអំណាចខ្លាំងណាស់។ តើខ្ញុំអាចថ្វាយបង្គំព្រះយេស៊ូវដែលជាព្រះរបស់លោកគ្រូបានដោយរបៀបណា?»។ លោកគ្រូគង្វាលបានប្រាប់គាត់ថា គាត់អាច ហើយគួរតែថ្វាយបង្គំព្រះយេស៊ូវគ្រប់ពេល ហើយបន្ថែមទៀត ថា ព្រះយេស៊ូវបានញែកថ្ងៃពិសេសមួយសម្រាប់ថ្វាយបង្គំគឹថ្ងៃសប្បាតហ៍ដែលជាថ្ងៃទី7។ លោកខាំឡា បានយល់ព្រមឈប់ធ្វើការនៅថ្ងៃសប្បាតហ៍ ដើម្បីថ្វាយបង្គំដល់ព្រះយេស៊ូវ។ ដោយឃើញថា គាត់ស្នាក់ នៅឆ្ងាយពីព្រះវិហារពេក ទើបគាត់សូមអោយគ្រូគង្វាលជួយគាត់ថ្វាយបង្គំជារៀងរាល់ថ្ងៃសប្បាតហ៍។ នេះមានន័យថា គ្រូគង្វាលត្រូវតែទូរស័ព្ទទៅគាត់ជារៀងរាល់ថ្ងៃសប្បាតហ៍ ប៉ុន្តែ លោកគ្រូមិនបានជំទាស់ អ្វីឡើយ។ ប្រសិនបើព្រះយេស៊ូវអាចផ្តល់ការព្យាបាលលោកខាំឡាបាន ទ្រង់ក៏នឹងផ្តល់មធ្យោបាយក្នុងការចំណាយទៅលើការប្រើទូរស័ព្ទផងដែរ។

អរគុណសម្រាប់ដង្វាយសប្បាតហ៍ស្គូលរបស់លោកអ្នកដែលបានជួយផ្សព្វផ្សាយដំណឹងល្អ ដល់ប្រជាជនឡាវ និងប្រទេសដទៃទៀតនៃភូមិភាគអាស៊ី-ប៉ាស៊ីហ្វិកខាង ត្បូងដែលនឹងទទួលយកដង្វាយ ត្រីមាសសប្បាតហ៍ទី13នេះ។ (ខាង ឆ្វេងនេះគឺជារូបរបស់លោកគ្រូសាឌូលី។