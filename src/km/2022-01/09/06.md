---
title:  ការជំនុំជំរះ និងនិស្ស័យរបស់ព្រះ
date:  24/02/2022
---

`ព្រះបានសង្គ្រោះយើង ដោយសារតែឈើឆ្កាង។ ទ្រង់ក៏បានអត់ឱនទោសអំពើបាបរបស់យើង ដោយសារតែឈើឆ្កាងផងដែរ។ តើសេចក្តីពិតនៃព្រះគម្ពីរនេះបង្ហាញយ៉ាងដូចម្តេច អំពីទ្រង់? សម្រាប់ ចម្លើយ សូមអានខគម្ពីររ៉ូម 3៖21-26; រ៉ូម 1៖16, 17 និងរ៉ូម 5៖8។`

ការអត់ឱនទោសដែលយើងបានទទួលពីព្រះនោះ បង្ហាញយើងអំពីកិច្ចការដែលព្រះបានធ្វើសម្រាប់យើងនៅស្ថានសួគ៌។ ជាដំបូង ព្រះយេស៊ូវបានដកអំពើបាបរបស់យើង។ ទ្រង់ «បានរែក» អំពើ បាបរបស់យើងដោយអង្គទ្រង់ផ្ទាល់នៅលើឈើឆ្កាង។ នៅទីនោះ ទ្រង់បានទទួលយកការអត់ឱនទោស សម្រាប់មនុស្សគ្រប់គ្នាដែលបានជឿទៅលើទ្រង់ (កិច្ចការ 2៖38; កិច្ចការ 5៖31)។ ដូច្នេះ ព្រះយេស៊ូវ អាចអត់ឱនទោសអោយមនុស្សគ្រប់គ្នាដែលបានជឿទៅលើទ្រង់។ បន្ទាប់មក ទ្រង់បានរៀបចំផ្លូវសម្រាប់ យើងទៅឯព្រះ។ ផ្លូវនេះគឺជាសេចក្តីសញ្ញាថ្មី។ សេចក្តីសញ្ញាថ្មីបានអនុញ្ញាតអោយព្រះយេស៊ូវដាក់ក្រឹត្យ-

វិន័យរបស់ព្រះនៅក្នុងចិត្តរបស់ពួកគ្រីស្ទាន (ហេព្រើរ8៖10-12; អេសេគាល 36៖25-27)។ ព្រះ វិញ្ញាណបរិសុទ្ធបានធ្វើការជាមួយនឹងព្រះយេស៊ូវ ដើម្បីដាក់ក្រឹត្យវិន័យនៅក្នុងចិត្តរបស់យើង។

បន្ទាប់មក ព្រះយេស៊ូវបានធ្វើកិច្ចការសម្រាប់យើងរាល់គ្នា នៅក្នុងអំឡុងពេលដែលព្រះកំពុង តែជំនុំជំរះមនុស្សគ្រប់គ្នានៅផែនដី។ កិច្ចការនេះបានកើតឡើងនៅក្នុងអំឡុងពេលចុងក្រោយ។ នៅពេល ដែលលោកប៉ុលបានសរសេរកណ្ឌគម្ពីរហេព្រើរនេះឡើង ពេលនោះនៅឆ្ងាយពីអនាគតខ្លាំងណាស់ (ហេព្រើរ 2៖1-4; ហេព្រើរ 6៖2; ហេព្រើរ 9៖27, 28; ហេព្រើរ 10៖25)។ ប៉ុន្តែ ឥឡូវនេះ យើងកំពុងតែរស់នៅក្នុងសម័យអនាគតនេះឯង។ ព្រះបានចាប់ផ្តើមជាមួយនឹងរាស្ត្ររបស់ទ្រង់នៅក្នុងកិច្ចការរបស់ទ្រង់ ក្នុងនាមជាចៅក្រម (ដានីយ៉ែល 7៖9-27; ម៉ាថាយ 22៖1-4; វិវរណៈ 14៖7)។ កិច្ចការដែលព្រះ បានធ្វើក្នុងនាមជាចៅក្រមរបស់យើងនោះ នឹងបង្ហាញមនុស្សគ្រប់គ្នាថា ទ្រង់យុត្តិធម៌ និងត្រឹមត្រូវកាល ដែលទ្រង់បានអត់ឱនទោសដល់យើង។ ក្នុងអំឡុងពេលនោះ មនុស្សគ្រប់គ្នានៅស្ថានសួគ៌នឹងអាចមើល បញ្ជីជីវិតនៃរាស្ត្រទាំងអស់របស់ព្រះ។ ព្រះនឹងបង្ហាញមនុស្សគ្រប់គ្នានៅស្ថានសួគ៌អំពីការផ្លាស់ប្តូរដែល បានកើតឡើងនៅក្នុងចិត្តនៃរាស្ត្ររបស់ទ្រង់។ ព្រះនឹងបង្ហាញអំពីរបៀបដែលរាស្ត្ររបស់ទ្រង់បានផ្លាស់ប្រែទៅជាល្អជាងមុន នៅពេលដែលពួកគេបានទទួលយកព្រះយេស៊ូវជាព្រះអង្គសង្គ្រោះរបស់ពួកគេ និង បានស្វាគមន៍ព្រះវិញ្ញាណបរិសុទ្ធអោយចូលទៅក្នុងចិត្តរបស់ពួកគេ។

អ្នកស្រីអែល្លីន ជីវ៉ៃត៍បានមានប្រសាសន៍អំពីពេលវេលានោះយ៉ាងដូច្នេះថា៖ «មនុស្សបានឈរ នៅមុខព្រះ។ បញ្ជីជីវិតរបស់មនុស្សម្នាក់ៗពោរពេញដោយស្នាមប្រឡាក់នៃអំពើបាប។ គេនឹងសារភាព ទោសកំហុសរបស់គេ។ គេមិនអាចជំទាស់ទៅនឹងបណ្តឹងទាស់នឹងគេបានឡើយ ពីព្រោះតែអំពើបាបរបស់ គេ។ ប៉ុន្តែ ព្រះយេស៊ូវក៏មានវត្តមាននៅទីនោះដែរ។ ព្រះគឺជាព្រះអង្គជំនួយ ទ្រង់គឺជាមេធាវីរបស់យើង។ ទ្រង់នឹងជំទាស់ជូនមនុស្សគ្រប់គ្នាដែលបានបែរចេញពីអំពើបាប និងបានប្រគល់ជីវិតរបស់គេដល់ព្រះ។ ព្រះយេស៊ូវនឹងការពារយើង។ ព្រះនឹងបង្ហាញអំពីអ្វីដែលទ្រង់បានធ្វើនៅត្រង់ភ្នំកាល់វ៉ារីសម្រាប់យើង។ ព្រះយេស៊ូវបានរស់នៅក្នុងជីវិតនៃការស្តាប់បង្គាប់មួយដ៏ល្អឥតខ្ចោះចំពោះក្រឹត្យវិន័យរបស់ព្រះ មុនពេល ដែលទ្រង់បានសុគតនៅលើឈើឆ្កាង។ ជីវិតដ៏ល្អឥតខ្ចោះនេះបានផ្តល់អោយព្រះយេស៊ូវនូវអំណាចទាំង អស់នៅស្ថានសួគ៌ និងនៅផែនដី។ ព្រះយេស៊ូវបានសូមអោយព្រះវរបិតាបង្ហាញសេចក្តីមេត្តាចំពោះមនុស្ស មានទោស ហើយនាំគេត្រឡប់មកឯទ្រង់វិញ»។ ដកស្រង់ពី Testimonies for the Church, volume, 5, pages, 471, 472, adapted។