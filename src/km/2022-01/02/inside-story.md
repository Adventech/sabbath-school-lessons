---
title:  ដុំថ្មដ៏អស្ចារ្យ
date:  07/01/2022
---

ដុំថ្មដ៏អស្ចារ្យមួយបានបញ្ឈប់ឡានភីកអាប់របស់លោកប៊ុនប្រានី វណ្ណាឌីដែលកំពុងបម្រើការជាប្រធានព្រះវិហារសេវេនដេយអាត់វេនទីស្ទនៅក្នុងប្រទេសឡាវ។ វាគ្រាន់តែជាអូរធម្មតាមួយប៉ុណ្ណោះ។ ឡានប្រភេទណាក៏អាចឆ្លងកាត់ទឹកហូរគរេញៗនោះបានយ៉ាងងាយស្រួលដែរ។ គ្មានឡានណាមួយដែល ធ្លាប់ជាប់គាំងនៅទីនោះឡើយ។ ប៉ុន្តែ ឡានភីកអាប់បានរលត់នៅក្នុងមាត់អូរ។ នៅសុខៗវាឈប់ទ្រឹង តែម្តង។

លោកប៊ុនប្រានី និងគ្រូគង្វាលវ័យក្មេង2នាក់ទៀតដែលមកជាមួយគាត់បានឃើញដុំថ្មមួយបាំងផ្លូវ ប៉ុន្តែ ដុំថ្មនោះមើលទៅហាក់ដូចជាតូចណាស់មិនអាចធ្វើអោយឡានគឿងបានឡើយ។ ដើម្បី អោយដឹងច្បាស់ ពួកគេបានយកដុំថ្មនោះចេញ រួចចាប់ផ្តើមបញ្ឆេះឡានឡើងវិញ។ បញ្ឆេះយ៉ាងណាក៏ មិនឆេះ។ ពួកគេបានបក់ដៃហៅឡានតូចមួយដែលបានឆ្លងកាត់ទីនោះ ហើយបានព្យាយាមកូវអាគុយ ប៉ុន្តែ ឡានភីកអាប់នៅតែមិនដំណើរការ។

ដោយសារតែមេឃងងឹតទៅៗ ដូច្នេះ លោកប៊ុនប្រានីបានដើរទៅកាន់ភូមិមួយដែលនៅជិតនោះ បំផុត។ អ្នកភូមិពីរបីនាក់ត្រឡប់មកជួយឡានភីកអាប់នោះវិញ ប៉ុន្តែ ពួកគេមិនអាចធ្វើអោយវាឆេះទាល់ តែសោះ។ មេភូមិបានអញ្ជើញលោកប៊ុនប្រានីអោយគេងនៅក្នុងផ្ទះរបស់គាត់មួយយប់សិន រីឯគ្រូគង្វាល វ័យក្មេងទាំងពីរនាក់ទៀតគេងនៅក្នុងឡានភីកអាប់។ មេភូមិបានសួរគាត់ថា «តើអ្នកកំពុងតែធ្វើអីដែរនៅ ក្នុងតំបន់របស់យើងនេះ?»។ លោកប៊ុនប្រានីបានបកស្រាយថា គាត់កំពុងតែដឹកជញ្ជូនសំភារៈកីឡាមួយ ចំនួនទៅអោយអ្នកភូមិមួយទៀត។ គាត់សង្ឃឹមថា បានបង្កើតទំនាក់ទំនងជាមួយនឹងភូមិមួយនោះ។

នៅពេលដែលបានស្តាប់ហើយ មេភូមិមានអារម្មណ៍ថា លោកប៊ុនប្រានីគឺជាគ្រីស្ទាន រួចមេភូមិ បាននិយាយថា គាត់ក៏ជាគ្រីស្ទានដែរ។ គាត់បានបង្ហាញវិញ្ញាបនប័ត្រនៃថ្នាក់ការឆ្លើយឆ្លងតាមសំឡេង នៃបទទំនាយដែលចេញប្រគល់អោយដោយព្រះវិហារអាត់វេនទីស្ទប្រទេសឡាវកាលពីប៉ុន្មានឆ្នាំមុន។ គាត់បាននិយាយថា គាត់បានទាក់ទងទៅអតីតប្រធានព្រះវិហារសម្រាប់ជំនួយកាលពីប៉ុន្មានឆ្នាំ ប៉ុន្តែ ត្រូវ បានគេរំសាយចោល ដូច្នេះ ឥឡូវនេះ គាត់ និងអ្នកភូមិប្រហែលជា200 នាក់កំពុងតែថ្វាយបង្គំព្រះយេស៊ូវ ដោយខ្លួនឯង។ គាត់បានសូមអោយលោកប៊ុនប្រានីបង្រៀនគាត់ និងអ្នកភូមិអំពីថ្ងៃសប្បាតហ៍ដែលជាថ្ងៃទី7។

នៅពេលនោះហើយ ដែលលោកប៊ុនប្រានីបានដឹងថា ប្រាកដជាទេវតាហើយដែលបានបញ្ឈប់ ឡានភីកអាប់របស់គាត់។ រឿងនេះដូចគ្នាទៅនឹងសត្វលារបស់លោកបាឡាមដែលបានបដិសេធមិនព្រម ទៅមុខ ដោយសារតែវាបានឃើញទេវតារបស់ព្រះអម្ចាស់ដូច្នោះដែរ។ ឡាននេះប្រហែលជាបានឃើញ ទេវតារបស់ព្រះអម្ចាស់ឈរនៅមុខវានៅក្នុងអូរហើយ បានជាវារលត់យ៉ាងដូច្នេះ។

នៅព្រឹកថ្ងៃបន្ទាប់ ឡានភីកអាប់បានដេរឆេះនៅពេលដែលកាច់សោជា លើកដំបូង។