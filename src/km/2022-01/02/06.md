---
title:  ព្រះយេស៊ូវ និងសេចក្តីសញ្ញាថ្មី
date:  06/01/2022
---

បទគម្ពីរហេព្រើរ 8-10 បានបង្ហាញយើងអំពីកិច្ចការដែលព្រះយេស៊ូវបានធ្វើសម្រាប់យើង នៅក្រោមសេចក្តីសញ្ញាថ្មី។ សេចក្តីសញ្ញាចាស់បានបង្ហាញយើងត្រឹមតែតម្រុយនៃរឿងល្អៗដែលព្រះបាន សន្យានឹងយើងប៉ុណ្ណោះ។ សេចក្តីសញ្ញាចាស់អាចជួយអោយយើងមើលឃើញអំពីកិច្ចការដែលព្រះយេស៊ូវ ត្រូវធ្វើ បន្ទាប់ពីទ្រង់យាងមកផែនដីនេះ។ ពួកសង្ឃនៃសាសន៍អ៊ីស្រាអែលក៏បានបង្ហាញយើងអំពីកិច្ចការ ដែលព្រះយេស៊ូវត្រូវធ្វើផងដែរ។ ប៉ុន្តែ ពួកសង្ឃគឺជាបាបជន។ ពួកគេបានកើតមក ហើយក្រោយមកក៏ ស្លាប់ទៅ។ ម្ល៉ោះហើយ ពួកគេមិនអាចធ្វើកិច្ចការដែលព្រះបានធ្វើនោះទេ។ ពួកសង្ឃក៏បានបម្រើនៅក្នុង រោងឧបោសថដែលគ្រាន់តែជារូបភាពចម្លងនៃរោងឧបោសថនៅស្ថានសួគ៌ប៉ុណ្ណោះ (ហេព្រើរ 8៖5)។ ឥឡូវនេះ ព្រះយេស៊ូវបានធ្វើកិច្ចការសម្រាប់យើងក្នុងរោងឧបោសថនៅស្ថានសួគ៌។ មានតែលោហិតរបស់ ទ្រង់ប៉ុណ្ណោះដែលអាចធ្វើអោយយើងស្អាតបាន។ ឈាមសត្វមិនអាចសម្អាតចិត្តរបស់យើងបានឡើយ។ នៅពេលដែលព្រះយេស៊ូវសម្អាតយើង យើងនឹងអាចចូលមកឯព្រះជាមួយនឹងសេចក្តីជំនឿដ៏មុតមាំបាន (ហេព្រើរ 10៖19-22)។

`តើព្រះបានសន្យានឹងយើងយ៉ាងដូចម្តេច នៅក្នុងសេចក្តីសញ្ញាថ្មី? សូមអានខគម្ពីរហេព្រើរ 8៖ 8-12 សម្រាប់ចម្លើយ។`

នៅពេលដែលព្រះយេស៊ូវបានក្លាយមកជាសម្តេចសង្ឃរបស់យើង ទ្រង់រៀបចំរបៀបថ្មីសម្រាប់ យើងចូលទៅឯព្រះ។ របៀបថ្មីមួយនេះត្រូវបានគេហៅថា សេចក្តីសញ្ញាថ្មី។ សេចក្តីសញ្ញាថ្មីបានបំពេញ នូវអ្វីដែលសេចក្តីសញ្ញាចាស់មិនអាចបំពេញបាន។ សេចក្តីសញ្ញាថ្មីបានផ្តល់អោយយើងនូវអ្វីគ្រប់យ៉ាង ដែលព្រះបានសន្យា។ មានតែសម្តេចសង្ឃដែលជាព្រះតែមួយគត់ដែលអាចប្រទានរបស់ទាំងនេះដល់ យើងបាន ពីព្រោះទ្រង់ល្អឥតខ្ចោះ និងមានព្រះជន្មរស់ជារៀងរហូត។ ក្នុងនាមជាសម្តេចសង្ឃរបស់យើង ព្រះបានបកស្រាយអំពីបញ្ញត្តិរបស់ព្រះ។ ទ្រង់បានដាក់បញ្ញត្តិរបស់ទ្រង់នៅក្នុងចិត្ត និងគំនិតរបស់យើង។ ព្រះយេស៊ូវបានថ្វាយដង្វាយនៃលោហិតរបស់ទ្រង់ដល់ព្រះ។ ដង្វាយនេះនាំយកសេចក្តីអត់ឱនទោសពី ទ្រង់ដល់យើង។ ព្រះយេស៊ូវបានសំអាតយើងពីអំពើបាប។ ទ្រង់បានផ្លាស់ប្តូរជីវិតរបស់យើង។ ទ្រង់បាន ផ្លាស់ប្តូរចិត្តដ៏រឹងរូសរបស់យើង។ ទ្រង់បានផ្តល់អោយយើងនូវចិត្តទន់ភ្លន់ដែលនឹងគោរពតាមទ្រង់វិញ (អេសេគាល 36៖26)។ ព្រះយេស៊ូវបានធ្វើអោយយើងក្លាយជាមនុស្សថ្មីក្នុងគ្រប់ទាំងអស់យ៉ាងពិត ប្រាកដមែន (កូរិនថូសទី2 5៖17)។ ព្រះក៏បានប្រទានពរដល់យើងតាមរបៀបដ៏អស្ចារ្យបំផុតផងដែរ គឺថា៖ ទ្រង់បានជួយអោយយើងជួបជាមួយនឹងព្រះទ្រង់ផ្ទាល់។

ព្រះបានបង្កើតសេចក្តីសញ្ញាចាស់ ដើម្បីបង្ហាញយើងអំពីកិច្ចការនាពេលអនាគតរបស់ព្រះយេ-

ស៊ូវ។ សេចក្តីសញ្ញាចាស់គឺជាផែនការដ៏ល្អបំផុត។ ប៉ុន្តែ ពួកសាសន៍យូដាខ្លះបានយល់ច្រឡំអំពីសេចក្តី សញ្ញានេះ។ ពួកគេមិនបានទទួលយកសេចក្តីពិតនៃព្រះគម្ពីរដែលបានបង្ហាញតាមរយៈសេចក្តីសញ្ញាចាស់ នោះទេ។ ម្ល៉ោះហើយ ពួកគេបានបាត់បង់ព្រះពរដែលព្រះយេស៊ូវជាសម្តេចសង្ឃរបស់យើងចង់ប្រទានដល់ ពួកគេ។

«រោងឧបោសថនៅផែនដីបង្ហាញយើងអំពីកិច្ចការដែលព្រះធ្វើសម្រាប់យើងនៅស្ថានសួគ៌។ ព្រះយេស៊ូវគឺជាជីវិតនៃរោងឧបោសថ។ ដង្វាយជាសត្វបានបង្ហាញអំពីការសុគតរបស់ព្រះយេស៊ូវនៅលើឈើឆ្កាង។ កិច្ចការដែលពួកសង្ឃបានធ្វើបង្ហាញអំពីកិច្ចការនាពេលអនាគតរបស់ព្រះយេស៊ូវ។ កិច្ចការ ទាំងអស់នេះ រួមគ្នាបង្ហាញអំពីការសុគតរបស់ព្រះយេស៊ូវបានសង្គ្រោះមនុស្សលោកដោយរបៀបណា។ នៅពេលដែលព្រះយេស៊ូវសុគត មនុស្សលោកលែងត្រូវការការថ្វាយដង្វាយទាំងនេះទៀតហើយ»។ ដក ស្រង់ពី Ellen G. White, The Desire of Ages, page 165, adapted។