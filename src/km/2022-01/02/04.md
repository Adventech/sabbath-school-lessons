---
title:  ព្រះយេស៊ូវច្បាំងជំនួសយើងរាល់គ្នា
date:  04/01/2022
---

`សូមប្រៀបធៀបសាំយូអែលទី1 8៖19, 20 និងខគម្ពីរហេព្រើរ 2៖14-16។ តើជនជាតិ អ៊ីស្រាអែលចង់អោយស្តេចធ្វើអ្វីសម្រាប់ពួកគេ ដូចដែលយើងបានឃើញនៅខគម្ពីរសាំយូអែលទី1 8៖19, 20? នៅពេលដែលយើងអានខគម្ពីរហេព្រើរ 2៖14-16 តើយើងឃើញថា ព្រះយេស៊ូវគឺជាចម្លើយ ឆ្លើយតបទៅនឹងបំណងប្រាថ្នាទាំងអស់របស់ពួកគេបានដោយរបៀបណា?`

ពួកអ៊ីស្រាអែលបានភ្លេចថា ព្រះគឺជាស្តេចរបស់ពួកគេ។ ពួកគេចង់បានស្តេចជាមនុស្សលោក ដើម្បីធ្វើជាចៅក្រម និងជាមេទ័ពចម្បាំងរបស់ពួកគេ។ ក្រោយមក ព្រះបានក្លាយមកជាមេដឹកនាំនៃរាស្ត្រ របស់ទ្រង់ម្តងទៀត ដោយសារតែព្រះយេស៊ូវ។ ក្នុងនាមជាស្តេចរបស់យើង ព្រះយេស៊ូវបានដឹកនាំយើង ទាស់នឹងខ្មាំងសត្រូវ។

ខគម្ពីរហេព្រើរ 2៖14-16 បានបង្ហាញយើងថា ព្រះយេស៊ូវគឺជាម្ចាស់ជើងឯករបស់យើង។ ទ្រង់បានច្បាំងជំនួសយើង ដោយសារតែយើងទន់ខ្សោយ។ ព្រះយេស៊ូវបានច្បាំងនឹងអារក្សជំនួសយើង ហើយបានឈ្នះវាផង។ ព្រះយេស៊ូវក៏បានរំដោះយើងចេញពីអំពើបាបផងដែរ។ នេះមិនមែនរំដោះយើង ត្រឹមតែប៉ុណ្ណឹងនោះទេ។ យើងខ្លាចស្លាប់ជាទីបំផុតពេញមួយជីវិតរបស់យើង។ ព្រះយេស៊ូវក៏បានរំដោះយើងចេញពីការខ្លាចស្លាប់របស់យើងផងដែរ តាមរយៈសេចក្តីសុគគរបស់ទ្រង់នេះ។ របៀបដែលព្រះ-យេស៊ូវច្បាំងជំនួសយើងបានជួយអោយយើងនឹកចាំអំពីការប្រយុទ្ធរវាងស្តេចដាវីឌ និងយក្សកូលីយ៉ាត។ ស្តេចដាវីឌបានសង្គ្រោះរាស្ត្ររបស់ទ្រង់ចេញពីទាសភាពដោយការយកឈ្នះលើយក្សកូលីយ៉ាត។ ក្បួន ច្បាប់ចម្បាំងបានចែងថា អ្នកឈ្នះអាចយកអ្នកចាញ់ធ្វើជាទាសកររបស់គេបាន (សាំយូអែលទី1 17៖8-10)។ ដូច្នេះ ស្តេចដាវីឌបានធ្វើម្ចាស់ជើងឯកសម្រាប់សាសន៍អ៊ីស្រាអែល។ ទ្រង់គឺជាអ្នកជំនួយរបស់ ពួកគេ។

`សូមអានខគម្ពីរអេសាយ 42៖13 និងអេសាយ 59៖ 15-20។ តើព្រះអម្ចាស់បានមានបន្ទូលអំពីអង្គទ្រង់យ៉ាងដូចម្តេច នៅក្នុងខទាំងនេះ?`

យើងទើបតែបានឃើញអំពីរបៀបដែលខគម្ពីរហេព្រើរ 2៖14-16 អាចជួយអោយយើងនឹក ចាំអំពីការប្រយុទ្ធរវាងស្តេចដាវីឌ និងយក្សកូលីយ៉ាតរួចមកហើយ។ ព្រះនឹងច្បាំងជាមួយសាតាំងមួយទល់នឹងមួយជំនួសយើង។ លោកអេសាយបានបង្ហាញយើងអំពីគោលគំនិតដូចគ្នានេះយ៉ាងដូច្នេះថា៖ «អញនឹងតតាំងចំពោះអ្នកដែលតតាំងនឹងឯង ហើយអញនឹងជួយសង្គ្រោះកូនចៅឯងដែរ» (អេសាយ 49៖ 25)។

យើងប្រហែលជាមានអារម្មណ៍ឯកោនៅក្នុងចម្បាំងរបស់យើងទាស់នឹងសាតាំង។ ខគម្ពីរ អេភេសូរ 6៖10-18 បានបង្ហាញយើងថា ជាការពិតណាស់ យើងកំពុងតែច្បាំង។ ប៉ុន្តែ ព្រះគឺជាម្ចាស់ ជើងឯករបស់យើង។ ទ្រង់បានយាងទៅច្បាំងមុនជំនួសយើង។ យើងគឺជាផ្នែកនៃពលទ័ពរបស់ទ្រង់។ ម្ល៉ោះហើយ យើងត្រូវតែបំពាក់គ្រឿងសឹករបស់ទ្រង់។ យើងមិនត្រូវច្បាំងតែម្នាក់នោះទេ។ យើងឈរពីក្រោយព្រះយេស៊ូវដែលជាម្ចាស់ជើងឯករបស់យើងទាំងអស់គ្នា។ ហើយយើងនឹងច្បាំងជាមួយនឹងទ្រង់។

`តើការបំពាក់គ្រឿងសឹកមកពីព្រះមានន័យយ៉ាងដូចម្តេច? ជារៀងរាល់ថ្ងៃ យើងកំពុងតែច្បាំង ទាស់នឹងខ្លួនឯង ហើយនិងអំពើបាប។ តើគ្រឿងសឹកទាំងនោះអាចជួយអោយយើងគោរពតាមព្រះនៅក្នុងចម្បាំងប្រចាំថ្ងៃរបស់យើងបានដោយរបៀបណា?`