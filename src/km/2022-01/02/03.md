---
title:  ព្រះយេស៊ូវគឺជាអង្គជំនួយរបស់យើងរាល់គ្នា
date:  03/01/2022
---

កណ្ឌគម្ពីរសញ្ញាចាស់បានបង្ហាញយើងនូវគោលគំនិតដ៏គួរអោយចាប់អាម្មណ៍មួយស្តីអំពីស្តេច នាពេលអនាគតដែលនឹងចេញមកពីពូជពង្សរបស់ស្តេចដាវីឌ។ សេ្តចអង្គនេះនឹងទៅឯព្រះ ដើម្បីស្វែង រកជំនួយសម្រាប់រាស្ត្ររបស់ទ្រង់។

សូមប្រៀបធៀបខគម្ពីរនិក្ខមនំ 4៖22, 23 ជាមួយនឹងខគម្ពីរសាំយូអែលទី2 7៖12-14។ បន្ទាប់មក សូមប្រៀបធៀបខគម្ពីរចោទិយកថា 12៖8-10 ជាមួយនឹងខគម្ពីរសាំយូអែលទី2 7៖9-

`11។ ចុងបញ្ចប់ សូមប្រៀបធៀបខគម្ពីរចោទិយកថា 12៖13, 14 ជាមួយនឹងខគម្ពីរទំនុកដំកើង 132៖1-5, 11-14។ តើសេចក្តីសន្យាអ្វីខ្លះ ដែលត្រូវរក្សាដោយអនាគតហ្លួងនៃស្តេចដាវីឌ?`

ព្រះបានយកពួកបណ្តាជននៃសាសន៍អ៊ីស្រាអែលធ្វើជាកូនរបស់ទ្រង់។ ព្រះបានសន្យាថា នឹង អោយសាសន៍អ៊ីស្រាអែលសម្រាកចេញពីសង្គ្រាមជាមួយនឹងខ្មាំងសត្រូវរបស់ពួកគេ។ ព្រះក៏នឹងជ្រើសរើសកន្លែងមួយដែលរាស្ត្ររបស់ទ្រង់អាចនឹងសង់រោងឧបោសថសម្រាប់ថ្វាយបង្គំទ្រង់ផងដែរ។ ព្រះបាន ផ្ទេរសេចក្តីសន្យាទាំងអស់នេះពីសាសន៍អ៊ីស្រាអែលអោយដល់អនាគតហ្លួងនៃស្តេចវិញ។ ព្រះនឹងយក ហ្លួងនៃស្តេចដាវីឌធ្វើជាព្រះរាជបុត្រារបស់ទ្រង់។ ទ្រង់នឹងប្រទានសេចក្តីសម្រាកដល់ព្រះរាជបុត្រារបស់ ទ្រង់ចេញពីខ្មាំងសត្រូវរបស់ទ្រង់។ ព្រះរាជបុត្រានេះនឹងសង់រោងឧបោសថសម្រាប់ព្រះនៅក្នុងស្រុក អ៊ីស្រាអែល។ ដូច្នេះ យើងសង្កេតឃើញថា ព្រះបានរក្សាសេចក្តីសន្យារបស់ទ្រង់ដល់សាសន៍អ៊ីស្រាអែល តាមរយៈសេចក្តីសន្យាទាំងអម្បាលមា៉នដែលទ្រង់បានតាំងឡើងជាមួយនឹងហ្លួងនៃស្តេចដាវីឌ។ ហ្លួងនៃ ស្តេចដាវីឌនឹងទៅគាល់ព្រះសម្រាប់សាសន៍អ៊ីស្រាអែល។ ទ្រង់នឹងក្លាយជាអង្គជំនួយរបស់ពួកគេ។ ទ្រង់ នឹងទូលសូមអោយព្រះជួយដល់រាស្ត្ររបស់ទ្រង់។

អង្គជំនួយគឺជាផ្នែកដ៏សំខាន់បំផុតនៃសេចក្តីសញ្ញារវាងព្រះ និងរាស្ត្ររបស់ទ្រង់។ អង្គជំនួយ និងកិច្ចការដែលទ្រង់បានធ្វើអោយការចងសម័្ពន្ធរវាងព្រះ និងសាសន៍អ៊ីស្រាអែលអាចសម្រេចទៅបាន។ សេចក្តីសញ្ញាដែលព្រះបានប្រទានដល់លោកម៉ូសេសបង្ហាញថា សាសន៍អ៊ីស្រាអែលទាំងអស់ត្រូវតែ គោរពតាមព្រះ ដើម្បីអោយបានព្រះពរ និងការការពាររបស់ទ្រង់ (សូមអានខគម្ពីរយ៉ូស្វេ 7៖1-13)។ ប៉ុន្តែ សេចក្តីសញ្ញាដែលព្រះបានតាំងឡើងជាមួយនឹងស្តេចដាវីឌក្រោយមកទៀតបានបង្ហាញថា សាសន៍ អ៊ីស្រាអែល នឹងទទួលបានព្រះពរដែលបានសន្យា ដោយសារតែការគោរពតាមព្រះរបស់បុគ្គល ម្នាក់ដែល ជាហ្លួងនៃស្តេចដាវីឌ។ គួរអោយសោកស្តាយណាស់ គម្ពីរសញ្ញាចាស់បានបង្ហាញយើងថា ស្តេចជាច្រើន ដែលចេញពីវង្សត្រកូលនៃស្តេចដាវីឌមិនបានស្មោះត្រង់ចំពោះព្រះនោះទេ។ ម្ល៉ោះហើយ ព្រះមិនអាច ប្រទានពរដល់សាសន៍អ៊ីស្រាអែលតាមរបៀបដែលទ្រង់ចង់ប្រទានអោយដល់ពួកគេនោះឡើយ។

ប៉ុន្តែ មានដំណឹងល្អមួយ។ ព្រះបានចាត់ព្រះរាជបុត្រារបស់ទ្រង់អោយមកប្រសូតជាហ្លួងនៃស្តេចដាវីឌ។ ព្រះយេស៊ូវបានរស់នៅក្នុងជីវិតដ៏ល្អឥតខ្ចោះនៃការគោរពតាមព្រះ និងបញ្ញត្តិរបស់ទ្រង់។ ម្ល៉ោះហើយ ព្រះអាចរក្សានូវសេចក្តីសន្យាទាំងអស់ដែលទ្រង់បានតាំងឡើងជាមួយនឹងរាស្ត្ររបស់ទ្រង់។ នៅពេលដែលព្រះប្រទានពរដល់ស្តេចណាមួយ រាស្ត្ររបស់ស្តេចអង្គនោះក៏បានពរដូចគ្នាដែរ។ យើងជា មួយនឹងព្រះយេស៊ូវក៏ដូចគ្នាដែរ។ ទ្រង់គឺជាអង្គជំនួយរបស់យើង។ ទ្រង់ចូលទៅគាល់ព្រះសម្រាប់យើង។ ព្រះបានជ្រើសរើសព្រះយេស៊ូវអោយក្លាយទៅជាបុគ្គលម្នាក់ដែលអាចប្រទានដល់យើងនូវរាល់ព្រះពរនៃ សន្យារបស់ទ្រង់ទាំងអស់។ ព្រះយេស៊ូវគឺជាសេចក្តីសង្ឃឹមតែមួយគត់ដែលមាន ដើម្បីអោយបានសង្គ្រោះ។

`សូមគិតអំពីចំនួនដងដែលលោកអ្នកបានរំលងសេចក្តីសញ្ញារបស់ព្រះ។ តើការគិតបែបនេះបង្រៀនយើងយ៉ាងដូចម្តេច អំពីមូលហេតុដែលយើងចាំបាច់ពឹងផ្អែកលើព្រះយេស៊ូវតែមួយគត់ក្នុងការសង្គ្រោះយើងនោះ?`