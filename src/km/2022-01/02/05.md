---
title:  ព្រះយេស៊ូវគឺជាសម្តេចសង្ឃរបស់យើង
date:  05/01/2022
---

បទគម្ពីរហេព្រើរ 5-7 បានបង្ហាញយើងអំពីកិច្ចការទី2ដែលព្រះយេស៊ូវបានធ្វើ។ ព្រះយេស៊ូវ គឺជាសម្តេចសង្ឃរបស់យើង។ កិច្ចការរបស់ទ្រង់ជាសម្តេចសង្ឃបង្ហាញយើងអំពីសេចក្តីសន្យាដែលព្រះ បានតាំងឡើងជាមួយនឹងព្រះយេស៊ូវ មុនពេលដែលទ្រង់ប្រសូតជាហ្លួងនៃពូជពង្សរបស់ស្តេចដាវីឌយ៉ាង ដូច្នេះថា៖ «ព្រះយេហូវ៉ាទ្រង់បានស្បថហើយ ថាឯងជាសង្ឃនៅអស់កល្បជានិច្ចតាមរបៀបលោកម៉ិល-

គីស្សាដែក ទ្រង់នឹងមិនប្រែព្រះហឫទ័យឡើយ (ទំនុកដំកើង 110៖4, សូមអានខគម្ពីរហេព្រើរ 5៖5, 6 ផងដែរ)។

`សូមអានខគម្ពីរលេវីវិន័យ 1៖1-9; លេវីវិន័យ 10៖8-11; ម៉ាឡាគី 2៖7; ជនគណនា 6៖ 22-26 និងហេព្រើរ 5៖1-4។ យោងតាមការបង្ហាញនៃខទាំងនេះ តើកិច្ចការរបស់សង្ឃគឺជាអ្វី?`

ពួកសង្ឃគឺជាពួកអ្នកជំនួយ។ ពួកគេចូលទៅគាល់ព្រះ ដើម្បីសូមជំនួយសម្រាប់ពួកបណ្តាជន។ ពួកសង្ឃបានជួយផ្សះផ្សាពួកបណ្តាជនជាមួយនឹងព្រះម្តងទៀត និងធ្វើអោយពួកគេយល់ពីទ្រង់ កាន់តែប្រសើរឡើង។ ប្រវត្តិសាស្ត្របានបង្ហាញយើងថា ពួកសង្ឃមកពីសាសនានីមួយៗនៅក្នុងសម័យ ព្រះគម្ពីរបានជួយអោយពួកបណ្តាជនរបស់ពួកគេដឹងអំពីអ្វីដែលពួកព្រះរំពឹងទុកពីពួកគេ។

សង្ឃនៃសាសន៍យូដាក៏បានថ្វាយដង្វាយនៃពួកបណ្តាជនដល់ព្រះផងដែរ។ ពួកបណ្តាជនមិន អាចថ្វាយដង្វាយរបស់ពួកគេដល់ព្រះបានឡើយ។ មានតែសង្ឃទេដែលដឹងអំពីរបៀបថ្វាយដង្វាយទាំង នោះ ដើម្បីអោយព្រះទទួលយក។ បន្ទាប់មក ព្រះនឹងអត់ឱនទោសដល់រាស្ត្ររបស់ទ្រង់ និងធ្វើអោយពួក គេបានស្អាតឡើងវិញ។

ពួកសង្ឃក៏បានបង្ហាញអំពីបញ្ញត្តិរបស់ព្រះដល់ពួកបណ្តាជនផងដែរ។ ពួកសង្ឃមានជំនាញខាងឯក្រឹត្យវិន័យ។ ព្រះបានដាក់ពួកគេអោយទទួលខុសត្រូវចំពោះការបកស្រាយបញ្ញតិ្តដល់ពួកបណ្តា ជន។ ពួកសង្ឃក៏បានបង្ហាញពួកគេអំពីរបៀបរស់នៅតាមបញ្ញត្តិរបស់ព្រះផងដែរ។

ទីបញ្ចប់ ពួកសង្ឃមានទំនួលខុសត្រូវក្នុងការអោយពរដល់ពួកបណ្តាជននៅក្នុងនាមរបស់ព្រះ។ ព្រះក៏បានបង្ហាញសង្ឃអំពីផែនការរបស់ទ្រង់សម្រាប់ពួកបណ្តាជនផងដែរ។ សង្ឃបានជួយអោយពួក បណ្តាជនមើលឃើញថា ព្រះបានយកព្រះទ័យទុកដាក់ចំពោះពួកគេ និងចង់អោយពួកគេបានអ្វីដែលល្អ បំផុតផងដែរ។

ខគម្ពីរពេត្រុសទី1 2៖9 បានបង្ហាញយើងអំពីពួកសង្ឃតាមបែបផ្សេងមួយទៀត។ ពួកគ្រីស្ទាន គឺជា «ពួកសង្ឃហ្លួង ជាសាសន៍បរិសុទ្ធ»។ ក្នុងនាមជាសង្ឃហ្លួង យើងអាចធ្វើរឿងពិសេសៗដូចដែលពួកសង្ឃបានធ្វើ។ ពួកសង្ឃបានមកគាល់ព្រះនៅក្នុងរោងឧបោសថរបស់ទ្រង់។ សព្វថ្ងៃនេះ យើងអាច ចូលមកឯព្រះតាមរយៈការអធិស្ឋានដោយសេចក្តីជំនឿយ៉ាងមុតមាំ (ហេព្រើរ 4៖14-16; ហេព្រើរ 10៖19-23)។ ព្រះក៏បានប្រគល់អោយយើងនូវទំនួលខុសត្រូវចំពោះកិច្ចការដ៏សំខាន់ផងដែរ។ យើងត្រូវ តែធ្វើការជាមួយនឹងព្រះ ដើម្បីសង្គ្រោះមនុស្សលោកនៅផែនដីនេះ។ ព្រះក៏ចង់អោយយើងបង្រៀន និង បកស្រាយបញ្ញត្តិរបស់ទ្រង់ដល់អ្នកដទៃ។ ព្រះក៏ចង់អោយយើងនាំយកដង្វាយនៃការសរសើរដម្កើង និង ទង្វើល្អថ្វាយដល់ទ្រង់ផងដែរ។ ទ្រង់សព្វព្រះហឫទ័យចំពោះដង្វាយទាំងនេះណាស់។

`យើងគឺជា «ពួកសង្ឃហ្លួង» ដែលលោកពេត្រុសបានមានប្រសាសន៍។ តើសេចក្តីពិតនៃព្រះគម្ពីរដ៏អស្ចារ្យនេះគួរតែផ្លាស់ប្តូររបៀបដែលយើងរស់នៅដោយរបៀបណា?`