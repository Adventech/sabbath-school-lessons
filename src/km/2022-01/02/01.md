---
title:  សារនៅក្នុងកណ្ឌគម្ពីរហេព្រើរ
date:  01/01/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 1៖5-14; ទំនុកដំកើង 132៖1-5; 11-14; សាំយូអែលទី1 8៖19, 20; ហេព្រើរ 5៖1-4; ហេព្រើរ 8៖8-12។

> <p>ខចងចាំ</p>
> «រីឯដែលបង្រួមសេចក្តីអធិប្បាយទាំងប៉ុន្មានអម្បាញ់មិញនេះ នោះគឺថា យើងរាល់គ្នាមាន សំដេចសង្ឃ1អង្គយ៉ាងនោះ ដែលទ្រង់បានគង់ខាងស្តាំបល្ល័ង្កនៃឫទ្ធានុភាពនៅស្ថានសួគ៌» (ហេព្រើរ 8៖1)។

ក្នុងរង្វង់ឆ្នាំ100នៃគ្រិស្តសករាជ ជនជាតិយូដាម្នាក់បានសរសេរសេចក្តីអធិស្ឋានយ៉ាងដូច្នេះ ថា៖ «ឱព្រះអម្ចាស់អើយ ទូលបង្គំបានទូលប្រាប់ព្រះអង្គគ្រប់យ៉ាង ពីព្រោះព្រះអង្គបានមានបន្ទូល ថា ទ្រង់បានបង្កើតផែនដី និងរបស់អ្វីទាំងអស់នៅក្នុងនោះសម្រាប់ពួកទូលបង្គំ . . . . ឥឡូវនេះ ឱព្រះ អម្ចាស់អើយ សូមទតមើលអំពីរបៀបដែលអ្នកដទៃបានជិះជាន់ពួកទូលបង្គំ»។ មនុស្សទាំងនេះខ្សោយ និងគ្មានអ្វីទាំងអស់។ ប៉ុន្តែ ពួកគេបានលេបរាស្ត្ររបស់ព្រះអង្គដូចជាអាហារអ៊ីចឹង។ ព្រះអង្គបានមាន បន្ទូលថា ពួកទូលបង្គំប្រៀបដូចជាកូនប្រុសច្បង និងជាកូនតែមួយគត់របស់ព្រះអង្គ។ ព្រះអង្គបានមាន បន្ទូលថា ពួកទូលបង្គំគឺជាអ្នកដែលទ្រង់ស្រឡាញ់បំផុត។ ប៉ុន្តែ ពួកទូលបង្គំកំពុងតែស្ថិតនៅក្រោមការគ្រប់គ្រងទាំងស្រុងនៃសាសន៍ដទៃ»។ ដកស្រង់ពី James H. Charlesworth, ed., The Old Testament Pseudepigrapha, volume 1 [New York: Hendrickson Publishers, 1983], page 536, adapted។

ពួកគ្រីស្ទាននៅក្នុងកណ្ឌគម្ពីរហេព្រើរប្រហែលជាមានអារម្មណ៍ដូចគ្នាទៅនឹងបុរសដែលបាន សរសេរនូវសេចក្តីអធិស្ឋាននេះ។ ប្រសិនបើពួកគ្រីស្ទានទាំងនេះជាកូនរបស់ព្រះពិតមែន ហេតុអ្វីបាន ជាពួកគេរងទុក្ខខ្លាំងម្ល៉េះ?

លោកប៉ុលបានសរសេរកណ្ឌគម្ពីរហេព្រើរ ដើម្បីជួយអោយសេចក្តីជំនឿរបស់ពួកគ្រីស្ទានបានរឹងមាំឡើងនៅក្នុងអំឡុងគ្រាលំបាករបស់ពួកគេ។ លោកប៉ុលបានប្រាប់ពួកគេ (និងយើង) ថា ព្រះ នឹងរក្សាសេចក្តីសន្យារបស់ទ្រង់។ ព្រះយេស៊ូវនឹងយកយើងត្រឡប់ទៅផ្ទះវិញឆាប់ៗនេះ។ ឥឡូវនេះ ទ្រង់កំពុងតែធ្វើកិច្ចការសម្រាប់យើងនៅស្ថានសួគ៌។ ទ្រង់កំពុងតែប្រទានព្រះពរនៃព្រះដល់យើង។ ម្ល៉ោះហើយ យើងត្រូវតែរក្សាសេចក្តីជំនឿអោយបានខ្ជាប់ខ្ជួន។