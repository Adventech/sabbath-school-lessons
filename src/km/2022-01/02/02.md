---
title:  ព្រះយេស៊ូវគឺជាស្តេចរបស់យើងរាល់គ្នា
date:  02/01/2022
---

ព្រះយេស៊ូវគឺជាស្តេចរបស់យើង។ គោលគំនិតនេះគឺជាប្រធានបទសំខាន់បំផុតនៅក្នុងកណ្ឌគម្ពីរ ហេព្រើរ។ ព្រះយេស៊ូវបានគង់នៅខាងស្តាំដៃនៃព្រះវរបិតា (ហេព្រើរ 8៖1)។ ក្នុងនាមជាព្រះ ព្រះយេសូ៊វ តែងតែគ្រប់គ្រងផ្ទៃមេឃ និងផែនដីជានិច្ច។ ប៉ុន្តែ នៅពេលដែលលោកអ័ដាមធ្វើបាប សាតាំងបានលួចយក ការគ្រប់គ្រងផែនដីចេញពីព្រះយេស៊ូវ (យ៉ូហាន 12៖31; យ៉ូហាន 14៖30; យ៉ូហាន 16៖11)។ បន្ទាប់មក ព្រះយេស៊ូវបានយាងមកផែនដីនេះ។ ទ្រង់បានយកឈ្នះសាតាំងនៅត្រង់ឈើឆ្កាង។ ព្រះយេស៊ូវ បានក្លាយទៅជាស្តេចស្របច្បាប់សម្រាប់អស់អ្នកណាដែលបានទទួលយកទ្រង់ជាព្រះអង្គសង្គ្រោះរបស់ ពួកគេ (កូឡូស 2៖13-15)។ បទគម្ពីរហេព្រើរ 1 និង2 បង្ហាញយើងអំពីរបៀបដែលព្រះបានតាំងព្រះយេស៊ូវអោយធ្វើជាស្តេចរបស់យើង។

`សូមអានខគម្ពីរហេព្រើរ 1៖5-14។ តើខទាំងនេះបង្ហាញយើងអំពីអ្វី?`

ខគម្ពីរហេព្រើរ 1៖5-14 បានចែកចេញជា3ផ្នែក។ ផ្នែកនីមួយៗបង្ហាញយើងអំពីរបៀបដែល ព្រះយេស៊ូវបានក្លាយមកជាស្តេចរបស់យើង គឺថា៖ (1) ព្រះបានយកព្រះយេស៊ូវធ្វើជាព្រះរាជបុត្រារបស់ ទ្រង់ (ហេព្រើរ 1៖5)។ (2) ព្រះបានណែនាំព្រះរាជបុត្រារបស់ទ្រង់ដល់ពួកទេវតា។ ពួកទេវតាបានថ្វាយ បង្គំព្រះរាជបុត្រា (ហេព្រើរ 1៖6, 8)។ ព្រះបានប្រកាសថា ព្រះរាជបុត្រារបស់ទ្រង់នឹងធ្វើជាស្តេចជារៀង រហូត (ហេព្រើរ 1៖8-12)។ (3) ព្រះបានបង្គាប់អោយព្រះរាជបុត្រាគង់នៅជិតទ្រង់។ ព្រះវរបិតាបាន ដាក់អោយព្រះរាជបុត្រាគ្រប់គ្រងលើអ្វីៗទាំងអស់ (ហេព្រើរ 1៖13, 14)។

គម្ពីរសញ្ញាថ្មីបានបង្ហាញយើងថា ព្រះបានរក្សាសេចក្តីសន្យារបស់ទ្រង់ចំពោះស្តេចដាវីឌ (សូម អានខគម្ពីរសាំយូអែលទី2 7៖8-16; លូកា 1៖30-33)។ តើដោយរបៀបណា? ចម្លើយនោះគឺតាម រយៈព្រះយេស៊ូវ។ ព្រះយេស៊ូវបានប្រសូតចេញពីពូជពង្សរបស់ស្តេចដាវីឌ (ម៉ាថាយ 1៖1-16; លូកា 2៖ 10, 11)។ ព្រះយេស៊ូវត្រូវបានស្គាល់ថា ជាហ្លួងរបស់ស្តេចដាវីឌ នៅពេលដែលទ្រង់នៅមាន ព្រះជន្ម រស់ ជាមនុស្សលោកនៅលើផែនដីនេះ។ ព្រះយេស៊ូវត្រូវបានគេធ្វើគុត ដោយសារតែទ្រង់មានបន្ទូលថា ទ្រង់គឺជាស្តេចនៃសាសន៍យូដា (ម៉ាថាយ 27៖37)។ លោកពេត្រុស និងលោកប៉ុលបានអធិប្បាយថា ព្រះយេស៊ូវមានព្រះជន្មរស់ពីស្លាប់ឡើងវិញ ដើម្បីបង្ហាញថា ព្រះបានរក្សាសេចក្តីសន្យារបស់ទ្រង់ចំពោះ ស្តេចដាវីឌ (កិច្ចការ 2៖22-36; កិច្ចការ 13៖22-37)។ លោកយ៉ូហានបានមានប្រសាសន៍ថា ព្រះយេស៊ូវគឺជា «សត្វសិង្ហដែលកើតពីពូជអំបូរយូដា» (វិវរណៈ 5៖5)។

ជាការពិតណាស់ ពួកយូដាបានយល់ស្របនៅត្រង់នេះ។ ព្រះបានរក្សាសេចក្តីសន្យារបស់ ទ្រង់ចំពោះស្តេចដាវីឌតាមរយៈព្រះយេស៊ូវយ៉ាងដូច្នេះថា៖ (1) ព្រះបានប្រទាននាមមួយដល់ព្រះយេស៊ូវ «ប្រសើរ» ជាងនាមរបស់ទេវតាណាណាទៀតទាំងអស់ (ហេព្រើរ 1៖4)។ (2) ព្រះបានយកព្រះយេស៊ូវ ធ្វើជាព្រះរាជបុត្រារបស់ទ្រង់ (ហេព្រើរ 1៖5)។ ព្រះបានប្រកាសថា ព្រះយេស៊ូវនឹងធ្វើជាស្តេចជារៀង រហូត (ហេព្រើរ 1៖8-12)។ ព្រះបានបង្គាប់អោយព្រះយេស៊ូវគង់នៅ «ខាងស្តាំ» ទ្រង់ (ហេព្រើរ 1៖13, 14)។ ព្រះយេស៊ូវក៏បានដឹកនាំរាស្ត្ររបស់ទ្រង់ចូលទៅក្នុងសេចក្តីសម្រាកដែលព្រះមានសម្រាប់ពួកគេផងដែរ (ហេព្រើរ ជំពូក4)។ ព្រះយេស៊ូវគឺជាស្តេចស្របច្បាប់នៃស្ថានសួគ៌ និងផែនដី។ ក្នុង នាមជាស្តេច ព្រះយេស៊ូវបានធ្វើសង្គ្រាមប្រឆាំងទាស់នឹងសាតាំងដែលជាអ្នកលួចយកការគ្រប់គ្រងផែនដី ចេញពីទ្រង់។ ព្រះយេស៊ូវបានប្រយុទ្ធនឹងសាតាំង ដើម្បីចិត្តរបស់យើង។