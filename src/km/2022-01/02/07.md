---
title:  ការសិក្សាបន្ថែម
date:  07/01/2022
---

កណ្ឌគម្ពីរហេព្រើរបានបង្ហាញសេចក្តីនៃព្រះគម្ពីរជាច្រើនដល់យើង។ សេចក្តីពិតទាំង នេះបានបំពេញយើងដោយសេចក្តីសង្ឃឹម។ ប៉ុន្តែ កណ្ឌគម្ពីរហេព្រើរក៏ពេញទៅដោយការដាស់តឿនផង ដែរ។ យើងអាចរៀនអំពីការដាស់តឿនមួយចំនួននៅក្នុងជំពូក10ដល់12។ ជំពូកទាំងនេះបង្ហាញយើង នូវគោលគំនិតសំខាន់ៗ2ចំណុចយ៉ាងតិចបំផុតគឺ៖ (1) លោកប៉ុលបានប្រៀបធៀបអ្នកអានរបស់គាត់ទៅនឹងសាសន៍អ៊ីស្រាអែលនៅក្នុងទីរហោស្ថាន និង (2) លោកប៉ុលចង់អោយយើងមានសេចក្តីសង្ឃឹម ឡើង។

ពួកអ៊ីស្រាអែលនៅក្នុងទីរហោស្ថានបានឃើញអំណាចដ៏គួរអោយភ្ញាក់ផ្អើលរបស់ព្រះ។ ព្រះ បានធ្វើការអស្ចារ្យជាច្រើន ដើម្បីរំដោះពួកគេចេញពីស្រុកអេស៊ីព្ទ។ ពួកអ៊ីស្រាអែលនៅក្នុងទីរហោស្ថាន ក៏បានឮព្រះមានបន្ទូលមកកាន់ពួកគេនៅលើភ្នំស៊ីណាយដែលជាភ្នំដ៏ខ្ពស់ផងដែរ។ នៅទីនោះ ព្រះ បានមានបន្ទូលអំពីក្រឹត្យវិន័យទាំង10ប្រការ។ ពួកអ៊ីស្រាអែលនៅក្នុងទីរហោស្ថានបានឃើញបង្គោលភ្លើង នៅពេលយប់។ ហើយពួកគេបានឃើញពពកដែលតាមការពារពួកគេនៅពេលថ្ងៃ។ ពួកគេបានបរិភោគ នំម៉ាន៉ា។ នំម៉ាន៉ាគឺជានំបុ័ងមកពីស្ថានសួគ៌។ ពួកអ៊ីស្រាអែលនៅក្នុងទីរហោស្ថានក៏បរិភោគទឹកដែល ហូរចេញមកពីថ្មដាដែលពួកគេបានបោះជំរំផងដែរ។ ប៉ុន្តែ នៅពេលដែលពួកអ៊ីស្រាអែលទាំងនេះបានមក ដល់ព្រំប្រទល់នៃទឹកដីសន្យា ពួកគេបែរជាមិនជឿទុកចិត្តទៅលើព្រះទៅវិញ។ ពួកគេពុំមានសេចក្តីជំនឿ គ្រប់គ្រាន់ក្នុងការចូលទៅក្នុងទឹកដីនោះទេ។ ព្រះបានសូមអោយរាស្ត្ររបស់ទ្រង់ជឿទុកចិត្តលើទ្រង់។ «តែបើឥតមានសេចក្តីជំនឿទេ នោះមិនអាចនឹងគាប់ដល់ព្រះហឫទ័យព្រះបានឡើយ» (ហេព្រើរ 11៖6)។

លោកប៉ុលបានមានប្រសាសន៍ថា យើងក៏ដូចជាសាសន៍អ៊ីស្រាអែលនៅក្នុងទីរហោស្ថានយ៉ាង ដូច្នោះដែរ។ យើងក៏កំពុងតែស្ថិតនៅព្រំប្រទល់នៃទឹកដីសន្យាផងដែរ (ហេព្រើរ 10៖37-39)។ យើង មានទំនួលខុសត្រូវលើសជាងពួកអ៊ីស្រាអែលនៅក្នុងទីរហោស្ថានទៅទៀត។ ព្រះក៏បានប្រទានសេចក្តី ពិតនៃព្រះគម្ពីរដល់យើងច្រើនជាងពួកគេផងដែរ។ ប៉ុន្តែ ព្រះគម្ពីរបានបង្ហាញអំពីរូបភាពដ៏ធំរបស់ព្រះ និងសេចក្តីស្រឡាញ់របស់ទ្រង់នៅលើភ្នំស៊ីយ៉ូនយ៉ាងដូច្នេះថា៖ ព្រះយេស៊ូវគ្រីស្ទគឺជាព្រះ ព្រះបានក្លាយ មកជាមនុស្ស ដើម្បីសង្គ្រោះយើង (ហេព្រើរ 12៖18-24)។ សំណួរគឺថា៖ តើយើងមានជំនឿដែរឬទេ? លោកប៉ុលបានលើកទឹកចិត្តយើងអោយធ្វើតាមគំរូនៃពួកបុរស និងពួកស្ត្រីនៃសេចក្តីជំនឿនៅក្នុងព្រះគម្ពីរ (ហេព្រើរ ជំពូក 11)។ ព្រះយេស៊ូវគឺជាបុគ្គលដ៏សំខាន់ជាងគេនៅក្នុងបញ្ជីដែលគាត់បានរៀបរាប់ (ហេព្រើរ 12៖1-3)។

**សំណួរពិភាក្សា**

`1. ព្រះយេស៊ូវគឺជាម្ចាស់ជើងឯករបស់យើង។ ទ្រង់បានយាងនៅមុខយើង ដើម្បីច្បាំងនឹងអារក្ស។ តើយើងអាចច្បាំងរួមគ្នាជាពួកជំនុំតែមួយពីខាងក្រោយម្ចាស់ជើងឯករបស់យើងបានដោយរបៀបណា? តើអ្វី ខ្លះដែលរារាំងមិនអោយពួកជំនុំរបស់យើងរួមគ្នាជាធ្លុងតែមួយនោះ? តើវិធីសាស្ត្រអ្វីខ្លះ ដែលសាតាំងអាច ធ្វើអោយពួកជំនុំយើងទន់ខ្សោយទៅបាន? តើសាតាំងបានធ្វើអោយសាសន៍អ៊ីស្រាអែលកាលពីមុនទន់ ខ្សោយដោយរបៀបណា?`

`2. ក្នុងនាមជាពួកអ្នកជឿ យើងគឺជាសហគមន៍នៃពួកសង្ឃ។ យើងកំពុងតែបម្រើនៅក្រោមសេចក្តីបង្គាប់ របស់ព្រះ។ តើព្រះវិហាររបស់លោកអ្នកអាចថ្វាយអំណោយនៃការសរសើរ និងកិច្ចការល្អៗដល់ព្រះអោយ បានកាន់តែប្រសើរឡើងដោយរបៀបណា?`

`3. តើយើងដូចគ្នានឹងសាសន៍អ៊ីស្រាអែលនៅក្នុងទីរហោស្ថាន មុនពេលដែលពួកគេបានចូលទឹកដីសន្យា យ៉ាងដូចម្តេចដែរ? តើយើងអាចរៀនអ្វីខ្លះ ចេញពីកំហុសអាក្រក់របស់ពួកគេនេះ?`