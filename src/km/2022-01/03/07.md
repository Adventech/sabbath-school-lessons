---
title:  ការសិក្សាបន្ថែម
date:  14/01/2022
---

«ព្រះយេស៊ូវបានយាងមកផែនដីនេះក្នុងនាមជាព្រះរាជបុត្រានៃព្រះ ដើម្បីធ្វើកិច្ចការជា ច្រើន។ ជាដំបូង ព្រះយេស៊ូវបានយាងមកបង្ហាញយើងអំពីព្រះវរបិតា និងសេចក្តីស្រឡាញ់របស់ទ្រង់។ ព្រះយេស៊ូវក៏បានយាងមកបង្ហាញយើងអំពីហេតុផលដែលយើងអាចជឿទុកចិត្ត និងគោរពតាមព្រះវរបិតា ផងដែរ។

ព្រះយេស៊ូវក៏បានយាងមកក្នុងនាមជាបុត្រាដែលព្រះបានសន្យានឹងស្តេចដាវីឌ លោកអ័ប្រាហាំ និងលោកអ័ដាមផងដែរ។ ព្រះបានសន្យាថា បុត្រានេះនឹងបំបាក់ខ្មាំងសត្រូវ និងធ្វើជាស្តេចផែនដីទាំងមូល។ ព្រះយេស៊ូវបានយាងមកធ្វើអ្វីដែលលោកអ័ដាមអាក់ខានមិនបានធ្វើ។ ព្រះយេស៊ូវបានយាងមកបង្ហាញយើង អំពីផែនការដែលព្រះមានសម្រាប់ជីវិតរបស់យើង មុនអំពើបាបកើតមានទៅទៀត (លោកុប្បត្តិ 1៖26-28; ទំនុកដំកើង 8៖3-8)។

«នៅឯទន្លេយ័រដាន់ ព្រះបានមានបន្ទូលទៅកាន់ព្រះយេស៊ូវថា៖ ‘នេះជាកូនស្ងួនភ្ងាអញ ជាទីពេញ ចិត្តអញណាស់’ (ម៉ាថាយ 17៖5)។ នៅពេលដែលព្រះមានបន្ទូលនូវពាក្យពេចន៍ទាំងនេះទៅកាន់ព្រះយេស៊ូវ ដែលជាព្រះអង្គជំនួយរបស់យើងនោះ សបញ្ជាក់ថា ព្រះក៏បានមានបន្ទូលនូវពាក្យពេចន៍ទាំងនេះមកកាន់ យើងដែរ។ យើងមានអំពើបាប និងមានចំណុចខ្សោយជាច្រើន។ ប៉ុន្តែ ព្រះពុំបានបោះបង់យើងចោលដូចជា យើង គ្មានតម្លៃសោះនោះឡើយ។ ‘ព្រះគុណដ៏ឧត្តមរបស់ទ្រង់ដែលបានផ្តល់មកយើងរាល់គ្នាទទេ ក្នុងព្រះរាជ បុត្រាស្ងួនភ្ងារបស់ទ្រង់’ (អេភេសូរ 1៖6)។ ការគោរពដែលព្រះបានប្រទានដល់ព្រះយេស៊ូវ គឺជាសេចក្តីសន្យា នៃសេចក្តីស្រឡាញ់របស់ព្រះចំពោះយើង . . . . ពន្លឺបានធ្លាក់ចុះពីស្ថានសួគ៌មកលើព្រះ សិរសានៃព្រះអង្គ សង្គ្រោះរបស់យើងនៅឯទន្លេយ័រដាន់។ ពន្លឺនេះនឹងធ្លាក់មកលើយើង នៅពេលដែលយើងអធិស្ឋានសូមជំនួយចំពោះអំពើបាបនៅក្នុងជីវិតរបស់យើង។ ព្រះសូរសៀងរបស់ព្រះដែលចេញពីលើមេឃមកបានប្រកាស អំពីសេចក្តីស្រឡាញ់របស់ទ្រង់ចំពោះព្រះយេស៊ូវ។ ព្រះសូរសៀងរបស់ព្រះនេះនឹងប្រកាសនូវសេចក្តីស្រឡាញ់ ដូចគ្នានេះដល់អស់អ្នកណាដែលជឿទុកចិត្តលើព្រះយ៉ាងដូច្នេះថា ‘នេះជាកូនស្ងួនភ្ងាអញ ជាទីពេញចិត្តអញណាស់’។ ដក ស្រង់ពី Ellen G. White, The Desire of Ages, page 113, adapted។

**សំណួរពិភាក្សា**

`1. នៅពេលដែលយើងយល់កាន់តែច្បាស់អំពីអ្វីដែលព្រះយេស៊ូវបានមានបន្ទូល និងអនុវត្តនោះ យើង នឹងយល់អំពីព្រះកាន់តែប្រសើរឡើង។ តើការយល់ដឹងរបស់អ្នកអំពីព្រះយេស៊ូវបានជួយអោយលោកអ្នកដើរជាមួយព្រះយ៉ាងដូចម្តេចដែរ?`

`2. សេចក្តីស្រឡាញ់ដែលព្រះបានបង្ហាញដល់ព្រះយេស៊ូវគឺជាសេចក្តីស្រឡាញ់ដែលព្រះចង់បង្ហាញដល់យើង នោះឯង។ តើសេចក្តីពិតនៃព្រះគម្ពីរនៅត្រង់នេះគួរតែបង្ហាញប្រាប់យើងយ៉ាងដូចម្តេចដែរ អំពីរបៀបដែល យើងគួរតែស្រឡាញ់អ្នកដទៃនោះ?`

`3. តើយ៉ាងណាទៅវិញ ប្រសិនបើយើងជឿថា ព្រះយេស៊ូវត្រូវបានបង្កើតដូចជាយើងដែរនោះ? តើគោល គំនិតនេះអាចផ្លាស់ប្តូរអ្វីដែលព្រះយេស៊ូវបានធ្វើនៅលើឈើឆ្កាងយ៉ាងដូចម្តេចដែរ? សូមប្រៀបធៀបគោល គំនិត នេះជាមួយនឹងសេចក្តីពិតនៃព្រះគម្ពីរដែលថា ព្រះយេស៊ូវដ៏ជាព្រះបានស្លាប់ជំនួសយើងវិញម្តង។ តើគោលគំនិតទាំងពីរនេះខុសគ្នាយ៉ាងដូចម្តេច? តើហេតុអ្វីបានជាចម្លើយឆ្លើយតបទៅនឹងសំណួរនេះសំខាន់ ម្ល៉េះ?`

`4. តើការថ្វាយសិរីល្អរបស់យើងដល់ព្រះគឺជាផ្នែកមួយនៃសាររបស់ទេវតាទាំងបីនៅក្នុងខគម្ពីរវិវរណៈ 14៖7 និងសេចក្តីពិតបច្ចុប្បន្នដោយរបៀបណា? សេចក្តីពិតបច្ចុប្បន្នគឺជាសេចក្តីពិតនៃព្រះគម្ពីរដែលយើងត្រូវ ការជាទីបំផុតនៅក្នុងសម័យកាលរបស់យើង។`