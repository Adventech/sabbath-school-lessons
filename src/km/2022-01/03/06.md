---
title:  ថ្ងៃនេះ យើងនឹងក្លាយជាបិតារបស់ទ្រង់
date:  13/01/2022
---

ខគម្ពីរហេព្រើរ 1៖5 បានរៀបរាប់អំពីអ្វីដែលព្រះវរបិតាបានមានបន្ទូលទៅកាន់ព្រះយេស៊ូវយ៉ាងដូច្នេះថា៖ «ឯងជាកូនអញ អញបានបង្កើតឯងនៅថ្ងៃនេះ»។ តើលោកប៉ុលចង់មានន័យយ៉ាងដូច ម្តេច? តើខនេះបង្ហាញថា ព្រះបានបង្កើតព្រះយេស៊ូវកាលពីមុនយូរមកហើយឬ?

`ក្នុងខគម្ពីរហេព្រើរ 1៖5 លោកប៉ុលបានបរិយាយអំពីសេចក្តីសន្យាមួយដែលព្រះបានតាំងឡើងជាមួយនឹងស្តេចដាវីឌ។ តើសេចក្តីសន្យានេះចង្អុលបង្ហាញអំពីព្រះយេស៊ូវដោយរបៀបណា? សម្រាប់ ចម្លើយ សូមអានខគម្ពីរសាំយូអែលទី2 7៖12-14; ទំនុកដំកើង 2៖7 និងលូកា 1៖31, 32 ផងដែរ។`

ក្នុងអំឡុងសម័យព្រះគម្ពីរ ពួកក្រេក និងពួករ៉ូមបានជឿថា ស្តេចរបស់ពួកគេត្រូវបានពួកព្រះចិញ្ចឹម។ ទាល់តែបានក្លាយជាកូនព្រះណាមួយសិន ទើបស្តេចដែលជាមនុស្សលោកអាចគ្រប់គ្រងទឹកដី ដែលជាកម្មសិទ្ធិរបស់ពួកព្រះទាំងនោះបាន។ គោលគំនិតនេះជួយអោយយើងយល់អំពីសេចក្តីសន្យាដែល ព្រះបានតាំងឡើងជាមួយនឹងស្តេចដាវីឌ។ ព្រះបានសន្យានឹងស្តេចដាវីឌថា ទ្រង់នឹងយកអនាគតហ្លួងមួយអង្គនៃស្តេចដាវីឌធ្វើជាបុត្រា «ចិញ្ចឹម» របស់ទ្រង់។ បន្ទាប់មក បុត្រាចិញ្ចឹមនេះនឹងក្លាយទៅជាបុត្រា ទីមួយរបស់ព្រះ និងជាព្រះអម្ចាស់នៃផ្ទៃមេឃ និងផែនដី។ ព្រះនឹងប្រទានអ្វីៗគ្រប់យ៉ាងដល់បុត្រាចិញ្ចឹម របស់ទ្រង់។ ព្រះក៏នឹងបំបាក់ខ្មាំងសត្រូវនៃបុត្រាចិញ្ចឹមរបស់ទ្រង់ផងដែរ។ ព្រះក៏នឹងប្រគល់មនុស្សទាំង អស់នៅលើផែនដីដល់បុត្រចិញ្ចឹមរបស់ទ្រង់ទុកជាអំណោយដ៏ពិសេសផងដែរ (ទំនុកដំកើង 89៖27; ទំនុកដំកើង 2៖7, 8)។

ដូចដែលយើងបានឃើញនៅក្នុងខគម្ពីររ៉ូម 1៖3, 4 និងកិច្ចការ 13៖32, 33 រួចមកហើយ ថា ព្រះបានប្រកាសជាសាធារណៈថា ព្រះយេស៊ូវគឺជាព្រះរាជបុត្រារបស់ទ្រង់។ ព្រះក៏បានប្រកាសថា ព្រះគឺជាព្រះរាជបុត្រារបស់ទ្រង់ បន្ទាប់ពីព្រះយេស៊ូវទទួលបុណ្យជ្រមុជទឹកហើយផងដែរ (ម៉ាថាយ 3៖17)។ ក្រោយមក ព្រះបានមានបន្ទូលនូវពាក្យពេចន៍ដដែលនេះ នៅពេលដែលពន្លឺហ៊ុំព័ទ្ធព្រះយេស៊ូវ និងបំផ្លាស់ប្រែព្រះពស្ត្រទ្រង់នោះដែរ (ម៉ាថាយ 17៖5)។

លោកប៉ុលក៏បានប្រាប់យើងថា ព្រះយេស៊ូវ «ជាព្រះរាជបុត្រារបស់ព្រះពិត ទាំងមានព្រះចេស្តា ផង ដោយទ្រង់បានរស់ពីស្លាប់ឡើងវិញ» (ហេព្រើរ1៖4)។ បន្ទាប់មក ព្រះបានបង្គាប់អោយព្រះ-យេស៊ូវគង់នៅខាងស្តាំទ្រង់។ យើងឃើញថា ព្រះបានរក្សាសេចក្តីសន្យារបស់ទ្រង់ដល់ស្តេចដាវីឌ នៅពេលដែលព្រះយេស៊ូវធ្វើរឿងទាំងនេះ។ ព្រះបានចិញ្ចឹមហ្លួងនៃស្តេចដាវីឌទុកដូចជាបុត្រារបស់ទ្រង់ផ្ទាល់។ ព្រះបានដាក់អោយបុត្រាចិញ្ចឹមរបស់ទ្រង់គង់នៅលើបល្ល័ង្ករបស់ទ្រង់។ បុត្រារបស់ទ្រង់នឹងធ្វើជាស្តេចលើមនុស្សទាំងអស់ជារៀងរហូត (សាំយូអែលទី2 7៖12-14)។

ដូច្នេះ សេសារដែលជាស្តេចនៃសាសន៍រ៉ូមមិនមែនជា «កូនព្រះ»នោះឡើយ។ ព្រះយេស៊ូវទើបជា កូនព្រះពិតប្រាកដ។ នៅពេលដែលព្រះយកព្រះយេស៊ូវ «ចិញ្ចឹម» ព្រះគម្ពីរមិនបានចែងថា ព្រះយេស៊ូវ បានប្រសូតនៅគ្រានេះទេ។ ទេ ព្រះយេស៊ូវបានក្លាយជាស្តេចលើមនុស្សទាំងអស់នៅលើផែនដីនៅ ពេលនេះទៅវិញទេ។ ដូច្នេះ ព្រះយេស៊ូវមិនមានដើមកំណើតនោះទេ។ ទ្រង់ប្រៀបដូចជាមុិលគីស្សាដែក ដែលបង្ហាញយើងអំពីព្រះយេស៊ូវយ៉ាងដូច្នេះថា៖ ទ្រង់ «គ្មានថ្ងៃកំណើត ឬថ្ងៃស្លាប់» ឡើយ (ហេព្រើរ 7៖3; សូមអានខគម្ពីរហេព្រើរ 13៖8 ផងដែរ)។ ទន្ទឹមនឹងនេះ ព្រះយេស៊ូវតែងតែមានព្រះជន្មរស់អស់កល្ប ជានិច្ច។ ដូច្នេះ នៅពេលដែលព្រះគម្ពីរចែងថា ព្រះយេស៊ូវបានក្លាយជាព្រះរាជបុត្រា ព្រះគម្ពីរបានបង្ហាញ យើងយ៉ាងច្បាស់អំពីអ្វីដែលព្រះយេស៊ូវបានធ្វើ ដើម្បីសង្គ្រោះយើង។ ព្រះយេស៊ូវបានក្លាយជាព្រះរាជបុត្រា ដើម្បីអោយទ្រង់អាចរក្សាសេចក្តីសន្យាទាំងអស់ដែលព្រះបានតាំងឡើងជាមួយនឹងយើង។