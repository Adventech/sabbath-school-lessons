---
title:  ព្រះបានមានបន្ទូលមកយើងតាមរយៈព្រះរាជបុត្រារបស់ទ្រង់
date:  10/01/2022
---

`សូមអានខគម្ពីរហេព្រើរ 1៖1-4។ តើខទាំងនេះបានចែងយ៉ាងដូចម្តេចខ្លះ?`

ខគម្ពីរហេព្រើរ 1៖1-4 គឺជាប្រយោគតែមួយគត់ជាភាសាក្រេក។ អ្នកប្រាជ្ញខាងឯព្រះគម្ពីរជា ច្រើនបាននិយាយថា ប្រយោគនេះគឺជាប្រយោគដល់ល្អជាទីបំផុតនៅក្នុងគម្ពីរសញ្ញាថ្មីទាំងមូល។ ខទាំង នេះបានប្រាប់យើងថា ព្រះបានមានបន្ទូលមកកាន់យើងតាមរយៈព្រះយេស៊ូវដែលជាព្រះរាជបុត្រារបស់ ទ្រង់។

ព្រះពុំបានបញ្ជូនសារណាទៀតឡើយដល់រាស្ត្ររបស់ទ្រង់តាំងពីសម័យលោកអែសរ៉ា លោក នេហេមា និងលោកមីកាអស់រយៈពេល400ឆ្នាំមកម្ល៉េះ។ នេះគឺជាពេលវេលាដ៏យូរសម្រាប់ពួកយូដា ដែលកំពុងតែរស់នៅក្នុងសម័យគម្ពីរសញ្ញាថ្មី។ ប៉ុន្តែ ឥឡូវនេះ ព្រះបានទាក់ទងនឹងរាស្ត្ររបស់ទ្រង់ម្តងទៀត។ ព្រះបានចាត់ព្រះយេស៊ូវអោយប្រគល់សារដល់រាស្ត្ររបស់ទ្រង់។

សារទាំងនេះដែលចេញពីព្រះយេស៊ូវសុទ្ធតែល្អជាងសារទាំងឡាយដែលព្រះបានប្រគល់ដល់ ពួកហោរារបស់ទ្រង់នៅក្នុងសម័យគម្ពីរសញ្ញាចាស់ទៅទៀត។ តើហេតុអ្វី? នោះគឺដោយសារតែព្រះយេស៊ូវ គឺជាព្រះទ្រង់ផ្ទាល់នោះឯង។ ព្រះយេស៊ូវបានបង្កើតផ្ទៃមេឃ និងផែនដី។ ទ្រង់បានគ្រប់គ្រងលើផ្កាយ និង ភពទាំងអស់ដែលមាននៅក្នុងលំហអាកាស។ លោកប៉ុលមិនបានឆ្ងល់ថា ព្រះយេស៊ូវជាអ្នកណានោះទេ។ លោកប៉ុលបានទទួលស្គាល់ទាំងស្រុងថា ព្រះយេស៊ូវគឺជាព្រះ។

លោកប៉ុលក៏បានទទួលស្គាល់ថា គម្ពីរសញ្ញាចាស់មានប្រភពចេញមកពីព្រះផងដែរ។ គឺជាព្រះ តែមួយដែលបានទំនាក់ទំនងសេចក្តីពិតនៃព្រះគម្ពីរកាលពីមុនមក និងបានបន្តទំនាក់ទំនងសេចក្តីពិតដល់ រាស្ត្ររបស់ទ្រង់ក្នុងពេលនេះផងដែរ។ គម្ពីរសញ្ញាចាស់បានបង្ហាញយើងអំពីអ្វីដែលព្រះចង់បានពីយើង និងសម្រាប់យើង។ គម្ពីរសញ្ញាចាស់ក៏បានបង្ហាញយើងនូវអ្វីដែលព្រះត្រូវធ្វើផងដែរ។

បន្ទាប់ពីព្រះយេស៊ូវបានយាងមកផែនដីនេះរួចមក យើងកាន់តែយល់អំពីគម្ពីរសញ្ញាចាស់កាន់ តែប្រសើរឡើង។ ការយាងមករបស់ទ្រង់អាចធ្វើអោយចំណេះដឹងរបស់យើងអំពីព្រះគម្ពីរកាន់តែច្បាស់ ឡើងៗ។ ព្រះយេស៊ូវ និងព្រះជន្មរបស់ទ្រង់បានបកស្រាយយ៉ាងច្រើនអំពីគម្ពីរសញ្ញាចាស់។

ព្រះយេស៊ូវក៏បានយាងមកធ្វើជាព្រះអង្គសង្គ្រោះ និងជាព្រះអង្គជំនួយរបស់យើងផងដែរ។ ទ្រង់ ជំនួសកន្លែងរបស់យើងនៅក្នុងការប្រយុទ្ធទាស់នឹងសត្វពស់។ ព្រះយេស៊ូវបានយកឈ្នះសត្វពស់ជំនួស យើង។ លោកប៉ុលបានបង្ហាញយើងថា ព្រះយេស៊ូវគឺជា «មេដឹកនាំដ៏ល្អឥតខ្ចោះ» របស់យើង (ហេព្រើរ 2៖10 បកប្រែថ្មីពី NLV)។ ព្រះយេស៊ូវបាន «យាងចូលទៅឯព្រះមុនយើង» (ហេព្រើរ 6៖20 បកប្រែថ្មីពី WE)។ ព្រះវរបិតាចង់ផ្តល់អោយ យើងនូវអ្វីដែលទ្រង់បានផ្តល់អោយព្រះយេស៊ូវផងដែរ។ ព្រះបានបង្គាប់ អោយព្រះយេស៊ូវគង់នៅខាងស្តាំទ្រង់ ហើយទ្រង់ក៏ចង់អោយយើងអង្គុយជាមួយនឹងព្រះយេស៊ូវនៅលើ បល្ល័ង្ករបស់ទ្រង់ផងដែរ (វិវរណៈ 3៖21)។ សារមកពីព្រះដែលព្រះយេស៊ូវបានប្រគល់អោយយើងនេះមិន មែនត្រឹមតែជាសេចក្តីអធិប្បាយនោះទេ។ សារនេះរួមមានទាំងសេចក្តីសន្យាទៀតផង។ តើសេចក្តីសន្យា ទាំងនេះគឺជាអ្វី? សេចក្តីសន្យាទាំងនេះរួមមានទាំងអ្វីគ្រប់យ៉ាងដែលព្រះបានធ្វើដោយសារព្រះយេស៊ូវ និង សម្រាប់ព្រះយេស៊ូវផងដែរ។ ព្រះបានធ្វើអ្វីៗទាំងអស់នេះ ដើម្បីអោយយើងបានពរឥឡូវនេះ និងជារៀង រហូតផងដែរ។

`សូមគិតអំពីគោលគំនិតនេះដែលថា៖ ព្រះយេស៊ូវដែលជាព្រះបានយាងមកកាន់ផែនដីនេះ។ តើហេតុអ្វីបានជាសេចក្តីពិតនៃព្រះគម្ពីរនៅត្រង់នេះគួរតែផ្តល់សេចក្តីសង្ឃឹមជាអនេកដល់យើងទៅវិញ?`