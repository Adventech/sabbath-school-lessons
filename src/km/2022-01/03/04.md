---
title:  ព្រះរាជបុត្រាចែងចាំងដូចជាព្រះ
date:  11/01/2022
---

`សូមអានខគម្ពីរហេព្រើរ 1៖2, 4។ តើខទាំងនេះបង្រៀនយើងយ៉ាងដូចម្តេច អំពីព្រះយេស៊ូវ?`

យើងនឹងក្រឡេកមើលផ្នែកមួយនៃខគម្ពីរហេព្រើរ 1៖2-4 ដែលបានចែងថា៖ «ទ្រង់ជារស្មី ភ្លឺមកពីសិរីល្អនៃព្រះ ហើយជារូបភាពនៃអង្គទ្រង់» (ហេព្រើរ 1៖3)។

`សូមអានខគម្ពីរ 24៖16, 17; ទំនុកដំកើង 4៖6; ទំនុកដំកើង 36៖9 និងទំនុកដំកើង 89៖15។ តើខទាំងនេះជួយអោយយើងយល់អំពីសិរីល្អរបស់ព្រះដោយរបៀបណា?`

យោងតាមគម្ពីរសញ្ញាចាស់ សិរីល្អរបស់ព្រះបង្ហាញយើងអំពីរបៀបដែលព្រះទតមើលក្រសែ ភ្នែករបស់មនុស្សលោក នៅពេលដែលទ្រង់បង្ហាញអង្គទ្រង់ដល់រាស្ត្ររបស់ទ្រង់ (និក្ខមនំ 16៖7; និក្ខមនំ 24៖16, 17; លេវីវិន័យ 9៖23; ជនគណនា 14៖10)។ ព្រះតែងតែហ៊ុំព័ទ្ធអង្គទ្រង់ដោយពន្លឺចែង ចាំង នៅពេលដែលទ្រង់សណ្ឋិតនៅក្នុងចំណោមរាស្ត្ររបស់ទ្រង់។

ព្រះគម្ពីរបានប្រៀបធៀបព្រះយេស៊ូវទៅនឹងពន្លឺ។ ព្រះយេស៊ូវបានយាងមកកាន់ផែនដីនេះ ដើម្បីបង្ហាញយើងអំពីសិរីល្អរបស់ព្រះ (ហេព្រើរ 1៖3; យ៉ូហាន 1៖6-9, 14-18 និងកូរិនថូសទី2 4៖6)។ សូមនឹកចាំអំពីរបៀបដែលព្រះយេស៊ូវបានក្រឡកមើលលោកពេត្រុស លោកយ៉ាកុប និងលោក យ៉ូហាន បន្ទាប់ពីទ្រង់ត្រូវបានហ៊ុំព័ទ្ធដោយពន្លឹ? «រួចទ្រង់បានផ្លាស់ប្រែនៅមុខអ្នកទាំងនោះ ព្រះភក្ត្រទ្រង់បានភ្លឺដូចព្រះអាទិត្យ ហើយព្រះពស្ត្រទ្រង់ក៏ត្រឡប់ជាស ដូចពន្លឺ» (ម៉ាថាយ 17៖2)។

យើងស្គាល់ព្រះអាទិត្យ ពីព្រោះយើងអាចមើលឃើញ និងប៉ះពន្លឺរបស់វា។ ទន្ទឹមគ្នានេះ យើង បានស្គាល់ព្រះវរបិតា ដោយសារតែព្រះយេស៊ូវ។ បុគ្គលទាំងពីរគឺជាអង្គតែមួយ។ សិរីល្អរបស់ព្រះគឺជា តួពន្លឹនេះឯង។ ពន្លឺ និងកាំរស្មីភ្លឹដូចគ្នាជាយ៉ាងណា ព្រះ និងព្រះយេស៊ូវក៏មានគំនិត និងព្រះទ័យដូចគ្នា ជាយ៉ាងនោះដែរ។

លោកប៉ុលក៏បានមានប្រសាសន៍ថា ព្រះយេស៊ូវគឺ «ជារូបភាពនៃអង្គទ្រង់» (ហេព្រើរ 1៖3)។ តើលោកប៉ុលចង់បង្ហាញយើងយ៉ាងដូចម្តេច នៅពេលដែលគាត់ប្រៀបធៀបព្រះយេស៊ូវទៅនឹងព្រះតាម របៀបនេះ? លោកប៉ុលចង់អោយយើងមើលឃើញថា ព្រះវរបិតា និងព្រះរាជបុត្រាសម្របតាមគ្នាយ៉ាង ឥតខ្ចោះ។ ក្នុងភាពជាមនុស្សលោក យើងគឺជារូបភាពចម្លងរបស់ព្រះ (លោកុប្បត្តិ 1៖26)។ យើងមិន ដូចជាព្រះនោះទេ។ ប៉ុន្តែ ព្រះរាជបុត្រាគឺជាព្រះ។ គ្មានអ្វីចម្លែកទេ ដែលព្រះយេស៊ូវបានមានបន្ទូលថា «អ្នកណាដែលឃើញខ្ញុំ នោះក៏បានឃើញព្រះវរបិតាដែរ» (យ៉ូហាន 14៖9)។

`អ្នកណាដែលឃើញព្រះយេស៊ូវក៏បានឃើញព្រះផងដែរ។ ព្រះយេស៊ូវបានបង្ហាញយើងអំពីសេចក្តីស្រឡាញ់ និងសិរីល្អរបស់ព្រះវរបិតា។ តើហេតុអ្វីបានជាដំណឹងនេះអស្ចារ្យម្ល៉េះ? តើព្រះយេស៊ូវ បង្ហាញយើងយ៉ាងដូចម្តេច អំពីព្រះវរបិតា? តើព្រះយេស៊ូវបង្ហាញព្រះវរបិតាដល់យើងដោយរបៀបណា?`