---
title:  ការបរិភោគទឹកជាមួយនឹងអ្នកភូមិ
date:  14/01/2022
---

អ្នកភូមិនៅជនបទភាគខាងជើងកោះតៃវ៉ាន់ហាក់ដូចជាមិនចាប់អារម្មណ៍ក្នុងការសិក្សាព្រះគម្ពីរ ទាល់តែសោះ។ ពួកគេជាច្រើននាក់បានថ្វាយបង្គំនៅឯព្រះវិហារនៃគ្រីស្ទសាសនាមួយក្នុងចំណោមព្រះវិហារ ពីរនៅក្នុងភូមិ រីឯអ្នកផ្សេងទៀតចំណាយពេលរបស់ពួកគេផឹកស្រា។ អ្នកទៅព្រះវិហារច្រើនតែគេចពីអ្នក ផឹកស្រា។

តើខ្ញុំអាចធ្វើអ្វីបាន?

ខ្ញុំបានដោះស្រាយដោយធ្វើតាមគំរូរបស់ព្រះយេស៊ូវ ហើយចងមិត្តជាមួយនឹងពួកអ្នកផឹក ស្រា។ «មានតែវិធីសាស្ត្ររបស់ព្រះគ្រីស្ទមួយគត់ដែលអាចផ្តល់នូវភាពជោគជ័យយ៉ាងពិតប្រាកដក្នុងការឈោងចាប់អ្នកដទៃ។ ព្រះអង្គសង្គ្រោះបានចងមិត្តជាមួយនឹងមនុស្ស ដើម្បីអោយពួកគេទទួលបាន សេចក្តីល្អ។ ទ្រង់បានបង្ហាញសេចក្តីអាណិតមេត្តាចំពោះពួកគេ បំពេញតម្រូវការរបស់ពួកគេ និងទទួល បានទំនុកចិត្តរបស់ពួកគេ។ បន្ទាប់មក ទ្រង់បានបង្គាប់ពួកគេថា ‘ចូរមកតាមខ្ញុំ’»។ (ដកស្រង់ពី Ellen G. White, The Ministry of Healing, p.143)។

ខ្ញុំបានសម្រេចចិត្តផឹកជាមួយនឹងអ្នកភូមិ។ យ៉ាងណាមិញ លោកប៉ុលបានប្រកាសថា «[ខ្ញុំ] បានត្រឡប់ជាគ្រប់សណ្ឋានទាំងអស់ ដល់មនុស្សទាំងអស់ ប្រយោជន៍ឲ្យបានសង្គ្រោះដល់អ្នកខ្លះ ដោយសារសណ្ឋានទាំងនោះឯង» នៅក្នុងការពិពណ៌នាដ៏មានអំណាចមួយរបស់គាត់អំពីរបៀបក្លាយទៅ ជាបេសកជនមួយដ៏មានប្រសិទ្ធភាពនៅក្នុងខគម្ពីរកូរិនថូសទី1 9៖19-23។

ពួកអ្នកផឹកស្រាពុំមានបញ្ហាក្នុងការផឹកស្រាជាមួយគ្នាឡើយ។ ពួកគេចង់ផឹកស្រាជាមួយនឹង ខ្ញុំ។ ប៉ុន្តែ ខ្ញុំបានអោយទឹកតែទៅពួកគេជំនួសស្រាវិញ។ បន្ទាប់ពីបានផឹកទឹកតែអស់ប៉ុន្មានពែងរួចមក ពួកគេពុំអាចផឹកស្រាទៀតបានឡើយ។ បន្តិចម្តងៗ ពួកគេបានឈប់កផឹកស្រា ហើយចាប់ផ្តើមសិក្សា ព្រះគម្ពីរជាមួយនឹងខ្ញុំ។ ប៉ុន្មានខែបានកន្លងផុតទៅ កសិករដែលធ្លាប់ផឹកស្រា2នាក់បានថ្វាយចិត្តរបស់ ពួកគេដល់ព្រះយេស៊ូវ ហើយបានទទួលបុណ្យជ្រមុជទឹកនៅក្នុងខែសីហា ឆ្នាំ2019។

សោកនាដកម្មបានកើតឡើងប្រាំមួយខែក្រោយមក។ បុរសវ័យក្មេងម្នាក់ជាសេវេនដេយ អាត់វេនទីស្ទដែលទើបតែជ្រមុជទឹកថ្មីៗបានធ្លាក់ខ្លួនឈឺ រួចបានស្លាប់ទៅ។ ការស្លាប់របស់គាត់បាន ប៉ះពាល់ចិត្តខ្ញុំជាខ្លាំង ហើយខ្ញុំបានទូលសួរទៅព្រះថា «ហេតុអ្វី?»។

មិនយូរប៉ុន្មាន បន្ទាប់ពីពិធីបុណ្យសពរួចមក ម្តាយនិងបងប្រុសរបស់យុវជនដែលស្លាប់នោះ បានមករកខ្ញុំ ហើយបានសូមអោយខ្ញុំបង្រៀនព្រះគម្ពីរទាំងដែលខ្ញុំនឹកស្មានមិនដល់។ បន្ទាប់មក អ្នកភូមិ ដទៃទៀតបានមកចូលរួមតាមការណែនាំរបស់ពួកគេ។ នៅចុងឆ្នាំ2020 ពួកគេ និងអ្នកភូមិដទៃទៀត បានប្រមូលផ្តុំគ្នានៅក្នុងកម្មវិធីអប់រំផ្នែកសុខភាពរយៈពេលមួយថ្ងៃដែលរៀបចំឡើងដោយនាយកដ្ឋានផ្នែកសុខភាពនៃព្រះវិហារសេវេនដេយអាត់វេនទីស្ទនៅក្នុងប្រទេសតៃវ៉ាន់។ អ្នកភូមិ5នាក់បានទទួល បុណ្យជ្រមុជទឹក នៅថ្ងៃបន្ទាប់ពីកម្មវិធីអប់រំផ្នែកសុខភាពនោះមក។

ព្រះមានព្រះហឫទ័យមេត្តាករុណា និងអាណិតអាសូរគ្មានទីបញ្ចប់ ហើយទ្រង់បានរៀបចំផ្លូវ នៃសេចក្តីសង្គ្រោះសម្រាប់មនុស្សគ្រប់គ្នានៅលើផែនដីនេះ។ ព្រះអម្ចាស់ បានមានបន្ទូលថា «គំនិតអញ មិនមែនដូចជាគំនិតរបស់ឯងរាល់គ្នាទេឯ ផ្លូវរបស់ឯងរាល់គ្នាក៏មិនមែនជាផ្លូវរបស់អញដែរ» (អេសាយ 55៖8)។ សិរីល្អទាំងអស់គឺជារបស់ព្រះ។