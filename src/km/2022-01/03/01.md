---
title:  ព្រះរាជបុត្រាតាមសេចក្តីសន្យា
date:  08/01/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ជនគណនា 24៖14-19; ហេព្រើរ 1៖1-4; និក្ខមនំ 24៖16, 17; នេហេមា 9៖6; 2; ហេព្រើរ 1៖5។

> <p>ខចងចាំ</p>
> «នៅជាន់ក្រោយបង្អស់នេះ ទ្រង់បានមានព្រះបន្ទូលនឹងយើងរាល់គ្នា ដោយសារព្រះរាជបុត្រា វិញ ដែលទ្រង់បានតម្រូវឲ្យបានគ្រងរបស់ទាំងអស់ ទុកជាមរដក ព្រមទាំងបង្កើតលោកីយ៍ ដោយសារ ព្រះរាជបុត្រានោះដែរ គឺទ្រង់ជារស្មីភ្លឺមកពីសិរីល្អនៃព្រះ ហើយជារូបភាពនៃអង្គទ្រង់ ទាំងទ្រទ្រង់គ្រប់ របស់ទាំងអស់ ដោយសារព្រះបន្ទូលដ៏មានព្រះចេស្តានៃទ្រង់ ហើយក្រោយដែលបានសំអាតអំពើបាប របស់យើងរាល់គ្នាទាំងប៉ុន្មាន នោះក៏គង់នៅខាងស្តាំនៃឫទ្ធានុភាពនៅលើស្ថានដ៏ខ្ពស់» (ហេព្រើរ 1៖ 2, 3)។

បន្ទាប់ពីលោកអ័ដាម និងនាងអេវ៉ាបានធ្វើបាបរួចមក ព្រះបានសន្យាថានឹងប្រទានកូនប្រុស មួយដល់ពួកគេ។ កូនប្រុសនេះនឹងរំដោះពួកគេ។ ទ្រង់នឹងជួយអោយពួកគេទទួលបានអ្វីដែលពួកគេ បាត់បង់មកវិញ។ កូនប្រុសនេះនឹងអនុវត្តឡើងវិញនូវអ្វីដែលពួកគេបរាជ័យ (លោកុប្បត្តិ 3៖15)។ ទ្រង់នឹងជំនួសកន្លែងរបស់ពួកគេ។ ទ្រង់នឹងបំផ្លាញសត្វពស់។

«លោកអ័ដាម និងនាងអេវ៉ារំពឹងថា ព្រះនឹងរក្សាសេចក្តីសន្យារបស់ទ្រង់ភ្លាមៗនៅពេលនោះ។ ពួកគេសប្បាយចិត្ត នៅពេលដែលកូនប្រុសដំបូងរបស់ពួកគេបានកើតមក។ ពួកគេសង្ឃឹមថា ទារកនេះគឺជាកូនប្រុសដ៏ពិសេសដែលព្រះបានមានបន្ទូលប្រាប់ពួកគេ។ ប៉ុន្តែ សេចក្តីសន្យាមិនបានកើត ឡើងនៅពេលនោះទេ»។ ដកស្រង់ពី Ellen G. White, The Desire of Ages, page 31, adapted។ ក្រោយមក ព្រះបានតាំងសេចក្តីសញ្ញាដដែលនេះដល់លោកអ័ប្រាហាំ។ ព្រះក៏បានសន្យានឹងលោក អ័ប្រាហាំថា កូនប្រុសរបស់គាត់នឹងបានជាព្រះពរដល់មនុស្សទាំងអស់ (លោកុប្បត្តិ 22៖16-18; កាឡាទី 3៖16)។ ព្រះបានតាំងសេចក្តីដដែលនេះដល់ស្តេចដាវីឌ។ ព្រះបានសន្យានឹងស្តេចដាវីឌ ថា ទ្រង់នឹងចិញ្ចឹមបុត្រារបស់ស្តេចដាវីឌ ព្រមទាំងលើកបុត្រានោះជាស្តេចលើអស់ទាំងស្តេចនៅលើផែនដីនេះផង (សាំយូអែលទី2 7៖12-14; ទំនុកដំកើង 89៖27-29)។ លោកអ័ដាម និងនាង អេវ៉ា លោកអ័ប្រាហាំ និងស្តេចដាវីឌប្រហែលជាមិននឹកស្មានដល់ថា កូនប្រុសនៃសេចក្តីសន្យានេះគឺ ជាទ្រង់ផ្ទាល់នោះទេ។