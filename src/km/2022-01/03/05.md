---
title:  ទ្រង់បានប្រទានជីរិតដល់អ្វីៗគ្រប់យ៉ាង
date:  12/01/2022
---

កណ្ឌគម្ពីរហេព្រើរបង្ហាញយើងថា ព្រះបានបង្កើតផ្ទៃមេឃ និងផែនដី «តាមរយៈ» ព្រះយេស៊ូវ។ ព្រះយេស៊ូវក៏បានរក្សាអ្វីៗគ្រប់យ៉ាងអោយដំណើរការរលូនផងដែរ។ ព្រះបន្ទូលដ៏មានអំណាចរបស់ទ្រង់ បានប្រទានជីវិតដល់អ្វីៗគ្រប់យ៉ាង។

`សូមអានខគម្ពីរអេសាយ 44៖24; អេសាយ 45៖18 និងនេហេមា 9៖6។ ក្នុងគម្ពីរសញ្ញា ចាស់ ព្រះអម្ចាស់បានមានបន្ទូលថា «អញលាតសន្ធឹងផ្ទៃមេឃតែម្នាក់ឯង ហើយបានក្រាលផែនដីដោយ ខ្លួនអញ» (អេសាយ 44៖24)។ ព្រះអម្ចាស់ក៏បានមានបន្ទូលថា «អញនេះជាយេហូវ៉ា ឥតមានព្រះឯណាទៀតឡើយ» (អេសាយ 45៖18)។ ប៉ុន្តែ គម្ពីរសញ្ញាថ្មីបានបង្ហាញប្រាប់យើងថា ព្រះបានជ្រើសរើសព្រះយេស៊ូវដែលជាព្រះរាជបុត្រារបស់ទ្រង់អោយប្រទានអ្វីៗគ្រប់យ៉ាងដល់យើង។ ព្រះ «ព្រមទាំង បង្កើតលោកីយ៍ ដោយសារព្រះរាជបុត្រានោះដែរ» (ហេព្រើរ 1៖2, 3)។ តើខទាំងនេះបានបង្ហាញយើង ថា អ្នកសរសេរគម្ពីរសញ្ញាចាស់ និងគម្ពីរសញ្ញាថ្មីមិនយល់ស្របនឹងគ្នាអំពី អ្នកណាដែលពិតជាអ្នកបង្កើត ផ្ទៃមេឃ និងផែនដីដែរឬ? តើយើងគួរតែយល់អំពីខទាំងនេះដោយយ៉ាងដូចម្តេចទៅ?`មនុស្សខ្លះបានគិតថា ព្រះយេស៊ូវគ្រាន់តែជាអង្គជំនួយដែលព្រះបានប្រើក្នុងការបង្កើតអ្វីៗគ្រប់ យ៉ាងប៉ុណ្ណោះ។ គោលគំនិតនេះមិនអាចទៅរួចនោះទេ។ ចំណុចទីមួយ លោកប៉ុលបានជឿថា ព្រះយេស៊ូវ បានបង្កើតផែនដី និងអ្វីៗគ្រប់យ៉ាង។ ព្រះយេស៊ូវមិនត្រឹមតែជាអង្គជំនួយមួយអង្គប៉ុណ្ណោះទេ (ហេព្រើរ 1៖10)។ លោកប៉ុលក៏បានមានប្រសាសន៍ផងដែរថា ខគម្ពីរទំនុកដំកើង 102៖25-27 បានចែងអំពីព្រះយេស៊ូវដែលជាអ្នកបង្កើតយើងមក។ ចំណុចទីពីរ ខគម្ពីរហេព្រើរ 2៖10 បានចែងថា អស់ទាំង ភព និងផ្កាយសុទ្ធតែត្រូវបានបង្កើតដោយព្រះវរបិតា។ (ខគម្ពីរហេព្រើរ 1៖2 ក៏បានបង្ហាញយើងថា អ្វីៗ គ្រប់យ៉ាងត្រូវបានបង្កើតដោយព្រះយេស៊ូវផងដែរ)។ ដូច្នេះ ព្រះវរបិតាបានបង្កើតអ្វីៗគ្រប់យ៉ាង ហើយព្រះយេស៊ូវក៏បានបង្កើតអ្វីៗគ្រប់យ៉ាងដែរ (ហេព្រើរ 1៖2, 10; ហេព្រើរ 2៖10)។ ព្រះវរបិតា និងព្រះ រាជបុត្រាសម្របតាមគ្នាគ្រប់យ៉ាងនៅក្នុងកិច្ចការ និងផែនការរបស់ទ្រង់។ នេះគឺជាផ្នែកមួយនៃសេចក្តីអាថ៌កំបាំងនៃត្រៃសរណៈ។ ត្រៃសរណៈគឺជាព្រះ3អង្គរួមមកតែមួយ គឺជា៖ ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធ។ មែនហើយ ព្រះយេស៊ូវបានបង្កើតអ្វីៗគ្រប់យ៉ាង ហើយព្រះក៏បានធ្វើដូច្នោះដែរ។ ដូច្នេះ ការបង្រៀនបង្ហាញយើងថា ព្រះយេស៊ូវគឺជាព្រះ។

ខគម្ពីរហេព្រើរ 4៖13 បានបង្ហាញយើងថា ព្រះយេស៊ូវក៏ជាចៅក្រមផងដែរ។ ព្រះយេស៊ូវបាន បង្កើតអ្វីៗគ្រប់យ៉ាង និងបានរក្សារបស់ទាំងនោះអោយមានជីវិត ដោយសារតែទ្រង់គឺជាព្រះ (អេសាយ 44៖24-28)។ ដូច្នេះ ព្រះយេស៊ូវគ្រប់គ្រងលើអ្វីៗគ្រប់យ៉ាង ហើយក៏ជាចៅក្រមផងដែរ។

ខគម្ពីរហេព្រើរ 1៖3 និងកូឡូស 1៖17 ក៏បានបង្ហាញយើងថា ព្រះយេស៊ូវ «ទ្រទ្រង់គ្រប់របស់ ទាំងអស់ ដោយសារព្រះបន្ទូលដ៏មានព្រះចេស្តានៃទ្រង់» ផងដែរ (ហេព្រើរ 1៖3)។ មានតែមេដឹកនាំនៃ ផ្ទៃមេឃ និងផែនដីប៉ុណ្ណោះដែលអាចធ្វើកិច្ចការដ៏ធំអស្ចារ្យដូច្នេះបាន។ គ្រប់ទាំងដង្ហើម គ្រប់ទាំងចង្វាក់ បេះដូងរបស់យើង និងគ្រប់ទាំងជីវិតរបស់យើងសុទ្ធតែមានប្រភពចេញមកពីព្រះយេស៊ូវទាំងអស់។ ទ្រង់ គឹជាហេតុផលដែលនាំអោយជីវិតទាំងអស់ចាប់ផ្តើមឡើង និងបន្តរស់រានទៅមុខទៀត។