---
title:  ព្រះគឺជាចៅក្រមនៃមនុស្សទាំងអស់
date:  14/03/2022
---

`សូមអានអំពីពិធីអបអរសាទរនៅក្នុងខគម្ពីរហេព្រើរ 12៖23។ ប្រសិនបើខទាំងនេះបានបង្ហាញ យើងអំពីពិធីអបអរសាទរមែននោះ តើហេតុអ្វីបានជាព្រះគឺជាចៅក្រមនៅទីនោះទៅវិញ? តើចៅក្រមអាច ជាផ្នែកមួយនៃពិធីអបអរសាទរយ៉ាងដូចម្តេចទៅបាន? (សូមអានខគម្ពីរដានីយ៉ែល 7៖9, 10, 13-22 ផងដែរ សម្រាប់ចម្លើយ)។`

ដូចដែលយើងបានឃើញកាលពីម្សិលមិញរួចមកហើយថា ខគម្ពីរហេព្រើរ 12៖22-24។ កិច្ចការចៅក្រមដែលព្រះនឹងធ្វើនៅពេលអនាគតនោះ គឺជាផ្នែកមួយនៃពិធីអបអរសាទរនេះ។ ក្នុងកិច្ចការ ជាចៅក្រមរបស់ទ្រង់នេះ ព្រះនឹងត្រួតពិនិត្យបញ្ជីនៅស្ថានសួគ៌។ បន្ទាប់មក ព្រះនឹងធ្វើការសម្រេចចិត្តចុងក្រោយរបស់ទ្រង់យ៉ាងដូច្នេះថា៖ ទ្រង់នឹងប្រទាននគរមួយដល់រាស្ត្ររបស់ទ្រង់ (ហេព្រើរ 12៖28)។

ដូច្នេះ កណ្ឌគម្ពីរហេព្រើរបានបង្ហាញអំពីកិច្ចការជាចៅក្រមដែលព្រះបានធ្វើ មុនការយាងមក ជាលើកទី2។ លោកដានីយ៉ែលក៏បានឃើញកិច្ចការនេះផងដែរ។ លោកដានីយ៉ែលបានបង្ហាញយើងអំពី សាលជំនុំជំរះនៅស្ថានសួគ៌ ក្នុងសុបិនមួយរបស់គាត់ (ដានីយ៉ែល 7)។ បន្ទាប់មក «មានគេយកបល្ល័ង្ក មកតាំងហើយព្រះដ៏មានព្រះជន្មពីចាស់បុរាណទ្រង់ក៏គង់លើ» ក្នុងនាមជាចៅក្រម (ដានីយ៉ែល 7៖9)។ ព្រះបានគង់នៅលើបល្ល័ង្កដែលធ្វើឡើងដោយអណ្តាតភ្លើង។ ទេវតាសល់សែននាក់បានគោរពបម្រើព្រះ (ដានីយ៉ែល 7៖10)។ បញ្ជីបានបើកឡើង (ដានីយ៉ែល 7៖10)។ បន្ទាប់មក ព្រះបានសម្រេចទៅតាម «ពួកបរិសុទ្ធរបស់ព្រះដ៏ខ្ពស់បំផុត ហើយកំណត់ក៏មកដល់ ដែលពួកបរិសុទ្ធត្រូវបានរាជ្យជារបស់ផងខ្លួន» (ដានីយ៉ែល 7៖22)។

ក្នុងខគម្ពីរហេព្រើរ 12៖22-29 យើងបានឃើញ «ព្រះដ៏ជាចៅក្រមនៃមនុស្សទាំងអស់» (ហេព្រើរ 12៖23)។ ទ្រង់បានគង់នៅលើភ្នំដ៏ខ្ពស់ដែលគេហៅថាភ្នំស៊ីយ៉ូន។ ក្រុងយេរូសាឡិមគឺជា ឈ្មោះ មួយទៀតសម្រាប់កន្លែងនេះនៅស្ថានសួគ៌។ នៅជុំវិញព្រះមាន «ពួកទេវតាទាំងសល់សែន» (ហេព្រើរ 12៖22)។ ព្រះបានប្រើបញ្ជីនៅក្នុងកិច្ចការរបស់ទ្រង់ជាចៅក្រម។ ឈ្មោះនៃរាស្ត្ររបស់ទ្រង់ត្រូវបានកត់ត្រានៅក្នុងបញ្ជីទាំងនេះ (ហេព្រើរ 12៖23)។ ព័ត៌មាននេះបានបង្ហាញយើងថា ព្រះនឹងសម្រេចតាម រាស្ត្ររបស់ទ្រង់។

ព្រះយេស៊ូវមានផ្នែកដ៏សំខាន់មួយនៅក្នុងកិច្ចការនេះក្នុងសាលជំនុំជំរះនៅស្ថានសួគ៌ (ហេព្រើរ 12៖24)។ ទ្រង់គឺជាអ្នកដែលដឹកនាំរាស្ត្ររបស់ព្រះទៅឯភ្នំស៊ីយ៉ូន។ ភ្នំស៊ីយ៉ូនគឺជាឈ្មោះមួយតំណាង អោយក្រុងយេរូសាឡិមថ្មីនៅស្ថានសួគ៌។ សេចក្តីសញ្ញាថ្មីបានអនុញ្ញាតអោយព្រះយេស៊ូវដឹកនាំរាស្ត្ររបស់ ទ្រង់ទៅស្ថានសួគ៌ (ហេព្រើរ 12៖22-24)។ នៅទីនោះ ព្រះនឹងប្រទានរង្វាន់ដល់រាស្ត្ររបស់ទ្រង់តាម ដែលទ្រង់បានសន្យានឹងពួកគេ។ ព្រះនឹងប្រទាននគរមួយដល់រាស្ត្ររបស់ទ្រង់ (ហេព្រើរ 12៖28)។

ដូច្នេះ ខគម្ពីរហេព្រើរ 12៖23 បានបង្ហាញយើងថា កិច្ចការដែលព្រះបានធ្វើក្នុងនាមជាចៅក្រម របស់យើងនោះគឺជាដំណឹងដ៏ល្អបំផុត។ ព្រះនឹងសម្រេចតាមរាស្ត្ររបស់ទ្រង់។ ទ្រង់នឹងបង្ហាញថា រាស្ត្រ របស់ទ្រង់គ្មានពាក់ព័ន្ធនឹងកំហុសអ្វីមួយដែលសាតាំងបានចោទប្រកាន់ពួកគេនោះឡើយ។ ការសម្រេច ចិត្តនេះនឹងបង្ហាញថា សាតាំងនឹងចាញ់ព្រះ។ សាតាំង (នាគ) គឺជាអំណាចដ៏អាក្រក់មួយដែលបានគ្រប់ គ្រងលើនគរអាក្រក់ៗនៅក្នុងបទគម្ពីរដានីយ៉ែល 7។ សត្វទាំងនេះគឺជារូបស័ព្ទតំណាងអោយនគរដែល បានធ្វើបាបរាស្ត្ររបស់ទ្រង់កាលពីមុន។ បទគម្ពីរវិវរណៈ 13 បានបង្ហាញយើងអំពីរបៀបដែលសាតាំង នឹងប្រើប្រាស់មេដឹកនាំនៅលើផែនដីនេះ ដើម្បីធ្វើបាបរាស្ត្ររបស់ព្រះនៅគ្រាចុងក្រោយម្តងទៀត។