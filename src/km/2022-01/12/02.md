---
title:  លោកអ្នកបានមកដល់ភ្នំស៊ីយ៉ូនហើយ
date:  13/03/2022
---

`តើលោកប៉ុលបានប្រាប់យើងយ៉ាងដូចម្តេច នៅក្នុងខគម្ពីរហេព្រើរ 12៖22-24?`

លោកប៉ុលបានមានប្រសាសន៍ថា ពួកយើងបានមកដល់ភ្នំស៊ីយ៉ូនហើយ។ ពួកទេវតាសល់សែននេះកំពុងតែនៅទីនោះ។ យើងបានមកឯភ្នំស៊ីយ៉ូន ដើម្បីអបអរសាទរជាមួយនឹងពួកទេវតា។ «អ្នក រាល់គ្នាបានមកដល់ភ្នំស៊ីយ៉ូនវិញ ជាទីក្រុងនៃព្រះដ៏មានព្រះជន្មរស់ គឺក្រុងយេរូសាឡិមនៃស្ថានសួគ៌ ហើយដល់ពួកទេវតាទាំងសល់សែន» (ហេព្រើរ 12៖22)។ យើងបានមកដល់ភ្នំស៊ីយ៉ូនតាមរយៈសេចក្តី ជំនឿទៅលើព្រះយេស៊ូវ ដែលបានចូលទៅឯព្រះជំនួសយើង។ យើងនឹងចូលរួមជាមួយនឹងព្រះ ព្រះយេស៊ូវ និងពួកទេវតានៅក្នុងពិធីអបអរសាទរនេះនៅស្ថានសួគ៌។ មានពួកទេវតាជាច្រើននាក់។ យើងមិនអាច រាប់ពួកគេទាំងអស់បានឡើយ។ ព្រះយេស៊ូវគឺជាហេតុផលសម្រាប់ពិធីអបអរសាទរនេះ។ លោកប៉ុលបាន មានប្រសាសន៍ថា យើងបានមក «ដល់ទីប្រជុំរបស់មនុស្សទាំងឡាយ និងជំនុំពួកកូនច្បងដែលកត់ទុកនៅស្ថានសួគ៌» (ហេព្រើរ 12៖22)។ កូនច្បងដំបូងដែលបានប្រសូតនៅក្នុងគ្រួសារយូដាមានដំណែង សំខាន់ជាងគេបំផុតនៅក្នុងគ្រួសារ និងបានទទួលព្រះពរយ៉ាងពិសេស។ ក្នុងព្រះនេត្ររបស់ព្រះ កូនៗរបស់ទ្រង់ទាំងអស់សុទ្ធតែមានឋានៈដូចគ្នាទៅនឹងកូនច្បងដែលបានប្រសូតមកនោះ។

ពួកយើងក៏ជា «ពួកកូនច្បង» ផងដែរ ដោយសារតែយើងបានចែករំលែកព្រះពរដែលព្រះបាន ប្រទានដល់ព្រះយេស៊ូវដែលជាកូនច្បងរបស់ទ្រង់ (ហេព្រើរ 1៖6)។ ដូច្នេះ យើងមិនបានមកដល់ភ្នំស៊ីយ៉ូន ក្នុងនាមជាភ្ញៀវនោះទេ។ យើងបានមកក្នុងនាមជាសាសន៍ស្ថានសួគ៌វិញ (សូមប្រៀបធៀបជាមួយនឹងខគម្ពីរភីលីព 3៖20)។ ក្នុងនាមជាសាសន៍ស្ថានសួគ៌ ឈ្មោះរបស់យើងត្រូវបានកត់ត្រានៅក្នុងបញ្ជីនៃ ស្ថានសួគ៌ (និក្ខមនំ 32៖32; ទំនុកដំកើង 56៖8; ដានីយ៉ែល 12៖1; ម៉ាឡាគី 3៖16; លូកា 10៖ 20; វិវរណៈ 13៖8; វិវរណៈ 17៖8)។ លោកប៉ុលក៏បានមានប្រសាសន៍ថា យើងនឹងបានបរិសុទ្ធ ហើយ គ្រប់លក្ខណ៍ផងដែរ។ «វិញ្ញាណនៃពួកសុចរិតទាំងអស់ដែលបានគ្រប់លក្ខណ៍ សុទ្ធតែនៅទីនោះជាមួយ នឹងព្រះ» (ហេព្រើរ 12៖23, បកប្រែថ្មីពី NLV)។ ព្រះគឺជា «ព្រះវរបិតាខាងវិញ្ញាណ» (ហេព្រើរ 12៖ 9)។ «វិញ្ញាណ» គឺជារូបស័ព្ទតំណាងអោយមនុស្សលោក។

ហេតុផលសម្រាប់ពិធីអបអរសាទរនេះគឺដោយសារតែព្រះបានលើកព្រះយេស៊ូវជាសម្តេចសង្ឃ និងជាស្តេចរបស់យើង។ យើងក៏បានអបអរសាទរចំពោះសេចក្តីសញ្ញាថ្មីដែលព្រះយេស៊ូវបាននាំយើងទៅ ឯព្រះផងដែរ។ ក្នុងកណ្គគម្ពីរហេព្រើរ ភ្នំស៊ីយ៉ូនគឺជាកន្លែងមួយដែលហេតុការណ៍ទាំងអស់នេះនឹងកើត មានឡើង។ សម្រង់មតិពីបទគម្ពីរទំនុកដំកើងទាំង3នៅក្នុងខគម្ពីរហេព្រើរ 1៖5-14 បានបង្ហាញយើងថា ព្រះយេស៊ូវនឹងក្លាយជាស្តេចរបស់យើងនៅលើភ្នំស៊ីយ៉ូន (សូមអានខគម្ពីរទំនុកដំកើង 2៖6, 7; ទំនុកដំកើង 110៖1, 2; ទំនុកដំកើង 102៖21-27)។ ភ្នំស៊ីយ៉ូនក៏ជាកន្លែងដែលព្រះបានលើកព្រះយេស៊ូវជា «សម្តេចសង្ឃដ៏នៅអស់កល្ប» របស់យើងផងដែរ (ហេព្រើរ 5៖6)។ សម្រង់មតិនេះដកស្រង់ពីខគម្ពីរទំនុកដំកើង 110៖4។ ខគម្ពីរទំនុកដំកើង 110 ក៏បានបង្ហាញយើងថា ព្រះរាជបុត្រាត្រូវបានលើកឡើង ជាសម្តេចសង្ឃរបស់យើងនៅលើភ្នំស៊ីយ៉ូនផងដែរ (ទំនុកដំកើង 110៖2)។ ចុងបញ្ចប់ លោកប៉ុលបាន បង្ហាញយើងថា នៅពេលដែលព្រះយេស៊ូវបានក្លាយមកជាសម្តេចសង្ឃរបស់យើងហើយនោះ ទ្រង់នឹងចាប់ផ្តើមអនុវត្តសេចក្តីសញ្ញាថ្មី (ហេព្រើរ 7៖11-22)។ ដូច្នេះ ខគម្ពីរហេព្រើរ 12៖22-24 បានបង្ហាញយើងអំពីពិធីអបអរសាទរដែលបានកើតឡើង បន្ទាប់ពីព្រះយេស៊ូវបានយាងត្រឡប់ទៅស្ថានសួគ៌ វិញ។