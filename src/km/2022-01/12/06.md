---
title:  ចូរអោយយើងដឹងគុណដល់ព្រះ
date:  17/03/2022
---

តើយើងគួរតែអរព្រះគុណព្រះ សម្រាប់អំណោយដ៏អស្ចារ្យទាំងអស់របស់ទ្រង់ដោយរបៀបណា ដែរ? ចម្លើយនោះគឺថា យើងគួរតែថ្វាយបង្គំព្រះតាមរបៀបមួយដែលទ្រង់សព្វព្រះហឫទ័យ។

`សូមប្រៀបធៀបខគម្ពីរហេព្រើរ 12៖28 និងហេព្រើរ 13៖15, 16។ តើយើងអាចថ្វាយបង្គំព្រះតាមរបៀបមួយដែលទ្រង់សព្វព្រះហឫទ័យយ៉ាងដូចម្តេចទៅ?`

ពួកអ៊ីស្រាអែលបានថ្វាយយញ្ញបូជាដល់ព្រះ ដើម្បីបង្ហាញទ្រង់អំពីការដឹងគុណ ឬការសូមអភ័យ ទោសរបស់ពួកគេ។ សត្វទាំងនេះគ្រាន់តែជារូបស័ព្ទប៉ុណ្ណោះ។ សត្វទាំងនេះបានបង្ហាញអារម្មណ៍នៅក្នុង ចិត្តរបស់ពួកអ្នកថ្វាយបង្គំ។ ព្រះមិនបានសព្វព្រះហឫទ័យចំពោះដង្វាយសត្វទាំងនេះនោះទេ។ ព្រះចង់ អោយរាស្ត្ររបស់ទ្រង់មានសប្បុរស បរិសុទ្ធ និងដឹងគុណទ្រង់។ ព្រះទ្រង់សព្វព្រះហឫទ័យចំពោះដង្វាយ ទាំងនេះ ពីព្រោះដង្វាយទាំងនេះបានបង្ហាញអំពីការថ្វាយបង្គំដ៏ពិតប្រាកដ។

ទន្ទឹមគ្នានេះ លោកប៉ុលបានអញ្ជើញយើងអោយថ្វាយបង្គំព្រះតាមរយៈការថ្វាយការសរសើរ តម្កើង និងការថ្លែងអំណរគុណដល់ទ្រង់។ ព្រះនឹងរីករាយជាខ្លាំង នៅពេលដែលយើងសារភាពអំពើបាប របស់យើង និងធ្វើល្អចំពោះអ្នកដទៃ។ ព្រះទ្រង់ស្រឡាញ់ដង្វាយ ទាំងនេះជាខ្លាំង។ ជាការពិតណាស់ យើងមិនអាចថ្វាយដង្វាយរបស់យើងដល់ព្រះដោយផ្ទាល់បានឡើយ។ ប៉ុន្តែ ព្រះនៅស្ថានសួគ៌នឹងទទួល យកដង្វាយរបស់យើង។ នេះគឺជាមូលហេតុដែលលោកប៉ុលបានលើកទឹកចិត្តយើងអោយគិតអំពីព្រះ-យេស៊ូវ តាមរយៈសំបុត្ររបស់គាត់ទាំងមូល (ហេព្រើរ 3៖11; ហេព្រើរ 4៖14; ហេព្រើរ 10៖23)។ ពេលនោះ យើងនឹងអាចបន្តធ្វើកិច្ចការល្អៗសម្រាប់អ្នកដទៃតទៅទៀត (ហេព្រីរ 6៖10-12; ហេព្រើរ 13៖1, 2, 16)។

ឥឡូវនេះ យើងអាចយល់បានកាន់តែច្បាស់ អំពីន័យរបស់លោកប៉ុល នៅពេលដែលគាត់បាន អញ្ជើញអ្នកអានរបស់គាត់អោយ «បំរើព្រះបែបឲ្យទ្រង់សព្វព្រះហឫទ័យ» ហេព្រើរ 12៖28)។ ការអញ្ជើញ នេះក៏បានបង្ហាញពួកគ្រីស្ទានថា ឥឡូវនេះ ពួកគេគឺជាពួកសង្ឃដ៏បរិសុទ្ធមួយក្រុម។ ព្រះបានជ្រើសរើស សាសន៍អ៊ីស្រាអែលកាលពីមុនអោយធ្វើជាពួកសង្ឃនៃនគររបស់ទ្រង់។ ព្រះចង់អោយសាសន៍អ៊ីស្រាអែល ប្រកាសដំណឹងល្អដែលថា ព្រះយេស៊ូវបានរំដោះមនុស្សចេញពីអំពើបាប (និក្ខមនំ 19៖4-6; ពេត្រុសទី1 2៖9-10; វិវរណៈ 1៖6; វិវរណៈ 5៖10)។ ប៉ុន្តែ សាសន៍អ៊ីស្រាអែលមិនបានគោរពតាមព្រះឡើយ។ បន្ទាប់មក ព្រះយេស៊ូវបានយាងមក។ ព្រះយេស៊ូវបាន «ថ្វាយព្រះកាយរបស់ព្រះអង្គម្ដងជាសំរេច តាមព្រះហឫទ័យព្រះជាម្ចាស់ ហេតុនេះហើយបានជាព្រះអង្គប្រោសយើងឲ្យវិសុទ្ធ» (ហេព្រើរ 10៖10-14, 19-23, គខប)។ ឥឡូវនេះ ព្រះបានប្រទានអោយផែនការរបស់សាសន៍អ៊ីស្រាអែលដល់យើង។ ក្នុង នាមជាផ្នែកមួយនៃផែនការនេះ ព្រះបានសូមអោយយើងចែករំលែកអ្វីដែលមាន ព្រមទាំងធ្វើល្អចំពោះអ្នកដទៃផងដែរ។

ខគម្ពីរហេព្រើរ 13៖1-6 ក៏បានបង្ហាញយើងអំពីកិច្ចការល្អៗដែលយើងគួរតែធ្វើផងដែរ។ យើងត្រូវតែស្រឡាញ់អ្នកដទៃ ទុកដូចជាពួកគេជាគ្រួសាររបស់យើងដូច្នោះដែរ។ ព្រះយេស៊ូវបានបង្ហាញ សេចក្តីស្រឡាញ់នេះដល់យើង (ហេព្រើរ 2៖11, 12)។ យើងត្រូវតែមានចិត្តសប្បុរស និងជួយយក អាសាអ្នកទៃ។ យើងត្រូវតែចុះសួរសុខទុក្ខដល់ពួកអ្នកត្រួសត្រាយផ្លូវ និងពួកអ្នកដែលកំពុងរងការឈឺ ចាប់ (ហេព្រើរ13៖3)។ យើងត្រូវតែងាកចេញពីអំពើបាបនៃការរួមភេទ។ ហើយយើងក៏មិនត្រូវលោភលន់ នោះដែរ។

`ការសរសើរតម្កើងគឺជាផ្នែកមួយដ៏សំខាន់នៃការថ្វាយបង្គំ។ តើហេតុអ្វីបានជាទង្វើល្អ និងការ ចែករំលែកក៏ជាចំណែកមួយដ៏សំខាន់នៃការថ្វាយបង្គំរបស់យើងដែរនោះ?`