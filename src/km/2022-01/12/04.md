---
title:  ថ្ងៃដែលព្រះនឹងអង្រួនផ្ទៃមេឃ និងផែនដី
date:  15/03/2022
---

លោកប៉ុលបានដាស់តឿនអ្នកអានរបស់គាត់អោយយកចិត្តទុកដាក់ចំពោះអ្វីដែលព្រះបានមាន បន្ទូល។ ពួកគេត្រូវតែប្រុងប្រយ័ត្នក្នុងការស្តាប់បង្គាប់ព្រះ ពីព្រោះព្រះបម្រុងនឹងធ្វើកិច្ចការមួយដ៏ធំ។ ព្រះ បានប្រមានថា «អញនឹងធ្វើឲ្យកក្រើកម្តងទៀត មិនត្រឹមតែផែនដីប៉ុណ្ណោះ គឺទាំងផ្ទៃមេឃថែមទៀតផង (ហេព្រើរ 12៖26)។ លោកប៉ុលបានដាស់តឿនយើងអោយស្តាប់បង្គាប់ ពីព្រោះព្រះមិនទាន់បានប្រទាន អ្វីដែលទ្រង់បានសន្យានឹងយើងនៅឡើយទេ។ មែនហើយ ព្រះយេស៊ូវគឺជាសម្តេចសង្ឃ និងជាស្តេចរបស់ យើងនៅស្ថានសួគ៌។ ប៉ុន្តែ យើងនៅតែអាចជ្រើសរើសបែរចេញពីទ្រង់ ហើយវង្វេងផងដែរ។ ដូច្នេះ យើង ត្រូវតែស្តាប់បង្គាប់ទ្រង់។ យើងក៏ត្រូវតែយកចិត្តទុកដាក់ផងដែរ ពីព្រោះហេតុការណ៍ដ៏សំខាន់មួយបម្រុង នឹងកើតឡើងហើយ។

`សូមប្រៀបធៀបខគម្ពីរហាកាយ 2៖6-9, 20-22; ទំនុកដំកើង 96៖9,10; ទំនុកដំកើង 99៖1 និងហេព្រើរ 12៖26, 27។ តើហេតុអ្វីបានជាព្រះអង្រួនផ្ទៃមេឃ និងផែនដីយ៉ាងដូច្នេះ? តើរូបស័ព្ទនេះបង្ហាញអ្វីខ្លះដល់យើង?`

ក្នុងគម្ពីរសញ្ញាចាស់ ការរញ្ជួយផែនដីគឺជារូបស័ព្ទមួយតំណាងអោយការយាងមករបស់ព្រះអង្គ ផ្ទាល់ ដែលទ្រង់នឹងលេចមក ដើម្បីសង្គ្រោះរាស្ត្ររបស់ទ្រង់។ នៅពេលដែលនាងដេបូរ៉ា និងលោកបារ៉ាក បានច្បាំងទាស់នឹងសាសន៍ស៊ីសេរ៉ា ព្រះបានច្បាំងចេញពីស្ថានសួគ៌ជំនួសពួកគេ (ពួកចៅហ្វាយ 5៖20)។ អំណាចរបស់ព្រះត្រូវបានបង្ហាញឡើងតាមរយៈការរញ្ជួយដីដ៏អស្ចារ្យមួយ។ ការរញ្ជួយដីបានធ្វើអោយ ញ័រដី និងភ្នំទាំងឡាយ នៅពេលដែលព្រះយាងចុះមកជួយរាស្ត្ររបស់ទ្រង់ (ពួកចៅហ្វាយ 5៖4, 5)។ យើងបានឃើញរូបស័ព្ទដដែលនេះនៅក្នុងគម្ពីរសញ្ញាចាស់ទាំងមូល នៅពេលដែលព្រះបានលេចឡើង ដើម្បីរំដោះរាស្ត្ររបស់ទ្រង់ចេញពីខ្មាំងសត្រូវរបស់ពួកគេ (ទំនុកដំកើង 68៖7, 8; ទំនុកដំកើង 60៖2; ទំនុកដំកើង 77៖17, 18)។ ដូច្នេះ ការរញ្ជួយបានបង្ហាញយើងថា ពេលវេលាសម្រាប់ព្រះយាងមកជំនុំជំរះ និងបង្ហាញការគ្រប់គ្រងរបស់ទ្រង់ចំពោះមនុស្សនៅលើផែនដីនេះបានមកដល់ហើយ។ ពួក ហោរាក៏បានបង្ហាញថា ព្រះនឹងអង្រួនផែនដី នៅពេលដែលទ្រង់យាងមកដាក់ទោសមនុស្សអាក្រក់ផងដែរ (អេសាយ 13៖13; អេសាយ 24៖18-23)។

ក្នុងកណ្ឌគម្ពីរហេព្រើរ ការ «រញ្ជួយ» ផ្ទៃមេឃ និងផែនដីក៏បានបង្ហាញអំពីពេលវេលាដែលព្រះនឹងបំផ្លាញរាស្ត្ររបស់ពួកខ្មាំងសត្រូវរបស់ទ្រង់ផងដែរ។ ព្រះបានតាំងសេចក្តីសន្យានេះជាមួយនឹងព្រះយេស៊ូវ នៅពេលដែលព្រះយេស៊ូវបានគង់នៅលើបល្ល័ង្ករបស់ទ្រង់។ ព្រះបានមានបន្ទូលទៅកាន់ព្រះយេស៊ូវថា៖ «ចូរអង្គុយខាងស្តាំអញ ទាល់តែអញដាក់ពួកខ្មាំងសត្រូវឯង ទុកជាកំណល់កល់ជើងឯង» (ហេព្រើរ 1៖13)។ មែនហើយ ព្រះយេស៊ូវបានឈ្នះសាតាំងដែលជាខ្មាំងសត្រូវរបស់ទ្រង់ (ហេព្រើរ 2៖14-16) នៅពេលដែលទ្រង់បានគង់នៅលើបល្ល័ង្ករបស់ទ្រង់ (ហេព្រើរ 1៖5-14)។ ប៉ុន្តែ អារក្ស និងពួកដែលស្អប់ព្រះយេស៊ូវត្រូវតែបំផ្លាញចោលនៅពេលអនាគត (ហេព្រើរ 10៖11-14; កូរិនថូស ទី1 15៖23-25)។

ព្រះនឹងបំផ្លាញពួកខ្មាំងសត្រូវទាំងនេះជារៀងរហូត នៅពេលដែលទ្រង់អង្រួនផ្ទៃមេឃ និង ផែនដី។ ដូច្នេះ ការរញ្ជួយបានបង្ហាញយើងថា ព្រះនឹងបំផ្លាញមនុស្សលោកដែលបានធ្វើបាបរាស្ត្ររបស់ ព្រះនៅលើផែនដីនេះ។ ព្រះនឹងបំផ្លាញសាតាំង និងពួកទេវតារបស់វាដែលមេក្លោងគ្រប់គ្រងលើពួកមេដឹកនាំទាំងនេះ។