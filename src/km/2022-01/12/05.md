---
title:  នគរដែលមិនអាចបំផ្លាញបាន
date:  16/03/2022
---

យើងបានឃើញរួចមកហើយថា ព្រះបានប្រកាសថា ទ្រង់នឹង «អង្រួន» ផ្ទៃមេឃ និងផែនដី។ រូបស័ព្ទនេះបានបង្ហាញយើងថា ព្រះនឹងបំផ្លាញពួកខ្មាំងសត្រូវរបស់ទ្រង់។ ប៉ុន្តែ របស់ខ្លះនឹងមិនត្រូវបំផ្លាញ ឡើយ។

`សូមអានខគម្ពីរទំនុកដំកើង 15៖5; ទំនុកដំកើង 16៖8; ទំនុកដំកើង 21៖7; ទំនុកដំកើង 62៖2; ទំនុកដំកើង 112៖6 និងហេព្រើរ 12៖27។ តើរបស់អ្វីខ្លះដែលនៅរឹងមាំ ហើយមិនអាច បំផ្លាញបាននោះ?`

សព្វថ្ងៃនេះ ខគម្ពីរហេព្រើរ 12៖27 បានធ្វើអ្នកអានគម្ពីរសម្រាយជាច្រើននាក់មានការយល់ ច្រឡំ។ គម្ពីរសម្រាយទាំងនេះបានចែងថា ព្រះនឹង «អង្រួន» ផ្ទៃមេឃ និងផែនដី។ ម្ល៉ោះហើយ មនុស្សជា ច្រើនបានគិតថា ផ្ទៃមេឃ និងផែនដីនឹងត្រូវសាបសូន្យជារៀងរហូត។ ប៉ុន្តែ ព្រះគម្ពីរបានបង្ហាញយើងថា ព្រះនឹងបង្កើតផ្ទៃមេឃ និងផែនដីថ្មីមួយ (អេសាយ 65៖17; វិវរណៈ 21៖1-4)។ ដូច្នេះ ការ «អង្រួន» បានបង្ហាញយើងយ៉ាងច្បាស់ថា ព្រះនឹងសំអាតផែនដីអោយថ្មីឡើងវិញម្តងទៀត។ ព្រះនឹងមិនបំផ្លាញផែនដីទាំងស្រុងឡើយ។

តើរបស់អ្វីទៀតដែលនឹងមិនត្រូវបំផ្លាញចេញ? រាស្ត្ររបស់ព្រះនឹងមិនត្រូវបំផ្លាញចេញឡើយ (ថែស្សាឡូនីចទី1 4៖13-17; ភីលីម៉ូន 3៖20)។ រាស្ត្ររបស់ព្រះនឹងមិនត្រូវបំផ្លាញឡើយ ដោយសារ តែពួកគេបានជឿទុកចិត្តទៅលើព្រះ។ ព្រះអាទិករបានរក្សាពួកគេអោយមានជីវិតរស់ នៅពេលដែលពួកគេបានឃើញទ្រង់យាងមកជាលើកទី2។

តើលោកអ្នកបានឃើញថា នៅក្នុងកណ្ឌគម្ពីរហេព្រើរ របស់ដែលស្ថិតស្ថេរជារៀងរហូតមានទំនាក់ទំនងជាមួយនឹងព្រះយេស៊ូវដែរឬទេ? លោកប៉ុលបានបង្ហាញយើងអំពីទំនាក់ទំនងនេះ នៅពេល ដែលលោកបានមានប្រសាសន៍ថា «ឱព្រះអម្ចាស់អើយ កាលដើមដំបូង ទ្រង់បានបង្កឫសផែនដី ហើយ ផ្ទៃមេឃក៏ជាការដែលព្រះហស្តទ្រង់ធ្វើដែរ ឯរបស់ទាំងនោះនឹងសាបសូន្យទៅ តែទ្រង់នឹងគង់នៅជាប់ដដែល របស់ទាំងនោះនឹងចាស់ទៅ ដូចជាសំលៀកបំពាក់ ទ្រង់នឹងឆ្មូលទៅដូចជាអាវ ហើយរបស់ទាំង នោះក៏នឹងប្រែក្លាយទៅ តែទ្រង់នៅតែដដែល ព្រះជន្មទ្រង់មិនចេះផុតឡើយ» (ហេព្រើរ 1៖10-12)។ កណ្ឌគម្ពីរហេព្រើរក៏បានចែងផងដែរថា «ព្រះរាជបុត្រានៃព្រះ ក៏នៅជាសង្ឃជារៀងរាបដរាបតទៅ» ហេព្រើរ 7៖3, 24)។ មនុស្សដែលព្រះយេស៊ូវបានសង្គ្រោះ នឹងបានទទួលរបស់ប្រសើរជាងមុន នៅស្ថានសួគ៌ ដែលនឹង «នៅជាប់លាប់ផង» (ហេព្រើរ 10៖34)។ នៅពេលដែលព្រះធ្វើកិច្ចការរបស់ទ្រង់ជាចៅក្រម នោះ រាស្ត្ររបស់ទ្រង់នឹងមិនត្រូវរង្គោះរង្គើ ឬត្រូវបំផ្លាញបង់ឡើយ (ទំនុកដំកើង 46៖5)។ ពួកគេនឹងរស់ នៅជារៀងរហូត ដោយសារតែព្រះយេស៊ូវបានសណ្ឋិតនៅក្នុងពួកគេ។

លោកប៉ុលក៏បានមានប្រសាសន៍ផងដែរថា «យើងបានទទួលព្រះរាជ្យ (នគរ) មួយដែលមិនចេះកក្រើក» (ហេព្រើរ 12៖28, គខប)។ លោកដានីយ៉ែលក៏បានមានប្រសាសន៍អំពីនគរនេះផងដែរ (ដានីយ៉ែល 7៖18)។ នគរនេះ «នឹងស្ថិតស្ថេរនៅអស់កល្បជានិច្ច» (ដានីយ៉ែល 2៖44)។ នគរនេះគឺជាកម្មសិទ្ធិរបស់ព្រះរាជបុត្រា។ ប៉ុន្តែ ព្រះយេស៊ូវដ៏ជាព្រះរាជបុត្រានឹងចែករំលែកនគររបស់ទ្រង់ជាមួយ នឹងយើងវិញ។