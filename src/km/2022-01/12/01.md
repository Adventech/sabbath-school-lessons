---
title:  នគរដែលមិនអាចបំផ្លាញបាន
date:  12/03/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 12៖22-24; ដានីយ៉ែល 7៖9, 10, 13-22; ហេព្រើរ 12៖26, 27; ទំនុកដំកើង 15៖5; ហេព្រើរ 13៖15,16។

> <p>ខចងចាំ</p>
> «ដូច្នេះ ដែលទទួលនគរ1ដ៏កក្រើករញ្ជួយពុំបាន នោះត្រូវឲ្យយើងដឹងគុណ ដែលដោយសារ សេចក្តីនោះ យើងនឹងបំរើព្រះបែបឲ្យទ្រង់សព្វព្រះហឫទ័យ ទាំងមានចិត្តគោរពប្រតិបត្តិ ហើយកោត ខ្លាចដល់ទ្រង់» ហេព្រើរ 12៖28)។

**សប្តាហ៍នេ**

យើងនឹងសិក្សាខគម្ពីរហេព្រើរ 12៖18-29។ ខទាំងនេះគឺជាខសំខាន់ និងគួរអោយរំភើបជាងគេនៅក្នុងកណ្ឌគម្ពីរហេព្រើរ។ យើងនឹងរៀនអំពីគោលគំនិតជាច្រើនចេញពីខគម្ពីរ ហេព្រើរ 12៖18-29។ ខទាំងនេះបានបង្ហាញយើងអំពីគោលគំនិតដែលលោកប៉ុលបានផ្តើមសំបុត្រ របស់គាត់ដោយពាក្យថា៖ ព្រះបានទំនាក់ទំនងជាមួយនឹងយើងតាមរយៈព្រះរាជបុត្រារបស់ទ្រង់។ ដូច្នេះ យើងត្រូវតែផ្តោតអារម្មណ៍ទៅឯព្រះយេស៊ូវ (ហេព្រើរ 1៖1, 2; ហេព្រើរ 12៖25)។ ក្នុងខគម្ពីរ ហេព្រើរ 12៖22-24 លោកប៉ុលបានផ្តល់ការយល់ឃើញមួយនៃគោលគំនិតដ៏សំខាន់ជាងគេរបស់គាត់ អំពីព្រះយេស៊ូវយ៉ាងដូច្នេះថា៖ (1) ព្រះយេស៊ូវគឺជាអ្នកដែលបាននាំយកសេចក្តីសញ្ញាថ្មីពីព្រះជូនដល់រាស្ត្ររបស់ទ្រង់។ (2) ព្រះលោហិតរបស់ព្រះយេស៊ូវបានសង្គ្រោះយើង។ (3) ពួកទេវតានៅស្ថានសួគ៌ បានអបអរសាទ ពីព្រោះព្រះយេស៊ូវគឺជាសម្តេចសង្ឃរបស់យើង។ ព្រះយេស៊ូវក៏ជាស្តេចរបស់យើងផងដែរ។ ចុងបញ្ចប់ ខគម្ពីរហេព្រើរ 12៖25-29 បានបង្ហាញប្រាប់យើងថា ពេលវេលាសម្រាប់ព្រះ ជំនុំជំរះផែនដីនេះកាន់តែជិតដល់ហើយ។ នៅពេលនោះ ព្រះនឹងបំផ្លាញពួកខ្មាំងសត្រូវរបស់ទ្រង់។ ប៉ុន្តែ ព្រះនឹងផ្តល់ព្រះគុណ និងនគរមួយដល់រាស្ត្ររបស់ទ្រង់វិញ (ហេព្រើរ 12៖28-29)។

លោកប៉ុលចង់អោយអ្នកអានរបស់គាត់នឹកចាំថា ព្រះបានប្រទាននគរមួយដល់ព្រះយេស៊ូវ (ដានីយ៉ែល 7៖9-14)។ ម្ល៉ោះហើយលោកប៉ុលបានប្រើរូបស័ព្ទមួយចេញពីបទគម្ពីរដានីយ៉ែល 7 ដើម្បីជួយអោយអ្នកអានរបស់គាត់យល់អំពីគោលគំនិតនេះ។ ព្រះយេស៊ូវទ្រង់នឹងប្រទាននគររបស់ទ្រង់ដល់ពួកសិស្សរបស់ទ្រង់។ នគរនេះ «នៅអស់កល្បជានិច្ច ជាអង្វែងតរៀងទៅ» (ដានីយ៉ែល 7៖18, គខប)។