---
title:  ចំណុចវិជ្ជមាន
date:  09/02/2022
---

ក្នុងខគម្ពីរហេព្រើរ 6៖4-8 លោកប៉ុលបានព្រមានអ្នកអានរបស់គាត់កុំអោយបែរចេញពីព្រះយេ-

ស៊ូវអោយសោះ។ បន្ទាប់មក លោកប៉ុលបានប្រាប់អ្នកអានរបស់គាត់ថា គាត់ដឹងច្បាស់ថា ពួកគេនឹងមិន បែរចេញពីព្រះយេស៊ូវឡើយ។ លោកប៉ុលក៏ជឿជាក់ថា អ្នកអានរបស់គាត់នឹងមិនបែរចេញពីព្រះយេស៊ូវ នាពេលអនាគតនោះដែរ។ នេះគឺដោយសារតែលោកប៉ុលជឿថា អ្នកអានរបស់គាត់នឹងធ្វើតាមការព្រមាន របស់គាត់ ព្រមទាំងផ្លាស់ប្រែជីវិតរបស់ពួកគេផងដែរ។ បន្ទាប់មក ពួកគេនឹងទទួលបានព្រះពរដែលព្រះ បានសន្យាថា៖ ពួកគេនឹងបានសង្គ្រោះ (ហេព្រើរ 6៖7, 9)។

`សូមអានអំពីចំណុចល្អៗនៅក្នុងខគម្ពីរហេព្រើរ 6៖9-12 ដែលលោកបានមានប្រសាសន៍ថា អ្នកអានរបស់គាត់បានធ្វើ និងកំពុងតែបន្តធ្វើ។ សូមរៀបរាប់អំពីចំណុចទាំងនេះ។ សូមបកស្រាយអំពីអ្វី ដែលចំណុចទាំងនេះបានបង្ហាញ។`

ពួកគ្រីស្ទានបានបង្ហាញសេចក្តីស្រឡាញ់របស់ពួកគេចំពោះព្រះតាមរយៈទង្វើសប្បុរសរបស់ ពួកគេ។ ពួកគ្រីស្ទាននៅក្នុងកណ្ឌគម្ពីរហេព្រើរបានធ្វើកិច្ចការល្អៗជាច្រើនកាលពីមុន។ ពួកគេក៏បានបន្ត ជួយ និងបម្រើអ្នកដទៃផងដែរ។ សេចក្តីស្រឡាញ់របស់យើងចំពោះព្រះមិនត្រឹមតែបង្ហាញតាមរយៈកិច្ចការ ធំៗដែលយើងបានធ្វើនោះទេ។ យើងអាចបង្ហាញសេចក្តីស្រឡាញ់របស់យើងតាមរយៈកិច្ចការតូចៗដែល យើងបានធ្វើចំពោះអ្នកដទៃជារៀងរាល់ថ្ងៃ។ យើងពិតជាអាចបង្ហាញថា យើងស្រឡាញ់ព្រះ នៅពេល ណាដែលយើងជួយដល់អ្នកក្រីក្រ និងអ្នកខ្វះខាត (ម៉ាថាយ 10៖42; ម៉ាថាយ 25៖31-46)។ ដូច្នេះ លោកប៉ុលបានប្រាប់អ្នកអានរបស់គាត់កុំអោយភ្លេចក្នុងការធ្វើល្អឡើយ (ហេព្រើរ 13៖2, 16)។

លោកប៉ុលបានព្រមានអ្នកអានរបស់គាត់កុំអោយ «ខ្ជិល» អោយសោះ (ហេព្រើរ 6៖12)។ ពួកគេមិនត្រូវ «ព្រងើយកន្តើយឡើយ» (ហេព្រើរ 6៖12)។ មនុស្សខ្ជិលបានអាក់ខានក្នុងការលូតលាស់ ខាងឯសេចក្តីជំនឿ។ ពួកគេក៏កំពុងតែស្ថិតនៅក្នុងគ្រោះថ្នាក់នៃការបែរចេញពីព្រះយេស៊ូវផងដែរ (ហេព្រើរ 5៖11; ហេព្រើរ 6៖12)។ លោកប៉ុលចង់អោយអ្នកអានរបស់គាត់មានក្តីសង្ឃឹមឡើង។ យើងអាចរក្សា សេចក្តីសង្ឃឹមអោយនៅគង់វង្សបានតាមរយៈកិច្ចការនៃសេចក្តីស្រឡាញ់ដល់អ្នកដទៃផងនេះឯង (រ៉ូម 13៖8-10)។

លោកប៉ុលក៏ចង់អោយអ្នកអានរបស់គាត់ធ្វើត្រាប់តាមជីវិតរបស់មនុស្សដែលបានបង្ហាញអំពី សេចក្តីជំនឿ និងសេចក្តីអត់ធ្មត់។ លោកប៉ុលក៏បានដាស់តឿនអ្នកអានរបស់គាត់កុំអោយធ្វើតាមគំរូអាក្រក់ របស់ពួកសាសន៍អ៊ីស្រាអែលនៅឯទីរហោស្ថាននោះដែរ។ សាសន៍អ៊ីស្រាអែលនៅឯទីរហោស្ថានមិនបាន ជឿដល់ព្រះឡើយ។ ពួកគេបានលះបង់សេចក្តីជំនឿយ៉ាងងាយ។ ម្ល៉ោះហើយ ពួកគេមិនអាចទទួលយកអ្វី ដែលព្រះបានសន្យាដល់ពួកគេនោះឡើយ។ បន្ទាប់មក លោកប៉ុលបានបង្ហាញយើងអំពីលោកអ័ប្រាហាំ (ហេព្រើរ 6៖13-15)។ លោកអ័ប្រាហាំគឺជាគំរូមួយនៃសេចក្តីជំនឿ។ លោកអ័ប្រាហាំបានអត់ធ្មត់។ ដូច្នេះ ព្រះបានតាំងសេចក្តីសន្យាជាមួយនឹងលោកអ័ប្រាហាំ។ ក្នុងបទគម្ពីរហេព្រើរ 11 លោកប៉ុលបាន បង្ហាញបញ្ជីគំរូនៃសេចក្តីជំនឿដ៏មានអំណាចមួយដល់យើង។ បញ្ជីនេះបានបង្ហាញនៅក្នុងបទគម្ពីរហេព្រើរ 12 ជាមួយនឹងព្រះយេស៊ូវ។ ព្រះយេស៊ូវគឺជាគំរូនៃសេចក្តីជំនឿដ៏ល្អបំផុត។ ព្រះយេស៊ូវបាន អត់ធ្មត់ (ហេព្រើរ 12៖1-4)។ ខគម្ពីរវិវរណៈ 14៖12 បានបង្ហាញយើងថា រាស្ត្ររបស់ព្រះនៅគ្រាចុងក្រោយ ក៏បានអត់ធ្មត់ បង្ហាញសេចក្តីជំនឿ និងរក្សាបញ្ញត្តិរបស់ព្រះផងដែរ។

`ពេលខ្លះ យើងត្រូវតែដាស់តឿនដល់អ្នកដែលយើងស្រឡាញ់។ តើយើងអាចរៀនអ្វីខ្លះ ចេញ ពីលោកប៉ុលអំពីរបៀបដ៏ល្អបំផុតក្នុងការដាស់តឿន និងលើកទឹកចិត្តអ្នកដទៃ?`