---
title:  ស្ករឆក់
date:  11/02/2022
---

លោកអ៊ុងគឺជាកម្មកររោងចក្រស្ករម្នាក់នៅក្នុងប្រទេសឡាវដែលបានទទួលបុណ្យជ្រមុជទឹករួច ហើយ ប៉ុន្តែ គាត់បានបាត់បង់ចំណាប់អារម្មណ៍ទៅលើព្រះអស់រយៈពេលប្រហែលជា3ឆ្នាំ។ គ្រូគង្វាល បានទៅអញ្ជើញគាត់នៅផ្ទះដោយមានលិខិតអញ្ជើញអោយវិលត្រឡប់មកឯព្រះវិហារវិញ ដើម្បីថ្វាយ បង្គំនៅថ្ងៃសប្បាតហ៍។ លោកអ៊ុងបានសន្យាថា «បាទ ខ្ញុំនឹងទៅលោកគ្រូ»។ ប៉ុន្តែ គាត់មិនបានទៅនោះ ទេ។ នៅពេលគ្រូគង្វាលត្រឡប់មកអញ្ជើញគាត់ម្តងទៀត លោកអ៊ុងបានពន្យល់ថាគាត់បានអាក់ខានចូលរួមកម្មវិធីថ្វាយបង្គំនៅព្រះវិហារ ពីព្រោះមានមិត្តម្នាក់បានមកលេងផ្ទះគាត់ដោយមិនប្រាប់មុន។ គាត់ បាននិយាយថា «ថ្ងៃសប្បាតហ៍នេះ ខ្ញុំនឹងទៅលោកគ្រូ»។ ប៉ុន្តែ គាត់មិនបានទៅនោះទេ។ នៅពេលដែល គ្រូគង្វាលទៅអញ្ជើញគាត់ម្តងទៀត លោកអ៊ុងបានដោះសាថា កង់របស់គាត់បានខូច។ គ្រូគង្វាលបាន ចុះសួរសុខទុក្ខគាត់ជាច្រើនដង លោកអ៊ុងតែងតែដោះសាបែបនេះបែបនោះជានិច្ច។ សមាជិកព្រះវិហារ បានអធិស្ឋាន ហើយគ្រូគង្វាលនៅតែបន្តចុះសួរសុខទុក្ខគាត់។ ប៉ុន្តែ លោកអ៊ុងហាក់ដូចជាឃ្លាតឆ្លាយពីព្រះយេស៊ូវទៅហើយ។

ក្រោយៗមកទៀត គាត់បានចាប់ផ្តើមទទួលទានស្រា និងបង្កបញ្ហានៅផ្ទះ។ គាត់តែងតែវាយ ដំបងស្រីរបស់គាត់ ដោយបន្សល់ស្លាកស្នាមនៅលើមុខ ដៃ និងជើងរបស់នាង។ នៅទីបំផុត បងស្រី របស់គាត់ដែលជាសមាជិកក្រុមជំនុំដ៏ស្មោះត្រង់ម្នាក់បានចាកចេញពីផ្ទះ ទុកអោយគាត់នៅជាមួយប្រពន្ធ និងកូនៗរបស់គាត់។ បងស្រីបានមកឯព្រះវិហារទាំងស្រក់ទឹកភ្នែក។ នាងបាននិយាយថា «ខ្ញុំស្រឡាញ់ ប្អូនប្រុសខ្ញុំណាស់ សូមកុំឈប់អធិស្ឋានអោយអ៊ុងឡើយលោកគ្រូ»។

ថ្ងៃមួយ ខណៈពេលដែលអ៊ុងកំពុងតែធ្វើការនៅឯរោងចក្រស្ករនោះ គាត់បានឡើងជណ្តើរដែក ដើម្បីប្រមូលស្ករពីធុងដែកធំ។ សកម្មភាពនោះគឺជាកិច្ចការធម្មតានៃការងាររបស់គាត់។ ប៉ុន្តែ នៅថ្ងៃនោះ ខ្សែភ្លើងបានដោតភ្ជាប់ទៅនឹងធុងដែកដំណើរការខុសប្រក្រតី។ នៅពេលដែលគាត់លូកដៃទៅចាប់យក គែមខាងលើនៃធុងនោះ ស្រាប់តែមានចរន្តអគ្គិសនីឆក់ឆ្លងកាត់ដៃ និងរាងកាយរបស់គាត់។ ចរន្តអគ្គីសនី បានឆក់គាត់ជាប់ទៅធុងដែក។ គាត់មិនអាចដកដៃចេញពីគែមធុងបានឡើយ។ នៅពេលនោះ គាត់បាន គិតអំពីគ្រួសាររបស់គាត់។ ស្រាប់តែគាត់នឹកចាំអំពីព្រះ។ គាត់បានអធិស្ឋានថា «ឱព្រះអង្គអើយ សូមជួយ ទូលបង្គំផង»។ ភ្លាមៗនោះ ចរន្តអគ្គិសនីបានឈប់ដំណើរការ ហើយគាត់បានដួលទៅនឹងលើឥដ្ឋ។ ក្នុង ចិត្តរបស់គាត់នៅពេលនោះមានតែគំនិតមួយប៉ុណ្ណោះគឺថា៖ ព្រះអម្ចាស់បានប្រទានជីវិតថ្មីមួយដល់ខ្ញុំ ដើម្បីអោយខ្ញុំបានរស់ម្តងទៀត។ លោកអ៊ុងសំណំតែស្លាប់នៅពេលឆក់នោះ ប៉ុន្តែ គាត់បានមានជីវិត រស់។ ដៃឆ្វេងរបស់គាត់បានរលាកយ៉ាងធ្ងន់ធ្ងរនៅក្នុងគ្រោះថ្នាក់ដ៏ចៃដន្យនោះ ប៉ុន្តែ កន្លែងផ្សេងទៀត នៅល្អទាំងអស់។

អ្នកភូមិសឹងតែមិនជឿថា គាត់នៅរស់។ លោកអ៊ុងបានប្រាប់ប្រពន្ធគាត់ថា គាត់មានផែនការ ក្នុងការថ្វាយជីវិតរបស់គាត់ទៅឯព្រះយេស៊ូវម្តងទៀត។ គាត់បាននិយាយថា «ខ្ញុំត្រូវតែត្រឡប់ទៅឯ ព្រះវិហារវិញ ពីព្រោះព្រះបានប្រទានជីវិតថ្មីមួយដល់ខ្ញុំ ខ្ញុំត្រូវតែធ្វើជាស្មរបន្ទាល់សម្រាប់ទ្រង់ ពីព្រោះខ្ញុំគួរ តែស្លាប់ ប៉ុន្តែ ខ្ញុំមិនស្លាប់ ដូច្នេះ ខ្ញុំត្រូវតែត្រឡប់ទៅឯទ្រង់វិញ»។