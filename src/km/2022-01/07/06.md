---
title:  ព្រះយេស៊ូវគឺជាយុថ្កានៃព្រលឹង
date:  10/02/2022
---

លោកប៉ុលបានបញ្ចប់ការដាស់តឿនរបស់គាត់ជាមួយនឹងការបកស្រាយអំពីសេចក្តីសង្ឃឹមដែលយើងមាននៅក្នុងព្រះយេស៊ូវក្នុងការសង្គ្រោះយើង។

`សូមអានអំពីសេចក្តីសន្យារបស់ព្រះចំពោះយើងនៅក្នុងខគម្ពីរហេព្រើរ 6៖17-20។ តើព្រះ បង្ហាញយើងថា ទ្រង់នឹងរក្សាសេចក្តីសន្យារបស់ទ្រង់ដោយរបៀបណា?`

ព្រះចង់បង្ហាញតាមវិធីជាច្រើនដែលទ្រង់នឹងរក្សាសេចក្តីសន្យារបស់ទ្រង់ចំពោះយើង។ ចំណុច ទីមួយគឺថា ព្រះបានបង្កើតសម្បថ (ហេព្រើរ 6៖17)។ ព្រះក៏បានបង្កើតសម្បថជាមួយនឹងលោកអ័ប្រាហាំ និងស្តេចដាវីឌ។ សម្បថទាំងនេះបានបង្ហាញយើងថា ព្រះនឹងបង្ហាញព្រះគុណរបស់ទ្រង់ដល់រាស្ត្ររបស់ ទ្រង់ជានិច្ច។ តើលោកអ្នកនៅចាំទេ នៅពេលណាដែលលោកម៉ូសេបានទូលសូមអោយព្រះអត់ឱនទោស ដល់សាសន៍អ៊ីស្រាអែល បន្ទាប់ពីពួកគេបានថ្វាយបង្គំគោមាសនោះ? លោកម៉ូសេបានសូមអោយព្រះនឹក ចាំអំពីសម្បថរបស់ទ្រង់ជាមួយនឹងលោកអ័ប្រាហាំនៅពេលនោះ (សូមអានខគម្ពីរនិក្ខមនំ 32៖11-14; លោកុប្បត្តិ 22៖16-18)។ សេចក្តីសន្យាមកពីព្រះនេះមិនអាចផ្លាស់ប្តូរបានឡើយ (រ៉ូម 9៖4; រ៉ូម 11៖28, 29)។

បទគម្ពីរទំនុកដំកើង 89 បានបង្ហាញយើងអំពីចំណុចដដែលនេះ។ លោកអេថានជាពួក អេស-រ៉ាគីត បានសរសេរបទគម្ពីរទំនុកដំកើងនេះឡើយ។ ក្នុងបទគម្ពីរទំនុកដំកើងេះ លោកអេថានបានសូមអោយ ព្រះជួយដល់សាសន៍អ៊ីស្រាអែល។ លោកអេថានបានជឿថា ព្រះប្រាកដជាជួយដល់សាសន៍អ៊ីស្រាអែល ជាមិនខាន។ តើហេតុអ្វី? នោះគឺដោយសារតែលោកអេថានបានជឿទៅលើសេចក្តីសន្យាដែលព្រះបាន តាំងឡើងជាមួយស្តេចដាវីឌ។ ព្រះបានមានបន្ទូលថា៖ «អញនឹងមិនក្បត់សេចក្តីសញ្ញារបស់អញ ឬបំផ្លាស់ បំប្រែសេចក្តីដែលបានចេញពីបបូរមាត់អញឡើយ អញបានស្បថម្តងហើយដោយនូវសេចក្តីបរិសុទ្ធរបស់ អញថា អញមិនព្រមពោលកុហកដល់ដាវីឌឡើយ ពូជពង្សដាវីឌនឹងស្ថិតស្ថេរនៅជារៀងរាបដរាប ហើយ រាជ្យនឹងជាប់នៅចំពោះអញដូចជាព្រះអាទិត្យដែរ រាជ្យនោះនឹងបានតាំងនៅជាប់អស់កល្បជានិច្ច ដូចជា ព្រះចន្ទ» (ទំនុកដំកើង 89៖34-37)។ គម្ពីរសញ្ញាថ្មីបានបង្ហាញយើងថា ព្រះយេស៊ូវបានរក្សានូវសេចក្តី សន្យាទាំង2យ៉ាងដែលព្រះបានតាំងឡើងជាមួយនឹងលោកអ័ប្រាហាំ និងស្តេចដាវីឌ (កាឡាទី 3៖13-

16; លូកា 1៖31-33, 54, 55)។

ចំណុចទី2គឺថា ព្រះបានបង្ហាញយើងថា ទ្រង់នឹងរក្សាសេចក្តីសន្យារបស់ទ្រង់ចំពោះយើង នៅពេលដែលទ្រង់បានបង្គាប់អោយព្រះយេស៊ូវគង់នៅខាងស្តាំទ្រង់ បន្ទាប់ពីព្រះយេស៊ូវយាងត្រឡប់មក ឯស្ថានសួគ៌វិញ។ «ព្រះយេស៊ូវទ្រង់បានយាងចូលទៅ ជំនួសយើងរាល់គ្នា ទុកដូចជាអ្នកនាំមុខ» (ហេព្រើរ 6៖20)។ ទ្រង់បានយាងចូលទៅ ដើម្បីរៀបចំ «ផ្លូវសម្រាប់មនុស្សចូលទៅឯព្រះ» (ហេព្រើរ 6៖20, បកប្រែថ្មីពី NLV)។ ដូច្នេះ នៅពេលដែលព្រះយេស៊ូវយាងត្រឡប់ទៅស្ថានសួគ៌វិញ ទ្រង់បានបង្ហាញយើង ថា យើងអាចជឿទុកចិត្តទៅលើសេចក្តីសន្យាដែលព្រះបានបង្កើតឡើង ដើម្បីសង្គ្រោះយើង។ ព្រះបាន គោរព និងលើកតម្កើងព្រះយេស៊ូវយ៉ាងខ្លាំងនៅស្ថានសួគ៌។ ប៉ុន្តែ ព្រះយេស៊ូវត្រូវតែឈឺចាប់ និងសុគតជំនួសមនុស្សគ្រប់គ្នាជាមុនសិន។ ការសុគតរបស់ទ្រង់នឹងសង្គ្រោះមនុស្សជាច្រើននាក់ (ហេព្រើរ 2៖9, 10)។ «យើងខ្ញុំមានសេចក្តីសង្ឃឹមនោះ ទុកដូចជាយុថ្កានៃព្រលឹងដ៏ជាប់លាប់មាំមួន ដែលចូលទៅខាងក្នុងនៃវាំងនន» (ហេព្រើរ 6៖19)។

`ព្រះបានស្បថអោយយើង។ តើគោលគំនិតបែបនេះធ្វើអោយយើងមានអាម្មណ៍យ៉ាងដូចម្តេច ដែរ? តើហេតុអ្វីបានជាគោលគំនិតនេះគួរតែជួយអោយលោកអ្នកជឿទុកចិត្តថា ព្រះនឹងសង្គ្រោះលោក អ្នកនោះ?`