---
title:  ព្រះយេស៊ូវគឺជាយុថ្កានៃព្រលឹង
date:  05/02/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 6៖4, 5; រ៉ូម 6៖5; កាឡាទី 5៖24; ហេព្រើរ 10៖26-29; ហេព្រើរ 6៖9-12។

> <p>ខចងចាំ</p>
> «យើងខ្ញុំមានសេចក្តីសង្ឃឹមនោះ ទុកដូចជាយុថ្កានៃព្រលឹងដ៏ជាប់លាប់មាំមួន ដែលចូល ទៅខាងក្នុងនៃវាំងនន ជាកន្លែងដែលព្រះយេស៊ូវទ្រង់បានយាងចូលទៅ ជំនួសយើងរាល់គ្នា ទុកដូច ជាអ្នកនាំមុខ ដោយទ្រង់បានត្រឡប់ជាសំដេចសង្ឃ នៅអស់កល្បជានិច្ច តាមរបៀបលោកម៉ិលគី-ស្សាដែក (ហេព្រើរ 6៖19, 20)។

ក្នុងបទគម្ពីរហេព្រើរ 1-4 លោកប៉ុលបានបកស្រាយអំពីកិច្ចការដែលព្រះយេស៊ូវកំពុងតែ ធ្វើសម្រាប់យើងនៅស្ថានសួគ៌។ បន្ទាប់មក លោកប៉ុលបានប្តូរប្រធានបទនៅក្នុងខគម្ពីរហេព្រើរ 5៖ 11-6៖20។ ក្នុងខទាំងនេះ លោកប៉ុលបានផ្តល់នូវការដាស់តឿនយ៉ាងតឹងរុឹងដល់អ្នកអានរបស់គាត់។ ពួកគេកំពុងតែស្ថិតនៅក្នុងគ្រោះថ្នាក់នៃការបាត់បង់សេចក្តីជំនឿ។

លោកប៉ុលបានប្រាប់អ្នកអានរបស់គាត់កុំអោយបែរចេញពីព្រះយេស៊ូវ។ លោកប៉ុលបានព្រួយ បារម្ភខ្លាចអ្នកអានរបស់គាត់បាត់បង់សេចក្តីជំនឿ ដោយសារតែបញ្ហាទាំងអស់របស់ពួកគេ និងការ សង្វេគខ្លួនរបស់ពួកគេ។ ពួកគេមិនត្រូវឈប់សម្លឹងមើលរឿងល្អៗទាំងអស់ដែលព្រះយេស៊ូវបានធ្វើ សម្រាប់ពួកគេនោះទេ។ បើមិនដូច្នោះទេ សេចក្តីជំនឿ និងចំណេះដឹងរបស់ពួកគេអំពីព្រះយេស៊ូវ នឹងមិនលូតលាស់ទៀតឡើយ។

យើងទាំងអស់គ្នាកំពុងតែស្ថិតនៅក្នុងថ្នាក់នៃការបាត់បង់សេចក្តីជំនឿនៅពេលណាមួយ មែនទេ? ការដាស់តឿនពីលោកប៉ុលបានបញ្ចប់ជាមួយនឹងឱវាទនៃការលើកទឹកចិត្តដោយក្តីស្រឡាញ់។ លោកប៉ុលបានប្រាប់អ្នកអានរបស់គាត់ថា គាត់បានជឿជាក់លើពួកគេ។ លោកប៉ុលក៏បានបង្ហាញដល់ អ្នកអានរបស់គាត់ផងដែរថា ព្រះយេស៊ូវគឺជាព្រះអង្គសង្គ្រោះដែលព្រះបានសន្យាថា នឹងចាត់អោយ មក។ សេចក្តីសន្យានេះមិនអាចបំបែកបានឡើយ (ហេព្រើរ 6៖9-20)។ ក្នុងខគម្ពីរហេព្រើរ 10៖26-39 លោកប៉ុលបានផ្តល់ឱវាទនៃការដាស់តឿន និងការលើកទឹកចិត្ត។ សប្តាហ៍នេះ យើងនឹង សិក្សាបទគម្ពីរហេព្រើរ 6 និង10 រួមទាំងឱវាទនៃការលើកទឹកចិត្តទាំងនេះផងដែរ។