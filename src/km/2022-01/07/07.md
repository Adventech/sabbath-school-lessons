---
title:  ការសិក្សាបន្ថែម
date:  11/02/2022
---

សូមអាន Ellen G. White, “John the Beloved,” pages 539-545, in The Acts of the Apostles; “Judas,”, pages 716-722, in The Desire of Ages។

«សង្គ្រាមដែលយើងត្រូវតែច្បាំងទាស់នឹងខ្លួនឯង ហើយនិងអំពើបាបនោះគឺជាសង្គ្រាមដ៏ធំ និង សំខាន់បំផុតនឹងត្រូវច្បាំង។ ម្ល៉ោះហើយ យើងត្រូវតែថ្វាយខ្លួនយើងទៅឯព្រះ។ យើងត្រូវតែដាក់ជីវិតរបស់ យើងនៅក្រោមការគ្រប់គ្រងរបស់ទ្រង់ទាំងស្រុង។ យើងត្រូវតែតស៊ូវក្នុងការធ្វើកិច្ចការទាំងនេះ។ ប៉ុន្តែ យើងត្រូវតែថ្វាយខ្លួនយើងទៅឯព្រះជាមុនសិន។ ពេលនោះ ទ្រង់នឹងអាចធ្វើអោយជីវិតរបស់យើងថ្មី និង បរិសុទ្ធឡើងវិញ»។ ដកស្រង់ពី Ellen G. White, Steps to Christ, page 43, adapted។

«លោកយ៉ូហានចង់ក្លាយមកដូចជាព្រះយេស៊ូវដែរ។ សេចក្តីស្រឡាញ់របស់ព្រះយេស៊ូវបានផ្លាស់ប្តូរលោកយ៉ូហាន។ បន្ទាប់មក លោកយ៉ូហានមានចិត្តសប្បុរស និងសុភាពរាបសា។ ព្រះយេស៊ូវបាន សណ្ឋិតនៅក្នុងចិត្តរបស់លោកយ៉ូហានទាំងស្រុង។ លោកយ៉ូហានបានថ្វាយខ្លួនគាត់ទៅឯព្រះយេស៊ូវ ហើយបានអនុញ្ញាតអោយព្រះយេស៊ូវសណ្ឋិតនៅក្នុងគាត់ លើសពីសិស្សដទៃទៀតរបស់ទ្រង់ . . . .»។

«លោកយ៉ូហានបានស្រឡាញ់ព្រះយេស៊ូវដោយសេចក្តីស្រឡាញ់យ៉ាងជ្រាលជ្រៅដែលមិនអាចបំបែកបាន។ សេចក្តីស្រឡាញ់នេះបានធ្វើអោយលោកយ៉ូហានចង់នៅជិតព្រះយេស៊ូវ និងនៅខាង ទ្រង់ជានិច្ច។ ព្រះអង្គសង្គ្រោះបានស្រឡាញ់ដល់សិស្សទាំង12របស់ទ្រង់ទាំងអស់។ ប៉ុន្តែ លោកយ៉ូហាន បានស្រឡាញ់ព្រះយេស៊ូវជាងគេ។ គាត់នៅក្មេងជាងសិស្សដទៃទៀតរបស់ព្រះយេស៊ូវ។ ម្ល៉ោះហើយ លោក យ៉ូហានបានជឿទុកចិត្តលើព្រះយេស៊ូវតាមរបៀបដែលកូនបានជឿទុកចិត្តលើឪពុករបស់គេយ៉ាងដូច្នោះ ដែរ។ តាមវិធីនេះ លោកយ៉ូហាននៅជាប់នឹងព្រះយេស៊ូវកាន់តែខ្លាំងឡើង។ ព្រះយេស៊ូវផ្តល់ការបង្រៀន ខាងឯវិញ្ញាណដ៏សំខាន់ និងស៊ីជម្រៅបំផុតរបស់ទ្រង់ដល់លោកយ៉ូហាន។ លោកយ៉ូហានបានកត់ត្រាមេរៀនដ៏សំខាន់ៗទាំងនេះសម្រាប់យើងនៅក្នុងព្រះគម្ពីរ . . . .។

«ព្រះជន្មដ៏បរិសុទ្ធរបស់ព្រះយេស៊ូវបានធ្វើអោយលោកយ៉ូហានមានសិរីលំអ។ ជីវិតដ៏បរិសុទ្ធ របស់ទ្រង់បានផ្លាស់ប្តូរគាត់។ មុខរបស់គាត់បានបញ្ចេញសិរីលំអរបស់ព្រះយេស៊ូវ។ លោកយ៉ូហានបាន ក្រឡេកមើលព្រះយេស៊ូវដោយសេចក្តីស្រឡាញ់ រហូតដល់គាត់មានសេចក្តីប្រាថ្នាមួយនៅក្នុងជីវិតគឺគាត់ ចង់ក្លាយមកដូចជាព្រះយេស៊ូវ និងនៅជាប់នឹងទ្រង់ជានិច្ច។ ជីវិតរបស់លោកយ៉ូហានបានបង្ហាញអំពីព្រះ ជន្ម និងសេចក្តីស្រឡាញ់នៃគ្រូរបស់គាត់»។ ដកស្រង់ពី Ellen G. White, The Acts of the Apostles, pages 544, 545, adapted។

**សំណួរពិភាក្សា**

`1. សូមប្រៀបធៀបជីវិតរបស់លោកយ៉ូហាន និងលោកយូដាស។ នៅពេលដែលព្រះយេស៊ូវបានឃើញ លោកយ៉ូហាន និងបងប្អូនរបស់គាត់ ព្រះយេស៊ូវបានហៅពួកគេថា បូអានអឺកេស (Boanerges) ដែល មានន័យថា កូនផ្គរលាន់។ ឈ្មោះនេះបានបង្ហាញយើងថា លោកយ៉ូហានជាមនុស្សច្រឡោត។ លោក យូដាសក៏មានកំហុសច្រើនណាស់ដែរ។ ប៉ុន្តែ កំហុសរបស់គាត់មិនសូវអាក្រក់ដូចជាកំហុសរបស់លោក យ៉ូហាននោះទេ។ បើដូច្នេះមែន តើហេតុអ្វីបានជាលោកយ៉ូហានបានផ្លាស់ប្តូរក្លាយមកដូចជាព្រះយេស៊ូវ? រីឯលោកយូដាសវិញ ហេតុអ្វីបានជាគាត់បែរទៅជាធ្វើបាបទាស់នឹងព្រះវិញ្ញាណបរិសុទ្ធទៅវិញ?`

`2. តើហេតុអ្វីបានជាព្រះសូមអោយយើងប្រគល់ជីវិតរបស់យើងទាំងស្រុងអោយទ្រង់គ្រប់គ្រងយ៉ាងដូច្នេះ? តើសេរីភាពរបស់យើង និងការដែលបានសង្គ្រោះនោះមានទំនាក់ទំនងអ្វីនឹងគ្នាដែរ?`