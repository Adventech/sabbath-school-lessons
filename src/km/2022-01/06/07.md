---
title:  ការសិក្សាបន្ថែម
date:  04/02/2022
---

«ព្រះយេស៊ូវបានទតមើលកូនៗរបស់ទ្រង់។ ទ្រង់បានជ្រាបរឿងទាំងអស់អំពីបន្ទុកដ៏ធ្ងន់ គ្រោះថ្នាក់ និងបញ្ហាទាំងឡាយរបស់យើង។ ព្រះយេស៊ូវបានចូលទៅឯព្រះជំនួសយើង។ ព្រះយេស៊ូវ បានបំពេញតម្រូវការនៃមនុស្សគ្រប់គ្នា ដូចដែលទ្រង់បានធ្វើចំពោះលោកពេត្រុសយ៉ាងដូច្នោះដែរ . . . . ។ព្រះយេស៊ូវគឺជាមេធាវីរបស់យើង។ ទ្រង់បានបង្រៀនយើងអោយនៅរឹងមាំ នៅពេលដែលសាតាំងព្យាយាម ល្បួងយើងអោយធ្វើខុស។ ព្រះយេស៊ូវបានបញ្ឈប់ផែនការអាក្រក់ទាំងអស់ដែលសាតាំងបានបង្កើតទាស់ នឹងយើង។ ព្រះយេស៊ូវបានគ្រប់គ្រងអ្វីៗគ្រប់យ៉ាងដែលកើតឡើងនៅស្ថានសួគ៌ និងផែនដី»។ ដកស្រង់ពី Ellen G. White, SDA Bible Commentary, volume 7, page 931, (Letter 90, 1906), adapted។

«សាតាំងចង់បំបែកព្រះ និងមនុស្សលោកជារៀងរហូត។ ប៉ុន្តែ តាមរយៈព្រះយេស៊ូវ យើងកាន់ តែខិតទៅជិតព្រះថែមទៀត ដូចជាយើងឥតធ្វើបាបដូច្នោះដែរ។ នៅពេលដែលព្រះអង្គសង្គ្រោះយាង មកផែនដីក្នុងសណ្ឋានជាមនុស្សម្នាក់ដូចជាយើង ទ្រង់បានផ្សាភ្ជាប់អង្គទ្រង់ទៅនឹងគ្រួសារនៃមនុស្សជាតិជារៀងរហូត។ ទំនាក់ទំនងនេះរវាងយើង និងព្រះអង្គសង្គ្រោះមិនអាចកាត់ផ្តាច់បានឡើយ . . . .។ ព្រះបានតាំងសេចក្តីសន្យាដ៏ពិសេសនេះយ៉ាងដូច្នេះថា៖ ‘ព្រះទ្រង់ប្រទានបុត្រា1មកយើងហើយ ឯការ គ្រប់គ្រងនឹងនៅលើស្មារបស់បុត្រនោះ’» (អេសាយ 9៖6)។ ព្រះបានយកគំនិត និងអារម្មណ៍របស់មនុស្ស យើងធ្វើជាគំនិត និងអារម្មណ៍របស់ទ្រង់ផ្ទាល់។ ព្រះបានធ្វើកិច្ចការនេះ នៅពេលដែលព្រះយេស៊ូវបានក្លាយ មកជាមនុស្ស។ នៅពេលដែលព្រះយេស៊ូវមានព្រះជន្មរស់ពីស្លាប់ឡើងវិញ ហើយយាងទៅស្ថានសួគ៌វិញ ទ្រង់បានទាក់ទងជាមួយនឹងមនុស្សលោកបន្តទៅទៀត។ ទ្រង់គឺជា ‘កូនមនុស្ស’។ ‘កូនមនុស្ស’ បានគង់ នៅក្នុងបល័្លង្កជាមួយនឹងព្រះវរបិតាទ្រង់។ ‘កូនមនុស្ស’ ត្រូវគេហៅថាជា ‘ព្រះដ៏ជួយគំនិតយ៉ាងអស្ចារ្យ ព្រះ ដ៏មានព្រះចេស្តា ព្រះវរបិតាដ៏គង់នៅអស់កល្ប និងជាម្ចាស់នៃមេត្រីភាព’ (អេសាយ 9៖6)។ ព្រះយេស៊ូវ គឺជាព្រះ។ ទ្រង់ក៏អាចជួយអោយមនុស្សមកឯព្រះបានដែរ។ ព្រះយេស៊ូនៅកណ្តាលរវាងព្រះ និងមនុស្ស លោក។ ព្រះយេស៊ូវ «ទ្រង់បរិសុទ្ធ ឥតពុតមាយា ឥតសៅហ្មង ដែលបានញែកចេញពីមនុស្សបាប» (ហេព្រើរ 7៖26; ហេព្រើរ 2៖11។ ព្រះយេស៊ូវបានភ្ជាប់គ្រួសារនៅផែនដីទៅនឹងគ្រួសារនៅស្ថាន សួគ៌។ នៅស្ថានសួគ៌ ព្រះយេស៊ូវត្រូវបានគេគោរពដោយការសរសើរតម្កើង និងការថ្វាយបង្គំ។ ព្រះយេស៊ូវ ដដែលនេះក៏ជាបងប្អូនរបស់យើងផងដែរ។ ទ្រង់បានស្រឡាញ់យើងដោយសេចក្តីស្រឡាញ់ដ៏នៅអស់ កល្ប»។ ដកស្រង់ពី Ellen G. White, The Desire of Ages, pages 25, 26, adapted។

**សំណួរពិភាក្សា**

`1. សម្រង់មតិទី1បានពោលថា៖ «ព្រះយេស៊ូវបានចូលទៅឯព្រះជំនួសយើង»។ តើសេចក្តីសន្យាដ៏អស្ចារ្យ នេះមានន័យយ៉ាងដូចម្តេច ចំពោះលោកអ្នក? តើសេចក្តីសន្យានេះបង្ហាញយើងយ៉ាងដូចម្តេច អំពីសេចក្តី ស្រឡាញ់របស់ព្រះចំពោះយើង? តើគោលគំនិតអំពីសេចក្តីស្រឡាញ់របស់ព្រះនេះកំសាន្តចិត្តលោកអ្នក ដោយរបៀបណា? តើហេតុអ្វីបានជាយើងត្រូវការអ្នកណាម្នាក់ចូលទៅឯព្រះជំនួសយើងទៅវិញនោះ?`

`2. សម្រង់មតិទី2បានពោលថា៖ «តាមរយៈព្រះយេស៊ូវ យើងកាន់តែខិតទៅជិតព្រះបន្ថែមទៀត ដូចជា យើងឥតធ្វើបាបដូច្នោះដែរ»។ តើសេចក្តីសន្យានេះមានន័យយ៉ាងដូចម្តេច? តើយើងអាចទទួលបានបទ ពិសោធន៍នេះដោយរបៀបណា? តើសេចក្តីសន្យានេះអំពីការខិតទៅជិតព្រះរបស់លោកអ្នកអាចកំសាន្ត ចិត្តលោកអ្នកដោយរបៀបណាដែរ?`