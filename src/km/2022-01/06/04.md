---
title:  សម្តេចសង្ឃដែលបានបំពេញតម្រូវការរបស់យើង
date:  01/02/2022
---

«ដូច្នេះ បើសិនជាមនុស្សបានគ្រប់លក្ខណ៍ ដោយសារការងារជាសង្ឃ ខាងពួកលេវី ដ្បិតគឺក្រោមការងារនោះ ដែលប្រជាជនបានទទួលក្រឹត្យវិន័យទៅហើយ នោះតើត្រូវការអ្វីឲ្យមានសង្ឃ1ទៀត ដែលមិនបានតាំងឡើងតាមរបៀបលោកអើរ៉ុន គឺតាមរបៀបលោកម៉ិលគីស្សាដែកវិញធ្វើអី» (ហេព្រើរ 7៖11)។

ពួកសង្ឃបានរៀបចំផ្លូវអោយមនុស្សមកឯព្រះ។ ប៉ុន្តែ ផ្លូវនេះមិនទាន់ល្អឥតខ្ចោះនៅឡើយទេ។ តើហេតុអ្វី? នោះគឺដោយសារតែពួកសង្ឃបានចេញមកពីក្រុមគ្រួសារនៃពួកលេវី។ ក្នុងភាពជាបាប ជន ពួកសង្ឃមកពីគ្រួសារលេវីមិនល្អឥតខ្ចោះឡើយ។ ដូច្នេះ តើពួកគេអាចធ្វើអោយអ្នកណាម្នាក់ល្អឥត ខ្ចោះទៅបានដោយរបៀបណា (ហេព្រីរ 7៖11, 18, 19)?

ពួកសង្ឃបានថ្វាយដង្វាយសត្វដល់ព្រះជំនួសអំពើបាបរបស់សាសន៍អ៊ីស្រាអែល។ ប៉ុន្តែ ដង្វាយ ទាំងនោះមិនអាចសម្អាតបាបជនបានឡើយ។ ដង្វាយទាំងនោះគ្រាន់តែបានបង្ហាញពួកបណ្តាជនអំពី កិច្ចការនៃពេលអនាគតរបស់ព្រះយេស៊ូវប៉ុណ្ណោះ។ មានតែការសុគតរបស់ទ្រង់ប៉ុណ្ណោះដែលអាចដកអំពើ បាបចេញពីចិត្តរបស់យើងបាន (ហេព្រើរ 9៖14; ហេព្រើរ 10៖1-3, 10-14)។ ដូច្នេះ ពួកសង្ឃ និង កិច្ចការរបស់ពួកគេគឺជារូបស័ព្ទមួយ។ ពួកគេបានជួយអោយពួកបណ្តាជនជឿទុកចិត្តទៅលើ «កូនចៀម [ដ៏ពិត] នៃព្រះ ដែលដោះបាបមនុស្សលោក» (យ៉ូហាន 1៖29)។

`តើហេតុអ្វីបានជាព្រះចាំបាច់ត្រូវផ្លាស់ប្តូរបញ្ញត្តិ? សម្រាប់ចម្លើយ សូមអានខគម្ពីរហេព្រើរ 7៖ 11-16។`

ខគម្ពីរហេព្រើរ 7៖12 បានបកស្រាយអំពីហេតុផលសម្រាប់ការផ្លាស់ប្តូរនេះយ៉ាងដូច្នេះថា៖ ព្រះបានធ្វើកំណែទម្រង់ចំពោះកិច្ចការដែលពួកសង្ឃបានធ្វើ។ ដូច្នេះ ព្រះចាំបាច់ត្រូវផ្លាស់ប្តូរបញ្ញត្តិ។ តើហេតុអ្វីបានជាការផ្លាស់ប្តូរនេះសំខាន់ម្ល៉េះ? នោះគឺដោយសារតែលោកម៉ូសេបានដាក់បញ្ញត្តិដ៏តឹងរឹង មួយដល់សាសន៍អ៊ីស្រាអែលទាក់ទងនឹងអ្នកណាដែលស័ក្តិសមធ្វើជាសង្ឃ។ មានតែបុរសចេញពីក្រុម គ្រួសារលេវី និងវង្សត្រកូលរបស់លោកអើរ៉ុនប៉ុណ្ណោះដែលអាចធ្វើជាសង្ឃបាន (ជនគណនា 3៖10; ជនគណនា 16៖39, 40)។ ខគម្ពីរហេព្រើរ 7៖13, 14 បានបកស្រាយថា ព្រះយេស៊ូវចេញមកពីក្រុមគ្រូសារយូដា មិនមែនលេវីឡើយ។ ម្ល៉ោះហើយ បញ្ញត្តិមិនអាចអនុញ្ញាតអោយព្រះយេស៊ូវធ្វើជាសង្ឃបានឡើយ។ លោកប៉ុលបានបង្ហាញថា ព្រះបានផ្លាស់ប្តូរបញ្ញត្តិទាក់ទងទៅនឹងអ្នកណាដែលអាចបម្រើការជាសង្ឃបាន នៅពេលដែលទ្រង់លើកអោយព្រះយេស៊ូវធ្វើជាសម្តេចសង្ឃរបស់យើង។

ព្រះក៏បានធ្វើកំណែទម្រង់ទៅលើបញ្ញត្តិមួយទៀតផងដែរ បន្ទាប់ពីព្រះយេស៊ូវបានលះបង់អង្គ ទ្រង់ទុកជាដង្វាយដ៏ល្អឥតខ្ចោះជំនួសអំពើបាបរបស់យើងរួចមក។ ព្រះបានបញ្ឈប់ការថ្វាយដង្វាយសត្វ ទាំងអស់ជំនួសអំពើបាប (ហេព្រើរ 10៖17, 18)។

`សូមគិតអំពីសត្វទាំងអស់ដែលពួកបណ្តាជននៅក្នុងសម័យព្រះគម្ពីរបានថ្វាយជំនួសអំពើបាប របស់ពួកគេ។ សត្វទាំងអស់នេះបានបង្ហាញពួកគេអំពីព្រះយេស៊ូវ។ ប៉ុន្តែ គ្មានដង្វាយណាមួយបានលោះ អំពើបាបរបស់ពួកគេបានឡើយ។ តើហេតុអ្វីបានជាមានតែការសុគតរបស់ព្រះយេស៊ូវមួយប៉ុណ្ណោះដែល អាចលោះអំពើបាបរបស់យើងបាន?`