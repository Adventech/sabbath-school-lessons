---
title:  ប៉ុន្តែ ប្រសើរជាងលោកមុិលគីស្សាដែក
date:  31/01/2022
---

`តើលោកមុិលគីស្សាដែកជាអ្នកណា? តើគាត់បង្ហាញយើងអំពីព្រះយេស៊ូវដោយរបៀបណា? សម្រាប់ចម្លើយ សូមអានខគម្ពីរលោកុប្បត្តិ 14៖18-20 និងហេព្រើរ 7៖1-3។`

លោកមុិលគីស្សាដែកគឺជាស្តេចផង និងជាសម្តេចសង្ឃផង។ លោកមុិលគីស្សាដែកក៏ជា មនុស្សសំខាន់ជាងលោកអ័ប្រាហាំផងដែរ ពីព្រោះលោកអ័ប្រាហាំបានថ្វាយដង្វាយ10ហូត1ដល់លោក មុិលគីស្សាដែក។ ដង្វាយ10ហូត1គឺជាដង្វាយពិសេសសម្រាប់ព្រះ គឺស្មើនឹងដប់ភាគរយនៃប្រាក់ទាំង អស់ដែលយើងបានចំណេញ។ ព្រះយេស៊ូវក៏ជាស្តេច និងជាសម្តេចសង្ឃផងដែរ (ហេព្រើរ 1៖3)។ ប៉ុន្តែ ព្រះយេស៊ូវក៏មានលក្ខណៈខុសគ្នាពីលោកមុិលគីស្សាដែក ដោយសារតែព្រះយេស៊ូវមិនដែលធ្វើបាបទាល់តែសោះ (ហេព្រើរ 7៖26-28)។

លោកប៉ុលបានបកស្រាយថា ព្រះយេស៊ូវគឺជាសម្តេចសង្ឃ «មួយរូបទៀត ដូចព្រះបាទម៉ិលគី-

ស្សាដែក» (ហេព្រើរ 7៖15, គខប)។ ព្រះយេស៊ូវមិនមែនជាអ្នកស្នងតំណែងរបស់លោកមិលគីស្សាដែក នោះទេ ប៉ុន្តែ ទ្រង់បានធ្វើកិច្ចការជាច្រើនដែលលោកបានធ្វើ។ ម្ល៉ោះហើយ បើសិនជាយើងរៀនអំពីលោក មុិលគីស្សាដែកនោះ យើងនឹងអាចរៀនអ្វីៗជាច្រើនទាក់ទងនឹងកិច្ចការរបស់ព្រះយេស៊ូវក្នុងនាមជាសម្តេច សង្ឃរបស់យើង។

ចូរយើងក្រឡេកមើលអ្វីដែលលោកប៉ុលបានមានប្រសាសន៍អំពីលោកមុិលគីស្សាដែកយ៉ាង ដូច្នេះថា៖ «លោកគ្មានមាតាបិតា គ្មានពង្សាវតារទេ ក៏គ្មានថ្ងៃកំណើត ឬថ្ងៃស្លាប់ដែរ»។ មនុស្សខ្លះបាន គិតថា ខនេះមានន័យថា លោកមុិលគីស្សាដែកគឺជាព្រះយេស៊ូវនេះឯង។ ប៉ុន្តែ លោកប៉ុលមិនយល់ស្រប ជាមួយនឹងគោលគំនិតនេះឡើយ។ លោកប៉ុលបានមានប្រសាសន៍ថា «លោកមានភាពដូចជាព្រះរាជ បុត្រានៃព្រះ» (ហេព្រើរ 7៖3)។ «មានភាពដូចជា» មិនមែនបានន័យ «ដូចគ្នាបេះបិទ» នោះទេ។ ដូច្នេះ លោក មុិលគីស្សាដែកមានលក្ខណៈខុសគ្នាពីព្រះយេស៊ូវត្រង់ចំណុចមួយចំនួន។

អ្នកខ្លះទៀតបាននិយាយថា លោកមុិលគីស្សាដែកចេញមកពីស្ថានសួគ៌។ ប៉ុន្តែ គោលគំនិតនេះក៏ស្របគ្នាជាមួយនឹងបទគម្ពីរហេព្រើរ 7 ដែរ។ ប្រសិនបើលោកមុិលគីស្សាដែកគ្មានមាតាបិតាមែន នោះ គាត់ប្រាកដជាព្រះហើយ។ ត្រង់នេះមានន័យថា លោកមុិលគីស្សាដែកគឺជាសម្តេចសង្ឃមុនព្រះ-

យេស៊ូវទៅទៀត។ គោលគំនិតនេះបានចោទជាបញ្ហាមួយ។ «ប្រសិនបើមុខងារជាបូជាចារ្យបានគ្រប់លក្ខណៈ ដោយសារពួកលេវីហើយនោះ តើចាំបាច់តែងតាំងបូជាចារ្យមួយទៀត តាមរបៀបព្រះបាទម៉ិលគីស្សាដែកធ្វើអ្វី?» (ហេព្រើរ 7៖11, គខប)។

លោកមុិលគីស្សាដែកគ្រាន់តែជាស្តេច និងសម្តេចសង្ឃមកពីស្រុកកាណានប៉ុណ្ណោះ។ ព្រះគម្ពីរ មិនបានចែងថា អ្នកណាជាមាតាបិតារបស់គាត់ ឬចែងថា គាត់បានកើតនៅកន្លែងណានោះទេ។ ម្ល៉ោះ ហើយ ព័ត៌មានដែលបាត់នេះបានធ្វើអោយលោកមុិលគីស្សាដែកក្លាយជារូបស័ព្ទមួយដ៏ល្អបំផុតសម្រាប់ ព្រះយេស៊ូវ។ តាមរយៈវិធីនេះ លោកមុិលគីស្សាដែកបានបង្ហាញយើងអំពីព្រះយេស៊ូវ។ ព្រះយេស៊ូវគ្មាន ដើមកំណើត ឬចុងបញ្ចប់នោះឡើយ។ ទ្រង់មានព្រះជន្មរស់ជានិច្ច។ ហើយទ្រង់ក៏នឹងមានព្រះជន្មរស់ជារៀងរហូតផងដែរ។

«លោកមុិលគីស្សាដែកគឺជាសម្តេចសង្ឃរបស់ព្រះ។ គាត់មិនមែនជាព្រះយេស៊ូវនោះឡើយ។ គាត់គឺជាហោរារបស់ព្រះយេស៊ូវនៅលើផែនដីនេះ។ ហើយគាត់បានបង្ហាញយើងថា ព្រះទ្រង់ជាអ្នក ណា»។ ដកស្រង់ពី Ellen G. White, Selected Messages, book 1, page 409, adapted។