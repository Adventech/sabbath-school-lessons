---
title:  បេសកជនដ៏អង់អាចក្លាហាន
date:  04/02/2022
---

ខ្ញុំធ្លាប់តែជាមនុស្សកំសាកម្នាក់។ នៅពេលដែលខ្ញុំបានប្តូរទៅឯអគារប្រុសនៅក្នុងប្រទេសកូរ៉េខាងត្បូងជាលើកដំបូង ខ្ញុំត្រូវតែស្តាប់ភ្លេងគ្រីស្ទានជាមុនសិន ទើបអាចគេងលក់នៅពេលយប់។ នៅ ពេលដែលសិស្សខូចៗបានប្លន់យកលុយរបស់ខ្ញុំប្រហែលជា10ដុល្លារអាមេរិកនៅក្នុងបន្ទប់ទឹកនៅឯស្ថានីយ៍រថភ្លើង ខ្ញុំខ្លាចលែងហ៊ានចូលបន្ទប់ទឹកនោះតទៅទៀត។

ការភ័យខ្លាចរបស់ខ្ញុំបានកើនឡើង នៅពេលដែលខ្ញុំបម្រើការជាបេសកជននៅឯជនបទនៃប្រទេសហ្វីលីពីនមួយឆ្នាំ។ ក្មេងជំទង់ៗចង់ដឹងចង់ស្គាល់អំពីខ្ញុំដែលជានារីបរទេសម្នាក់។ ពួកគេបានមក ជួបជុំគ្នានៅជុំវិញផ្ទះភ្លើងទៀនរបស់ខ្ញុំនៅពេលយប់ ទាំងហួច ហើយមានពេលខ្លះលួចមើលតាមបង្អួច ទៀត។ ខ្ញុំចាប់ផ្តើមគេងមិនលក់ ទាល់តែទាបភ្លឺ បន្ទាប់ពីបានស្តាប់ភ្លេងគ្រីស្ទាន និងអានព្រះគម្ពីរហើយ ទើបអាចគេងលក់។

ការថប់បារម្ភរបស់ខ្ញុំបាននៅជាប់នឹងខ្ញុំរហូតដល់អាស៊ីខាងត្បូង ដែលនៅពេលនេះ ខ្ញុំកំពុង តែស្នាក់នៅជាមួយប្តី ហើយនិងកូនប្រុសពីរនាក់។ ប្តីរបស់ខ្ញុំបានពិនិត្យមើលជុំវិញឡានក្រុង និងជុំវិញ រថភ្លើងអោយខ្ញុំដោយប្រុងប្រយ័ត្ន មុនពេលខ្ញុំគេងលក់។

គាត់បាននិយាយថា «ដៃស៊ី ខ្ញុំពិតជាចង់ដឹងណាស់ថា មនុស្សខ្លាចច្រើនដូចជាអូនហ្នឹងដាក់ពាក្យធ្វើជាបេសកជនយ៉ាងម្តេចទៅ»។

នេះគឺជាការពិត។ ខ្ញុំគឺជាបេសកជនដ៏កំសាកម្នាក់។ ខ្ញុំចូលចិត្តស្វែងរកនៅកន្លែងដែលមានសុវត្ថិភាព។ ប៉ុន្តែ រឿងមួយបានផ្លាស់ប្តូរចិត្តរបស់ខ្ញុំ។ ថ្ងៃមួយ កូនប្រុសខ្ញុំ និងខ្ញុំបានប្រកែកគ្នាអំពីអាហារ។ ខ្ញុំបានប្រាប់កូនៗថា មានសង្គ្រាមជាច្រើនបានកើតឡើងនៅលើពិភពលោកនេះ។ សេនដែលមានអាយុ7 ឆ្នាំ ហើយខ្លាចច្រើនដូចជាខ្ញុំដែរបានសួរទាំងចាប់អារម្មណ៍ថា «ម៉ាក់ អ៊ីចឹងយើងមិនអាចទៅធ្វើជាបេសកជន នៅឯកន្លែងបែបហ្នឹងទេ មែនទេ?»។ ខ្ញុំបានឆ្លើយថា «មែនហើយ យើងមិនអាចទៅកន្លែងគ្រោះថ្នាក់បែប ហ្នឹងបានឡើយ»។ សេនបានសួរទៀតថា «អ៊ីចឹង មានតែមនុស្សនៅទីហ្នឹងមិនបានស្គាល់ព្រះយេស៊ូវ ទេ មែនទេ ម៉ាក់?»។ ខ្ញុំបានឆ្លើយថា «មែនហើយ មនុស្សជាច្រើនកំពុងតែស្លាប់ដោយមិនបានស្គាល់ព្រះយេស៊ូវ»។ សេនបាននិយាយដោយក្លាហានថា «ម៉ាក់ តោះយើងទៅកន្លែងហ្នឹង តោះយើងទៅធ្វើជាបេសកជននៅកន្លែងហ្នឹង»។

តើខ្ញុំអាចជំទាស់ទៅនឹងការប្តេជ្ញាចិត្តបែបនេះយ៉ាងដូចម្តេចនឹងបាន? «ថ្ងៃណាមួយចាំទៅធ្វើ បេសកជននៅទីហ្នឹងម្តង» ខ្ញុំបានយល់ព្រម។ ទាំងជាយ៉ាងនេះក្តី នៅខាងក្នុងចិត្តរបស់ខ្ញុំមានសំណួរ ជាច្រើន។ ខ្ញុំឆ្ងល់ថា៖ «ខ្ញុំគឺជាបេសកជនម្នាក់ ប៉ុន្តែ ខ្ញុំបានខ្វល់ខ្វាយអំពីខ្លួនខ្ញុំជាខ្លាំង? ខ្ញុំបាននិយាយថា ខ្ញុំជឿព្រះ ប៉ុន្តែ តើខ្ញុំជឿទុកចិត្តទ្រង់ តែពេលដែលខ្ញុំមានអារម្មណ៍ថា មានសុវត្ថិភាពហើយឬ?»។

ការអធិស្ឋានជាប្រចាំរបស់ខ្ញុំបានផ្លាស់ប្តូរ ចាប់តាំងពីការប្តេជ្ញាចិត្តជាមួយនឹងកូនប្រុសខ្ញុំនោះ មក។ ឥឡូវនេះ ខ្ញុំបានអធិស្ឋានថា «ឱព្រះអង្គអើយ សូមប្រទានសេចក្តីជំនឿដ៏ខ្លាំងក្លាមួយដល់ទូលបង្គំ។ សូមទ្រង់ប្រទាននូវចិត្ត និងសេចក្តីជំនឿមួយដល់ទូលបង្គំ ដើម្បីអោយទូលបង្គំអាចយកការស្រឡាញ់

អ្នកដទៃ ការចូលទៅជិតគេ ហើយនិងការថែរក្សាពួកគេជាធំ លើស ពីការភ័យខ្លាចអំពីសុវត្ថិភាពខ្លួនឯង»។