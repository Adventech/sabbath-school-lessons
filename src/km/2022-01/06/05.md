---
title:  សម្តេចសង្ឃដ៏នៅអស់កល្ប
date:  02/02/2022
---

`តើអ្វីដែលធ្វើអោយព្រះយេស៊ូវក្លាយមកជាសម្តេចសង្ឃរបស់យើង? តើហេតុអ្វីបានជាទ្រង់ជា បុគ្គលដ៏ស័ក្តិសមបំផុតសម្រាប់កិច្ចការនេះ និងជាបុគ្គលតែមួយគត់ដែលអាចសម្រេចកិច្ចការនេះបាន? សម្រាប់ចម្លើយ សូមអានខគម្ពីរហេព្រើរ 7៖16។`

ព្រះបានលើកព្រះយេស៊ូវអោយធ្វើសម្តេចសង្ឃរបស់យើង ដោយសារតែព្រះយេស៊ូវមិនចេះ ស្លាប់។ ដូច្នេះ ព្រះយេស៊ូវអាចបម្រើ និងជួយដល់រាស្ត្ររបស់ទ្រង់ជានិច្ច។ តើសេចក្តីពិតនៃព្រះគម្ពីរបាន ផ្តល់សេចក្តីសង្ឃឹមអ្វីដល់យើង? នេះគឺជាសេចក្តីសង្ឃឹមដ៏អស្ចារ្យបំផុត។ ព្រះយេស៊ូវ «អាចនឹងជួយសង្គ្រោះសព្វគ្រប់បានដល់មនុស្សទាំងអស់ ដែលចូលទៅឯព្រះ ដោយសារទ្រង់ ដ្បិតទ្រង់មានព្រះជន្មរស់ នៅជានិច្ច ដើម្បីនឹងជួយអង្វរជំនួសគេ» (ហេព្រើរ 7៖25)។ ព្រះយេស៊ូវបានសង្គ្រោះយើងសព្វគ្រប់វិធី និងគ្រប់ពេលវេលាទាំងអស់។ ទ្រង់បានបង្ហាញយើងអំពីអំពើបាបរបស់យើង។ ទ្រង់ក៏បានធ្វើអោយឥត សៅហ្មងទាំងស្រុងចេញពីអំពើបាបផងដែរ។ ទ្រង់ក៏បានដកហូតកំហុសរបស់យើងចេញផងដែរ (ហេព្រើរ 4៖12; ហេព្រើរ 9៖14; ហេព្រើរ 10៖1-4)។

មែនហើយ ព្រះយេស៊ូវចូលទៅឯព្រះជំនួសយើង។ ព្រះយេស៊ូវបានទូលសូមអោយព្រះអត់ឱនទោសអំពើបាបរបស់យើង។ ប៉ុន្តែ កិច្ចការដែលព្រះយេស៊ូវកំពុងតែធ្វើក្នុងនាមជាសម្តេចសង្ឃរបស់យើងនោះរួមមានអ្វីៗជាច្រើនបន្ថែមទៀត។ ព្រះយេស៊ូវក៏បានចារឹកបញ្ញត្តិរបស់ទ្រង់នៅក្នុងចិត្តរបស់យើង ផងដែរ។ ព្រះយេស៊ូវបានប្រទានអំណាចឈ្នះលើអំពើបាបដល់យើង និងធ្វើអោយយើងរស់នៅក្នុងជីវិត ថ្មីមួយ។ ក្នុងនាមជាសម្តេចសង្ឃរបស់យើង ព្រះយេស៊ូវបានជួយអោយយើងចែករំលែកដំណឹងល្អអំពីទ្រង់ ជាមួយនឹងអ្នកដទៃ (ហេព្រើរ 8៖10-12)។ ព្រះយេស៊ូវក៏ជាមេធាវីរបស់យើងផងដែរ។ ទ្រង់កំពុងតែតតាំងជំនួសយើងនៅក្នុងសាលជំនុំជំរះនៃស្ថានសួគ៌។ ព្រះយេស៊ូវអាចធ្វើកិច្ចការនេះបានសម្រាប់យើង ដោយសារតែទ្រង់ជាព្រះផង និងជាមនុស្សលោកផង។ ដោយសារព្រះយេស៊ូវបានលះបង់អង្គទ្រង់ជំនួស យើងនេះហើយ ទើបព្រះប្រទានអ្វីៗគ្រប់យ៉ាងដល់ព្រះយេស៊ូវតាមដែលទ្រង់សូម ដើម្បីជួយដល់យើង។

`តើព្រះយេស៊ូវមានចំណែកអ្វី នៅក្នុងសេចក្តីសញ្ញាថ្មី? សម្រាប់ចម្លើយ សូមអានខគម្ពីរហេព្រើរ 7៖22។`

ព្រះយេស៊ូវបានយល់ព្រមចេញថ្លៃលោះជំនួសអំពើបាបរបស់យើង។ ដូច្នេះ ដោយព្រោះសេចក្តី សន្យានេះហើយ ព្រះស្បថនូវពាក្យសម្បថមួយ។ ព្រះបានសន្យានឹងធ្វើអោយព្រះយេស៊ូវក្លាយមកជាសម្តេច សង្ឃ «នៅអស់កល្បជានិច្ច» (ហេព្រើរ 7៖21)។ សម្បថនេះមានសារៈសំខាន់ជាទីបំផុត។ ដូច្នេះ យើង ត្រូវតែប្រាកដថា យើងយល់អំពីមូលហេតុទាក់ទងនឹងសម្បថនេះ។ លោកប៉ុលបានប្រាប់យើងថា ព្រះបានបង្កើតសម្បថជាមួយនឹងពួកអ៊ីស្រាអែលនៅឯទីរហោស្ថាន និងបានបង្កើតសម្បថជាមួយនឹងលោក អ័ប្រាហាំ (ហេព្រើរ 3៖7-11; ហេព្រើរ 6៖13-15)។ តើសម្បថទាំងពីរនេះខុសគ្នាយ៉ាងដូចម្តេច ពី សម្បថដែលព្រះបានស្បថជាមួយនឹងព្រះយេស៊ូវដ៏ជាព្រះរាជបុត្រារបស់ទ្រង់នោះ? សម្បថជាមួយនឹង ពួកអ៊ីស្រាអែល និងជាមួយនឹងលោកអ័ប្រាហាំត្រូវបានបង្កើតចំពោះមនុស្សលោក។ សម្បថទាំងនេះអាច បន្តទៅបានដរាបណាមនុស្សដែលព្រះបានតាំងសេចក្តីសន្យាជាមួយនៅមានជីវិតរស់ (សូមអានខគម្ពីរ កាឡាទី 3៖29)។

មនុស្សលោកនឹងត្រូវស្លាប់។ រីឯព្រះយេស៊ូវទ្រង់មានព្រះជន្មរស់ជារៀងរហូត។ ហើយសម្បថ ដែលព្រះបានស្បថជាមួយនឹងព្រះយេស៊ូវបន្តជារៀងរហូតផងដែរ។ ដូច្នេះ យើងអាចជឿទុកចិត្តបានទៅ លើសេចក្តីសន្យានៃព្រះគុណដែលព្រះបានប្រទានដល់យើងតាមរយៈព្រះយេស៊ូវ។