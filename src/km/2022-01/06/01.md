---
title:  ព្រះយេស៊ូវគឺជាសម្តេចសង្ឃដែលយើងអាចជឿទុកចិត្តបាន
date:  29/01/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 5៖1-10; ហេព្រើរ 7៖1-3; លោកុប្បត្តិ 14៖18-20; ហេព្រើរ 7៖11-16; ហេព្រើរ 7៖26។

> <p>ខចងចាំ</p>
> «គួរឲ្យមានសំដេចសង្ឃយ៉ាងនោះសំរាប់យើង ដែលទ្រង់បរិសុទ្ធ ឥតពុតមាយា ឥតសៅហ្មង ដែលបានញែកចេញពីមនុស្សបាប ហើយបានត្រឡប់ជាខ្ពស់ជាងស្ថានសួគ៌ទៅទៀត» (ហេព្រើរ 7៖26)។

អំពើបាបបានបណ្តាលអោយមានការខណ្ឌចែកដ៏អាក្រក់មួយរវាងព្រះ និងមនុស្ស។ បញ្ហាកាន់ តែអាក្រក់ឡើង ដោយសារតែអំពើបាបក៏បានផ្លាស់ប្តូរយើងផងដែរ។ ចិត្តរបស់មនុស្សលោកបានក្លាយ ទៅជាអាក្រក់ បន្ទាប់ពីលោកអ័ដាម និងនាងអេវ៉ាបានធ្វើបាបរួចមក។ ព្រះទ្រង់បរិសុទ្ធ។ អំពើបាបមិន អាចមកជិតព្រះបានឡើយ។ ដូច្នេះ ក្នុងភាពជាបាបជន យើងត្រូវបានញែកចេញពីទ្រង់។ ដោយសារ តែចិត្តរបស់យើងអាក្រក់នេះហើយ បានជាយើងមិនអាចគោរពបញ្ញត្តិរបស់ព្រះបាននោះ។ អំពើបាប ក៏បានបណ្តាលអោយមានការយល់ច្រឡំផងដែរ។ យើងតែងតែជឿការកុហកអំពីសេចក្តីស្រឡាញ់ របស់ព្រះ និងសេចក្តីមេត្តារបស់ទ្រង់។

**សប្តាហ៍នេ**

យើងនឹងសិក្សាអំពីរឿងដ៏អស្ចារ្យមួយចំនួនដែលប្រាប់ថា ព្រះដ៏ជាព្រះវរបិតា និងព្រះយេស៊ូវដ៏ជាព្រះរាជបុត្រាបានធ្វើ ដើម្បីបញ្ចប់ការខណ្ឌចែករវាងព្រះ និងមនុស្សលោក។ បទ គម្ពីរហេព្រើរ 5-7 បានបកស្រាយអំពីកិច្ចការដែលព្រះយេស៊ូវបានធ្វើក្នុងនាមជាសម្តេចសង្ឃរបស់ យើង។ លោកប៉ុលបានមានប្រសាសន៍អំពីរបៀប និងមូលហេតុដែលព្រះយេស៊ូវបានក្លាយមកជាសម្តេច សង្ឃរបស់យើង (ហេព្រើរ 5៖1-10)។ បន្ទាប់មក លោកប៉ុលបានប្រាប់អ្នកអានរបស់គាត់កុំអោយបដិសេធកិច្ចការដែលព្រះយេស៊ូវដ៏ជាសម្តេចសង្ឃរបស់ពួកគេបានធ្វើសម្រាប់ពួកគេ (ហេព្រើរ 5៖11-6៖8)។ លោកប៉ុលក៏បានប្រាប់អ្នកអានរបស់គាត់អោយកាន់ខ្ជាប់សេចក្តីសង្ឃឹមដែលពួកគេទទួលបាន ពីការជឿទៅលើព្រះយេស៊ូវដ៏ជាសម្តេចសង្ឃរបស់ពួកគេផងដែរ (ហេព្រើរ 6៖9-20)។ លោកប៉ុល ក៏បានប្រៀបធៀបព្រះយេស៊ូវទៅនឹងសម្តេចសង្ឃមុិលគីស្សាដែកផងដែរ។ បន្ទាប់មក លោកប៉ុលបាន បង្ហាញយើងអំពីរបៀបដែលព្រះយេស៊ូវបានរៀបចំផ្លូវសម្រាប់យើងទៅឯព្រះ (ហេព្រើរ 7៖11-28)។ យើងនឹងក្រឡេកមើលភាគច្រើនទៅលើខគម្ពីរហេព្រើរ 5៖1-10 និងហេព្រើរ 7៖1-28។