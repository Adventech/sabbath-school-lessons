---
title:  សម្តេចសង្ឃដែលធ្វើកិច្ចការសម្រាប់យើង
date:  30/01/2022
---

`តើកិច្ចការរបស់សម្តេចសង្ឃគឺជាអ្វី? តើព្រះយេស៊ូវបានបង្ហាញថា ទ្រង់កំពុងតែធ្វើកិច្ចការនេះ ដោយរបៀបណា? សម្រាប់ចម្លើយ សូមអានខគម្ពីរហេព្រើរ 5៖1-10។`

សម្តេចសង្ឃអាចជួយអោយបាបជនចូលទៅឯព្រះបាន។ ព្រះអម្ចាស់ទ្រង់ផ្ទាល់បានជ្រើសរើស សម្តេចសង្ឃនៃសាសន៍អ៊ីស្រាអែល ដើម្បីធ្វើកិច្ចការដ៏ពិសេសនេះ។ ដូច្នេះ ពួកសង្ឃត្រូវតែបង្ហាញសេចក្តី មេត្តាដល់បាបជនដោយសារតែពួកគេនៅទន់ខ្សោយនៅឡើយ។

ក្នុងខគម្ពីរហេព្រើរ 5៖5-10 លោកប៉ុលបានបង្ហាញយើងថា ព្រះយេស៊ូវកំពុងតែធ្វើកិច្ចការដ៏ពិសេសនេះ។ ព្រះបានជ្រើសរើសព្រះយេស៊ូវអោយធ្វើជាសម្តេចសង្ឃរបស់ពួកយើង (ហេព្រើរ 5៖5, 6)។ ព្រះយេស៊ូវក៏បានយល់អំពីយើងផងដែរ ពីព្រោះទ្រង់ក៏ធ្លាប់ឈឺចាប់ដូចជាយើងដែរ (ហេព្រើរ 5៖7, 8)។

ប៉ុន្តែ ព្រះយេស៊ូវមានលក្ខណៈខុសគ្នាពីពួកសង្ឃនៃមនុស្សលោកក្នុងចំណុចសំខាន់ៗមួយ ចំនួន។ ព្រះមិនបានរើសយកព្រះយេស៊ូវពីក្រុមមនុស្សលោកនោះទេ (ហេព្រើរ 5៖1)។ ព្រះបានក្លាយមក ជាមនុស្ស ដើម្បីបម្រើការជាសង្ឃមួយអង្គសម្រាប់យើង។ ព្រះយេស៊ូវមិនបានថ្វាយដង្វាយសម្រាប់អំពើបាប របស់ទ្រង់ផ្ទាល់នោះទេ (ហេព្រើរ 5៖3)។ ព្រះយេស៊ូវបានថ្វាយដង្វាយជំនួសអំពើបាបរបស់យើងតែប៉ុណ្ណោះ ពីព្រោះទ្រង់ «ឥតធ្វើបាបឡើយ» (ហេព្រើរ 4៖15; ហេព្រើរ 7៖26-28)។

កណ្ឌគម្ពីរហេព្រើរបានចែងថា ព្រះយេស៊ូវបានអធិស្ឋានទៅឯព្រះដែលមានអំណាច «អាចនឹង ប្រោសឲ្យទ្រង់រួចពីស្លាប់» ឡើងវិញ (ហេព្រើរ5៖7)។ តើ «សេចក្តីស្លាប់» ដែលលោកប៉ុលកំពុងតែមាន ប្រសាសន៍នៅត្រង់នេះគឺជាអ្វី? នេះគឺជាសេចក្តីស្លាប់ជាលើកទី2។ ព្រះបានសង្គ្រោះព្រះយេស៊ូវចេញពីសេចក្តីស្លាប់ជាលើកទី2 នៅពេលដែលព្រះដាស់ព្រះយេស៊ូវអោយតឿនឡើងពីផ្នូររបស់ទ្រង់ (ហេព្រើរ 13៖20)។ លោកប៉ុលក៏បានមានប្រសាសន៍ថា ព្រះយេស៊ូវ «រៀនស្តាប់បង្គាប់ ដោយសារការដែលទ្រង់ រងទុក្ខលំបាកទាំងប៉ុន្មាននោះដែរ» (ហេព្រើរ 5៖8)។ សម្រាប់ព្រះយេស៊ូវ ការស្តាប់បង្គាប់គឺជារឿងថ្មី មួយ។ តើហេតុអ្វីទៅ? នោះគឺដោយសារតែព្រះយេស៊ូវគឺជាព្រះ។ ក្នុងនាមជាព្រះ ព្រះយេស៊ូវមិនចាំបាច់ ស្តាប់បង្គាប់អ្នកណាម្នាក់នោះឡើយ។ ប៉ុន្តែ គ្រប់គ្នាបានស្តាប់បង្គាប់ដល់ព្រះយេស៊ូវវិញ។

ម្ល៉ោះហើយ ព្រះយេស៊ូវបានទទួលការឈឺចាប់។ ទ្រង់បានសុគតនៅលើឈើឆ្កាង។ ការឈឺចាប់ និងការសុគតរបស់ទ្រង់មានសារៈសំខាន់ចំពោះកិច្ចការរបស់ទ្រង់ក្នុងនាមជាសម្តេចសង្ឃរបស់យើង។ ការឈឺចាប់មិនបានធ្វើអោយព្រះយេស៊ូវស្អាតខាងក្នុងព្រះទ័យ ឬមានសេចក្តីមេត្តាបន្ថែមទៀតនោះទេ។ ព្រះយេស៊ូវបានយាងមកផែនដីនេះ ដោយសារតែទ្រង់មានសេចក្តីមេត្តាសម្រាប់យើងនៅក្នុងព្រះទ័យ របស់ទ្រង់រួចទៅហើយ (ហេព្រើរ 2៖17)។ ដូច្នេះ តើហេតុអ្វីបានជាព្រះយេស៊ូវត្រូវរងការឈឺចាប់? តាម រយៈការឈឺចាប់របស់ទ្រង់ ព្រះយេស៊ូវបានបង្ហាញថា ទ្រង់ជាមនុស្សលោកយ៉ាងពិតប្រាកដ។ ទ្រង់បាន បង្ហាញជីវិតនៃការស្តាប់បង្គាប់ដ៏ល្អឥតខ្ចោះដល់យើង។ ព្រះយេស៊ូវបានបង្ហាញយើងអំពីរបៀបថ្វាយជីវិត របស់យើងទាំងស្រុងទៅឯព្រះ។ ព្រះយេស៊ូវក៏បានបង្ហាញយើងអំពីរបៀបក្នុងការអនុញ្ញាតអោយព្រះ គ្រប់គ្រងលើចិត្ត និងគំនិតរបស់យើងទាំងស្រុងផងដែរ។ ក្នុងនាមជាសម្តេចសង្ឃរបស់យើង ព្រះយេស៊ូវ បានថ្វាយដង្វាយ2យ៉ាងដល់ព្រះវរបិតា ដើម្បីជួយដល់យើង ដង្វាយទាំង2យ៉ាងនោះគឺជាជីវិតនៃការស្តាប់បង្គាប់របស់ទ្រង់ និងការសុគតរបស់ទ្រង់។

`ខគម្ពីរពេត្រុសទី1 2៖9 បានចែងថា លោកអ្នកគឺជា «ពួកសង្ឃហ្លូង . . . នៃព្រះ»។ ព្រះយេស៊ូវ គឺជាស្តេចរបស់យើង។ តើសេចក្តីពិតនៃព្រះគម្ពីរនេះបង្ហាញយើងថា ព្រះចង់អោយយើងដែលជាពួកសង្ឃ ហ្លួងរបស់ទ្រង់ធ្វើអ្វីខ្លះ ដើម្បីជួយទៅដល់អ្នកដទៃ?`