---
title:  ចូរបន្តស្រឡាញ់គ្នាទៅវិញទៅមក
date:  19/03/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 13៖1, 2; ហេព្រើរ 13៖4, 5; រ៉ូម 12៖13; ហេព្រើរ 13៖4, 5; លូកា 16៖10-18; ហេព្រើរ 13៖7-17; ហេព្រើរ 13៖10-14; ម៉ាកុស 8៖34។

> <p>ខចងចាំ</p>
> «ចូរឲ្យមានសេចក្តីស្រឡាញ់គ្នា ជាបងប្អូនជានិច្ច» (ហេព្រើរ 13៖1)។

លោកប៉ុលបានមានប្រសាសន៍ថា យើងគឺជាគ្រួសាររបស់ព្រះយេស៊ូវតាមរយៈកណ្ឌគម្ពីរហេព្រើរទាំងមូល។ ព្រះយេស៊ូវគឺជាបងច្បងរបស់យើង។ ទ្រង់ក៏ជាសម្តេចសង្ឃរបស់យើងផងដែរ។ ហើយទ្រង់ក៏ជាស្តេចផងដែរ។ «ព្រះយេស៊ូវដែលប្រោសមនុស្សឲ្យវិសុទ្ធ និងមនុស្សដែលព្រះអង្គប្រោស ឲ្យវិសុទ្ធនោះ ចេញមកពីប្រភពតែមួយ ហេតុនេះហើយបានជាព្រះយេស៊ូវមិនខ្មាសនឹងហៅគេថាជា បងប្អូនរបស់ព្រះអង្គឡើយ» (ហេព្រើរ 2៖11, គខប)។ កិច្ចការរបស់ព្រះយេស៊ូវបានបង្ហាញយើងថា ទ្រង់បានស្រឡាញ់យើងដូចជាបងប្រុសម្នាក់ដូច្នោះដែរ។ ដោយសារតែសេចក្តីស្រឡាញ់របស់ទ្រង់នេះហើយ បានជាយើងគួរតែស្រឡាញ់គ្នាទៅវិញទៅមក។ យើងក៏គួរតែធ្វើអ្វីដែលព្រះបានធ្វើសម្រាប់ យើងនោះទៅកាន់គ្នាទៅវិញទៅមកផងដែរ។ នេះគឺជាមូលហេតុដែលោកប៉ុលបានមានប្រសាសន៍មក កាន់យើងថា៖ «ចូរឲ្យមានសេចក្តីស្រឡាញ់គ្នា ជាបងប្អូនជានិច្ច» (ហេព្រើរ 13៖1)។

តើយើងបានបង្ហាញសេចក្តីស្រឡាញ់នេះយ៉ាងដូចម្តេចដែរ? លោកប៉ុលបានប្រាប់យើងថា៖ «ចូរកំឡាចិត្តគ្នាទៅវិញទៅមកជារាល់ថ្ងៃវិញ ក្នុងកាលដែលនៅតែហៅថា «ថ្ងៃនេះ»នៅឡើយ ក្រែង អ្នករាល់គ្នាណាមួយមានចិត្តរឹងរូស ដោយសេចក្តីបញ្ឆោតរបស់អំពើបាប» (ហេព្រើរ 3៖13; ហេព្រើរ 10៖24, 25; ហេព្រើរ 12៖15-17)។ ក្នុងជំពូក 13 លោកប៉ុលបានប្រាប់យើងបន្ថែមទៀតអំពី សេចក្តីស្រឡាញ់នេះ។ នៅពេលដែលយើងបានស្រឡាញ់ដូចជាព្រះយេស៊ូវនោះ យើងនឹង៖ (1) ជួយ អ្នកដទៃ (ហេព្រើរ 13៖2); (2) ចុះសួរសុខទុក្ខដល់អ្នកជាប់គុក និងអ្នករងការឈឺចាប់ (ហេព្រើរ 13៖3); (3) គ្មានចិត្តលោភលន់ (ហេព្រើរ 13៖5, 6); (4) និងគោរពតាមពួកមេដឹកនាំរបស់យើង (ហេព្រើរ 13៖7-17)។ ចុងបញ្ចប់ លោកប៉ុលក៏បានសូមអោយអ្នកអានរបស់គាត់បង្ហាញសេចក្តីស្រឡាញ់របស់ពួកគេតាមរយៈការអធិស្ឋានសម្រាប់គាត់ផងដែរ (ហេព្រើរ 13៖18,19)។