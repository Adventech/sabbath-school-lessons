---
title:  ការយកចិត្តទុកដាក់ចំពោះគ្នាទៅវិញទៅមក
date:  20/03/2022
---

`សូមអានខគម្ពីរហេព្រើរ 13៖1, 2, រ៉ូម 12៖13; ធីម៉ូថេទី1 3៖2; ទីតុស 1៖8 និងពេត្រុស ទី1 4៖9។ ដូចដែលខទាំងនេះបានបង្ហាញហើយថា ពួកគ្រីស្ទានគួរតែចងចាំក្នុងការទទួលស្វាគមន៍អ្នក ដទៃចូលមកក្នុងផ្ទះរបស់ពួកគេ។ តើហេតុអ្វីបានជាអ្នកសរសេរព្រះគម្ពីរប្រាប់អោយពួកគ្រីស្ទានស្វាគមន៍អ្នកដទៃ និងមនុស្សប្លែកមុខចូលមកក្នុងផ្ទះរបស់ពួកគេយ៉ាងដូច្នេះ? តើកិច្ចការពិសេសនេះមានសារៈ សំខាន់ប៉ុនណាដែរ នៅក្នុងអំឡុងសម័យសញ្ញាថ្មី?`

ក្នុងសម័យគម្ពីរសញ្ញាថ្មី ពួកគ្រីស្ទានជាច្រើននាក់បានធ្វើដំណើរពីកន្លែងមួយទៅកន្លែងមួយ ដើម្បីចែកចាយដំណឹងល្អ។ ម្ល៉ោះហើយ ពួកគ្រីស្ទានទាំងនេះបានពឹងផ្អែកទៅលើពួកគ្រីស្ទានដទៃទៀត និង ពួកអ្នកមិនមែនជាគ្រីស្ទានអោយជួយដល់ពួកគេ។ នេះគឺជាមូលហេតុដែលលោកប៉ុលបានមានប្រសាសន៍ ថា «សូមកុំភ្លេចទទួលអ្នកដទៃយ៉ាងរាក់ទាក់» ឡើយ (ហេព្រើរ 13៖2, គខប)។

លោកប៉ុលក៏ចង់អោយអ្នកអានរបស់គាត់ស្វាគមន៍អ្នកប្លែកមុខផងដែរ។ «ដ្បិតមនុស្សខ្លះបាន ទទួលទាំងទេវតា ឲ្យសំណាក់នៅឥតដឹងផង» (ហេព្រើរ 13៖2)។ ជាការពិតណាស់ លោកប៉ុលបានគិត ដល់បុរស3នាក់ដែលបានមកសួរសុខទុក្ខលោកអ័ប្រាហាំ (លោកុប្បត្តិ 18៖2-15)។ តើយើងស្វាគមន៍ អ្នកប្លែកមុខ និងអ្នកដទៃចូលមកក្នុងផ្ទះរបស់យើងដោយរបៀបណាដែរ? យើងបានចែករំលែកសម្ភារៈរបស់យើងជាមួយនឹងពួកគេ។ យើងបានប្រើសម្ភារៈរបស់យើង ដើម្បីជួយដល់អ្នករងការឈឺចាប់។ ព្រះក៏ បានធ្វើរឿងដូច្នេះដែរ នៅពេលដែលទ្រង់នៅមានព្រះជន្មរស់នៅលើផែនដីនេះនៅឡើយ (ហេព្រើរ 2៖10-18)។

ចុះចំណែកឯពួកអ្នកជាប់គុកវិញ? តើយើងបង្ហាញសេចក្តីស្រឡាញ់ដល់ពួកគេដោយរបៀបណា? ជាការពិតណាស់ ពួកអ្នកជាប់គុកត្រូវការអធិស្ឋានរបស់យើង។ ប៉ុន្តែ ពួកគេក៏ត្រូវការការគាំទ្ររបស់ យើងផងដែរ។ នៅពេលដែលយើងយកចិត្តទុកដាក់ចំពោះតម្រូវការរបស់ពួកគេនោះ យើងបានបង្ហាញ ពួកគេថា ពួកគេគឺជាផ្នែកមួយនៃគ្រួសាររបស់យើង។ នៅពេលដែលពួកគេរងការឈឺចាប់ យើងក៏បានរង ការឈឺចាប់ជាមួយនឹងពួកគេផងដែរ។ នេះគឺជាអត្ថន័យដែលលោកប៉ុលចង់បង្ហាញ នៅពេលដែលគាត់ បានមានប្រសាសន៍ថា យើងគួរតែចែករំលែកការឈឺចាប់របស់ពួកគេ (ហេព្រើរ 10៖32-34)។ លោក ប៉ុលក៏ចង់អោយអ្នកអានរបស់គាត់នឹកចាំកាលដែលពួកគេនៅក្នុងគុកពីមុននោះដែរ។ ពួកគ្រីស្ទានបានផ្គត់ផ្គង់គ្នាទៅវិញទៅមកនៅក្នុងអំឡុងពេលនៃបទពិសោធន៍ដ៏លំបាកនេះ គឺថា៖ «បងប្អូនត្រូវគេប្រមាថមើលងាយ ធ្វើបាបនៅមុខប្រជុំជន និងពេលខ្លះទៀត បងប្អូនរួមទុក្ខជាមួយអ្នកដែលត្រូវគេធ្វើបាបដែរ» (ហេព្រើរ 10៖33, គខប)។ ការឈឺចាប់ដែលលោកប៉ុលមានប្រសាសន៍នៅក្នុងខនេះបានជួយអោយ យើងនឹកចាំអំពីលោកម៉ូសេ។ លោកម៉ូសេបាន «ស៊ូរងទុក្ខលំបាកជាមួយនឹងរាស្ត្ររបស់ព្រះ ជាជាងមានសេចក្តីអំណរខាងអំពើបាប ដែលនៅតែ1ភ្លែតនោះវិញ» (ហេព្រើរ 11៖25)។ ចុងបញ្ចប់ លោកប៉ុលបានមានប្រសាសន៍អំពីហេតុផលដ៏ល្អបំផុតដែលយើងមាន ក្នុងការបង្ហាញសេចក្តីស្រឡាញ់ទៅកាន់ពួក ជាប់គុកយ៉ាងដូច្នេះថា៖ «ចូរនឹកចាំពីពួកអ្នកជាប់គុក ទុកដូចជាជាប់ចំណងជាមួយគ្នា ហើយពីពួកអ្នកដែល ត្រូវគេធ្វើបាបផង ដ្បិតអ្នករាល់គ្នាក៏នៅក្នុងរូបកាយដែរ» (ហេព្រើរ 13៖3)។ យើងត្រូវតែធ្វើអ្វីដែលយើង ចង់អោយអ្នកដទៃធ្វើមកកាន់យើងដែរ ប្រសិនបើអ្នកជាប់គុកជាយើងវិញនោះ។

`ក្នុងនាមជាពួកជំនុំម្នាក់ តើយើងអាចធ្វើអ្វីបានខ្លះ សម្រាប់ជួយដល់ពួកអ្នកជាប់គុក?`