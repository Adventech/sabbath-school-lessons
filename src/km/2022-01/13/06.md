---
title:  ការចូលទៅឯព្រះយេស៊ូវនៅខាងក្រៅជំរំ
date:  24/03/2022
---

`សូមប្រៀបធៀបខគម្ពីរហេព្រើរ 13៖10-14; ម៉ាកុស 8៖34; ម៉ាថាយ 10៖38; លូកា 14៖27 និងកាឡាទី 2៖20។ លោកប៉ុលបានមានប្រសាសន៍អំពីការចូលទៅឯព្រះយេស៊ូវនៅខាងក្រៅជំរំ។ តើរូបស័ព្ទនេះបានបង្ហាញយើងយ៉ាងដូចម្តេច?`

កន្លែងពីខាងក្រៅរបងគឺជាផ្នែកមួយដ៏អាក្រក់នៃជំរំសាសន៍អ៊ីស្រាអែលទាំងមូល។ កន្លែងនេះ កង្វក់ជាទីបំផុត។ ឆ្អឹងនៃដង្វាយសត្វត្រូវបានដុតនៅខាងក្រៅជំរំ (ហេព្រើរ 4៖12)។ ពួកមនុស្សឃ្លង់ក៏បានរស់នៅខាងក្រៅជំរំផងដែរ (លេវីវិន័យ 4៖12)។ ពួកមនុស្សឃ្លង់គឺជាមនុស្សដែលមានជំងឺលើស្បែក ដ៏អាក្រក់បំផុត។ ពួកអ៊ីស្រាអែលបានសម្លាប់ពួកឧក្រិដ្ឋជននៅខាងក្រៅជំុរំ។ រីឯមនុស្សដែលជេរប្រមាថដល់ ព្រះក៏ត្រូវបានស្លាប់នៅខាងក្រៅជំរំផងដែរ។ (សូមអានខគម្ពីរលេវីវិន័យ 24៖10-16, 23; ពង្សាវតារ-

ក្សត្រទី1 21៖13 និងកិច្ចការ 7៖58)។ ក្បួនច្បាប់នៅក្នុងខទាំងនេះអាចជួយអោយយើងមើលឃើញ ថា ព្រះបានសណ្ឋិតនៅខាងក្នុងជំុរំ។ ព្រះមិនចង់អោយមានរបស់មិនស្អាតនៅខាងក្នុងជំរំឡើយ (ជនគណនា 5៖3; ចោទិយកថា 23៖14)។ ម្ល៉ោះហើយ ពួកយូដាត្រូវចោលរបស់មិនស្អាតនៅខាងក្រៅជំរំ។

ព្រះយេស៊ូវបានសុគតនៅលើឈើឆ្កាងខាងក្រៅទីក្រុងយេរូសាឡិម (យ៉ូហាន 19៖17-20)។ កន្លែងនៃការសុគតរបស់ទ្រង់បានបង្ហាញយើងអំពីការអាម៉ាស់ដែលព្រះយេស៊ូវបានទទួល នៅពេលដែល ទ្រង់ត្រូវគេដំភ្ជាប់ទៅនឹងឈើឆ្កាង (ហេព្រើរ 12៖2)។ ពួកយូដាបាននិយាយថា ព្រះយេស៊ូវគួរតែស្លាប់ ដោយសារតែទ្រង់បានប្រមាថព្រះនាមរបស់ព្រះ។ ម្ល៉ោះហើយ ពួកយូដាបានបដិសេធព្រះយេស៊ូវ។ ពួក គេបានបង្ខំអោយលោកពីឡាត់ឆ្កាងព្រះយេស៊ូវនៅខាងក្រៅកំផែងទីក្រុង (ម៉ាកុស 14៖63; សូមអាន ខគម្ពីរលេវីវិន័យ 24៖11,16)។ ដូច្នេះ ព្រះយេស៊ូវត្រូវបានគេនាំយកទៅសម្លាប់នៅខាងក្រៅជំរំទុកដូចជារបស់មិនស្អាតដូច្នោះដែរ។

លោកប៉ុលបានប្រាប់អ្នកអានរបស់គាត់អោយ «ចេញទៅឯទ្រង់ នៅខាងក្រៅទីដំឡើងត្រសាល ដែរ ទាំងផ្ទុកសេចក្តីដំនៀលរបស់ទ្រង់ចុះ» (ហេព្រើរ 13៖13; សូមអានខគម្ពីរហេព្រើរ 12៖2 ផងដែរ)។ ដំបូន្មានមកពីលោកប៉ុលនៅត្រង់នេះបានបង្ហាញយើងថា ឥឡូវនេះ ព្រះកំពុងតែនៅឯណា គឺថា៖ ទ្រង់ កំពុងតែនៅខាងក្រៅជំរំ។ នៅពេលដែលយើងចូលទៅឯព្រះយេស៊ូវនៅក្រៅជំរំនោះ សបញ្ជាក់ថា យើង បានអនុវត្តលើសពីការទទួលយកសេចក្តីអាម៉ាស់របស់ទ្រង់ទៅទៀត។ យើងក៏បានចូលរួមជាមួយនឹងទ្រង់ ផងដែរ (ហេព្រើរ 13៖13)។ រឿងអំពីគោមាសនៅក្នុងបទគម្ពីរនិក្ខមនំ 32 និង33 អាចជួយអោយ យើងយល់គោលគំនិតនេះកាន់តែប្រសើរឡើង។ ពួកអ៊ីស្រាអែលបានបដិសេធព្រះ នៅពេលដែលពួកគេបានធ្វើបាបទាស់នឹងព្រះតាមរយៈគោមាស។ បន្ទាប់ពីពួកគេបានធ្វើបាបរួចមក លោកម៉ូសេបាន «យក ត្រសាលទៅដំឡើងនៅទីឆ្ងាយក្រៅពីទីដំឡើងត្រសាលរបស់គេ ហើយឲ្យមានឈ្មោះថា ‘ត្រសាលជំនុំ’ ឯអស់អ្នកណាដែលរកព្រះយេហូវ៉ា គេក៏ចេញទៅឯត្រសាលជំនុំ ដែលនៅខាងក្រៅទីដំឡើងត្រសាលនោះ» (និក្ខមនំ 33៖7)។ ទន្ទឹមគ្នានេះ លោកប៉ុលបានអញ្ជើញពួកគ្រីស្ទានអោយចូលទៅឯព្រះយេស៊ូវ នៅខាងជំរំ។ ព្រះយេស៊ូវនឹងដឹកនាំរាស្ត្ររបស់ទ្រង់ចេញពីក្រុងដ៏ហួតហែងទៅរក «ក្រុងដែលនឹងមាននៅពេលខាងមុខនោះវិញ» (ហេព្រើរ 13៖14, គខប; ហេព្រើរ 11៖10, 16)។

`តើការចូលទៅឯព្រះយេស៊ូវ «នៅខាងក្រៅជំរំ» មានន័យយ៉ាងណាដែរ ចំពោះលោកអ្នក? តើយើងអាចរងការអាម៉ាស់ជាមួយនឹងទ្រង់ដោយវិធីណាខ្លះ?`