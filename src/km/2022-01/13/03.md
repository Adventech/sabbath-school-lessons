---
title:  អំពើបាបនៃការរួមភេទ និងការស្រឡាញ់ប្រាក់
date:  21/03/2022
---

`សូមអានខគម្ពីរហេព្រើរ 13៖4, 5; លូកា 16៖10-18; កូរិនថូសទី1 5៖1; អេភេសូរ 5៖3-5 និងកូឡូស 3៖5។ តើសេចក្តីអាក្រក់2យ៉ាងអ្វីខ្លះ ដែលយើងបានអាននៅក្នុងខទាំងនេះ?`

លោកប៉ុលបានព្រមានអ្នកអានរបស់គាត់អំពីអំពើបាបនៃការរួមភេទ និងការស្រឡាញ់ប្រាក់។ អំពើបាបទាំង2យ៉ាងនេះនឹងបំផ្លាញសេចក្តីស្រឡាញ់ដែលមានចំពោះគ្នាទៅវិញទៅមក។ ទាំងអ្នកនិពន្ធ គ្រីស្ទាន និងមិនមែនគ្រីស្ទានសុទ្ធតែបានឃើញអំពីទំនាក់ទំនងរវាងអំពើបាបនៃការរួមភេទ ហើយនិងចិត្ត លោភលន់។

ក្នុងខគម្ពីរហេព្រើរ 13៖4, 5 លោកប៉ុលបានមានប្រសាសន៍ថា ពួកគ្រីស្ទានគួរតែគោរពចំណង អាពាហ៍ពិពាហ៍។ យើងមិនត្រូវធ្វើអ្វីមួយដែលបង្ហាញថា អាពាហ៍ពិពាហ៍មិនសំខាន់នោះឡើយ។ យើងមិន គួរក្បត់ប្តី ឬប្រពន្ធរបស់យើងនោះឡើយ។ យើងក៏មិនគួរលែងលះគ្នាដោយគ្មានហេតុផលត្រឹមត្រូវណា មួយនោះដែរ (សូមប្រៀបធៀបជាមួយនឹងខគម្ពីរម៉ាថាយ 19៖9)។ ការរួមភេទក្រៅពីអាពាហ៍ពិពាហ៍សុទ្ធ តែមិនត្រឹមត្រូវទាំងអស់ (កូរិនថូសទី1 5៖9-11; កូរិនថូសទី1 6៖9, 10; អេភេសូរ 5៖5; ធីម៉ូថេទី1 1៖9, 10; វិវរណៈ 21៖8; វិវរណៈ 22៖15)។ ក្នុងចំណោមពួកក្រេក និងពួករ៉ូមនៅក្នុងសម័យសញ្ញា ថ្មីគឺខុសគ្នាស្រឡះពីក្បួនច្បាប់ដែលបានបង្រៀនដោយព្រះគម្ពីរ។ ពួកបុរសរ៉ូមត្រូវបានអនុញ្ញាតអោយក្បត់ប្រពន្ធខ្លួន ប្រសិនបើពួកគេបានលាក់ការក្បត់របស់ពួកគេនោះជាអាថ៌កំបាំង។ លោកប៉ុលបានព្រមាន ថា ព្រះនឹងដាក់ទោសដល់ពួកអ្នកក្បត់។ ម្ល៉ោះហើយ ពួកគ្រីស្ទានមិនគួរធ្វើតាមក្បួនច្បាប់អាពាហ៍ពិពាហ៍ សាសន៍រ៉ូមនោះឡើយ។

ម៉្យាងទៀត ការស្រឡាញ់ប្រាក់ក៏ជាអំពើបាបដ៏អាក្រក់បំផុតមួយទៀតនៅក្នុងចំណោមសាសន៍ រ៉ូមនៅសម័យលោកប៉ុលផងដែរ។ ក្នុងសំបុត្រមួយទៀត លោកប៉ុលបានមានប្រសាសាន៍ថា ការស្រឡាញ់ ប្រាក់នេះគឺជាហេតុផលសម្រាប់ការអាក្រក់ទាំងអស់ (ធីម៉ូថេទី1 6៖10)។

ដូច្នេះ តើពួកគ្រីស្ទានអាចប្រឆាំងទាស់នឹងសេចក្តីអាក្រក់នេះដោយរបៀបណា? លោកប៉ុលបានផ្តល់ចម្លើយនៅក្នុងសំបុត្ររបស់គាត់ជាច្រើន។ ទីមួយ ពួកគ្រីស្ទានគួរតែ «រីករាយ» ជាមួយនឹងអ្វីដែល ពួកគេមាន (ហេព្រើរ 13៖5; សូមអានខគម្ពីរកូរិនថូសទី2 9៖8 និងភីលីព 4៖11, 12 ផងដែរ)។ ពួកគ្រីស្ទានក៏ត្រូវតែមានសេចក្តីជំនឿ និងការជឿទុកចិត្តទៅលើសេចក្តីសន្យាដ៏អស្ចារ្យនេះមកពីព្រះផង ដែរ ដែលបានចែងយ៉ាងដូច្នេះថា៖ «អញនឹងមិនចាកចេញពីឯង ក៏មិនបោះបង់ចោលឯងឡើយ» (ហេព្រើរ 13៖5)។ ព្រះបានប្រទានសេចក្តីសន្យានេះដល់រាស្ត្ររបស់ទ្រង់ជាច្រើនលើកច្រើនសានៅក្នុងប្រវត្តិសាស្ត្រ នៃព្រះគម្ពីរ (លោកុប្បត្តិ 28៖15; ចោទិយកថា 31៖6,8; យ៉ូស្វេ 1៖5; កូរិនថូសទី1 28៖20)។ សព្វថ្ងៃនេះ ព្រះក៏បានប្រទានសេចក្តីសន្យានេះដល់យើងផងដែរ។ យើងត្រូវតែឆ្លើយតបទៅនឹងសេចក្តី សន្យានេះដោយពាក្យពេចន៍ចេញពីចម្រៀងមួយឃ្លាយ៉ាងដូច្នេះ៖ «ព្រះយេហូវ៉ាទ្រង់កាន់ខាងខ្ញុំៗនឹងមិន ខ្លាចអ្វីឡើយ តើមនុស្សអាចនឹងធ្វើអ្វីដល់ខ្ញុំបាន» (ទំនុកដំកើង 118៖6)។ អ្នកសរសេរបទគម្ពីរទំនុកដំកើង 118 បានបង្ហាញយើងអំពីទំនុកចិត្តរបស់គាត់ចំពោះព្រះ នៅពេលដែលអ្នកដទៃបានធ្វើបាបគាត់ និង បណ្តោយអោយគាត់រងការឈឺចាប់យ៉ាងខ្លាំង។

`តើយើងអាចធ្វើអ្វីបានខ្លះ ដើម្បីការពារខ្លួនយើងចេញពីអំពើបាបនៃការរួមភេទ និងការស្រឡាញ់ ប្រាក់នេះ?`