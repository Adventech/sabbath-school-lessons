---
title:  ការគេចផុតតែបន្តិច
date:  25/03/2022
---

ព្រះពិតជាស្រឡាញ់ខ្ញុំមែនទែន។ នៅពេលដែលមិត្តភក្តិបានទៅប្រទេសអូស្រ្តាលីឯណោះបាត់ទៅ ខ្ញុំក៏បានយល់ព្រមនឹងនាងថា នឹងទៅសួរសុខទុក្ខឪពុកម្តាយនាងនៅក្នុងប្រទេសថៃឯណេះវិញ មួយអាទិត្យម្តងផងដែរ។ ការស្វែងរកផ្ទះរបស់ឪពុកម្តាយនាងមិនមែនជារឿងងាយស្រួលនោះទេ។ ខ្ញុំត្រូវ ស្វែងរកទិសដៅ ហើយបានដឹងថា ផ្ទះនោះនៅឆ្ងាយពីផ្ទះរបស់ខ្ញុំគួរសម។ ខ្ញុំបានដាក់គ្រឿងទេសជាច្រើន នៅក្នុងការបូបស្ពាយ និងកាបូបដទៃទៀត សម្រាប់ការចុះទៅសួរសុខទុក្ខពួកគាត់ជាដំបូងរបស់ខ្ញុំ។ ខ្ញុំ បានបក់ដៃហៅតុកតុកកង់បីអោយជូនខ្ញុំទៅឯចំណតឡានក្រុងដោយបានយួរអាហាទៅជាមួយផងដែរ។

កំពុងតែធ្វើដំណើរតាមផ្លូវសុខៗ ស្រាប់តែអ្នកបើកបរតុកតុកនិយាយឡើងថា «ខ្ញុំដឹកអ្នកទៅ មិនបានទេ អ៊ីចឹង ខ្ញុំនឹងហៅតុកតុកមួយទៀតអោយអ្នក»។ គាត់មិនបានផ្តល់ហេតុផលចំពោះការផ្លាស់ប្តូរ ចិត្តរបស់គាត់នោះឡើយ។ តើខ្ញុំគួរធ្វើយ៉ាងណាទៅ? តុកតុកទី2បានមកយកខ្ញុំទៅ ប៉ុន្តែ អ្នកបើកបរបាន នាំខ្ញុំទៅខុសកន្លែងទៀត។ ម្ល៉ោះហើយ ខ្ញុំបានប្តូរទៅជិះតុកតុកទី3។

ខ្ញុំត្រូវចំណាយពេលវេលាជិត2ម៉ោងទម្រាំទៅដល់ចំណតឡានក្រុងនោះ។ ខ្ញុំបានដកដង្ហើម ទាំងខកចិត្ត នៅពេលដែលខ្ញុំបានទៅដល់ទីនោះ។ តើហេតុអ្វីបានជាត្រូវចំណាយពេល2ម៉ោង និងតុកតុក 3គ្រឿង សម្រាប់ផ្លូវទៅកាន់ចំណតឡានក្រុងដ៏ខ្លី ហើយសាមញ្ញយ៉ាងដូច្នេះ?

អ្នកលក់សំបុត្របានសួរខ្ញុំថា «តើអ្នកទៅណាដែរ?»។ ដោយសារតែខ្ញុំខកចិត្តជាខ្លាំង ទើបខ្ញុំ មិនអាចនិយាយទៅកាន់អ្នកណាម្នាក់ សូម្បីតែអ្នកលក់សំបុត្រក៏ដោយ។ ខ្ញុំបានឆ្លើយទាំងបែរមុខចេញ ថា «ចាំខ្ញុំប្រាប់អ្នកពេលក្រោយ»។ បន្ទាប់ពីសម្រួលអារម្មណ៍បានស្រួលបួលហើយ ខ្ញុំបានទិញសំបុត្រ មួយ ហើយបានឡើងជិះឡានទួរីសចេញទៅ។

នៅក្នុងអំឡុងពេលនៃការធ្វើដំណើរទៅកាន់ផ្ទះឪពុកម្តាយរបស់មិត្តភក្តិខ្ញុំនោះ យើងបានបើក កាត់ ឡានទួរីសខ្ទេចខ្ទីមួយគ្រឿងនៅតាមដងផ្លូវ។ តៃកុងរបស់យើងបានឈប់មើល ក្រែងលោកមានអ្វី ដែលគាត់អាចជួយបាន។ គាត់បាននិយាយទាំងក្រៀមក្រំថា មានអ្នកដំណើរជាច្រើននាក់បានស្លាប់នៅ ក្នុងការគ្រោះថ្នាក់នោះ។ គាត់បាននិយាយថា «នេះគឺជាឡានទួរីសដែលបានរត់នៅលើផ្លូវនេះមុនយើង បន្តិចទេ»។

នៅពេលនោះ ខ្ញុំបានដឹងថា ខ្ញុំប៊ិះតែជិះនៅក្នុងឡានទួរីសនោះ។ ប៉ុន្តែ ខ្ញុំបានខកខានជិះឡាន ទួរីសនោះ ដោយសារតែមានការពន្យារពេលជាច្រើនដងទៅកាន់ចំណតឡានក្រុង។ ឪពុកម្តាយរបស់មិត្ត-ភក្តិខ្ញុំបានធូរស្បើយចិត្តដោយបានឃើញខ្ញុំ។ ពួកគេបានឮអំពីគ្រោះថ្នាក់មួយនេះដែរ។ ម្តាយរបស់មិត្តភក្តិ ខ្ញុំបាននិយាយថា «ពួកយើងព្រួយបារម្ភពីក្មួយណាស់ ដោយសារតែយើងបានគិតថា ក្មួយនៅក្នុងឡាន ទួរីសនោះដែរ»។

ខ្ញុំបាននិយាយទៅកាន់ពួកគាត់ថា «ព្រះទ្រង់ល្អណាស់»។ បន្ទាប់មក ខ្ញុំបានរៀបរាប់អំពីការ ពន្យារពេលជាច្រើននោះទៅកាន់ពួកគេដែលមិនមែនជាគ្រីស្ទាន។ លោកឪពុកបានលាន់មាត់ថា «ព្រះ ឬទេវតាដែលបានការពារក្មួយស្រីនោះពិតជាអស្ចារ្យមែន»។ ច៎ាស ព្រះ ពិតជាស្រឡាញ់ខ្ញុំមែនទែន។