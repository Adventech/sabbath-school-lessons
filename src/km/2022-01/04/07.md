---
title:  ការសិក្សាបន្ថែម
date:  21/01/2022
---

ខគម្ពីរហេព្រើរ 2៖13 បានបង្ហាញយើងអំពីព្រះបន្ទូលរបស់ព្រះយេស៊ូវ។ ព្រះយេស៊ូវ បានមានបន្ទូលទៅកាន់ព្រះវរបិតារបស់ទ្រង់អំពីបងប្អូនប្រុសស្រីរបស់ទ្រង់យ៉ាងដូច្នេះថា៖ «មើល ទូលបង្គំ នេះ និងពួកកូនចៅ ដែលព្រះបានប្រទានមកទូលបង្គំ» (ហេព្រើរ 2៖13)។ លោកប៉ាទ្រីគ គ្រេយបានមាន ប្រសាសន៍ថា ខទាំងនេះបង្ហាញយើងថា ព្រះយេស៊ូវទ្រង់ការពារ និងយកព្រះទ័យទុកដាក់ចំពោះបងប្អូន ប្រុសស្រីរបស់ទ្រង់។ ជនជាតិរ៉ូមមានច្បាប់មួយដែលអាចជួយអោយយើងយល់នូវគោលគំនិតអំពីព្រះ-

យេស៊ូវនេះ។ ច្បាប់រ៉ូមមួយនេះត្រូវបានគេហៅថា «ធូធេឡា អ៊ីមភូបឺរឹម (tutela impuberum)» ជាភាសា ឡាតាំង។ ច្បាប់នេះបានជួយការពារកូនៗសាសន៍រ៉ូម នៅពេលដែលឪពុករបស់ពួកគេបានស្លាប់ទៅ ដោយ បានចែងថា៖ «គ្រូសាលារៀននឹងទទួលខុសត្រូវចំពោះក្មេងៗ និងថវិការបស់ក្មេងៗទាំងនោះរហូតដល់ពួក គេពេញវ័យ។ គ្រូសាលារៀននោះគឺជាបងប្រុសនៃកូនៗទាំងនោះ។ ច្បាប់រ៉ូមនេះបានបង្ហាញថា បងប្រុស មានតួនាទីថែរក្សាប្អូនៗប្រុសស្រីរបស់គាត់»។ ដកស្រង់ពី Godly Fear: The Letter to the Hebrews and Greco-Roman Critiques of Superstition [Atlanta: Society of Biblical Literature, 2003], page 126, adapted។ ច្បាប់រ៉ូមនេះអាចជួយពន្យល់អំពីមូលហេតុដែលលោកប៉ុលបានមានប្រសាសន៍ ថា យើងគឺជាបងប្អូនប្រុសស្រីរបស់ព្រះយេស៊ូវ និងជាបុត្រាបុត្រីរបស់ទ្រង់ផងដែរ។ ក្នុងនាមជាបងច្បង របស់យើង ព្រះយេស៊ូវគឺជាគ្រូបង្រៀនរបស់យើង។ ទ្រង់ក៏ជាបុគ្គលម្នាក់ដែលការពារយើងផងដែរ។

«ព្រះយេស៊ូវបានយាងមកផែនដីនេះក្នុងសណ្ឋានជាមនុស្ស។ ទ្រង់បានក្លាយមកជាព្រះអង្គជំនួយដែលចូលទៅឯព្រះវរបិតាជំនួសយើង។ ព្រះយេស៊ូវបានធ្វើរឿងទាំងនេះ ដើម្បីបង្ហាញយើងអំពីសេចក្តីពិតនៃព្រះគម្ពីរដ៏សំខាន់មួយ។ ក្នុងសង្គ្រាមពិភពលោករវាងព្រះ និងសាតាំង យើងអាចគោរពតាម បញ្ញត្តិទាំងអស់នៅក្នុងក្រឹត្យវិន័យរបស់ព្រះបាន ប្រសិនបើយើងបានផ្សារភ្ជាប់ខ្លួនយើងជាមួយនឹងព្រះវរបិតា ហើយនិងព្រះរាជបុត្រា»។ ដកស្រង់ពី Ellen G. White, Selected Messages, book 1, page 253, adapted។

«ក្នុងព្រះជន្ម និងមេរៀនរបស់ទ្រង់ ព្រះយេស៊ូវផ្តល់នូវគំរូដ៏ល្អឥតខ្ចោះមួយដល់យើង។ ទ្រង់ បានបង្ហាញយើងអំពីរបៀបធ្វើកិច្ចការសម្រាប់ព្រះ និងមិនអាត្មានិយម។ ព្រះមិនបានរស់សម្រាប់អង្គទ្រង់ នោះទេ។ ព្រះយេស៊ូវបានបង្កើតផែនដី និងទ្រទ្រង់អ្វីៗគ្រប់យ៉ាង។ រឿងទាំងនេះបង្ហាញយើងថា ព្រះយេស៊ូវ តែងតែធ្វើកិច្ចការជានិច្ច ដើម្បីជួយដល់មនុស្សដែលទ្រង់បានបង្កើត។ ‘ទ្រង់ធ្វើឲ្យថ្ងៃរបស់ទ្រង់រះឡើង បំភ្លឺ ទាំងមនុស្សអាក្រក់ និងមនុស្សល្អ ហើយទ្រង់បង្អុរឲ្យភ្លៀងធ្លាក់មក លើទាំងមនុស្សសុចរិត និងមនុស្សទុច្ចរិតផង’ (ម៉ាថាយ 5៖45)។ ព្រះបានប្រទានកិច្ចការនៃការទ្រទ្រង់ជីវិតនេះដល់ព្រះរាជបុត្រារបស់ទ្រង់។ ព្រះក៏បានធ្វើអោយព្រះយេស៊ូវក្លាយមកជាមេដឹកនាំរបស់យើងផងដែរ។ ព្រះយេស៊ូវបានបង្ហាញយើងអំពី របៀបកុំអោយយើងអាត្មានិយមតាមរយៈចំណុចទាំងនេះ។ គំរូដ៏ល្អឥតខ្ចោះរបស់ព្រះបានបង្រៀនយើង អំពីរបៀបដែលយើងគួរតែបម្រើព្រះ និងបម្រើអ្នកដទៃ»។ ដកស្រង់ពី Ellen G. White, The Desire of Ages, page 649, adapted។

**សំណួរពិភាក្សា**

`1. កណ្ឌគម្ពីរហេព្រើរបានបង្ហាញប្រាប់យើងថា ព្រះយេស៊ូវបានក្លាយមកជាបងប្អូនរបស់យើង ដើម្បី សង្គ្រោះយើង។ តើសេចក្តីពិតនៃព្រះគម្ពីរនេះបង្ហាញយើងថា ព្រះយេស៊ូវបានធ្វើអ្វីខ្លះ ដើម្បីសង្គ្រោះ យើង? តើចម្លើយរបស់លោកអ្នកអាចជួយអោយលោកអ្នកមើលឃើញថា ការដែលបដិសេធព្រះគុណ របស់ទ្រង់គឺជាកំហុសដ៏អាក្រក់មួយដោយរបៀបណា?`

`2. តើរឿងលោកម៉ូសេអាចជួយអោយយើងយល់យ៉ាងដូចម្តេច អំពីអ្វីដែលព្រះយេស៊ូវបានធ្វើ និងបន្តធ្វើសម្រាប់យើងនាពេលឥឡូវនេះ?`