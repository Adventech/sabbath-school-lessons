---
title:  ព្រះយេស៊ូវត្រូវបានបង្កើតយ៉ាងល្អឥតខ្ចោះតាមរយៈការឈឺចាប់
date:  19/01/2022
---

សូមអានខគម្ពីរហេព្រើរ 2៖10, 17, 18 និងហេព្រើរ 5៖88, 9។ តើហេតុអ្វីបានជា ព្រះយេស៊ូវឈឺចាប់? តើការឈឺចាប់របស់ទ្រង់គឺជាផ្នែកដ៏សំខាន់មួយនៃផែនការរបស់ព្រះក្នុងការសង្គ្រោះ បាបជនដោយរបៀបណា?

លោកប៉ុលបានមានប្រសាសន៍ថា ព្រះ «បានធ្វើឲ្យមេនៃសេចក្តីសង្គ្រោះគេ បានគ្រប់លក្ខណ៍ ដោយរងទុក្ខលំបាក» (ហេព្រើរ 2៖10)។ ខនេះគួរអោយភ្ញាក់ផ្អើលជាទីបំផុត។ លោកប៉ុលក៏បានប្រាប់ យើងថា ព្រះយេស៊ូវ «ភ្លឺមកពីសិរីល្អនៃព្រះ ហើយជារូបភាពនៃអង្គទ្រង់» ផងដែរ (ហេព្រើរ 1៖3)។ លោក ប៉ុលក៏បានប្រាប់យើងផងដែរថា ព្រះយេស៊ូវ «ឥតធ្វើបាបឡើយ» (ហេព្រើរ 4៖15)។ ព្រះយេស៊ូវ «ទ្រង់ បរិសុទ្ធ ឥតពុតមាយា ឥតសៅហ្មង» (ហេព្រើរ 7៖26-28)។ ព្រះយេស៊ូវ «ទ្រង់បានថ្វាយព្រះអង្គទ្រង់ ឥតសៅហ្មង ដល់ព្រះ» (ហេព្រើរ 9៖14; សូមអានខគម្ពីរហេព្រើរ 10៖5-10 ផងដែរ)។ ដូច្នេះ បើ ព្រះយេស៊ូវមិនបានធ្វើបាបទេ តើហេតុអ្វីបានជាទ្រង់ត្រូវតែបានបង្កើតអោយល្អឥតខ្ចោះតាមរយៈការឈឹ ចាប់នោះ?

ព្រះគម្ពីរបានបង្ហាញប្រាប់យើងនូវចម្លើយយ៉ាងដូច្នេះ៖ «ទោះបើទ្រង់ជាព្រះរាជបុត្រាក៏ដោយ គង់តែទ្រង់បានរៀនស្តាប់បង្គាប់ ដោយសារការដែលទ្រង់រងទុក្ខលំបាកទាំងប៉ុន្មាននោះដែរ រួចកាលទ្រង់ បានគ្រប់លក្ខណ៍ហើយ នោះទ្រង់បានត្រឡប់ជាមេបង្កើត នៃសេចក្តីសង្គ្រោះដ៏នៅអស់កល្បជានិច្ច ដល់ អស់អ្នកណាដែលស្តាប់បង្គាប់ទ្រង់» (ហេព្រើរ 5៖8, 9)។ ដូច្នេះ ការឈឺចាប់បានធ្វើអោយព្រះស័ក្តិសម នឹងសង្គ្រោះយើង។

ចូរយើងក្រឡេកមើលវិធី3យ៉ាងដែលការឈឺចាប់បានធ្វើអោយព្រះយេស៊ូវស័ក្តិសមនឹងធ្វើជា ព្រះអង្គសង្គ្រោះ និងជាសម្តេចសង្ឃរបស់យើង៖

1. ព្រះបានធ្វើអោយ «មេនៃសេចក្តីសង្គ្រោះគេ បានគ្រប់លក្ខណ៍ ដោយរងទុក្ខលំបាក» (ហេព្រើរ 2៖10)។ ការសុគតរបស់ព្រះយេស៊ូវបានអនុញ្ញាតអោយព្រះសង្គ្រោះយើង និងបង្ហាញយើងមេត្តាដល់ យើង។ ព្រះយេស៊ូវគឺជាបុគ្គលតែមួយគត់ដែលអាចធ្វើអោយសេចក្តីមេត្តានេះកើតមានឡើង។ ក្នុងនាម ជាព្រះ ព្រះយេស៊ូវអាចជំនុំជំរះយើងបាន។ ក្នុងនាមជាដង្វាយលោះបាបរបស់យើង ព្រះយេស៊ូវក៏អាចសង្គ្រោះយើងបានដែរ។

2. ការឈឺចាប់បានបង្រៀនព្រះយេស៊ូវអំពីរបៀបស្តាប់បង្គាប់ (ហេព្រើរ 5៖8)។ តើហេតុអ្វីបានជាព្រះយេស៊ូវចាំបាច់ត្រូវរៀនស្តាប់បង្គាប់? ទីមួយ ការស្តាប់បង្គាប់របស់ព្រះយេស៊ូវអាចធ្វើអោយ ព្រះទទួលយកការសុគតរបស់ទ្រង់ជំនួសអំពើបាបរបស់យើងបាន (ហេព្រើរ 9៖14; ហេព្រើរ 10៖5-10)។ ទីពីរ ការឈឺចាប់របស់ព្រះយេស៊ូវបានជួយអោយទ្រង់ក្លាយមកជាគំរូរបស់យើង (ហេព្រើរ 5៖9)។ ដូច្នេះ ព្រះយេស៊ូវ «បានរៀន» ស្តាប់បង្គាប់ ដោយសារតែការស្តាប់បង្គាប់គឺជាបទពិសោធន៍ថ្មីមួយ សម្រាប់ទ្រង់។ ក្នុងនាមជាព្រះ តើព្រះយេស៊ូវត្រូវស្តាប់បង្គាប់អ្នកណាម្នាក់ឬ? ទេ មនុស្សគ្រប់គ្នាបានស្តាប់ បង្គាប់ព្រះយេស៊ូវដែលជាស្តេចនៃស្ថានសួគ៌ និងជាព្រះរាជបុត្រាដ៏នៅអស់កល្បជានិច្ច។ ប៉ុន្តែ ដើម្បី សង្គ្រោះយើង ព្រះរាជបុត្រានៃព្រះដ៏មានអំណាចបានក្លាយមកជាកូនមនុស្សដែលស្តាប់បង្គាប់។

3. ការឈឺចាប់របស់ព្រះយេស៊ូវបានបង្ហាញយើងថា ទ្រង់គឺជាសម្តេចសង្ឃដែលយើងអាចជឿទុកចិត្តបាន (ហេព្រើរ 2៖17, 18)។ ទ្រង់ពោរពេញទៅដោយសេចក្តីមេត្តា។ ការឈឺចាប់មិន បានធ្វើអោយព្រះយេស៊ូវមានសេចក្តីមេត្តាបន្ថែមទៀតសម្រាប់យើងនោះទេ។ សេចក្តីមេត្តាមាននៅក្នុង ព្រះទ័យរបស់ទ្រង់ស្រាប់ហើយ ដែលជំរុញអោយព្រះយេស៊ូវស្ម័គ្រព្រះទ័យសុគតជំនួយយើង (ហេព្រើរ 10៖5-10; សូមប្រៀបធៀបជាមួយនឹងខគម្ពីររ៉ូម 5៖7, 8)។ ការឈឺចាប់របស់ព្រះយេស៊ូវបានបង្ហាញ យើងអំពីសេចក្តីស្រឡាញ់របស់ទ្រង់ក្នុងនាមជាបងប្អូងម្នាក់នឹងយើង។