---
title:  បងប្អូនដែលជាព្រះអង្គសង្គ្រោះ
date:  16/01/2022
---

`សូមអាននូវអ្វីដែលលោកម៉ូសេបានមានប្រសាសន៍នៅក្នុងខគម្ពីរលេវីវិន័យ 25៖25-27, 47-49។ តើអ្នកណាដែលអាចលោះមនុស្សដែលបាត់បង់ទ្រព្យសម្បត្តិ ឬសេរីភាពរបស់គេដោយសារ តែភាពក្រីក្រនោះបាន?`

ក្រឹត្យវិន័យរបស់លោកម៉ូសេបានចែងអំពីមនុស្សដែលត្រូវការលក់ដី ឬលក់ខ្លួនគេដោយសារ តែភាពក្រីក្រ។ គេនឹងទទួលបានដី ឬសេរីភាពរបស់គាត់ត្រឡប់មកវិញក្នុងរយៈពេល50ឆ្នាំ។ ឆ្នាំទី50គឺជាឆ្នាំសប្បាតហ៍ដ៏ពិសេសមួយ។ នៅក្នុងពេលនេះ ពួកបណ្តាជនបានដោះលែងបាវបម្រើ និងប្រគល់ ដីអោយពួកគេវិញ។

ប៉ុន្តែ 50ឆ្នាំគឺជាពេលដ៏យូរមួយ។ នេះគឹជាមូលហេតុដែលក្រឹត្យវិន័យរបស់គាត់បានចែងថា សាច់ញាតិជិតបំផុតអាចសងប្រាក់ដែលជនក្រីក្រនោះជំពាក់បាន។ ពេលនោះ ជនក្រីក្រនោះអាចមានសេរីភាពចេញពីការជំពាក់ ឬចេញពីទាសភាពមុនពេលកំណត់។

នៅពេលអ្នកណាម្នាក់ត្រូវបានគេសម្លាប់ សាច់ញាតិជិតបំផុតរបស់គាត់ក៏ត្រូវតែធ្វើជាអ្នកសង សឹកអោយគាត់ផងដែរ។ បន្ទាប់មក អ្នកសងសឹកនោះត្រូវតែតាមរកឃាតករ ហើយដាក់ទោសឃាតករ នោះ (ចោទិយកថា 19៖11-13)។

`សូមអានខគម្ពីរហេព្រើរ 2៖14-16។ តើខទាំងនេះបានចែងយ៉ាងដូចម្តេច អំពីព្រះយេស៊ូវ ហើយនិងពួកយើង?`

ខគម្ពីរហេព្រើរ 2៖14-16 បានបង្ហាញយើងថា យើងគឺជាទាសករនៃអារក្ស។ ប៉ុន្តែ ព្រះយេស៊ូវ គឺជាអ្នកដែលលោះយើងចេញពីទាសភាព និងធ្វើអោយយើងមានសេរីភាព។ នៅពេលដែលលោកអ័ដាម បានធ្វើបាប មនុស្សលោកបានក្លាយទៅជាទាសកររបស់សាតាំង។ យើងលែងធ្វើអ្វីដែលល្អ ហើយត្រឹម ត្រូវដោយខ្លួនឯងបានទៀតឡើយ (រ៉ូម 7៖14-24)។ លើសពីនេះទៅទៀត ឈ្នួលនៃអំពើបាបនេះគឺ ជាសេចក្តីស្លាប់។ យើងមិនលោះយកការពិន័យដោយខ្លួនឯងបាននោះទេ (រ៉ូម 6៖23)។ ម្ល៉ោះហើយ យើងគ្មានសង្ឃឹមឡើយបើគ្មានព្រះយេស៊ូវនោះ។

ព្រះយេស៊ូវបានក្លាយមកជាមនុស្សដូចជាយើងដែរ។ ទ្រង់បានក្លាយមកជាសាច់ញាតិជិតបំផុត របស់យើង ដើម្បីសង្គ្រោះយើង។ ព្រះយេស៊ូវមិនអៀនខ្មាសក្នុងការមានបន្ទូលថា យើងគឺជា «បងប្អូន» របស់ទ្រង់នោះឡើយ (ហេព្រើរ 2៖11)។

នេះគឺជាគោលគំនិតដ៏គួរអោយចាប់អារម្មណ៍មួយគឺថា៖ នៅពេលដែលព្រះយេស៊ូវបានក្លាយ មកជាមនុស្ស ទ្រង់ក៏បានបង្ហាញយើងក្នុងពេលព្រមគ្នាផងដែរថា ទ្រង់គឺជាព្រះ។ ក្នុងខគម្ពីរសញ្ញាចាស់ ព្រះអង្គសង្គ្រោះដ៏ពិតរបស់សាសន៍អ៊ីស្រាអែល ឬសាច់ញាតិជិតបំផុតរបស់ពួកគេនោះគឺជាព្រះយេហូវ៉ា (សូមអានខគម្ពីរទំនុកដំកើង 19៖14; អេសាយ 41៖41; អេសាយ 43៖14; អេសាយ 44៖22; យេរេមា 31៖11; ហូសេ 13៖14)។ ព្រះយេហូវ៉ាគឺជានាមមួយទៀតសម្រាប់ព្រះ។

`តើមានមធ្យោបាយអ្វីខ្លះ ដែលធ្វើអោយលោកអ្នកអាចមានបទពិសោធន៍ដ៏ពិតប្រាកដក្នុងទំនាក់ ទំនងយ៉ាងជិតស្និទ្ធរវាងលោកអ្នក និងព្រះគ្រីស្ទអោយកាន់តែស៊ីជម្រៅឡើងនោះ? តើហេតុអ្វីបានជាការ ដែលមានបទពិសោធន៍នេះសំខាន់ម្ល៉េះ ចំពោះសេចក្តីជំនឿរបស់លោកអ្នក?`