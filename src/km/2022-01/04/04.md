---
title:  មានរូបកាយដូចគ្នានឹងយើង
date:  18/01/2022
---

កណ្ឌគម្ពីរហេព្រើរបានចែងថា ព្រះយេស៊ូវបានក្លាយមកជាមនុស្ស។ ក្នុងភាពជាមនុស្ស ព្រះ-

យេស៊ូវ អាចជួយដល់យើង និងសុគតជំនួសយើងបាន (ហេព្រើរ 2៖9, 14-16; ហេព្រើរ 10៖5-10)។ សេចក្តីពិតនៃព្រះគម្ពីរនេះគឺជាផ្នែកមួយដ៏សំខាន់បំផុតនៃផែនការដែលព្រះបានបង្កើតឡើង ដើម្បីសង្គ្រោះ យើង។ សេចក្តីពិតនៃព្រះគម្ពីរនេះក៏បានផ្តល់អោយយើងនូវសេចក្តីសង្ឃឹមតែមួយគត់សម្រាប់ជីវិតអស់ កល្ប។

`សូមអានខគម្ពីរម៉ាថាយ 16៖17; កាឡាទី 1៖16; កូរិនថូសទី1 15៖50 និងអេភេសូរ 6៖12។ ខទាំងនេះបានចែងអំពីភាពទន់ខ្សោយរបស់មនុស្ស។ តើយើងជាបាបជនមានភាពទន់ខ្សោយ អ្វីខ្លះ?`

«រូបកាយ» (អេភេសូរ 6៖12) គឺជារូបស័ព្ទតំណាងអោយបាបជន និងភាពទន់ខ្សោយរបស់ ពួកគេ។ ក្នុងភាពជាបាបជន យើងមិនបានយល់រឿងខាងឯវិញ្ញាណតាមដែលយើងគួរតែយល់នោះទេ (ម៉ាថាយ 16៖17; កាឡាទី 1៖16)។ យើងក៏ស្លាប់ ដោយសារតែអំពើបាបផងដែរ (កូរិនថូសទី1 15៖ 50)។ កណ្ឌគម្ពីរហេព្រើរបានចែងថា ព្រះយេស៊ូវក៏ត្រូវបានបង្កើតឡើងដូចជាបងប្អូនរបស់ទ្រង់ «គ្រប់ជំពូកដែរ» (ហេព្រើរ 2៖17)។ ពាក្យទាំងនេះបង្ហាញយើងថា ព្រះយេស៊ូវបានក្លាយមកជាមនុស្សទាំង ស្រុង។ ព្រះយេស៊ូវមិនត្រឹមតែមើលទៅដូចជាមនុស្សនោះទេ។ ទ្រង់គឺជាមនុស្សយ៉ាងពិតប្រាកដ ដូចជា យើងដែរ។

ប៉ុន្តែ កណ្ឌគម្ពីរហេព្រើរក៏បានចែងថា ព្រះយេស៊ូវមានលក្ខណៈខុសពីយើងផងដែរ គឺថា៖ ព្រះ-យេស៊ូវមិនបានធ្វើបាបទាល់តែសោះ (ហេព្រើរ 4៖15)។ ព្រះយេស៊ូវទ្រង់ «បរិសុទ្ធ ឥតពុតមាយា ឥត សៅហ្មង» ឡើយ (ហេព្រើរ 7៖26)។ ក្នុងភាពជាបាបជន ចិត្តរបស់យើងអាក្រក់ជាទីបំផុត។ យើងបាន កើតមកជាទាសករនៃអំពើបាប។ លោកប៉ុលបានមានប្រសាសន៍ថា «ក្រឹត្យវិន័យត្រូវខាងវិញ្ញាណ តែខ្ញុំនៅខាងសាច់ឈាមវិញ ដោយបានត្រូវលក់ទៅក្នុងអំណាចរបស់បាប» (រ៉ូម 7៖14; សូមអានខគម្ពីររ៉ូម 7៖15-20 ផងដែរ)។ ព្រះយេស៊ូវបានយាងមកក្នុងនាមជាព្រះអង្គសង្គ្រោះរបស់យើង។ ព្រះយេស៊ូវបានថ្វាយព្រះអង្គទ្រង់ដល់ព្រះជំនួសអំពើបាបរបស់យើង។ «ទ្រង់បរិសុទ្ធ ឥតពុតមាយា ឥតសៅហ្មង» (ហេព្រើរ 7៖26-28)។

ឥឡូវនេះ ព្រះអាចអត់ឱនទោសអោយយើង និងអាចទទួលយកយើងបាន ពីព្រោះព្រះយេស៊ូវ បានរស់នៅក្នុងជីវិតដ៏ស្តាប់បង្គាប់មួយ ថែមទាំងបានថ្វាយព្រះអង្គទ្រង់ជំនួសអំពើបាបរបស់យើងទៀតផង (ហេព្រើរ 2៖14-17)។ ព្រះយេស៊ូវក៏បានរក្សាសេចក្តីសន្យានៅក្នុងសេចក្តីសញ្ញាថ្មីផងដែរ។ ទ្រង់បាន ចារបញ្ញត្តិរបស់ទ្រង់នៅក្នុងចិត្តរបស់យើង (ហេព្រើរ 8៖10)។ ទ្រង់បានប្រទានកម្លាំងដល់យើងអោយ រស់នៅក្នុងជីវិតដ៏បរិសុទ្ធ។ ព្រះយេស៊ូវក៏បានបំបាក់ខ្មាំងសត្រូវរបស់យើងផងដែរ។ ព្រះបានរំដោះយើង ចេញពីអំពើបាប។ ហើយទ្រង់បានប្រទានដល់យើងនូវអំណាចឈ្នះលើអំពើបាបនៅក្នុងជីវិតរបស់យើង ផងដែរ។ ឥឡូវនេះ យើងអាច «បំរើព្រះដ៏មានព្រះជន្មរស់» បានហើយ (ហេព្រើរ 9៖14)។ មែនហើយ ព្រះយេស៊ូវបានយកឈ្នះអារក្ស និងអំពើបាប។ ប៉ុន្តែ យើងត្រូវតែរង់ចាំពេលវេលាមួយ មុនពេលដែលសាតាំងត្រូវបានបំផ្លាញជាមុនសិន។ សាតាំងនឹងត្រូវបំផ្លាញជារៀងរហូត នៅពេលដែលព្រះបញ្ចប់កិច្ចការ ចុងក្រោយរបស់ទ្រង់ជាចៅក្រម (វិវរណៈ 20៖1-3, 10)។

`ព្រះបានសន្យាថា ទ្រង់នឹងជួយអោយយើងយកឈ្នះលើសង្គ្រាមទាស់នឹងអំពើបាបនេះ។ បើ ដូច្នេះមែន តើហេតុអ្វីបានជាយើងប្រឆាំងទាស់នឹងអំពើបាបហើយនៅតែបរាជ័យនោះ? តើយើងមានចន្លោះ ខ្វះខាតត្រង់ណា? តើយើងអាចរស់នៅក្នុងជីវិតដែលព្រះយេស៊ូវចង់បានពីយើងដោយរបៀបណាដែរ?`