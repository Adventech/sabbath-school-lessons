---
title:  ព្រះយេស៊ូវដែលជាបងប្អូនដ៏ស្មោះត្រង់របស់យើងរាល់គ្នា
date:  15/01/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លេវីវិន័យ 25៖25-27, 47-49; ហេព្រើរ 11៖24-26; កូរិនថូសទី1 15៖50; ហេព្រើរ 12៖1-4។

> <p>ខចងចាំ</p>
> «ដូច្នេះ ដែលកូនចៅបានប្រកបដោយសាច់ឈាមព្រមគ្នា នោះទ្រង់ក៏ទទួលចំណែកជាសាច់ ឈាមដូច្នោះដែរ ដើម្បីឲ្យទ្រង់បានបំផ្លាញអានោះ ដែលមានអំណាចលើសេចក្តីស្លាប់ គឺជាអារក្ស ដោយទ្រង់សុគត» (ហេព្រើរ 2៖14)។

បទគម្ពីរហេព្រើរ 1 បានចែងថា ព្រះយេស៊ូវគឺជាព្រះរាជបុត្រារបស់ព្រះ។ ព្រះយេស៊ូវអ្នកគ្រប់ គ្រងលើពួកទេវតា។ ព្រះយេស៊ូវ «ជារស្មីភ្លឺមកពីសិរីល្អនៃព្រះ ហើយជារូបភាពនៃអង្គទ្រង់» (ហេព្រើរ 1៖3)។ ក្នុងបទគម្ពីរហេព្រើរ 2 ព្រះយេស៊ូវគឺជាកូនមនុស្ស។ ព្រះបានធ្វើអោយព្រះយេស៊ូវទាបជាង ពួកទេវតាបន្តិច (ហេព្រើរ 2៖7)។ ព្រះយេស៊ូវបានក្លាយទៅជាមនុស្សម្នាក់ដែលមានភាពទន់ខ្សោយ ទាំងអស់នៃមនុស្សលោកយើង រួមទាំងសេចក្តីស្លាប់ផង។

ក្នុងខគម្ពីរហេព្រើរ 1 ព្រះបានមានបន្ទូលទៅកាន់ព្រះយេស៊ូវថា៖ «ឯងជាកូនអញ» (ហេព្រីរ 1៖5)។ ក្នុងខគម្ពីរហេព្រើរ 2 ព្រះយេស៊ូវបានមានបន្ទូលថា មនុស្សលោកគឺជា «បងប្អូនទូលបង្គំ» (ហេព្រើរ 2៖12)។

ក្នុងបទគម្ពីរហេព្រើរ 1 ព្រះវរបិតាបានប្រកាសថា ព្រះយេស៊ូវគឺជាព្រះ និងជាស្តេច (ហេព្រើរ 1៖8-12)។ ក្នុងបទគម្ពីរហេព្រើរ 2 ព្រះរាជបុត្រាបានមានបន្ទូលថា ទ្រង់នឹងជឿទុកចិត្តទៅលើព្រះ (ហេព្រើរ 2៖13)។

ក្នុងបទគម្ពីរហេព្រើរ 1 ព្រះយេស៊ូវគឺជាព្រះដែលបានបង្កើតយើងមក និងទ្រទ្រង់ជីវិតរបស់ យើង ហើយទ្រង់ក៏ជាស្តេចរបស់យើងផងដែរ។ ក្នុងបទគម្ពីរហេព្រើរ 2 ព្រះយេស៊ូវគឺជាសម្តេចសង្ឃនៃ មនុស្សលោក។ ទ្រងមិនដែលធ្វើអោយយើងបរាជ័យនោះឡើយ។

សរុបមក ព្រះយេស៊ូវដែលជាព្រះរាជបុត្រាបានបង្ហាញយើងអំពីព្រះយេស៊ូវដែលជាបងច្បង របស់យើង។ កិច្ចការរបស់ព្រះយេស៊ូវដែលជាបងច្បងរបស់យើងបានបង្ហាញយើងអំពីរូបភាពដ៏ល្អឥត ខ្ចោះរបស់ព្រះដែលស្រឡាញ់យើង និងបានបង្កើតយើង (ហេព្រើរ 1៖1-4)។