---
title:  ទ្រង់មិនខ្មាសអៀនក្នុងការហៅពួកគេថាជាបងប្អូនទ្រង់ឡើយ
date:  17/01/2022
---

ព្រះយេស៊ូវមិនអៀនខ្មាសក្នុងការហៅយើងថាជាបងប្អូនរបស់ទ្រង់ឡើយ (ហេព្រីរ 2៖11)។ព្រះយេស៊ូវគឺអង្គតែមួយជាមួយនឹងព្រះ។ ប៉ុន្តែ ទ្រង់បានស្រឡាញ់យើងជាខ្លាំង ទើបទ្រង់បង្កើតយើងមក ជាផ្នែកមួយនៃគ្រួសាររបស់ទ្រង់នៅស្ថានសួគ៌។ សូមប្រៀបធៀបសេចក្តីស្រឡាញ់នេះជាមួយនឹងការអាម៉ាស់ជាសាធារណៈដែលពួកគ្រីស្ទានបានរងទុក្ខនៅក្នុងសហគមន៍របស់ពួកគេ (ហេព្រើរ 10៖33)។

`សូមអានអំពីលោកម៉ូសេនៅក្នុងខគម្ពីរហេព្រើរ 11៖24-26។ តើការសម្រេចចិត្តដែលលោក ម៉ូសេបានធ្វើបង្ហាញយើងយ៉ាងដូចម្តេច អំពីអ្វីដែលព្រះយេស៊ូវបានធ្វើសម្រាប់យើងនោះ?`

លោកម៉ូសេត្រូវបាន «គេហៅខ្លួន ជាកូនរបស់បុត្រីផារ៉ោន» (ហេព្រើរ 11៖24)។ លោកម៉ូសេ គឺជាបុគ្គលដ៏មានអំណាចម្នាក់នៅក្នុងនគរដ៏មានអំណាចបំផុតនៅលើផែនដីនៅសម័យនោះ។ លោក ម៉ូសេបានទទួលការអប់រំ និងការបណ្តុះបណ្តាលខាងឯផ្នែកយោធាដ៏ល្អបំផុត។ លោកស្ទេផានបានប្រាប់ យើងថា «លោក [ម៉ូសេ] បានរៀនសូត្រគ្រប់អស់ទាំងចំណេះវិជ្ជា នៃសាសន៍អេស៊ីព្ទ» (កិច្ចការ 7៖22)។ អ្នកស្រីអែល្លីន ជីវ៉ៃត៍បានមានប្រសាសន៍ថា លោកម៉ូសេគឺជា «មេដឹកនាំសំណព្វរបស់ពួកទាហាននៅក្នុង ពលទ័ពអេស៊ីព្ទ»។ ស្តេចផារ៉ោនក៏សព្វព្រះទ័យនឹងលោកម៉ូសេដែលជាចៅចិញ្ចឹមរបស់គាត់ផងដែរ។ អ្នក ស្រីវ៉ៃត៍បានប្រាប់យើងថា ស្តេចផារ៉ោនក៏ «ចង់អោយលោកម៉ូសេធ្វើជាស្តេចបន្ទាប់ពីទ្រង់ផងដែរ» (សូមអាន Patriarchs and Prophets, page 245, adapted)។ លោកម៉ូសេបានលះបង់កិត្តិយស និងកិត្តិនាម ទាំងអស់នេះ នៅពេលដែលគាត់ជ្រើសរើសធ្វើជារាស្ត្ររបស់ព្រះ។ ពួកអ៊ីស្រាអែលគឺជាទាសករ។ ពួកគេ មិនបានទទួលការអប់រំឡើយ។ ហើយពួកគេក៏មិនមែនជាសាសន៍ដ៏ខ្លាំងពូកែអ្វីដែរ។

`តើព្រះសូមអ្វីពីយើង? សម្រាប់ចម្លើយ សូមអានខគម្ពីរម៉ាថាយ 10៖32, 33; ធីម៉ូថេទី2 1៖8, 12 និងហេព្រើរ 13៖12-15។`

ពួកគ្រីស្ទានបានរងទុក្ខជាខ្លាំង។ ពួកគេឈឺចាប់ និងខ្មាសអៀននៅទីសាធារណៈ។ ម្ល៉ោះហើយ ពួកគេចាប់ផ្តើមមានអារម្មណ៍ខ្មាសអៀនដោយសារព្រះយេស៊ូវ។ ឥឡូវនេះ លោកប៉ុលបានដាស់តឿនពួកគ្រីស្ទានទាំងនេះថា ពួកគេកំពុងតែស្ថិតនៅក្នុងគ្រោះថ្នាក់នៃការ «ឆ្កាងព្រះរាជបុត្រានៃព្រះ ខាងឯខ្លួន គេរួចទៅហើយ ព្រមទាំងធ្វើឲ្យទ្រង់ហាលមុខនៅកណ្តាលជំនុំផង» (ហេព្រើរ 6៖6)។ ម្ល៉ោះហើយ លោក ប៉ុលនៅតែប្រាប់អ្នកអានរបស់គាត់អោយបន្តជឿទុកចិត្តទៅលើព្រះយេស៊ូវ (ហេព្រើរ 4៖14; ហេព្រើរ 10៖23)។

ព្រះចង់អោយយើងទទួលយកព្រះយេស៊ូវទុកជាព្រះរបស់យើង និងជាបងប្អូនរបស់យើង។ ក្នុងនាមជាព្រះអង្គសង្គ្រោះ ព្រះយេស៊ូវបានចេញថ្លៃលោះសម្រាប់អំពើបាបរបស់យើង។ ក្នុងនាមជាបង ប្អូនរបស់យើង ព្រះយេស៊ូវបានបង្ហាញយើងអំពីរបៀបដែលយើងគួរតែរស់នៅ។ ព្រះនឹងធ្វើអោយយើង «បានត្រឡប់ដូចជារូបអង្គនៃព្រះរាជបុត្រាទ្រង់ ដើម្បីឲ្យព្រះរាជបុត្រាបានធ្វើជាបងច្បងគេក្នុងពួកបងប្អូន ជាច្រើន» (រ៉ូម 8៖29)។

`ព្រះយេស៊ូវបានជ្រើសរើសធ្វើអ្វីដែលចាំបាច់បំផុត ដើម្បីអោយយើងបានក្លាយជាបងប្អូនរបស់ ទ្រង់។ តើការសម្រេចព្រះទ័យរបស់ទ្រង់បង្ហាញយើងយ៉ាងដូចម្តេច អំពីសេចក្តីស្រឡាញ់ដ៏អស្ចារ្យរបស់ ទ្រង់ចំពោះយើង?`