---
title:  គោលការមូលដ្ឋាននៃសេចក្តីសញ្ញារបស់ព្រះគម្ពីរ
date:  04/04/2021
---

**«នោះអញនឹងតាំងសញ្ញានឹងឯង ហើយនឹងចំរើនឯងឲ្យមានគ្នាជាសន្ធឹកឡើង» (លោកុប្បត្ដិ 17៖2)។**

ពាក្យហេព្រើរដែលសរសេរឡើងថា «សេចក្តីសញ្ញា» គឺ «ប៊ែរីធ»។ ពាក្យនេះបានលេចឡើង ចំនួន 287 ដងនៅក្នុងព្រះគម្ពីរសញ្ញាចាស់។ «ប៊ែរីធ» ក៏អាចត្រូវបានសរសេរថាជា «បណ្តាំមរតក» ផងដែរ ។ «បណ្តាំមរតក» គឺជាឯកសារផ្លូវច្បាប់ពិសេសមួយ។ ឯកសារផ្លូវច្បាប់នេះបង្ហាញពីគោល បំណងដែលបុគ្គលម្នាក់ចង់ចាត់ចែងជាមួយទ្រព្យសម្បត្តិលុយកាក់របស់ខ្លួនបន្ទាប់ពីលោកស្លាប់ទៅ។ គ្មាននរណាម្នាក់ដឹងច្បាស់ថាពាក្យ «ប៊ែរីធ» នេះចេញមកពីប្រភពណានោះទេ។ នៅក្នុងព្រះគម្ពីរ «ប៊ែរីធ» មានន័យថា៖ «អ្វីមួយដែលបង្រួបបង្រួមបុគ្គល ពីរនាក់ ឬបុគ្គលមួយក្រុមអោយល្អឡើងវិញ»។ «ប៊ែរីធ» គឺជាឈ្មោះប្រើសម្រាប់កិច្ចសន្យាផ្សេងៗរវាងមនុស្សម្នាក់ទៅម្នាក់ទៀត និងរវាងមនុស្ស និងព្រះជាម្ចាស់។ នៅក្នុងព្រះគម្ពីរ «ប៊ែរីធ» ច្រើនតែបង្ហាញ ពីសេចក្តីសញ្ញារវាងមនុស្សពីរនាក់។ ពាក្យនេះក៏បានបង្ហាញ ពីសេចក្តីសញ្ញាក្នុងវិស័យសាសនារវាងព្រះជាម្ចាស់ និងមនុស្សលោកផងដែរ។ សេចក្តីសញ្ញានេះគឺពិត ជានិមិត្តរូបហើយ ពីព្រោះពាក្យនេះក៏បានបង្ហាញនូវអត្ថន័យដូចគ្នានឹងសេចក្តីសញ្ញារវាងមនុស្សពីរនាក់ដែរ។ ប៉ុន្ដែ សេចក្តីសញ្ញាខាងសាសនា មានអត្ថន័យជ្រាលជ្រៅជាង»។ ដកស្រង់ពី J. Arthur Thompson, “Covenant (OT),” The International Standard Bible Encyclopedia, new edition (Grand Rapids, MI: William B. Eerd- mans Publishing Company, 1979), volume 1, page 790, adapted។

ស្វាមី និងភរិយាតែងតែសន្យាគ្នាថានឹងស្រឡាញ់ ហើយស្មោះត្រង់នឹងគ្នាទៅវិញទៅមកនៅ ពេលពួកគេរៀបការ។ យ៉ាងណាមិញ សេចក្តីសញ្ញានៅក្នុងព្រះគម្ពីរ ក៏បង្ហាញយើងអំពីអ្នកដែលបានធ្វើកិច្ចសន្យាដែរ៖ (1) ការភ្ជាប់ទំនាក់ទំនងគ្នាទៅវិញទៅមក (2) កិច្ចសន្យាដែលពួកគេបានធ្វើឡើង។ ផ្នែកទី 2 នៃសេចក្តីសញ្ញារបស់ព្រះគម្ពីរមានបីផ្នែកជាមូលដ្ឋានដូចតទៅ៖

1. ពាក្យសម្បថ៖ ជាពាក្យដែលព្រះជាម្ចាស់ចាត់ទុកថាជាសេចក្តីសច្ចា ឬកិច្ចសន្យាពិសេស។ ពាក្យសច្ចារបស់ទ្រង់សម្តែងថាទ្រង់បានទទួលយកនូវសេចក្តីសញ្ញានោះហើយ (កាឡាទី 3៖16 ហេព្រើរ 6៖13, 17) ។
2. ការគោរពប្រតិបត្តិ៖ មនុស្សជាតិក៏មានចំណែកដែលត្រូវធ្វើដែរ។ ពួកគេយល់ព្រមគោរព តាមក្រឹត្យវិន័យរបស់ព្រះ (ចោទិយកថា 4៖13) ។
3. ភស្តុតាង៖ ព្រះជាម្ចាស់បានប្រទាននូវភស្ដុតាងថាទ្រង់នឹងរក្សាចំណែកនៃសេចក្តីសញ្ញា នោះ។ ភ័ស្តុតាងដែលទ្រង់បានផ្តល់គឺអង្គព្រះយេស៊ូវ។ ព្រះនឹងបញ្ជូនព្រះយេស៊ូវ ឲ្យមកសុគតនៅលើ ឈើឆ្កាងដើម្បីសង្រ្គោះមនុស្សលោកចេញពីអំពើបាប (អេសាយ 42៖1, 6) ។

`ចូរលោកអ្នកបានក្រឡេកមើលផ្នែកទាំងបីខាងលើ៖ កិច្ចសន្យារបស់ព្រះ ការស្តាប់បង្គាប់របស់ យើង និងព្រះយេស៊ូវ។ តើលោកអ្នកមើលឃើញរឿងទាំងបីនេះកើតឡើងនៅក្នុងជីវិតផ្ទាល់របស់លោក អ្នកនាពេលបច្ចុប្បន្ននេះយ៉ាងដូចម្តេច?`