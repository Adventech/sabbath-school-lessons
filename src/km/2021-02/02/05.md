---
title:  សេចក្តីសញ្ញាជាមួយលោកម៉ូសេ
date:  07/04/2021
---

**សូមអានខគម្ពីរនិក្ខមនំ 6៖1-8។ បន្ទាប់មកចូរឆ្លើយនូវសំណួរខាងក្រោមនេះ៖**

`1. តើអ្វីទៅជាសេចក្តីសញ្ញាដែលព្រះជាម្ចាស់បានមានបន្ទូលមុននោះ? (សម្រាប់ចម្លើយសូម អានខគម្ពីរលោកុប្បត្ដិ 12៖1-3)។`

`2. ព្រះជាម្ចាស់បានសន្យាថានឹងដោះលែងរាស្ត្ររបស់ទ្រង់អោយរួចផុតពីទាសភាពនៅស្រុក អេស៊ីព្ទ។ តើកិច្ចសន្យានេះជាចំណែកនៃសេចក្តីសញ្ញារបស់ទ្រង់យ៉ាងដូចម្តេច?`

`3. តើព្រះជាម្ចាស់បានសន្យាដល់រាស្ត្ររបស់ទ្រង់យ៉ាងដូចម្តេ៉ចខ្លះ? ចូរប្រៀបធៀបកិច្ចសន្យា នេះជាមួយកិច្ចសន្យាដែលព្រះជាម្ចាស់បានតាំងជាមួយនឹងលោកណូអេមុនទឹកជំនន់។ តើកិច្ចសន្យាទាំងពីរនេះដូចគ្នាដែរឬទេ?`

ព្រះជាម្ចាស់បានជួយសង្គ្រោះរាស្ត្ររបស់ទ្រង់អោយរួចផុតពីទាសភាពនៅស្រុកអេស៊ីព្ទជាមុន សិន បន្ទាប់មកព្រះអង្គក៏បានធ្វើសេចក្តីសញ្ញាជាមួយពួកគេនៅភ្នំស៊ីណាយ។ សេចក្តីសញ្ញានេះចង់ បង្ហាញអោយយើងឃើញថាព្រះជាម្ចាស់នឹងរំដោះរាស្ត្ររបស់ព្រះអង្គអោយរួចផុតពីទាសភាពនៃអំពើបាប (និក្ខមនំ 20៖2)។ សេចក្តីសញ្ញានេះក៏បានបង្ហាញអោយសាសន៍អ៊ីស្រាអែលបានដឹងអំពីផែនការ ដែលព្រះនឹងធ្វើចំពោះបញ្ហាបាបផងដែរ។ ទ្រង់បានបង្ហាញរាស្ត្ររបស់ព្រះអង្គនូវអ្វីដែលត្រូវធ្វើប្រសិនបើពួកគេបានធ្វើបាប និងរបៀបដែលត្រូវស្វែងរកការអត់ទោសពីទ្រង់។ ដូច្នេះសេចក្តីសញ្ញានេះគឺដូចគ្នា នឹងសេចក្តីសញ្ញាផ្សេងទៀតដែលយើងបានសិក្សាដែរ។ សេចក្តីសញ្ញាទាំងអស់បង្ហាញពីសេចក្ដីមេត្ដា ករុណា ការអត់ទោស និងអំណាចរបស់ព្រះក្នុងការយកឈ្នះនូវអំពើបាប។

សេចក្តីសញ្ញានៅលើភ្នំស៊ីណាយ មានលក្ខណៈជាច្រើនដែលបង្ហាញយើងនូវអ្វីដែលព្រះបាន សន្យានឹងលោកអ័ប្រាហាំ៖

1. ព្រះជាម្ចាស់បានប្រទានឱ្យរាស្ត្ររបស់ទ្រង់មាននូវចំណងមិត្តភាពពិសេសជាមួយនឹងទ្រង់ (ប្រៀបធៀបខគម្ពីរលោកុប្បត្តិ 17៖7, 8 ជាមួយខគម្ពីរនិក្ខមនំ 19៖5, 6) ។
2. ព្រះជាម្ចាស់បានសន្យាថានឹងធ្វើអោយរាស្ត្ររបស់ទ្រង់មានមអំណាចខ្លាំងក្លានៅលើផែនដី នេះ (ប្រៀបធៀបខគម្ពីរលោកុប្បត្តិ 12៖2 ជាមួយខគម្ពីរនិក្ខមនំ 19៖6) ។
3. ព្រះជាម្ចាស់បានបង្គាប់ដល់រាស្ត្ររបស់ទ្រង់អោយគោរពប្រតិបត្តិតាមទ្រង់ (ប្រៀបធៀប លោកុប្បត្តិ 17៖9-14 និងលោកុប្បត្តិ 22៖16-18 ជាមួយនិក្ខមនំ 19៖5) ។

តើលោកអ្នកបានសង្កេតឃើញទេថាអ្វីទៅដែលកើតឡើងមុននោះ? ព្រះអម្ចាស់បានជួយសង្គ្រោះ ជ្រជាជាតិអ៊ីស្រាអែលជាមុន បន្ទាប់មកព្រះអង្គក៏បានប្រទានក្រឹត្យវិន័យដើម្បីអោយពួកគេបានប្រតិបត្តិតាម។ ក្រោយមក ព្រះជាម្ចាស់ក៏បានធ្វើនូវរឿងដដែលនេះជាមួយនឹងដំណឹងល្អផងដែរ៖ ព្រះយេស៊ូវបានជួយសង្គ្រោះយើងរាល់គ្នាអោយរួចពីអំពើបាបជាមុនសិន (សូមអានខគម្ពីរយ៉ូហាន 1៖29; កូរិនថូស ទី1 15៖3; កាឡាទី 1៖4) ។ បន្ទាប់មកព្រះយេស៊ូវទ្រង់ក៏យាងមកគង់នៅក្នុងយើងរាល់គ្នា ព្រមទាំង បានប្រទាននូវអំណាចឱ្យយើងដើម្បីគោរពតាមក្រឹត្យវិន័យរបស់ទ្រង់ផងដែរ (កាឡាទី 2៖20 រ៉ូម 4៖25; រ៉ូម 8៖1-3; ពេត្រុសទី1 2៖24)»។ ដកស្រង់ពី The SDA Bible Commentary, volume 1, page 602, adapted។

`នៅក្នុងខគម្ពីរនិក្ខមនំ 6៖7 ព្រះជាម្ចាស់បានមានបន្ទូលថា អ៊ីស្រាអែលនឹងធ្វើជារាស្ត្ររបស់ទ្រង់។ ទ្រង់នឹងធ្វើជាព្រះរបស់ពួកគេ។ ដូច្នេះអ៊ីស្រាអែលនឹងបានជាសាសន៍ដ៏ពិសេសនៅចំពោះព្រះជាម្ចាស់ ហើយព្រះអង្គក៏នឹងពិសេសនៅចំពោះអ៊ីស្រាអែលដែរ។ តើព្រះជាម្ចាស់សព្វព្រះហឫទ័យអោយ យើងរាល់គ្នាបានពិសេសនៅចំពោះទ្រង់ដែរឬទេនៅពេលសព្វថ្ងៃនេះ? បើមែន ចូរពន្យល់ពីរបៀប និង មូលហេតុ?`