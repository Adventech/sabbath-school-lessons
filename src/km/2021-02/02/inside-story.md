---
title:  អ្នកចំការបង្កើតពួកជំនុំ
date:  09/04/2021
---

គ្រូគង្វាលអាត់វេនទីស្ទម្នាក់បានសួរលោកហួង វេនមីង (Huang Wen-Meng) ដែលជាអ្នកចំការគ្មានការបំប៉នខាងឯផ្នែកទេវវិទ្យា អោយជួយបង្កើតពួកជំនុំនៅក្នុងភូមិតូចមួយដែលត្រូវធ្វើដំណើរប្រហែលជា2ម៉ោងកន្លះពីផ្ទះរបស់គាត់នៅឯប្រទេសតៃវ៉ាន់ខាងត្បូង។

លោកវេនមីងមានការភ្ញាក់ផ្អើលជាខ្លាំង។ គាត់ពុំមែនជាសមាជិកព្រះវិហារនោះទេ ប៉ុន្តែ គាត់ តែងតែថ្វាយបង្គំជារៀងរាល់ថ្ងៃសប្បាតហ៍នៅក្នុងភូមិរបស់គាត់។ គាត់បានយល់ព្រមជួយ។ គាត់បាននិយាយជាមួយនឹងសមាជិកព្រះវិហារដែលមានសាច់ញាតិស្រីម្នាក់នៅក្នុងភូមិបាអៅ (Ba-Eao) គឺជាភូមិដែលពុំមានអាត់វេនទីស្ទរស់នៅ។ នាងបានអនុញ្ញាតអោយយកផ្ទះរបស់នាងធ្វើជាព្រះវិហារ។ លោក វេនមីង និងគ្រូគង្វាលបានផ្លាស់ប្តូរវេនអធិប្បាយនៅក្នុងផ្ទះដែលជាព្រះវិហារជារៀងរាល់ថ្ងៃសប្បាតហ៍ និងមានអ្នកជ្រមុជទឹក6នាក់ក្នុងរយៈពេល6ខែ។ ប្រហែលជា1ឆ្នាំកន្លះក្រោយមក លោកវេនមីងក៏បាន ទទួលបុណ្យជ្រមុជទឹកផងដែរ។ អ្នកដឹកនាំអាត់វេនទីស្ទបានស្ងើចសរសើរថា ព្រះបានប្រទានពរដល់កិច្ច ខិតខំប្រឹងប្រែងរបស់លោកវេនមីងនៅភាគខាងត្បូងប្រទេសតៃវ៉ាន់ដែលជាតំបន់មួយដែលព្រះវិហារបាន ព្យាយាមយ៉ាងលំបាកក្នុងការចូលទៅដល់។ សន្និសិទនៃប្រទេសតៃវ៉ាន់បានស្នើសុំអោយគាត់បង្កើត ព្រះវិហារនៅឯភូមិសាន់ទីមួយទៀតក្នុងភូមិភាគខាងត្បូង។ 6ឆ្នាំក្រោយមក ព្រះវិហារនោះបានរីកចម្រើន បន្ទាប់មក លោកវេនមីងត្រូវបានស្នើសុំអោយបើកព្រះវិហារជាថ្មីម្តងទៀតនៅឯសៃទេយ៉ា។ ជាដំបូង លោក វេនមីងមានការព្រួយបារម្ភ។ គាត់បានគិតអំពីកង្វះខាតនៃការបំប៉នខាងឯផ្នែកទេវវិទ្យារបស់គាត់ ពេល នោះគាត់បានអធិស្ឋាន។ មនុស្សពីរនាក់បានបង្ហាញមុខនៅថ្ងៃសប្បាតហ៍ដំបូង នៅពេលដែលលោក វេនមីងបានបើកព្រះវិហារសាជាថ្មី។ គាត់បានលើកទឹកចិត្តអោយអ្នកថ្វាយបង្គំទាំងពីររូបបើកទ្វារផ្ទះទទួល អ្នកជិតខាងសម្រាប់កម្មវិធីថ្ងៃសុក្រពេលល្ងាច ហើយនិងអញ្ជើញពួកគេអោយចូលរួមកម្មវិធីនៃព្រះវិហារ នៅថ្ងៃបន្ទាប់។ 8ឆ្នាំក្រោយមក ព្រះវិហារមានសមាជិកទៅដល់74នាក់។ បន្ទាប់ពី17ឆ្នាំនៃការបង្កើត ព្រះវិហារមក លោកវេនមីងបានប្រាប់អាថ៌កំបាំងគឺជាការធ្វើតាមវិធីសាស្ត្ររបស់ព្រះគ្រីស្ទ ដែលអ្នកស្រីអែល្លិនជីវ៉ៃត៍បានពិពណ៌នាបែបដូច្នេះថា៖ «មានតែវិធីសាស្ត្ររបស់ព្រះគ្រីស្ទតែមួយប៉ុណ្ណោះ ដែលអាច ទទួលបានជោគជ័យក្នុងការផ្សាយដំណឹងល្អដល់មនុស្ស។ ព្រះអង្គសង្គ្រោះបានរាប់អានជាមួយនឹងមនុស្ស គឺព្រះអង្គដែលចង់អោយពួកគេបានល្អ។ ទ្រង់បានបង្ហាញសេចក្តីអាណិតអាសូរចំពោះពួកគេ បំពេញ តម្រូវការរបស់ពួកគេ និងយកបានទំនុកចិត្តរបស់ពួកគេ។ បន្ទាប់មក ទ្រង់បានមានបន្ទូលទៅកាន់ពួកគេ ថា «ចូរមកតាមខ្ញុំ»។ ដកស្រង់ពី The Ministry of Healing, p.143។

លោកវេនមីងដែលមានអាយុ75ឆ្នាំនិយាយថា គាត់បានព្យាយាមបំពេញតម្រូវការរបស់ពួកគេ។ គាត់បានទិញផ្លែស្វាយ ឪឡឹក និងត្របែកពីចំការរបស់គាត់សម្រាប់ការប្រកបអាហារជារៀងរាល់ថ្ងៃ សប្បាតហ៍នៅឯសៃទេយ៉ា។ គ្រូគង្វាលវ័យក្មេងដែលបានធ្វើជាមេដឹកនាំជំនួសលោកវេនមីងនៅឯសៃទេយ៉ា បានសួរនាំដោយការភ្ញាក់ផ្អើលថា «តើលោកពូធ្វើអោយព្រះវិហារនេះរីកចំរើនដោយរបៀបណា? តើខ្ញុំអាចធ្វើអោយព្រះវិហាររីកចំរើនបានដូចជាអ្វីដែលលោកពូបានធ្វើយ៉ាងដូចម្តេច ទៅ?»។ លោកវេនមីងបាន និយាយថា «ត្រូវបង្ហាញសេចក្តីមេត្តា អត់ធ្មត់ បន្ទាបខ្លួន និងស្រឡាញ់អ្នក ដទៃអោយដូចជាព្រះយេស៊ូវ»។