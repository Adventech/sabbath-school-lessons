---
title:  សេចក្តីសញ្ញាថ្មី
date:  08/04/2021
---

ព្រះជាម្ចាស់មានព្រះបន្ទូលថា៖ «នឹងមានគ្រាមកដល់ ដែលអញនឹងតាំងសញ្ញាថ្មី នឹងពួកវង្ស អ៊ីស្រាអែល អញនឹងដាក់ក្រឹត្យវិន័យរបស់អញនៅខាងក្នុងខ្លួនគេ ទាំងចារឹកទុកក្នុងចិត្តគេ នោះអញនឹង ធ្វើជាព្រះដល់គេ ហើយគេនឹងបានជារាស្ត្ររបស់អញ» (យេរេមា 31៖31-33)។

នេះជាលើកដំបូងហើយដែលយើងបានអានអំពី «សេចក្តីសញ្ញាថ្មី» នៅក្នុងគម្ពីរសញ្ញាចាស់ គឺនៅក្នុងខព្រះគម្ពីរយេរេមា 31៖31-33 ។ លោកយេរេមាបាននិយាយអំពីពេលវេលានៅគ្រាអនាគត គឺនៅពេលដែលរាស្រ្តរបស់ព្រះជាម្ចាស់នឹងវិលត្រឡប់មកទឹកដីរបស់ខ្លួនវិញ បន្ទាប់ពីរស់នៅនិរទេសក្នុង នគរបាប៊ីឡូនអស់រយៈពេលជាច្រើនឆ្នាំ។ បន្ទាប់មកយេរេមាបានបរិយាយអំពីព្រះពរដែលព្រះជាម្ចាស់នឹង ប្រទានអោយរាស្ត្ររបស់ទ្រង់នៅពេលនោះ។ ព្រះជាម្ចាស់បានដើរតួជាអ្នកនាំផ្លូវនៅក្នុងសេចក្តីសញ្ញាថ្មី នេះដូចជាព្រះអង្គបានធ្វើក្នុងសេចក្តីសញ្ញាមុនដែរ។ ទ្រង់ក៏នឹងរក្សាកិច្ចសន្យារបស់ទ្រង់ដែរ។

សូមក្រឡេកមើលពាក្យពេចន៍ដែលលោកយេរេមាបានប្រើ៖ ព្រះជាម្ចាស់ ទ្រង់ជាប្តីរបស់រាស្ត្រ ទ្រង់។ ព្រះអង្គប្រាថ្នាចង់សរសេរនូវក្រឹត្យវិន័យរបស់ទ្រង់នៅក្នុងចិត្តរបស់ពួកគេម្នាក់ៗ។ តើលោកអ្នកបាន សង្កេតឃើញទេថា ទ្រង់បានប្រើប្រាស់ពាក្យពេចន៍ដូចគ្នានេះ ដែលទ្រង់ធ្លាប់ប្រើជាមួយអ័ប្រាហាំក្នុងកិច្ច ព្រមព្រៀងដែរឬទេ? ព្រះជាម្ចាស់បានមានព្រះបន្ទូលថាព្រះអង្គនឹងធ្វើជាព្រះរបស់រាស្ត្រទ្រង់ ហើយអ៊ីស្រា- អែល ក៏នឹងធ្វើជារាស្ត្ររបស់ទ្រង់ដែរ។ ពាក្យពេចន៍ទាំងនេះជួយយើងឱ្យយល់ថាសេចក្តីសញ្ញានេះមិន គ្រាន់តែជាកិច្ចសន្យាស្របច្បាប់លើក្រដាសស្នាមមួយសន្លឹកនោះទេ។ វាគឺជាអ្វីដែលអស្ចារ្យជាងនេះទៅ ទៀត។

`សូមអានខគម្ពីរយេរេមា 31៖33 ។ ចូរប្រៀបធៀបវាជាមួយខគម្ពីរនិក្ខមនំ 6៖7 ដែលនិយាយ អំពីសេចក្តីសញ្ញាដែលព្រះបានធ្វើជាមួយអ៊ីស្រាអែល។ តើខគម្ពីរយេរេមា 31៖33 បង្ហាញយើងថាព្រះ ជាម្ចាស់ប្រាថ្នាចង់បានអ្វីជាមួយនឹងរាស្ដ្ររបស់ទ្រង់?`

`សូមអានខគម្ពីរយេរេមា 31៖34 ។ ចូរប្រៀបធៀបអ្វីដែលត្រូវបាននិយាយនៅក្នុងខនេះទៅ នឹងខគម្ពីរយ៉ូហាន 17៖3 ។ តើព្រះជាម្ចាស់បានធ្វើអ្វីខ្លះនៅក្នុងខគម្ពីរយេរេមា 31៖34 ដើម្បីអាចធ្វើ អោយទ្រង់មានទំនាក់ទំនងល្អជាមួយរាស្រ្តទ្រង់នោះ?`

នៅក្នុងខគម្ពីរយេរេមា 31៖31-34 យើងឃើញគំនិតនៃសេចក្តីមេត្តាករុណានិងការគោរពប្រតិបត្តិ។ យើងក៏បានឃើញគំនិតទាំងនេះនៅក្នុងសេចក្តីសញ្ញាមុននេះផងដែរ។ ព្រះជាម្ចាស់នឹងអត់ទោសដល់រាស្ត្ររបស់ទ្រង់។ ទ្រង់ប្រាថ្នាចង់មានមិត្ដភាពពិសេសជាមួយពួកគេ។ ព្រះជាម្ចាស់នឹងសម្តែង នូវសេចក្តីមេត្តាករុណាដល់រាស្ត្ររបស់ទ្រង់ ហើយពួកគេនឹងគោរពទ្រង់ដោយសារអំណោយទានទាំងនេះ ដែរ។ រាស្ត្ររបស់ទ្រង់មិនមែនគោរពប្រតិបត្តិទ្រង់ដូចជាមនុស្សយន្តដែលមិនចេះគិត ឬមានអារម្មណ៍នោះ ឡើយ ពួកគេគោរពស្តាប់បង្គាប់ទ្រង់ដោយសារពួកគេស្គាល់ទ្រង់ ស្រឡាញ់ទ្រង់ និងចង់បំរើទ្រង់វិញ។ គំនិតនេះជួយឱ្យយើងយល់ពីទំនាក់ទំនងផ្លូវចិត្តពិសេស ដែលព្រះជាម្ចាស់ទ្រង់ប្រាថ្នាចង់អោយរាស្ត្រទ្រង់ មាន។

`ព្រះជាម្ចាស់ប្រាថ្នាចង់សរសេរក្រឹត្យវិន័យរបស់ទ្រង់នៅក្នុងចិត្តរបស់យើងម្នាក់ៗ។ តើការនេះ មានន័យយ៉ាងដូចម្តេចចំពោះអ្នក?`