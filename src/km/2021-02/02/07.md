---
title:  ការសិក្សាបន្ថែម
date:  09/04/2021
---

សូមអាន Ellen G. White, “Abraham in Canaan,” pages 132-138, in Patriarchs and Prophets; “The Prophets of God Helping Them,” pages 569-571, in Prophets and Kings។

ក្រឹត្យវិន័យរបស់ព្រះជាម្ចាស់បង្ហាញយើងពីកាតព្វកិច្ចរបស់យើងរាល់គ្នា។ ក្រឹត្យវិន័យរបស់ព្រះយេហូវ៉ាគឺជាសេចក្ដីស្រឡាញ់។ ព្រះជាម្ចាស់បានបង្រៀនក្រឹត្យវិន័យនៃសេចក្តីស្រឡាញ់របស់ទ្រង់ដល់លោកអ័ដាមនិងនាងអេវ៉ានៅក្នុងសួនច្បារអេដែន។ ក្រោយមកព្រះជាម្ចាស់បានប្រកាសក្រឹត្យវិន័យនៃសេចក្តីស្រឡាញ់របស់ទ្រង់នៅលើភ្នំស៊ីណាយ។ ក្រឹត្យវិន័យនៃសេចក្តីស្រឡាញ់នេះគឺជាផ្នែកមួយនៃសេចក្តីសញ្ញាថ្មី។ ព្រះជាម្ចាស់ចង់សរសេរក្រឹត្យវិន័យរបស់ទ្រង់នៅក្នុងចិត្តរបស់យើងរាល់គ្នា។ ក្រឹត្យវិន័យនេះ បង្ហាញពីផែនការរបស់ព្រះជាម្ចាស់ដល់មនុស្សលោកដើម្បីអោយបានជីវិត។ ចុះប្រសិនបើព្រះជាម្ចាស់ទុក អោយយើងរាល់គ្នាធ្វើការសម្រេចចិត្តដោយខ្លួនឯងវិញនោះ តើយើងនឹងគួរធ្វើយ៉ាងដូចម្តេចទៅ? នោះ អារក្សសាតាំងនឹងមកគ្រប់គ្រងលើយើង។ យើងនឹងក្លាយជាបុគ្គលម្នាក់ដែលមានចិត្តដូចជាសាតាំងដែរ។ នោះហើយជាមូលហេតុដែលព្រះបានត្រាស់បង្គាប់ឱ្យយើងរាល់គ្នាមកបម្រើទ្រង់ ព្រោះទ្រង់មានផែនការ ល្អសម្រាប់ជីវិតរបស់យើងរាល់គ្នា។ យើងនឹងក្លាយជាមនុស្សល្អតាមរយៈផែនការនោះ។ ព្រះជាម្ចាស់ប្រាថ្នា ចង់អោយយើងម្នាក់ៗក្លាយជាអ្នកបម្រើទ្រង់ដែលប្រកបដោយប្រាជ្ញានិងភាពអត់ធ្មត់ ក្នុងព័ន្ធកិច្ចដែលទ្រង់ ប្រទានឱ្យយើង។ ព្រះយេស៊ូវបានបង្ហាញយើងនូវគំរូដែលយើងគួរប្រព្រឹត្តនៅពេលដែលទ្រង់បានយាងមក ផែនដីនេះ។ ព្រះអង្គបានមានបន្ទូលថា៖ «ឱព្រះនៃទូលបង្គំអើយ ទូលបង្គំមានសេចក្តីអំណរនឹងធ្វើតាម ព្រះហឫទ័យទ្រង់អើ ក្រឹត្យវិន័យរបស់ទ្រង់ក៏នៅក្នុងចិត្តទូលបង្គំ» ទំនុកតម្កើង 40៖8 «ពីព្រោះខ្ញុំបានចុះពីស្ថានសួគ៌មក មិនមែននឹងធ្វើតាមចិត្តខ្ញុំទេ គឺតាមបំណងព្រះហឫទ័យនៃព្រះវិញ ដែលទ្រង់ចាត់ឲ្យខ្ញុំមក» យ៉ូហាន 6៖38 ។ ព្រះយេស៊ូវបានយាងមកលើផែនដីនេះពីព្រោះទ្រង់ស្រឡាញ់ដល់ព្រះវរបិតានិងមនុស្ស មានបាប។ ព្រះយេស៊ូវក៏បានយាងមកទីនេះព្រោះព្រះអង្គចង់សម្តែងនូវការគោរពនិងលើកសរសើរតម្កើង ដល់សិរីរុងរឿងរបស់ព្រះជាម្ចាស់។ នោះហើយជាមូលហេតុដែលព្រះយេស៊ូវបានរងទុក្ខនិងសុគត។ សេចក្ដី ស្រឡាញ់ចំពោះព្រះវរបិតានិងមនុស្សជាតិបានពោរពេញលើអ្វីទាំងអស់ដែលទ្រង់បានធ្វើ។ ព្រះយេស៊ូវបាន អំពាវនាវឲ្យយើងបើកចិត្តឲ្យសេចក្ដីស្រឡាញ់តែមួយនេះគ្រប់គ្រងលើជីវិតរបស់យើងផងដែរ»។ ដកស្រង់ ពី Ellen G. White, The Desire of Ages, pages 329, 330, adapted។

**សំណួរពិភាក្សា**

`1. តើសេចក្តីសញ្ញាដែលព្រះបានធ្វើជាមួយលោកណូអេ លោកអាប់រ៉ាម លោកម៉ូសេ និងយើងរាល់គ្នា មាន លក្ខណៈដូចគ្នានឹងសេចក្តីសញ្ញាដែលទ្រង់បានធ្វើជាមួយលោកអ័ដាមដែរឬទេ? ឬវាជាសេចក្តីសញ្ញា ថ្មី? សម្រាប់ចម្លើយសូមប្រៀបធៀបខគម្ពីរលោកុប្បត្តិ 3៖15; លោកុប្បត្ដិ 22៖18; និងកាឡាទី 3៖8, 16 ។`

`2. ហេតុអ្វីបានជាមិត្តភាពជាផ្នែកមួយដ៏សំខាន់នៃសេចក្តីសញ្ញាដែរ? តើអ្នកអាចធ្វើកិច្ចសន្យាជាមួយនរណា ម្នាក់ដែលអ្នកមិនមានអារម្មណ៍ជិតស្និទ្ធដែរឬទេ? ប៉ុន្ដែនោះមិនមែនជាអ្វីដែលព្រះចង់បានពីយើងនោះទេ។ ព្រះជាម្ចាស់ប្រាថ្នាចង់គង់នៅជិតយើងរាល់គ្នា។ ហេតុអ្វីទៅ? ចូរពិភាក្សាអំពីរឿងនេះនៅក្នុងថ្នាក់។`

`3. ហេតុអ្វីបានជាអាពាហ៌ពិពាហ៌ជានិមិត្តរូបដ៏ល្អសម្រាប់សេចក្តីសញ្ញារវាងព្រះ និងរាស្ដ្ររបស់ទ្រង់?`