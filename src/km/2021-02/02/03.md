---
title:  សេចក្តីសញ្ញាជាមួយនឹងលោកណូអេ
date:  05/04/2021
---

**«អញនឹងតាំងសេចក្តីសញ្ញាអញចំពោះឯង ហើយឯងនឹងចូលទៅក្នុងទូកធំនោះ ព្រមទាំងប្រពន្ធ កូន» (លោកុប្បត្ដិ 6៖18) ។**

នេះជាលើកដំបូងហើយដែលយើងបានឃើញពាក្យថា «កិច្ចការតាំងសញ្ញា» នៅក្នុងព្រះគម្ពីរ ពោលគឺនៅក្នុងខគម្ពីរលោកុប្បត្ដិ 6៖18។ តើមានអ្វីកើតឡើងនៅក្នុងជំពូកនេះ? ព្រះជាម្ចាស់បានមាន បន្ទូលប្រាប់ដល់លោកណូអេថា ទ្រង់នឹងបំផ្លាញផែនដីនេះចេញដោយសារតែអំពើអាក្រក់ដ៏សម្បើមរបស់ វា។ ប៉ុន្ដែព្រះជាម្ចាស់នឹងមិនបោះបង់ពូជពង្សរបស់មនុស្សចោលឡើយ។ ព្រះអង្គបានប្រទានឱកាសដល់ លោកណូអេ ក្នុងការទទួលយកសេចក្តីសញ្ញាពិសេសជាមួយនឹងទ្រង់។ ព្រះអង្គក៏បានប្រទានឱកាសដល់លោកអ័ដាមដូចគ្នាបន្ទាប់ពីលោកបានធ្វើបាប។ ទ្រង់ក៏បានសន្យាថានឹងការពារគ្រួសាររបស់ណូអេ ដែលព្រមចងមេត្រីនិងស្តាប់បង្គាប់ដល់ទ្រង់ដែរ។

`តើព្រះជាម្ចាស់ ទ្រង់នឹងធ្វើកិច្ចការទាំងអស់នៅក្នុងសេចក្តីសញ្ញានេះទេ? សូមចាំថាការតាំង សេចក្តីសញ្ញាមួយនៅក្នុងគម្ពីរតែងតែមានភាគីចាប់ពីពីរឡើងទៅ។ តើមានលក្ខខណ្ឌអ្វីខ្លះដែលណូអេ ត្រូវធ្វើ? តើយើងអាចទាញនូវមេរៀនអ្វីចេញពីចម្លើយនេះបាន?`

ព្រះបានមានបន្ទូលប្រាប់លោកណូអេថាទ្រង់នឹងបណ្តាលអោយមានទឹកជំនន់ជន់ឡើង។ ផែនដី នឹងត្រូវបំផ្លាញចោល។ ប៉ុន្តែព្រះបានធ្វើសេចក្តីសញ្ញាជាមួយលោកណូអេជាមុន ដោយសន្យាថានឹងជួយ សង្គ្រោះណូអេនិងក្រុមគ្រួសាររបស់លោក។ យ៉ាងណាមិញ ណូអេអាចនឹងប្រឈមជាមួយហានិភ័យដ៏ធំក្នុងការទុកចិត្តព្រះ។ ចុះវានឹងទៅជាយ៉ាងណាប្រសិនបើព្រះមិនរក្សាកិច្ចសន្យារបស់ទ្រង់នោះ? អ៊ីចឹង អ្វីគ្រប់យ៉ាងដែលណូអេខំធ្វើក្នុងការជួយសង្គ្រោះខ្លួននិងក្រុមគ្រួសារនឹងទៅជាអាសាបង់ទៅហើយ។ ពួក គេទាំងអស់គ្នានឹងត្រូវស្លាប់ដោយសារទឹកជំនន់ជាមួយប្រជាជនដទៃទៀតនៅលើផែនដីនេះដែរ។

`ព្រះជាម្ចាស់ ទ្រង់មានបន្ទូលថាទ្រង់នឹងធ្វើសេចក្តីសញ្ញាជាមួយណូអេ។ ពាក្យថា «កិច្ចព្រម ព្រៀងពិសេស» សម្តែងអោយយើងដឹងថាអ្នកដែលសន្យានឹងមិនលេបសំដីឡើយ។ ដូច្នេះហើយ កិច្ច ព្រមព្រៀងពិសេសមិនមែនជាការសន្យាទទេនោះឡើយ។ ពាក្យថា «សេចក្តីសញ្ញាពិសេស» បង្ហាញយើងថាព្រះនឹងសម្រេចនូវអ្វីដែលទ្រង់បានមានបន្ទូល។ ចុះវានឹងទៅជាយ៉ាងណាប្រសិនបើ «កិច្ចព្រម ព្រៀងពិសេស» មិនមានអត្ថន័យដ៏ជ្រាលជ្រៅចំពោះអ្នកដែលធ្វើតាមការសន្យារបស់ខ្លួននោះ? តើវានឹង ផ្លាស់ប្តូរនូវអ្វីដែលព្រះមានបន្ទូលទៅកាន់ណូអេនៅក្នុងខព្រះគម្ពីរលោកុប្បត្ដិ 6៖18 យ៉ាងដូចម្តេច? តើវានឹងផ្លាស់ប្តូរពាក្យពេចន៍របស់ទ្រង់ជាច្រើន មែនទេ? តើនឹងមានអ្វីកើតឡើងប្រសិនបើព្រះជាម្ចាស់មានព្រះបន្ទូលទៅកាន់លោកណូអេថា៖ «មើលយើងនឹងបំផ្លាញផែនដីទាំងមូលដោយសារទឹក។ យើងមិន ដឹងថាគួរជួយសង្រ្គោះឯង ឬអត់នោះទេ។ ក្នុងពេលនេះ ចូរឯងខំប្រតិបត្តិអោយបានល្អគ្រប់យ៉ាង ហើយ បន្ទាប់មក ចាំយើងពិចារណាមើលថាត្រូវធ្វើយ៉ាងណា។ ប៉ុន្តែយើងនឹងមិនសន្យានឹងឯងទេ»។ តើលោក អ្នកគិតថាពាក្យពេចន៍ទាំងនេះនឹងធ្វើអោយណូអេបានស្ងប់ចិត្តដែរឬទេ? គឺគ្មានទាល់តែសោះ! វាមិនបាន បង្ហាញនូវសុវត្ថិភាពនិងការទុកចិត្តដែលយើងចង់បានឡើយ នៅពេលដែលយើងអាន «សេចក្តីសញ្ញា» នេះ។ នោះហើយជាមូលហេតុដែលពាក្យទាំងពីរនេះមានឥទ្ធិពលជាខ្លាំង។ វាបង្ហាញយើងថា យើងអាចជឿទុកចិត្តថាព្រះនឹងធ្វើតាមកិច្ចសន្យារបស់ទ្រង់បាន។`