---
title:  សេចក្តីសន្យារបស់ព្រះ
date:  24/04/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្ដិ 15៖1-3; អេសាយ 25៖8; កូរិនថូស ទី1 2៖9; វិវរណៈ 22៖1-5; ពេត្រុសទី1 2៖9។

> <p>ខចងចាំ</p>
> «ហើយបង្រៀន ឲ្យគេកាន់តាមគ្រប់ទាំងសេចក្តី ដែលខ្ញុំបានបង្គាប់មកអ្នករាល់គ្នាផង ហើយ មើល ខ្ញុំក៏នៅជាមួយនឹងអ្នករាល់គ្នាជារាល់ថ្ងៃដែរ ដរាបដល់បំផុតកល្ប។ អាម៉ែន។» (ម៉ាថាយ 28៖20)។

មានឪពុកនិងកូនស្រីដែលមានវ័យ10ឆ្នាំម្នាក់បានមកសម្រាកវិស្សមកាលរបស់ពួកគេនៅ ឯឆ្នេរសមុទ្រមួយកន្លែង។ ថ្ងៃមួយ ពួកគេបានចុះទៅហែលទឹកសមុទ្រលេង។ ពួកគេទាំងពីរជាអ្នកចេះ ហែលទឹកដ៏ស្ទាត់ជំនាញ។ ប៉ុន្តែ ពួកគេបានបែកគ្នាបន្ទាប់ពីពួកគេហែលឆ្ងាយចេញពីឆ្នេរសមុទ្រទៅ។ ឪពុកបានដឹងថា រលកកំពុងទាញពួកគេទាំងពីរនាក់អោយចូលទៅក្នុងសមុទ្រជ្រៅហើយ។ ដូច្នេះហើយ គាត់ក៏បានស្រែកប្រាប់កូនស្រីរបស់ខ្លួនថា៖ «ម៉ារី ពុកនឹងហែលទៅឆ្នេរវិញដើម្បីរកជំនួយសិន។ ប្រសិន បើកូនហត់អស់កម្លាំងសូមបណ្តែតខ្លួននឹងខ្នងសិនទៅ ធ្វើបែបនេះ កូនអាចអណ្តែតខ្លួនពេញមួយថ្ងៃក៏បាន។ ពុកនឹងត្រឡប់មកជួយកូន វិញ»។ «មិនយូរប៉ុន្មានមនុស្សជាច្រើនបានជិះទូកស្វែងរកក្មេងស្រីតូច ម្នាក់ម្នាក់នោះ។ មនុស្សរាប់រយនាក់បាន ឈរមើលនៅតាមឆ្នេរសមុទ្រ។ ប្រជាជនជាច្រើនបានឮព័ត៌មានស្តីអំពីក្មេងស្រីតូចម្នាក់នេះដែលបានរង់ចាំមនុស្សមកជួយនាង។ បួនម៉ោងក្រោយមក ស្រាប់តែមានបុគ្គលម្នាក់ជិះទូកប្រទះឃើញនាងរសាត់ទៅឆ្ងាយពីដីគោក។ នាងបានបណ្តែតខ្លួនទៅនឹងខ្នង របស់នាងដោយអារម្មណ៍នឹងន ដោយគ្មានតក់ស្លុតអ្វីឡើយ។ ប្រជាជននៅលើឆ្នេរបានបង្ហូរទឹកភ្នែក ដោយអារម្មណ៍រីករាយនៅពេលដែលក្មេងស្រីតូចនេះបានត្រឡប់មកវិញ។ ក្មេងស្រីនេះមានអារម្មណ៍នឹងនណាស់។ នាងគិតថាមនុស្សគ្រប់គ្នាមានអាកប្បកិរិយាប្លែក។ នាងបានរៀបរាប់ថា៖ «ពុកបានប្រាប់ ខ្ញុំថា ខ្ញុំអាចបណ្តែតខ្លួននឹងខ្នងរបស់ខ្ញុំបានពេញមួយថ្ងៃ ដោយមិនចាំបាច់បារម្ភអ្វីឡើយ ហើយគាត់នឹង មករកខ្ញុំវិញ។ ដូច្នេះ ខ្ញុំក៏ចេះតែហែលហើយបណ្តែតខ្លួនទៅ ព្រោះខ្ញុំជឿជាក់ថាពុកនឹងត្រឡប់មករកខ្ញុំ វិញជាមិនខាន»។ ដកស្រង់ពី H. M. S. Richards, “When Jesus Comes Back,” Voice of Prophecy News, March 1949, page 5, adapted។