---
title:  ការសិក្សាបន្ថែម
date:  30/04/2021
---

សូមអាន Ellen G. White, “Abraham in Canaan,” page 132-144 and “The Test of Faith,” pages 145-155, in Patriarchs and Prophets។

«ព្រះជាម្ចាស់បានល្បងលដល់អ័ប្រាហាំនូវការមួយ។ ការសាកល្បងនេះមិនងាយស្រួលនោះទេ។ ព្រះបានសុំអោយអ័ប្រាហាំលះបង់នូវការមួយយ៉ាងធំ. . . . . អ័ប្រាហាំប្រាថ្នាចង់ស្ដាប់បង្គាប់ដល់ព្រះ។ អ័ប្រាហាំមិនចោទសួរព្រះជាម្ចាស់អំពីទឹកដីសន្យានោះទេ. . . . វាល្មមគ្រប់គ្រាន់ហើយដែលព្រះបានប្រទាន សេចក្តីសន្យាដល់អ័ប្រាហាំ។ ក្នុងនាមជាអ្នកបម្រើរបស់ព្រះ អ័ប្រាហាំត្រូវតែស្តាប់បង្គាប់ទ្រង់។ កន្លែងដែល រីករាយបំផុតនៅលើផែនដីសម្រាប់អ័ប្រាហាំគឺជាកន្លែងដែលព្រះចង់អោយគាត់ទៅ»។ ដកស្រង់ពី Patriarchs and Prophets, page 126, adapted។

«អាប់រ៉ាមបានចូលទៅក្នុងស្រុកកាណាន។ បន្ទាប់មក ព្រះជាម្ចាស់ក៏បង្ហាញអង្គទ្រង់ឱ្យអាប់រ៉ាម បានឃើញ។ ទ្រង់បានមានបន្ទូលប្រាប់អាប់រ៉ាមអោយធ្វើដំណើរជុំវិញទឹកដីនេះ។ ប៉ុន្តែ ព្រះជាម្ចាស់នឹងប្រគល់ ទឹកដីនេះទៅអោយកូនចៅជំនាន់ក្រោយរបស់គាត់វិញ (លោកុប្បត្ដិ 12៖7)។ ព្រះបានសន្យាចំពោះការ នេះជាច្រើនដង (សូមអានខគម្ពីរលោកុប្បត្ដិ 13៖14, 15, 17; លោកុប្បត្ដិ 15៖13, 16, 18; លោកុប្បត្ដិ 17៖18; លោកុប្បត្ដិ 28៖13, 15; លោកុប្បត្តិ 35៖12)។ បួនរយឆ្នាំក្រោយមកព្រះបានរក្សាកិច្ចសន្យារបស់ទ្រង់ (លោកុប្បត្ដិ 15៖13, 16)។ ព្រះជាម្ចាស់បានប្រកាសប្រាប់លោកម៉ូសេថា ទ្រង់នឹងនាំជនជាតិអ៊ីស្រាអែលចេញពីស្រុកអេស៊ីព្ទចូលទៅក្នុងទឹកដីមួយដែលពោរពេញទៅដោយទឹក ដោះនិងទឹកឃ្មុំហូរហៀរ (និក្ខមនំ 3៖8, 17 និក្ខមនំ 6៖8)។ ព្រះទ្រង់សន្យាដូចគ្នាដែរទៅកាន់យ៉ូស្វេ (យ៉ូស្វេ 1៖3)។ នៅសម័យដាវីឌកិច្ចសន្យានេះបានកើតឡើងភាគច្រើន (លោកុប្បត្ដិ 15៖18-21 សាំយូអែលទី2 8៖1-14 ពង្សាវតារក្សត្រទី1 4៖21, របាក្សត្រទី1 19៖1-19)។ ឥឡូវសូមអានខ គម្ពីរហេព្រើរ 11៖ 9, 10, 13-16។ ខគម្ពីរទាំងនេះបង្ហាញយើងថាអ័ប្រាហាំ និងបុព្វបុរសក្នុងគម្ពីរសញ្ញាចាស់បានមើលឃើញទឹកដីកាណានថាជានិមិត្តរូបមួយប៉ុណ្ណោះ។ កាណានបានបង្ហាញពួកគេនូវ ទីលំនៅនាពេលអនាគតរបស់មនុស្សទាំងអស់ដែលព្រះបានរៀបចំទុក។ ដោយសារអំពើបាប គ្មានទីលំនៅ ណាមួយដែលនឹងស្ថិតស្ថេរជារៀងរហូតនោះទេ។ ជីវិតគឺពិតជាខ្លីណាស់។ ជីវិតប្រៀបដូចជា «អ័ព្ទ» លោកអ្នក អាចមើលឃើញវាតែក្នុងរយៈពេលខ្លីប៉ុណ្ណោះ ដល់ពេលក្រោយមកវានឹងបាត់ទៅវិញ» (យ៉ាកុប 4៖14)។ យើងជាពួជពង្សខាងវិញ្ញាណរបស់អ័ប្រាហាំ។ ក្នុងនាមជាកូនចៅ របស់លោកយើងក៏ត្រូវតែយល់ថា៖ «នៅលើផែនដីនេះយើងមិនមានទីក្រុងដែលស្ថិតស្ថេរជារៀងរហូតនោះទេ។ តែយើងកំពុងរង់ចាំទីក្រុងមួយ ដែលយើងនឹងមកដល់ «នាពេលអនាគត» (ហេព្រើរ 13៖14)។ ផែនដីនេះពោរពេញទៅដោយការ ប្រែប្រួល និងពុករលួយ។ ប៉ុន្តែយើងមានសេចក្តីសន្យានៃជីវិតនាពេលអនាគតជាមួយព្រះយេស៊ូវ។ សេចក្តី សន្យានេះជួយអោយចិត្តរបស់យើងបានស្ថិតស្ថេរនិងពោរពេញដោយសេចក្តីជំនឿ។

**សំណួរពិភាក្សា**

`1. តើសេចក្ដីសន្យាអំពីផែនដីថ្មីនឹងធ្វើឲ្យបទពិសោធន៍នៃគ្រីស្ទានរបស់យើងកាន់តែប្រសើរឡើងយ៉ាង ដូចម្ដេច? (ប្រៀបធៀបខគម្ពីរម៉ាថាយ 5៖5; កូរិនថូសទី2 4៖17, 18; វិវរណៈ 21៖9, 10; វិវរណៈ 22៖17)។`

`2. «កិត្តិនាមនិងកិត្ដិយសដែលរាប់នៅក្នុងព្រះនេត្រនៃព្រះជាម្ចាស់នោះមកពីការគោរពតាមក្រឹត្យវិន័យ របស់ទ្រង់ និងការរស់នៅតាមផែនការរបស់ទ្រង់សំរាប់ជីវិតរបស់យើង»។ ដកស្រង់ពី SDA Bible Commentary, volume 1, page 293, adapted. តើអត្ថបទដកស្រង់នេះមានន័យយ៉ាងដូចម្តេច?`