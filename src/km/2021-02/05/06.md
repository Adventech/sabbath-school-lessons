---
title:  «អញនឹងធ្វើឱ្យឯងមានកេរ្តិ៍ឈ្មោះល្បីល្បាញ»
date:  29/04/2021
---

**«អញនឹងបង្កើតនគរ1យ៉ាងធំពីឯង អញនឹងឲ្យពរដល់ឯង ទាំងលើកឈ្មោះឯងធំផង ឯងនឹងបាន ធ្វើជាទីបញ្ចេញពរដល់មនុស្សទាំងឡាយ» (លោកុប្បត្ដិ 12៖ 2) ។**

«នៅក្នុងខគម្ពីរលោកុប្បត្តិ 12៖2 ព្រះជាម្ចាស់បានសន្យាថានឹងធ្វើឱ្យអាប់រ៉ាមមានកេរ្តិ៍ឈ្មោះ ល្បីល្បាញឡើង។ ហេតុអ្វីបានជាព្រះជាម្ចាស់សព្វព្រះទ័យធ្វើដូច្នេះចំពោះមនុស្សមានបាបម្នាក់ បើទោះបី ជាបុគ្គលនោះមិនដែលស្ដាប់បង្គាប់ទ្រង់និងបង្ហាញសេចក្តីជំនឿដល់ទ្រង់នោះ? តើមាននរណាម្នាក់អាច ធ្វើអ្វីមួយដើម្បីទទួលបានកិត្តិយសឬកិត្តិនាមពីព្រះបានដែរឬទេ? (សូមអានខគម្ពីររ៉ូម 4:1-5; យ៉ាកុប 2:21-24) តើព្រះជាម្ចាស់ផ្តល់កិត្តិនាមដល់អាប់រ៉ាមដើម្បីឱ្យអាប់រ៉ាមអាចផ្គាប់ចិត្តខ្លួនឯង និងធ្វើអ្វីៗតាម តែគាត់ចង់បានមែនទេ? ឬក៏អំណោយទាននៃកិត្តិនាមនេះចង់បង្ហាញយើងនូវអ្វីលើសទៅទៀតអំពីផែនការ របស់ព្រះសម្រាប់ពូជពង្សរបស់មនុស្ស? ចូរពន្យល់។

`ចូរប្រៀបធៀបខគម្ពីរលោកុប្បត្តិ 11៖4 និងលោកុប្បត្តិ 12៖2 ។ តើខគម្ពីរទាំងពីរនេះខុស ប្លែកពីគ្នាយ៉ាងដូចម្តេច? តើខគម្ពីរមួយបង្ហាញពីគំនិតដែលថាយើងត្រូវបានសង្គ្រោះដោយសារឥរិយាបថ ល្អរបស់ យើងដោយរបៀបណា? តើខគម្ពីរផ្សេងទៀតបង្ហាញថាយើងត្រូវបានសង្គ្រោះដោយសារជំនឿយ៉ាងដូចម្តេច›?`

ព្រះជាម្ចាស់ជួយសង្រ្គោះយើងតាមរយៈសេចក្តីជំនឿរបស់យើងលើព្រះយេស៊ូវ។ ប៉ុន្តែយើង ត្រូវតែបំពេញតួនាទីរបស់យើង ដោយជ្រើសរើសដើម្បីទទួលយកព្រះយេស៊ូវ។ ព្រះមិនអាចបង្ខំយើងឲ្យជ្រើសរើសយកទ្រង់ធ្វើជាព្រះអង្គសង្រ្គោះរបស់យើងនោះទេ។ សូមចាំថាមហាវិវាទរវាងព្រះយេស៊ូនិង សាតាំងកើតឡើងនៅជុំវិញយើងរាល់គ្នានេះឯង។ យើងគឺជាផ្នែកមួយនៃសមរភូមិប្រយុទ្ធនេះ។ ជម្រើស ទាំងឡាយដែលយើងជ្រើសរើសបង្ហាញថាយើងនៅខាងភាគីណាមួយ។ ទាំងមនុស្ស និងទេវតាកំពុងសម្លឹងមើលនូវអ្វីដែលយើងធ្វើក្នុងសង្គ្រាមនេះ (កូរិនថូសទី1 4៖9)។ អត្តសញ្ញាណ ពាក្យសម្តី និងការ ប្រព្រឹត្តរបស់យើងគឺពិតជារឿងដែលសំខាន់ណាស់។ តាមរយៈពាក្យសម្ដី សកម្មភាព និងអារម្មណ៍ របស់យើងជាដើម អាចនាំមកនូវ ការសរសើរតម្កើង និងកិត្តិស័ព្ទដល់ព្រះជាម្ចាស់បាន។ ព្រះជាម្ចាស់បាន ធ្វើការជាច្រើនសម្រាប់យើងរាល់គ្នា។ តែផ្ទុយទៅវិញយើងក៏អាចនាំមកនូវការអាម៉ាស់មកដល់ព្រះជាម្ចាស់ និងព្រះនាមរបស់ទ្រង់ដែរ។ ដូច្នេះហើយ នៅពេលដែលព្រះជាម្ចាស់មានបន្ទូលប្រាប់អាប់រ៉ាមថាទ្រង់នឹង ធ្វើឱ្យគាត់មានភាពល្បីល្បាញ នោះព្រះអង្គមិនបានមានន័យទៅតាមការយល់ដឹងរបស់មនុស្សស្តីអំពីនរណាម្នាក់ដែលល្បីល្បាញនោះទេ។ តើអ្វីទៅដែលធ្វើឱ្យឈ្មោះរបស់មនុស្សម្នាក់ប្រសើរបំផុតនៅចំពោះ ព្រះនេត្ររបស់ព្រះនោះ? នាមឈ្មោះមួយដ៏ល្អប្រសើរបំផុតគឺស្តែងចេញពីបុគ្គលម្នាក់ដែលមានសេចក្តី ជំនឿ ចេះគោរពប្រតិបត្តិដល់ព្រះ គ្មានភាពអំនួត និងចេះគោរពស្រឡាញ់ដល់អ្នកដទៃ។ ពិតប្រាកដ ណាស់ មនុស្សនៅលើផែនដីនេះចាត់ទុកការទាំងនេះជារឿងសំខាន់ណាស់។ ប៉ុន្តែនៅក្នុងកែវភ្នែករបស់ ពួកគេវិញនោះ រឿងទាំងនេះមិនអាចធ្វើឱ្យមនុស្សម្នាក់ល្បីល្បាញបាននោះទេ មានតែនៅក្នុងព្រះនេត្រ របស់ព្រះប៉ុណ្ណោះ។

`តើអ្នកណាជាមនុស្សល្បីល្បាញនាពេលបច្ចុប្បន្ននេះ? តើអ្វីដែលធ្វើឱ្យពួកគេល្បីល្បាញ? ឥឡូវ សូមប្រៀបធៀបពួកគេទៅនឹងអ័ប្រាហាំ។ តើរឿងនេះបង្ហាញយើងពីគំនិតខុសឆ្គងដែលមនុស្ស សព្វថ្ងៃមានអំពីកិត្តិនាមយ៉ាងដូចម្តេច?`