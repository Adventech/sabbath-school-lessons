---
title:  ប្រជាជនដ៏ធំ ហើយពូកែ
date:  28/04/2021
---

ព្រះជាម្ចាស់ទ្រង់បានសន្យាដល់លោកអ័ប្រាហាំថា ទ្រង់នឹងប្រទានពរដល់មនុស្សទាំងអស់ដោយសារតែលោក។ ព្រះក៏មានបន្ទូលផងដែរថាពូជពង្សរបស់អ័ប្រាហាំនឹងក្លាយជា «ក្រុមមនុស្ស [ពិសេស] យ៉ាងធំ ហើយពូកែ» (លោកុប្បត្ដិ 18៖18, អានផងដែរលោកុប្បត្តិ 12៖2; លោកុប្បត្ដិ 46៖3)។ នេះគឺជាកិច្ចសន្យាដ៏ធំមួយដែលព្រះបានធ្វើសម្រាប់លោកអ័ប្រាហាំ។ អ័ប្រាហាំបានរៀបការ ជាមួយស្ត្រីម្នាក់ដែលមានអាយុចាស់មិនអាចបង្កើតកូនបានឡើយ។ ដូច្នេះនៅពេលដែលអ័ប្រាហាំគ្មានកូនសូម្បីតែម្នាក់នោះ ព្រះជាម្ចាស់ក៏បានប្រទានអោយអ័ប្រាហាំមានកូនដល់ទៅពីរនាក់។ សេចក្តីសន្យា មិនបានកើតឡើងពេញលេញនៅពេលដែលអ័ប្រាហាំនៅមានជីវិតនោះទេ។ ក្រោយមកអ៊ីសាក និងយ៉ាកុបក៏មិនបានឃើញសេចក្តីសន្យានេះកើតឡើងដែរ។ ព្រះជាម្ចាស់បានមានបន្ទូលប្រាប់យ៉ាកុបថាសេចក្តីសន្យានឹងកើតឡើងនៅស្រុកអេស៊ីព្ទ (លោកុប្បត្ដិ 46៖3)។ យ៉ាកុបបានធ្វើដំណើទៅស្រុក អេស៊ីព្ទ។ ប៉ុន្តែគាត់ពិតជាមិនបានឃើញការសន្យាកើតឡើងពេញលេញទេ។ ជាការពិតព្រះជាម្ចាស់រក្សា ព្រះបន្ទូលរបស់ទ្រង់នៅពេលក្រោយ។ ប៉ុន្តែ កិច្ចសន្យាមិនកើតឡើងភ្លាមៗនោះទេ។

`តើហេតុអ្វីបានជាព្រះជាម្ចាស់ចង់បង្កើតប្រជាជនពិសេសចេញពីកូនចៅរបស់អ័ប្រាហាំ? តើជនជាតិយូដានឹងធ្វើអ្វីពិសេសសម្រាប់ព្រះ? ចំពោះចម្លើយសូមអានខគម្ពីរនិក្ខមនំ 19៖5, 6; អេសាយ 60៖1-3; និងចោទិយកថា 4៖6-8 ។ សូមសរសេរចម្លើយរបស់លោកអ្នកនៅខាងក្រោម៖`

ព្រះជាម្ចាស់មានផែនការសម្រាប់ជនជាតិអ៊ីស្រាអែល។ ទ្រង់ចង់អោយពួកគេបង្រៀនមនុស្ស ទាំងឡាយអំពីទ្រង់។ ប្រសិនបើសាសន៍អ៊ីស្រាអែលនឹងបង្រៀនមនុស្សនៅលើផែនដីអំពីព្រះនោះព្រះនឹងប្រទានពរដល់ពួកគេ។ អ៊ីស្រាអែលនឹងក្លាយជាប្រជាជនរីករាយមានសុខភាពល្អនិងបរិសុទ្ធ។ ពួកគេនឹងបង្ហាញពីព្រះពរដែលបានមកពីការស្តាប់បង្គាប់ដល់ព្រះជាម្ចាស់។ បន្ទាប់មកមនុស្សលោកដែលមកពីគ្រប់ទិសទីនៅលើផែនដីនឹងទទួលយកព្រះជាម្ចាស់ហើយក៏ថ្វាយបង្គំទ្រង់ដែរ (អេសាយ 56៖7)។ តាមរបៀបនេះមនុស្សនឹងមកស្រុកអ៊ីស្រាអែលដើម្បីរៀនអំពីព្រះ និងព្រះអង្គសង្រ្គោះដែលនឹងត្រូវកើតមកជាសាសន៍យូដា។

«ព្រះជាម្ចាស់ប្រគល់ទឹកដីអោយប្រជាជនអ៊ីស្រាអែល។ ដីនេះជាកម្មសិទ្ធិរបស់ពួកសាសន៍ដទៃ។ ប្រសិនបើប្រជាជនដែលជាម្ចាស់ទឹកដីនេះបដិសេធមិនគោរពបូជា និងបំរើព្រះជាម្ចាស់ នោះព្រះជាម្ចាស់ នឹងប្រគល់ទឹកដីរបស់ពួកគេទៅអោយជនជាតិយូដា។ ព្រះមានផែនការពិសេសសម្រាប់ពួកយូដា។ គាត់ចង់អោយរាស្ត្ររបស់ព្រះអង្គបង្រៀនប្រជាជននៅក្បែរពួកគេអំពីព្រះ។ ព្រះជាម្ចាស់ក៏ចង់អោយប្រជាជន ទាំងអស់នៅលើផែនដីបានមករកព្រះអង្គដែរ។ ដង្វាយសត្វដែលជនជាតិយូដាបានថ្វាយដល់ព្រះជាម្ចាស់ ដែលជាផ្នែកនៃការថ្វាយបង្គំរបស់ពួកគេ បង្ហាញពីការសុគតរបស់ព្រះយេស៊ូវនៅលើឈើឆ្កាងនាពេលអនាគត។ ការបង្រៀននេះបង្ហាញដល់មនុស្សផ្សេងទៀតថាព្រះយេស៊ូវនឹងដកអំពើបាបរបស់ពួកគេចេញ។ ព្រះនឹងប្រទានជីវិតអស់កល្បជានិច្ចដល់មនុស្សគ្រប់គ្នា ដែលទទួលយកព្រះយេស៊ូវជាព្រះអង្គសង្រ្គោះរបស់គេ»។ ដកស្រង់ពី Ellen G. White, Christ’s Object Lessons, page 290, adapted។