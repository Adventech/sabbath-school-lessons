---
title:  ជឿទុកចិត្តលើព្រះ ឬជឿទុកចិត្តលើវិទ្យាសាស្ត្រ
date:  30/04/2021
---

គ្រូពេទ្យបានបង្ហាញរូបភាពអ៊ុលត្រាសោនស្រ៊ីឌី (3-D Ultrasound) ដល់លោកវេជ្ជបណ្ឌិត ហឺរណាន់ដូ ដាយអាស (Hernando Diaz)។ គ្រូពេទ្យម្នាក់នោះបាននិយាយថា «លោកគឺជាគ្រូពេទ្យ ស្រាប់នេះគឺជាភ័ស្តុតាង សូមកុំទុកវាអី»។ អេរិកាដែលជាភរិយារបស់លោកហឺរណាន់ដូដែលមានគភ៌ បានយំ។ រូបភាពទាំងនេះបានបង្ហាញថា កូនរបស់ពួកគេមានរោគសញ្ញាជំងឺផតធើរ (Potter’s syndrome) ដែលជាជម្ងឺដ៏កម្រមួយដែលទាក់ទងនឹងការខ្សោយតំរងនោម អវយវៈមិនធម្មតា មានទម្រង់មុខមិនប្រក្រតី រួមទាំងភ្នែកមានគំលាតឆ្ងាយពីគ្នា។ លោកហឺរណាន់ដូដែលជាគ្រូពេទ្យបានដឹងថា ប្រសាសន៍របស់គ្រូ ពេទ្យម្នាក់នោះពិតជាត្រឹមត្រូវ។ ប៉ុន្តែ ក្នុងនាមជាគ្រីស្ទាន គាត់ពុំដឹងថា ត្រូវធ្វើយ៉ាងដូចម្តេចនោះទេ។ ទារកនឹងមិនរស់ទេ ប្រសិនបើការមានផ្ទៃពោះ32សប្តាហ៍ត្រូវបានបញ្ចប់ ប៉ុន្តែ វាអាចនឹងមានសង្ឃឹម ប្រសិនបើពួកគេរង់ចាំ។ តើគាត់គួរជឿទុកចិត្តលើវិទ្យាសាស្ត្រ ឬជឿទុកចិត្តលើព្រះ? គាត់បាននិយាយថា «ទុកអោយព្រះជាអ្នកសម្រេចទៅចុះ»។ មានផលអវិជ្ជមានជាច្រើនក្នុងការរក្សាគភ៌នេះ ដូច្នេះ គ្រូពេទ្យ បានផ្តល់អនុសាសន៍អោយធ្វើការវះកាត់ ដើម្បីជួយសង្គ្រោះជីវិតរបស់អ្នកស្រីអេរិកា។ លោកហឺរណាន់ដូ និងអ្នកស្រីអេរិកាបានអធិស្ឋាន។ ពួកជំនុំរបស់ពួកគេក៏បានជួយអធិស្ឋានផងដែរ។ ក្រុមគ្រួសារ និង បុគ្គលិកមន្ទីរពេទ្យបានស្តីបន្ទោសដល់អេរិកាដែលមិនបានបញ្ចប់គភ៌មួយនេះ។ 2ថ្ងៃមុនការវះកាត់ អ៊ុល-

ត្រាសោនស្រ៊ីឌីបានបង្ហាញថា គ្មានអ្វីផ្លាស់ប្តូរនោះទេ។ យប់នោះ អេរិកាបានសុបិន។ នាងបានឃើញ ក្មេងប្រុសម្នាក់កំពុងតែលេងនៅក្នុងកន្ត្រក រួចមានសំឡេងប្រាប់ប្តីរបស់នាងថា «ចូរមកយកកូនរបស់ អ្នកមក ដ្បិតកូននេះគឺជាអំណោយមកពីព្រះ អ្នកត្រូវហៅកូនថា សាំយូអែល ដាវីឌ ចូរចិញ្ចឹមកូននេះអោយស្របតាមព្រះបន្ទូលរបស់ព្រះ»។ អ្នកស្រីអេរិកា និងលោកហឺរណាន់ដូបានចាត់ទុកសុបិនមួយនេះជាសញ្ញាមួយថា កូនរបស់ពួកគេនឹងបានរស់។ ពួកគេបានទិញសម្ភារៈកុមារជាលើកដំបូង។ នៅថ្ងៃ បន្ទាប់ ពួកគេបានរង់ចាំដំណឹងអាក្រក់។ គ្រូពេទ្យបាននិយាយថា គាត់នឹងអនុវត្តការវះកាត់ កាត់ទងផ្ចិត ហើយរំពឹងថា ប៉ុន្មាននាទីទៀតទារកនឹងស្លាប់។ ការវះកាត់តែងតែចំណាយពេល20ទៅ30នាទី។លោកហឺរណាន់ដូបានរង់ចាំនៅក្នុងបន្ទប់រងចាំអស់រយៈពេល30នាទី . . . 40នាទី . . . 50នាទី។ គាត់កាត់តែព្រួយបារម្ភឡើងបន្ទាប់ពី60នាទីកន្លងទៅ។ រំពេចនោះ គាត់ឮសំឡេងស្រែក។ សំឡេងទាំងនោះពុំមែនជាសំឡេងភរិយារបស់គាត់នោះទេ។ កូនទាំងនោះក៏ពុំមែនជាកូនរបស់ពួកគេដែរ។ នោះ គឺជាសំឡេងរបស់គ្រូពេទ្យ និងគិលានុបដ្ឋាយិកាកំពុងតែស្រែកដោយភ្ញាក់ផ្អើល។ ពួកគេបានរំពឹងថា នឹងមានទារកខូចទ្រង់ទ្រាយមួយ ប៉ុន្តែ ផ្ទុយទៅវិញ បែរជាឃើញកូនប្រុសដ៏ល្អឥតខ្ចោះទៅវិញ។ គ្រូ ពេទ្យបានលាន់មាត់ថា «មិនអាចទេ នេះគឺជាបាដិហារ្យសុទ្ធសាធ»។ ឪពុកម្តាយបានប្តេជ្ញាចិញ្ចឹមបីបាច់ សាំយូអែល ដាវីឌស្របតាមព្រះបន្ទូលរបស់ព្រះ សព្វថ្ងៃនេះ ពួកគេបានសរសើរដល់សាំយូអែល ដាវីឌ សម្រាប់ការនាំពួកគេ និងមនុស្សជាច្រើនទៅឯព្រះយេស៊ូវ។ ក្នុងអំឡុងពេលស្វែងរកការព្យាបាលវេជ្ជ-

សស្រ្តជាបន្តបន្ទាប់ទៅលើបញ្ហាតំរងនោមរបស់កូនប្រុសម្នាក់នេះ ពួកគេបានស្គាល់ព្រះវិហារសេវេនដេយអាត់វេនទីស្ទ និងបានចូលជាសមាជិក។ សព្វថ្ងៃនេះ លោកហឺរណាន់ដូកំពុងធ្វើការជាគ្រូពេទ្យនៅ មជ្ឈមណ្ឌលវេជ្ជសាស្រ្តអាត់វេនទីស្ទ នៅក្នុងបរិវេណនៃសាកលវិទ្យាល័យវេជ្ជសាស្ត្រអាត់វេនទីស្ទកូឡុំប៊ី នៅក្នុងទីក្រុង Medellin ប្រទេសកូឡុំប៊ី។ សាំយូអែលជាក្មេងប្រុសអាយុ 8ឆ្នាំម្នាក់ដែលមានសុខភាពល្អ។ លោកហឺរណាន់ដូដែលមានអាយុ 60ឆ្នាំបាននិយាយថា «យើងបានសម្រេចចិត្តជឿទុកចិត្តលើព្រះ ទោះបី មនុស្សស្ទើរតែទាំងអស់ប្រឆាំងនឹងយើងក៏ដោយ។ ផ្លូវរបស់ព្រះជាម្ចាស់ មិនមែនជាផ្លូវរបស់យើងនោះទេ ហើយគំនិតរបស់ទ្រង់ក៏មិនមែនជាគំនិត របស់យើងដែរ។ មនុស្សជាច្រើនបានចូលមកក្រាបនៅព្រះបាទាព្រះយេស៊ូវ បន្ទាប់ពីបានឮទីបន្ទាល់របស់សាំយូអែល»។