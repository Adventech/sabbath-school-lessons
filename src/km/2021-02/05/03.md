---
title:  សេចក្តីសន្យានៃព្រះអង្គសង្គ្រោះ៖ ភាគទី1
date:  26/04/2021
---

**«គ្រប់ទាំងគ្រួសារនៅផែនដីនឹងបានពរដោយសារឯង និងពូជឯង » (លោកុប្បត្តិ 28៖ 14)។**

«ហើយបើអ្នករាល់គ្នាជារបស់ផងព្រះគ្រីស្ទ នោះក៏ពេញជាពូជរបស់លោកអ័ប្រាហាំហើយ ក៏ជាអ្នកគ្រងមរដកតាមសេចក្តីសន្យាផង» (កាឡាទី 3៖29)។

ព្រះមានបន្ទូលប្រាប់លោកអ័ប្រាហាំជាច្រើនដងថា ប្រជាជននៅលើផែនដីនឹងទទួលបានព្រះ ពរដោយសារពួជពង្សរបស់លោក។ (សូមអានខគម្ពីរលោកុប្បត្ដិ 12៖3; លោកុប្បត្ដិ 18៖18; លោកុប្បត្ដិ 22៖18) ហេតុអ្វីបានជាព្រះតាំងសេចក្តីសន្យាដដែលនេះជាមួយលោកអ័ប្រាហាំជាច្រើនលើកច្រើនសាម្ល៉េះ? ពីព្រោះសេចក្តីសន្យានេះគឺជាកិច្ចសន្យាដ៏សំខាន់ដែលព្រះបានតាំងជាមួយនឹងគាត់។ តើសេចក្តី សន្យានេះបង្ហាញយើងអ្វីខ្លះ? វាបង្ហាញយើងថាព្រះជាម្ចាស់នឹងជ្រើសរើសកូនចៅរបស់អ័ប្រាហាំឱ្យធ្វើ ជារាស្ត្រពិសេសរបស់ទ្រង់ ដែលជាជនជាតិយូដា។ ព្រះជាម្ចាស់នឹងបង្រៀនពួកយូដាអំពីអង្គទ្រង់។ បន្ទាប់មកជនជាតិយូដានឹងបង្រៀនមនុស្សគ្រប់ជាតិសាសន៍នៅលើផែនដីអោយស្គាល់ព្រះនិងផែនការរបស់ទ្រង់ក្នុងការជួយសង្គ្រោះពួកគេចេញពីអំពើបាប។ ព្រះជាម្ចាស់ ទ្រង់មានសេចក្តីស្មោះត្រង់បានជាទ្រង់បញ្ជូនព្រះយេស៊ូវ ដែលកើតចេញពីពូជអំបូររបស់លោកអ័ប្រាហាំ អោយមកបង្រៀនមនុស្សនៅលើផែនដីនេះអំពីអង្គទ្រង់។ ព្រះយេស៊ូវបានសម្តែងអោយមនុស្សគ្រប់គ្នាបានឃើញនូវសេចក្តីស្រឡាញ់ របស់ព្រះជាម្ចាស់ នៅគ្រាដែលទ្រង់សុគតនៅលើឈើឆ្កាង ព្រមទាំងបានចេញថ្លៃលោះបាបដល់មនុស្ស គ្រប់គ្នានៅលើផែនដីនេះ។

`ចូរសញ្ជឹងគិតអំពីសេចក្តីសន្យាដែលព្រះបានតាំងក្រោយពីទឹកជំនន់ គឺនៅពេលដែលទ្រង់បាន ធ្វើសេចក្តីសញ្ញារបស់ទ្រង់ជាមួយលោកណូអេ។ ព្រះបានសន្យាថា ទ្រង់នឹងមិនបំផ្លាញផែនដីដោយសារ ទឹកជំនន់ទៀតឡើយ។ តើសេចក្តីសន្យានេះប្រយោជន៍អ្វីទៅ បើគ្មានសេចក្តីសន្យាថាព្រះយេស៊ូវនឹង ជួយសង្រ្គោះយើងពីអំពើបាបនោះ? តើសេចក្តីសន្យារបស់ព្រះនឹងមានប្រយោជន៍អ្វីទៅ បើគ្មានសេចក្តីសន្យានៃជីវិតអស់កល្បជានិច្ចនោះ?`

`តើការដែលព្រះនឹងប្រទានពរដល់ពូជមនុស្សទាំងអស់នៅលើផែនដីដោយសារអ័ប្រាហាំមាន អត្ថន័យដូចម្តេចទៅ?`

`សេចក្តីសន្យាដ៏ធំនិងប្រសើរបំផុតរបស់ព្រះគឺជាសេចក្តីសន្យាដែលថាទ្រង់នឹងបញ្ជូនព្រះអង្គ សង្រ្គោះអោយមក។ មនុស្សគ្រប់គ្នាដែលទទួលយកព្រះយេស៊ូវជាព្រះអង្គសង្រ្គោះរបស់ខ្លួនគឺជាសមាជិក នៃគ្រួសាររបស់អ័ប្រាហាំ។ ដោយសារព្រះចាត់ទុកយើងជាកូនចៅរបស់លោកអ័ប្រាហាំ យើងទទួលបាន ព្រះពរដែលព្រះបានសន្យានឹងអ័ប្រាហាំហើយ (កាឡាទី 3៖8, 9, 27-29)។ តើសេចក្តីសន្យានោះ ជាអ្វី? ជាសេចក្ដីសន្យានៃជីវិតដ៏នៅអស់កល្បជានិច្ច នឹងជីវិតដ៏គ្រប់លក្ខណ៍ គ្មានអំពើបាប ការឈឺចាប់ និង ការរងទុក្ខវេទនាទៀតឡើយ។ តើលោកអ្នកអាចរកឃើញសេចក្តីសន្យាណាដែលប្រសើរជាងនេះទៀតទេ?`