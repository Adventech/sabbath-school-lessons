---
title:  ផែនការរបស់ព្រះដើម្បីសង្គ្រោះមនុស្សលោក
date:  10/05/2021
---

`សូមអានខគម្ពីរនិក្ខមនំ 6៖6, 7។ តើលោកអ្នកឃើញក្បួនច្បាប់អ្វីនៅក្នុងខទាំងនេះ? តើលោក អ្នកឃើញពាក្យថា «អញ» ត្រូវបាននៅក្នុងខទាំងនេះជាច្រើនដងដែរឬទេ? តើរឿងនេះបង្ហាញយើងអ្វីខ្លះ អំពីទំហំដែលព្រះបានធ្វើសម្រាប់យើងនៅក្នុងសេចក្តីសញ្ញា?`

លោកម៉ូសេបានកត់ត្រាអំពីរឿងពីរដែលបង្ហាញអំពីរបៀបដែលព្រះបានសង្គ្រោះរាស្ត្ររបស់ទ្រង់ គឺ៖ (1)លោកម៉ូសេបានសរសេរអំពីរបៀបដែលព្រះបានសង្គ្រោះលោកណូអេ និងគ្រួសាររបស់គាត់អោយ រួចផុតពីទឹកជំនន់។ (2)លោកម៉ូសេក៏បានសរសេរអំពីរបៀបដែលព្រះរំដោះសាសន៍អ៊ីស្រាអែលចេញពីទាសភាពនៅក្នុងស្រុកអេស៊ីព្ទផងដែរ។ រឿងទាំងពីរនេះបានបង្ហាញយើងកាន់តែច្បាស់អំពីផែនការរបស់ ព្រះក្នុងការសង្គ្រោះមនុស្សលោកចេញពីអំពីបាប។ ប៉ុន្តែ រឿងទី2អាចជួយយើងអោយយល់កាន់តែប្រសើរ ទាក់ទងនឹងផែនការនៃសេចក្តីសង្គ្រោះនេះ។ សូមយើងក្រឡេកមើលរឿងទី2នេះយ៉ាងយកចិត្តទុកដាក់។

ព្រះបានមានបន្ទូលមកកាន់សាសន៍អ៊ីស្រាអែលុថា «អញនឹងនាំឯងរាល់គ្នាចេញឲ្យរួច» និក្ខមនំ 6៖6។ តើព្រះពិតបានមានបន្ទូលថា «អញនឹងយកឯងរាល់គ្នាទុកជារាស្ត្ររបស់អញ»។ ពាក្យ «រាស្ត្ររបស់ អញ» នេះនៅក្នុងភាសាហេព្រើរគឺ «ហ្គោអែល (go’el)»។

«ពាក្យនេះត្រូវបានសរសេរថា ‘សង្គ្រោះ’ នៅក្នុងខគម្ពីរនិក្ខមនំ 6៖6 បង្ហាញយើងអំពីគោលគំនិតនៃគ្រួសារដែលលោះយកសមាជិកនៃគ្រួសារម្នាក់ទៀតចេញពីភាពជាទាសករ។ បុគ្គលម្នាក់នោះនៅ ក្នុងភាពជាទាសករដោយសារតែគាត់ជំពាក់បំណុល ហើយមិនអាចសងរួច។ ឬបុគ្គលម្នាក់នោះហៀបនឹង ក្លាយជាទាសករដោយតែគាត់ជំពាក់បំណុល។ ជនជាតិអ៊ីស្រាអែលពុំមានគ្រួសារដែលអាចលោះពួកគេចេញពីទាសភាព និងបំណុលដែលពួកគេជំពាក់បានឡើយ។ ប៉ុន្តែ ព្រះនឹងធ្វើជាសមាជិកគ្រួសាររបស់ពួកគេ។ ទ្រង់នឹងលោះរាស្ត្ររបស់ទ្រង់ចេញពីទាសភាពមកវិញ»។ ដកស្រង់ពី Bernard L. Raam, His Way Out (Glendale, CA: Regal Books Division, G/L Publications, 1974), page 50, adapted។

`តើលោកអ្នកយល់អំពីគោលគំនិតរបស់ព្រះដែលថា «លោះ» រាស្ត្ររបស់ទ្រង់ចេញពីទាសភាព យ៉ាងដូចម្តេចដែរ? តើព្រះត្រូវយកអ្វីមកលោះ? តើការចេញថ្លៃលោះបង្ហាញប្រាប់យើងថា យើងមានតម្លៃ ប៉ុនណានៅចំពោះព្រះនេត្ររបស់ព្រះ? សម្រាប់ចម្លើយ សូមអានខគម្ពីរម៉ាកុស 10៖45; ធីម៉ូថេទី1 2៖6; វិវរណៈ 5៖9)។`

ក្នុងខគម្ពីរនិក្ខមនំ 3៖8 ព្រះមានបន្ទូលថា ទ្រង់បាន «យាងចុះមក» ដើម្បីសង្គ្រោះសាសន៍ អ៊ីស្រាអែលចេញពីស្រុកអេស៊ីព្ទ។ កិរិយាស័ព្ទ «យាងចុះមក» បានបង្ហាញយើងអំពីអ្វីដែលព្រះបានធ្វើ សម្រាប់មនុស្សលោក។ ព្រះគង់នៅឯស្ថានសួគ៌ រីឯយើងរស់នៅលើផែនដី។ ម្ល៉ោះហើយ ទ្រង់ត្រូវ «យាង ចុះមក» មកកាន់ផែនដី ដើម្បីអោយទ្រង់អាចសង្គ្រោះយើងបាន។ ទន្ទឹមនឹងនេះ ព្រះយេស៊ូវបានយាងចុះ មក ស្នាក់នៅ រងការឈឺចាប់ សុគតនៅលើឈើឆ្កាង និងមានព្រះជន្មរស់ពីសុគតឡើងវិញ។ ទ្រង់បានធ្វើទាំងអស់នេះសម្រាប់យើង។ «ព្រះបន្ទូល (ព្រះយេស៊ូវ) ក៏ត្រឡប់ជាសាច់ឈាម ហើយបានស្នាក់នៅ ជាមួយនឹងយើងរាល់គ្នា (យ៉ូហាន 1៖14)។ ខនេះគឺជារបៀបមួយផ្សេងទៀតថា ព្រះ «យាងចុះមក» ដើម្បី សង្គ្រោះយើង។