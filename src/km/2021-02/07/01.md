---
title:  សេចក្តីសញ្ញានៅភ្នំស៊ីណាយ
date:  08/05/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ចោទិយកថា 1៖29-31; ហូសេ 11៖1; វិវរណៈ 5៖9; ចោទិយកថា 29៖10-13; និក្ខមនំ 19៖5, 6។

> <p>ខចងចាំ</p>
> «ឯងរាល់គ្នាបានឃើញអស់ទាំងការដែលអញធ្វើដល់សាសន៍អេស៊ីព្ទហើយ និងការដែលអញបាន ទ្រឯងរាល់គ្នាលើស្លាបឥន្ទ្រីនាំមកឯអញនេះផង» (និក្ខមនំ 19៖4)។

ក្មេងប្រុសតូចម្នាក់បានរងរបួស។ គាត់ត្រូវបានបញ្ជូនទៅកាន់មន្ទីរពេទ្យ។ គាត់គឺជាក្មេង ម្នាក់នៅក្នុងចំណោមក្មេងប្រុសទាំង7នាក់។ គ្រួសាររបស់គាត់ក្រីក្រជាទីបំផុត។ ពួកគេតែងតែខ្វះមុខ ខ្វះក្រោយ។ គាត់មិនដែលធ្លាប់ឮអ្វីក្រៅពីរបបនៃទឹកដោះគោមួយកែវនោះទេ។ ប្រសិនបើកែវពេញ ដោយទឹកដោះគោ គាត់នឹងចែករំលែកវាជាមួយនឹងបងប្អូនប្រុសស្រីរបស់គាត់។ អ្នកណាដែលបាន ញុាំត្រូវតែប្រុងប្រយ័ត្នកុំអោយញុាំច្រើនពេក។ បន្ទាប់ពីគាត់ត្រូវបានដាក់អោយគេងស្រួលបួលនៅក្នុង មន្ទីរពេទ្យហើយ នោះគិលានុបដ្ឋាយិកាបានយកទឹកដោះគោមួយកែវធំមកអោយគាត់។ ក្មេងប្រុសតូចម្នាក់នេះចង់ញុាំទឹកដោះគោទាំងអស់ខ្លាំងណាស់។ ប៉ុន្តែ គាត់បាននឹកឃើញអំពីជីវិតដ៏ក្រីក្ររបស់ គាត់នៅឯផ្ទះ។ ដូច្នេះ គាត់បានសួរគិលានុបដ្ឋាយិកាថា «តើខ្ញុំអាចញុាំវាច្រើនប៉ុនណាដែរ?» គិលានុ-

បដ្ឋាយិកាបានស្រក់ទឹកភ្នែក រួចតបថា «កូនអាចញុាំវាទាំងអស់បាន» ដកស្រង់ពី។ H. M. S. Richards, “Free Grace,” Voice of Prophechy News, June 1950, page 4, adapted។

ជនជាតិអ៊ីស្រាអែលនៅសម័យព្រះគម្ពីរក៏មានលក្ខណៈស្រដៀងគ្នាជាច្រើនដូចជាក្មេងប្រុស តូចម្នាក់នេះផងដែរ។ ព្រះបានផ្តល់ឱកាសជាច្រើនដល់អ៊ីស្រាអែលអោយបរិភោគទឹកចេញពីអណ្តូងនៃ សេចក្តីមេត្តាករុណារបស់ទ្រង់ទាំងអម្បាលម៉ាន។ ព្រះក៏បានរំដោះសាសន៍អ៊ីស្រាអែលចេញពីទាសភាព នៅក្នុងស្រុកអេស៊ីព្ទផងដែរ។ ព្រះបានបង្ហាញសាសន៍អ៊ីស្រាអែលអំពីព្រះគុណ និងអំណាចរបស់ទ្រង់លើសាសន៍អេស៊ីព្ទ។ ទន្ទឹមនឹងនេះ ព្រះក៏បានបង្ហាញយើងអំពីសេចក្តីមេត្តាករុណា នៅពេលដែលទ្រង់ លើកលែងទោសដល់យើង និងរំដោះយើងចេញពីអំពើបាបផងដែរ។