---
title:  តោះយើងទៅព្រះវិហារ
date:  14/05/2021
---

មានរឿងដ៏គួរអោយចាប់អារម្មណ៍មួយ នៅពេលដែលលោកគ្រូពេទ្យហឺរណាន់ដូ ដាយអាស (Hernando Diaz) បានចាប់ផ្តើមធ្វើការនៅឯគ្លីនិកសេវេនដេយអាត់វេនទីស្ទ នៅក្នុងបរិវេណនៃសាកល វិទ្យាល័យអាត់វេនទីស្ទកូឡុំប៊ីក្នុងទីក្រុងមេដេលលីន (Medellin) ប្រទេសកូឡុំប៊ី។ គាត់មិនអាចឈប់ សរសើរតម្កើងព្រះជាម្ចាស់បានទេ។

លោកហឺរណាន់ដូធ្លាប់ជាគ្រីស្ទានកាលពីមុនយូរមកហើយ ប៉ុន្តែ គាត់មិនដែលយកព្រះជា ទីមួយនោះទេ។ មជ្ឈមណ្ឌលវេជ្ជសាស្ត្រអាត់វេនទីស្ទបានរៀបចំកាលវិភាគដែលអាចបង់បែនបាន ដើម្បី អោយគាត់មានពេលគ្រប់គ្រាន់ជាមួយនឹងសាំយូអែលដែលជាកូនប្រុសមានជំងឺដ៏ពិបាកព្យាបាលអាយុ 2ឆ្នាំ ខណៈពេលដែលគ្មានមន្ទីរពេទ្យណាទទួលយកគាត់អោយធ្វើការ។ សេចក្តីស្រឡាញ់របស់គាត់ចំពោះព្រះមានពេញនៅក្នុងចិត្តរបស់គាត់។ គាត់បានអធិស្ឋានជាមួយអ្នកជំងឺគ្រប់គ្នាដែលយល់ព្រម អោយគាត់អធិស្ឋានជូន។ គាត់បានប្រាប់មនុស្សគ្រប់គ្នាដែលចង់ស្តាប់អំពីការដែលព្រះធ្វើបាដិហារ្យ ដ៏អស្ចារ្យក្នុងការសង្គ្រោះជីវិតកូនប្រុសរបស់គាត់ និងប្រទានការងារនៅឯគ្លីនិកមួយនេះដល់គាត់។ គាត់ បានអញ្ជើញពួកគេអោយមកឯព្រះវិហារក្នុងសាកលវិទ្យាល័យ គឺជាទីកន្លែងដែលគាត់ និងក្រុមគ្រួសារ របស់គាត់តែងតែថ្វាយបង្គំជាប្រចាំនៅថ្ងៃសប្បាតហ៍ ទោះបីជាអ្នកទាំងនោះពុំមែនជាអាត់វេនទីស្ទក្តី។ នៅថ្ងៃសប្បាតហ៍មួយបន្ទាប់ពិធីបុណ្យជ្រមុជទឹករបស់គាត់ លោកហឺរណាន់ដូបានឈប់នៅត្រង់ស្តុបភ្លើងក្រហម ខណៈពេលដែលគាត់កំពុង់តែបើកឡាននាំគ្រួសាររបស់គាត់ទៅកាន់ព្រះវិហារ។ អ្នកលក់តាមដងផ្លូវម្នាក់បានដើរទៅជិតឡានកាន់ស្ករកៅស៊ូជាកញ្ចប់សម្រាប់លក់។ ទិដ្ឋភាពបែបនេះគឺជារឿងធម្មតានៅក្នុងទីក្រុងមេដេលលីន ប៉ុន្តែ ហឺរណាន់ដូមានអារម្មណ៍ខុសពីសព្វដង។ នៅពេលគាត់ទម្លាក់ បង្អួចឡានចុះ អ្នកលក់តាមចិញ្ចើមថ្នល់នោះបានបោះជំហានយ៉ាងលឿនទៅរកគាត់ដោយក្តីសង្ឃឹមថា នឹងលក់បាន។ លោកហឺរណាន់ដូមិនបាននិយាយពីស្ករកៅស៊ូទាល់តែសោះ។ គាត់បាននិយាយថា «តោះ ឡើងមក ទៅព្រះវិហារ»។ អ្នកលក់តាមដងផ្លូវម្នាក់នោះមិនបានស្ទាក់ស្ទើរអ្វីឡើយ ហើយនិយាយថា «តោះ ទៅ»។ លោកហឺរណាន់ដូអានដឹងពីសំនៀងនៃអ្នកលក់តាមដងផ្លូវនោះថា គាត់មកពីវេណេហ្ស៊ុយអេឡា (Venezuela)។ មនុស្សរាប់ពាន់អ្នកពីវេណេហ្ស៊ុយអេឡាបានឆ្លងព្រំដែនចូលមកក្នុងប្រទេសកូឡុំប៊ី ដើម្បី ស្វែងរកការងារជួយដល់អ្នកផ្ទះដែលកំពុងតែជួបវិបត្តិសេដ្ឋកិច្ច។ លោកហឺរណាន់ដូបានចែករំលែកទីបន្ទាល់របស់គាត់ជាមួយនឹងអ្នកលក់តាមដងផ្លូវម្នាក់នោះ ខណៈពេលដែលដែលពួកគេកំពុងតែធ្វើដំណើរ ទៅឯព្រះវិហារនៅឯសាកលវិទ្យាល័យ។ នៅថ្ងៃសប្បាតហ៍បន្ទាប់ ជនជាតិវេណេហ្ស៊ុយអេឡាម្នាក់នោះ បានទៅឯព្រះវិហារម្តងទៀតជាមួយនឹងក្រុមគ្រួសាររបស់គាត់។ គាត់ និងគ្រួសាររបស់គាត់ពុំដែលអាក់ ខានមកព្រះវិហារនោះទេ។ ឥឡូវនេះ គាត់ធ្វើអាហារលក់នៅលើដងផ្លូវខាងមុខមជ្ឈមណ្ឌលវេជ្ជសាស្ត្រ អាត់វេនទីស្ទដោយប្រើរទេះរុញដែលពួកជំនុំបានបរិច្ចាគអោយ។ គាត់ និងគ្រួសាររបស់គាត់កំពុងតែរៀន ថ្នាក់ជ្រមុជទឹក។ លោកហឺរណាន់ដូបានអធិស្ឋានសូមអោយគ្រួសារមួយនេះថ្វាយចិត្តរបស់ពួកគេទៅឯព្រះយេស៊ូវរួមជាមួយមនុស្ស6នាក់ទៀតដែលបានជ្រមុចទឹកហើយតាមរយៈការខិតខំប្រឹងប្រែងរបស់ គាត់។ លោកហឺរណាន់ដូបាននិយាយថា ការនាំមនុស្សមកឯព្រះយេស៊ូវគឺជារឿងដ៏ពិបាក។ គាត់ធ្វើតាម ការណែនាំដែលព្រះយេស៊ូវបានមានបន្ទូលប្រាប់បុរសដែលពីមុនមាន អារក្សចូលថា «ចូរអ្នកត្រឡប់ទៅផ្ទះ ទៅនៅជាមួយក្រុមគ្រួសារវិញចុះ ហើយរៀបរាប់ហេតុការណ៍ទាំងប៉ុន្មាន ដែលព្រះអម្ចាស់បានប្រោសដល់ អ្នកដោយព្រះហឫទ័យអាណិតអាសូរ»។ លោកហឺរណាន់ដូបាននិយាយ ថា «ខ្ញុំមិនអាចឈប់សរសើរតម្កើងព្រះជាមួយនឹងទីបន្ទាល់របស់ខ្ញុំបាន ឡើយ ដ្បិតទីបន្ទាល់នេះពាល់ចិត្តរបស់ខ្ញុំជាខ្លាំង»។