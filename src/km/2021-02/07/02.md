---
title:  ខ្ញុំបានត្រកងអ្នកដូចជាឥន្ទ្រី
date:  09/05/2021
---

អ៊ីស្រាអែលបានរៀនអំពីព្រះ និងសាសនានៃសាសន៍អេស៊ីព្ទកាលដែលពួកគេនៅជាទាសករ នៅក្នុងស្រុកអេស៊ីព្ទនៅឡើយ។ ដោយគ្មានមន្ទិលសង្ស័យ បទពិសោធន៍នេះបានធ្វើអោយសាសន៍ អ៊ីស្រាអែលភ្លេចព្រះ ផែនការរបស់ទ្រង់ និងសេចក្តីស្រឡាញ់របស់ទ្រង់ចំពោះពួកគេ។

តើព្រះជាម្ចាស់អាចនាំរាស្ត្ររបស់ទ្រង់ត្រឡប់មកឯទ្រង់វិញដោយរបៀបណា?

ដំបូងឡើយ ព្រះជាម្ចាស់បានបង្ហាញដល់រាស្ត្ររបស់ទ្រង់អំពីទំហំនៃសេចក្តីស្រឡាញ់របស់ ទ្រង់ចំពោះពួកគេ។ ទ្រង់បានរំដោះពួកគេចេញពីភាពជាទាសករ។ ព្រះជាម្ចាស់ក៏បានផ្តល់សេចក្តីសន្យាដ៏អស្ចារ្យនៅឯភ្នំស៊ីណាយផងដែរ។

**តើមានរូបស័ព្ទពីរយ៉ាងអ្វីខ្លះ ដែលបង្ហាញយើងអំពីរបៀបដែលព្រះបាននាំរាស្ត្ររបស់ទ្រង់ ចេញពីស្រុកអេស៊ីព្ទទៅឯភ្នំស៊ីណាយ?**

`និក្ខមនំ 19៖4; ចោទិយកថា 32៖10-12`

`ចោទិយកថា 1៖29-31`

រូបស័ព្ទទាំងពីរនេះបានបង្ហាញយើងអំពីទេវតា និងឪពុកដែលត្រកងកូនរបស់គាត់។ រួមគ្នា មក រូបស័ព្ទទាំងពីរនេះបានបង្ហាញថា ព្រះទ្រង់ជ្រាបដឹងថាយើងកំពុងតែអស់សង្ឃឹម។ សូមអានខគម្ពីរ ទំនុកដំកើង 103៖13, 14។ រូបស័ព្ទទាំងនេះក៏បានបង្ហាញយើងថា ព្រះយកព្រះទ័យទុកដាក់ចំពោះតម្រូវការ និងសុភមង្គលរបស់យើងផងដែរ។ ទ្រង់គាំទ្រ និងការងារយើង។ ទ្រង់ចូលចិត្តលើកទឹកចិត្ត យើង។ លើសពីនេះទៅទៀត ទ្រង់ចង់អោយយើងក្លាយទៅគ្រប់យ៉ាងដែលត្រូវមាននៅក្នុងទ្រង់។

«ឥន្ទ្រីយកចិត្តទុកដាក់យ៉ាងខ្លាំងចំពោះកូនៗរបស់វា។ ឥន្ទ្រីក៏រស់នៅយ៉ាងខ្ពស់នៅលើកំពូល ភ្នំផងដែរ។ ឥន្ទ្រីដែលជាឪពុកនឹងបង្រៀនកូនៗរបស់វាអោយចេះហើរដោយដាក់កូនតូចនៅពីខ្នងរបស់វាទៅកាន់កំពូលភ្នំផុតពីទីទំនាបនៅស៊ីណាយ។ បន្ទាប់មក ឥន្ទ្រីទម្លាក់កូនរបស់វាចុះក្រោម។ ប្រសិនបើកូននោះនៅតូចពេកក្នុងការហើរ នោះឥន្ទ្រីដែលជាឪពុកនឹងហើរពីខាងក្រោមកូនរបស់វា។ ឪពុកនឹង ត្រងកូននៅលើខ្នងរបស់វា។ បន្ទាប់មក វានឹងហើរទៅវិញម្តងទៀតជាមួយនឹងកូនឥន្ទ្រីគឺទៅកាន់សំបុក នៅលើថ្មខាងលើ។ ដូចគ្នាផងដែរ ព្រះបានមានបន្ទូលថា «ខ្ញុំបានរំដោះអ្នករាល់គ្នាចេញពីស្រុកអេស៊ីព្ទ ដើម្បីអោយធ្វើជារាស្ត្ររបស់ខ្ញុំ»។ ដកស្រង់ពី George A. F. Knight, Theology of Narration (Grand Rapids, MI: William B. erdmans Publishing Company, 1976), page 128, adapted។

`សូមប្រៀបធៀបសេចក្តីស្រឡាញ់ដែលព្រះមានចំពោះយើងជាមួយនឹងសេចក្តីស្រឡាញ់របស់យើងចំពោះគ្នាទៅវិញទៅមក។ តើសេចក្តីស្រឡាញ់ដែលព្រះមានចំពោះយើងអាចជួយអោយយើង ស្រឡាញ់អ្នកដទៃខ្លាំងជាងមុនដោយរបៀបណា?`

សូមស្រមៃមើលរូបស័ព្ទចេញពីបទពិសោធន៍ផ្ទាល់របស់លោកអ្នកដែលបង្ហាញថា ព្រះយក ព្រះទ័យទុកដាក់សម្រាប់យើង។ សូមចែករំលែកគំនិតរបស់យើងនៅក្នុងថ្នាក់។