---
title:  ព្រះ និងសាសន៍អ៊ីស្រាអែល
date:  12/05/2021
---

**«ដូច្នេះបើឯងរាល់គ្នានឹងស្តាប់តាមអញឥឡូវ ហើយកាន់តាមសេចក្តីសញ្ញារបស់អញ នោះឯងរាល់គ្នានឹងបានដាច់ជារបស់ផងអញលើសជាងអស់ទាំងសាសន៍ ដ្បិតផែនដីទាំងមូលជារបស់ផងអញ ឯងរាល់គ្នានឹងបានធ្វើជានគរដល់អញ ដែលសុទ្ធតែជាសង្ឃ ហើយជាសាសន៍បរិសុទ្ធឲ្យអញដែរ គឺពាក្យទាំងនេះហើយ ដែលឯងត្រូវប្រាប់ដល់ពួកកូនចៅអ៊ីស្រាអែល» (និក្ខមនំ 19៖5, 6។**

ក្នុងខទាំងនេះ ព្រះជាម្ចាស់បកស្រាយអំពីសេចក្តីសញ្ញារបស់ទ្រង់ជាមួយនឹងកូនចៅអ៊ីស្រាអែល។ ជាការពិតណាស់ ព្រះបានជ្រើសរើសសាសន៍អ៊ីស្រាអែលអោយធ្វើជារាស្ត្ររបស់ទ្រង់។ ប៉ុន្តែ ជនជាតិអ៊ីស្រាអែលត្រូវតែទទួលជម្រើសនោះផងដែរ។ ពួកគេត្រូវតែធ្វើកិច្ចការរួមគ្នាជាមួយនឹងព្រះ។ ព្រះពុំអាច រំដោះពួកគេចេញពីទាសភាពនៅស្រុកអេស៊ីព្ទដោយគ្មានជំនួយពីពួកគេបានឡើយ។ ដូច្នេះ ជនជាតិ អ៊ីស្រាអែលត្រូវធ្វើតាមសំណូមពរគ្រប់យ៉ាងរបស់ព្រះ។ ពួកគេត្រូវតែលាបឈាមនៅសងខាងទ្វារផ្ទះរបស់ ពួកគេ។ ប្រសិនបើជនជាតិអ៊ីស្រាអែលមិនដូច្នោះទេ ព្រះពុំអាចសង្គ្រោះពួកគេបានឡើយ។ នេះគឺជា រឿងដ៏ងាយស្រួល។

តើលោកអ្នកឃើញដែរទេថា ព្រះជាម្ចាស់ពុំបានមានបន្ទូលទៅកាន់សាសន៍អ៊ីស្រាអែលថា «ឯងរាល់គ្នាគ្មានជម្រើសឡើយ ប្រសិនបើឯងរាល់គ្នាមិនចង់ធ្វើជាមេដឹកនាំសាសនានៃនគររបស់អញ»។ ឯងត្រូវតែធ្វើតាមអ្វីដែលអញចង់អោយឯងធ្វើ»។ នោះពុំមែនជាអ្វីដែលព្រះគម្ពីរបានចែងនោះទេ។ ព្រះ ពុំបានធ្វើបែបនោះឡើយ។

`សូមអានខគម្ពីរនិក្ខមនំ 19៖5, 6 ម្តងទៀត។ ព្រះជាម្ចាស់បានបង្គាប់អោយរាស្ត្ររបស់ទ្រង់ ធ្វើតាមទ្រង់។ តើការបង្គាប់អោយធ្វើតាមព្រះជាម្ចាស់បង្ហាញថា យើងត្រូវបានសង្គ្រោះដោយកិរិយាល្អរបស់យើង តែមិនមែនដោយព្រះគុណរបស់ព្រះឬយ៉ាងណា? តើទាំងខគម្ពីររ៉ូម 3៖19-24; រ៉ូម 6៖1, 2; រ៉ូម 7៖7 និងវិវរណៈ 14៖12 ជួយយើងអោយយល់អំពីចម្លើយទៅនឹងរឿងនេះយ៉ាងដូចម្តេច?`

«យើងពុំអាចទិញជីវិតអស់កល្បដោយការប្រព្រឹត្តរបស់យើងនោះទេ។ ព្រះបានសង្គ្រោះយើង។ សេចក្តីសង្គ្រោះរបស់ទ្រង់ចំពោះយើងគឺជាអំណោយដោយឥតគិតថ្លៃដែលទ្រង់ប្រទានអោយយើង។ យើង អាចទទួលបានអំណោយនេះដោយសេចក្តីជំនឿ។ សេចក្តីជំនឿរបស់យើងជំរុញអោយយើងធ្វើតាមទ្រង់»។ ដកស្រង់ពី Ellen G. White, Steps to Christ, page 61, adapted។

សូមគិតអំពីអ្វីគ្រប់យ៉ាងដែលព្រះជាម្ចាស់ចង់ធ្វើសម្រាប់សាសន៍អ៊ីស្រាអែល បន្ទាប់ពីទ្រង់រំដោះ ពួកគេចេញពីទាសភាពនៅស្រុកអេស៊ីព្ទ។ ព្រះជាម្ចាស់ចង់អោយសាសន៍អ៊ីស្រាអែលក្លាយទៅជាកំណប់ ដ៏ពិសេសរបស់ទ្រង់។ ទ្រង់ក៏ចង់អោយពួកគេក្លាយទៅជាមេដឹកនាំសាសនានៃនគរមួយផងដែរ។ ព្រះជាម្ចាស់ចង់លើកតម្កើងពួកគេអោយខ្ពស់លើគ្រប់ទាំងសាសន៍នៅលើផែនដីផងដែរ។ ដោយមានតែ ល័ក្ខខ័ណ្ឌតែមួយគត់ដែលអ៊ីស្រាអែលត្រូវធ្វើ ដើម្បីអោយរឿងនោះអាចកើតឡើងបាន នោះគឺជាការធ្វើ តាមព្រះ។