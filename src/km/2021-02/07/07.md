---
title:  ការសិក្សាបន្ថែម
date:  14/05/2021
---

សូមអាន Ellen G. White, “The Exodus,” pages 281-290; “From the Red Sea to Sinai,” pages 291-302; “The Law Given to Israel,”pages 303-334; in Patriarchs and Prophets។

«យើងនឹងក្លាយទៅជាទាសករ នៅពេលដែលយើងព្យាយាមសង្គ្រោះខ្លួនឯងដោយកិរិយាល្អ និងការប្រព្រឹត្តរបស់យើង។ នេះគឺជាសាសនាស្របច្បាប់។ យើងពុំអាចធ្វើតាមក្រឹត្យវិន័យដោយកម្លាំងផ្ទាល់របស់យើងបានឡើយ។ ម្ល៉ោះហើយ យើងត្រូវតែទទួលសេចក្តីសន្យាដែលព្រះបានសន្យាជាមួយនឹងលោកអ័ប្រាហាំ។ នោះគឺជាសេចក្តីសង្ឃឹមរបស់យើងតែមួយគត់។ សេចក្តីសញ្ញាជាមួយនឹងលោក អ័ប្រាហាំបានបង្ហាញថា យើងត្រូវបានសង្គ្រោះដោយសារសេចក្តីជំនឿរបស់យើងទៅនឹងព្រះគុណរបស់ព្រះ តាមរយៈព្រះយេស៊ូវគ្រីស្ទ។ ព្រះបានចែកចាយដំណឹងល្អនេះដល់លោកអ័ប្រាហាំ។ ដំណឹងល្អនេះបានផ្តល់ សេចក្តីសង្ឃឹមដល់លោកអ័ប្រាហាំ។ នេះគឺជាដំណឹងល្អតែមួយដែលព្រះគម្ពីរបានបរិយាយមកកាន់យើង នៅសព្វថ្ងៃនេះ។ ដំណឹងល្អនេះក៏បានផ្តល់សេចក្តីសង្ឃឹមដល់យើងផងដែរ។ លោកអ័ប្រាហាំបានស្វែង រកព្រះយេស៊ូវ ដើម្បីអោយគាត់បានសង្គ្រោះ។ សេចក្តីជំនឿរបស់យើងមានប្រភពមកពីព្រះយេស៊ូវ។ មាន តែទ្រង់មួយគត់ដែលធ្វើអោយសេចក្តីជំនឿរបស់យើងបានគ្រប់លក្ខណ៍»។ ដកស្រង់ពី Ellen G. White Comments, The SDA Bible Commentary, volume 6, page 1077, adapted។

«នៅពេលដែលជនជាតិអ៊ីស្រាអែលជាទាសករនៅក្នុងស្រុកអេស៊ីព្ទនៅឡើយ ពួកគេជាច្រើននាក់បានបាត់បង់ចំណេះដឹងរបស់ពួកគេអំពីច្បាប់របស់ព្រះ។ ពួកគេបានបញ្ចូលក្បួនច្បាប់សំខាន់ៗនៃ ក្រឹត្យវិន័យរបស់ព្រះជាមួយនឹងផ្លូវជីវិតនៅជំុវិញពួកគេ។ ព្រះបានដឹកនាំជនជាតិអ៊ីស្រាអែលទៅឯស៊ីណាយ។ ព្រះបានប្រកាសអំពីក្រឹត្យវិន័យរបស់ទ្រង់ដោយសំឡេងទ្រង់ផ្ទាល់នៅទីនោះ»។ ដកស្រង់ពី Ellen G. White, Partriarchs and Prophets, page 314, adapted។

**សំណួរពិភាក្សា**

`1. តើសេចក្តីសញ្ញានៅឯស៊ីណាយជួយរក្សាសាសន៍អ៊ីស្រាអែលអោយមានសេរីភាពដោយរបៀបណា? តើសេចក្តីសញ្ញានេះជួយរក្សារូបកាយ និងវិញ្ញាណរបស់ពួកគេអោយមានសេរីភាពយ៉ាងដូចម្តេច? (សម្រាប់ ចម្លើយ សូមអានខគម្ពីរលេវីវិន័យ 26៖3-13 ហើយប្រៀបធៀបជាមួយនឹងខគម្ពីរចោទិយកថា 28៖1-15)។`

`2. សូមអានខគម្ពីរនិក្ខមនំ 19៖5, 6 ម្តងទៀត។ ព្រះជាម្ចាស់បានប្រកាសថា៖ «ផែនដីទាំងមូលជារបស់ អញ»។ តើហេតុអ្វីបានជាព្រះជាម្ចាស់មានបន្ទូលយ៉ាងដូច្នេះទៅកាន់ជនជាតិអ៊ីស្រាអែល? តើក្រឹត្យវិន័យនៃថ្ងៃសប្បាតហ៍ជួយយើងអោយយល់អំពីសេចក្តីពិតនៃព្រះគម្ពីរកាន់តែប្រសើរឡើងដោយរបៀបណា?`

`3. យើងបានដឹងថា ព្រះនឹងលើកលែងទោសអំពើបាបរបស់យើងតាមរយៈសេចក្តីជំនឿនៅក្នុងព្រះគុណ របស់ទ្រង់តែប៉ុណ្ណោះ។ តើព្រះគុណរបស់ព្រះអាចជួយយើងអោយរស់នៅក្នុងជីវិតនៃសេចក្តីជំនឿ និងការ ប្រព្រឹត្តតាមដោយរបៀបណា?`