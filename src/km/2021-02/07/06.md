---
title:  សេចក្តីសន្យា
date:  13/05/2021
---

ជាដំបូង គ្រប់យ៉ាងមើលទៅដូចជាល្អ។ ព្រះជាម្ចាស់បានរំដោះរាស្ត្ររបស់ទ្រង់ចេញពីទាសភាព នៅស្រុកអេស៊ីព្ទ។ បន្ទាប់មក ព្រះជាម្ចាស់បានសន្យាប្រទាននូវសេចក្តីសញ្ញា។ ជនជាតិអ៊ីស្រាអែលបាន ទទួលយកការប្រទានអោយនោះ។ សាសន៍អ៊ីស្រាអែលនឹងធ្វើគ្រប់យ៉ាងតាមដែលព្រះសូមអោយពួកគេ ធ្វើ។ នោះគឺជាសេចក្តីសញ្ញាដែលធ្វើឡើងនៅឯស្ថានសួគ៌ ដូចជាអ្វីដែលយើងនិយាយមែនទេ?

**សូមអានខគម្ពីរខាងក្រោម។ តើខទាំងនេះបង្ហាញយើងអំពីចម្លើយរបស់សាសន៍អ៊ីស្រាអែលចំពោះសេចក្តីសញ្ញាយ៉ាងដូចម្តេច?**

`រ៉ូម 9៖31, 32`

`រ៉ូម 10៖3`

`ហេព្រើរ 4៖1, 2`

មិនថាព្រះសូមអោយយើងធ្វើអ្វីក៏ដោយ ទំនាក់ទំនងរបស់យើងជាមួយនឹងទ្រង់ត្រូវតែផ្តើមឡើងដោយសេចក្តីជំនឿ។ ពេលនោះ កិរិយាល្អរបស់យើងនឹងមកតាមក្រោយ។ កិរិយាល្អពុំអាចធ្វើអោយ យើងបរិសុទ្ធនៅក្នុងព្រះនេត្ររបស់ព្រះបានឡើយ។ នេះគឺជាសេចក្តីពិតនៅក្នុងសម័យនៃសាសន៍អ៊ីស្រា-

អែល ហើយក៏ជាសេចក្តីពិតនៅក្នុងសម័យរបស់យើងផងដែរ។

`ព្រះគម្ពីរបានបង្ហាញប្រាប់យើងម្តងហើយម្តងទៀតថា កិរិយាល្អរបស់យើងសំខាន់ជាទីបំផុត។ ដូច្នេះ តើហេតុអ្វីបានជាកិច្ចការល្អរបស់យើងពុំអាចធ្វើអោយបានជាបរិសុទ្ធនៅក្នុងព្រះនេត្ររបស់ព្រះ? សម្រាប់ចម្លើយ សូមអានខគម្ពីរអេសាយ 53៖6; អេសាយ64៖6; រ៉ូម 3៖23។`

គួរអោយសោកស្តាយ ជនជាតិហេព្រើរនៅសម័យព្រះគម្ពីរបានជឿថា ការប្រព្រឹត្តរបស់ពួកគេ អាចជួយអោយពួកគេបានសង្គ្រោះ។ ពួកគេពុំបានយល់ថា ការដែលបានសង្គ្រោះជំរុញអោយពួកគេ ប្រព្រឹត្តតាមនោះទេ។ ដោយហេតុនេះ ពួកអ៊ីស្រាអែលបានព្យាយាមធ្វើអោយខ្លួនគេបានជាបរិសុទ្ធដោយ ការប្រព្រឹត្តតាមក្រឹត្យវិន័យ។ ពួកគេពុំបានដឹងថា មានសេចក្តីជំនឿតែនៅក្នុងជីវិតដ៏បរិសុទ្ធរបស់ព្រះតែ មួយគត់ដែលអាចសង្គ្រោះពួកគេបាន។ ការដែលបានសង្គ្រោះដោយសេចក្តីជំនឿរបស់យើងគឺជាអត្ថន័យ ទាំងមូលនៃសេចក្តីសញ្ញានៅឯស៊ីណាយ។ សេចក្តីសញ្ញានៅឯស៊ីណាយបានបង្ហាញអំពីសេចក្តីមេត្តា និង

ព្រះគុណរបស់ព្រះ។ ព្រះគុណគឺជាអំណោយ។ ព្រះប្រទានអំណោយនេះដោយឥតគិតថ្លៃដល់មនុស្សគ្រប់គ្នាដែលជឿទ្រង់។ អំណោយនៃសេចក្តីមេត្តានេះនឹងកែប្រែចិត្ត។ ការកែប្រែចិត្តនេះជំរុញអោយបាបជន ក្លាយទៅជាអ្នកប្រព្រឹត្តតាម។ ជនជាតិអ៊ីស្រាអែលពុំមានបញ្ហាអ្វីក្នុងការប្រព្រឹត្តតាមនោះទេ។ ប៉ុន្តែ បញ្ហា របស់ពួកគេនោះគឺជាការយល់ឃើញវិញថា ការប្រព្រឹត្តតាម និងកិរិយាល្អរបស់ពួកគេពុំអាចសង្គ្រោះពួកគេបានឡើយ។

សូមអានខគម្ពីររ៉ូម 10៖3។ តើលោកប៉ុលបានមានប្រសាសន៍យ៉ាងដូចម្តេចនៅក្នុងខនេះ?

`តើនឹងមានអ្វីកើតឡើងចំពោះមនុស្សដែលព្យាយាមអោយបានល្អជាមួយនឹងព្រះតាមរយៈវិធីផ្ទាល់ខ្លួន របស់ពួកគេនោះ? តើហេតុអ្វីបានជាឥរិយាបថបែបនេះអាចនាំពួកគេអោយប្រព្រឹត្តអំពើបាបទៅវិញ?`