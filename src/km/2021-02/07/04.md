---
title:  សេចក្តីសញ្ញានៅឯស៊ីណាយ
date:  11/05/2021
---

កណ្ឌគម្ពីរនិក្ខមនំបានបង្ហាញប្រាប់យើងអំពីរឿង3យ៉ាង៖ (1)សេរីភាពរបស់សាសន៍អ៊ីស្រាអែល ចេញពីទាសភាពនៅក្នុងស្រុកអេស៊ីព្ទ (2)សេចក្តីសញ្ញារបស់ព្រះ និង (3)រោងឧបោសថដែលព្រះអាច គង់នៅក្នុងចំណោមរាស្ត្ររបស់ទ្រង់។ ក្នុងខគម្ពីរនិក្ខមនំ 19-24 លោកម៉ូសេបានកត់ត្រាអំពីសេចក្តីសញ្ញាដែលព្រះបានសន្យាជាមួយនឹងរាស្ត្ររបស់ទ្រង់។ សូមយើងក្រឡេកមើលគម្រោងខ្លីនៃជំពូក19-24។ គម្រោងនេះនឹងបង្ហាញយើងអំពីផ្នែកផ្សេងៗគ្នានៃសេចក្តីសញ្ញា។ យើងក៏អាចនឹងឃើញអំពីរបៀប ដែលផ្នែកផ្សេងៗនៃសេចក្តីសញ្ញាមានទំនាក់ទំនងជាមួយនឹងគ្នា។

លោកអ្នកប្រហែលជាពុំមានពេលមើលគ្រប់ទាំងខដែលបានរៀបរាប់ខាងក្រោមនោះទេ។ ដូច្នេះ លោកអ្នកត្រូវតែរៀបរាប់ខាងក្រោម ដើម្បីអោយឃើញអំពីរបៀបដែលផ្នែកផ្សេងៗនៃសេចក្តីសញ្ញាមាន ទំនាក់ទំនងជាមួយនឹងគ្នា៖

1. សាសន៍អ៊ីស្រាអែលបានទៅដល់ស៊ីណាយ ហើយបានបោះជំរំនៅទីនោះ បន្ទាប់ពីព្រះបាន រំដោះពួកគេចេញពីទាសភាពនៅក្នុងស្រុកអេស៊ីព្ទរួចមក (និក្ខមនំ 19៖1, 2)។
2. ព្រះបានបង្កើតសេចក្តីសញ្ញាជាមួយនឹងសាសន៍អ៊ីស្រាអែល (និក្ខមនំ 19៖1, 2)។
3. សាសន៍អ៊ីស្រាអែលចុះសេចក្តីសញ្ញាជាមួយនឹងព្រះ (និក្ខមនំ 19៖7, 8)។
4. សាសន៍អ៊ីស្រាអែលបានធ្វើកិច្ចការពិសេស ដើម្បីត្រៀមខ្លួនជាស្រេចក្នុងការទទួលយកសេចក្តីសញ្ញា (និក្ខមនំ 19៖9-25)។
5. ព្រះបានប្រទានក្រឹត្យវិន័យ10ប្រការដល់លោកម៉ូសេ (និក្ខមនំ 20៖1-17)។
6. លោកម៉ូសេឈរកណ្តាលរវាងព្រះ នឹងសាសន៍អ៊ីស្រាអែល។ លោកម៉ូសេបានប្រគល់ សេចក្តីសញ្ញារបស់ព្រះដល់ពួកបណ្តាជន (និក្ខមនំ 20៖18-21)។
7. ព្រះបានពន្យល់ក្បួនច្បាប់សំខាន់ៗនៃសេចក្តីសញ្ញា (និក្ខមនំ 20៖22-23៖22)។
8. សេចក្តីសញ្ញាត្រូវបានទទួលយក និងបានធ្វើអោយស្របច្បាប់ (និក្ខមនំ 24៖1-18)។

`សេចក្តីសញ្ញានៅឯស៊ីណាយគឺជាផ្នែកដ៏សំខាន់មួយនៃផែនការរបស់ព្រះក្នុងការសង្គ្រោះមនុស្ស លោកចេញពីអំពើបាប។ សេចក្តីសញ្ញានេះគឺជាសេចក្តីសញ្ញាទី4ដែលព្រះបានធ្វើឡើងជាមួយនឹងមនុស្ស លោក។ (មុនសេចក្តីសញ្ញានេះ ព្រះបង្កើតសេចក្តីសញ្ញាជាមួយនឹងលោកអ័ដាម លោកណូអេ និងលោក អ័ប្រាហាំ)។ ក្នុងសេចក្តីសញ្ញានៅឯស៊ីណាយ ព្រះបានបង្ហាញរូបអង្គទ្រង់កាន់តែច្បាស់ដល់មនុស្សលោក ជាងកាលពីគ្រាមុនៗទៅទៀត។ តើព្រះអាចធ្វើដូច្នេះបានដោយរបៀបណា? ព្រះបានប្រើរោងឧបោសថ។ រោងឧបោសថគឺជាកន្លែងថ្វាយបង្គំដែលព្រះបានសូមអោយលោកម៉ូសេសាងសង់វាឡើង។ រោងឧបោសថ បង្ហាញសាសន៍អ៊ីស្រាអែលអំពីរបៀបដែលព្រះនឹងសង្គ្រោះបាបជន។ ផ្នែកផ្សេងៗគ្នានៃរោងឧបោសថបង្ហាញអំពីព័ន្ធកិច្ចដែលព្រះអង្គសង្គ្រោះត្រូវធ្វើ។ ព្រះចង់អោយរាស្ត្ររបស់ទ្រង់ចែកចាយផែនការសង្គ្រោះ នេះជាមួយនឹងមនុស្សគ្រប់គ្នានៅលើផែនដី។ នោះគឺអត្ថន័យទាំងស្រុងនៃសេចក្តីសញ្ញាជាមួយនឹងព្រះគឺ៖ ជាការចែកចាយដល់អ្នកដទៃអំពីផែនការរបស់ព្រះក្នុងការសង្គ្រោះមនុស្សចេញពីអំពើបាប។ ព្រះក៏ បានបង្ហាញលោកអ័ដាម និងនាងអេវ៉ាអំពីផែនការដូចគ្នានេះនៅក្នុងសួនអេដែនផងដែរ។`