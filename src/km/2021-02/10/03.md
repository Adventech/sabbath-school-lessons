---
title:  កិច្ចការនៅក្នុងចិត្ត
date:  31/05/2021
---

យើងអាចរកឃើញសេចក្តីសញ្ញាថ្មីជាលើកដំបូងក្នុងព្រះគម្ពីរគឺនៅក្នុងកណ្ឌគម្ពីរយេរេមា។ គ្រានោះ នគរខាងត្បូងរបស់យូដាហៀបនឹងដួលរលំទៅហើយ។ បន្ទាប់មក ពួកបាប៊ីឡូននឹងចាប់យករាស្ត្រ របស់ព្រះធ្វើជាអ្នកទោសរបស់ពួកគេ។ ពួកបាប៊ីឡូននឹងចាប់យកពួកយូដាទៅស្រុកឆ្ងាយ។ នេះគឺជាអ្វីដែលនឹងកើតឡើងនៅពេលដែលព្រះទ្រង់ប្រាប់យេរេមាប្រកាសសេចក្តីសញ្ញាថ្មីរបស់ព្រះអង្គដល់រាស្ត្ររបស់ ទ្រង់។ 150ឆ្នាំមុនគ្រានេះ ហោរាហូសេក៏បានមានប្រសាសន៍អំពីសេចក្តីសញ្ញាមួយទៀតផងដែរ (ហូសេ 2៖18-20)។ លោកហូសេលើកឡើងអំពីគោលគំនិតនេះនៅគ្រាដែលពួកអាសស៊ើរហៀបនឹងបំផ្លាញអំបូរទាំង10របស់អាណាចក្រខាងជើង។

សូមអានខគម្ពីរហូសេ 2៖18-20។ សូមប្រៀបធៀបអំពីអ្វីដែលព្រះអម្ចាស់មានបន្ទូលទៅកាន់រាស្ត្ររបស់ព្រះអង្គនៅក្នុងខគម្ពីរហូសេ 2៖18-20 ជាមួយនឹងអ្វីដែលទ្រង់មានបន្ទូលនៅក្នុងខគម្ពីរយេរេមា 31៖31-34។ តើលោកអ្នកឃើញរូបស័ព្ទអ្វីខ្លះនៅក្នុងខគម្ពីរទាំងនេះ? តើខទាំងនេះប្រាប់យើងអ្វីខ្លះអំពីសេចក្តីសញ្ញា?

ព្រះគម្ពីរបង្ហាញប្រាប់យើងអំពីប្រវត្តិសាស្ត្រដ៏ក្រៀមក្រំរបស់រាស្ត្ររបស់ព្រះ។ ជាញឹកញាប់ រាស្ត្ររបស់ព្រះតែងតែបដិសេធទ្រង់ និងផែនការរបស់ព្រះអង្គ។ ពួកគេបានតតាំងនឹងព្រះជាម្ចាស់។ ពួកគេ មិនបានជឿទុកចិត្តលើព្រះអង្គឡើយ។ ពួកគេពុំបានបង្ហាញសេចក្តីជំនឿឡើយ។ ពួកគេបានបែរចេញពីព្រះ និងមិនស្តាប់បង្គាប់តាមក្រឹត្យវិន័យរបស់ព្រះអង្គឡើយ។ ប៉ុន្តែ រឿងនោះពុំបានរារាំងព្រះឲ្យឈប់ស្រឡាញ់ ពួកគេឡើយ។ ព្រះជាម្ចាស់បានចាត់ហោរាជាច្រើនឲ្យប្រកាសប្រាប់រាស្ត្ររបស់ព្រះអង្គថាទ្រង់នឹងបន្តលើក តម្កើងសេចក្តីសញ្ញារបស់ព្រះអង្គ។ ព្រះអម្ចាស់នឹងយាងចូលទៅក្នុងសេចក្តីសញ្ញាជាមួយមនុស្សគ្រប់គ្នាដែលព្រមបែរចេញពីអំពើបាប ហើយបែរមកស្តាប់តាមក្រឹត្យវិន័យ និងជឿទុកចិត្តលើសេចក្តីសន្យារបស់ ព្រះអង្គវិញ។

**សូមក្រឡេកមើលខនៅខាងក្រោមទាំងនេះ។ ពិតណាស់ ខទាំងនេះពុំបាននិយាយអំពីសេចក្តីសញ្ញាថ្មីទេ។ ប៉ុន្តែ តើលោកអ្នកឃើញអ្វីខ្លះនៅក្នុងខទាំងនេះដែលបង្ហាញយើងអំពីក្បួនច្បាប់ដ៏សំខាន់នៅក្នុងសេចក្តីសញ្ញាថ្មី?**

`អេសេគាល 12៖19`

`អេសេគាល 19៖31`

`អេសេគាល 36៖26`

ព្រះអម្ចាស់ទ្រង់នឹងឲ្យគេមានចិត្តដែលស្គាល់ទ្រង់ថាជាព្រះយេហូវ៉ា (យេរេមា 24៖7)។ ព្រះ-អម្ចាស់ទ្រង់នឹង «ដកចិត្តដែលរឹងដូចថ្ម ពីរូបសាច់ឯងចេញ រួចនឹងឲ្យមានចិត្តជាសាច់វិញ» គឺជាចិត្តដែលចេះស្តាប់បង្គាប់តាមទ្រង់ (NIrV)។ សូមអានខ37បន្ថែម។ កិច្ចការដ៏សំខាន់របស់ព្រះជាម្ចាស់នេះបង្ហាញយើងឲ្យឃើញអំពីអត្ថន័យនៃសេចក្តីសញ្ញាថ្មីនេះឯង។