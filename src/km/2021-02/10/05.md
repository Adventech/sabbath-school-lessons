---
title:  សេចក្តីសញ្ញាដែលប្រសើរជាង
date:  02/06/2021
---

ម្សិលមិញ យើងបានឃើញថា សេចក្តីសញ្ញាចាស់ និងសេចក្តីសញ្ញាថ្មីសុទ្ធតែមានចំណុចសំខាន់ដូចគ្នា។ ហេតុនោះ យើងយល់ថាសេចក្តីសញ្ញាទាំងពីរគឺពិតជាមិនខុសគ្នាទេ។ សេចក្តីសញ្ញាទាំងពីរបង្រៀនយើងថា ព្រះជាម្ចាស់សង្គ្រោះយើងដោយសារសេចក្តីសង្គ្រោះនៅក្នុងអង្គទ្រង់។ ព្រះទ្រង់អត់ទោសដល់យើងរាល់គ្នាដោយសារទ្រង់ស្រឡាញ់យើង ហើយមិនមែនដោយសារអ្វីមួយដែលយើងធ្វើដើម្បីឲ្យបានសេចក្តីមេត្តារបស់ព្រះអង្គនោះទេ។ ការអត់ទោសរបស់ព្រះអង្គអនុញ្ញាតឲ្យយើងមានមិត្តភាពជិតស្និទ្ធផ្ទាល់ខ្លួនជាមួយនឹងទ្រង់។ ដោយសារតែការអត់ទោសរបស់ព្រះអង្គ យើងអាចថ្វាយចិត្ត និងជីវិតរបស់យើងទាំងស្រុងដល់ព្រះតាមរយៈសេចក្តីជំនឿ។ នោះទ្រង់នឹងជួយយើងឲ្យបម្រើ និងស្តាប់បង្គាប់ទ្រង់បាន។

`ពិតមែនហើយ សេចក្តីសញ្ញាទាំងពីរគឺដដែលទេ។ ប៉ុន្តែ កណ្ឌគម្ពីរហេព្រើរបានចែងថា សេចក្តីសញ្ញាថ្មី «ប្រសើរជាង» សេចក្តីសញ្ញាចាស់ (ហេព្រើរ 8៖6)។ ហេតុអ្វីបានជាសេចក្តីសញ្ញាថ្មី «ប្រសើរជាង»?`

`តើសេចក្តីសញ្ញាចាស់មានបញ្ហាអ្វី? ហេតុអ្វីបានជាវាមាន «កំហុស» ឬ «ខ្ចោះ» (គខប)? សូមអានខគម្ពីរហេព្រើរ 8៖7, 8 ដើម្បីឆ្លើយនឹងសំណួរនេះ។`

បញ្ហារបស់សេចក្តីសញ្ញាចាស់គឺមិនមែនមកពីសេចក្តីសញ្ញានេះទេ គឺជារាស្ត្ររបស់ព្រះទេដែលមានបញ្ហា។ ពួកគេខកខានមិនបានមានសេចក្តីជំនឿលើសេចក្តីសញ្ញានេះ (ហេព្រើរ 4៖2)។ ចុះសេចក្តី សញ្ញាថ្មីប្រសើរជាងសេចក្តីសញ្ញាចាស់ដោយរបៀបណាវិញ? សេចក្តីសញ្ញាថ្មីបង្ហាញថា ព្រះយេស៊ូវគឺជាវិធីដែលប្រសើរជាងខ្លាំងណាស់។ សេចក្តីសញ្ញាចាស់បង្ហាញអំពីព្រះយេស៊ូវតាមរយៈដង្វាយយញ្ញបូជា។ បណ្តាជនបាននាំយកដង្វាយទាំងនេះមកឯព្រះវិហារ។ ពួកសង្ឃបានសម្លាប់សត្វដើម្បីបង្ហាញអំពីរបៀបដែលព្រះយេស៊ូវនឹងត្រូវសុគតជាយ៉ាងណាដើម្បីសង្គ្រោះយើង។ នៅក្នុងគម្ពីរសញ្ញាថ្មី ព្រះយេស៊ូវគឺជាដង្វាយយញ្ញបូជាផង និងជាសង្ឃផង។ ទ្រង់ធ្វើការដើម្បីសង្គ្រោះរាស្ត្ររបស់ព្រះអង្គដោយសារលោហិតរបស់ព្រះអង្គ។ ហេតុនោះ កាដូនៃសេចក្តីអត់ទោសដែលព្រះប្រទានដល់សាសន៍អ៊ីស្រាអែលក្នុងសេចក្តី សញ្ញាចាស់គឺជាកាដូដដែលដែលព្រះទ្រង់ប្រទានដល់យើងរាល់គ្នានៅក្នុងសេចក្តីសញ្ញាថ្មីនេះឯង។ ប៉ុន្តែ សេចក្តីសញ្ញាថ្មីបង្ហាញឲ្យឃើញសេចក្តីស្រឡាញ់របស់ព្រះកាន់តែពេញលេញជាង។ សេចក្តីសញ្ញាថ្មីប្រសើរ ជាងដោយសារតែសេចក្តីពិតនៃព្រះគម្ពីរតាមរយៈនិមិត្តរូបក្នុងគម្ពីរសញ្ញាចាស់ត្រូវបានបង្ហាញឲ្យឃើញក្នុងព្រះជន្មនិងកិច្ចការរបស់ព្រះយេស៊ូវពិតៗតែម្តង (ហេព្រើរ 9៖8-14)។

តើព្រះយេស៊ូវទ្រង់បានធ្វើកិច្ចការអ្វីខ្លះ? តើទ្រង់កំពុងធ្វើអ្វីនាពេលឥឡូវនេះ? ព្រះយេស៊ូវគឺជា កូនចៀមដែលត្រូវគេសម្លាប់។ ទ្រង់បានបង្ហូរព្រះលោហិតទ្រង់សម្រាប់អំពើបាបរបស់យើង (ហេព្រើរ 9៖12)។ ទ្រង់ធ្វើការជាសម្តេចសង្ឃរបស់យើងនៅស្ថានសួគ៌ (ហេព្រើរ 7៖25)។ ទ្រង់ឈរនៅរវាងយើងនឹងសេចក្តីក្រោធរបស់ព្រះទាស់នឹងអំពើបាប។ ព្រះយេស៊ូវទ្រង់ធ្វើកិច្ចការដើម្បីសង្គ្រោះយើងរាល់គ្នាទាំងថ្ងៃទាំងយប់។

`សូមអានខគម្ពីរហេព្រើរ 8៖5 និង ហេព្រើរ 10៖1។ តើអ្នកនិពន្ធកណ្ឌគម្ពីរហេព្រើរបានប្រើពាក្យអ្វីដើម្បីបង្ហាញអំពីផែនការដើមនៃការថ្វាយបង្គំក្នុងគម្ពីរសញ្ញាចាស់។ តើពាក្យនេះជួយយើងឲ្យមើលថាសេចក្តីសញ្ញាថ្មីប្រសើរជាងសេចក្តីសញ្ញាចាស់ដោយរបៀបដូចម្តេចខ្លះ?`