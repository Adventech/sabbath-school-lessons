---
title:  សេចក្តីសញ្ញាថ្មី
date:  29/05/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យេរេមា 31៖31-34, ម៉ាថាយ 5៖17-28, ហូសេ 2៖18-20, អេសាយ 56៖6, 7, ហេព្រើរ 8៖7, 8។

> <p>ខចងចាំ</p>
> «ព្រះយេហូវ៉ាទ្រង់មានព្រះបន្ទូលថា នឹងមានគ្រាមកដល់ ដែលអញនឹងតាំងសញ្ញាថ្មីនឹង ពួកវង្សអ៊ីស្រាអែល ហើយនិងពួកវង្សយូដា» (យេរេមា 31៖31)។

រូបត្លុកនៅក្នុងទស្សនាវដ្តីមួយ កាលពីប៉ុន្មានឆ្នាំមុនបានបង្ហាញរូបពាណិជ្ជករកំពូលមួយរូបនៅ

ក្នុងការិយាល័យ។ គាត់កំពុងឈរនៅពីមុខកំពូលពាណិជ្ជករដទៃទៀតមួយក្រុម។ គាត់កំពុងតែកាន់ប្រអប់

សាប៊ូបោកខោអាវក្នុងដៃបង្ហាញទៅពួកគេ។ គាត់បានប្រាប់ពួកគេឲ្យក្រឡេកមើលពាក្យ «ថ្មី» ដែល សរសេរជាអក្សរធំៗពណ៌ក្រហមនៅលើប្រអប់សាប៊ូនោះ។ ពាក្យនេះបង្ហាញថា សាប៊ូបោកខោអាវគឺថ្មី។ គាត់មាន ប្រសាសន៍ថា «របស់ដែលថ្មីមានតែមួយគត់គឺពាក្យថា ថ្មី នៅលើប្រអប់នេះឯង រីឯអ្វីផ្សេងទៀត ពាក់ព័ន្ធនឹងសាប៊ូតែនៅដដែលទាំងអស់»។

យ៉ាងណាមិញ សេចក្តីសញ្ញាថ្មីក៏ស្រដៀងគ្នានឹងរឿងខាងលើនេះដែរ។ ហេតុផលសម្រាប់

សេចក្តីសញ្ញាថ្មីក៏ដូចគ្នានឹងហេតុផលសម្រាប់សេចក្តីសញ្ញាចាស់ដែរ។ ក្តីសង្ឃឹមដែលសេចក្តីសញ្ញាថ្មីផ្តល់ដល់យើងគឺដដែលទេ។ ហេតុនេះអ្វីដែលព្រះបង្គាប់ឲ្យយើងធ្វើក្នុងសេចក្តីសញ្ញាថ្មីគឺនៅដដែលទេ។ សេចក្តីសញ្ញាទាំងពីរសុទ្ធតែបង្ហាញយើងអំពីសេចក្តីមេត្តា និងព្រះគុណរបស់ព្រះ។ សេចក្តីស្រឡាញ់ របស់ព្រះសម្រាប់មនុស្សលោកគឺធំធេងជាងអំពើបាបឬកំហុសដែលយើងសូមឲ្យទ្រង់អត់ទោសនោះទៅទៀត។