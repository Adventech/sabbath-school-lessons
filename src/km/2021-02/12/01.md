---
title:  សេចក្តីជំនឿ និងសេចក្តីសញ្ញាថ្មី
date:  12/06/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
កាឡាទី 6៖14, រ៉ូម 6៖23, យ៉ូហានទី1 5៖11, 13, រ៉ូម 4៖1-7, លេវីវិន័យ 7៖18, រ៉ូម 5៖1។

> <p>ខចងចាំ</p>
> «ហើយច្បាស់ជាគ្មានអ្នកណាបានរាប់ជាសុចរិត នៅចំពោះព្រះ ដោយសារក្រឹត្យវិន័យឡើយ ពីព្រោះមនុស្សសុចរិតនឹងរស់ ដោយអាងសេចក្តីជំនឿ» (កាឡាទី 3៖11)។

ហូមើរ គឺជាកវីនិពន្ធក៍សាសន៍ក្រេកមួយរូប។ លោកធ្លាប់រស់នៅប្រហែលជា700ឆ្នាំមុនគ្រិស្តសករាជ។ ហូមើរបានសរសេររឿងដ៏ល្បីមួយដែលមានចំណងជើងថា អូឌីសេ (Odyssey)។ អូឌីសេ និយាយអំពីអ្នកប្រយុទ្ធម្នាក់ដែលមានឈ្មោះថា អូឌីស៊ូសដែលប្រយុទ្ធក្នុងសង្គ្រាមត្រូចាន់។ អូឌីស៊ូសបានវាយឈ្នះពួកត្រូវចាន់ និងដណ្តើមបានទីក្រុងត្រួយរបស់ពួកគេ។ បន្ទាប់មក អូឌីស៊ូសជិះកប៉ាល់ទៅផ្ទះដែលនៅអ៊ីថាកា។ ការធ្វើដំណើរទៅផ្ទះវិញនេះត្រូវចំណាយពេល10ឆ្នាំ។ នៅតាម ផ្លូវទៅផ្ទះ មានរឿងអាក្រក់ៗកើតឡើងជាច្រើន៖ ពួកអ្នកកប៉ាល់បានប្រយុទ្ធដើម្បីការពារកប៉ាល់របស់ ពួកគេ។ កប៉ាល់របស់គាត់ក៏ត្រូវបែកបាក់ខូចខាតអស់។ មានព្យុះជាច្រើន មានអារក្សទឹក និងមានគ្រា លំបាកៗជាច្រើន។ បញ្ហាទាំងនេះធ្វើឲ្យអូឌីសេមិនអាចមកដល់ផ្ទះបានលឿនឡើយ។ ទីបំផុត ពួកព្រះ របស់សាសន៍ក្រេកបានសម្រេចថា អូឌីសេរងទុក្ខលំបាកល្មមហើយ។ ហេតុនោះ ពួកព្រះក៏បានអនុញ្ញាត ឲ្យទាហានដ៏ហេវហត់រូបនេះត្រឡប់ទៅផ្ទះដើម្បីជួបជុំគ្រួសារវិញ។ ពួកព្រះយល់ស្របថា ទុក្ខលំបាក ដែលអូឌីសេបានជួបគឺល្មមគ្រប់គ្រាន់សម្រាប់កំហុសដែលអូឌីសេបានធ្វើហើយ។

យើងរាល់គ្នាក៏ដូចជាអូឌីសេត្រង់ចំណុចខ្លះដែរ។ យើងកំពុងតែព្យាយាមទៅផ្ទះរបស់យើង វិញ។ ផ្ទះរបស់យើងគឺជាស្ថានសួគ៌។ ប៉ុន្តែ មានចំណុចមួយដែលយើងមិនដូចជាអូឌីសេ។ គឺយើងមិន ត្រូវរងទុក្ខវេទនាឲ្យគ្រប់គ្រាន់ដើម្បីទទួលបានការបើកផ្លូវទៅផ្ទះនោះទេ។ ស្ថានសួគ៌នៅឆ្ងាយពីផែនដី ខ្លាំងណាស់សម្រាប់យើង។ យើងមិនអាចទៅទីនោះដោយសារអំពើល្អរបស់យើងបានឡើយ។ យើង អាចទៅស្ថានសួគ៌បានដោយសារតែព្រះជាម្ចាស់បង្ហាញប្រាប់យើងអំពីព្រះគុណរបស់ព្រះអង្គប៉ុណ្ណោះ។