---
title:  សេចក្តីសញ្ញាថ្មី និងលោហិតរបស់ព្រះយេស៊ូវ
date:  14/06/2021
---

`សូមអានខគម្ពីរពេត្រុសទី1 1៖18, 19។ តើលោកពេត្រុសចង់មានន័យយ៉ាងដូចម្តេចពេលដែលមានប្រសាសន៍ថា ព្រះយេស៊ូវបានទិញយើងរាល់គ្នាហើយ?`

លោកពេត្រុសមានប្រសាសន៍ថា យើងរាល់គ្នាត្រូវបានទិញដោយលោហិតរបស់ព្រះយេស៊ូវ

រួចហើយ។ គោលគំនិតនៃ «ការទិញ» ជួយយើងឲ្យនឹកចាំអំពីរបៀបដែលធ្វើឲ្យទាសករបានមានសេរីភាពឡើងវិញនៅក្នុងជំនាន់ព្រះគម្ពីរ។ នៅជំនាន់នោះ ទាសករនឹងត្រូវបានសេរីភាពឡើងវិញ កាលណាមានអ្នកណាម្នាក់បង់ថ្លៃសម្រាប់ពួកគេ។ ជាញឹកញាប់ បុគ្គលដែលបង់ថ្លៃគឺជាសមាជិកនៃគ្រួសារ។ ព្រះយេស៊ូវក៏បានទិញយើងពីទាសភាពឲ្យរួចពីបាប និងសេចក្តីស្លាប់តាមរបៀបដូចគ្នានេះដែរ។ សេចក្តីសញ្ញាទាំងអស់នៃព្រះគម្ពីរសុទ្ធតែតាំងឡើងលើសេចក្តីពិតនៃព្រះគម្ពីរនេះ។ បើគ្មានលោហិតរបស់ព្រះយេស៊ូវ សេចក្តីសញ្ញាជាមួយព្រះនឹងគ្មានតម្លៃអ្វីទាំងអស់។ បើគ្មានលោហិតរបស់ព្រះយេស៊ូវទេ ព្រះទ្រង់មិនអាចរក្សាសេចក្តីសន្យារបស់ទ្រង់បានទេ គឺជាសេចក្តីសន្យាថានឹងប្រទានជីវិតអស់កល្បដល់អ្នកជឿទាំងឡាយ។

`សូមក្រឡេកមើលខគម្ពីរទាំងនេះ៖ រ៉ូម 6៖23 និងយ៉ូហានទី1 5៖11, 13។ តើខទាំងអស់នេះបង្ហាញប្រាប់អំពីសារដដែលនេះអ្វីខ្លះ?`

យើងមានសេចក្តីសន្យាអំពីជីវិតអស់កល្បដោយសារតែព្រះយេស៊ូវ។ មានតែព្រះយេស៊ូវប៉ុណ្ណោះដែលអាចដោះស្រាយបញ្ហាដែលធ្វើឲ្យយើងបាត់បង់ជីវិតអស់កល្បនៅក្នុងកន្លែងដំបូង។ តើព្រះយេស៊ូវដោះស្រាយបញ្ហាដោយរបៀបណា? ទ្រង់មានព្រះជន្មនិងសុគតសម្រាប់យើងរាល់គ្នា។ ព្រះជន្មដ៏បរិសុទ្ធរបស់ព្រះអង្គគឺជាលក្ខខណ្ឌតែមួយដែលអាចបង់ថ្លៃដែលយើងរាល់គ្នាជំពាក់ព្រះសម្រាប់ការរំលងក្រឹត្យវិន័យរបស់ព្រះអង្គ។ តម្លៃនេះបង្ហាញយើងថា អំពើបាបដែលបណ្តាលឲ្យមានការញែកចេញរវាងយើងនិងព្រះគឺមានទំហំធំធេងខ្លាំងណាស់។ ចុះប្រសិនបើមានទេវតាណាមួយ ឬមនុស្សណាម្នាក់អាចបង់ថ្លៃសម្រាប់ការរំលងក្រឹត្យវិន័យវិញយ៉ាងដូចម្តេចដែរ? ដូច្នេះ ក្រឹត្យវិន័យរបស់ព្រះនឹងមិនមានតម្លៃច្រើនទេ មែនទេ? មានតែតួអង្គណាមួយដែលដូចជាព្រះជាម្ចាស់ទ្រង់ផ្ទាល់ទេទើបអាចបង់ថ្លៃនេះបាន។ មានតែព្រះជាម្ចាស់ ទេទើបអាចធ្វើឲ្យយើងរួចពីការដាក់ទោសដែលយើងបានរំលងក្រឹត្យវិន័យបាន។ ឈាមធ្វើឲ្យសេចក្តី សញ្ញាប្រែជាស្របច្បាប់។ ព្រះត្រូវការឈាមដើម្បីរក្សាសេចក្តីសន្យាចំពោះយើង។ ដោយសារឈាម ព្រះជាម្ចាស់អាចសន្យាប្រទានជីវិតអស់កល្បដល់យើងបាន។ ទ្រង់ក៏អាចទិញយើងពីអំពើបាប និងសេចក្តី ស្លាប់បានដែរ។

ចូរស្រមៃអំពីរឿងនេះនៅក្នុងចិត្តរបស់លោកអ្នកមើល៖ មានក្មេងម្នាក់បានបោះប៉ឺតប៉ោងដែលទឹកខ្មៅនៅសើមធ្វើឲ្យគំនូរដ៏ល្បីមួយផ្ទាំងប្រឡាក់។ ទឹកខ្មៅធ្វើឲ្យខូចផ្ទាំងគំនូរ ដែលមានតម្លៃរាប់លាន ដុល្លារ។ ឪពុកម្តាយរបស់ក្មេងនោះក្រីក្រណាស់។ ពួកគេមិនអាចបង់ថ្លៃដែលត្រូវសងទេ។ តើរឿងនេះជួយយើងឲ្យដឹងអំពីបញ្ហារបស់អំពើបាប និងមូលហេតុដែលយើងមិនអាចសង្ឃឹមថានឹងដោះស្រាយវាដោយខ្លួន ឯងបានយ៉ាងដូចម្តេច? ហេតុអ្វីបានជាព្រះអម្ចាស់ផ្ទាល់គឺជាតួអង្គតែមួយគត់ដែលអាចបង់ថ្លៃដែលយើងត្រូវសងនេះទៅវិញ?.