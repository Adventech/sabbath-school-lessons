---
title:  ការធ្វើដំណើរប្រចាំសប្តាហ៍ទៅកាន់តំបន់បេសកកម្ម
date:  18/06/2021
---

ក្មេងខ្លះនៅរដ្ឋតិចសាស់ សហរដ្ឋអាមេរិក មិនគ្រាន់តែស្តាប់រឿងបេសកកម្មប៉ុណ្ណោះទេ ពួកគេក៏ហោះហើរទៅកាន់ប្រទេសឆ្ងាយៗដើម្បីទទួលយកនូវបទពិសោធន៍នៃរឿងរ៉ាវនេះផ្ទាល់ផងដែរ។

នៅថ្ងៃសប្បាតហ៍ ក្មេងៗចូលទៅធ្វើការត្រួតពិនិត្យនៅឯក្រុមហ៊ុនអាកាសចរណ៍បេសកជន គឺនៅពេលដែលពួកគេបានមកដល់ថ្នាក់សប្បាតហ៍ស្គូលនៅឯព្រះវិហារសេវេនដេយ៍អាត់វេនទីស្ទហ្គ្រេនវ្យូ។ កុមារម្នាក់ៗបង្ហាញលិខិតឆ្លងដែនរបស់ខ្លួនដែលមានសម្គាល់ថា៖ លិខិតឆ្លងដែនសប្បាតហ៍ស្គូលហ្គ្រេនវ្យូ នៅលើតុទទួលភ្ញៀវរបស់ក្រុមហ៊ុនអាកាសចរណ៍ដើម្បីទទួលបានទិដ្ឋាការសម្រាប់ធ្វើការហោះហើរទៅកាន់ប្រទេសគោលដៅ។ នៅថ្ងៃសប្បាតហ៍មួយ ភ្ញៀវម្នាក់មកពីនាយកដ្ឋានបេសកកម្មអាត់វេនទីស្ទ បានជួយរៀបចំរឿងបេសកកម្មមួយពីប្រទេសចិន ដូច្នេះ អ្នកតំណាងក្រុមហ៊ុនអាកាសចរណ៍ លូលី វីគលុនដ៍ ជាគ្រូបង្រៀនបឋមសិក្សា បានបិទស្ទិកឃ័ររបស់ទង់ជាតិប្រទេសចិនពណ៌ក្រហមនៅពីលើលិខិតឆ្លងដែននីមួយៗ។ កុមារម្នាក់ៗក៏អាចទទួលបានស្ទិកឃ័រផ្កាយរហូតដល់ទៅបីនៅក្នុងលិខិតឆ្លងដែនផងដែរ គឺ៖ សម្រាប់ការបង្ហាញខ្លួនអោយទាន់ពេលវេលា សំរាប់ការយកព្រះគម្ពីរមកជាមួយ និងសំរាប់ការអញ្ជើញមិត្តម្នាក់មកចូលរួមផងដែរ។

កុមារដប់នាក់ដំបូងដែលបានមកដល់ទាន់ពេលវេលា ត្រូវបានទទួលសំបុត្រយន្តហោះថ្នាក់វីអាយភី។ សម្រាប់អ្នកដែលមកដល់យឺត គឺទទួលបានសំបុត្រយន្តហោះថ្នាក់ធម្មតា។ ជាទូទៅ កុមារក៏ទទួលបាននូវខិត្តប័ណ្ណដែលមានខចងចាំនៅលើនោះផងដែរ។ យន្ដហោះដែលរចនាឡើងដោយសមាជិកក្រុមជំនុំមានមួយផ្នែកជាលោហ-

ធាតុ និងស៊ុមឈើគ្របដោយផ្ទាំងក្រណាត់ពណ៌ស និងបង្អួចមានរាងពងក្រពើ នៅសងខាងនៃតួយន្តហោះនោះ។

នៅពេលដែលកុមារបានអង្គុយចុះហើយ លូលីបានចាក់សំឡេងសារដែលបានថតទុក ‍«អរគុណសម្រាប់ការជ្រើសរើសក្រុមហ៊ុនអាកាសចរណ៍បេសកជន ដែលជាកន្លែងសម្រាប់ដំណើរផ្សងព្រេងថ្មីៗកំពុងរង់ចាំអ្នករៀងរាល់ថ្ងៃសប្បាតហ៍!» សំឡេងបុរសនៃប្រធានក្រុមយន្ដហោះបានប្រកាសថា៖ «សូមរក្សាឥរិយាបថនៅក្នុងកន្លែងអង្គុយរបស់អ្នកនៅពេលដែលអ្នកបំរើតាមយន្តហោះធ្វើការអធិស្ឋានមុនពេលការហោះហើររបស់យើងចេញដំណើរ»។

បន្ទាប់ពីសេចក្តីប្រកាសនៅថ្ងៃសប្បាតហ៍មួយ លូលីបានសួរទៅកាន់កុមារទាំងដប់មួយនាក់នៅលើយន្តហោះសម្រាប់សំណើអធិស្ឋានរបស់ពួកគេ។ ក្មេងប្រុសម្នាក់បានចង្អុលទៅប្រហោងនៅខាងក្រោយយន្ដហោះ និងបានស្រែកថា៖ «សូមអធិស្ឋាន ដើម្បីកុំឱ្យយើងត្រូវបានស្រូបចេញពីយន្ដហោះនេះ ក្នុងអំឡុងពេលហោះហើរឡើយ។ បន្ទាប់មក ក្មេងដទៃទៀតបានសើចឡើង ក្មេងប្រុសម្នាក់នោះក៏បានបន្ថែមយ៉ាងខ្លាំងទៀតថា៖ «សូមអធិដ្ឋានឱ្យឆ្កែរបស់ខ្ញុំផង ព្រោះវាមិនស្រួលខ្លួនទេ»។ បន្ទាប់មក យន្ដហោះបានហោះឆ្ពោះទៅកាន់ប្រទេសចិន។

នៅពេលចុះចត ក្មេងៗបានចេញពីយន្ដហោះទៅអង្គុយលើកៅអីក្បែរនោះដើម្បីស្តាប់រឿងបេសកកម្មពីប្រទេសចិន។ ក្រោយមកពួកគេបានហោះត្រឡប់ទៅកាន់រដ្ឋតិចសាស់វិញ។ ក្នុងអំឡុងពេលនៃការហោះហើរត្រឡប់មកវិញ គ្រូបានសួរសំណួរអំពីរឿងបេសកកម្ម។

លូលីដែលបានបង្កើតក្រុមហ៊ុនអាកាសចរណ៍បេសកជនតាមយោបល់កូនប្រុសរបស់គាត់ដែលមានអាយុ11ឆ្នាំ កាលពីជាងដប់ឆ្នាំមុន បាននិយាយថា វាមានប្រយោជន៍ក្នុងការបង្កើតប្រធានបទថ្នាក់សប្បាតហ៍ ស្គូលសម្រាប់ត្រីមាសនីមួយៗ និងបង្កើតរឿងបេសកកម្មជាផ្នែកមួយនៃប្រធាន

បទនោះ។ ប្រធានបទមុនៗរួមមាន នាវាមុជទឹក រូងភ្នំ និងរ៉ុក្កែតដែលបានដឹក

នាំកុមារទៅកាន់ទីកន្លែងផ្សេងៗជុំវិញពិភពលោក។ លូលី បាននិយាយថា

ដំណើរនេះបានធ្វើឱ្យរឿងរ៉ាវបេសកកម្មក្លាយជាបទពិសោធន៍ផ្ទាល់ខ្លួន។ គាត់បាននិយាយថា៖ «ក្មេងៗឃើញថា ទាំងនេះគឺជាមនុស្សធម្មតាដែលទៅ កន្លែងទាំងនេះ គឺជាមនុស្សសាមញ្ញដែលព្រះប្រើប្រាស់់ពួកគេ»។