---
title:  ការជឿទុកចិត្តលើសេចក្តីសន្យា
date:  17/06/2021
---

មានរឿងមួយស្តីអំពីសាសនទូត បេលឡាមីន ដ៏ល្បីល្បាញ។ សាសនទូតគឺជាមេដឹកនាំសាសនាដ៏សំខាន់មួយរូបក្នុងព្រះវិហាររ៉ូម៉ាំងកាតូលិក។ ពេញមួយជីវិតរបស់លោក សាសនទូតបេលឡាមីនបាន ប្រយុទ្ធប្រឆាំងនឹងសេចក្តីពិតរបស់ព្រះគម្ពីរដែលថា ព្រះទ្រង់សង្គ្រោះយើងដោយសារតែសេចក្តីជំនឿរបស់យើងក្នុងព្រះយេស៊ូវតែមួយមុខគត់។ ព្រះទ្រង់ពុំបានសង្គ្រោះយើងដោយសារតែអាកប្បកិរិយាល្អផ្ទាល់ខ្លួន របស់យើងឡើយ។ ខណៈពេលដែលលោកហៀបនឹងស្លាប់ មានមនុស្សម្នាក់បានយកចម្លាក់ឈើឆ្កាងមួយឲ្យគាត់។ ចម្លាក់ឈើឆ្កាងគឺជាឈើឆ្កាងដែលមានឆ្លាក់រូបព្រះយេស៊ូវនៅលើនោះ។ សាសនទូតបេលឡាមីនក៏ត្រូវបានប្រគល់ជូននូវកិច្ចការល្អៗរបស់អ្នកកាតូលិកដែលបានស្លាប់ទៅហើយដើម្បីជួយលោកឲ្យមានអារម្មណ៍ថាមានសុវត្ថិភាពមុនពេលលោកស្លាប់។ ប៉ុន្តែ បេលឡាមីនមានប្រសាសន៍ថា «ចូរយករបស់ទាំងអស់នេះចេញទៅ។ ខ្ញុំគិតថាខ្ញុំសុខចិត្តទទួលជឿទុកចិត្តលើព្រះយេស៊ូវ និងសេចក្តីសុគតរបស់ព្រះអង្គជំនួសខ្ញុំនៅលើឈើឆ្កាងវិញល្អជាង»។

មនុស្សជាច្រើនក៏ដូចគ្នានឹងសាសនទូតបេលឡាមីនដែរ។ នៅទីបំផុតនៃជីវិតរបស់ពួកគេ ពួកគេ បានក្រឡេកថយក្រោយមើលទៅអតីតកាលរបស់ខ្លួន។ ពួកគេឃើញអំពីរបៀបដ៏ល្ងង់ខ្លៅ និងឥតប្រយោជន៍នៃអាកប្បកិរិយា និងអំពើល្អផ្ទាល់ខ្លួនរបស់ពួកគេ។ អំពើទាំងអស់នេះមិនអាចសង្គ្រោះពួកគេ ឬធ្វើឲ្យពួកគេទទួលបានជីវិតអស់កល្បដែលមាននៅជាមួយព្រះដ៏បរិសុទ្ធបានឡើយ។ មនុស្សទាំងនេះបានមើលឃើញអំពីទំហំនៃសេចក្តីត្រូវការនូវព្រះជន្មដ៏បរិសុទ្ធរបស់ព្រះយេស៊ូវដើម្បីសង្គ្រោះពួកគេថាធំប៉ុនណា។

ដំណឹងល្អនោះគឺថា យើងមិនត្រូវរង់ចាំទាល់តែសេចក្តីស្លាប់មកដល់យើងទើបយើងមានអារម្មណ៍ ប្រាកដថា ព្រះយេស៊ូវសង្គ្រោះយើងនោះឡើយ។

**ចូរក្រឡេកមើលខដូចតទៅនេះ។ បន្ទាប់មកឆ្លើយសំណួរជាមួយនឹងខនីមួយៗអំពីរបៀបដែលយើងរក្សាមិត្តភាពរបស់យើងជាមួយព្រះឲ្យបានរឹងមាំ៖**

`1) ទំនុកតម្កើង 34៖8 (តើលោកអ្នកអាច «ភ្លក់» យ៉ាងដូចម្តេចទើបដឹងថាព្រះទ្រង់ល្អ?)`

`2) ម៉ាថាយ 11៖30 (តើព្រះយេស៊ូវទ្រង់បានធ្វើអ្វីខ្លះសម្រាប់យើងរាល់គ្នាដើម្បីធ្វើឲ្យការទទួលយកសេចក្តីបង្រៀនរបស់ទ្រង់ងាយស្រួល និងបម្រើព្រះអង្គងាយស្រួលផងដែរនោះ?)`

`3) រ៉ូម 5៖1 (ព្រះយេស៊ូវនាំយកយើងរាល់គ្នាត្រឡប់ទៅឯព្រះវិញ។ ព្រះយេស៊ូវទ្រង់ធ្វើឲ្យយើងអាចត្រូវគ្នានឹងព្រះឡើងវិញ។ តើកិច្ចការដែលព្រះយេស៊ូវធ្វើសម្រាប់យើងរាល់គ្នានេះនាំមកនូវសេចក្តីសុខសាន្តដល់យើងរាល់គ្នាដោយរបៀបណា?`

`4) ភីលីព 2៖7, 8 (តើព្រះជន្មនិងសេចក្តីសុគតរបស់ព្រះយេស៊ូវបានប្រទានអ្វីខ្លះដល់លោកអ្នក?)`

`សូមសួរខ្លួនឯងថា៖ តើខ្ញុំកំពុងធ្វើអ្វីខ្លះនាពេលឥឡូវនេះដើម្បីធ្វើឲ្យទំនាក់ទំនងរបស់ខ្ញុំជាមួយព្រះកាន់តែរឹងមាំឡើង? តើខ្ញុំកំពុងធ្វើអ្វីខ្លះដែលធ្វើឲ្យទំនាក់ទំនងរបស់ខ្ញុំជាមួយព្រះរងការរង្គោះរង្គើ? តើខ្ញុំ ត្រូវការធ្វើការផ្លាស់ប្តូរអ្វីខ្លះ?`