---
title:  ការសួរសុខទុក្ខមន្ទីរពេទ្យដែលមិនអានបកស្រាយបាន
date:  21/05/2021
---

លោកហឺរណាន់ដូ ដាយអាសបានដកឃ្លាពីមន្ទីរពេទ្យ ដើម្បីសម្រាកនៅក្នុងទីក្រុងមេដេលលីន ប្រទេសកូឡុំប៊ី។ គាត់បានចំណាយពេលវេលា2ម៉ោងមុនជាមួយនឹងសាំយូអែលដែលជាកូនប្រុសតូច របស់គាត់ ខណៈដែលឈាមរបស់គាត់ត្រូវបានសម្អាតដោយម៉ាស៊ីនសម្អាត ដែលមានតំរងនោមសិប្ប-

និម្មិត។ នៅពេលនោះ អេរិកាដែលជាភរិយារបស់គាត់កំពុងតែអង្គុយមើលកូនប្រុសសម្អាតឈាមអស់រយៈពេល2ម៉ោង។ លោកហឺរណាន់ដូបានទម្លាក់ខ្លួនលើបង់ជិតវង្វង់មូលបាញ់ទឹក រួចគាត់បានបើកសេចក្តីអធិប្បាយនៅក្នុងទូរស័ព្ទរបស់គាត់។ មួយស្របក់ក្រោយមក មានបុរសចម្លែកម្នាក់បានដើរមក ហើយសួរលោកហឺរណាន់ដូថា គាត់អាចអង្គុយនៅទីនោះបានដែរឬទេ។ លោកហឺរណាន់ដូបានងក់ក្បាល ខណៈពេលដែលកំពុងតែស្តាប់សេចក្តីអធិប្បាយតាមសំឡេងបំពងទូរស័ព្ទ។ ទូរស័ព្ទរបស់បុរសចម្លែកម្នាក់នោះបានរោទ៍ឡើង។ បុរសចម្លែកនោះបាននិយាយទាំងខឹងទៅកាន់អ្នកទេមកថា «ខ្ញុំសម្រេចថានឹង សម្លាប់ខ្លួនហើយ ខ្ញុំគ្មានការងារធ្វើ2ឆ្នាំហើយ ខ្ញុំមិនចង់រស់ទៀតទេ ដូច្នេះ សូមកុំទូរស័ព្ទមកខ្ញុំទៀត»។ គាត់ និយាយខ្លាំងៗនោះដោយភ្លេចថា លោកហឺរណាន់ដូកំពុងតែអង្គុយនៅលើបង់នោះដែរ។ ប៉ុន្តែ នៅពេល ដែលគាត់បិទទូរស័ព្ទ គាត់បានភ្ញាក់ខ្លួនឡើង។ សេចក្តីអធិប្បាយបានទាក់ទាញចំណាប់អារម្មណ៍របស់ គាត់។ គាត់បានសួរថា «តើម្នាក់នេះគឺជាគ្រូគង្វាលគ្រីស្ទានឬ?»។ លោកហឺរណាន់ដូបានឆ្លើយថា «បាទ ខ្ញុំបានឮថា អ្នកចង់សម្លាប់ខ្លួន»។ បុរសបាននិយាយថា «មែនហើយ ខ្ញុំចង់សម្លាប់ខ្លួន ខ្ញុំមិនអាចទ្រាំរស់ នៅបែបនេះតទៅទៀតបានទេ»។ លោកហឺរណាន់ដូបាននិយាយទៀតថា «ខ្ញុំគិតថា ដែលអ្នកមកអង្គុយ ជិតខ្ញុំនេះមិនមែនជារឿងចៃដន្យនោះទេ ខ្ញុំអាចជួយអ្នកបាន តើអ្នកចង់អោយខ្ញុំជួយដែរឬទេ?»។ គាត់ បានឆ្លើយថា «បាន ខ្ញុំត្រូវការជំនួយ»។ ហឺរណាន់ដូសួរទៀតថា «តើអ្នកធ្វើការងារអ្វីដែរ?»។ គាត់បាន ឆ្លើយថា «គណនេយ្យករដែលមិនអាចផ្គត់ផ្គង់គ្រួសារខ្លួនឯងបាន»។ លោកហឺរណាន់ដូបាននិយាយទៀត ថា «ចុះប្រសិនបើមានមនុស្សម្នាក់ប្រាប់អ្នកថា ខ្ញុំអាចជួយអ្នក និងផ្គត់ផ្គង់តម្រូវការរបស់អ្នក ព្រមទាំងផ្តល់សេចក្តីសង្ឃឹមនូវអនាគតដ៏ប្រសើរដល់អ្នក តើអ្នកយល់ព្រមទទួលយកដែរឬទេ?»។ គាត់បានឆ្លើយ «បាទ ខ្ញុំយល់ព្រម»។ លោកហឺរណាន់ដូបាននិយាយអំពីព្រះយេស៊ូវ ហើយបុរសម្នាក់នោះបានថ្វាយចិត្ត របស់គាត់ទៅឯព្រះយេស៊ូវនៅក្នុងពេលនោះតែម្តង។ លោកហឺរណាន់ដូបានលើកទឹកចិត្តអោយគាត់ចេញ ទៅដាក់ប្រវត្តិរូបសង្ខេបដោយសេចក្តីជំនឿ។ នៅថ្ងៃបន្ទាប់ លោកហឺរណាន់ដូបានអង្គុយនៅនឹងបង់ដដែល ហើយបានឃើញបុរសដដែលនោះកំពុងតែស្វែងរកគាត់។ បុរសម្នាក់នោះបាននិយាយថា «តើលោកដឹង ដែរឬទេថា មានគេទូរស័ព្ទមកប្រាប់ខ្ញុំថា គេមានការងារអោយធ្វើ ខ្ញុំពិតជាសប្បាយចិត្តណាស់»។ លោក ហឺរណាន់ដូបានសរសើរតម្កើងដល់ព្រះ ហើយបានសួរនាំទាំងចាប់អារម្មណ៍ទៅកាន់បុរសម្នាក់នោះដែល គាត់បានជួបនៅឯមន្ទីរពេទ្យកាលពីម្សិលមិញ។ បុរសម្នាក់នោះបាននិយាយថា គាត់ពុំបានស្គាល់អ្នកណា ម្នាក់នៅឯមន្ទីរពេទ្យនោះទេ។ គាត់បាននិយាយថា «កាលពីម្សិលមិញខ្ញុំបានមានអ្វីម៉្យាងបាននាំខ្ញុំមកកាន់ មន្ទីរពេទ្យនេះ ហើយខ្ញុំបានអង្គុយជិតអ្នកដោយសារតែខ្ញុំមិនដឹងថា ខ្លួនត្រូវធ្វើអ្វីនោះទេ»។ លោកហឺរ-ណាន់ដូដែលជាគ្រូពេទ្យសេវេនដេយអាត់វេនទីស្ទនៅឯមជ្ឈមណ្ឌលវេជ្ជសាស្ត្រអាត់វេនទីស្ទនៅក្នុងបរិវេណ នៃសាកលវិទ្យាល័យអាត់វេនទីស្ទកូឡុំប៊ីនៅក្នុងទីក្រុងមេដេលលីន មានទី បន្ទាល់ស្រដៀងគ្នានេះជាច្រើន។ ក្នុងអំឡុងពេល5ឆ្នាំកន្លងមកនេះ មាន មនុស្សជាង100នាក់បានផ្លាស់ប្តូរគំនិតចង់ធ្វើអត្តឃាតខ្លួនឯង បន្ទាប់ពី បានអធិស្ឋានជាមួយនឹងគាត់។ គាត់បាននិយាយថា «ឥឡូវនេះ ពួកគេ កំពុងរស់នៅក្នុងជីវិតធម្មតាមួយ»។