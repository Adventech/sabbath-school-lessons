---
title:  ព្រះបានជ្រើសរើសសាសន៍អ៊ីស្រាអែល
date:  16/05/2021
---

រឿងរបស់សាសន៍យូដាតាំងពីយូរលង់ណាស់មកហើយបាននិទានប្រាប់យើងអំពីដំណើរដើម ទងដែលព្រះបានបង្កើតសេចក្តីសញ្ញាជាមួយនឹងសាសន៍អ៊ីស្រាអែល។ រឿងនោះបាននិទានថា ព្រះបាន ប្រទានសេចក្តីសញ្ញារបស់ទ្រង់ដល់ពួកសាសន៍ដទៃជាមុនសិន។ ប៉ុន្តែ ពួកសាសន៍ទាំងនេះបានបដិសេធ ការប្រទានរបស់ព្រះ។ ដូច្នេះ ព្រះបានប្រទានសេចក្តីសញ្ញារបស់ទ្រង់ជាមួយនឹងសាសន៍អ៊ីស្រាអែលវិញ។ ព្រះគម្ពីរពុំបានបង្ហាញប្រាប់យើងអំពីភ័ស្តុតាងណាមួយសម្រាប់គាំទ្រគោលគំនិតនេះឡើយ។ ប៉ុន្តែ រឿងនេះជួយយើងអោយយល់អំពីសារៈសំខាន់នៃសេចក្តីពិតទាក់ទងនឹងជម្រើសដែលព្រះបានធ្វើ។ ព្រះ បានជ្រើសរើសសាសន៍អ៊ីស្រាអែលពុំមែនដោយសារតែសាសន៍អ៊ីស្រាអែលបានធ្វើអ្វីមួយអោយគាប់ដល់ ព្រះហឫទ័យព្រះនោះទេ។ សាសន៍អ៊ីស្រាអែលពុំបានធ្វើអ្វីអោយពួកគេស័ក្តិសមនឹងធ្វើជារាស្ត្ររបស់ ព្រះនោះទេ។ ជនជាតិអ៊ីស្រាអែលមានគ្នាតិច។ ពួកគេគឺជាទាសករ នៅពេលដែលព្រះបានជ្រើសរើស ពួកគេ។ ពួកគេពុំមែនជាប្រទេសមានអំណាចនោះទេ។ ម៉្យាងទៀត សាសនា សិល្បៈ និងវប្បធម៌របស់ ពួកគេក៏ពុំមានអ្វីសំខាន់ដល់សាសន៍ដទៃដែលរស់នៅសម័យនោះផងដែរ។ ដូច្នេះ ព្រះបានជ្រើសរើស សាសន៍អ៊ីស្រាអែល ដោយសារតែទ្រង់ស្រឡាញ់ពួកគេ និងបង្ហាញពួកគេអំពីសេចក្តីមេត្តារបស់ទ្រង់។

**យើងត្រូវតែមានការប្រុងប្រយ័ត្ន នៅពេលដែលយើងសិក្សាគោលគំនិតនៃជម្រើសរបស់ព្រះនេះ។ ប្រសិនបើយើងគ្មានការប្រុងប្រយ័ត្នទេ យើងនឹងអាចយល់ច្រឡំអំពីសារៈសំខាន់នៃសេចក្តីពិតរបស់ព្រះគម្ពីរស្តីអំពីព្រះអង្គផ្ទាល់។ ដូច្នេះ យើងត្រូវតែសួរខ្លួនយើងនូវសំណួរដ៏ត្រឹមត្រូវ ដើម្បីជួយយើងអោយយល់អំពីជម្រើសដែលព្រះបានធ្វើ។ តើព្រះជ្រើសរើសសាសន៍អ៊ីស្រាអែលដើម្បីអ្វី? តើព្រះជ្រើសរើស សាសន៍អ៊ីស្រាអែល ដោយសារតែទ្រង់ចង់សង្គ្រោះសាសន៍នេះតែមួយគត់នៅលើផែនដីឬ? ឬមួយ ព្រះ បានជ្រើសរើសសាសន៍អ៊ីស្រាអែល ដើម្បីជួយទ្រង់ក្នុងការចែកចាយអំណោយនៃសេចក្តីមេត្តាទៅកាន់អ្នក ដទៃនៅលើផែនដីដូចដែលព្រះបានប្រទានដល់ពួកគេដំបូង? តើខខាងក្រោយទាំងនេះជួយយើងអោយ យល់អំពីចម្លើយឆ្លើយតបទៅនឹងសំណួរទាំងនេះយ៉ាងដូចម្តេច?**

`និក្ខមនំ 19៖16`

`អេសាយ56៖7`

`ហេព្រើរ 2៖9`

ក្នុងនាមជាអាត់វេនទីស្ទ យើងជឿថា ព្រះបានជ្រើសរើសយើងអោយចែកចាយសេចក្តីដ៏ពិសេស នៃព្រះគម្ពីរដូចជាទ្រង់បានជ្រើសរើសសាសន៍អ៊ីស្រាអែលផងដែរ។ ព្រះបានជ្រើសរើសពួកជំនុំរបស់យើងអោយចែកចាយសារដែលគ្មានអ្នកដទៃណាមាន។ ដោយសារហេតុនេះ យើងប្រៀបដូចជាសាសន៍អ៊ីស្រាអែល នៅក្នុងសម័យព្រះគម្ពីរដូច្នោះដែរ។ ព្រះបានប្រទានសារដ៏ពិសេសដល់សាសន៍អ៊ីស្រាអែល ដើម្បីអោយពួក គេចែកចាយជាមួយនឹងអ្នកដទៃនៅលើផែនដី។ សព្វថ្ងៃនេះ ព្រះបានជ្រើសរើសពួកជំនុំរបស់យើងអោយធ្វើកិច្ចការដូចគ្នានេះ។

`តើលោកអ្នកអាចធ្វើអ្វីខ្លះ ដើម្បីជួយបង្ហើយកិច្ចការដែលព្រះបានប្រទានអោយពួកជំនុំរបស់យើង ធ្វើនៅលើផែនដីនេះ?`