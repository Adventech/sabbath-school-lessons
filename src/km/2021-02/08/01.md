---
title:  សេចក្តីសញ្ញា និងក្រឹត្យវិន័យរបស់ព្រះ
date:  15/05/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
និក្ខមនំ 19៖6; អេសាយ 56៖7; ហេព្រើរ 2៖9; ចោទិយកថា 4៖13; អេម៉ុស 3៖3; លោកុប្បត្តិ 18៖19។

> <p>ខចងចាំ</p>
> «ដូច្នេះ ចូរដឹងថា ព្រះយេហូវ៉ាជាព្រះនៃឯង ទ្រង់ពិតជាព្រះហើយ គឺជាព្រះស្មោះត្រង់ ដែល ទ្រង់កាន់តាមសេចក្តីសញ្ញា ហើយនឹងសេចក្តីសប្បុរសដរាបដល់ទាំងពាន់ដំណ របស់ពួកអ្នកដែល ស្រឡាញ់ទ្រង់ហើយកាន់តាមបញ្ញត្តរបស់ទ្រង់» (ចោទិយកថា 7៖9)។

បទទំនុកដំកើង 23 គឺជាកំណាព្យដ៏ពីរោះស្តីអំពីព្រះអង្គសង្គ្រោះ។ ព្រះអង្គសង្គ្រោះរបស់ យើងបានដឹកនាំយើងដូចជាអ្នកគង្វាលចៀមដឹកនាំចៀមរបស់ខ្លួនផងដែរ។ ខ3គឺជាខមួយនៅក្នុងខ សំខាន់ៗបំផុតក្នុងបទគម្ពីរទំនុកដំកើង 23។ ក្នុងខនេះ ស្តេចដាវីឌបានបង្ហាញយើងអំពីទីកន្លែងដែល ព្រះចង់នាំទៅដោយថា៖ «ទ្រង់កែព្រលឹងខ្ញុំឡើងវិញ ទ្រង់នាំខ្ញុំទៅតាមផ្លូវសុចរិតដោយយល់ដល់ព្រះនាមទ្រង់» (ទំនុកដំកើង 23៖3)។ ព្រះទ្រង់ល្អឥតខ្ចោះ។ ទ្រង់ពុំអាចប្រព្រឹត្តអំពើបាបបានឡើយ។ ដូច្នេះ ទ្រង់មិនដឹកនាំយើងទៅតាមផ្លូវទុច្ចរិតនោះទេ។ ព្រះនឹងបង្ហាញផ្លូវដ៏មានសុវត្ថិភាពដល់យើង ដើម្បីធ្វើដំណើរដោយការដើរខាងឯវិញ្ញាណ ក្នុងជីវិត។

តើផ្លូវដ៏មានសុវត្ថិភាពដែលព្រះនឹងនាំយើងទៅជាផ្លូវអ្វី?

អ្នកសរសេរទំនុកដំកើងផ្សេងទៀតបានឆ្លើយនឹងសំណួរនេះតាមរយៈការអធិស្ឋាន៖ «សូមបណ្តាល ឲ្យទូលបង្គំដើរទៅតាមផ្លូវច្រកនៃសេចក្តីបង្គាប់របស់ទ្រង់» (ទំនុកដំកើង 119៖35)។ ក្រោយមក អ្នកសរសេរ បានបន្ថែមទៀតថា «ក្រឹត្យវិន័យដែលចេញពីព្រះឱស្ឋទ្រង់មកនោះវិសេស» (ទំនុកដំកើង 119៖ 172)។ ចម្លើយឆ្លើយតបនឹងសំណួរខាងដើមនៃកថាខណ្ឌនេះគឺជា៖ ក្រឹត្យវិន័យ របស់ព្រះ។ ក្រឹត្យវិន័យគឺផ្លូវដ៏មានសុវត្ថិភាពសម្រាប់អោយយើងដើរនៅក្នុងជីវិត។

**សប្តាហ៍នេ**

មេរៀនរបស់យើងគឺស្តីអំពីក្រឹត្យវិន័យរបស់ព្រះ។ យើងនឹងសិក្សាអំពីសារៈសំខាន់ នៃក្រឹត្យវិន័យនៅក្នុងសេចក្តីសញ្ញានៅឯស៊ីណាយ។