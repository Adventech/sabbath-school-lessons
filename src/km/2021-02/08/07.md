---
title:  ការសិក្សាបន្ថែម
date:  21/05/2021
---

សូមអាន Ellen G. White, “Controversy” pages 607, 608 in The Desire of Ages; and “The Law and the Covenants,” pages 363-373, in Patriarchs and Prophets។

តើខគម្ពីរម៉ាថាយ 22៖34-40 ជួយយើងអោយយល់កាន់តែប្រសើរ (1) អំពីអត្ថន័យនៃ ក្រឹត្យវិន័យរបស់ព្រះ និងផ្នែកដ៏សំខាន់ដែលក្រឹត្យវិន័យមាននៅក្នុងសេចក្តីសញ្ញារបស់ទ្រង់យ៉ាងដូចម្តេច? (2) តើគោលគំនិតនៃសេចក្តីសញ្ញា និងភាពជាដៃគូរបស់យើងជាមួយនឹងព្រះដូចគ្នាយ៉ាងដូចម្តេចដែរ?

«មានតែអំណាចនៃព្រះយេស៊ូវ និងព្រះគុណរបស់ទ្រង់មួយគត់ដែលអាចធ្វើអោយយើងមាន កម្លាំងគ្រប់គ្រាន់ក្នុងការប្រព្រឹត្តតាមក្រឹត្យវិន័យរបស់ព្រះ (សូមអានខគម្ពីររ៉ូម 8៖3, 4)។ ប៉ុន្តែ សេចក្តី ស្រឡាញ់ត្រូវតែមាននៅក្នុងចិត្តរបស់យើងជាមុនសិន។ យើងពុំអាចប្រព្រឹត្តតាមដោយគ្មានសេចក្តីស្រឡាញ់ បាននោះទេ។ មិនអាចជាដាច់ខាត។ ការប្រព្រឹត្តតាមដោយពុំមានសេចក្តីស្រឡាញ់គ្មានតម្លៃទាល់តែ សោះ។ ប៉ុន្តែ កាលណាសេចក្តីស្រឡាញ់មាននៅក្នុងចិត្តរបស់យើង នោះយើងនឹងអាចរស់នៅក្នុងសេចក្តី សុខសាន្តជាមួយនឹងផែនការរបស់ព្រះសម្រាប់ជីវិតរបស់យើង»។ ដកស្រង់ពី The SDA Bible Commentary, volume 5, page 484, adapted។

«ព្រះបានបង្ហាញយើងអំពីរបៀបដែលយើងគួរតែរស់នៅ។ ទ្រង់បានប្រទានផែនការនេះដល់ យើងតាមរយៈក្រឹត្យវិន័យដ៏បរិសុទ្ធរបស់ទ្រង់។ ព្រះបានប្រកាសថា ក្រឹត្យវិន័យនេះមិនផ្លាស់ប្តូរឡើយ។ ក្រឹត្យវិន័យរបស់ទ្រង់តែងតែបង្ហាញយើងអំពីផ្លូវដ៏ត្រឹមត្រូវរហូតដល់គ្រាចុងក្រោយ។ ព្រះយេស៊ូវបានយាងមកលើកតម្កើងក្រឹត្យវិន័យ និងបង្ហាញថា ក្រឹត្យវិន័យមានសារៈសំខាន់ចំពោះជីវិតរបស់យើង»។ ព្រះយេស៊ូវបានបង្រៀនថា ក្រឹត្យវិន័យត្រូវបានបង្កើតឡើងដោយសេចក្តីស្រឡាញ់គឺជាសេចក្តីស្រឡាញ់ របស់មនុស្សលោកចំពោះព្រះ និងសេចក្តីស្រឡាញ់របស់មនុស្សលោកចំពោះគ្នាទៅវិញទៅមក។ ព្រះយេស៊ូវ បានបង្ហាញថា យើងត្រូវតែប្រព្រឹត្តតាមក្រឹត្យវិន័យ។ នេះគឺជាហេតុផលទាំងមូលរបស់យើងក្នុងការរស់នៅ។ នៅក្នុងជីវិតផ្ទាល់របស់ទ្រង់ ព្រះយេស៊ូវគឺជាគំរូដ៏មានព្រះជន្មរស់នៃការប្រព្រឹត្តតាមក្រឹត្យវិន័យរបស់ ព្រះ។ ក្នុងសេចក្តីអធិប្បាយនៅលើភ្នំ ព្រះយេស៊ូវបានបង្រៀនយើងថា ក្រឹត្យវិន័យសំណូមពរអោយយើង ធ្វើលើសពីការប្រព្រឹត្តល្អតែមួយមុខ។ ក្រឹត្យវិន័យបង្ហាញយើងថា យើងក៏ត្រូវតែមានចិត្តគំនិតបរិសុទ្ធផង ដែរ។ ដកស្រង់ពី Ellen G. White, The Acts of the Apostles, page 500, adapted។

**សំណួរពិភាក្សា**

`1. អារម្មណ៍នៃសេចក្តីស្រឡាញ់ និងសេចក្តីកោតខ្លាចអាចនាំយើងទៅឯព្រះបាន។ ប៉ុន្តែ តើអារម្មណ៍មួយណាដែលអាចជំរុញយើងអោយនៅជាប់ជាមួយនឹងទ្រង់នៅក្នុងមិត្តភាពនៃសេចក្តីសង្គ្រោះជារៀង រហូតទៅបាន?`

`2. ព្រះយេស៊ូវបានបង្គាប់យើងថា «ឲ្យស្រឡាញ់ព្រះអម្ចាស់ ជាព្រះនៃឯងឲ្យអស់អំពីចិត្ត អស់អំពីព្រលឹង ហើយអស់អំពីគំនិតឯង» (ម៉ាថាយ 22៖37)។ តើហេតុអ្វីបានជាក្បួនច្បាប់នេះជាក្រឹត្យវិន័យដំបូងគេ និងជាក្រឹត្យវិន័យដ៏សំខាន់បំផុតផងដែរ?`