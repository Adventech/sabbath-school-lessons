---
title:  តម្រូវការនៃក្រឹត្យវិន័យ
date:  17/05/2021
---

**«ទ្រង់បានមានព្រះបន្ទូលប្រាប់ដល់ឯងរាល់គ្នាពីសេចក្តីសញ្ញារបស់ទ្រង់ ដែលទ្រង់បានបង្គាប់ឲ្យឯងរាល់គ្នាប្រព្រឹត្តតាម គឺជាក្រឹត្យវិន័យទាំង10ប្រការ ហើយទ្រង់ក៏ចារឹកកត់ក្រឹត្យវិន័យទាំងនោះ ចុះ ទៅបន្ទះថ្ម2ផ្ទាំង» (ចោទិយកថា 4៖13)។**

ឥឡូវនេះ យើងបានដឹងថា យើងពុំអាចទិញព្រះគុណរបស់ព្រះបានឡើយ។ សេចក្តីស្រឡាញ់ សេចក្តីមេត្តានិងការលើកលែងទោសរបស់ព្រះគឺជាអំណោយដ៏ឥតគិតថ្លៃដែលព្រះបានប្រទានអោយយើង។ ប៉ុន្តែ តើសេចក្តីមេត្តា និងព្រះគុណជួយអោយយើងមានលេសមិនប្រព្រឹត្តតាមទ្រង់ដោយសារតែយើងមិនអាចទិញសេចក្តីស្រឡាញ់របស់ទ្រង់ឬយ៉ាងណា? មិនមែនដូច្នោះឡើយ យើងត្រូវតែមើល ឃើញថា ក្រឹត្យវិន័យរបស់ព្រះ និងសេចក្តីមេត្តាដែលព្រះបានប្រទានដល់យើងនៅក្នុងសេចក្តីសញ្ញារបស់ ទ្រង់នៅជាមួយនឹងគ្នា។ សេចក្តីទាំងពីរនេះពុំអាចញែកពីគ្នាបានឡើយ។

`សូមអានខគម្ពីរចោទិយកថា 4៖13 ខាងលើ។ តើខនេះបង្ហាញយើងថា ក្រឹត្យវិន័យ និងសេចក្តី សញ្ញាមានទំនាក់ទំនងជិតស្និទ្ធនឹងគ្នាយ៉ាងដូចម្តេច? តើក្រឹត្យវិន័យរបស់ព្រះសំខាន់ប៉ុនណាចំពោះសេចក្តី សញ្ញារបស់ទ្រង់?`

រឿងដែលយើងបានដឹងអំពីសេចក្តីសញ្ញានៃព្រះគម្ពីរបង្ហាញយើងថា ក្រឹត្យវិន័យរបស់ព្រះគឺជាផ្នែកដ៏សំខាន់បំផុតនៃសេចក្តីសញ្ញា។ យើងក៏ដឹងដែរថា សេចក្តីសញ្ញានៃព្រះគម្ពីរគឺជាមិត្តភាពរវាងព្រះ និងរាស្ត្ររបស់ទ្រង់។ ភាពជាដៃគូមានទំនាក់ទំនងជិតស្និទ្ធរវាងមនុស្សដែលធ្វើកិច្ចការរួមគ្នា។ ភាពជា ដៃគូល្អត្រូវការច្បាប់។ តើអាពាណ៌ពិពាហ៌ មិត្តភាព ឬអាជីវកម្មដៃគូអាចបន្តបានទៀតទេ ប្រសិនបើគ្មាន អ្នកគោរពច្បាប់? សូមគិតអំពីរឿងទាំងឡាយដែលនឹងខុសប្រក្រតីដូចជា៖ ប្តីនឹងសម្រេចចិត្តមានស្រី ដទៃ។ មិត្តភក្តិនឹងសម្រេចចិត្តជួយខ្លួនគេដោយពឹងផ្អែកលើប្រាក់នៅក្នុងហោប៉ៅនៃមិត្តភក្តិរបស់គេ។ ដៃគូអាជីវកម្មម្នាក់នឹងហៅអ្នកថ្មីម្នាក់ទៀតអោយចូលហ៊ុននៅក្នុងអាជីវកម្មរបស់គាត់ដោយពុំបានប្រាប់ដៃគូអាជីវកម្មរបស់គាត់ជាមុន។ ជម្រើសទាំងអស់នេះនឹងបំផ្លាញសារៈសំខាន់នៃច្បាប់់ និងវិន័យ។ តើលោក អ្នកគិតថា អាពាហ៌ពិពាហ៌ មិត្តភាព និងអាជីវកម្មដៃគូបែបនេះអាចជោគជ័យបានយូរប៉ុនណា? មិនបាន យូរទេ មែនទេ? នោះគឺជាមូលហេតុដែលនាំអោយអាពាហ៌ពិពាហ៌ មិត្តភាព និងអាជីវកម្មដៃគូរបស់យើង ចាំបាច់ត្រូវការច្បាប់ វិន័យ និងដែនកំណត់។ នៅពេលដែលយើងមានរបស់ទាំងនេះ យើងនឹងមានអាពាហ៌-

ពិពាហ៌ មិត្តភាព និងអាជីវកម្មដៃគូយ៉ាងសុខដុម និងមានសុវត្ថិភាព។

ក្បួនច្បាប់មានសារៈសំខាន់ចំពោះភាពជាដៃគូរបស់យើងជាមួយនឹងអ្នកដទៃជាទីបំផុត។ នោះ គឺជាមូលហេតុដែលព្រះគម្ពីរបង្ហាញយើងថា ពាក្យថា «ក្រឹត្យវិន័យ» និងពាក្យថា «សេចក្តីសញ្ញា» តែងតែ មានអត្ថន័យតែមួយ។ (សូមអានខគម្ពីរទំនុកដំកើង 78៖10; ទំនុកដំកើង 50៖16; ទំនុកដំកើង 25៖ 10; ទំនុកដំកើង 103៖18 និងចោទិយកថា 33៖9)។ ខគម្ពីរយេរេមា 11៖3, 6, 8 បានបង្ហាញ យើងថា ពាក្យថាសេចក្តីសញ្ញាជាមួយនឹងព្រះគឺដូចគ្នាជាមួយនឹងច្បាប់របស់ព្រះ ក្រឹត្យវិន័យរបស់ទ្រង់ និងក្បួនច្បាប់សំខាន់ៗ។