---
title:  ប្រសិនបើ . . .
date:  20/05/2021
---

**សូមអានខខាងក្រោម។ តើលោកអ្នកឃើញខនីមួយៗមានសេចក្តីពិតនៃព្រះគម្ពីរអ្វីខ្លះដែលដូចគ្នា? តើសេចក្តីពិតនៃព្រះគម្ពីរនេះបង្រៀនយើងអំពីសេចក្តីសញ្ញារបស់ព្រះជាមួយនឹងនឹងរាស្ត្ររបស់ ទ្រង់យ៉ាងដូចម្តេច?**

`លោកុប្បត្តិ 18៖19`

`លោកុប្បត្តិ 26៖4, 5`

`និក្ខមនំ 19៖5`

`លេវីវិន័យ 26៖3`

ព្រះបានសរសើរការស្តាប់បង្គាប់របស់លោកអ័ប្រាហាំ។ «អ័ប្រាហាំបានស្តាប់តាមពាក្យអញ ព្រមទាំងរក្សាបញ្ញើ និងបញ្ញត្តិ ហើយច្បាប់ និងក្រឹត្យវិន័យរបស់អញ» (លោកុប្បត្តិ 2៖5)។ ព្រះរំពឹងការ ស្តាប់បង្គាប់ និងរបៀបរស់នៅដ៏បរិសុទ្ធដូចគ្នានេះចេញពីយើង នៅពេលដែលយើងចុះសេចក្តីសញ្ញាជាមួយនឹងទ្រង់ផងដែរ។ សេចក្តីសញ្ញានៅឯស៊ីណាយក៏បានបង្ហាញយើងថា ព្រះរំពឹងការស្តាប់បង្គាប់ចេញ ពីរាស្ត្ររបស់ទ្រង់ផងដែរ។ ជាការពិតណាស់ ការស្តាប់បង្គាប់គឺជាផ្នែកមួយដ៏សំខាន់នៃសេចក្តីសញ្ញានេះ។

ខគម្ពីរនិក្ខមនំ 19៖5 បានចែងថា «ដូច្នេះបើឯងរាល់គ្នានឹងស្តាប់តាមអញឥឡូវ ហើយកាន់តាមសេចក្តីសញ្ញារបស់អញ . . .»។ ពាក្យថា «បើ» បង្ហាញយើងថា ព្រះគោរពការជ្រើសរើសរបស់យើង។ ព្រះពរដែលយើងនឹងទទួលបានគឺពឹងផ្អែកទៅលើជម្រើសរបស់យើងក្នុងការប្រព្រឹត្តតាម។ ជាការពិតណាស់ ព្រះបានប្រទានសេចក្តីសញ្ញារបស់ទ្រង់ដល់យើង ដោយសារតែទ្រង់ស្រឡាញ់យើង។ យើងពុំអាចទិញ ព្រះគុណ ឬការលើកលែងទោសរបស់ទ្រង់បានឡើយ។ ទន្ទឹមនឹងនេះ យើងអាចរីករាយជាមួយនឹងព្រះពរ នៃសេចក្តីសញ្ញាបាន លុះត្រាតែយើងធ្វើតាមព្រះ។ ព្រះមិនរក្សាសេចក្តីសន្យារបស់ទ្រង់ចំពោះយើងឡើយ ប្រសិនបើយើងពុំបានបំពេញផ្នែករបស់យើង។ យើងមានសេរីភាពក្នុងការទទួលយក ឬមិនទទួលយកសេចក្តីសញ្ញាដូចជាសាសន៍យូដាក្រោយមកបានជ្រើសរើសបដិសេធសេចក្តីសញ្ញាដូច្នោះដែរ។

សេចក្តីសញ្ញារបស់យើងជាមួយនឹងព្រះក៏ដំណើរការដូចគ្នានឹងផែនការរបស់ទ្រង់ក្នុងការសង្គ្រោះយើងចេញពីអំពើបាប។ ព្រះពុំបានបង្ខំមនុស្សលោកអោយបានសង្គ្រោះនោះទេ។ ព្រះពុំបានដកសេរីភាព ក្នុងការជ្រើសរើសរបស់យើងនោះទេ។ ទន្ទឹមនឹងនេះ ព្រះក៏ពុំបានបង្ខំអោយអ្នកណាម្នាក់ទទួលយកសេចក្តី សញ្ញារបស់ទ្រង់ផងដែរ។ ព្រះប្រទានសេចក្តីសញ្ញារបស់ទ្រង់ដល់មនុស្សទាំងអស់ដោយឥតគិតថ្លៃ។ ព្រះបានត្រាស់ហៅមនុស្សគ្រប់គ្នាអោយទទួលយកសេចក្តីសញ្ញា។ កាលណាយើងទទួលយកសេចក្តី សញ្ញានោះហើយ យើងត្រូវតែធ្វើតាមព្រះ។ យើងពុំបានធ្វើតាមព្រះ ដើម្បីអោយយើងបានព្រះពររបស់ទ្រង់ នោះទេ។ យើងធ្វើតាមព្រះ ដើម្បីបង្ហាញថា យើងទទួលយកព្រះពរដែលព្រះចង់ប្រទានដល់យើង។ ពេល វេលាដែលសាសន៍អ៊ីស្រាអែលធ្វើតាមព្រះបានបង្ហាញយើងអំពីព្រះពរដែលយើងអាចទទួល បានផងដែរ ប្រសិនបើយើងធ្វើតាមទ្រង់។ ការប្រព្រឹត្តតាមពុំអាចធ្វើអោយយើងទទួលព្រះពរដែលព្រះបានសន្យានោះ ទេ។ ការធ្វើតាមរបស់យើងធ្វើអោយព្រះអាចប្រទានព្រះពរដែលទ្រង់បានសន្យាដល់យើង។