---
title:  ព្រះ និងក្រឹត្យវិន័យរបស់ទ្រង់មិនដែលផ្លាស់ប្តូរ
date:  19/05/2021
---

`ក្រឹត្យវិន័យរបស់ព្រះគឺជាផ្នែកនៃសេចក្តីសញ្ញារបស់ព្រះជាមួយនឹងរាស្ត្ររបស់ទ្រង់។ តើក្រឹត្យវិន័យ បង្ហាញយើងអំពីសេចក្តីពិតនៃព្រះគម្ពីរអ្វីខ្លះ? (សូមអានខគម្ពីរម៉ាឡាគី 3៖6 និងយ៉ាកុប 1៖17 សម្រាប់ ចម្លើយ។`

ក្រឹត្យវិន័យរបស់ព្រះបង្ហាញយើងអំពីផែនការរបស់ទ្រង់សម្រាប់ជីវិតរបស់យើង (សូមប្រៀប ធៀបខគម្ពីរទំនុកដំកើង 40៖8)។ ក្រឹត្យវិន័យបង្ហាញថា ព្រះជាអ្នកណា។ រឿងនេះបង្ហាញយើងអំពីសេចក្តីស្រឡាញ់ និងព្រះជន្មដ៏បរិសុទ្ធរបស់ទ្រង់។ ក្រឹត្យវិន័យបង្ហាញយើងថា ព្រះសប្បុរស និងយុត្តិធម៌។ ដូច្នេះ យើងគួរតែត្រេកអរដែលក្រឹត្យវិន័យត្រូវបានរាប់បញ្ចូលទៅក្នុងសេចក្តីសញ្ញារបស់យើងជាមួយនឹង ព្រះ។ អ្វីទាំងអស់អំពីក្រឹត្យវិន័យបង្ហាញថា យើងអាចជឿទុកចិត្តលើព្រះបានទាំងស្រុង។ របស់សព្វសារពើ នៅលើផែនដី និងស្ថានសួគ៌ត្រូវបានគ្រប់គ្រងដោយក្រឹត្យវិ័យរបស់ព្រះ។ ដំណឹងនេះជួយយើងអោយមាន អារម្មណ៍ថា មានសុវត្តិភាព និងសេរីភាព។

យើងដឹងថា «យើងអាចជឿទុកចិត្តលើព្រះ និងពឹងផ្អែកលើទ្រង់បាន។ តើហេតុអ្វី? ពីព្រោះទ្រង់ គឺជាព្រះនៃក្រឹត្យវិន័យ។ ផែនការរបស់ទ្រង់សម្រាប់ជីវិតរបស់យើង និងក្រឹត្យវិន័យរបស់ទ្រង់ត្រូវគ្នាយ៉ាង ល្អឥតខ្ចោះ។ ព្រះមានបន្ទូលតែអ្វីដែលល្អ និងត្រឹមត្រូវប៉ុណ្ណោះ ពីព្រោះសេចក្តីនោះពិតជាល្អ និងត្រឹមត្រូវ មែន។ ដូច្នេះ យើងអាចជឿទុកចិត្តបានថា ក្រឹត្យវិន័យរបស់ព្រះគឺសមហេតុសមផល។ ព្រះមិនផ្លាស់ប្តូរ។ ដូច្នេះ ក្រឹត្យវិន័យរបស់ទ្រង់គឺជាច្បាប់ដ៏គួរអោយទុកចិត្តបំផុតនៅលើផែនដី និងស្ថានសួគ៌»។ ដកស្រង់ពី Walter R. Beach, Dimensions in Salvation (Washington, D.C: Review and Herald Publishing Association, 1963), page 143, adapted។

`ក្រឹត្យវិន័យពុំអាចសង្គ្រោះយើងចេញពីអំពើបាបបានឡើយ។ ដូច្នេះ តើហេតុអ្វីបានជាព្រះបង្កើត ក្រឹត្យវិន័យជាផ្នែកនៃសេចក្តីសញ្ញារបស់ទ្រង់? (សម្រាប់តម្រុយ សូមអានខគម្ពីរអេម៉ុស 3៖3)។`

សន្តិភាព និងសេចក្តីសញ្ញាចាំបាច់ត្រូវតែមានរវាងមនុស្សដែលជាដៃគូ។ ដូច្នេះ ក្រឹត្យវិន័យសំខាន់ជាទីបំផុតសម្រាប់សេចក្តីសុខរបស់យើង។ យើងត្រូវតែមានក្រឹត្យវិន័យ ដើម្បីអោយយើងអាចរស់ នៅដោយសុខសាន្តជាមួយនឹងព្រះ។ ព្រះគឺជាអាទិករបង្កើតផែនដីនេះ។ ទ្រង់ក៏ជាស្តេច និងជាមេដឹកនាំ ផងដែរ។ ក្រឹត្យវិន័យរបស់ទ្រង់បង្ហាញយើងអំពីផែនការរបស់ទ្រង់សម្រាប់ជីវិតរបស់យើង។ ក្រឹត្យវិន័យ ដ៏បរិសុទ្ធរបស់ទ្រង់ក៏ជាសំណុំនៃក្បួនច្បាប់សម្រាប់រដ្ឋបាលរបស់ទ្រង់នៅលើផែនដី និងស្ថានសួគ៌ទាំងមូល ផងដែរ។ តួនាទីនៃក្រឹត្យវិន័យរបស់ព្រះពុំមែនសង្គ្រោះយើងនោះទេ។ ផ្ទុយទៅវិញ ក្រឹត្យវិន័យបង្ហាញ យើងថា យើងជំពាក់ព្រះ (ក្រឹត្យវិន័យទី1-ទី4) និងជំពាក់គ្នាទៅវិញទៅមក (ក្រឹត្យវិន័យទី5-ទី10)។ ក្រឹត្យវិន័យបង្ហាញយើងអំពីរបៀបដែលព្រះចង់អោយយើងរស់នៅ ដើម្បីអោយយើងមានសេចក្តីសុខ។ ក្រឹត្យវិន័យពុំបានអនុញ្ញាតអោយសាសន៍អ៊ីស្រាអែលធ្វើអ្វីអោយបានជីវិតសប្បាយរីករាយតាមអំពើចិត្តរបស់ ពួកគេនោះទេ។ គោលបំណងនៃសេចក្តីសញ្ញាឥឡូវនេះនៅតែដដែលដូចនៅជំនាន់សាសន៍អ៊ីស្រាអែល នាសម័យព្រះគម្ពីរដូច្នោះដែរ។ អ្នកណាដែលចុះសេចក្តីសញ្ញាជាមួយនឹងព្រះត្រូវបានផ្លាស់ប្តូរទាំងស្រុង ដោយសេចក្តីមេត្តា និងការលើកលែងទោសរបស់ទ្រង់។ បន្ទាប់មក បុគ្គលនេះនឹងរស់នៅដោយសុខសាន្ត ជាមួយនឹងផែនការរបស់ព្រះសម្រាប់ជីវិតរបស់គាត់។