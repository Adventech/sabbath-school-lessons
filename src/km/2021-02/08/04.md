---
title:  «សម្រាប់ជាសេចក្តីល្អដល់ឯង»
date:  18/05/2021
---

ជាដំបូង តើលោកអ្នកយល់យ៉ាងដូចម្តេច នៅពេលដែលលោកអ្នកគិតអំពីច្បាប់? សំដៅដល់ មន្ត្រី ប៉ូលិស ស្លាកចរាចរណ៍ តុលាការ និងពន្ធធនាគារឬ? ឬមួយ លោកអ្នកគិតអំពីក្បួនច្បាប់ដែនកំណត់ ឪពុក ម្តាយដែលតឹងរឹង និងការដាក់ទណ្ឌកម្មឬ? លោកអ្នកប្រហែលជាគិតអំពីសុវត្ថិភាព និងសេចក្តី សុខសាន្ត? ឬមួយ លោកអ្នកគិតអំពី . . . សេចក្តីស្រឡាញ់ទៅវិញ?

ពាក្យថា «តូរ៉ា (Torah)» ត្រូវបានប្រែថាជា «គម្ពីរក្រឹត្យវិន័យ»។ «តូរ៉ា» មានន័យថា «ការ បង្រៀន» ឬក៏ «មេរៀន»។ ពាក្យ «តូរ៉ា» អាចសំដៅទៅលើគ្រប់ទាំងការបង្រៀនរបស់ព្រះ។ សេចក្តីបង្រៀនទាំងនេះរួមមានក្រឹត្យវិន័យទាំង10ប្រការ ច្បាប់សីលធម៌ សាសនា ការដឹងខុសត្រូវ និងក្បួនច្បាប់អំពីរបៀបដែលយើងគួរចុះចូលជាមួយនឹងអ្នកដទៃ។ ពាក្យ «តូរ៉ា» ក៏អាចសំដៅទៅលើគ្រប់ទាំង ដំបូន្មានដែលព្រះបានប្រទានដល់រាស្ត្ររបស់ទ្រង់។ ដំបូន្មានទាំងនេះអាចជួយអោយយើងរស់នៅក្នុង ជីវិតខាងវិញ្ញាណកាន់តែប្រសើរ និងមានសុខភាពល្អ។ នេះជាមូលហេតុដែលអ្នកសរសេរបទទំនុកដំកើង 1 បានមានប្រសាសន៍ថា ព្រះបានប្រទានព្រះពរដល់អស់អ្នកណាដែល «ត្រេកអរតែនឹងក្រឹត្យវិន័យរបស់ព្រះយេហូវ៉ាវិញ ក៏រំពឹងគិតក្នុងក្រឹត្យវិន័យទ្រង់ទាំងយប់ទាំងថ្ងៃដែរ» (ទំនុកដំកើង 1៖2)។

គម្ពីរក្រឹត្យវិន័យ (តូរ៉ា) គឺជាការបង្រៀនដែលលោកម៉ូសេបានសរសរនៅក្នុងកណ្ឌគម្ពីរទាំង 5ដំបូងនៃព្រះគម្ពីរ។ ការបង្រៀនទាំងនេះបានក្លាយទៅជាផ្នែកមួយនៃសេចក្តីសញ្ញាដែលព្រះបានបង្កើត ជាមួយនឹងសាសន៍អ៊ីស្រាអែល។ ខណៈពេលដែលយើងអាចបង្រៀនការទាំងនេះ យើងបានឃើញថា ព្រះបានប្រទានក្រឹត្យវិន័យដល់រាស្ត្ររបស់ទ្រង់សម្រាប់គ្រប់ទាំងផ្នែកនៃជីវិតរបស់ពួកគេ។ ក្រឹត្យវិន័យ បានបង្ហាញដល់ជនជាតិអ៊ីស្រាអែលអំពីរបៀបដាំដំណាំ គ្រប់គ្រងរដ្ឋបាលរបស់ពួកគេ ចុះចូលជាមួយនឹង គ្នា និងថ្វាយបង្គំព្រះ។

`តើលោកគិតថា ហេតុអ្វីបានជាព្រះប្រទានក្រឹត្យវិន័យជាច្រើនដល់សាសន៍អ៊ីស្រាអែល? (សូម អានខគម្ពីរចោទិយកថា 10៖13 សម្រាប់ចម្លើយ)។ តើក្រឹត្យវិន័យទាំងនេះគឺជា «ប្រយោជន៍» ដល់ សាសន៍យូដាយ៉ាងដូចម្តេច?`

ព្រះបានប្រទានក្រឹត្យវិន័យដល់សាសន៍អ៊ីស្រាអែល ដើម្បីបង្ហាញពួកគេអំពីរបៀបរស់នៅក្នុងជីវិត ថ្មីតាមដែលទ្រង់ចង់អោយពួកគេទទួលបានជាមួយនឹងទ្រង់។ ក្រឹត្យវិន័យបានបង្ហាញមនុស្សគ្រប់គ្នាអំពីសេចក្តីសញ្ញានៃផែនការរបស់ព្រះសម្រាប់ជីវិតរបស់គេ។ គេនឹងបានយល់អំពីព្រះកាន់តែពេញលេញ ឡើង ខណៈពេលដែលគេប្រព្រឹត្តតាមក្រឹត្យវិន័យ។

ក្រឹត្យវិន័យក៏បានបង្ហាញសាសន៍អ៊ីស្រាអែលថា ពួកគេពុំអាចធ្វើតាមរបៀបរស់នៅនៃសាសន៍ ដទៃនៅជំុវិញពួកគេបាននោះដែរ។ សាសន៍អ៊ីស្រាអែលគឺជារាស្ត្រដ៏បរិសុទ្ធរបស់ព្រះ និងជាកំណប់ដ៏ពិសេស របស់ទ្រង់។ ពួកគេគឺជាមេដឹកនាំសាសនានៃនគរមួយ។ សាសន៍អ៊ីស្រាអែលអាចបន្តធ្វើកិច្ចការទាំងនេះ តាមរយៈការប្រព្រឹត្តតាមក្រឹត្យវិន័យ ដែលព្រះបានប្រទានដល់ពួកគេសម្រាប់គ្រប់ទាំងផ្នែកនៃជីវិតរបស់ ពួកគេ។

`ព្រះក៏បានប្រទានដំបូន្មានដល់អ្នកសេវេនដេយអាត់វេនទីស្ទសម្រាប់គ្រប់ទាំងផ្នែកនៃជីវិតរបស់ពួកគេផងដែរ។ តើហេតុអ្វីបានជាយើងគួរតែចាត់ទុកដំបូន្មាននេះជាអំណោយមកពីព្រះ និងពុំមែន ជាអ្វីដែលបំផ្លាញសេរីភាពរបស់យើង?`