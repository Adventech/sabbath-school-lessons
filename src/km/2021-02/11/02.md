---
title:  មិត្តភាពជិតស្និទ្ធប្រកបដោយក្តីស្រឡាញ់ជាមួយព្រះ
date:  06/06/2021
---

**«អញនឹងតាំងទីលំនៅរបស់អញនៅកណ្តាលឯងរាល់គ្នា ឥតដែលមានសេចក្តីខ្ពើមដល់ឯងរាល់គ្នាឡើយ អញនឹងដើរនៅកណ្តាលពួកឯង ព្រមទាំងធ្វើជាព្រះដល់ឯងរាល់គ្នា ហើយឯងរាល់គ្នានឹងធ្វើជារាស្ត្រដល់អញ» (លេវិវិន័យ 26៖11, 12)។**

ឥឡូវនេះ យើងគួរតែយល់អំពីគោលគំនិតមួយគឺ៖ នៅក្នុងសេចក្តីសញ្ញាទាំងពីរ ព្រះអម្ចាស់ចង់បានមិត្តភាពជិតស្និទ្ធប្រកបដោយក្តីស្រឡាញ់ជាមួយនឹងរាស្ត្ររបស់ព្រះអង្គ។ សេចក្តីសញ្ញាបង្ហាញប្រាប់យើងអំពីក្បួនច្បាប់សម្រាប់មិត្តភាពពិសេសនេះ។

មិត្តភាពគឺជាផ្នែកមួយដ៏សំខាន់នៃសេចក្តីសញ្ញា។ តើអ្វីខ្លះដែលមិត្តភាពត្រូវមានដើម្បីឲ្យជោគជ័យ? មិត្តភាពត្រូវការការចំណាយពេលជាមួយគ្នា។ មិត្តភាពក៏ត្រូវការការទំនាក់ទំនងដែរ។ មិត្តភាពត្រូវការការផ្សារភ្ជាប់និងទាក់ទងគ្នា។ ពិតណាស់ ព្រះអម្ចាស់ទ្រង់ជ្រាបអំពីការនេះ។ ហេតុនោះហើយបានជាទ្រង់ណែនាំឲ្យមានមិត្តភាព។ ទ្រង់សព្វព្រះទ័យឲ្យប្រាកដថា ក្នុងនាមជាបាបជនយើងអាចទាក់ទង ជាមួយទ្រង់តាមរបៀបដែលយើងយល់បាន។

`ក្នុងខគម្ពីរនិក្ខមនំ 25៖8, ព្រះអម្ចាស់ទ្រង់បង្គាប់រាស្ត្ររបស់ព្រះអង្គឲ្យសង់រោងឧបោសថថ្វាយព្រះអង្គ។ ហេតុអ្វីបានជាព្រះអម្ចាស់សព្វព្រះទ័យឲ្យរាស្ត្ររបស់ព្រះអង្គធ្វើរឿងនេះ? តើមានហេតុផលអ្វីខ្លះបានជាព្រះអម្ចាស់ប្រទានដល់រាស្ត្ររបស់ព្រះអង្គ?`

ចម្លើយគឺ៖ ព្រះអម្ចាស់ទ្រង់សព្វព្រះទ័យចង់រស់នៅជាមួយនឹងរាស្ត្ររបស់ព្រះអង្គ។ ចម្លើយនេះនាំឲ្យមានសំណួរមួយផ្សេងទៀត៖ ហេតុអ្វី? ហេតុអ្វីបានជាព្រះអម្ចាស់ទ្រង់សព្វព្រះទ័យរស់នៅជាមួយនឹងរាស្ត្ររបស់ព្រះអង្គ?

ចម្លើយសម្រាប់សំណួរចុងក្រោយនេះគឺរកឃើញនៅក្នុងខគម្ពីរលេវីវិន័យ 26៖11, 12។ សូមក្រឡេកមើលខទាំងនេះម្តងទៀត។ តើលោកអ្នកឃើញថា ព្រះអម្ចាស់នឹង «តាំង» ទីលំនៅរបស់ព្រះអង្គក្នុងចំណោមរាស្ត្ររបស់ព្រះអង្គឬទេ? នោះគឺដូចគ្នានឹងពាក្យថា ព្រះអម្ចាស់មានបន្ទូលថា ទ្រង់ នឹងរស់នៅជាមួយពួកគេដែរ។ បន្ទាប់មក ព្រះអម្ចាស់មានបន្ទូលថា ទ្រង់នឹងមិន «បែរចេញពី» អ្នក រាល់គ្នាទេ។ បន្ទាប់មកទៀត ទ្រង់មានបន្ទូលថា ទ្រង់នឹង «ដើរជាមួយ» អ្នករាល់គ្នា និង «ធ្វើជាព្រះ» របស់អ្នករាល់គ្នា។ អ៊ីស្រាអែលនឹងក្លាយជារាស្ត្ររបស់ព្រះអង្គ (លេវីវិន័យ 26៖11, 12)។ សូមក្រឡេកមើលផ្នែកផ្សេងៗគ្នាទាំងនេះក្នុងខទាំងនេះចុះ សុទ្ធតែបង្ហាញយើងថា ព្រះអម្ចាស់ចង់មានមិត្តភាពជិតស្និទ្ធប្រកបដោយសេចក្តីស្រឡាញ់ជាមួយនឹងរាស្ត្ររបស់ព្រះអង្គ។

`សូមអានលេវីវិន័យ 26៖11, 12 និងនិក្ខមនំ 25៖8។ សូមសរសេរអំពីចំណុចផ្សេងៗពីគ្នាពីខទាំងនេះដែលបង្ហាញយើងថា ព្រះជាម្ចាស់ចង់មានមិត្តភាពជិតស្និទ្ធប្រកបដោយសេចក្តីស្រឡាញ់ជាមួយនឹងរាស្ត្ររបស់ព្រះអង្គ។`

`ឥឡូវនេះចូរក្រឡេកមើលមួយផ្នែកនៃខគម្ពីរលេវីវិន័យ 26៖11ដែលព្រះអម្ចាស់មានបន្ទូល ថា «យើងនឹងមិនឃ្លាតឆ្ងាយពីអ្នករាល់គ្នាឡើយ» (គខប)។ តើរោងឧបោសថបង្ហាញប្រាប់យើងដូចម្តេចថាទ្រង់នឹងទទួលយើងរាល់គ្នា? ហេតុអ្វីបានជាសេចក្តីពិតនៃព្រះគម្ពីរនោះសំខាន់ម្ល៉េះសម្រាប់តាំងសេចក្តីសញ្ញា?`