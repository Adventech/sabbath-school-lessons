---
title:  សេចក្តីសញ្ញាថ្មី និងព្រះវិហារនៅស្ថានសួគ៌
date:  05/06/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
និក្ខមនំ 25៖8, អេសាយ 53៖4-12, ហេព្រើរ 10៖4, ហេព្រើរ 9៖14, ហេព្រើរ 8៖1-6, ធីម៉ូថេទី1 2៖5, 6។

> <p>ខចងចាំ</p>
> «ដោយហេតុនោះបានជាទ្រង់ជាអ្នកកណ្តាលនៃសញ្ញាថ្មី ដើម្បីឲ្យពួកអ្នកដែលទ្រង់ហៅ បានទទួលសេចក្តីសន្យា ទុកជាមរដកដ៏នៅអស់កល្បជានិច្ច» (ហេព្រើរ 9៖15)។

នៅព្រលប់មួយពុំមានពន្លឺដួងច័ន្ទបំភ្លីទេ។ ផ្ទៃមេឃប្រែជាងងឹតសូន្យសុង។ លោកហ្វ្រែងកំពុង ដើរកាត់ស្បៃអន្ធការតាមផ្លូវដ៏ស្ងាត់ជ្រងំនៃទីក្រុង។ មួយសន្ទុះក្រោយមក លោកហ្វ្រែងបានឮសម្រឹបជើង នៅខាងក្រោយគាត់។ មានមនុស្សម្នាក់កំពុងដើរតាមលោកហ្វ្រែងក្នុងភាពងងឹតនោះ។ បន្ទាប់មក ម្នាក់ នោះក៏បានមកទាន់លោកហ្វ្រែង ហើយសួរថា «តើលោកឈ្មោះហ្វ្រែង ជាអ្នកធ្វើសៀវភៅមែនទេ?»

លោកហ្វ្រែងមិនធ្លាប់ស្គាល់បុរសនោះទេ។ លោកបានឆ្លើយថា «បាទ គឺខ្ញុំហ្នឹងហើយ ហេតុអ្វី បានជាលោកស្គាល់ខ្ញុំ?»

«បាទ» បុរសចំឡែកនិយាយ «ខ្ញុំមិនស្គាល់លោកទេ។ ប៉ុន្តែ ខ្ញុំស្គាល់ប្អូនប្រុសរបស់លោក ច្បាស់។ បើទោះបីជាយប់ងងឹតយ៉ាងណា ក៏ខ្ញុំអាចចំណាំដំណើរ និងកាយវិការរបស់លោកគឺដូចគ្នានឹងប្អូនរបស់លោកដែរ។ អ្នកទាំងពីរមានរាងប៉ុនគ្នាទៀត។ ដូច្នេះ ពេលខ្ញុំឃើញលោក ខ្ញុំដឹងថា លោក ប្រាកដជាបងរបស់គាត់ ពីព្រោះគាត់បានប្រាប់ខ្ញុំថាគាត់មានបងប្រុសម្នាក់»។

រឿងនេះជួយយើងឲ្យយល់កាន់តែច្បាស់អំពីផែនការរបស់ព្រះសម្រាប់រោងឧបោសថដែលជា កន្លែងសម្រាប់ថ្វាយបង្គំព្រះនៅជំនាន់គម្ពីរសញ្ញាចាស់។ ព្រះគម្ពីរប្រាប់យើងថា រោងឧបោសថនេះគឺ ជាច្បាប់ចម្លងរបស់ព្រះវិហារដ៏ពិតនៅនគរស្ថានសួគ៌។ ពិតណាស់ រោងឧបោសថគឺជាច្បាប់ចម្លងតែប៉ុណ្ណោះ។ បើទោះបីជាដូច្នេះក្តី ច្បាប់ចម្លងក៏បានបង្ហាញអំពីការពិតដ៏សំខាន់របស់ព្រះគម្ពីរដែរ។ តើរោង ឧបោសថនៅលើផែនដីបង្ហាញការពិតនៃព្រះគម្ពីរអ្វីខ្លះ? រោងឧបោសថបង្ហាញប្រាប់អំពីសេចក្តីសុគត និង កិច្ចការរបស់ព្រះអង្គសម្រាប់យើងក្នុងព្រះវិហារនៅស្ថានសួគ៌។