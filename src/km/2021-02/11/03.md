---
title:  អំពើបាប យញ្ញបូជា និងការអត់ទោស
date:  07/06/2021
---

ព្រះទ្រង់បានបង្កើតផ្លូវសម្រាប់បាបជនក្នុងអំឡុងគ្រាគម្ពីរសញ្ញាចាស់ ដើម្បីបានរួចពីបាប និង ពិរុទ្ធ។ ផែនការនេះរាប់បញ្ចូលទាំងយញ្ញបូជាផងដែរ។ លេវីវិន័យ ជំពូកទី1ដល់ទី7 ចែងអំពីសត្វផ្សេងៗដែលត្រូវយកមកធ្វើជាយញ្ញបូជា។ ព្រះទ្រង់បានបង្គាប់ពួកសង្ឃក្នុងប្រទេសអ៊ីស្រាអែលឲ្យមានការប្រុងប្រយ័ត្នខ្លាំងជាមួយនឹងឈាមសត្វ។ ឈាមគឺជាផ្នែកដ៏សំខាន់បំផុតនៃយញ្ញបូជា។

កាលណាមនុស្សណាធ្វើបាប គឺគាត់បានបែកបាក់មិត្តភាពជាមួយនឹងព្រះជាម្ចាស់ ក្រឹត្យវិន័យ និងសេចក្តីសញ្ញារបស់ពួកគេ។ មានតែផ្លូវមួយគត់ដែលធ្វើឲ្យបាបជនរូបនេះអាចចូលរួមក្នុងមិត្តភាពដ៏ ពេញលេញជាមួយនឹងព្រះជាម្ចាស់ម្តងទៀតបាន។ បាបជនត្រូវតែនាំយកយញ្ញបូជាថ្វាយដល់ព្រះជា-

ម្ចាស់។ សត្វនេះនឹងទទួលទោសដែលបាបជនគួរទទួលសម្រាប់ការរំលងក្រឹត្យវិន័យ។ សត្វនេះនឹង ក្លាយជាតួរងជំនួស។ សត្វនឹងស្លាប់ជំនួសបាបជន។ ព្រះទ្រង់បានបង្កើតយញ្ញបូជាជាផ្នែកមួយនៃការថ្វាយបង្គំដើម្បីបង្ហាញបាបជនអំពីរបៀបដែលទ្រង់នឹងសម្អាតពួកគេអំពីបាបនិងពិរុទ្ធ។ ព្រះអម្ចាស់ទ្រង់ យកអំពើបាប និងពិរុទ្ធទៅក្នុងព្រះវិហាររបស់ព្រះអង្គនៅស្ថានសួគ៌។ ពួកសង្ឃក្នុងជំនាន់ព្រះគម្ពីរសញ្ញាចាស់បានបង្ហាញអំពីកិច្ចការពិសេសនេះដែលទ្រង់នឹងធ្វើ។ ពួកសង្ឃបានយកឈាមចូលទៅក្នុងរោង-ឧបោសថនៅលើផែនដី។ បន្ទាប់មក ពួកសង្ឃបានរលាស់ឈាមក្នុងរោងឧបោសថដើម្បីបង្ហាញថា សេចក្តី សញ្ញានិងមិត្តភាពជាមួយព្រះត្រូវបានធ្វើឲ្យថ្មីឡើងវិញហើយ។

`តើគោលគំនិតដែលយើងទើបតែបានអានជួយយើងឲ្យយល់សំណួរនៅចុងទំព័រមេរៀនម្សិលមិញយ៉ាងដូចម្តេចខ្លះ?`

`តើយញ្ញបូជាបង្ហាញប្រាប់យើងអំពីសារពិសេសអ្វីអំពីអនាគត? សម្រាប់ចម្លើយ សូមអានខគម្ពីរ 53៖4-12 និងហេព្រើរ 10៖4។`

យញ្ញបូជាធ្វើឲ្យព្រះទតមើលមកបាបតាមរបៀបផ្សេងវិញ។ សត្វបានស្លាប់ជំនួសបាបជន។ ហេតុនោះ ព្រះទ្រង់ពុំទតឃើញបាបជនថាមានទោស និងសក្តិសមសម្រាប់ត្រូវស្លាប់ទៀតឡើយ។ ឥឡូវ នេះ បាបជនត្រូវបានអត់ទោសឲ្យហើយ។ មិត្តភាពជាមួយព្រះត្រូវបានធ្វើឲ្យថ្មីឡើងវិញហើយ។ តាមពិត

ទៅ គ្មានសត្វណាមួយអាចស្លាប់ជំនួសបាបជនដែលបានរំលងក្រឹត្យវិន័យរបស់ព្រះបានឡើយ។ ដូចជា ខគម្ពីរហេព្រើរ 10៖4 ចែងថា «ដ្បិតឈាមគោឈ្មោល និងពពែឈ្មោល នោះពុំអាចនឹងដោះបាប បានឡើយ»។ ហេតុនោះ យើងឃើញថាយញ្ញបូជាប្រាកដជារូបសព្ទតំណាងឲ្យអ្វីមួយផ្សេងទៀត។ ព្រះយេស៊ូវទ្រង់បានសុគតសម្រាប់អំពើបាបរបស់មនុស្សគ្រប់គ្នានៅលើផែនដីនេះ។ ហេតុនោះហើយបានជាព្រះទ្រង់អាចសម្អាតយើងឲ្យរួចពីបាបនិងអត់ទោសបាបដល់យើងបាន។ ដោយសារតែព្រះយេស៊ូវទ្រង់សុគតជំនួសយើង បានជាយើងអាចមានមិត្តភាពជាមួយព្រះឡើងវិញ និងទទួលសេចក្តីសញ្ញារបស់ព្រះអង្គបាន។