---
title:  ការសិក្សាបន្ថែម
date:  11/06/2021
---

**«ទេវតាដ៏មានអំណាចបំផុតនៅស្ថានសួគ៌មិនអាចបង់ថ្លៃសម្រាប់សង្គ្រោះបាបជនម្នាក់បានឡើយ។ កុំថាឡើយទេវតាដែលមានស្លាបបួន សូម្បីតែទេវតាដែលមានស្លាបប្រាំមួយក៏មិនអាចបង់ ថ្លៃនេះបានដែរ។ មានតែតួអង្គដែលដូចគ្នានឹងព្រះប៉ុណ្ណោះទើបអាចសង្គ្រោះមនុស្សលោកបាន។ អ្វីៗគ្រប់យ៉ាងអំពីតួអង្គនេះបង្ហាញថា ទ្រង់ស័ក្តិសមនឹងឈរនៅចំពោះព្រះសម្រាប់បាបជន។ ទ្រង់ក៏អាចបង្ហាញឲ្យមនុស្សលោកបានស្គាល់ព្រះ និងសេចក្តីស្រឡាញ់របស់ព្រះអង្គបានដែរ។ តួអង្គជំនួសមនុស្សលោកក៏ត្រូវតែដូចជាមនុស្សលោកដែរ។ ទ្រង់ត្រូវតែកើតជាមនុស្សលោកដែលមានអារម្មណ៍ និងគំនិតដូចជាមនុស្សលោក។ ទ្រង់ត្រូវតែផ្សារភ្ជាប់ជាមួយនឹងគ្រួសារមនុស្សជាតិ។ ទើបទ្រង់អាចឈរឡើងនៅចំពោះព្រះសម្រាប់មនុស្សលោកបាន។ តួអង្គជំនួសសម្រាប់មនុស្សលោកក៏ត្រូវតែមានព្រះតម្រិះ និងអារម្មណ៍ដូចជាព្រះដែរ។ ទ្រង់ត្រូវតែផ្សារភ្ជាប់ជាមួយនឹងព្រះ។ ទើបទ្រង់អាចបង្ហាញមនុស្សលោកឲ្យស្គាល់ព្រះ ព្រមទាំងឈររវាងព្រះនិងមនុស្សលោកបានផងដែរ»។ ដកស្រង់ពី Ellen G. White, Selected Messages, book 1, page 257, adapted។**

«ព្រះយេស៊ូវមានបន្ទូលថា៖ កាលណាអ្នករាល់គ្នាប្រាប់គេអំពីខ្ញុំ ខ្ញុំក៏នឹងទូលប្រាប់ទៅព្រះ និងទេវតាបរិសុទ្ធអំពីអ្នករាល់គ្នាដែរ។ អ្នករាល់គ្នាគឺជាស្មរបន្ទាប់របស់ខ្ញុំនៅលើផែនដីនេះ។ ខ្ញុំនឹងចាក់ព្រះគុណ របស់ខ្ញុំទៅលើអ្នករាល់គ្នា។ ព្រះគុណនេះនឹងបង្ហូរពីអ្នករាល់គ្នាទៅកាន់អ្នកដទៃទៀត ដើម្បីឲ្យបានជា ផងដែរ។ ខ្ញុំនឹងឈរនៅចំពោះព្រះសម្រាប់អ្នករាល់គ្នានៅស្ថានសួគ៌។ ព្រះវរបិតានឹងមិនទតឃើញកំហុសដែលអ្នករាល់គ្នាបានធ្វើឡើយ។ អត់ទេ ទ្រង់នឹងទតឃើញអ្នករាល់គ្នាដូចជាទ្រង់ទតឃើញខ្ញុំដែរ។ អ្នករាល់គ្នានឹងបានគ្រប់លក្ខណ៍ក្នុងព្រះនេត្រទ្រង់។ ទ្រង់មានព្រះពរជាច្រើនសម្រាប់អ្នករាល់គ្នានៅស្ថានសួគ៌។ ព្រះទ្រង់ប្រទានព្រះពរទាំងនេះដល់ខ្ញុំដើម្បីឲ្យចែកដល់អ្នករាល់គ្នា។ ហេតុនោះ សូមប្រាប់អ្នកដទៃទៀតអំពីរបៀបដែលខ្ញុំបានសុគតដើម្បីសង្គ្រោះពួកគេនៅលើឈើឆ្កាងផងចុះ។ នោះអ្នករាល់គ្នានឹងក្លាយជាផ្នែកនៃក្រុមមនុស្សដែលនឹងត្រូវបានសង្គ្រោះ។ មនុស្សទាំងនេះនឹងមានសិរីល្អ និងសេចក្តីអំណរ»។ ដកស្រង់ពី Ellen G. White, The Desire of Ages, page 357, adapted។

**សំណួរពិភាក្សា**

`1) សូមអានខគម្ពីររ៉ូម 5៖2, អេភេសូរ 2៖18, និងអេភេសូរ 3៖12។ តើខទាំងនេះជួយយើងឲ្យយល់ យ៉ាងដូចម្តេចថា ព្រះយេស៊ូវគឺជាផ្លូវតែមួយគត់ដែលយើងអាចមកឯព្រះបាន?`

`2) សូមក្រឡេកមើលកថាខណ្ឌទីពីរនៃការដកស្រង់របស់អ្នកស្រីអែល្លិន ជី វ៉ៃត៍ខាងលើ។ តើលោកអ្នកឃើញរបៀបដែលគាត់ពន្យល់អំពីការងាររបស់មេធាវីដែរឬទេ? នៅពេលដែលព្រះវរបិតាក្រឡេកទតមកយើង ទ្រង់ពុំបានឃើញអំពើបាបរបស់យើងទេ។ អត់ទេ ទ្រង់ទតឃើញព្រះជន្មដ៏បរិសុទ្ធរបស់ព្រះ-យេស៊ូវ ដែលជាមេធាវីនៅស្ថានសួគ៌ទៅវិញ។ ចូរគិតអំពីអត្ថន័យនៃរឿងនេះ។ ចូរពិភាក្សាចម្លើយរបស់លោកអ្នកនៅក្នុងថ្នាក់។`

`3) យើងដឹងថា ព្រះយេស៊ូវគង់នៅក្នុងព្រះវិហារនៅស្ថានសួគ៌។ តើរឿងនោះមានន័យដូចម្តេចសម្រាប់យើងនាពេលឥឡូវនេះ?`