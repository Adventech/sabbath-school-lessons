---
title:  សេចក្តីសញ្ញាថ្មី និងបេសកកម្ម
date:  24/06/2021
---

**«ដូច្នេះ ចូរទៅបញ្ចុះបញ្ចូលឲ្យមានសិស្សនៅគ្រប់ទាំងសាសន៍ ព្រមទាំងធ្វើបុណ្យជ្រមុជទឹក ឲ្យ ដោយនូវព្រះនាមព្រះវរបិតា ព្រះរាជបុត្រា និងព្រះវិញ្ញាណបរិសុទ្ធចុះ ហើយបង្រៀនឲ្យគេកាន់តាម គ្រប់ទាំងសេចក្តី ដែលខ្ញុំបានបង្គាប់មកអ្នករាល់គ្នាផង ហើយមើល ខ្ញុំក៏នៅជាមួយនឹងអ្នករាល់គ្នាជា រាល់ថ្ងៃដែរ ដរាបដល់បំផុតកល្ប» (ម៉ាថាយ 28៖19, 20)។**

មនុស្សទូទាំងពិភពលោកតែងតែប្រឈមមុខនឹងបញ្ហាអ្វីមួយ ដែលអ្នកនិពន្ធអាហ្វ្រិកខាងត្បូង លូរិនស៍ វែនឌឺរ ផុសថ៍ ហៅថា៖ «បន្ទុកនៃភាពគ្មានន័យ»។ មនុស្សរកឃើញខ្លួនឯងជាមួយនឹងអំណោយទាននៃជីវិត ប៉ុន្តែពួកគេមិនដឹងថា ត្រូវធ្វើយ៉ាងដូចម្តេចជាមួយវា ក៏មិនដឹងថាគោលបំណងនៃអំណោយទាននេះគឺជាអ្វី ហើយមិនដឹងពីរបៀបនៃការប្រើប្រាស់វាដែរ។ វាគឺដូចជាការផ្តល់ឱ្យនរណាម្នាក់នូវបណ្ណាល័យមួយមានពោរពេញទៅដោយសៀវភៅដ៏កម្រ គឺបានត្រឹមតែយកសៀវភៅទាំងនោះទៅទុកចោលដោយមិនបានអាន ប៉ុន្តែប្រើវាដើម្បីបង្កាត់រងើកភ្លើងវិញ។ វាគឺពិតជាការខ្ជះខ្ជាយខ្លាំងណាស់ចំពោះអ្វីដែលមានតម្លៃបំផុត!

ទោះយ៉ាងណា សម្រាប់គ្រីស្ទបរិស័ទដែលមានសេចក្តីសញ្ញាថ្មី បញ្ហានោះមិនមែនជាបញ្ហាដែលពួកគេត្រូវតយុទ្ធជាមួយនោះទេ។ ផ្ទុយទៅវិញ អ្នកដែលស្គាល់ (ហើយមានពិសោធន៍ផ្ទាល់) នូវដំណឹងល្អដ៏អស្ចារ្យរបស់ព្រះអង្គសង្រ្គោះដែលត្រូវបានឆ្កាង និងមានព្រះជន្មរស់ឡើងវិញ ដែលព្រះអង្គបាន សុគតសំរាប់អំពើបាបរបស់មនុស្សគ្រប់ទីកន្លែងដើម្បីឱ្យពួកគេអាចមានជីវិតអស់កល្បជានិច្ច ដោយបានស្គាល់នូវសេចក្តីអំណររីករាយនេះ។ ដោយពិចារណាលើការអំពាវនាវដ៏ជាក់លាក់នៅក្នុងព្រះគម្ពីរម៉ាថាយ 28៖19, 20 អ្នកជឿពិតប្រាកដ ត្រូវមានបេសកកម្ម និងគោលបំណងនៅក្នុងជីវិត នោះគឺដើម្បីផ្សព្វផ្សាយដល់ពិភពលោកនូវសេចក្តីពិតដ៏អស្ចារ្យដែលគាត់មានបទពិសោធន៍ផ្ទាល់នៅក្នុងព្រះគ្រីស្ទយេស៊ូវ។ នេះពិតជាឯកសិទ្ធិដ៏មានតម្លៃមែន! អ្វីៗផ្សេងទៀតដែលយើងធ្វើនៅក្នុងពិភពលោកនេះនឹងត្រូវបញ្ចប់។ ប៉ុន្តែការផ្សព្វផ្សាយដំណឹងល្អអំពីព្រះគ្រីស្ទដល់អ្នកដទៃនឹងបំផ្លាស់បំប្រែជីវិតរបស់ពួកគេជារៀងរហូត។ ពិតជាអស្ចារ្យមែន! យើងមានបេសកកម្មដ៏អស្ចារ្យ និងគោលបំណងជាក់លាក់ដើម្បីបម្រើព្រះ។

`សូមបំបែកខគម្ពីរសម្រាប់ថ្ងៃនេះ នៅក្នុងផ្នែកដាច់ៗ និងគំនិតផ្សេងៗរបស់វា។ តើព្រះយេស៊ូវកំពុងប្រាប់យើងឲ្យធ្វើអ្វីខ្លះ ហើយតើកិច្ចការនីមួយៗរួមបញ្ចូលអ្វីខ្លះ? តើយើងមានសេចក្តីសន្យាអ្វីខ្លះដែលគួរតែផ្តល់ឱ្យយើងនូវសេចក្តីជំនឿ និងភាពក្លាហានដើម្បីធ្វើតាមអ្វីដែលព្រះគ្រីស្ទបានបង្គាប់?`

`ក្នុងនាមជាក្រុមជំនុំនៃសេចក្ដីសញ្ញាថ្មី យើងបានទទួលការផ្តល់ឯកសិទ្ធច្បាស់លាស់ពីព្រះអម្ចាស់ផ្ទាល់នៅក្នុងព្រះគម្ពីរម៉ាថាយ 28៖19, 20។ មិនថាយើងជានរណា ស្ថិតនៅក្នុងស្ថានភាពបែបណានៃជីវិត ឬទោះបីស្ថិតនៅក្នុងកំរិតណាក៏ដោយ ក៏យើងទាំងអស់គ្នាមានតួនាទីអាចដើរតួជាអ្នកបម្រើព្រះបានដែរ។ តើអ្នកបានធ្វើអ្វីខ្លះដែរឬទេ? តើអ្នកអាចធ្វើឱ្យបានច្រើនជាងនេះទេ? តើថ្នាក់របស់អ្នកអាចធ្វើអ្វីខ្លះដើម្បីបំពេញផ្នែកនៃតួនាទីកាន់តែប្រសើរនៅក្នុងការងារនេះ?`