---
title:  ការសិក្សាបន្ថែម
date:  25/06/2021
---

សូមអាន Ellen G. White, “God’s People Delivered,” pp. 635–645, in The Great Controversy; “Rejoicing in the Lord,” pp. 115–126, in Steps to Christ។

«ព្រះរាជបុត្រាដ៏បរិសុទ្ធរបស់ព្រះទ្រង់គ្មានបាប ឬទុក្ខព្រួយផ្ទាល់ខ្លួនដែលព្រះអង្គត្រូវទទួលរងនោះទេ។ ទ្រង់បានរងអំពើបាបរបស់អ្នកដទៃ។ ដ្បិតព្រះអង្គបានទទួលរងទោសរបស់យើងរាល់គ្នាមកលើទ្រង់។ ព្រះអង្គបានផ្សារភា្ជប់ជាមួយយើងរាល់គ្នាតាមរយៈការអាណិតអាសូរ និងសេចក្តីស្រឡាញ់ ហើយក្នុងនាមជាអ្នកតំណាងនៃមនុស្សលោក ព្រះអង្គបានចុះចូលស្ម័គ្រចិត្តដើម្បីឱ្យគេបានប្រព្រឹត្តមកលើព្រះអង្គទុកដូចជាជនល្មើសច្បាប់។ ព្រះអង្គបានក្រឡេកមើលទៅក្នុងទីដ៏ជ្រៅបំផុតនៃសេចក្ដីវេទនាដែលអំពើបាបបានបំបែកបំបាក់យើងឱ្យឃ្លាតចេញពីព្រះ។ ហើយព្រះអង្គបានសន្យាថានឹងធ្វើជាស្ពានដើម្បីផ្សារភ្ជាប់មនុស្សជាមួយនឹងព្រះវិញ»។ ដកស្រង់ចេញពី Ellen G. White, Bible Echo and Signs of the Times, Aug. 1, 1892។

«សូមបងប្អូនស្ងួនភា្ងរបស់ខ្ញុំអញ្ជើញមក ជាអ្នកមានបាប ហើយទោះជាកខ្វក់យ៉ាងណាក្តី។ ចូរផ្ទេររាល់បន្ទុកនៃកំហុសរបស់អ្នកទៅលើព្រះយេស៊ូវ។ ហើយដោយជំនឿ នោះអ្នកនឹងទទួលបាននូវព្រះគុណនៃជីវិតរបស់ព្រះអង្គផ្ទាល់។ សូមមកឥឡូវនេះ នៅពេលដែលសេចក្តីមេត្តាករុណាកំពុងតែ ដង្ហោយហៅនៅឡើយ។ ចូរមកជាមួយការលន់តួសារភាពបាប ភាពខ្ទេចខ្ទាំនៃព្រលឹងវិញ្ញាណ នោះព្រះនឹងលើកលែងទោសអ្នកយ៉ាងពេញបរិបូណ៌។ សូមកុំធ្វើព្រងើយកន្តើយរង់ចាំឱកាសមួយផ្សេងទៀត។ ចូរស្តាប់សំឡេងនៃសេចក្តីមេត្តាដែលឥឡូវនេះអង្វរអ្នកឱ្យក្រោកពីស្លាប់ឡើងវិញ ដែលព្រះគ្រីស្ទនឹងផ្តល់ពន្លឺដល់អ្នក។ បន្ទាប់មក ចូរកុំឱ្យអំនួត និងការមិនជឿរបស់អ្នកនាំឱ្យអ្នកនៅតែច្រានចោលនូវសេចក្តីមេត្តាករុណាតទៅទៀត។ ប្រសិនបើអ្នកបន្តធ្វើដូច្នេះ នោះអ្នកនឹងត្រូវរងទុក្ខតែឯងនៅទីបញ្ចប់៖ «រដូវច្រូតកាត់បានកន្លងហើយ រដូវក្តៅក៏ផុតទៅ តែយើងរាល់គ្នាមិនទាន់បានសង្គ្រោះនៅឡើយ»។ ដកស្រង់ចេញ ពី Ellen G. White, Testimonies for the Church, vol. 5, p. 353។

**សំណួរពិភាក្សា**

`1) លោកហ្វ្រង់ស៊ីស្កូ ហូសេ ម៉ូរេណូ បានសរសេរថា៖ «យើងមើលឃើញខ្លួនយើងតូចតាចណាស់ ប្រៀបធៀបទៅនឹងភពផ្សេងៗទៀត។ ហើយយើងដឹងថាយើងយល់បានតិចតូចណាស់ និងគ្មានអំណាចអ្វីដើម្បីគេចផុតពីសេចក្តីស្លាប់នៅគ្រាចុងក្រោយរបស់យើងបានទេ។ ហេតុនេះហើយបានជាយើងមានការភ័យខ្លាច»។ ដកស្រង់ពីសៀវភៅ ㅠBetween Faith and Reason: Basic Fear and the Human Condition (New York: Harper & Row, Publishers, 1977), p. 7។ ចូរប្រៀបធៀបសេចក្តីថ្លែងនេះជាមួយនឹងអ្វីដែលអ្នកបានសិក្សាក្នុងសប្តាហ៍នេះនៅក្នុងខគម្ពីរអេភេសូរ 3៖17-19។ សូមពិភាក្សាអំពីភាពខុសគ្នារវាងសំណេរទាំងពីរនេះ។`

`2) ព្រះជាម្ចាស់បានសន្យាថានឹងឱ្យយើងមានសេចក្តីអំណរជាអ្នកជឿលើព្រះយេស៊ូវ។ តើសេចក្តីអំណរដូចគ្នាទៅនឹងសុភមង្គលដែរឬទេ? តើយើងគួរសប្បាយចិត្តជានិច្ចទេ? ប្រសិនបើយើងមិនមាន តើមានអ្វីខុសប្រក្រតីជាមួយបទពិសោធន៍គ្រីស្ទានរបស់យើងទេ? តើជីវិតរបស់ព្រះយេស៊ូវអាចបង្ហាញអ្វីដែលនឹងជួយឱ្យយើងយល់ពីចម្លើយចំពោះសំណួរទាំងនេះ?`

`3) ចូរពិភាក្សាបន្ថែមទៀតអំពីការដែលបាន «គ្រប់ទាំងសេចក្តីពោរពេញរបស់ផងព្រះ» (អេភេសូរ 3៖19)។ តើវាមានន័យដូចម្តេច? តើយើងអាចទទួលនូវបទពិសោធន៍នេះនៅក្នុងជីវិតរបស់យើងបានយ៉ាងដូចម្តេច?`