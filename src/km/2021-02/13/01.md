---
title:  ជីវិតនៅក្រោមសេចក្តីសញ្ញាថ្មី
date:  19/06/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហានទី1 1៖4, យ៉ូហាន 5៖24, រ៉ូម 3៖24, កូរិនថូសទី2 5៖21, យ៉ូហានទី1 4៖16, វិវរណៈ 2៖11។

> <p>ខចងចាំ</p>
> «ឯចោរ វាមកប្រយោជន៍តែនឹងលួច សំឡាប់ ហើយបំផ្លាញប៉ុណ្ណោះ តែឯខ្ញុំវិញ ខ្ញុំបានមក ដើម្បីឲ្យវារាល់គ្នាមានជីវិត ហើយឲ្យមានជីវិតនោះពេញបរិបូរផង» (យ៉ូហាន 10៖10)។

ត្រីមាសនេះយើងបានសិក្សាអំពីសេចក្ដីសញ្ញា ដែលបង្ហាញប្រាប់យើងអំពីផែនការរបស់ព្រះ ដើម្បីសង្គ្រោះយើងរាល់គ្នា។

លទ្ធផលចុងក្រោយនៃសេចក្ដីសញ្ញា គឺជាជីវិតអស់កល្បជានិច្ចនៅក្នុងផែនដីថ្មី។ យើងមិន ចាំបាច់រង់ចាំរហូតដល់ពេលនោះដើម្បីទទួលបានព្រះពរនៃសេចក្ដីសញ្ញាដែលបានផ្តល់ឱ្យនៅថ្ងៃនេះ ទេ។ ព្រះអម្ចាស់យកព្រះទ័យទុកដាក់នឹងជីវិតរបស់យើងនាពេលឥឡូវនេះ។ ព្រះអង្គចង់ឱ្យយើងទទួល បាននូវអ្វីដែលល្អបំផុតសម្រាប់ពួកយើងនាពេលឥឡូវនេះ។ សេចក្ដីសញ្ញាមិនដូចជាកិច្ចព្រមព្រៀងខ្លះដែលតម្រូវឲ្យលោកអ្នកធ្វើកិច្ចការមួយចំនួន ហើយមួយរយៈក្រោយមកទើបបានទទួលរង្វាន់របស់ លោកអ្នកនោះទេ។ រង្វាន់ទាំងនោះគឺជាព្រះពរដែលអស់អ្នកទទួលសេចក្ដីសញ្ញា នេះអាចរីករាយនៅ លើផែនដីនេះ និងនាពេលឥឡូវនេះ។

មេរៀននៅសប្តាហ៍នេះ ជាវគ្គចុងក្រោយនៅក្នុងស៊េរីសប្បាតហ៍ស្គូលរបស់យើងស្តីអំពីសេចក្តី សញ្ញា។ សូមក្រឡេកមើលទៅឯព្រះពរថ្មីៗ និងសេចក្តីសន្យាទាំងនេះ។ រង្វាន់ទាំងនេះបានមកពីព្រះគុណ របស់ព្រះ។ ទ្រង់បានគោះទ្វារចិត្តរបស់យើង ហើយយើងបានបើកថ្វាយទ្រង់។ ជាការពិតណាស់ មាន ព្រះពរជាច្រើនទៀតដែលយើងអាចលើកមកពិភាក្សានៅសប្តាហ៍នេះ។ វាគ្រាន់តែជាការចាប់ផ្តើមនៃ អ្វីមួយដែលនឹងត្រូវបន្តគ្មានទីបញ្ចប់តែប៉ុណ្ណោះ។