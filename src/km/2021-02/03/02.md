---
title:  គ្រោះមហន្តរាយពីភាគខាងជើង
date:  11/04/2021
---

ព្រះជាម្ចាស់ ទ្រង់បានសម្រេចនូវការបង្កើតផ្ទៃមេឃ នឹងផែនដី ហើយទ្រង់បានទតនូវរបស់ទាំង ឡាយដែលទ្រង់បានបង្កើតបានធ្វើ ដោយឃើញថា «ល្អប្រសើរហើយ” (លោកុប្បត្ដិ 1៖31)។ ក្រោយមក អំពើបាបក៏បាននាំអោយមានការផ្លាស់ប្តូរអ្វីៗទាំងអស់។ គ្រប់យ៉ាងប្រែក្លាយទៅជាលែង «ល្អប្រសើរ» ទៀត ហើយ។ អំពើបាបបានស៊ីបង្ខួចអ្វីៗគ្រប់យ៉ាង។ មានរឿងដ៏គួរឱ្យខ្លាចជាច្រើបានកើតឡើង ហើយមនុស្សជាតិក៏ប្រែទៅជាប្រឆាំងនឹងព្រះ ព្រមទាំងបានធ្វើបាបកាន់តែច្រើនឡើងៗ។ នៅជំនាន់របស់លោកណូអេ អំពើអាក្រក់បានកើតឡើងពាសពេញលើផែនដី។ ព្រះគម្ពីរមិនបានប្រាប់យើងច្រើនទេអំពីកាលបរិច្ឆេទនោះ។ ប៉ុន្តែ យើងអាចឃើញថាព្រះជាម្ចាស់នឹងមិនអនុញ្ញាតឱ្យអំពើអាក្រក់ចេះតែបន្តកើតឡើងឡើយ។

តើការអាក្រក់បានកើនឡើងយ៉ាងឆាប់រហ័សយ៉ាងដូចម្តេច?

**សូមអានខគម្ពីរទាំងឡាយខាងក្រោម។ តើលោកអ្នកបានសិក្សាអ្វីខ្លះចេញពីខគម្ពីរនីមួយៗនេះ? ចូរសរសេរចម្លើយរបស់លោកអ្នកនៅលើបន្ទាត់ខាងក្រោម។ តើលោកអ្នកបានមើលឃើញពីរបៀបដែលបាបកាន់តែអាក្រក់ទៅៗ ជាមួយនឹងខគម្ពីរនីមួយៗនេះដែរឬទេ?**

`1. លោកុប្បតិ្ដ 3៖6`

`2. លោកុប្បត្តិ 3៖ 11-13-19`

`3. លោកុប្បត្តិ 4៖5`

`4. លោកុប្បត្តិ 4៖8`

`5. លោកុប្បត្តិ 4៖19`

`6. លោកុប្បត្តិ 4៖23`

`7. លោកុប្បត្តិ 6៖2`

`8. លោកុប្បត្ដិ 6៖5, 11`

ខគម្ពីរលោកុប្បត្តិ 6៖5 និងខ 11 កើតឡើងដោយសារហេតុផលមួយ។ ការកើតឡើងដ៏អាក្រក់ នេះមានមូលហេតុរបស់វា។ ប្រវត្តិនៃអំពើបាបបានកើតឡើងរហូតមកដល់បច្ចុប្បន្ននេះ ហើយក៏កាន់តែអាក្រក់ ទៅៗដែរ ។ នោះជារបៀបដែលបាបបានបង្កឡើង។ អំពើបាបមិនដូចជាមុខរបួសនោះទេ ព្រោះថានៅពេល ដែលយើងមានមុខរបួស នោះកោសិកាស្បែករបស់យើងចាប់ផ្តើមព្យាបាលមុខរបួសនោះភ្លាម។ យ៉ាងណា មិញ អំពើបាបមិនប្រព្រឹត្តទៅតាមរបៀបនោះទេ។ ប្រសិនបើយើងម្នាក់ៗមិនអើពើនឹងអំពើបាបនោះទេ វានឹងបន្តរីករាលដាលរហូតដល់នាំអោយមានការវិនាសអន្តរាយទៅបាន។ បច្ចុប្បន្ននេះអំពើបាបក៏មានការប្រព្រឹត្តទៅតាមរបៀបដូចគ្នានេះដែរ។

លោកអ្នកពុំចាំបាច់ឆ្ងល់នោះទេ ព្រះជាម្ចាស់ទ្រង់ស្អប់អំពើបាបជាទីបំផុត ហើយមិនយូរមិនឆាប់ ទេទ្រង់នឹងបញ្ចប់វាហើយ។ តើព្រះជាម្ចាស់ដែលប្រកបដោយសេចក្តីស្រឡាញ់ និងភាពយុត្តិធម៌ អាចនឹងធ្វើអ្វីខ្លះទៀតជាមួយនឹងអំពើបាប? គឺគ្មានអ្វីទៀតទេ។ នោះហើយជាមូលហេតុដែលបាបត្រូវតែ «វិនាស» ពីព្រោះទ្រង់ជាព្រះ ហើយជាសេចក្តីស្រឡាញ់។ ព្រះសព្វព្រះទ័យនឹងបំផ្លាញអំពើបាបអោយវិនាសបង់ ហើយក្នុងពេលជាមួយគ្នានេះ ទ្រង់ក៏ចង់ជួយសង្គ្រោះមនុស្សមានបាបដែរ៖ នោះហើយជាលក្ខណៈនៃសេចក្តីសញ្ញារបស់ទ្រង់។