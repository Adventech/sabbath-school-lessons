---
title:  សេចក្តីណែនាំនៃការតស៊ូ
date:  14/04/2021
---

ហើយព្រះមានបន្ទូលថា៖ «នេះជាទីសំគាល់នៃសេចក្តីសញ្ញា ដែលអញតាំងនឹងឯងរាល់គ្នា ហើយនិងគ្រប់ជីវិតទាំងឡាយដែលនៅជាមួយនឹងឯង នៅអស់ទាំងដំណអស់កល្បជានិច្ច គឺអញដាក់ ធ្នូរបស់អញនៅនាពពក នោះហើយជាទីសំគាល់នៃសេចក្តីសញ្ញា ដែលអញតាំងនឹងផែនដី» (លោកុប្បត្ដិ 9៖12, 13)។

មានរបស់តិចតួចណាស់នៅក្នុងធម្មជាតិមានសម្រស់ស្រស់ស្អាតជាងឥន្ទធនូនោះ។ តើលោក អ្នកនៅចាំឥន្ទធនូដំបូងដែលលោកអ្នកបានឃើញកាលពីនៅក្មេងទេ? សូម្បីតែធំពេញវ័យហើយក៏ដោយ ក៏ចិត្តរបស់យើងមានពោរពេញទៅដោយភាពស្ងប់ស្ងែងនៅពេលដែលយើងក្រឡេកមើលទៅពណ៌ដ៏ស្រស់ ស្អាតទាំងអស់របស់ឥន្ទធនូនៅក្នុងពពកនោះ។ មិនចាំបាច់ឆ្ងល់នោះទេ សព្វថ្ងៃនេះ មានមនុស្សជាច្រើន បានប្រើប្រាស់ឥន្ទធនូជាសញ្ញានិមិត្តរូបសម្រាប់របស់ជាច្រើន។ (គ្រាន់តែជាការសាកល្បងលេង សូមលោក អ្នករកមើលពាក្យថា «ឥន្ទធនូ» នៅលើគេហទំព័រផ្សេងៗ នោះលោកអ្នកនឹងឃើញថា មានក្រុមមនុស្ស ផ្សេងៗជាច្រើនបានប្រើប្រាស់ ឥន្ទធនូ សម្រាប់សំដៅទៅលើអត្ថន័យរបស់ផ្សេងៗជាច្រើន)។ ពណ៌ដ៏ ស្រស់ស្អាតរបស់ឥន្ទធនូបន្តប៉ះពាល់ដួងចិត្តនិងគំនិតរបស់យើងជានិច្ច។

`សូមអានខគម្ពីរលោកុប្បត្ដិ 9៖12-17។ ដូចដែលខទាំងនេះបង្ហាញដល់យើងស្រាប់តើព្រះ ជាម្ចាស់មានព្រះបន្ទូលថា ឥន្ទធនូនឹងជាភស្តុតាងសំដៅទៅលើអ្វីខ្លះ?`

ព្រះជាម្ចាស់មានបន្ទូលថាឥន្ទធនូនឹងបានជាភស្ដុតាងនៃ «សេចក្តីសញ្ញារបស់អញ» (លោកុប្បត្តិ 9៖15 )។ អត្ថន័យនៃពាក្យថា «សេចក្តីសញ្ញា» នៅក្នុងខនេះមានលក្ខណៈខុសគ្នានឹងកន្លែងផ្សេងទៀត នៅក្នុងព្រះគម្ពីរ។ សេចក្តីសញ្ញាដែលព្រះជាម្ចាស់បានធ្វើជាមួយនឹងលោកអ័ប្រាហាំ ឬជាមួយនឹងលោក ម៉ូសេនៅលើភ្នំស៊ីណាយ នោះមានរួមបញ្ចូលនូវអ្វីដែលអ័ប្រាហាំនិងអ៊ីស្រាអែលត្រូវធ្វើ។ ប៉ុន្តែនៅក្នុងកិច្ច ព្រមព្រៀងជាមួយនឹងលោកណូអេវិញ ព្រះជាម្ចាស់មិនតម្រូវឱ្យមនុស្សធ្វើអ្វីទេ សូម្បីតែណូអេក៏ដោយ។ ព្រះប្រកាសនូវកិច្ចសន្យារបស់ទ្រង់ដល់មនុស្សទាំងអស់នៅលើផែនដី។ ព្រះជាម្ចាស់ក៏បានសន្យាផងដែរ ចំពោះ៖ «អស់ទាំងសត្វគ្រប់ពូជនៅលើផែនដីដែរ» (លោកុប្បត្តិ 9៖15)។ កិច្ចសន្យានេះនឹង «អស់ទាំង ដំណអស់កល្បជានិច្ច» (លោកុប្បត្ដិ 9៖12)។ កិច្ចសន្យារបស់ព្រះគឺមានលក្ខណៈជាសកល រួមមាន ចំពោះមនុស្សគ្រប់គ្នា។ តើនឹងមានអ្វីកើតឡើងចំពោះមនុស្សដែលជ្រើសរើសមិនស្តាប់តាមព្រះវិញនោះ? កិច្ចសន្យារបស់ព្រះគឺមានរួមបញ្ចូលទាំងពួកគេផងដែរ។ នោះហើយជាមូលហេតុដែលគំនិតនៃពាក្យថា «សេចក្តីសញ្ញា» នៅក្នុងលោកុប្បត្តិ 9 មានលក្ខណៈខុសគ្នាពីកន្លែងផ្សេងទៀតនៅក្នុងព្រះគម្ពីរ។

`តើសេចក្តីសញ្ញាជាមួយលោកណូអេបង្ហាញនូវព្រះគុណនៃសេចក្តីមេត្រីរបស់ព្រះចំពោះមនុស្ស មានបាបយ៉ាងដូចម្ដេច? នរណាជាអ្នកចាប់ផ្តើមសេចក្តីសញ្ញានេះ? តើអ្នកណាទទួលបាននូវរបស់ល្អ ដែលបានសន្យា?`

`តើសេចក្ដីពិតនៃព្រះគម្ពីរស្តីអំពីឥន្ទធនូនិងអ្វីដែលវាបានសន្យា ជួយយើងឲ្យគោរពប្រតិបត្តិដល់ព្រះអម្ចាស់យ៉ាងដូចម្តេច?`