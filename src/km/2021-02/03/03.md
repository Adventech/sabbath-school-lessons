---
title:  លោកណូអេ
date:  12/04/2021
---

**មុនពេលទឹកជំនន់ ផែនដីពោរពេញទៅដោយមនុស្សមានបាប និងមនុស្សអាក្រក់នៅគ្រប់ទីកន្លែង។ ប៉ុន្តែមានបុគ្គលម្នាក់ដែលមានលក្ខណៈខុសពីមនុស្សទាំងអស់ក្នុងជំនាន់នោះ។ បុរសនោះ ឈ្មោះថាណូអេ។ សូមអានខព្រះគម្ពីរលោកុប្បត្ដិ 6៖9 ។ តើខគម្ពីរនេះលើកឡើងយ៉ាងដូចម្តេចអំពីលោកណូអេ? ចូរសរសេរចម្លើយរបស់អ្នកនៅលើបន្ទាត់ខាងក្រោមអំពីអ្វីដែលអ្នកគិតថាផ្នែកនីមួយៗ នៃខគម្ពីរមានន័យយ៉ាងបែបណានោះ៖**

`1. ណូអេ «ជាមនុស្សសុចរិតពេញមួយជីវិតរបស់លោក» ៖`

`2. ណូអេ «មានភាពគ្រប់លក្ខណ៍ក្នុងចំណោមមនុស្សនៅសម័យគាត់»`

`3. ណូអេ «តែងតែដើរតាមព្រះ» ៖`

ណូអេបានចាត់ទុកព្រះអម្ចាស់ថាជាព្រះអង្គសង្រ្គោះផ្ទាល់របស់លោក។ លោកគឺជាមនុស្សតែ មួយអង្គគត់ដែលព្រះជាម្ចាស់អាចទុកចិត្តបាន។ លោកណូអេនឹងស្តាប់បង្គាប់ទ្រង់ ប្រតិបត្តិតាមទ្រង់ និង ទុកចិត្តលើទ្រង់។ នោះហើយជាមូលហេតុដែលព្រះជាម្ចាស់អាចប្រើប្រាស់ណូអេដើម្បីសាងសង់ទូក។ នៅក្នុងគម្ពីរសញ្ញាថ្មីពេត្រុសដាក់ឈ្មោះណូអេថាជា«អ្នកប្រកាសប្រាប់ពីសេចក្តីសុចរិត » (ពេត្រុសទី 2 2៖5) ។

`សូមអានខគម្ពីរលោកុប្បត្ដិ 6៖8 ។ តើខគម្ពីរនេះជួយយើងអោយយល់ពីទំនាក់ទំនងពិសេស រវាងលោកណូអេ និងព្រះជាម្ចាស់យ៉ាងដូចម្តេច?`

វាជាលើកដំបូងហើយដែលយើងឃើញពាក្យថា «គាប់ព្រះហឫទ័យ» នៅក្នុងព្រះគម្ពីរគឺនៅ ក្នុងខគម្ពីរលោកុប្បត្ដិ 6៖8 ។ ពាក្យថា «គាប់ព្រះហឫទ័យ» នៅគម្ពីរសញ្ញាចាស់មានអត្ថន័យដូចគ្នាទៅនឹងគម្ពីរសញ្ញាថ្មីដែរ។ ពាក្យមួយទៀតសម្រាប់ប្រើជំនួសអោយពាក្យថា «គាប់ព្រះហឫទ័យ» គឺ «ព្រះគុណ» ។ ព្រះគុណ ឬការពេញចិត្តគឺជាអំណោយនៃសេចក្ដីមេត្តាករុណាពីព្រះជាម្ចាស់ដល់មនុស្ស មានបាប។ ព្រះជាម្ចាស់បានប្រទានអំណោយទាននៃសេចក្តីមេត្តាករុណារបស់ទ្រង់ ដើម្បីអត់ទោសចំពោះអំពើបាបរបស់យើងរាល់គ្នា។ យើងមិនអាចធ្វើអ្វីដើម្បីទទួលបាននូវការអត់ទោសពីទ្រង់នោះឡើយ។ យើងត្រូវតែទទួលយកវាដោយសេចក្តីជំនឿ និងឥតគិតថ្លៃឡើយ។ លោកអ្នកចាំទេ ណូអេ គាត់ជាមនុស្សសុចរិត។ ប៉ុន្តែគាត់ក៏ជាមនុស្សមានបាបដែលត្រូវការព្រះគុណផងដែរ។ ដូច្នេះ ណូអេ មិនខុសអ្វីពីយើងរាល់គ្នា ដែលព្យាយាមដើរតាមព្រះជាម្ចាស់យ៉ាងអស់ពីចិត្តនោះទេ។

លោកណូអេក៏ត្រូវការព្រះគុណដូចជាយើងរាល់គ្នាដែរ។ ចូរសួរខ្លួនឯងម្នាក់ៗ៖ តើខ្ញុំដូចគ្នា នឹងណូអេយ៉ាងដូចម្តេច? តើមនុស្សនិយាយថាខ្ញុំសុចរិតហើយដើរតាមព្រះជាម្ចាស់ដែរឬទេ? ចូរសរសេរ នូវមូលហេតុសម្រាប់ការពារចម្លើយរបស់លោកអ្នកផង។