---
title:  ការបង្កើតបេសកកម្មនៅក្នុងប្រទេសម៉ិចស៊ិក
date:  16/04/2021
---

គូស្តាវ៉ូ ថារ៉ាសេណា (Gustavo Taracena) មិនមែនជាគ្រូគង្វាលនោះទេ ប៉ុន្តែ គាត់មានភាពឆេះ ឆួលចំពោះការបង្កើតពួកជំនុំ។ លោកគូស្តាវ៉ូ អាយុ58ឆ្នាំហើយ។ លោកដែលជាតំណាងផ្នែកសេវាកម្មអតិ-ថិជនចូលនិវត្តន៍របស់ក្រុមហ៊ុនទូរគមនាគមន៍ម៉ិកស៊ិក។ លោកបានសរសើរតម្កើងដល់ព្រះជាម្ចាស់ នៅពេល ដែលពួកជំនុំក្រុមទី2របស់គាត់ត្រូវបានបង្កើតនៅឯឡាហាសធីកា (La Huasteca) ដែលជាសហគមន៍តូចមួយនៅជាយក្រុងវីលឡាហឺរម៉ុនសា (Villahermonsa) នៃប្រទេសម៉ិកស៊ិកបានក្លាយជាព្រះវិហារពេញ សិទ្ធិក្នុងរយៈ10ឆ្នាំ។ ប៉ុន្តែ គាត់មិនទាន់ដឹងច្បាស់ថានឹងត្រូវធ្វើអ្វីតទៀតនោះទេ។ គាត់ និងម៉ារា ហឺណាន់-

ដេស (Maria Hernandez) ដែលជាភរិយារបស់គាត់បានអធិស្ឋាន។ គាត់បានអធិស្ឋានថា «តើព្រះអង្គ ចង់អោយទូលបង្គំធ្វើអ្វីបន្តទៀតនៅឆ្នាំក្រោយ?»។ បន្ទាប់ពីអធិស្ឋានអស់រយៈពេលពីរបីសប្តាហ៍រួចមក លោកគូស្តាវ៉ូបានរៀនមកពីគ្រូគង្វាលស្តីអំពីសេចក្តីសង្ឃឹមក្នុងការបង្កើតពួកជំនុំនៅក្នុងផ្លាយ៉ាស ដេល រ៉ូសារីយ៉ូ (Playas del Rosario) ដែលជាសហគមន៏តូចមួយទៀតខាងក្រៅទីក្រុង។ គាត់បានអធិស្ឋាន អស់រយៈពេលបីសប្តាហ៍ រួចក៏បានយល់ព្រមកាន់គម្រោងនោះ។ ប៉ុន្តែ ពួកគេត្រូវជួបគ្នានៅឯណា? បញ្ហានេះត្រូវបានដោះចេញ នៅពេលដែលសមាជិកព្រះវិហារបានអនុញ្ញាតអោយប្រើប្រាស់ផ្ទះរបស់គាត់សម្រាប់ការជួបជុំគ្នានៅថ្ងៃសៅរ៍។ គាត់មិនបានស្នាក់នៅទីនោះទេ ដូច្នេះ លោកគូស្តាវ៉ូអាចប្រើប្រាស់ ផ្ទះរបស់គាត់បានដោយសេរី។ នៅថ្ងៃសប្បាតហ៍ដំបូង មានម្តាយ2នាក់ និងក្មេងៗ12នាក់បានចូលរួម ថ្វាយបង្គំជាមួយនឹងលោកគូស្តាវ៉ូ និងភរិយារបស់គាត់។ ដោយឃើញមានមនុស្សជាច្រើននៅក្នុងការជួបជំុជាលើកដំបូង គាត់មានអារម្មណ៍ថា ព្រះកំពុងតែប្រទានពរដល់គម្រោងនេះ ហើយគាត់អាចនឹងបន្តគម្រោងនេះទៅមុខបាន។ គាត់បានរៀបចំស៊េរីផ្សាយដំណឹងល្អរយៈពេលមួយសប្តាហ៍នៅក្នុងព្រះវិហារ តាមផ្ទះ ហើយចំនួនកុមារបានកើនឡើងទៅដល់20នាក់។ ដោយមានកុមារជាច្រើនបានចូលរួម លោក គូស្តាវ៉ូបានសំរេចចិត្តបង្កើតថ្នាក់សប្បាតហ៍ស្គូលពិសេសមួយសម្រាប់កុមារនៅពេលព្រឹកថ្ងៃសប្បាតហ៍ និងកម្មវិធីថ្វាយបង្គំសម្រាប់ទាំងកុមារ និងមនុស្សរួមគ្នានៅពេលរសៀល។ បញ្ហាបានជាប់ជំពាក់ជំពិននឹងម្តាយម្នាក់ដែលបានចូលរួមជារៀងរាល់ថ្ងៃសប្បាតហ៍។ ម្ចាស់ផ្ទះដែលនាងបានជួលគម្រាមបណ្តេញ នាងនិងកូនទាំង5នាក់ចេញ។ ម្ចាស់ផ្ទះបាននិយាយថា «ប្រសិនបើឯងនៅតែទៅការប្រជុំទាំងនោះទៀត ឯងនឹងត្រូវតែចេញពីផ្ទះនេះ»។ ម្តាយម្នាក់នេះនៅតែទៅការប្រជុំទាំងនេះ ហើយនាងក៏ត្រូវម្ចាស់ផ្ទះបណ្តេញ ចេញ។ ប៉ុន្តែ នាងមិនបានបាក់ទឹកចិត្តឡើយ។ នាងបានរកឃើញផ្ទះថ្មីមួយដើម្បីជួល ហើយបន្តការថ្វាយ បង្គំតទៅទៀត។ នៅឯកន្លែងថ្វាយបង្គំតាមផ្ទះ អ្នកថ្វាយបង្គំបានអធិស្ឋាន និងតមអត់យ៉ាងអស់ពីចិត្តចំពោះអតីតម្ចាស់ផ្ទះរបស់ម្តាយម្នាក់នេះ។ ក្នុងអំឡុងពេលបើកឡានចែកចាយសៀវភៅអក្ខរកម្ម ម្ចាស់ ផ្ទះនោះបានទទួលយកទស្សនាវដ្តីអាត់វេនទីស្ទ ព្រមទាំងសំណូមពរអធិស្ឋានអោយនាងបន្ថែមទៀត។ ទន្ទឹមនឹងនេះ លោកគូស្តាវ៉ូបានរៀបចំស៊េរីផ្សាយដំណឹងល្អជាលើកទី2 លើកនេះនៅឯព្រះវិហារអាត់-វេនទីស្ទដែលមានទីតាំងចំងាយមួយគីឡូនៅក្នុងសហគមន៍ជិតនោះ។ ស្ត្រីម្នាក់ និងក្មេងប្រុសម្នាក់បាន ទទួលបុណ្យជ្រមុជទឹកនៅឯការជួបប្រជុុំនោះ ហើយបានក្លាយជាផលផ្លែដំបូងនៃការដាំពួកជំនុំរបស់គាត់។ ព្រះវិហារនៅតាមផ្ទះមានសមាជិក2នាក់បន្ទាប់ពីបានបើកអស់រយៈពេល 4ខែមក។ គាត់បាននិយាយថា «ដោយសារសេចក្តីជំនឿ យើងដឹងថា ព្រះនឹងបង្កើតសមាជិកបន្ថែម ហើយក្រុមតូចៗរបស់យើងនឹងបានលូត លាស់ឡើងទៅជាព្រះវិហារពេញសិទ្ធិ»។