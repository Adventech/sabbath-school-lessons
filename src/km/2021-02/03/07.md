---
title:  ការសិក្សាបន្ថែម
date:  16/04/2021
---

សូមអាន Ellen G. White, “The Flood,” pages 90-104, and “After the Flood,” pages 105-110, in Patriarchs and Prophets។

«ព្រះជាម្ចាស់បានសន្យាថា ទ្រង់នឹងមិនបំផ្លាញផែនដីម្តងទៀតដោយទឹកជំនន់ឡើយ។ ឥន្ទធនូគឺជាសញ្ញាដែលបានតាំងឡើងចំពោះកិច្ចសន្យានេះ។ ទឹកជំនន់នឹងធ្វើអោយមានការផ្លាស់ប្តូរដ៏គួរអោយខ្លាចចំពោះផែនដីទាំងមូល។ ទឹកភ្លៀងនឹងជំនួសទឹកសន្សើម ដើម្បីជួយស្រោចស្រពផែនដី។ ដូច្នេះព្រះត្រូវ ការអ្វីមួយដើម្បីជួយមនុស្សបន្ទាប់ពីទឹកជំនន់ ដើម្បីកុំអោយពួកគេមានការភ័យខ្លាចរាល់ពេលដែលមានភ្លៀង ធ្លាក់មកម្តងៗ។ មានតែគំនិតខាងវិញ្ញាណទេដែលអាចមើលឃើញនូវភាពស្រស់ស្អាតនៃវត្ថុទាំងឡាយក្នុង ធម្មជាតិដែលបង្ហាញយើងអំពីព្រះជាម្ចាស់ (សូមអានរ៉ូម 1៖20) ។ នោះហើយជាមូលហេតុដែលព្រះបាន ជ្រើសរើសយកឥន្ទធនូជាភស្តុតាងនៃកិច្ចសន្យារបស់ទ្រង់។ ឥន្ទធនូបង្ហាញដល់អស់អ្នកដែលជឿលើព្រះថាទឹកភ្លៀងនឹងនាំមកនៅពរមិនមែនជាការបំផ្លាញជាសកលនោះទេ»។ ដកស្រង់ពី The SDA Bible Commentary, volume 1, page 265, adapted។

**សំណួរពិភាក្សា**

`1. «នៅគ្រានោះផែនដីបានពេញទៅដោយមនុស្សជាច្រើន។ មនុស្សលោកកាន់តែច្រើនបន្តកើតមកពាស ពេញ ផែនដី។ ពួកគេអាកប្បកិរិយាមិនសមរម្យ និងបង្កជាសំឡេងរំខានយ៉ាងខ្លាំង។ ពួកគេធ្វើឫកពាដូច ជាគោព្រៃដែលមានសំឡេងរំខានខ្លាំង។ សំឡេងរំខានទាំងនោះធ្វើអោយមានការភ្ញាក់ផ្អើលដល់ព្រះ អែនលីល (Enlil) ។ ព្រះអែនលីល (Enlil) និយាយទៅកាន់ព្រះដទៃទៀតថា៖ មនុស្សនៅលើផែនដីកំពុង តែស្រែកហ៊ោកញ្ជ្រៀវយ៉ាងខ្លាំង។ យើងមិនអាចផ្ទំលក់បានទេ។ ដូច្នេះពួកអាទិទេពក៏បានព្រមព្រៀងគ្នាដើម្បី នឹងបំផ្លាញមនុស្សជាតិដោយសារទឹកជំនន់»។ ដកស្រង់ពី “The Story of the Flood” in The Epic of Gilgamesh, written in English by N. K. Sanders (London: The Penguin Group, 1972), page 108, adapted។ ចូរប្រៀបធៀបនូវហេតុផលទឹកជំនន់នេះទៅនឹងហេតុផលដែលព្រះគម្ពីរបានសម្តែងប្រាប់ យើង។ តើរឿងទាំងពីរនេះមានលក្ខណៈដូចគ្នា និងខុសគ្នាយ៉ាងដូចម្តេច?`

`2. ណូអេមិនត្រឹមតែបានព្រមានប្រជាជននៅសម័យរបស់គាត់អំពីទឹកជំនន់ដែលនឹងមកដល់ទេនោះ គាត់ ក៏បានជួយពួកគេឲ្យបានយល់ពីតម្រូវការនៃការអត់ទោសចំពោះអំពើបាបរបស់ពួកគេដែរ។ ហេតុអ្វីបានជាសេចក្ដីពិតពីព្រះគម្ពីរស្តីអំពីសេចក្តីសង្រ្គោះ និងអំពើបាបមិនពេញនិយមសម្រាប់មនុស្សភាគច្រើននាពេលបច្ចុប្បន្ននេះទៅវិញ? ចូររៀបរាប់នូវអ្វីដែលរារាំងមនុស្សមិនឱ្យទទួលយកផែនការនៃសេចក្តីសង្គ្រោះរបស់ព្រះសម្រាប់ជីវិតរបស់ពួកគេ។ ចូររៀបរាប់អំពីគំនិតរបស់លោកអ្នកនៅក្នុងថ្នាក់រៀន។`