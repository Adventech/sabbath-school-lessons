---
title:  មានតែណូអេ និងក្រុមគ្រួសាររបស់គាត់ប៉ុណ្ណោះដែលបាននៅរស់
date:  15/04/2021
---

**«គ្រប់ទាំងជីវិតទាំងឡាយនៅលើផែនដីក៏ត្រូវបំផ្លាញទាំងអស់ទៅ តាំងពីមនុស្សរហូតដល់សត្វ ជើង4 សត្វលូនវារ នឹងសត្វហើរលើអាកាស នោះត្រូវវិនាសចេញពីផែនដីទាំងអស់ នៅសល់តែណូអេ និងពួកអ្នកដែលនៅក្នុងទូកជាមួយនឹងគាត់ប៉ុណ្ណោះ» (លោកុប្បត្ដិ 7៖23) ។**

នៅក្នុងខនេះយើងឃើញនូវទស្សនៈនៃ «រាស្ត្រសំណល់» ជាលើកដំបូងនៅក្នុងព្រះគម្ពីរ។ រាស្ត្រ សំណល់គឺជាក្រុមតូចមួយដែលសល់នៅ ឬបានសង្គ្រោះចេញពីក្រុមធំ។ ពាក្យនៅក្នុងខគម្ពីរលោកុប្បត្តិ 7៖ 23 ដែលត្រូវបានសរសេរថា «បានសល់នៅ» មកពីពាក្យមួយទៀតជាភាសាហេព្រើរដែលត្រូវបានគេប្រើ ច្រើនដងនៅក្នុងគម្ពីរសញ្ញាចាស់ដើម្បីបង្ហាញពីគំនិតនៃរាស្ត្រសំណល់។ ចូរយើងពិចារណាមើលឧទាហរណ៍ ខ្លះ។ ពាក្យនៅក្នុងខដែលបង្ហាញពីគំនិតនៃ «រាស្ត្រសំណល់» ត្រូវបានសរសេរនៅខាងក្រោមជាអក្សរដិត៖

យ៉ូសែបបាននិយាយទៅកាន់បងប្អូនរបស់គាត់ថា៖ «ព្រះទ្រង់បានចាត់ខ្ញុំឲ្យមកមុនអ្នករាល់គ្នា ដើម្បីនឹងរក្សាអ្នករាល់គ្នាឲ្យមានសំណល់សល់នៅផែនដី» (លោកុប្បត្ដិ 45៖7)។

«អ្នកណាដែលសល់នៅក្នុងក្រុងស៊ីយ៉ូន ជាអ្នកដែលនៅក្នុងក្រុងយេរូសាឡិមនៅឡើយ នោះនឹង បានហៅជាអ្នកបរិសុទ្ធ គឺគ្រប់ទាំងមនុស្សក្នុងក្រុងយេរូសាឡិម ដែលមានឈ្មោះកត់ទុកក្នុងពួកមនុស្សរស់» (អេសាយ 4៖3)។

«នៅគ្រានោះព្រះអម្ចាស់ទ្រង់នឹងលូកព្រះហស្តទ្រង់ទៅម្តងទៀត ដើម្បីនឹងប្រមូលពួកសំណល់នៃរាស្ត្រទ្រង់ដែលសល់នៅ ហើយពីអស់ទាំងកោះនៅសមុទ្រមកវិញ» (អេសាយ 11៖11)។

`សូមក្រឡេកមើលខគម្ពីរលោកុប្បត្តិ 7៖23 និងឧទាហរណ៍ផ្សេងទៀតដែលយើងទើបតែបាន សិក្សា។ តើខទាំងនេះបង្ហាញអ្វីខ្លះដល់យើងអំពីអត្ថន័យនៃពាក្យ «អ្នកដែលនៅសល់» ឬ «រាស្ត្រសំណល់»? តើអ្វីទៅដែលបណ្តាលឱ្យព្រះបង្កើតរាស្ត្រសំណល់? តើសេចក្តីសញ្ញា និងរាស្ត្រសំណល់មានទំនាក់ទំនង គ្នាយ៉ាងដូចម្តេចដែរ?`

នៅគ្រាទឹកជំនន់ ព្រះដែលបានបង្កើតលោកីយ៍នេះបានក្លាយជាចៅក្រមរបស់ផែនដីនេះ។ ទឹក ជំនន់នឹងកើតឡើងជាសកល។ តើអ្នកណានឹងមានជីវិតរស់នៅបានទេ? តើអ្នកណានឹងត្រូវបំផ្លាញ? តើអ្នក ណានឹងក្លាយជាសមាជិកនៃក្រុមតូច ឬរាស្រ្តសំណល់ ដែលនឹងបន្តរស់នៅ? ចម្លើយនោះគឺ៖ ណូអេ និង គ្រួសាររបស់គាត់។ ជីវិតរបស់ណូអេជាប់ទាក់ទងនឹងសេចក្តីសញ្ញាដែលលោកមានជាមួយនឹងព្រះ (លោកុ-

ប្បត្ដិ 6៖18) ។ សេចក្តីសញ្ញានេះបានចាប់ផ្តើមជាមួយនឹងព្រះជាម្ចាស់ ដែលបានប្រទាននូវសេចក្តីមេត្តា ករុណានិងការអត់ទោស។ ណូអេនិងគ្រួសាររបស់លោក បានរួចជីវិតដោយសារតែសេចក្តីប្រោសលោះរបស់ ព្រះជាម្ចាស់។ មែនហើយ ណូអេត្រូវតែធ្វើការរួមគ្នាជាមួយនឹងព្រះ។ ប៉ុន្ដែណូអេមិនអាចធ្វើអ្វីបានដើម្បីជួយ សង្គ្រោះខ្លួនគាត់និងក្រុមគ្រួសាររបស់គាត់បានឡើយ។ ក្តីសង្ឃឹមតែមួយគត់របស់ពួកគេគឺការជឿទុកចិត្តលើព្រះជាម្ចាស់ក្នុងការបង្ហាញសេចក្តីមេត្តាករុណាដល់ពួកគេ។