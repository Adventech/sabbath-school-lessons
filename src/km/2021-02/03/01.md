---
title:  អស់ទាំងមនុស្សជំនាន់ក្រោយ
date:  10/04/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្ដិ 3៖6; លោកុប្បត្ដិ 6៖5, 11, 18; លោកុប្បត្ដិ 9៖12-17; អេសាយ 4៖3; វិវរណៈ 12៖17។

> <p>ខចងចាំ</p>
> «ប៉ុន្តែ ណូអេបានប្រកបដោយព្រះគុណនៅចំពោះព្រះយេហូវ៉ាវិញ» (លោកុប្បត្ដិ 6៖8)។

លោកអ័ដាម និងនាងអេវ៉ាបានបរិភោគផ្លែឈើដែលព្រះបានហាមឃាត់។ អំពើបាបរបស់ពួកគេបានផ្លាស់ប្តូរអ្វីៗទាំងអស់។ ឥឡូវនេះអំពើបាប និងសេចក្ដីស្លាប់បានក្លាយជាផ្នែកមួយនៃប្រវត្ដិសាស្ដ្រ របស់មនុស្សជាតិ។ មនុស្សទាំងឡាយដែលកើតមកលើផែនដីនេះនឹងលែងមានភាពគ្រប់លក្ខណ៍ទៀតហើយ។ ចិត្តដែលបានបង្កើតមកអោយមានសេចក្តីមេត្រីនឹងព្រះបានពោរពេញទៅដោយសេចក្តីអាក្រក់ គ្រប់បែបយ៉ាង។ មិនយូរប៉ុន្មានសេចក្តីអាក្រក់ និងអំពើបាបក៏បានរីករាលដាលពាសពេញផែនដីទាំងមូល។

តើយើងបានដឹងអ្វីខ្លះអំពីប្រជាជនដែលរស់នៅមុនជំនាន់ទឹកជំនន់? ពួកគេខ្លាំងពូកែជាងមនុស្ស យើងនាពេលសព្វថ្ងៃនេះ។ ពួកគេមានពោរពេញទៅដោយថាមពល និងជីវិត ព្រមទាំងមានភាពឆ្លាតវៃបំផុត ផងដែរ។ ពួកគេកំរនឹងមានជំងឺដំកាត់ ហើយក៏ប្រកបទៅដោយអំណោយទាននៃសុខភាព ថាមពលនៃគំនិត និងមានអាយុវែងផងដែរ។ ព្រះជាម្ចាស់បានប្រទានអំណោយទានដ៏មានតម្លៃជាច្រើនដល់ពួកគេ។ ប៉ុន្តែ មនុស្សស្ទើរតែទាំងអស់បានប្រើប្រាស់នូវអំណោយទានទាំងនោះតាមបែបអាត្មានិយម។ ប្រជាជនទាំងឡាយ ក៏លែងថ្វាយបង្គំព្រះជាម្ចាស់ជាព្រះដែលបានបង្កើតខ្លួនទៀតហើយ។ ពួកគេបែរជានាំគ្នាទៅថ្វាយបង្គំព្រះ

ដែលបានបង្កើតឡើងពីស្នាដៃរបស់ខ្លួនទៅវិញ។ ពួកគេក៏លែងនឹកចាំពីព្រះជាម្ចាស់ដែរ។ ព្រះបានប្រទាន នូវអំណាចដ៏អស្ចារ្យដល់ពួកគេ តែគេបែរជាយកអំណាចនោះទៅប្រើប្រាស់ក្នុងផ្លូវអាក្រក់ទៅវិញ។ ពួកគេ បានជាប់ចិត្តនឹងអំពើបាប ហើយក៏បានប្រព្រឹត្តនូវអំពើអាក្រក់តាមតែទំនើងចិត្ត។ ពួកគេចូលចិត្តចំណាយ ពេលរបស់ខ្លួនគិតរកវិធីថ្មីៗដើម្បីប្រព្រឹត្តនូវអំពើបាបកាន់តែច្រើនឡើង។ ពួកគេមិនព្រមលះបង់ចោលនូវ អំពើបាបរបស់ខ្លួនឡើយ ហើយក៏តាំងចិត្តរឹងរូសមិនព្រមវិលត្រឡប់មករកព្រះជាម្ចាស់វិញដែរ។ មនុស្សស្ទើរតែទាំងអស់ដែលរស់នៅលើផែនដីក្នុងជំនាន់នោះបានប្រយុទ្ធប្រឆាំងនឹងព្រះនៅក្នុងចិត្តរបស់ខ្លួនជានិច្ច។ ព្រះជាម្ចាស់ក៏បានជ្រើសរើសបពា្ឈប់សង្គ្រាម ដែលប្រឆាំងនឹងរដ្ឋបាលនិងក្រឹត្យវិន័យនៃសេចក្តីស្រឡាញ់ របស់ទ្រង់ទៅ។ ទ្រង់បានបញ្ជូនទឹកជំនន់ដែលនឹងបំផ្លាញផែនដីទាំងមូល។