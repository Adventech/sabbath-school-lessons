---
title:  អ៊ីស្រាអែលខាងឯវិញ្ញាណ
date:  06/05/2021
---

សាសន៍អ៊ីស្រាអែលបានប្រព្រឹត្តខុសយ៉ាងច្រើន ហើយទទួលបរាជ័យជាច្រើនដងនៅក្នុងព្រះគម្ពីរ ផងដែរ។ ប៉ុន្តែ ព្រះជាម្ចាស់ពុំទាន់អស់ព្រះទ័យជាមួយនឹងសាសន៍អ៊ីស្រាអែលនៅឡើយទេ។ ទ្រង់ពុំទាន់ លះបង់ផែនការនៃការចង់បានមនុស្សស្មោះត្រង់មួយក្រុមដែលបម្រើអោយទ្រង់នោះឡើយ។ គម្ពីរសញ្ញា ចាស់បានចែងអំពីសម័យអនាគត នៅពេលដែលព្រះមានក្រុមដ៏ស្មោះត្រង់មួយនេះ។ ក្រុមនេះត្រូវបាន ហៅថា ជាអ៊ីស្រាអែលខាងឯវិញ្ញាណ។ អ៊ីស្រាអែលខាងឯវិញ្ញាណត្រូវបានបង្កើតឡើងដោយសាសន៍យូដា និងសាសន៍ដទៃ។ សាសន៍ដ៏ស្មោះត្រង់រួមគ្នាទាំងនេះនឹងចែកចាយដំណឹងល្អអំពីព្រះយេស៊ូវគ្រប់ ទីកន្លែងនៅលើផែនដី។ ក្រុមនេះត្រូវបានគេហៅថាជាពួកជំនុំដំបូងនៅក្នុងសម័យគម្ពីរសញ្ញាថ្មី។

**សូមអានខគម្ពីរកាឡាទី 3៖26-29។ រួចឆ្លើយនឹងសំណួរ៖**

`1. តើលោកប៉ុលបានមានប្រសាសន៍អំពីសេចក្តីសន្យាអ្វីខ្លះនៅក្នុងខ29?`

`2. តើអ្វីដែលសំខាន់បំផុតដែលធ្វើអោយមនុស្សស័ក្តិសមនឹងទទួលបានសេចក្តីសន្យាទាំងនេះ? (សូមអានខគម្ពីរកាឡាទី 3៖26)។`

`3. «ជញ្ជាំង» ខ័ណ្ឌចែកមនុស្សលោកនៅលើផែនដីនេះ។ ជញ្ជាំងនេះគឺជារូបស័ព្ទតំណាងអោយរបស់ គ្រប់យ៉ាងដែលខ័ណ្ឌចែកយើងរវាងបុរស ឬស្ត្រី សាសន៍យូដា ឬសាសន៍ដទៃ អ្នកក្រ ឬអ្នកមាន។ តើហេតុអ្វី បានជាលោកប៉ុល «បំបែក» ជញ្ជាំងនេះ?`

`4. តើការដែលយើង «រាល់គ្នាទាំងអស់រួមមកតែមួយ នៅក្នុងព្រះគ្រីស្ទយេស៊ូវ» មានន័យយ៉ាងដូចម្តេច? (កាឡាទី 3៖28)។`

`5. សូមអានខគម្ពីររ៉ូម 4៖16, 17។ តើខទាំងនេះជួយយើងអោយយល់អំពីប្រសាសន៍របស់លោកប៉ុល នៅក្នុងខគម្ពីរកាឡាទី 3៖26-29បានយ៉ាងដូចម្តេច?`

«ព្រះបានសន្យាថា នឹងប្រគល់ទឹកដីដល់លោកអ័ប្រាហាំ និងពូជពង្សរបស់លោក។ អំណោយ នេះពុំមែនគ្រាន់តែសំដៅទៅលើទឹកដីកាណានប៉ុណ្ណោះទេ តែសំដៅទៅលើផែនដីទាំងមូល។ នោះគឺជា មូលហេតុដែលលោកប៉ុលមានប្រសាសន៍ថា «ដ្បិតសេចក្តីសន្យា ដល់លោកអ័ប្រាហាំ និងពូជលោកឲ្យ បានលោកីយ៍ជាមរដក នោះមិនមែនដោយសារក្រឹត្យវិន័យទេ គឺដោយសារសេចក្តីសុចរិតដែលមកដោយ សេចក្តីជំនឿវិញ» (រ៉ូម 4៖13)។ ព្រះគម្ពីរបានបង្រៀនថា ព្រះនឹងរក្សាសេចក្តីសន្យារបស់ទ្រង់ចំពោះលោកអ័ប្រាហាំ។ យើងនឹងទទួលបានអំណោយនៃជីវិតអស់កល្បតាម (ពេត្រុសទី1 1៖4) និងផែនដី ដែលគ្មានអំពើបាបតាមរយៈព្រះយេស៊ូវ»។ ដកស្រង់ពី Ellen G. White, Patriarchs and Prophets, page 170, adapted។ សេចក្តីសន្យានេះនឹងកើតមានយ៉ាងពេញលេញ នៅពេលដែលរាស្ត្រសំណល់ រស់នៅលើផែនដីជារៀងរហូតជាមួយនឹងព្រះយេស៊ូវ (ដានីយ៉ែល 7៖27)។