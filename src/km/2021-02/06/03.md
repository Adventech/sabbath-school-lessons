---
title:  ទឹកដីនៃសេចក្តីសន្យា
date:  03/05/2021
---

ព្រះបានសន្យានឹងលោកអ័ប្រាហាំ។ ព្រះនឹងប្រគល់ប្រទេសមួយទៅអោយកូនចៅជំនាន់ក្រោយ របស់លោកអ័ប្រាហាំ។ ប៉ុន្តែ ព្រះបានប្រាប់លោកអ័ប្រាហាំថា ទាល់តែ400ឆ្នាំបានកន្លងផុតជាមុនសិន នោះទើបកូនចៅជំនាន់ក្រោយរបស់លោកអ័ប្រាហាំអាចគ្រងទឹកដីនោះបាន (លោកុប្បត្តិ 15៖13, 16)។ ព្រះបានសន្យាបែបនេះម្តងទៀតទៅកាន់លោកអ៊ីសាក និងលោកយ៉ាកុប។ ក្រោយមក លោកយ៉ូសែបបាន និយាយអំពីសេចក្តីសន្យាមុនដែលគាត់ហៀបនឹងស្លាប់ទៅ (លោកុប្បត្តិ 50៖24)។ ព្រះបានចាប់ផ្តើមរក្សាសេចក្តីសន្យារបស់ទ្រង់ដល់សាសន៍អ៊ីស្រាអែលនៅក្នុងសម័យរបស់លោកម៉ូសេ និងលោកយ៉ូស្វេ។ លោកម៉ូសេបានប្រាប់អំពីសេចក្តីបង្គាប់របស់ព្រះដល់សាសន៍អ៊ីស្រាអែល៖ «មើល អញបានប្រគល់ស្រុក នោះ ឲ្យឯងរាល់គ្នាហើយ ដូច្នេះឲ្យចូលទៅ ទទួលយកស្រុក ដែលព្រះយេហូវ៉ាបានស្បថថា នឹងឲ្យដល់ ពួកឰយុកោឯងរាល់គ្នាចុះ គឺថានឹងឲ្យដល់អ័ប្រាហាំ អ៊ីសាក និងយ៉ាកុប ហើយ នឹងពូជដំណលោកតទៅ» (ចោទិយកថា 1៖8)។

`សូមអានខគម្ពីរចោទិយកថា 28៖1, 15។ ខទាំងនេះផ្តល់តម្រុយអំពីរឿងមួយដែលព្រះបាន សន្យាដល់សាសន៍អ៊ីស្រាអែល។ តើរឿងនោះគឺជាអ្វី? ចម្លើយគឺថា ព្រះនឹងប្រគល់ទឹកដីដល់សាសន៍ អ៊ីស្រាអែលទុកជាផ្នែកមួយនឺងសេចក្តីសញ្ញា។ សេចក្តីសញ្ញាមួយនេះបង្ហាញយើងថា មនុស្សទាំងអស់នៅ ក្នុងសេចក្តីសញ្ញានេះត្រូវតែបំពេញផ្នែករបស់ពួកគេ។ តើសាសន៍អ៊ីស្រាអែលត្រូវតែធ្វើអ្វីខ្លះ នៅក្នុង ផ្នែកនៃសេចក្តីសញ្ញានេះ?`

ផ្នែកទីមួយនៃបទគម្ពីរចោទិយកថា 28 បានបង្ហាញអំពីព្រះពរដែលព្រះនឹងប្រទានដល់សាសន៍ អ៊ីស្រាអែល ប្រសិនបើពួកគេធ្វើតាមផែនការរបស់ទ្រង់។ ផ្នែកចុងក្រោយនៃជំពូក 28 បានបង្ហាញយើង អំពីអ្វីដែលនឹងត្រូវកើតឡើងដល់សាសន៍អ៊ីស្រាអែលប្រសិនបើពួកគេពុំបានធ្វើតាមទ្រង់។ ព្រះនឹងបណ្តោយ អោយបណ្តាសាកើតមានដល់ពួកគេ។ «បណ្តាសាទាំងនេះកើតឡើងភាគច្រើនដោយសារតែសាសន៍អ៊ីស្រាអែលបានធ្វើបាបទាស់នឹងព្រះ។ ព្រះបានបណ្តោយអោយអំពើបាបកើនឡើងរហូតដល់វាក្លាយទៅជាបណ្តាសាដល់រាស្ត្ររបស់ទ្រង់។ បន្ទាប់មក រាស្ត្ររបស់ទ្រង់នឹងអាចមើលឃើញថា អំពើបាបអាក្រក់ ប៉ុនណា . . . . ‘អ្នកណាដែលព្រោះខាងឯសាច់ឈាមរបស់ខ្លួន នឹងច្រូតបានសេចក្តីពុករលួយពីសាច់ឈាម នោះឯង តែអ្នកណាដែលព្រោះខាងឯព្រះវិញ្ញាណ នោះនឹងច្រូតបានជីវិតអស់កល្បជានិច្ច ពីព្រះវិញ្ញាណ វិញ’ (កាឡាទី 6៖8)។ អំពើបាបប្រៀបដូចជាទឹក នាឡិកា និងដើមឈើដូច្នោះដែរ។ ទឹកនឹងធ្លាក់ចុះពី លើភ្នំ ហើយពុំឈប់ឡើយដរាបណាវាបានទៅដល់កន្លែងដែលទាបបំផុត។ នាឡិកានឹងមិនឈប់វិលឡើយ រហូតដល់ថ្មរបស់វាអស់។ ដើមឈើដែលគ្មានគេកាប់នឹងបង្កើនផលផ្លែឡើង។ ដូចគ្នាផងដែរ អំពើបាប ត្រូវតែបន្តចុះឡើង និងបង្កើតផលផ្លែដ៏អាក្រក់របស់វា។ របស់ទាំង3យ៉ាងនេះ ‘នាំមកនូវសេចក្តីស្លាប់តែប៉ុណ្ណោះ’ (រ៉ូម 6៖21)»។ ដកស្រង់ពី The Pulpit Commentary: Deuteronomy, H. D. M. Spence and Joseph S. Exell, eds. (Peabody, MA: Hendrickson Publishers, 1890), volume 3, page 439, adapted។

ព្រះបានសន្យាជាច្រើនដងថា នឹងប្រគល់ទឹកដីមួយដល់សាសន៍អ៊ីស្រាអែលទុកជាផ្នែកមួយនៃសេចក្តីសញ្ញារបស់ទ្រង់។ ប៉ុន្តែ សាសន៍អ៊ីស្រាអែលត្រូវតែរក្សាផ្នែកនៃសេចក្តីសញ្ញារបស់ពួកគេផង ដែរ។ ប្រសិនបើពុំបានរក្សាសេចក្តីសញ្ញានោះទេ នោះព្រះពុំអាចរក្សាសេចក្តីសន្យារបស់ទ្រង់ចំពោះពួក គេបានដែរ។ ព្រះជាម្ចាស់បានដាស់តឿនដល់រាស្ត្ររបស់ទ្រង់អំពីអ្វីដែលនឹងត្រូវកើតឡើង ប្រសិនបើ ពួកគេមិនស្តាប់បង្គាប់ទ្រង់ (សូមអានខគម្ពីរលេវិវិន័យ 26៖27-33)។ ការដាស់តឿនបានបង្ហាញ ច្បាស់លាស់ណាស់។ ព្រះនឹងដកទឹកដីចេញពីរាស្ត្ររបស់ទ្រង់។