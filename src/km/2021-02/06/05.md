---
title:  ក្រុមតូចដែលគោរពស្រឡាញ់ដល់ព្រះ
date:  05/05/2021
---

**ប្រវត្តិសាស្ត្រនៃព្រះគម្ពីរបានបង្ហាញយើងថា សាសន៍អ៊ីស្រាអែលបានងាកចេញពីព្រះម្តងហើយ ម្តងទៀតដូចដែលយើងបានឃើញកាលពីម្សិលមិញ។ ម្ល៉ោះហើយ ព្រះបានដាក់ទោសពួកគេ។ បន្ទាប់មក ពួកគេបានវិលត្រឡប់មកឯព្រះវិញ។ រឿងដដែលនេះតែងតែកើតឡើងម្តងហើយម្តងទៀត។ ទន្ទឹមនឹងនេះតើមានសេចក្តីសង្ឃឹមអ្វីសម្រាប់រាស្ត្ររបស់ព្រះដែលយើងបានឃើញនៅក្នុងខខាងក្រោមទាំងនេះ៖**

`អេសាយ 4៖3`

`មីកា 4៖6, 7`

`សេផានា 3៖12, 13`

ព្រះមានផែនការសម្រាប់សាសន៍អ៊ីស្រាអែល។ ប៉ុន្តែ ព្រះពុំបានប្រទានពរយ៉ាងពេលលេញដល់រាស្ត្ររបស់ទ្រង់ឡើយ ដោយសារតែពួកគេមិនស្តាប់បង្គាប់ព្រះ។ ទន្ទឹមនឹងនេះ ផែនការរបស់ព្រះបានកើតឡើងយ៉ាងពេញលេញនៅក្នុងជីវិតរបស់មនុស្សមួយចំនួនតូចដែលស្មោះត្រង់ចំពោះទ្រង់។ ក្រុម តូចមួយនេះត្រូវបានហៅថា ជារាស្ត្រសំណល់។ រាស្ត្រសំណល់គឺជាផ្នែកមួយនៃក្រណាត់ដែលនៅសេស សល់ពីដុំក្រណាត់។ រាស្ត្រសំណល់ក៏ជារូបស័ព្ទមួយបង្ហាញយើងអំពីមនុស្សមួយក្រុមតូចនៅក្នុងព្រះគម្ពីរ ដែលស្មោះត្រង់ចំពោះព្រះ។ ក្រុមតូចនេះគឺជាសំណល់ដែលចេញពីក្រុមធំមក។

ព្រះតែងតែមានរាស្ត្រសំណល់ដែលទ្រង់បានត្រាស់ហៅចេញពីក្រុមធំអោយធ្វើជារាស្ត្ររបស់ ទ្រង់។ ក្រុមធំបាននិយាយថា ពួកគេស្រឡាញ់ព្រះ និងស្មោះត្រង់ចំពោះទ្រង់។ ប៉ុន្តែ ចិត្តរបស់ពួកគេមិន ស្មោះត្រង់ឡើយ។ ជីវិតរបស់ពួកគេបានបង្ហាញយ៉ាងដូច្នេះ។ រាស្ត្រសំណល់ដែលព្រះបានជ្រើសតាំង មានសេចក្តីស្មោះត្រង់ចំពោះទ្រង់។ ព្រះមានផែនការដូចគ្នាសម្រាប់ក្រុមតូចមួយនេះដូចជាទ្រង់មានសម្រាប់សាសន៍អ៊ីស្រាអែលទាំងអស់ផងដែរ។ ទ្រង់ចង់អោយពួកគេប្រកាសដល់អ្នកដទៃអំពីសេចក្តីពិត នៃព្រះគម្ពីរ។ ទ្រង់ចង់អោយពួកគេ «តាំងទីសំគាល់1នៅកណ្តាលពួកគេ» (អេសាយ 66៖19)។ បន្ទាប់ មក អ្នកដទៃនឹងចុះចូលជាមួយសាសន៍អ៊ីស្រាអែល នៅពេលដែលពួកគេ «ថ្វាយបង្គំដល់ស្តេច» (សាការី 14៖16)។ នៅក្នុងសម័យព្រះគម្ពីរ ព្រះមានមនុស្សដែលប្រឹងប្រែងធ្វើកិច្ចការយ៉ាងល្អបំផុត ដើម្បីរក្សា សេចក្តីសញ្ញាជាមួយនឹងព្រះ (សូមអាន ពង្សាវតាក្សត្រទី1 19៖14-8)។ ជាការពិតណាស់ មនុស្សដ៏ស្មោះត្រង់មួយក្រុមតូចនេះបានរងការឈឺចាប់ជាមួយនឹងក្រុមធំ នៅពេលដែលពួកគេទាំងអស់បានធ្វើជាទាសករដល់សាសន៍ដទៃ។ ប៉ុន្តែ ព្រះនឹងរក្សាសេចក្តីសន្យារបស់ទ្រង់ចំពោះអ្នកស្មោះត្រង់របស់ ទ្រង់។ ទ្រង់នឹងប្រទានអំណោយនៃជីវិតអស់កល្បដល់ពួកគេ។

`សូមអានខគម្ពីរយ៉ូហាន 10៖27, 28។ តើព្រះយេស៊ូវកំពុងតែមានបន្ទូលអំពីអ្វីនៅត្រង់នេះ? តើសេចក្តីសន្យាទាំងនេះជួយយើងអោយយល់អំពីគោលគំនិតនៃរាស្ត្រសំណល់បានយ៉ាងដូចម្តេច? តើហេតុអ្វីបានជាព្រះតែងតែមានរាស្ត្រសំណល់ដែលនៅតែស្មោះត្រង់ចំពោះទ្រង់?`