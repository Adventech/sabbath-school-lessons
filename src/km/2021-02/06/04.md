---
title:  សាសន៍អ៊ីស្រាអែល និងសេចក្តីសញ្ញា
date:  04/05/2021
---

**«តែគេមិនបានស្តាប់តាមទេ ក៏មិនបានផ្ទៀងត្រចៀកផង គឺបានប្រព្រឹត្តតាមតែសេចក្តីរឹងចចេស នៅក្នុងចិត្តអាក្រក់របស់គេរៀងខ្លួនវិញ ហេតុនោះអញបាននាំគ្រប់ទាំងពាក្យនៃសេចក្តីសញ្ញានេះមកលើគេ គឺជាសេចក្តីដែលអញបានបង្គាប់ឲ្យគេប្រព្រឹត្តតាម តែគេមិនបានប្រព្រឹត្តតាមសោះ» (យេរេមា 11៖8)។**

ព្រះជាម្ចាស់បានមានបន្ទូលថា ទ្រង់នឹងនាំ «គ្រប់ទាំងពាក្យនៃសេចក្តីសញ្ញានេះមកលើគេ» តាមដែលព្រមព្រៀងទុក។ យើងតែងតែចាត់ទុកសេចក្តីសញ្ញាថា ជាអ្វីមួយដែលផ្តល់តែអ្វីៗដែលល្អ ដល់យើង មែនទេ? ប៉ុន្តែ សេចក្តីសញ្ញាមានចំណុចវិជ្ជមាន និងអវិជ្ជមាន។ យើងឃើញក្បួនច្បាប់ដ៏សំខាន់ ដូចគ្នានេះ នៅក្នុងសេចក្តីសញ្ញាជាមួយនឹងលោកណូអេ។ ព្រះបានជួយអោយលោកណូអេរួចផុតពីទឹក ជំនន់។ ប៉ុន្តែ លោកណូអេត្រូវតែស្តាប់បង្គាប់ព្រះ។ ពេលនោះ លោកណូអេនឹងទទួលបានព្រះពរចេញពីសេចក្តីសញ្ញានេះ។ ប៉ុន្តែ ប្រសិនបើលោកណូអេមិនធ្វើតាមវិញនោះ តើនឹងមានអ្វីកើតឡើង? ពេលនោះ រឿងដ៏អាក្រក់ៗ នឹងកើតឡើង។

`សូមប្រៀបធៀបខគម្ពីរយេរេមា 11៖8 ជាមួយនឹងខគម្ពីរលោកុប្បត្តិ 6៖5។ តើមានអ្វីដូចគ្នា ខ្លះ នៅក្នុងខទាំងពីរនេះ? តើខទាំងនេះបង្ហាញយើងអំពីសារៈសំខាន់យ៉ាងណាសម្រាប់អោយយើងគ្រប់គ្រង គំនិតរបស់យើង?`

គួរអោយសោកស្តាយ ព្រះគម្ពីរបានបង្ហាញយើងថា សាសន៍អ៊ីស្រាអែលតែងតែមិនស្តាប់បង្គាប់ ព្រះ។ ម្ល៉ោះហើយ ព្រះបានដាក់ទោសពួកគេ។ ការដាក់ទោសរបស់ទ្រង់បានជំរុញអោយសាសន៍អ៊ីស្រាអែល ងាកចេញពីអំពើបាប។ ពួកគេបានស្តាប់បង្គាប់ព្រះបានមួយរយៈ។ ប៉ុន្តែ ក្រោយមក ពួកគេបានធ្វើបាបម្តង ទៀត។ មានតែនៅសម័យរបស់ស្តេចដាវីឌ និងសាឡូម៉ូនតែប៉ុណ្ណោះដែលសាសន៍អ៊ីស្រាអែលបានគ្រប់ គ្រងទឹកដីទាំងអស់ដែលព្រះបានសន្យានឹងពួកគេ។ ប៉ុន្តែ វាគ្រាន់តែជារយៈពេលខ្លីមួយប៉ុណ្ណោះ។

លោកយេរេមាបានបង្ហាញយើងអំពីរបៀបដែលរាស្ត្ររបស់ព្រះបានងាកចេញពីទ្រង់ថា៖ «បើមនុស្សណាលះលែងប្រពន្ធ ហើយនាងបានចេញពីអ្នកនោះ ទៅធ្វើជាប្រពន្ធរបស់អ្នកដទៃណា នោះតើដែលត្រឡប់ទៅនៅជាមួយនឹងនាងនោះទៀតដែរឬ តើស្រុកយ៉ាងនោះមិនត្រូវអាប់ឱនជាខ្លាំងទេឬអី ឯឯង វិញ ឯងបានផិតអញដោយមានសហាយជាច្រើន ប៉ុន្តែចូរត្រឡប់មកឯអញវិញចុះ» (យេរេមា 3៖1)។ ខនេះ បានបង្ហាញយើងថា ព្រះចង់មានទំនាក់ទំនងផ្តល់ជាមួយនឹងរាស្ត្ររបស់ទ្រង់។ សេចក្តីសញ្ញាប្រៀបដូចជា ចំណងអាពាហ៌ពិពាហ៌ដូច្នោះដែរ។ នោះគឺជាមូលហេតុដែលព្រះប្រើអាពាហ៍ពិពាហ៍ជារូបស័ព្ទ។ ត្រង់នេះ បង្ហាញយើងអំពីហេតុផលដែលសាសន៍អ៊ីស្រាអែលបានងាកចេញពីព្រះ៖ ពួកគេបានបំផ្លាញទំនាក់ទំនង នៃសេចក្តីស្រឡាញ់របស់ពួកគេជាមួយនឹងព្រះ។ សម្ព័ន្ធមេត្រីដែលត្រូវខូចបង់នេះបានបណ្តាលអោយពួក គេមិនស្តាប់បង្គាប់ព្រះ។ ការមិនស្តាប់បង្គាប់របស់ពួកគេនៅទីបំផុតបណ្តាលអោយព្រះដាក់ទោសពួកគេ។