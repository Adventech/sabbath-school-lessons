---
title:  ការសិក្សាបន្ថែម
date:  07/05/2021
---

សូមអាន Ellen G. White, “The Vineyard of the Lord,” page 15-22; “Hope for the Heathen,” pages 367-378; and “The House of Israel,” pages 703-721, in Prophets and Kings។

«នៅក្នុងព្រះនេត្ររបស់ព្រះ យើងទាំងអស់គ្នាគឺដូចគ្នា។ ទ្រង់ពុំបានអោយតម្លៃមនុស្សមួយចំនួនប្រសើរជាងអ្នកដទៃដោយសារតែពួកគេមានប្រាក់ច្រើន ឬកើតនៅក្នុងកន្លែងដ៏ពិសេស ឬគ្រួសារ មានមុខមាត់នោះទេ។ ព្រះបានបង្កើតមនុស្សគ្រប់គ្នា។ ម្ល៉ោះហើយ យើងទាំងអស់គ្នាគឺជាគ្រួសារតែមួយ។ ព្រះយេស៊ូវបានយាងមកបំផ្លាញគ្រប់ទាំងកំផែងនៃការខ័ណ្ឌចែក។ ព្រះយេស៊ូវបានយាងទៅបើករោងឱបោសថនៅឯស្ថានសួគ៌។ ទ្រង់ចង់អោយមនុស្សគ្រប់គ្នាចូលមកឯព្រះដោយស្ម័គ្រចិត្ត។ សេចក្តីស្រឡាញ់ របស់ទ្រង់ធំធេង ជ្រាលជ្រៅ និងគ្រប់លក្ខណ៍។ សេចក្តីស្រឡាញ់របស់ទ្រង់អាចជ្រាបចូលដល់មនុស្ស គ្រប់គ្នាមិនថាគេជាអ្នកណានោះទេ។ សេចក្តីស្រឡាញ់របស់ព្រះយេស៊ូវអាចរំដោះមនុស្សលោកអោយរួចផុតពីសាតាំងដែលពួកគេត្រូវបានបោកបញ្ឆោតដោយការកុហករបស់វា។ ព្រះយេស៊ូវអាចជួយពួកគេ អោយពួកគេអោយចូលមកជិតបល័្លង្ករបស់ព្រះ។ បល័្លង្កនេះហ៊ុំព័ទ្ធទៅដោយឥន្ធធនូនៅជំុំវិញ។ ឥន្ទធនូនេះ បង្ហាញយើងថា ព្រះនឹងរក្សាសេចក្តីសន្យារបស់ទ្រង់។ នៅក្នុងព្រះយេស៊ូវ យើងទាំងអស់គ្នាគឺស្មើគ្នា៖ សាសន៍យូដាមិនខុសគ្នាពីសាសន៍ដទៃនោះឡើយ។ ទាសករក៏មិនខុសគ្នាពីអ្នកដែលមានសេរីភាពនោះ ដែរ»។ ដកស្រង់ពី Ellen G. White, Prophets and Kings, pages 369, 370, adapted។

សូមអានខគម្ពីរពេត្រុសទី1 2៖9 ដើម្បីអោយបានដឹងអំពីឈ្មោះទាំងបួននៃពួកជំនុំដែលលោក ពេត្រុសបានដាក់ឈ្មោះអោយ។ ឈ្មោះទាំងអស់នេះភាគច្រើនត្រូវបានបង្ហាញនៅក្នុងខគម្ពីរសញ្ញាចាស់ ទាំងនេះស្តីអំពីសាសន៍អ៊ីស្រាអែលគឺខគម្ពីរនិក្ខមនំ 19៖6 និងអេសាយ 43៖20។ តើឈ្មោះនីមួយៗ បានបង្ហាញយើងអ្វីខ្លះ អំពីទំនាក់ទំនងពិសេសរវាងពួកជំនុំ និងព្រះ? (ឧទាហរណ៍៖ ឈ្មោះថា «រាស្ត្រ ដែលបានជ្រើសតាំង» (ពេត្រុសទី1 2៖9) បង្ហាញយើងថា ព្រះបានជ្រើសរើសពួកជំនុំ និងមានកិច្ចការ ពិសេសសម្រាប់អោយពួកគេធ្វើ)។

**សំណួរពិភាក្សា**

`1. ក្នុងព្រះគម្ពីរ មេដឹកនាំសាសនាបានសម្លាប់សត្វថ្វាយដល់ព្រះទុកជាយញ្ញបូជា។ សត្វទាំងនេះបានបង្ហាញអំពីការសុគតរបស់ព្រះយេស៊ូវនៅលើឈើឆ្កាងនាពេលអនាគត។ ក្នុងនាមជាមេដឹកនាំសាសនា សម្រាប់ព្រះយេស៊ូវ តើយើងគួរតែនាំយញ្ញបូជាអ្វីខ្លះ មកថ្វាយដល់ព្រះសម្រាប់អ្វីដែលទ្រង់បានធ្វើចំពោះ យើង? (សូមអានខគម្ពីរពេត្រុសទី1 2៖5 ដើម្បីជួយអោយលោកអ្នកអាចឆ្លើយចំឡើយនេះបាន)។`

`2. តើយើងអាចញែកខ្លួនយើងចេញពីមនុស្សនៅលើផែនដី និងចែកចាយដំណឹងល្អដល់ពួកគេក្នុងពេល តែមួយដោយរបៀបណា? តើបទពិសោធន៍របស់សាសន៍អ៊ីស្រាអែល និងគំរូរបស់ព្រះយេស៊ូវជួយអោយ យើងឆ្លើយសំណួរនេះបានដោយរបៀបណា?`

`3. ព្រះតែងតែមានអ្នកដើរតាមដ៏ស្មោះត្រង់មួយក្រុមតូចនៅក្នុងសម័យគម្ពីរសញ្ញាចាស់។ សូមគិតអំពី លោកអេលីយ៉ា និងរាស្ត្រសំណល់ដែលបានរស់នៅក្នុងសម័យរបស់លោក (ពង្សាវតាក្សត្រទី1 19)។ តើហេតុអ្វីបានការដែលយើងនៅជំុវិញមនុស្សដែលមិនទាន់ស្គាល់ព្រះមានភាពងាយស្រួលក្នុងការរក្សាភាពស្មោះត្រង់ចំពោះព្រះជាងការដែលយើងនៅជុំវិញពួកជំនុំុំដែលឈប់ដើរតាមព្រះ?`