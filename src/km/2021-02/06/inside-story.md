---
title:  គ្រប់ជំហាននៅតាមផ្លូវ
date:  07/05/2021
---

វេជ្ជបណ្ឌិតហឺរណាន់ដូ ដាយអាស (Hernando Diaz) បានអស់សង្ឃឹមជាខ្លាំង។ គាត់មិនបានធ្វើការជាគ្រូពេទ្យអស់រយៈពេលពីរឆ្នាំដោយសារតែជំងឺកូនប្រុសអាយុ2ឆ្នាំរបស់គាត់។ គាត់ត្រូវការ ផ្ទះមួយ និងការងារ។ លោកហឺរណាន់ដូបានផ្លាស់គ្រួសាររបស់គាត់ពីស្រុកកំណើតនៅភាគខាងជើង ប្រទេសកូឡុំប៊ីទៅទីក្រុងមេដេលលីន (Medellin) ដែលជាទីក្រុងធំទី2នៅក្នុងប្រទេសក្នុងក្តីសង្ឃឹមថា នឹងរកបានមន្ទីរពេទ្យ ដើម្បីព្យាបាលបញ្ហាតំរងនោមរបស់សាំយូអែល។ ប៉ុន្តែ បន្ទាប់ពីស្នាក់នៅក្នុងមន្ទីរ-

ពេទ្យអស់មួយឆ្នាំមក គាត់ត្រូវការផ្ទះមួយសម្រាប់សាំយូអែល អេរិកាដែលជាភរិយារបស់គាត់ និងកូន ប្រុសអេមមឺរអាយុ11ឆ្នាំរបស់ពួកគេ។ គ្មានផ្ទះណាមួយដែលមើលទៅមានតម្លៃសមរម្យនៅជិតមន្ទីរពេទ្យ នោះទេ។ គាត់បានអធិស្ឋានហើយរកឃើញផ្ទះមួយដែលម្ចាស់ផ្ទះជួលបន្ទប់អោយសិស្សៗ។ គាត់បាន សុំជួលបន្ទប់មួយ។ ម្ចាស់ផ្ទះបាននិយាយថា «ខ្ញុំមានសល់តែបន្ទប់ទំនេរតែមួយទៀតប៉ុណ្ណោះ ហើយ សិស្សបានបងថ្លៃជួលរួចទៅហើយ»។ លោកហឺរណាន់ដូបាននិយាយថា «ព្រះបាននាំខ្ញុំមកទីនេះដោយ សារតែខ្ញុំត្រូវការបន្ទប់មួយ»។ ម្ចាស់ផ្ទះបានផ្តលបន្ទប់ជួលដោយឥតគិតថ្លៃដល់គាត់សម្រាប់រយៈពេល6ខែ។ តាមរយៈកាយវិការដ៏សប្បុរសនេះ ហឺរណាន់ដូបានដឹងច្បាស់ថា ព្រះកំពុងតែដឹកនាំគាត់។ អេមមឺរបាន ស្នាក់នៅជាមួយនឹងសាច់ញាតិនៅឯទីក្រុងមួយផ្សេងទៀតអស់រយៈពេលមួយឆ្នាំ មុនពេលលោកហឺរ-ណាន់ដូចង់ដាក់ពាក្យបង្រៀននៅក្នុងសាលាគ្រីស្ទានក្បែរមន្ទីរពេទ្យនោះ។ អ្នកទទួលភ្ញៀវនៅក្នុងមន្ទីរ ពេទ្យម្នាក់បានឮអំពីដំណើរស្វែងរកការងាររបស់គាត់។ នាងបាននិយាយថា «ខ្ញុំស្គាល់សាលាគ្រីស្ទសាសនាល្អមួយនៅក្បែរនេះ។ ក្មួយស្រីរបស់ខ្ញុំបានសិក្សានៅទីនោះ»។ លោកហឺរណាន់ដូពុំដែលធ្លាប់ ស្គាល់ព្រះវិហារអាត់វេនទីស្ទពីមុនមកនោះទេ។ ប៉ុន្តែ ដំណើរទស្សនកិច្ចនៅក្នុងសាលារៀននោះបានធ្វើឱ្យគាត់ចាប់អារម្មណ៍ ហើយអេមមឺរបានចាប់ផ្តើមរៀននៅទីនោះ។ មិនយូរប៉ុន្មាននៅក្នុងឆ្នាំសិក្សា នាងបានប្រាប់គ្រូនាងថា ឪពុករបស់នាងគឺជាគ្រូពេទ្យ។ គ្រូបាននិយាយថា «សូមប្រាប់គាត់អោយយក ប្រវត្តិរូបសង្ខេបរបស់គាត់មកអោយខ្ញុំ ដើម្បីអោយខ្ញុំអាចយកវាទៅដាក់នៅក្នុងគ្លីនិកអាត់វេនទីស្ទ»។ នាងដឹងថា មជ្ឈមណ្ឌលវេជ្ជសាស្ត្រអាត់វេនទីស្ទនៅក្នុងបរិវេណនៃសាកលវិទ្យាល័យអាត់វេនទីស្ទកូឡុំប៊ី កំពុងតែត្រូវការគ្រូពេទ្យម្នាក់។ អេមមឺរបានប្រាប់ឪពុករបស់គាត់ ហើយគាត់ប្រគល់ប្រវត្តិរូបសង្ខេបរបស់ គាត់ទៅកាន់គ្រូម្នាក់នោះ។ គាត់បាននិយាយថា «ខ្ញុំចង់ធ្វើការណាស់ ប៉ុន្តែ ខ្ញុំមិនអាចដោយសារតែខ្ញុំត្រូវ នៅជាមួយនឹងកូនតូចរបស់ខ្ញុំ»។ គ្រូបាននិយាយថា «សូមកុំបារម្ភ លោកគ្រាន់តែបង្ហាញខ្លួននៅពេលសម្ភាសទៅបានហើយ»។ នៅពេលដែលគ្លីនិកហៅគាត់សម្ភាស លោកហឺរណាន់ដូបានពន្យល់អំពីតម្រូវ ការរបស់គាត់សម្រាប់កាលវិភាគដែលអាចបត់បែនបាន។ គាត់ត្រូវបានទទួលយកពេលនោះភ្លាម។ អ្នក ចាត់ចែងបាននិយាយថា «យើងនឹងរៀបចំកាលវិភាគរបស់អ្នក» ហើយបន្ថែមទៀតថា គាត់អាចជួយធ្វើ ក្រដាសស្នាមអោយបាន។ លោកហឺរណាន់ដូបានចូលធ្វើជាមួយនឹងក្រុមគ្លីនិកដោយអំណរ។ គាត់បាន ដឹងពីសេចក្តីជំនឿរបស់អាត់វេនទីស្ទ ហើយបានទទួលយកការអញ្ជើញអោយចូលរួមថ្វាយបង្គំនៅក្នុងព្រះវិហារ។ ការយល់ដឹងរបស់គាត់អំពីសេចក្ដីស្រឡាញ់របស់ព្រះកាន់តែរីកចម្រើនឡើង។ គាត់បាន និយាយថា «ពួកជំនុំអាត់វេនទីស្ទមានភាពរាក់ទាក់ បន្ទាបខ្លួន និងពិតជាទឹកចិត្តចង់ជួយដល់ការជួយខ្ញុំមែន។ ខ្ញុំបាននាំក្រុមគ្រួសាររបស់ខ្ញុំទៅព្រះវិហារ»។ លោកហឺរណាន់ដូ និងក្រុមគ្រួសារបានធ្វើពិធីបុណ្យជ្រមុជទឹកចូលជាសមាជិកអាត់វេនទីស្ទ។ សព្វថ្ងៃនេះ សាំយូអែលជាក្មេងប្រុសអាយុ8ឆ្នាំមាន សុភាពយ៉ាងល្អ ហើយលោកហឺរណាន់ដូកំពុងតែធ្វើកិច្ចការពេញម៉ោង នៅឯមជ្ឈមណ្ឌលវេជ្ជសាស្ត្រអាត់វេនទីស្ទ គឺជាកន្លែងដែលគាត់បាននាំអ្នក ជំងឺ100នាក់ និងអ្នកដទៃទៀតទៅឯព្រះគ្រីស្ទតាមរយៈទីបន្ទាល់ផ្ទាល់ របស់គាត់។ លោកហឺរណាន់ដូជឿថា ព្រះបានដឹកនាំគាត់គ្រប់ជំហាន នៃជីវិត។ គាត់បាននិយាយថា «មន្ទីរពេទ្យដទៃទៀតមិនយល់ព្រមនឹង សំណើរបស់ខ្ញុំនោះទេ តែគួរអោយអស្ចារ្យណាស់ដែលគ្លីនិកអាត់វេនទីស្ទ បានយល់ព្រមទទួលយកគាត់»។