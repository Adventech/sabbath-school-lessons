---
title:  ត្រូវបានព្រះត្រាស់ហៅ
date:  02/05/2021
---

**«ដ្បិតឯងជាសាសន៍បរិសុទ្ធដល់ព្រះយេហូវ៉ា ជាព្រះនៃឯង ហើយព្រះយេហូវ៉ា ជាព្រះនៃឯងទ្រង់ បានរើសយកឯង ឲ្យបានជារបស់ផងទ្រង់ លើសជាងអស់ទាំងសាសន៍ ដែលនៅផែនដីផង» (ចោទិយកថា 7៖6)។**

ព្រះជាម្ចាស់បានជ្រើសតាំងសាសន៍ហេព្រើរអោយធ្វើរាស្ត្ររបស់ផងទ្រង់។ ព្រះចង់អោយរាស្ត្រ របស់ទ្រង់បង្រៀនអ្នកដទៃដែលនៅលើផែនដីនេះអំពីទ្រង់។ តើលោកអ្នកបានឃើញពាក្យថា «របស់ផង ទ្រង់» នៅក្នុងខគម្ពីរចោទិយកថា 7៖6 ដែរឬទេ? ពាក្យនេះត្រូវបានហៅជាភាសាហេព្រើរថា «ស៊ីហ្គូឡា (segulah)» ក៏អាចសរសេសម្រាយបានថា «របស់ដែលមានតម្លៃជាទីបំផុត»។ ស៊ីហ្គូឡាក៏អាចសរសេរ បានថាជា «សម្បត្តិដ៏ពិសេស» ផងដែរ។ «ស៊ីហ្គូឡា» បង្ហាញយើងអំពីគោលគំនិតដ៏សំខាន់មួយអំពីជម្រើស ដែលព្រះធ្វើ។ ជម្រើសរបស់ទ្រង់បានបង្ហាញអំពីព្រះគុណរបស់ទ្រង់ដល់យើង។ បណ្តាជននៃសាសន៍អ៊ីស្រាអែលពុំបានធ្វើអ្វីមួយពិសេសដែលបណ្តាលអោយព្រះជ្រើសរើសយកពួកគេនោះទេ។ មនុស្ស លោកពុំអាចធ្វើអី្វមួយ ដើម្បីអោយបានគាប់ដល់ព្រះបានឡើយ។ ប៉ុន្តែ ព្រះគុណរបស់ទ្រង់ជាអំណោយ ដល់ពួកគេវិញ។

`សូមអានខគម្ពីរអេសេគាល 16៖8។ តើខនេះជួយបកស្រាយអំពីមូលហេតុដែលព្រះជាម្ចាស់ ជ្រើសរើសយកសាសន៍អ៊ីស្រាអែលយ៉ាងដូចម្តេច?`

«តើហេតុអ្វីបានជាព្រះជាម្ចាស់ជ្រើសរើសយកសាសន៍អ៊ីស្រាអែលអោយធ្វើជារាស្ត្ររបស់ផង ទ្រង់។ សាសន៍អ៊ីស្រាអែលគ្រាន់តែជាសាសន៍ដ៏តូចមួយប៉ុណ្ណោះ។ ពួកគេក៏មិនល្បី ឬសំខាន់នោះដែរ។ សាសន៍អ៊ីស្រាអែលពុំបានធ្វើអ្វីពិសេស ដើម្បីអោយបានគាប់ដល់ព្រះនោះទេ . . . មូលហេតុពិតប្រាកដ សម្រាប់ការជ្រើសរើសនេះគឺជាសេចក្តីស្រឡាញ់។ ដោយសារតែសេចក្តីស្រឡាញ់នេះហើយ ព្រះបានរំដោះសាសន៍អ៊ីស្រាអែលចេញពីភាពជាទាសករនៅឯប្រទេសអេស៊ីព្ទ។ សេរីភាពមួយនេះបង្ហាញសាសន៍ អ៊ីស្រាអែលថា ព្រះមានពេញដោយអំណាច។ សាសន៍អ៊ីស្រាអែលត្រូវតែយល់អំពីរឿងគ្រប់យ៉ាងដែល ព្រះបានធ្វើសម្រាប់ពួកគេ ព្រមទាំងសេចក្តីស្រឡាញ់ដែលទ្រង់មានចំពោះពួកគេផងដែរ។ ពេលនោះ សាសន៍អ៊ីស្រាអែលនឹងបានដឹងថា ពួកគេគឺជាសម្បត្តិដ៏ពិសេសមួយ។ ព្រះគោរពស្រឡាញ់ដល់ពួកគេ។ ត្រង់នេះគឺមូលហេតុដែលគួរអោយភ្ញាក់ផ្អើលនៅពេលដែលសាសន៍អ៊ីស្រាអែលគិតអំពីការងាកចេញពីការធ្វើជារាស្ត្ររបស់ព្រះនោះ»។ ដកស្រង់ពី J. A. Thompson, Deuteronomy (London: Intervarsity Press, 1974), pages 130, 131, adapted។

ព្រះមានផែនការសម្រាប់អោយសាសន៍អ៊ីស្រាអែលក្លាយទៅជាមេដឹកនាំសាសនា និងសេ្តច ដ៏ពិសេសរបស់ទ្រង់។ ក្នុងនាមជាស្តេចមានន័យថា សាសន៍អ៊ីស្រាអែលត្រូវតែឈ្នះសង្គ្រាមប្រឆាំងទាស់ នឹងអំពើបាប (វិវរណៈ 20៖6)។ ហើយក្នុងនាមជាមេដឹកនាំសាសនាមានន័យថា សាសន៍អ៊ីស្រាអែល ត្រូវតែលើកតម្តើង និងថ្វាយតង្វាយដល់ទ្រង់។ ព្រះចង់អោយសាសន៍អ៊ីស្រាអែលធ្វើជាគំរូរបស់ទ្រង់នៅ លើផែនដីនេះ។ ពេលនោះ ពួកគេនឹងអាចបង្ហាញអ្នកដទៃអំពីព្រះ និងសេចក្តីពិតនៃព្រះគម្ពីររបស់ទ្រង់។