---
title:  ទីសំគាល់នៃសេចក្តីសញ្ញា
date:  22/05/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 2៖2, 3; និក្ខមនំ 20៖11; និក្ខមនំ 16; ហេព្រើរ 4៖1-4; និក្ខមនំ 31៖12-17។

> <p>ខចងចាំ</p>
> «ហេតុនោះបានជាត្រូវឲ្យពួកកូនចៅអ៊ីស្រាអែលបានស្មោះត្រង់ដល់ថ្ងៃឈប់សំរាកនោះ ដើម្បី នឹងកាន់តាមនៅអស់ទាំងដំណគេតរៀងទៅ ទុកជាសេចក្តីសញ្ញានៅអស់កល្បជានិច្ច» (និក្ខមនំ 31៖16)។

ថ្ងៃសប្បាតហ៍ដែលជាថ្ងៃទី7 ជួយយើងអោយនឹកចាំអំពីអត្តសញ្ញាណរបស់យើងជាសេវេន-

ដេយអាត់វេនទីស្ទ។ ថ្ងៃសប្បាតហ៍ក៏ជួយយើងអោយនឹកចាំអំពីអ្វីគ្រប់យ៉ាង ដែលព្រះបានសន្យាថា យើងនឹងទទួលបានដែរ។ យើងត្រូវការថ្ងៃសប្បាតហ៍។ យើងបានជាប់រវល់អស់រយៈពេលមួយសប្តាហ៍។ យើងបានជាប់រវល់ក្នុងការ រកប្រាក់ចំណូល និងប្រាក់ចំណាយ។ យើងបានធ្វើដំណើរទៅនេះទៅនោះ។ យើងបានធ្វើដំណើរគ្រប់ទីកន្លែង។ នៅពេលដែលថ្ងៃសប្បាតហ៍ចូលមកដល់វាបានភ្ជាប់យើងក្នុងគ្រប់ ទាំងគោលជំនឿរបស់យើងម្តងទៀត។ ថ្ងៃសប្បាតហ៍ជួយយើងអោយនឹកចាំអំពីរឿងដែលសំខាន់បំផុត ចំពោះយើងក្នុងនាមជាសេវេនដេយអាត់ទីស្ទ។ ព្រះបានបង្កើតថ្ងៃសប្បាតហ៍។ ហើយព្រះក៏បានបង្កើត យើងផងដែរ។ ថ្ងៃសប្បាតហ៍អាចជួយយើងអោយនឹកចាំអំពីសេចក្តីពិតនៃព្រះគម្ពីរដ៏សំខាន់ទាំងនេះ។

ថ្ងៃសប្បាតហ៍ពុំដែលអាក់ខាននៅចុងសប្តាហ៍ណាមួយនោះឡើយ។ ថ្ងៃសប្បាតហ៍បំពេញ គ្រប់ទាំងផ្នែកនៃជីវិតរបស់យើង។ ថ្ងៃសប្បាតហ៍ជួយយើងអោយនឹកចាំថា គ្រប់ទាំងផ្នែកនៃជីវិតរបស់ យើងគឺជាកម្មសិទ្ធិរបស់ព្រះ។ ព្រះបានដាក់យើងនៅលើផែនដីនេះ។ ទ្រង់គឺជាព្រះអាទិករបង្កើតផ្ទៃមេឃ និងផែនដីកាលដើមដំបូងឡើយ។ សេចក្តីពិតនៃព្រះគម្ពីរគឺជាហេតុផលសម្រាប់អស់ទាំងគោលជំនឿ របស់យើងជាគ្រីស្ទាន។ ថ្ងៃសប្បាតហ៍គឺជាទីសំគាល់បង្ហាញថា ព្រះបានបង្កើតយើងឡើង។

**សប្តាហ៍នេ**

យើងនឹងសិក្សាអំពីថ្ងៃសប្បាតហ៍ដែលជាទីសំគាល់នេះ។ យើងនឹងសិក្សាអំពី ផ្នែកដ៏សំខាន់បំផុតដែលមាននៅក្នុងថ្ងៃសប្បាតហ៍តាមរយៈសេចក្តីសញ្ញានៅឯស៊ីណាយ។