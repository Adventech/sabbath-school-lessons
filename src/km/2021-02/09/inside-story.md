---
title:  សម្រែកនៃជាងសាក់
date:  28/05/2021
---

លោកគ្រូពេទ្យហឺរណាន់ដូ ដាយអាស (Hernando Diaz) កំពុងជួយអ្នកជំងឺនៅឯមជ្ឈមណ្ឌល វេជ្ជសាស្ត្រអាត់វេនទីស្ទ ក្នុងទីក្រុងមេដេលលីន (Medellin) ប្រទេសកូឡុំប៊ី នៅពេលដែលស្រមោល មនុស្សម្នាក់នៅមាត់ទ្វារការិយាល័យរបស់គាត់បានធ្វើអោយគាត់ភ្ញាក់ផ្អើល។ ស្រមោលនោះគឺជាបុរស ដែលក្បាលកោរសក់ ហើយគ្របដណ្ដប់ដោយស្នាមសាក់។ ការចាក់សាក់បានបង្កើតស្នាមខ្មៅ និង ខៀវលើក្បាលរបស់គាត់។ ដៃ និងប្រអប់ដៃរបស់គាត់មានពេញដោយសាក់។ បុរសម្នាក់នោះបាននិយាយ ឡើង «វេនខ្ញុំជួបលោកគ្រូពេទ្យហើយ»។ លោកហឺរណាន់ដូបាននិយាយថា «សូមរង់ចាំវេនរបស់អ្នកសិន»។ ប៉ុន្មាននាទីក្រោយមក បុរសម្នាក់នោះបានចូលមកក្នុងការិយាល័យ ហើយស្រក់ទឹកភ្នែកច្រាវមួយរំពេច។ បុរសដែលមានមាឌធំបានស្រែកយំដូចជាកូនក្មេង។ លោកហឺរណាន់ដូបានក្រឡេកមើលឯកសារពេទ្យ របស់គាត់។ ក្នុងក្រដាសនោះបានសរសេរថា គាត់មានផ្ទុកជំងឺអេដស៍។ បុរសនោះបាននិយាយទាំងទឹក ភ្នែកស្រក់នៅលើថ្ពាល់ដែលមានសាក់ថា «ខ្ញុំមិនចង់កើតអេដស៍ទេ»។ លោកហឺរណាន់ដូបានសួរថា «តើ មានរឿងអីកើតឡើង? តើអ្នកមានធ្វើអី?»។ បុរសនោះបានឆ្លើយថា «ខ្ញុំគឺជាជាងសាក់»។ ហឺរណាន់ដូ បានសួរទៀតថា «តើអ្នកឆ្លងជំងឺនេះដោយរបៀបណា? តើអ្នកឆ្លងតាមការរួមភេទជាមួយដៃគូច្រើន ឬ

ជាមួយភេទដូចគ្នា?»។ បុរសនោះបានឆ្លើយថា «ខ្ញុំមិនបានឆ្លងតាមរបៀបទាំង2នេះទេ តែខ្ញុំឆ្លង អេដស៍តាមរយៈការចាក់សាក់របស់ខ្ញុំ ប៉ុន្តែ ខ្ញុំមិនចង់កើតជំងឺនេះទេ ខ្ញុំមិនចង់ស្លាប់ទេ លោកគ្រូ»។ លោក ហឺរណាន់ដូបាននិយាយថា «តើអ្នកចង់អោយខ្ញុំអធិស្ឋានអោយអ្នកដែរឬទេ? ខ្ញុំដឹងថា អ្នកប្រហែលជា មិនជឿលើព្រះនោះទេ ប៉ុន្តែ ទ្រង់អាចជួយដល់អ្នកបាន»។ បុរសនោះបានជូតទឹកភ្នែក ហើយនិយាយថា «បាទ លោកគ្រូ»។ លោកហឺរណាន់ដូបានអធិស្ឋានអោយបុរសនោះតាមរយៈការអធិស្ឋានរបស់មនុស្ស មានបាប។ បុរសនោះបានដួលចុះទៅលើឥដ្ឋ នៅពេលដែលគាត់និយាយបញ្ចប់ថា នៅក្នុងព្រះនាម ព្រះយេស៊ូវ។ លោកហឺរណាន់ដូបានបញ្ជូនជាងចាក់សាក់ម្នាក់នេះទៅធ្វើតេស្តជំងឺអេដស៍ម្តងទៀត។ មួយអាទិត្យក្រោយមក បុរសនោះបានត្រឡប់មកវិញដោយទឹកមុខរួសរាយ។ គាត់បាននិយាយថា «ខ្ញុំ គ្មានជំងឺអេដស៍ទៀតទេ ខ្ញុំចង់អរគុណលោកគ្រូ និងអរគុណដល់ព្រះដែលទ្រង់បានព្យាបាលខ្ញុំ»។ ការបន្តធ្វើតេស្តតាមដានបានបញ្ជាក់ថា គាត់មានសុខភាពល្អ។ គាត់បានចាត់ទុកសញ្ញានៃការដែលគ្មានជំងឺ អេដស៍នេះថា ជាបាដិហារ្យមកពីព្រះ។ ប៉ុន្មានខែក្រោយមក ខណៈដែលលោកហឺរណាន់ដូ និងអេរិកាដែលជាភរិយារបស់គាត់បានដើរទិញឥវ៉ាន់នៅក្នុងផ្សារមួយ ស្រាប់តែពួកគេឮអ្នកណាម្នាក់បានស្រែកថា «លោកគ្រូពេទ្យ លោកគ្រូពេទ្យ»។

ជាងសាក់ម្នាក់នោះបានរត់មករកលោកហឺរណាន់ដូ រួចលើកគាត់អោបយ៉ាងណែនផុតពីដី។ គាត់ បានសរសើរដល់ព្រះដែលបានធ្វើការអស្ចារ្យនៅក្នុងជីវិតរបស់គាត់។ ជាងសាក់ម្នាក់នោះគឺជាមនុស្សម្នាក់ ក្នុងចំណោមមនុស្សជាច្រើននាក់ដែលត្រូវបាននាំទៅឯព្រះយេស៊ូវតាមរយៈ លោកហឺរណាន់ដូអាយុ60ឆ្នាំ ដែលបម្រើការជាគ្រូពេទ្យនៅឯមជ្ឈមណ្ឌលវេជ្ជសាស្ត្រអាត់វេនទីស្ទនៅ ក្នុងបរិវេណនៃសាកលវិទ្យល័យអាត់វេនទីស្ទកូឡុំប៊ីក្នុងទីក្រុងមេដេលលីន។