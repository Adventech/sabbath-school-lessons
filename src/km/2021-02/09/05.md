---
title:  ថ្ងៃសប្បាតហ៍គឺជាទីសំគាល់ដែលព្រះបានញែកយើងចេញជាបរិសុទ្ធ
date:  26/05/2021
---

**«ព្រះយេហូវ៉ាទ្រង់ក៏បង្គាប់ម៉ូសេ ឲ្យប្រាប់ដល់ពួកកូនចៅអ៊ីស្រាអែលថា ត្រូវឲ្យឯងរាល់គ្នាកាន់ អស់ទាំងថ្ងៃឈប់សំរាករបស់អញជាកុំខាន ដ្បិតនោះជាទីសំគាល់ដល់អញ ហើយនឹងឯងរាល់គ្នា នៅអស់ទាំងដំណតទៅ ដើម្បីឲ្យបានដឹងថា អញនេះជាព្រះយេហូវ៉ាដែលញែកឯងរាល់គ្នាចេញជាបរិសុទ្ធ» (និក្ខមនំ 31៖12, 13)។**

ខគម្ពីរនិក្ខមនំ 31៖12-17 បានសរសេរឡើង បន្ទាប់ពីព្រះជាម្ចាស់ប្រទានគម្រោងសាងសង់ទីថ្វាយបង្គំរបស់ទ្រង់ដល់លោកម៉ូសេ (សូមអានខគម្ពីរនិក្ខមនំ 25៖1-31៖11)។

ក្នុងខគម្ពីរនិក្ខមនំ 31៖12-17 ព្រះគម្ពីរបានបង្ហាញប្រាប់យើងជាលើកដំបូងថា ថ្ងៃសប្បាតហ៍ គឺជាទីសំគាល់រវាងព្រះ និងរាស្ត្ររបស់ទ្រង់។ នោះបានន័យថា ថ្ងៃសប្បាតហ៍គឺជាសញ្ញាដែលបង្ហាញមនុស្សគ្រប់គ្នានៅលើផែនដីថា សាសន៍អ៊ីស្រាអែលគឺជារាស្ត្រដ៏ពិសេសរបស់ព្រះ។ ខគម្ពីរនិក្ខមនំ 31៖12-17 បានបង្រៀនយើងអំពីគោលគំនិតពីរថ្មីៗដែលមានសារៈសំខាន់៖

1. ថ្ងៃសប្បាតហ៍បង្ហាញយើងអំពីអត្ថន័យនៃការស្គាល់ព្រះ។
2. ថ្ងៃសប្បាតហ៍បង្ហាញយើងថា ព្រះបានញែកយើងចេញជាបរិសុទ្ធ

តើការស្គាល់ព្រះមានន័យយ៉ាងណា? ជនជាតិហេព្រើរបានបង្រៀនថា ចំណេះដឹងរួមមាននូវ ផ្នែកជាច្រើននៃបទពិសោធន៍របស់មនុស្សដូចជា៖ ការស្គាល់ ការប្រព្រឹត្ត និងអារម្មណ៍។ ដូច្នេះ នៅពេល ណាដែលជនជាតិហេព្រើរម្នាក់ «បានស្គាល់» អ្វីមួយ នោះមានន័យថា ពួកគេបានដឹងលើសពីការស្គាល់ ធម្មតា។ នេះជាការពិតណាស់ នៅពេលដែលជនជាតិហេព្រើរនិយាយថា បានស្គាល់អ្នកណាម្នាក់។ សម្រាប់ ជនជាតិហេព្រើរ «ការស្គាល់» អ្នកណាម្នាក់របស់ពួកគេ មានន័យថា ពួកគេមានទំនាក់ទំនងជិតស្និទ្ធិជាមួយនឹងបុគ្គលម្នាក់នោះ។ ដូច្នេះ កាលដែលព្រះគម្ពីរបានចែងថា អ្នកណាម្នាក់ «បានស្គាល់ព្រះជាម្ចាស់» នោះមានន័យថា បុគ្គលម្នាក់នោះគឺជាមិត្តដ៏ជិតស្និទ្ធិជាមួយនឹងព្រះ និងជាអ្នកបម្រើទ្រង់ (របាក្សត្រទី1 28៖9)។ បុគ្គលម្នាក់នោះគោរពកោតខ្លាចដល់ព្រះ (អេសាយ 11៖2)។ ហើយគាត់ក៏ជឿទុកចិត្តលើ ព្រះជាម្ចាស់ផងដែរ (ទំនុកដំកើង 9៖10)។

`សូមក្រឡេកមើលខនីមួយៗនៅក្នុងកថាខណ្ឌខាងលើ។ តើខទាំងនោះជួយយើងអោយយល់ អំពីគោលគំនិតនៃការស្គាល់ព្រះជាម្ចាស់យ៉ាងដូចម្តេច?`

ថ្ងៃសប្បាតហ៍ក៏បង្ហាញយើងថា ព្រះបានញែកយើងចេញជាបរិសុទ្ធផងដែរ (សូមប្រៀបធៀប ខគម្ពីរលេវីវិន័យ 20៖8 ជាមួយនឹងខគម្ពីរចោទិយកថា 7៖6)។ ព្រះគឺជាបុគ្គលម្នាក់ដែលអាចសង្គ្រោះ យើង ឬញែកយើងចេញជាបរិសុទ្ធបាន។ «ត្រូវកាន់ និងអនុវត្តតាមច្បាប់របស់យើង។ យើងជាព្រះអម្ចាស់ ដែលប្រោសអ្នករាល់គ្នាឲ្យវិសុទ្ធ» (លេវីវិន័យ 20៖8, គខប)។ ដូច្នេះ យើងអាចមើលឃើញថា ថ្ងៃសប្បាតហ៍ គឺជាទីសំគាល់ដែលបង្ហាញយើងថា ព្រះគឺជាបុគ្គលម្នាក់ដែលបានញែកយើងចេញជាបរិសុទ្ធ។ «ព្រះបាន ប្រទានថ្ងៃសប្បាតហ៍ដល់មនុស្សលោក ដើម្បីជួយពួកគេអោយនឹកចាំថា ទ្រង់គឺជាបុគ្គលម្នាក់ដែលបាន បង្កើតផ្ទៃមេឃ និងផែនដី។ ថ្ងៃសប្បាតហ៍ក៏ជាទីសំគាល់បង្ហាញយើងថា ព្រះបានញែកយើងចេញជា បរិសុទ្ធផងដែរ»។ ដកស្រង់ពី Ellen G. White, Testimonies for the Church, volume 6, page 350, adapted។