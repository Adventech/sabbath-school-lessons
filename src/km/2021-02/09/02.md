---
title:  នៅពេលដែលថ្ងៃសប្បាតហ៍ត្រូវបានបង្កើត
date:  23/05/2021
---

គ្រីស្ទានជាច្រើននាក់បានគិតថា ព្រះបានបង្កើតថ្ងៃសប្បាតហ៍សម្រាប់តែសាសន៍យូដាប៉ុណ្ណោះ។ ដូច្នេះ ពួកគេបានហៅថ្ងៃនេះថាជាថ្ងៃ «សប្បាតហ៍របស់សាសន៍យូដាបុរាណ»។ ប៉ុន្តែ ព្រះគម្ពីរបាន បង្ហាញយើងថា ថ្ងៃសប្បាតហ៍មានជាយូរណាស់មកហើយមុនសាសន៍យូដាទៅទៀត។ ព្រះបានបង្កើត ថ្ងៃសប្បាតហ៍ឡើង បន្ទាប់ពីទ្រង់បង្កើតផ្ទៃមេឃ និងផែនដីក្នុងរយៈពេល6ថ្ងៃមកម្ល៉េះ។

`សូមអានខគម្ពីរលោកុប្បត្តិ 2៖2, 3 និងនិក្ខមនំ 20៖11។ ខទាំងនេះបង្ហាញយើងថា ព្រះ បានបង្កើតថ្ងៃសប្បាតហ៍។ តើទ្រង់បង្កើតថ្ងៃសប្បាតហ៍នៅពេលណា?`

តើលោកអ្នកឃើញថា ខគម្ពីរលោកុប្បត្តិ 2៖2, 3 ពុំបានចែងថា «ថ្ងៃទី7» ជាថ្ងៃសប្បាតហ៍ដែរ ឬទេ? (នោះគឺជាលើកទីមួយដែលខគម្ពីរនិក្ខមនំ 16៖26, 29 បានចែងថា ថ្ងៃទី7គឺជាថ្ងៃសប្បាតហ៍)។ ឥឡូវនេះ សូមក្រឡេកមើលខគម្ពីរលោកុប្បត្តិ 2៖2 វិញម្តងដែលបានចែងថា «ទ្រង់ក៏ឈប់ផ្អាកសំរាកនៅថ្ងៃទី7នោះ ពីគ្រប់ទាំងការដែលទ្រង់ធ្វើ»។ ពាក្យថា «សំរាក» ជាភាសាហេព្រើរហៅថា «សាបាត (Shabat)»។ «សាបាត» មានអត្ថន័យស្រដៀងគ្នាទៅនឹងពាក្យថា ពាក្យសប្បាតហ៍ជាភាសាហេព្រើរដែរ ដែលគេហៅថា «សាប្បាត (Shabbat)»។ សូមប្រៀបធៀបពាក្យហេព្រើរ៖«សាបាត (សំរាក)» និង «សាប្បាត (សប្បាតហ៍)»។ តើលោកអ្នកឃើញថា ពាក្យទាំងពីរពាក្យ «សាបាត» និង «សាប្បាត» ប្រកបស្រដៀង គ្នាដែរឬទេ? ត្រង់នេះបង្ហាញយើងថា ថ្ងៃទី7ដែលមានចែងនៅក្នុងខគម្ពីរលោកុប្បត្តិ 2៖2 គឺពិតជាថ្ងៃ សប្បាតហ៍មែន។

«ពាក្យថា ‘សប្បាតហ៍’ ពុំបានសរសេរនៅក្នុងខគម្ពីរលោកុប្បត្តិ 2៖2, 3 នោះទេ។ ប៉ុន្តែ យើង អាចដឹងបានថា លោកម៉ូសេកំពុងតែមានប្រសាសន៍អំពីថ្ងៃសប្បាតហ៍ កាលដែលគាត់សរសេរថា ព្រះបាន ប្រទានពរ និងញែកថ្ងៃទី7ចេញជាបរិសុទ្ធ»។ ដកស្រង់ពី G. F. Waterman, The Zondervan Pictorial Encyclopedia of the Bible (Grand Rapids, MI: Zondervan Publishing House, 1975), volume 5, page 183, adapted។ ដូច្នេះ យើងអាចសម្លឹងឃើញថា ខគម្ពីរលោកុប្បត្តិ 2៖2, 3 បង្រៀនយើង ថា ព្រះបានបង្កើតថ្ងៃសប្បាតហ៍។ ព្រះក៏បានប្រទានថ្ងៃសប្បាតហ៍ដល់មនុស្សលោកគ្រប់គ្នាទុកជាព្រះពរ ផងដែរ។

សូមអានខគម្ពីរម៉ាកុស 2៖27។ ព្រះយេស៊ូវបានមានបន្ទូលថា ថ្ងៃសប្បាតហ៍ត្រូវបានបង្កើត ឡើងមិនមែនសម្រាប់តែសាសន៍យូដាប៉ុណ្ណោះទេ តែសម្រាប់មនុស្សទាំងអស់វិញ។

`តើហេតុអ្វីបានព្រះទ្រង់ផ្ទាល់សំរាកនៅថ្ងៃទី7? តើព្រះពិតជាត្រូវការការសំរាកមែនទេ? ប្រសិន បើមិនមែន តើមានហេតុផលណាផ្សេងទៀត ដែលលោកអ្នកគិតថាព្រះត្រូវតែឈប់សំរាកនៅថ្ងៃសប្បាតហ៍ នោះ?`

អ្នកប្រាជ្ញខាងឯព្រះគម្ពីរមួយចំនួនបាននិយាយថា ព្រះត្រូវការសំរាក បន្ទាប់ពីទ្រង់បានបង្កើតផែនដីអស់រយៈពេល6ថ្ងៃ។ ប៉ុន្តែ ហេតុផលដ៏ពិតប្រាកដដែលព្រះសំរាកនោះគឺទុកសម្រាប់ជាឧទាហរណ៍ អំពីអ្វីដែលយើងគួរតែធ្វើ។ មនុស្សលោកក៏ត្រូវការធ្វើការងារ6ថ្ងៃផងដែរ។ បន្ទាប់មក យើងត្រូវតែសំរាក នៅថ្ងៃសប្បាតហ៍ដែលជាថ្ងៃទី7។ លោកខាល បាថ (Karl Barth) ដែលជាអ្នកប្រាជ្ញខាងឯព្រះគម្ពីរបាន និយាយថា ព្រះសំរាកនៅថ្ងៃទី7 ដើម្បីបង្ហាញមនុស្សលោកថា ការសំរាកគឺជាផ្នែកមួយនៃសេចក្តីសញ្ញា របស់ទ្រង់ជាមួយនឹងមនុស្ស។ ថ្ងៃសប្បាតហ៍គឺជាការត្រាស់ហៅមកពីព្រះ។ នៅថ្ងៃនោះ ព្រះបានត្រាស់ហៅមនុស្សលោកអោយសំរាកជាមួយនឹងទ្រង់។