---
title:  ការសិក្សាបន្ថែម
date:  28/05/2021
---

សូមអាន Ellen G. White, pages 968-970, in The SDA Bible Commentary, volume 7; “The Observation of the Sabbath,” pages 349-351, in Testimonies for the Church, volume 6, “From the Red Sea to Sinai,” pages 295-297, in Patriarchs and Prophets។

ក្រឹត្យវិន័យ10ប្រការបានបង្ហាញយើងយ៉ាងពេញលេញ អំពីផែនការរបស់ព្រះសម្រាប់មនុស្ស លោក។ ក្រឹត្យវិន័យទាំងនេះបានបង្ហាញយើងអំពីរបៀបដែលយើងត្រូវស្រឡាញ់ព្រះ និងស្រឡាញ់មនុស្ស។ ក្រឹត្យវិន័យដែលជាស្នូលនៃក្រឹត្យវិន័យទាំង10ប្រការនោះគឺជាក្រឹត្យវិន័យនៃថ្ងៃសប្បាតហ៍។ ថ្ងៃសប្បាតហ៍ បង្ហាញយើងអំពីចំណុចសំខាន់ពីរយ៉ាងគឺ៖ (1) ព្រះគឺជាម្ចាស់នៃថ្ងៃសប្បាតហ៍។ ថ្ងៃសប្បាតហ៍ក៏បង្ហាញយើង អំពី (2) អ្វីគ្រប់យ៉ាងដែលព្រះបានគ្រប់គ្រង និងអ្វីដែលទ្រង់មាននៅលើស្ថានសួគ៌ និងផែនដីទាំងមូលផង ដែរ។ ព្រះជាម្ចាស់ដែលជាអ្នកគ្រប់គ្រងលើអ្វីទាំងអស់ ហើយទ្រង់ក៏ជាអ្នកបង្កើតអ្វីទាំងអស់ផងដែរ (និក្ខមនំ 20៖11; និក្ខមនំ 31៖17)។ ព្រះជាម្ចាស់គ្រប់គ្រងលើ «ផ្ទៃមេឃ ផែនដី ហើយនឹងសមុទ្រ ព្រមទាំង របស់សព្វសារពើនៅស្ថានទាំងនោះដែរ» (សូមប្រៀបធៀបខគម្ពីរនិក្ខមនំ 20៖11 ជាមួយនឹងខគម្ពីរ និក្ខមនំ 31៖17)។ ចំណុចទាំងពីរនៃក្រឹត្យវិន័យថ្ងៃសប្បាតហ៍នេះក៏ជាផ្នែកនៃត្រាក្នុងសេចក្តីសញ្ញាសន្តិភាពដ៏សំខាន់រវាងពួកស្តេចនៅក្នុងសម័យព្រះគម្ពីរផងដែរ។ ត្រាទាំងនេះតែងតែលើកមកដាក់ជា ស្នូលនៃសេចក្តីសញ្ញាសន្តិភាពទាំងនេះផងដែរ។ ត្រានៅក្នុងសេចក្តីសញ្ញាសន្តិភាពទាំងនេះបានបង្ហាញ យើងអំពីចំណុចពីរយ៉ាងគឺ៖ (1) ឈ្មោះរបស់ព្រះបាលដែលត្រូវបានថ្វាយបង្គំដោយស្តេចមួយអង្គ និង (2) តំបន់ដែលព្រះបាលនោះជាម្ចាស់គ្រប់គ្រង។ (តំបន់នេះតែងតែសំដៅទៅលើប្រទេសមួយ ឬព្រំដែន ដីដទៃទៀត)។

«ព្រះវិញ្ញាណបានធ្វើអោយមនុស្សបានជាបរិសុទ្ធ។ មនុស្សបរិសុទ្ធនឹងមានត្រារបស់ព្រះ។ ជីវិត ដ៏បរិសុទ្ធរបស់ពួកគេអាចបង្ហាញថា ពួកគេមានលក្ខណៈខុសគ្នាពីអ្នកដទៃដែលបានរក្សាថ្ងៃឈប់សំរាក ក្លែងក្លាយ»។

«ការសាកល្បងនឹងមកដល់។ ពេលនោះ យើងនឹងបានយល់អំពីទីសំគាល់នៃសត្វសាហាវ។ ទីសំគាល់នៃសត្វសាហាវគឺជាការគោរពថ្ងៃអាទិត្យ . . . .»។

«ថ្ងៃសប្បាតហ៍ដែលជាថ្ងៃទី7នឹងបង្ហាញមនុស្សគ្រប់គ្នាថា អ្នកណាជាអ្នកស្មោះត្រង់ និងមិន ស្មោះត្រង់ជាមួយនឹងព្រះ។ មនុស្សដែលចង់បានត្រារបស់ព្រះ ពួកគេនឹងដាក់ចិត្តដាក់កាយរក្សាថ្ងៃ

សប្បាតហ៍ អោយបានជាបរិសុទ្ធ។ នេះគឺជាក្រឹត្យវិន័យទី4នៅក្នុងក្រឹត្យវិន័យរបស់ព្រះ»។ ដកស្រង់ពី Ellen G. White, The SDA Bible Commentary, volume 7, pages 980, 981, adapted។

**សំណួរពិភាក្សា**

`1. សូមអានខគម្ពីរលេវីវិន័យ 19៖30។ តើលោកអ្នកឃើញអំពីរបៀបដែលខនេះផ្សារភ្ជាប់ទំនាក់ទំនងរវាង រោងឧបោសថរបស់ព្រះនៅឯស្ថានសួគ៌ជាមួយនឹងថ្ងៃសប្បាតហ៍ដែរឬទេ? សូមបកស្រាយអំពីទំនាក់ទំនង នេះ។`

`2. សូមសួរសំណួរនេះមកកាន់ខ្លួនលោកអ្នកថា៖ តើការរក្សាថ្ងៃសប្បាតហ៍បានធ្វើអោយមិត្តភាព និងជីវិត ខាងឯវិញ្ញាណរបស់ខ្ញុំជាមួយនឹងព្រះកាន់តែរឹងមាំដែរឬទេ? ប្រសិនបើទេ តើលោកអ្នកអាចផ្លាស់ប្តូរអ្វីបាន ខ្លះ?`