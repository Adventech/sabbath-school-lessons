---
title:  ថ្ងៃសប្បាតហ៍គឺជាទីសំគាល់នៃសេចក្តីសញ្ញា
date:  25/05/2021
---

**«ហេតុនោះបានជាត្រូវឲ្យពួកកូនចៅអ៊ីស្រាអែលបានស្មោះត្រង់ដល់ថ្ងៃឈប់សំរាកនោះ ដើម្បី នឹងកាន់តាមនៅអស់ទាំងដំណគេតរៀងទៅ ទុកជាសេចក្តីសញ្ញានៅអស់កល្បជានិច្ច នោះហើយជា ទីសំគាល់ដល់អញ ហើយនឹងពួកកូនចៅអ៊ីស្រាអែល ជាដរាបរៀងរាបតទៅ ដ្បិតព្រះយេហូវ៉ា ទ្រង់បាន បង្កើតផ្ទៃមេឃ និងផែនដីក្នុងរវាង6ថ្ងៃ លុះដល់ថ្ងៃទី7 នោះទ្រង់ក៏ឈប់សំរាក ហើយបានលំហើយព្រះអង្គវិញ» (និក្ខមនំ 31៖16, 17)។**

ព្រះគម្ពីរបានបង្ហាញយើងថា ថ្ងៃសប្បាតហ៍គឺជា «ទីសំគាល់» សម្រាប់សេចក្តីពិតដ៏សំខាន់នៃ ព្រះគម្ពីរចំនួន4ដង (និក្ខមនំ 31៖13, 17; អេសេគាល 20៖12, 20)។ ទីសំគាល់ និងរូបស័ព្ទ មិនដូចគ្នានោះទេ។ រូបស័ព្ទជួយយើងអោយនឹកចាំអំពីអ្វីផ្សេងមួយទៀតដែលស្រដៀងគ្នាទៅនឹងរូបស័ព្ទ នោះផ្ទាល់។ កណ្តាប់ដៃគឺជាឧទាហរណ៍នៃរូបស័ព្ទមួយ។ កណ្តាប់ដៃបង្ហាញយើងអំពី «អំណាច» ឬ «កម្លាំង»។ ប៉ុន្តែ ទីសំគាល់គឺជាសញ្ញា ឬវត្ថុដែលអាចជួយអោយយើងនឹកចាំពីសារដ៏សំខាន់មួយ។ ក្នុង ព្រះគម្ពីរ ថ្ងៃសប្បាតហ៍គឺជាទីសំគាល់ដែលបង្ហាញយើងនូវសារដ៏ពិសេសស្តីអំពីសេចក្តីសញ្ញាដែលព្រះ បានតាំងជាមួយនឹងរាស្ត្ររបស់ទ្រង់។ ពុំមានអ្វីនៅក្នុងទីសំគាល់នៃថ្ងៃសប្បាតហ៍នេះដែលពិតជាបង្ហាញ យើងអំពីសេចក្តីសញ្ញានោះឡើយ។ ដូច្នេះ តើហេតុអ្វីបានជាព្រះគម្ពីរចែងថា ថ្ងៃសប្បាតហ៍គឺជាទីសំគាល់ (និក្ខមនំ 31៖13) នៃសេចក្តីសញ្ញាជាមួយនឹងព្រះ? ពីព្រោះព្រះបានមានបន្ទូលយ៉ាងដូច្នោះ។

`តើហេតុអ្វីបានជាព្រះជាម្ចាស់តាំងថ្ងៃបរិសុទ្ធជាទីសំគាល់នៃសេចក្តីសញ្ញារបស់ទ្រង់? យើងដឹង ថា ផ្នែកដ៏សំខាន់មួយនៃសេចក្តីសញ្ញានោះគឺជាសេចក្តីពិតនៃព្រះគម្ពីរដែលថា ការប្រព្រឹត្តល្អរបស់យើង ពុំអាចសង្គ្រោះយើងបានឡើយ។ តើមានអ្វីដែលពាក់ព័ន្ធនៅក្នុងថ្ងៃសប្បាតហ៍ដែលបង្ហាញយើងអំពីផែនការរបស់ព្រះក្នុងការសង្គ្រោះយើង?`

សាសន៍យូដាបានជឿថា ថ្ងៃសប្បាតហ៍បង្ហាញអំពីផែនការរបស់ព្រះក្នុងការសង្គ្រោះមនុស្សលោកតាមរយៈព្រះអង្គសង្គ្រោះអស់រយៈពេលជាច្រើនរយឆ្នាំមកហើយ។ ពួកគេគិតថា ថ្ងៃសប្បាតហ៍ បង្ហាញអំពីអនាគតកាល នៅពេលដែលព្រះអង្គសង្គ្រោះយាងត្រឡប់មកផែនដីនេះវិញ ដើម្បីរំដោះយើង អោយរួចផុតពីអំពើបាប។ ព្រះគម្ពីរបានបង្រៀនថា ថ្ងៃសប្បាតហ៍បង្ហាញយើងអំពីសេចក្តីពិតនៃព្រះគម្ពីរ ពីរយ៉ាង៖ (1) ផែនការសង្គ្រោះរបស់ព្រះ និង (2) សេចក្តីសញ្ញារបស់ទ្រង់ (សូមអានខគម្ពីរចោទិយក ថា 5៖13-15)។ ដូច្នេះ ថ្ងៃសប្បាតហ៍បង្ហាញយើងអំពីសេចក្តីមេត្តា និងការលើកលែងទោសរបស់ព្រះ។ ថ្ងៃសប្បាតហ៍ពុំបានបង្ហាញយើងថា យើងត្រូវបានសង្គ្រោះដោយការប្រព្រឹត្តល្អរបស់យើងនោះទេ។

`តើការសំរាកនៅក្នុងថ្ងៃសប្បាតហ៍មានន័យយ៉ាងដូចម្តេច? តើលោកអ្នកសំរាកនៅក្នុងសប្បាតហ៍ យ៉ាងដូចម្តេច? តើលោកអ្នកធ្វើអ្វីខ្លះនៅក្នុងថ្ងៃសប្បាតហ៍ដែលអាចអោយថ្ងៃនោះក្លាយជា «ទីសំគាល់» ទៅបាន? តើជីវិតរបស់លោកអ្នកបង្ហាញអ្នកដទៃថា ថ្ងៃសប្បាតហ៍ពិតជាថ្ងៃដ៏ពិសេសសម្រាប់លោកអ្នកយ៉ាងដូចម្តេច?`