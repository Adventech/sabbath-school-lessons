---
title:  អាហារមកពីស្ថានសួគ៌ និងថ្ងៃសប្បាតហ៍
date:  24/05/2021
---

សូមអានបទគម្ពីរនិក្ខមនំ 16។ ជំពូកនេះបានបង្ហាញប្រាប់អំពីរឿងនំម៉ាន៉ា។ នំម៉ាន៉ាគឺអាហារ ដ៏ពិសេសដែលព្រះបានប្រទានមកពីស្ថានសួគ៌ដល់រាស្ត្ររបស់ទ្រង់ នៅពេលដែលពួកគេរស់នៅលើវាល រហោស្ថានអស់រយៈពេល40ឆ្នាំ។ សូមនឹកចាំថា រឿងនៃនំម៉ាន៉ាដែលមានចែងនៅក្នុងជំពូក 16 បាន កើតឡើងមុនព្រឹត្តិការណ៍នៅឯស៊ីណាយ។ សូមយើងក្រឡេកមើលមេរៀនដែលយើងអាចរៀនបានចេញពីរឿងនេះ៖

1. សាសន៍អ៊ីស្រាអែលមានកម្រិតក្នុងការញុាំនំម៉ាន៉ាជារៀងរាល់ថ្ងៃ។ ប៉ុន្តែ នៅថ្ងៃទី6 ពួកគេ អាចរើសទុកទ្វេដង។
2. ព្រះពុំបានប្រទាននំម៉ាន៉ានៅថ្ងៃសប្បាតហ៍ឡើយ។
3. ព្រះបានធ្វើការអស្ចារ្យនៅថ្ងៃសុក្រ ដើម្បីរក្សានំម៉ាន៉ាមិនអោយខូចនៅថ្ងៃសប្បាតហ៍។ ប៉ុន្តែ នំម៉ាន៉ាដែលនៅសេសសល់នៅថ្ងៃដទៃទៀតនឹងត្រូវខូចនៅថ្ងៃបន្ទាប់។

`សូមអានរឿងនំម៉ាន៉ានៅក្នុងខគម្ពីរនិក្ខមនំ 16៖23-28។ តើរឿងនេះបង្ហាញយើងថា ថ្ងៃ សប្បាតហ៍ជាថ្ងៃបរិសុទ្ធ មុនពេលដែលព្រះបានប្រទានក្រឹត្យវិន័យដល់រាស្ត្ររបស់ទ្រង់នៅឯស៊ីណាយយ៉ាង ដូចម្តេច?`

«ព្រះបានបង្ហាញរាស្ត្ររបស់ទ្រង់ថា ថ្ងៃទី7គឺជាថ្ងៃសប្បាតហ៍។ ព្រះបានប្រទានថ្ងៃសប្បាតហ៍ ដល់សាសន៍អ៊ីស្រាអែលទុកជាព្រះពរ។ បណ្តាជនបានឈប់សំរាកនៅថ្ងៃទី7 ពីព្រោះព្រះបានបង្គាប់អោយពួកគេធ្វើដូច្នោះ។ ដំណឹងនេះជួយយើងអោយនឹកចាំថា បទគម្ពីរលោកុប្បត្តិ 1 និង2 នៅពេលដែលព្រះបានបង្កើតថ្ងៃសប្បាតហ៍ជាលើកដំបូង។ នៅពេលនោះ ព្រះបានចែកថ្ងៃសប្បាតហ៍ចេញជាថ្ងៃ សំរាកដ៏ពិសេស និងជាព្រះពរសម្រាប់មនុស្សគ្រប់គ្នា»។ ដកស្រង់ពី G. F. Waterman, The Zondervan Pictorial Encyclopedia of the Bible, volume 5, page 184, adapted។

**ដំបូង លោកអ្នកប្រហែលជាមិនអាចមើលឃើញអ្វីគ្រប់យ៉ាងដែលបទគម្ពីរនិក្ខមនំ 16 បាន បង្រៀនអំពីថ្ងៃសប្បាតហ៍នោះទេ។ ការឆ្លើយសំណួរខាងក្រោមនឹងជួយលោកអ្នកអោយមើលឃើញ៖**

`1. តើនៅថ្ងៃណាដែលលោកអ្នករៀបចំខ្លួនសម្រាប់ថ្ងៃសប្បាតហ៍?`

`2. តើថ្ងៃសប្បាតហ៍គឺជាថ្ងៃណានៅក្នុងសប្តាហ៍?`

`3. តើថ្ងៃសប្បាតហ៍មានប្រភពមកពីណា?`

`4. តើលោកអ្នកអាចទទួលបានបទពិសោធន៍អ្វីខ្លះ នៅថ្ងៃសប្បាតហ៍?`

`5. តើថ្ងៃសប្បាតហ៍ជាថ្ងៃដែលយើងមិនត្រូវបរិភោគអាហារឬ?`

`6. តើថ្ងៃសប្បាតហ៍គឺជាការសាកល្បងភាពស្មោះត្រង់របស់យើងចំពោះព្រះឬ?`

`តើលោកអ្នកយល់ថា ថ្ងៃសប្បាតហ៍ត្រូវជាមួយនឹងអ្វីដែលយើងបានរៀននៅក្នុងបទគម្ពីរនិក្ខមនំ 16 នៅថ្ងៃនេះយ៉ាងដូចម្តេច?`