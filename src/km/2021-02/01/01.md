---
title:  តើមានអ្វីកើតឡើងខុសប្រក្រតី?
date:  27/03/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 100៖3; កិច្ចការ 17៖26; លោកុប្បត្តិ 2៖7, 18-25; លោកុប្បត្ដិ 1៖28, 29; លោកុប្បត្ដិ 3៖15។

> <p>ខចងចាំ</p>
> «ទ្រង់ក៏មានព្រះបន្ទូលថា ចូរយើងធ្វើមនុស្សឲ្យដូចជារូបយើង ទ្រង់ក៏បង្កើតមនុស្សឲ្យដូចរូបអង្គទ្រង់ គឺបានបង្កើតគេឲ្យចំនឹងរូបអង្គទ្រង់នោះឯង ក៏បង្កើតគេឡើងជាប្រុសជាស្រី» (លោកុប្បត្ដិ 1៖26, 27)»។

ព្រះគម្ពីរបានប្រាប់យើងអំពីដំណើរចាប់ផ្តើមនៃជីវិតរបស់មនុស្ស។ រឿងនេះពោរពេញទៅដោយ សេចក្តីសង្ឃឹម សុភមង្គល និងភាពគ្រប់លក្ខណ៍របស់ផែនដី។ ព្រះជាម្ចាស់បានបង្កើតផែនដីក្នុងរយៈពេល ប្រាំមួយថ្ងៃ។ នៅចុងបញ្ចប់នៃថ្ងៃនីមួយៗ ព្រះអង្គបានប្រកាសថារបស់គ្រប់យ៉ាងដែលទ្រង់បានបង្កើតបាន ធ្វើគឺសុទ្ធតែល្អ។ ពិតប្រាកដណាស់ កិច្ចការទាំងនេះមិនរាប់បញ្ចូលនូវព្យុះសង្ឃរា គ្រោះរញ្ជួយដី កង្វះខាត ស្បៀងអាហារ និងជំងឺដំកាត់ឡើយ។

ដូច្នេះ តើមានអ្វីខុសប្រក្រតី?

បន្ទាប់ពីថ្ងៃទី6 ព្រះក៏បានមានបន្ទូលថា អ្វីៗគ្រប់យ៉ាងដែលទ្រង់បានបង្កើតបានធ្វើគឺសុទ្ធតែល្អ ទាំងអស់។ នៅថ្ងៃនោះដែរ ព្រះជាម្ចាស់ក៏បានបង្កើតអោយមានមនុស្សឡើង។ មនុស្សទាំងឡាយក៏មាន លក្ខណៈដូចជាព្រះ។ ព្រះជាម្ចាស់មិនបានបង្កើតរបស់អ្វីផ្សេងទៀតអោយមានសភាពដូចជារូបអង្គទ្រង់នោះទេ លើកលែងតែមនុស្សលោកប៉ុណ្ណោះ។ មនុស្សលោកដំបូងមានសភាពល្អគ្រប់លក្ខណ៍ឥតមានខ្ចោះអ្វីឡើយ។ តាមពិតទៅ ពួកគេប្រាកដជាបានបង្កើតឡើងទៅតាមរូបអង្គរបស់ព្រះមែនហើយ ត្រូវទេ? មនុស្សលោកដំបូង ពិតជាគ្មានគំនិតចេះសម្លាប់ ចេះលួចប្លន់ ចេះភូតកុហក ឬបោកប្រាស់អ្វីឡើយ ។ ដូច្នេះ ប្រសិនបើព្រះជាម្ចាស់មិនបានបង្កើតមនុស្សអាក្រក់ទាំងនេះទេ ហេតុអ្វីបានជាបច្ចុប្បន្ននេះផែនដីយើងមាន ពោរពេញទៅដោយ មនុស្សអាក្រក់បែបនេះ?

**សប្តាហ៍នេ**

យើងនឹងក្រឡេកមើលអត្ថបទរឿងនៅក្នុងព្រះគម្ពីរលោកុប្បត្តិ ដែលលើកឡើងអំពីរបៀប ដែលព្រះបានបង្កើតផ្ទៃមេឃ និងផែនដី។ បន្ទាប់មកយើងនឹងសិក្សានូវអ្វីដែលបានកើតឡើងចំពោះផែនដីដ៏គ្រប់ លក្ខណ៍នោះ។ នៅទីបញ្ចប់យើងនឹងពិនិត្យមើលនូវអ្វីដែលព្រះជាម្ចាស់គ្រោងនឹងធ្វើ ដើម្បីស្ថាបនាគ្រប់យ៉ាង អោយល្អឡើងវិញ។