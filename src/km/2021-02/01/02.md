---
title:  តើយើងបានមកដល់ទីនេះដោយរបៀបណា?
date:  28/03/2021
---

**«កាលដើមដំបូងឡើយព្រះបានបង្កើត ផ្ទៃមេឃ និងផែនដី» (លោកុប្បត្ដិ 1៖1)។**

យើងទាំងអស់គ្នាបានរស់នៅលើផែនដីនេះ។ ប្រាកដណាស់ គ្មាននរណាម្នាក់បានជ្រើសរើស មកទីនេះទេ។ ចុះហេតុអ្វីបានជាយើងមកនៅទីនេះ? តើយើងមកដល់ទីនេះដោយរបៀបណា? ហើយ តើយើងទាំងអស់គ្នានឹងបញ្ចប់នៅទីណា? នេះគឺជាសំណួរដ៏សំខាន់ដែលមនុស្សលោកតែងសួរពាក់ព័ន្ធ នឹងរឿងជីវិត។ រីឯសំណួរទាំងឡាយដែលចោទសួរថា៖ «តើយើងជានរណា?» ហើយ «តើយើងមកដល់ ទីនេះដោយរបៀបណា?» នោះជាសំណួរដ៏សំខាន់។ ចម្លើយរបស់យើងនឹងជួយយើងម្នាក់ៗអោយសម្រេច ចិត្ត ថាតើយើងនឹងត្រូវប្រព្រឹត្ដយ៉ាងណាពេលយើងរស់នៅលើផែនដីនេះ។

`សូមអានខទាំងនេះ៖ លោកុប្បត្តិ 1៖1; ទំនុកដំកើង 100៖3; អេសាយ 40៖28; កិច្ចការ 17៖26; អេភេសូរ 3៖9; ហេព្រើរ 1៖2, 10។ តើខនីមួយៗឆ្លើយយ៉ាងណាចំពោះសំណួរដែលយើង បានចោទសួរនៅក្នុងកថាខណ្ឌខាងលើ? តើខគម្ពីរទាំងអស់នេះបង្ហាញយើងអ្វីខ្លះអំពីព្រះ?`

តើលោកអ្នកឃើញទេថាលោកុប្បត្តិ 1៖1 និងខគម្ពីរដទៃទៀតមិនបានព្យាយាមពន្យល់ឬបង្ហាញថាព្រះបានបង្កើតផែនដីនោះទេ? ខគម្ពីរទាំងនេះគ្រាន់តែនិយាយថាព្រះបានបង្កើតផ្ទៃមេឃនិង ផែនដីប៉ុណ្ណោះ។ ព្រះគម្ពីរ តម្រូវឲ្យ យើងទទួលយកសេចក្ដីពិតក្នុងព្រះគម្ពីរ។ សេចក្តីជំនឿគឺជាវិធីតែមួយគត់ដែលយើងអាចទទួលយកអ្វីដែលព្រះគម្ពីរបានចែង។ យើងត្រូវតែទទួលស្គាល់អត្ថបទរឿងនៃ ព្រះគម្ពីរ ស្តីអំពីរបៀបដែលជីវិតបានចាប់ផ្តើមដោយហេតុផលដ៏សាមញ្ញមួយ៖ គ្មាននរណាម្នាក់បាន ឃើញព្រះបង្កើតផ្ទៃមេឃនិងផែនដីឡើយ។ វាពិតជាមិនអាចទៅរួចនោះទេ។ ដូច្នេះយើងត្រូវតែទទួលយកដោយសេចក្តីជំនឿ នូវអ្វីដែលព្រះគម្ពីរបានចែងមក ស្តីអំពីរបៀបដែលជីវិតនៅលើផែនដីនេះបាន ចាប់ផ្តើមឡើង។ មនុស្សដែលមិនជឿលើព្រះ ក៏ត្រូវតែមានជំនឿដោយសារហេតុផលដូចគ្នានេះដែរ។ គ្មាននរណាម្នាក់ទីនោះបានឃើញថាតើជីវិតបានចាប់ផ្តើមយ៉ាងដូចម្តេចនោះទេ។

`ព្រះបានអំពាវនាវឱ្យយើងរាល់គ្នាជឿថាទ្រង់បានបង្កើតយើងមក។ តែទ្រង់មិនបានសុំអោយ យើងរាល់គ្នាជឿដោយគ្មានហេតុផលល្អនោះទេ។ ហេតុនេះហើយបានជាសេចក្តីជំនឿមានសារៈសំខាន់ ណាស់។ ចូរសរសេរនូវមូលហេតុសមរម្យមួយចំនួនសម្រាប់យើង ដើម្បីជឿថាយើងមានវត្តមាននៅ ទីនេះពីព្រោះព្រះមានផែនការសម្រាប់ជីវិតរបស់យើងម្នាក់ៗ។ ហេតុអ្វីបានជាគំនិតនោះមានន័យច្រើន ជាងការដែលយើងជឿថាយើងមកដល់ទីនេះដោយចៃដន្យ?`