---
title:  ព្រះជាម្ចាស់និងមនុស្សរួមគ្នា
date:  30/03/2021
---

សូមឱ្យយើងមើលពាក្យដំបូងនៅក្នុងព្រះគម្ពីរ ដែលព្រះបានមានបន្ទូលមកកាន់មនុស្សលោក។ តើព្រះមានបន្ទូលយ៉ាងដូចម្តេច? ដំបូងឡើយព្រះបានមានបន្ទូលអំពីមនុស្សលោក និងកូនចៅរបស់ គេ។ មនុស្សអាចបង្កើតកូនអោយចម្រើនជាច្រើនឡើង។ ព្រះបានបង្កើតពួកគេមកតាមបែបដូច្នោះឯង។ ព្រះជាម្ចាស់ក៏មានបន្ទូលអំពីផែនដីដែលទ្រង់បានបង្កើតដែរ។ បន្ទាប់មក ព្រះជាម្ចាស់ក៏បង្គាប់អោយ មនុស្សបង្កើតកូនចៅឱ្យបានពេញផែនដី អោយគ្រប់គ្រងលើវា និងមើលការខុសត្រូវលើរបស់គ្រប់យ៉ាងដែលទ្រង់បានបង្កើតមក។ ព្រះជាម្ចាស់ក៏បានមានបន្ទូលអំពីរុក្ខជាតិដែលមនុស្សអាចបរិភោគបានដែរ។ តើពាក្យពេចន៍ទាំងអស់នេះចង់បង្ហាញយើងយ៉ាងដូចម្តេច? គឺថាព្រះយកព្រះទ័យទុកដាក់ ចំពោះសេចក្ដីត្រូវការរបស់បុរសនិងស្ដ្រី។ ព្រះក៏បានតាំងពួកគេឡើងអោយគ្រប់គ្រងលើរបស់គ្រប់យ៉ាងដែលទ្រង់បានបង្កើតបានធ្វើ។

`តើខគម្ពីរលោកុប្បត្តិ 1:28, 29 បង្ហាញយើងថាព្រះពិតជាគិតគូរអំពីរបស់ដ៏ស្រស់ស្អាតទាំងអស់ដែលលោកបានធ្វើយ៉ាងដូចម្ត៉េច? តើខគម្ពីរទាំងនេះបង្ហាញយើងថារបស់ទាំងនេះអាចទៅជា អាក្រក់ដែរមែនទេ? តើយើងខុសទេដែលទៅប្រាស្រ័យនឹងរបស់ទាំងនោះ? តើខគម្ពីរទាំងនេះបង្រៀ នអំពីអារម្មណ៍ដែលយើងគួរមានចំពោះវត្ថុស្រស់ស្អាតទាំងអស់ដែលព្រះបានបង្កើតយ៉ាងដូចម្តេច?`

ខគម្ពីរលោកុប្បត្ដិ 1៖28, 29 បានសម្តែងអោយឃើញថាចំណងមិត្ដភាពរវាងព្រះ និង មនុស្ស គឺចាប់ផ្ដើមឡើងពីព្រះមុន។ ព្រះជាម្ចាស់ទ្រង់ជាអ្នកដឹកនាំផ្លូវ ហើយទ្រង់ក៏មានបន្ទូលជាមួយ នឹងបុរសនិងស្ដ្រី ដោយដាក់បញ្ញត្តិដល់ពួកគេ។ ទ្រង់បានបង្គាប់ដល់ពួកគេនូវអ្វីដែលគួរធ្វើ។ ព្រះអង្គក៏បានប្រទានភារកិច្ចអោយបុរសនិងស្ដ្រីដែរ។ ព្រះជាម្ចាស់បានបង្កើតមនុស្សដើមដំបូងមក អោយបានធ្វើជាអ្នកគ្រប់គ្រងតំណាងអោយទ្រង់។ ពួកគេត្រូវមានទំនួលខុសត្រូវចំពោះអ្វីគ្រប់យ៉ាងដែលទ្រង់បានបង្កើតនៅលើផែនដីនេះ។

`ខគម្ពីរលោកុប្បត្តិ 1៖28 បានបរិយាយថាព្រះជាម្ចាស់ប្រទានពរដល់លោកអ័ដាមនិងនាងអេវ៉ា។ តើវាមានន័យដូចម្តេច ? តើរឿងនេះបង្ហាញយើងអំពីមិត្តភាពដែលលោកអ័ដាមនិងនាងអេវ៉ាមានជា មួយនឹងព្រះយ៉ាងដូចម្តេច?`

តើលោកអ្នកសង្កេតឃើញទេថា ព្រះជាម្ចាស់បានមានបន្ទូលជាមួយនឹងលោកអ័ដាម និងនាង អេវ៉ាហាក់បីដូចជាពួកគេឈ្លាសវៃណាស់មែនទេ? ហេតុអ្វីបានជាព្រះចាំបាច់មកធ្វើបែបនេះធ្វើអ្វី បើ ព្រះអង្គមិនចង់អោយមនុស្សលោកនៅជិតទ្រង់? ការនេះទ្រង់ចង់បង្ហាញអោយលោកអ័ដាម និងនាង អេវ៉ាបានដឹងថា ព្រះជាម្ចាស់ទ្រង់ចង់ធ្វើជាមិត្ដសំឡាញ់នឹងពួកគេ។ លោកអ័ដាម និងនាងអេវ៉ាត្រូវតែពឹង ផ្អែកលើព្រះជាម្ចាស់ដើម្បីទទួលបាននូវព្រះពរនិងការយកចិត្តទុកដាក់របស់ទ្រង់។ ពួកគេជាបុត្រាបុត្រី របស់ទ្រង់។ ព្រះអង្គបានប្រទាននូវអ្វីគ្រប់យ៉ាងដែលពួកគេត្រូវការ។ ពួកគេមិនចាំបាច់ធ្វើអ្វីមួយ ដើម្បីអោយបានទទួលអំណោយទានរបស់ព្រះនោះទេ។ ព្រះបានប្រទានអំណោយទានទាំងនេះដល់ពួកគេដោយសារក្តីស្រឡាញ់ប៉ុណ្ណោះ។

`ព្រះគម្ពីរបានបង្ហាញយើងថាព្រះទ្រង់សព្វព្រះហឫទ័យចង់នៅក្បែរមនុស្សលោក មុនពេល ដែលអំពើបាបបានកើតមកម្លេ៉ះ។ យើងក៏អាចដឹងផងដែរថា ព្រះចង់អោយយើងម្នាក់ៗមានភាពជិតស្និទ្ធ នឹងគ្នាបន្ទាប់ពីអំពើបាបបានកើតឡើង។ តើលោកអ្នកបានរៀនអ្វីខ្លះនៅថ្ងៃនេះដែលជួយអោយលោកអ្នកយល់ថាព្រះក៏សព្វព្រះហឫទ័យចង់ធ្វើជាមិត្តរបស់លោកអ្នកនៅគ្រាបច្ចុប្បន្ននេះខ្លាំងក្លាផងដែរ?`