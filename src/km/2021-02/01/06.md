---
title:  ការបាត់បង់មិត្តភាពជាមួយព្រះ
date:  01/04/2021
---

ភាគច្រើនយើងរាល់គ្នាជឿជាក់លើមនុស្សដែលយើងស្គាល់ ហើយមិនទុកចិត្តនឹងមនុស្សដែល យើងមិនស្គាល់នោះទេ។ ដូច្នេះហើយ នាងអេវ៉ាមិនគួរទុកចិត្តនឹងសាតាំងឡើយ។ គ្រប់យ៉ាងដែលសាតាំង ធ្វើក្នុងការវាយប្រហារព្រះ នឹងបង្វែរចិត្តនាងអេវ៉ាអោយប្រឆាំងនឹងសាតាំង។ ដូច្នេះតើសាតាំងបានធ្វើដូចម្តេចដើម្បីបញ្ឆោតនាងអេវ៉ាឱ្យជឿជាក់លើវានោះ? (សូមអានខគម្ពីរលោកុប្បត្ដិ 3៖1-6 សម្រាប់ ចម្លើយ)។

«នាងអេវ៉ាបានធ្វើបាបហើយ។ អំពើបាបរបស់នាងពិតជាអាក្រក់ណាស់។ ជម្រើសដែលខុស ឆ្គងរបស់នាងប្រាកដជានឹងនាំមកនូវទុក្ខវេទនាដល់គ្រួសារមនុស្សជាតិនៅពេលអនាគត។ ប៉ុន្តែ ជម្រើស របស់នាងមិនមានន័យថាគ្រួសារមនុស្សទាំងមូលត្រូវតែទទួលទណ្ឌកម្មពីអំពើបាបរបស់នាងទេ។ ជម្រើស របស់អ័ដាមគឺខុសគ្នា។ អ័ដាមយល់ច្បាស់ពីបទបញ្ញត្តិរបស់ព្រះជាម្ចាស់ដែលបានហាមមិនអោយបរិភោគ ផ្លែឈើនោះ។ តែទោះជាយ៉ាងនេះក្តី លោកអ័ដាមបានសំរេចចិត្តមិនធ្វើតាមព្រះជាម្ចាស់ហើយបរិភោគ ផ្លែឈើនោះវិញ។ ជម្រើសរបស់គាត់បាននាំអោយអំពើបាបនិងសេចក្ដីស្លាប់ក្លាយជាផ្នែកមួយនៃជីវិត របស់មនុស្សទាំងឡាយនៅលើផែនដីនេះ។ តើហេតុអ្វីទៅ? ចម្លើយគឺសាមញ្ញណាស់គឺថា នាងអេវ៉ាជឿ ពាក្យភូតភររបស់សាតាំង តែលោកអ័ដាមមិនជឿនោះទេ»។ ដកស្រង់ពី The SDA Bible Commentary, volume 1, page 231, adapted។

តើមានអ្វីកើតឡើងបន្ទាប់ពីលោកអ័ដាមបានសំរេចចិត្តមិនស្តាប់បង្គាប់ព្រះនោះ? ចំណងមិត្ដ ភាពរវាងព្រះនិងមនុស្សទាំងអស់ត្រូវបែកបាក់។ មុនអំពើបាបចូលមក លោកអ័ដាមនិងនាងអេវ៉ាបានសន្ទនាជាមួយព្រះជាម្ចាស់ដោយផ្ទាល់។ ឥឡូវពួកគេបានគេចចេញពីទ្រង់ហើយទៅលាក់ខ្លួនដោយភាព ភ័យខ្លាច (លោកុប្បត្ដិ 3៖8-10) ។ អំពើបាបបំបែកមនុស្សចេញពីព្រះ។ សេចក្តីភ័យខ្លាចបានចូលមក ជំនួសកន្លែងសេចក្ដីស្រឡាញ់នៅចំពោះព្រះ។ អំពើបាបឥឡូវនេះគឺជាផ្នែកមួយនៃជីវិតរបស់មនុស្ស ទាំងអស់។ រឿងអាក្រក់ទាំងឡាយដែលបណ្តាលឡើងដោយអំពើបាប វាបានក្លាយជាចំណែកមួយនៃ ជីវិតមនុស្សផងដែរ។ ប្រសិនបើព្រះមិនធ្វើអ្វីមួយទេនោះ មនុស្សលោកនឹងត្រូវវិនាសជារៀងរហូតតទៅ។

`តើព្រះបន្ទូលនៃសេចក្តីសង្ឃឹមនិងកិច្ចសន្យាអ្វីទៅ ដែលព្រះមានបន្ទូលទៅកាន់កូនចៅរបស់ទ្រង់បន្ទាប់ពីពួកគេបានធ្វើបាប? (សូមអានលោកុប្បត្ដិ 3៖15)។`

ព្រះបានប្រទានឲ្យលោកអ័ដាម និងនាងអេវ៉ានូវសារដ៏ភ្ញាក់ផ្អើលមួយស្តីអំពីអនាគតកាល។ ទ្រង់បានមានបន្ទូលថា ទ្រង់នឹងធ្វើអោយពស់ និងស្រ្តី គឺពូជពស់និងពូជរបស់ស្ត្រីមានសេចក្តីខ្មាំង នឹង គ្នា។ ភាពជាសត្រូវនេះនឹងបន្តរហូតដល់មានបុគ្គលម្នាក់មកដល់ ដែលលោកគឺជាពូជរបស់ស្ត្រីនៅពេល អនាគត។ ពូជរបស់ស្រ្តីនេះគឺជាអង្គព្រះយេស៊ូវ ដែលទ្រង់នឹងវាយបំបែកក្បាលរបស់ពស់នេះ។ ពស់គឺជាពាក្យប្រៀបប្រដូចសំដៅទៅសាតាំង។ ការវាយរបស់ទ្រង់នឹងល្មមគ្រប់គ្រាន់ដើម្បីសម្លាប់ពស់នេះ។ ប៉ុន្ដែ សាតាំង ដែលជាសត្វពស់នឹងមិនអាចសម្លាប់ព្រះយេស៊ូវបានឡើយ។ សាតាំងនឹងធ្វើឱ្យកែងជើងរបស់ ទ្រង់ឈឺចាប់បន្តិចបន្ទួចប៉ុណ្ណោះ។

ព្រះបានប្រទានសេចក្តីសន្យានេះដល់លោកអ័ដាម និងនាងអេវ៉ាដើម្បីផ្តល់ក្តីសង្ឃឹមដល់ពួកគេ។ សេចក្តីសន្យារបស់ព្រះយេស៊ូវ ហើយនឹងជ័យជំនះរបស់ទ្រង់នៅលើសាតាំងនិងអំពើបាបបានផ្លាស់ ប្តូរជីវិតរបស់លោកអ័ដាមនិងនាងអេវ៉ាជារៀងរហូត។ សេចក្តីសង្ឃឹមដែលទ្រង់បានសន្យាផ្តល់ឱ្យពួកគេ បានបណ្តេញនូវការភ័យខ្លាចចេញពីដួងចិត្តរបស់ពួកគេដែលកើតឡើងដោយសារអំពើបាប។