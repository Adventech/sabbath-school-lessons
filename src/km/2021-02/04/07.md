---
title:  ការសិក្សាបន្ថែម
date:  23/04/2021
---

សូមអាន Ellen G. White, “The Call of Abraham,” pages 125-131, in Patriarchs and Prophets; “Jew and Gentile,” pages 188-200, in The Acts of the Apostles។

«ឥន្ទធនូបង្ហាញពីសេចក្តីសញ្ញារបស់ព្រះជាម្ចាស់ជាមួយនឹងណូអេ។ សូមអានខគម្ពីរលោកុប្បត្តិ 17៖10 ដើម្បីរៀនអំពីសញ្ញាដែលបង្ហាញពីការតាំងសញ្ញារបស់ព្រះជាមួយអ័ប្រាហាំ។ តើនោះជាសេចក្តី សញ្ញាអ្វី? ចម្លើយគឺការកាត់ស្បែក។ ការកាត់ស្បែកគឺជាការកាត់ចុងស្បែកនៃប្រដាប់ភេទរបស់បុរស។ ការ កាត់ស្បែកបង្ហាញថា៖ (1) កូនចៅរបស់អ័ប្រាហាំខុសពីជនជាតិដទៃ (អេភេសូរ 2៖11)។ ការកាត់ស្បែក ជួយអោយជនជាតិយូដាចងចាំសេចក្តីសញ្ញារបស់ពួកគេជាមួយព្រះ (លោកុប្បត្ដិ 17៖11)។ (3) ការកាត់ស្បែកជួយអោយប្រជាជនរស់នៅតាមរបៀបត្រឹមត្រូវ (ចោទិយកថា 10៖16)។ (4) ការកាត់ស្បែក បង្ហាញយើងថាយើងបានសង្រ្គោះដោយសារសេចក្តីជំនឿតែមួយគត់ (រ៉ូម 4៖11)។ (5) ការកាត់ស្បែក បង្ហាញយើងថាយើងត្រូវតែមានចិត្តស្អាតស្អំ (រ៉ូម 2៖29)។ ចុងបញ្ចប់ (6) ការកាត់ស្បែកបង្ហាញយើង អំពីពិធីបុណ្យជ្រមុជទឹក (កូល៉ុស 2៖11, 12)»។ ដកស្រង់ពី The SDA Bible Commentary, volume 1, pages 322, 323, adapted។

ឥន្ទធនូនឹងបង្ហាញយើងជានិច្ចនូវកិច្ចសន្យារបស់ព្រះដែលនឹងមិនបំផ្លាញផែនដីម្តងទៀតដោយសារទឹកជំនន់។ ការសន្យានេះនឹងបន្តរហូតដល់បំផុតកល្ប។ ការកាត់ស្បែកនឹងមិនកើតឡើងទេ។ លោកប៉ុលបានប្រាប់យើងថាអ័ប្រាហាំបានទទួលយកការកាត់ស្បែកជាសញ្ញាមួយនៃសេចក្តីជំនឿរបស់គាត់លើព្រះជាម្ចាស់ដើម្បីសេចក្តីសង្គ្រោះ (រ៉ូម 4៖11)។ កាលដែលពេលវេលាកន្លងផុតទៅអត្ថន័យនៃការកាត់ ស្បែកបានផ្លាស់ប្តូរ។ ក្រោយមកការកាត់ស្បែកមានអត្ថន័យមិនល្អ។ វាបានបង្ហាញពីមនុស្សដែលបាន ព្យាយាមទទួលការពេញចិត្តពីព្រះ។ មនុស្សទាំងនេះជឿថាការស្ដាប់បង្គាប់តាមក្រឹត្យវិន័យរបស់ព្រះបានសង្គ្រោះពួកគេ។ នៅសម័យសញ្ញាថ្មី ការកាត់ស្បែកលែងមានអត្ថន័យពិសេសទៀតហើយ។ ជំនឿថ្មីបាន ជំនួសវារួចទៅហើយ។ វាគឺជាគោលជំនឿដែលសេចក្តីជំនឿរបស់យើងលើព្រះយេស៊ូវផ្លាស់ប្តូរយើង។ ជំនឿ របស់យើងលើព្រះយេស៊ូវបណ្តាលឱ្យយើងរស់នៅដោយគោរពប្រតិបត្តិ។ សូមអានកាឡាទី 5៖6; កាឡាទី 6៖15; និងកូរិនថូសទី1 7៖18, 19។

**សំណួរពិភាក្សា**

`1. តើសេចក្តីជំនឿនិងការប្រព្រឹត្ដតាមមានទាក់ទងគ្នាយ៉ាងណា? តើយើងអាចមានមួយហើយអត់មួយបាន ដែរឬទេ? បើអត់ទេ តើហេតុអ្វីទៅ?`

`2. «ព្រះបានល្បងលអាប់រ៉ាម។ ដូចគ្នានេះដែរព្រះក៏បានប្រទាននូវការសាកល្បងដល់មនុស្សជាច្រើននៅពេលសព្វថ្ងៃនេះដែរ។ ប្រហែលជាពួកគេមិនឮសំឡេងរបស់ព្រះជាម្ចាស់មានបន្ទូលជាមួយពួកគេទេ។ ប៉ុន្តែ ព្រះមានបន្ទូលជាមួយពួកគេតាមការបង្រៀននៅក្នុងព្រះគម្ពីរ . . . ព្រះមានការងារឲ្យពួកគេបំពេញ . . . តើអ្នកណាបានត្រៀមខ្លួនរួចជាស្រេចដើម្បីធ្វើកិច្ចការនេះហើយឬនៅ?» ដកស្រង់ពី Ellen G. White, Patriarchs and Prophets, pages 126, 127, adapted។ ចូរនិយាយនៅក្នុងថ្នាក់អំពីឧទាហរណ៍សម័យ ទំនើបរបស់មនុស្សដែលព្រះបានត្រាស់ហៅឱ្យធ្វើកិច្ចការពិសេសសម្រាប់ទ្រង់។`