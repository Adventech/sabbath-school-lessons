---
title:  អ្វីពិសេសដែលអ័ប្រាហាំត្រូវធ្វើ
date:  22/04/2021
---

**«ដ្បិតអញស្គាល់គាត់ថា គាត់នឹងបង្គាប់ដល់កូនចៅ និងពួកផ្ទះគាត់តរៀងទៅ ឲ្យគេកាន់ខ្ជាប់ តាមផ្លូវនៃព្រះយេហូវ៉ា ដើម្បីឲ្យបានប្រព្រឹត្តសេចក្តីសុចរិត និងសេចក្តីទៀងត្រង់ ប្រយោជន៍ឲ្យព្រះយេហូវ៉ា បានសំរេចដល់គាត់ តាមសេចក្តីដែលទ្រង់មានព្រះបន្ទូលពីដំណើរគាត់» (លោកុប្បត្ដិ 18៖19)។**

ដូចដែលយើងបានឃើញរហូតមកដល់ពេលនេះការតាំងសញ្ញារបស់ព្រះតែងតែជាសេចក្តីសញ្ញានៃព្រះគុណ។ ដូចដែលលោកអ្នកបានដឹងស្រាប់ហើយថា ព្រះគុណគឺជាអំណោយទាននៃសេចក្តី មេត្តាករុណា ការអភ័យទោស និងអំណាចលើអំពើបាបដែលព្រះបានប្រទានឱ្យយើងរាល់គ្នា។ យើងមិនអាចបានដោយការសន្សំកុសលនោះទេ តែយើងអាចទទួលបានដោយសារសេចក្តីជំនឿប៉ុណ្ណោះ។ ដូច្នេះ ការតាំងសញ្ញានេះបង្ហាញយើងថាព្រះទ្រង់ជាអ្នកធ្វើសម្រាប់យើងនូវអ្វីដែលយើងមិនអាចធ្វើសម្រាប់ ខ្លួនឯងបាន។ ទ្រង់នឹងជួយសង្រ្គោះយើងពីអំពើបាប។

ព្រះបានត្រាស់ហៅលោកអ័ប្រាហាំឱ្យជួយទ្រង់ក្នុងការប្រកាសពីផែនការនៃសេចក្តីសង្គ្រោះនិងសេចក្ដីមេត្តាករុណារបស់ទ្រង់ដល់ប្រជាជននៅលើផែនដីនេះ។ ព្រះជាម្ចាស់នឹងរក្សានូវកិច្ចសន្យារបស់ទ្រង់ចំពោះលោកអ័ប្រាហាំ។ ប៉ុន្ដែ អ័ប្រាហាំត្រូវតែធ្វើអ្វីដែលត្រឹមត្រូវហើយស្ដាប់បង្គាប់ព្រះអង្គដោយសេចក្តីជំនឿ។ ប្រសិនបើលោកអ័ប្រាហាំមិនគោរពតាមទ្រង់ទេ នោះព្រះមិនអាចប្រើអ័ប្រាហាំឱ្យ ធ្វើការពិសេសនៅលើផែនដីនេះបានទេ។

ខគម្ពីរលោកុប្បត្តិ 18៖19 បង្ហាញយើងពីទំនាក់ទំនងនៃសេចក្ដីមេត្តាករុណារបស់ព្រះនិងក្រិត្យវិន័យរបស់ទ្រង់។ ខគគម្ពីរនេះចាប់ផ្តើមដោយ «យើងបានជ្រើសរើសគាត់» ប្រយោគនេះបានបង្ហាញ យើងអំពីសេចក្ដីមេត្តាករុណារបស់ព្រះ។ បន្ទាប់មកខគម្ពីរនេះបង្ហាញយើងថាអ័ប្រាហាំគឺជាមនុស្សម្នាក់ ដែលនឹងស្តាប់បង្គាប់ព្រះជាម្ចាស់។ អ័ប្រាហាំនឹងបង្រៀនក្រុមគ្រួសាររបស់គាត់ឱ្យគោរពប្រតិបត្តិដល់ ព្រះផងដែរ។ ដូច្នេះនៅក្នុងខនេះយើងឃើញសេចក្តីជំនឿនិងការប្រព្រឹត្តមានទំនាក់ទំនងយ៉ាងជិតស្និទ្ធ នឹងគ្នា។ (សូមអានខគម្ពីរយ៉ាកុប 2៖17)។

`តើលោកអ្នកបានឃើញផ្នែកចុងក្រោយនៃខគម្ពីរលោកុប្បត្តិ 18៖19 ទេ? តើខនេះនិយាយ អ្វីខ្លះអំពីការគោរពប្រតិបត្តិរបស់អ័ប្រាហាំ? ការគោរពប្រតិបត្តិរបស់យើងមិនបានជួយសង្រ្គោះយើងទេ។ ប៉ុន្តែ ហេតុអ្វីបានជាការគោរពប្រតិបត្តិមានសារៈសំខាន់? តើខគម្ពីរនេះបង្ហាញអ្វីខ្លះដល់យើងចំពោះចម្លើយចេញពីសំណួរនេះ? តើសេចក្តីសញ្ញារវាងព្រះ និងអ័ប្រាហាំអាចត្រូវបានប្រកាន់ខ្ជាប់ដោយគ្មាន ការគោរពតាមទេ? ចូរពន្យល់។`

លោកអ័ប្រាហាំមិនអាចរីករាយនឹងព្រះពរនៃការតាំងសញ្ញានោះទេប្រសិនបើគាត់មិនធ្វើអ្វីដែល ព្រះត្រាស់បង្កប់ឱ្យគាត់ធ្វើនោះ។ ព្រះជាម្ចាស់ក៏បានសន្យាថានឹងធ្វើតាមផ្នែករបស់ទ្រង់ដែរ។ អ័ប្រាហាំ ត្រូវតែបំពេញតួនាទីរបស់គាត់។ គាត់ត្រូវតែបង្ហាញព្រះនូវសេចក្ដីស្រឡាញ់ សេចក្តីជំនឿ និងការគោរព ប្រតិបត្តិ។ ប្រសិនបើលោកអ័ប្រាហាំគោរពប្រតិបត្តិតាម នោះព្រះអាចរក្សាចំណែកនៃសេចក្តីសញ្ញានោះ បាន។

តើមានអ្វីកើតឡើងប្រសិនបើមនុស្សមិនបានកាន់តាមសេចក្តីសញ្ញាជាមួយព្រះនោះ? យើង ត្រូវតែដឹងថាសេចក្តីសញ្ញានោះសោតមិនចេះផ្លាស់ប្តូរនោះទេ។ ប៉ុន្តែ នៅពេលដែលនរណាម្នាក់រំលោភ លើសេចក្តីសញ្ញានោះ ព្រះជាម្ចាស់មិនអាចរក្សាកិច្ចសន្យារបស់ទ្រង់បានឡើយ។ ទំនាក់ទំនងពិសេស នៃសេចក្ដីស្រឡាញ់និងការជឿទុកចិត្តគ្នារវាងព្រះនិងមនុស្សក៏ត្រូវបែកបាក់ដែរ។