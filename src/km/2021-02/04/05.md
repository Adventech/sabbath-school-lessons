---
title:  ផ្នែកទាំងឡាយនៃសេចក្តីសញ្ញា
date:  21/04/2021
---

ខគម្ពីរលោកុប្បត្តិ 12៖1, 2 បង្ហាញយើងពីផ្នែកដំបូងពីរយ៉ាង នៃសេចក្តីសញ្ញារវាងព្រះ និង លោកអាប់រ៉ាម។ សេចក្តីសញ្ញាមានបីផ្នែក៖ (1) ព្រះជាម្ចាស់បានចូលមកឯអាប់រ៉ាម។ (2) ទ្រង់បានបង្គាប់ ដល់អាប់រ៉ាម។ (3) ព្រះបានចុះកិច្ចសន្យាជាមួយនឹងលោកអាប់រ៉ាម។ ផ្នែកទី1 គឺជាជំរើស។ ផ្នែកនេះ បង្ហាញយើងថាព្រះពិតជាសប្បុរសក្នុងការជ្រើសរើសអាប់រ៉ាមឱ្យចូលក្នុងសេចក្តីសញ្ញានេះជាមួយ នឹងទ្រង់។ ផ្នែកទី2 គឺជាពាក្យបង្គាប់បញ្ជា។ ផ្នែកនេះបង្ហាញយើងនូវការសាកល្បងនៃការទុកចិត្តដែលព្រះ បានប្រទានដល់អាប់រ៉ាម។ អាប់រ៉ាមត្រូវតែបង្ហាញនូវការជឿទុកចិត្តទាំងស្រុងលើព្រះ (ហេព្រើរ 11៖8)។ ផ្នែកទី3 គឺជាកិច្ចសន្យា (លោកុប្បត្ដិ 12៖1-3, 7) ។ ព្រះជាម្ចាស់បានសន្យាជាមួយកូនចៅជំនាន់ក្រោយ របស់លោកអ័ប្រាហាំ។ ស្របពេលជាមួយគ្នានេះដែរ កិច្ចសន្យានេះរួមបញ្ចូលទាំងក្រុមគ្រួសារមនុស្សទាំង មូល (លោកុប្បត្ដិ 12៖3; កាឡាទី 3៖6-9)។

**ផ្នែកទី 2 នៃសេចក្តីសញ្ញារបស់ព្រះជាមួយនឹងលោកអាប់រ៉ាមត្រូវបានបង្ហាញនៅក្នុងខគម្ពីរលោកុប្បត្ដិ 15៖7-18។ តើខគម្ពីរមួយណាបង្ហាញយើងពីរឿង 3 ដូចគ្នាដែលកើតឡើងនៅក្នុងផ្នែក ទី1? សូមសរសេរខគម្ពីរទាំងនោះនៅលើបន្ទាត់ខាងក្រោមដែលបង្ហាញផ្នែកនីមួយៗ។**

`ព្រះជាម្ចាស់បានយាងមកឯមនុស្ស។ ខ`

`ព្រះបានបង្គាប់មនុស្សឱ្យគោរពតាមទ្រង់។ ខ`

`ការសន្យារបស់ព្រះ។ ខ`

នៅក្នុងផ្នែកទី2នៃសេចក្តីសញ្ញានេះ ព្រះជាម្ចាស់បានយាងមករកអាប់រ៉ាមហើយឆ្លងកាត់រវាង បំណែកនៃសត្វបី។ ទីមួយសត្វទាំងបីត្រូវបានសម្លាប់។ បន្ទាប់មកពួកគេត្រូវបានកាត់ជាពាក់កណ្តាល។ ផ្នែកទាំងពីរនៃសត្វនីមួយៗត្រូវបានដាក់នៅបន្តបន្ទាប់គ្នាដែលមានចន្លោះនៅរវាងពួកវា។ សត្វបក្សីក៏ត្រូវ បានគេសម្លាប់ដែរ ប៉ុន្តែពួកវាមិនត្រូវបានកាត់ជាពីរនោះទេ។ នៅពេលដែលមនុស្សបានតាំងសញ្ញានឹងគ្នានៅសម័យព្រះគម្ពីរពួកគេបានដើរកាត់រវាងបំណែកសាច់ដែលបានកាត់រួចនោះ។ ការធ្វើបែបនេះគឺជា និមិត្តរូបមួយ បង្ហាញថាប្រជាជននឹងធ្វើអ្វីតាមគ្រប់យ៉ាងដែលពួកគេបានសន្យា។

`តើមានអ្វីកើតឡើង ក្នុងផ្នែកទី3នៃសេចក្តីសញ្ញារវាងព្រះ និងអ័ប្រាហាំ? (សម្រាប់ចម្លើយ សូមអានខគម្ពីរលោកុប្បត្ដិ 17៖1-14)។`

អត្ថន័យនៃឈ្មោះអ័ប្រាហាំបង្ហាញយើងថាព្រះចង់សង្គ្រោះមនុស្សទាំងអស់។ នោះរួមបញ្ចូលទាំងសាសន៍យូដានិងសាសន៍ទាំងឡាយដែលមិនមែនជាយូដា។ កូនចៅពិតរបស់អ័ប្រាហាំគឺជាមនុស្សដែលមានសេចក្តីជំនឿរបស់លោកអ័ប្រាហាំ។ ពួកគេជឿជាក់លើព្រះលោហិតរបស់ព្រះយេស៊ូវដើម្បីជួយ សង្រ្គោះពួកគេ។ (សូមអានខគម្ពីរកាឡាទី 3៖7, 29) ដូចជានៅសម័យអ័ប្រាហាំដែរ ព្រះជាម្ចាស់ចង់សង្គ្រោះមនុស្សជាច្រើនតាមដែលអាចធ្វើទៅបាន។ ព្រះជាម្ចាស់មិនបានផ្លាស់ប្តូរនោះទេ ទ្រង់នៅតែមាន ព្រះទ័យដដែល នៅពេលសព្វថ្ងៃនេះ។