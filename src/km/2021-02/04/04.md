---
title:  ពីអាប់រ៉ាម ទៅជាអ័ប្រាហាំ
date:  20/04/2021
---

ឈ្មោះមនុស្សនៅជិតបូព៌ាប្រទេសក្នុងសម័យព្រះគម្ពីរមានអត្ថន័យជ្រាលជ្រៅណាស់។ សព្វថ្ងៃ ប្រសិនបើបុគ្គលណាម្នាក់ដាក់ឈ្មោះកូនរបស់ខ្លួនថា ម៉ារី (Mary) ឬ ស៊ូស៊ី (Suzy) នោះអត្ថន័យនៃឈ្មោះ ទាំងនេះច្រើនតែមិនសំខាន់នោះទេ។ ប៉ុន្តែ សម្រាប់មនុស្សដែលរស់នៅម្តុំបូព៌ាប្រទេស ក្នុងសម័យព្រះគម្ពីរ វិញនោះ ឈ្មោះមនុស្សមានអត្ថន័យជ្រាលជ្រៅខាងវិញ្ញាណ។ ឈ្មោះពីសម័យនោះអាចជាប្រយោគខ្លីៗ ដែលបង្ហាញពីការដឹងគុណ ឬបំណងប្រាថ្នារបស់ឪពុកម្តាយចំពោះអ្វីមួយ។ នេះជាឧទាហរណ៍មួយចំនួន៖ ដានីយ៉ែលមានន័យថា «ព្រះជាម្ចាស់ជាចៅក្រម» ។ យ៉ូអែល មានន័យថា «ព្រះយេហូវ៉ាជាព្រះ»។ ណាថាន់ មានន័យថា «អំណោយទានរបស់ព្រះ»។

ដូច្នេះ ឈ្មោះគឺមានសារៈសំខាន់ណាស់នៅសម័យព្រះគម្ពីរ។ ដូច្នេះហេតុអ្វីបានជាឈ្មោះនៅ ក្នុងព្រះគម្ពីរត្រូវបានផ្លាស់ប្តូរ? ពួកវាត្រូវបានផ្លាស់ប្តូរដើម្បីបង្ហាញពីការផ្លាស់ប្តូរដ៏ធំមួយនៅក្នុងជីវិតរបស់ នរណាម្នាក់។

**ចូរក្រឡេកមើលខគម្ពីរខាងក្រោមនេះ។ តើមានអ្វីកំពុងកើតឡើងនៅក្នុងខទាំងនេះ? ហេតុអ្វី បានជាឈ្មោះទាំងនេះត្រូវបានផ្លាស់ប្តូរ?**

`1. លោកុប្បត្ដិ 32:28`

`2. លោកុប្បត្តិ 41:45`

`3. ដានីយ៉ែល 1: 7`

ឧបមាថានរណាម្នាក់ត្រូវបានគេហៅឈ្មោះថា «ឆោតល្ងង់» ឬ «អាក្រក់» គ្រប់ពេលដោយ មនុស្សផ្សេងៗ។ មិនយូរមិនឆាប់ឈ្មោះទាំងនោះអាចផ្លាស់ប្តូររបៀបដែលមនុស្សម្នាក់គិតអំពីខ្លួនគាត់ផ្ទាល់។ ការផ្លាស់ប្តូរឈ្មោះក៏អាចផ្លាស់ប្តូរអ្វីដែលមនុស្សម្នាក់គិត មានអារម្មណ៍និងធ្វើផងដែរ។

ឥឡូវនេះដោយយើងដឹងនូវរឿងនេះហើយ យើងនឹងយល់កាន់តែច្បាស់ថែមទៀតពីមូលហេតុ ដែលព្រះចង់ប្តូរឈ្មោះអាប់រ៉ាមទៅជាអ័ប្រាហាំ។ អាប់រ៉ាមមានន័យថា «ឪពុកដែលត្រូវបានគេសរសើរ»។ អ័ប្រាហាំមានន័យថា «ឪពុករបស់មនុស្សជាច្រើន»។ ឥឡូវនេះ ចូរយើងក្រឡេកមើលកិច្ចសន្យាមួយនៅក្នុងកិច្ចព្រមព្រៀងរវាងព្រះជាម្ចាស់និងលោកអ័ប្រាហាំ។ ព្រះជាម្ចាស់មានបន្ទូលថា៖ «អញនឹងធ្វើ ឲ្យឯងបង្កើតកូនសុសសាយសន្ធឹក ឲ្យមាននគរផ្សេងៗកើតចេញអំពីឯងមក ព្រមទាំងស្តេចជាច្រើនដែរ» (លោកុប្បត្ដិ 17៖ 6)។ កិច្ចសន្យានេះបានន័យថាយើងដឹងថាឈ្មោះអ័ប្រាហាំមានន័យថា «ឪពុករបស់ មនុស្សជាច្រើន»។ ប្រហែលជាការផ្លាស់ប្តូរឈ្មោះគឺជាផ្នែកមួយនៃផែនការរបស់ព្រះដើម្បីជួយអ័ប្រាហាំឱ្យ មានជំនឿលើសេចក្តីសញ្ញាជាមួយនឹងព្រះ។ ព្រះជាម្ចាស់បានតាំងសញ្ញាជាមួយអ័ប្រាហាំនៅពេលដែល អ័ប្រាហាំមានអាយុ99ឆ្នាំ។ ភរិយារបស់លោកមានឈ្មោះថាសារ៉ាយគឺជាស្ត្រីចំណាស់ម្នាក់ដែលគ្មានកូន។ ដូច្នេះ ព្រះជាម្ចាស់ក៏បានប្រាស់ប្តូរឈ្មោះអាប់រ៉ាមទៅជាអ័ប្រាហាំ ដើម្បីជួយអ័ប្រាហាំអោយមានសេចក្តី ជំនឿលើកិច្ចសន្យារបស់ទ្រង់។