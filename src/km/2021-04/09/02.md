---
title:  «មី-យីតធេន (Mi-Yitten)»
date:  21/11/2021
---

ភាសាហេព្រើរនៅក្នុងព្រះគម្ពីរតែងតែប្រើពាក្យពេចន៍ពិសេសៗ។ ពាក្យទាំងនេះហៅថា សំនួន ប្រៀបធៀប។ យើងពុំអាចយល់សំនួនប្រៀបធៀបណាមួយដោយដឹងពីអត្ថន័យដាច់ដោយឡែកនៃពាក្យ របស់វាបាននោះទេ។ នោះគឺដោយសារតែពួកសំនួនប្រៀបធៀបទាំងនេះមានអត្ថន័យខុសគ្នាពីពាក្យដាច់ ដោយឡែកៗរបស់ពួកវា។ «មី-យីតធេន» គឺជាសំនួនប្រៀបធៀបមួយនៅក្នុងគម្ពីរសញ្ញាចាស់។ ពាក្យថា «មី» គឺជាសំណួរមួយ។ សំនួននេះមានន័យថា «តើអ្នកណា?»។ រីឯសំនួន «យីតធេន» មានន័យថា «នឹង អោយ»។ ដូច្នេះ សំនួន «មី-យីតធេន» មានន័យចំថា «តើអ្នកណានឹងអោយ?» ។ ប៉ុន្តែ «មី-យីតធេន» ក៏ជាសំនួនប្រៀបធៀបផងដែរ។ ម្ល៉ោះហើយ សំនួនប្រៀបធៀបនេះក៏មានអត្ថន័យផ្សេងទៀតដែលខុស ពីពាក្យដាច់ដោយឡែករបស់វាផងដែរ។ ក្នុងគម្ពីរសញ្ញាចាស់ សំនួនប្រៀបធៀប «មី-យីតធេន» បង្ហាញ អំពីបំណងប្រាថ្នារបស់អ្នកណាម្នាក់ដែលចង់បានអ្វីមួយជាទីបំផុត។

ចូរយើងក្រឡេកមើលឧទាហរណ៍មួយចំនួននៃសំនួននេះនៅក្នុងព្រះគម្ពីរ។ បន្ទាប់ពីសាសន៍ អ៊ីស្រាអែលបានភៀសខ្លួនចេញពីសាសន៍អេស៊ីព្ទមិនបានយូរប៉ុន្មានផង ពួកគេមានអារម្មណ៍បាក់ទឹកចិត្ត ជាខ្លាំងនៅឯទីរហោស្ថាន។ ម្ល៉ោះហើយ ពួកគេបានរអូ៊រទាំដាក់លោកម៉ូសេ និងលោកអើរ៉ុនថា «ស៊ូឲ្យយើង បានស្លាប់ដោយព្រះហស្តនៃព្រះយេហូវ៉ានៅស្រុកអេស៊ីព្ទ [វិញ]» (និក្ខមនំ 16៖3)។ តើលោកអ្នកឃើញ ពាក្យដែលបានសរសេរថា «ស៊ូឲ្យ» នៅក្នុងខនេះដែរឬទេ? ពាក្យនេះចេញមកពីសំនួនប្រៀបធៀប «មី- យីតធេន»។

ក្នុងខគម្ពីរទំនុកដំកើង 14៖7 ស្តេចដាវីឌបានមានបន្ទូលថា «សូមឲ្យអ៊ីស្រាអែលបានទទួលការ សង្គ្រោះពីក្រុងស៊ីយ៉ូន [ផង]» (គខប)។ ភាសាហេព្រើរនៅត្រង់នេះមិនបាននិយាយថា «តើខ្ញុំអធិស្ឋាន យ៉ាងណា (How I pray)» នោះទេ (បកប្រែថ្មី)។ ភាសាហេព្រើរនិយាយថា «មី-យីតធេន»។

ក្នុងខគម្ពីរយ៉ូប 6៖8 លោកយ៉ូបបានស្រែកឡើងថា «សូមឲ្យសំណូមពររបស់ខ្ញុំបានសម្រេច [ចុះ]» (គខប)។ ជាថ្មីម្តងទៀត ពាក្យដែលសរសេរថា «សូមឲ្យ» ចេញមកពីសំនួនប្រៀបធៀប «មី-យីតធេន» ជាភាសាហេព្រើរ។

`សូមអានខគម្ពីរចោទិយកថា 5៖22-29។ សូមក្រឡេកមើលយ៉ាងយកចិត្តទុកដាក់នៅក្នុង ខ29។ ក្នុងខនេះ ពាក្យដែលសរសេរថា «ឱបើសិនជា» ចេញមកពីសំនួនប្រៀបធៀប «មី-យីតធេន» ជាភាសាហេព្រើរ។ ព្រះអម្ចាស់គឺជាអ្នកមានបន្ទូលនៅក្នុងខនេះ។ តើមានសេចក្ដីពិតនៃគម្ពីរសំខាន់ៗអ្វីខ្លះ ដែលពាក្យទាំងនេះបង្ហាញយើងអំពីព្រះអម្ចាស់?`

ព្រះអម្ចាស់បានបង្កើតពេលវេលា លំហអាកាស និងរបស់សព្វសារពើយ៉ាងល្អប្រណីត។ ព្រះ អម្ចាស់បានផ្លុំខ្យល់ជីវិតចូលទៅក្នុងលោកអ័ដាម។ ឥឡូវនេះ ព្រះដ៏មានគ្រប់ព្រះចេស្តាដដែលនេះបានមានបន្ទូលនូវពាក្យពេចន៍ដែលមនុស្សលោកទន់ខ្សោយបាននិយាយ។ ពាក្យទាំងនេះបង្ហាញយើងថា មនុស្សមានដែនកំណត់។ ដូច្នេះ តើពាក្យដដែលទាំងនេះបង្ហាញយើងយ៉ាងដូចម្តេច អំពីព្រះ? ពាក្យទាំង នេះបង្ហាញយើងអំពីអ្វីមួយដ៏សំខាន់បំផុតទាក់ទងទៅនឹងអំណោយនៃសេរីភាពក្នុងការជ្រើសរើសដែលព្រះបានប្រទានដល់យើង។ ព្រះអម្ចាស់ផ្ទាល់ក៏បានកំណត់នូវអ្វីដែលទ្រង់អាចធ្វើបាននៅក្នុងមហាវិវាទ រវាងសេចក្តីល្អ និងសេចក្តីអាក្រក់ផងដែរ។ «មី-យីតធេន» នៅក្នុងខគម្ពីរចោទិយកថា 5៖29 បានបង្ហាញ យើងថា សូម្បីតែព្រះក៏មិនអាចជំទាស់ទៅនឹងសេរីភាពនៃការជ្រើសរើសរបស់យើងបានដែរ។ ប្រសិនបើ ទ្រង់ធ្វើដូច្នោះមែន នោះសេរីភាពក្នុងការជ្រើសរើសរបស់យើងនឹងលែងមានសេរីភាពទៀតហើយ។