---
title:  ការងាកចេញពីអំពើបាប និងការផ្លាស់ប្តូរជីវិត
date:  25/11/2021
---

គម្ពីរសញ្ញាថ្មីទាំងមូលបង្ហាញយើងនូវគោលគំនិតនៃការងាកចេញពីអំពើបាប។ យើងបានឃើញ លោកយ៉ូហាន-បាទីស្ទចាប់ផ្តើមកិច្ចការរបស់គាត់សម្រាប់ព្រះតាមរយៈការសូមអោយពួកបណ្តាជនងាក ចេញពីអំពើបាបរបស់ពួកគេ។

`សូមអានខគម្ពីរម៉ាថាយ 3៖1-8។ តើខទាំងនេះបង្ហាញយើងយ៉ាងដូចម្តេច អំពីការងាកចេញ ពីអំពើបាប? តើលោកយ៉ូហានបានប្រាប់ពួកបណ្តាជនអោយធ្វើអ្វីខ្លះ ដែលបង្ហាញយើងអំពីសារដែលយើងបានរៀនកន្លងមកក្នុងកណ្ឌគម្ពីរចោទិយកថា? តើសាររបស់លោកយ៉ូហានមានអត្ថន័យពិសេសអ្វី ទៅចំពោះពួកសង្ឃសាសន៍យូដា?`

ព្រះយេស៊ូវក៏បានចាប់ផ្តើមព័ន្ធកិច្ចរបស់ទ្រង់សម្រាប់ព្រះតាមរយៈការត្រាស់ហៅអោយមនុស្ស ងាកចេញពីអំពើបាបរបស់ពួកគេ។

`សូមអានខគម្ពីរម៉ាកុស 1៖15។ តើព្រះយេស៊ូវបានមានបន្ទូលអំពីអ្វីនៅក្នុងខទាំងនេះ? តើហេតុអ្វីបានជាទ្រង់ភ្ជាប់ការងាកចេញពីអំពើបាបជាមួយនឹងដំណឹងល្អយ៉ាងដូច្នេះ?`

លោកយ៉ូហានបានមានប្រសាសន៍ទៅកាន់ពួកសង្ឃ។ រីឯព្រះយេស៊ូវទ្រង់បានមានបន្ទូលទៅ កាន់សាសន៍យូដាវិញ។ ព្រះយេស៊ូវ និងលោកយ៉ូហានបានមានប្រសាសន៍ទៅកាន់ក្រុមមនុស្សខុសគ្នា។ ប៉ុន្តែ អ្នកទាំងពីរមានសារតែមួយប៉ុណ្ណោះ គឺថា៖ យើងជាបាបជន។ មែនហើយ ព្រះយេស៊ូវបានយាងមក សង្គ្រោះបាបជន។ ប៉ុន្តែ យើងត្រូវតែងាកចេញពីអំពើបាបរបស់យើង ហើយផ្លាស់ប្តូរជីវិតចាស់របស់យើង ចោលចេញ។ លោកអ្នកប្រហែលជាបានងាកចេញពីព្រះជាយូរណាស់មកហើយ។ ឬមួយ លោកអ្នកអាច ជាគ្រីស្ទានដ៏ស្មោះត្រង់ម្នាក់ដែលបានធ្វើខុស ហើយងាកចេញពីព្រះមួយរយៈពេលខ្លី។ មិនថា យើងជា គ្រីស្ទានបែបណានោះទេ យើងត្រូវតែទទួលស្គាល់ថា យើងគឺជាបាបជន។ យើងត្រូវមានអារម្មណ៍សោក ស្តាយចំពោះអំពើបាបរបស់យើងមិនមែនត្រឹមតែរឿងអាក្រក់ៗដែលវាបណ្តាលអោយមាននោះទេ។ យើង ត្រូវតែជ្រើសរើសឈប់ប្រព្រឹត្តអំពើបាប។ ព្រះយេស៊ូវនឹងប្រទានកម្លាំងរបស់ទ្រង់អោយយើងអាចនិយាយ ពាក្យថាទេទៅកាន់វាបាន។ យើងត្រូវតែជឿទុកចិត្តទៅលើព្រះគុណរបស់ព្រះយេស៊ូវទាំងស្រុង។ ទ្រង់នឹង ជួយអោយយើង «ប្រតិបត្តិតាមបទបញ្ជាទាំងប៉ុន្មាន ដែលខ្ញុំប្រគល់ឲ្យ» (ចោទិយកថា 15៖5, គខប)។

អ្នកប្រាជ្ញខាងឯព្រះគម្ពីរខ្លះជឿថា គម្ពីរសញ្ញាថ្មីបង្ហាញយើងនូវគោលគំនិតតែមួយស្តីអំពីការងាកចេញពីអំពើបាបដែលយើងបានឃើញនៅក្នុងកណ្ឌគម្ពីរចោទិយកថា។ នៅពេលដែលលោកពេត្រុស ចោទពួកយូដាពីការព្យួរព្រះយេស៊ូវនៅលើឈើឆ្កាង ពួកគេជាច្រើននាក់មាន «សេចក្តីចាក់ចុចក្នុងចិត្ត ក៏ សួរពេត្រុស និងពួកសាវ័កឯទៀតថា ‘បងប្អូនអើយ តើយើងខ្ញុំត្រូវធ្វើដូចម្តេច?’» (កិច្ចការ 2៖37)។ ដូច្នេះ ពួកបណ្តាជនបានសោកស្តាយចំពោះអំពើបាបរបស់ពួកគេទាស់នឹងព្រះ។ ពួកគេចង់ដឹងពីអ្វីដែលពួកគេ គួរធ្វើនៅពេលនោះ ដើម្បីអោយគ្រប់យ៉ាងបានត្រូវគ្នាជាមួយនឹងព្រះវិញ។

តើយើងខុសគ្នាពីពួកគេទាំងនោះដែរឬទេ នៅសព្វថ្ងៃនេះ? យើងបានធ្វើអោយព្រះឈឺចាប់។ ម្ល៉ោះហើយ យើងក៏ត្រូវតែត្រូវគ្នាជាមួយនឹងទ្រង់ផងដែរ។

`សូមអានខគម្ពីរកិច្ចការ 2៖38។ តើលោកពេត្រុសឆ្លើយតបនឹងសំណួរដែលពួកបណ្តាជនសួរគាត់យ៉ាងដូចម្តេច? តើរឿងនេះបង្ហាញយើងពីក្បួនច្បាប់អ្វីដែលទាក់ទងនឹងការងាកចេញពីអំពើបាប?`