---
title:  ការសិក្សាបន្ថែម
date:  26/11/2021
---

«ខណៈដែលយើងកំពុងតែលូតលាស់ក្នុងជំនឿ ការយល់ដឹងអំពីការងាកចេញពីអំពើ បាបរបស់យើងនឹងកាន់តែស៊ីជម្រៅ។ ព្រះអម្ចាស់បានមានបន្ទូលទៅកាន់អ្នកដែលទ្រង់បានអត់ឱនទោស អោយយ៉ាងដូច្នេះថា៖ ‘នោះឯងរាល់គ្នានឹងនឹកចាំពីកិរិយាអាក្រក់របស់ឯង ហើយពីអំពើដែលឯងរាល់គ្នា ប្រព្រឹត្តមិនល្អផង ដូច្នេះ ឯងរាល់គ្នានឹងមើលខ្លួនដោយខ្ពើមឆ្អើម ដោយព្រោះអំពើទុច្ចរិត និងអំពើគួរស្អប់ ខ្ពើមរបស់ឯង’ (អេសេគាល 36៖31)។ ព្រះយេស៊ូវបានមានបន្ទូលម្តងទៀតថា៖ អញនឹងតាំងសេចក្តី សញ្ញារបស់អញដល់ឯង នោះឯងនឹងដឹងថា ‘អញនេះជាព្រះយេហូវ៉ាពិត ដើម្បីឲ្យឯងបាននឹកចាំ ហើយ ត្រូវជ្រប់មុខឥតដែលហើបមាត់ឯងឡើងទៀតឡើយ ដោយឯងមានសេចក្តីអៀនខ្មាស ក្នុងកាលដែលអញបានអត់ទោសដល់ឯង ចំពោះគ្រប់ទាំងអំពើដែលឯងបានប្រព្រឹត្តនោះ នេះជាព្រះបន្ទូលនៃព្រះអម្ចាស់ យេហូវ៉ា’ (អេសេគាល 16៖62, 63)។ ពេលនោះ យើងនឹងមិនលើកតម្កើងខ្លួនឯងឡើយ។ យើងនឹង ដឹងថា កម្លាំងរបស់យើងបានមកពីព្រះយេស៊ូវតែមួយគត់ប៉ុណ្ណោះ។ យើងនឹងសារភាពជាមួយលោកប៉ុល យ៉ាងដូច្នេះថា៖ ‘ដ្បិតខ្ញុំដឹងថា នៅក្នុងខ្លួនខ្ញុំ គឺក្នុងសាច់ឈាមខ្ញុំ គ្មានអ្វីល្អទេ’ (រ៉ូម 7៖18)។ ‘ឯខ្ញុំ កុំបីឲ្យខ្ញុំអួតខ្លួនឡើយ អួតបានតែពីឈើឆ្កាងនៃព្រះយេស៊ូវគ្រីស្ទ ជាព្រះអម្ចាស់នៃយើងរាល់គ្នាប៉ុណ្ណោះ ដែល ដោយសារទ្រង់ នោះលោកីយ៍បានត្រូវជាប់ឆ្កាងខាងឯខ្ញុំ ហើយខ្ញុំខាងឯលោកីយ៍ដែរ’ (កាឡាទី 6៖14)»។ដកស្រង់ពី Ellen G. White, Christ’ Object Lessons, pages 160, 161, adapted។

«‘តើអ្នកមិនទទួលស្គាល់ថា ព្រះជាម្ចាស់មានព្រះហឫទ័យសប្បុរសដូច្នេះ ដើម្បីជំរុញអ្នកឲ្យកែប្រែចិត្តគំនិតទេឬ?’ (រ៉ូម 2៖4, គខប)។ សេចក្តីស្រឡាញ់នៃព្រះ និងព្រះគុណរបស់ទ្រង់ប្រៀបដូចជាច្រវាក់មាសអ៊ីចឹង។ ព្រះបានដាក់ច្រវាក់មាសនេះនៅជុំវិញបុគ្គលណាដែលស្ថិតនៅក្នុងគ្រោះថ្នាក់។ ព្រះអម្ចាស់បានប្រកាសថា ‘អញបានស្រឡាញ់ឯង ដោយសេចក្តីស្រឡាញ់ដ៏ស្ថិតស្ថេរនៅអស់កល្ប ហេតុនេះបានជាអញទាញនាំឯងមក ដោយសេចក្តីសប្បុរស’ (យេរេមា 31៖3)»។ ដកស្រង់ពី Ellen G. White, Christ’s Object Lessons, page 202, adapted។

**សំណួរពិភាក្សា**

`1. តើហេតុអ្វីបានជាយើងត្រូវប្រុងប្រយ័ត្នកុំអោយគិតថា ការងាកចេញពីអំពើបាបរបស់យើងធ្វើអោយ ព្រះសព្វព្រះទ័យនឹងយើង បន្ទាប់ពីយើងងាកចេញពីអំពើបាបមកនោះ? តើវិធីតែមួយគត់ដែលយើងអាច ធ្វើអោយទ្រង់សព្វព្រះទ័យនោះគឺជាអ្វី?`

`2. សូមអានអំពីលោកយូដាសនៅក្នុងខគម្ពីរម៉ាថាយ 27៖3-5។ លោកយូដាសច្បាស់ជាមានការសោក ស្តាយចំពោះរឿងដែលបានកើតឡើងជាមួយនឹងព្រះយេស៊ូវជាមិនខាន។ (លោកយូដាសបានសម្លាប់ខ្លួន មែនទេ?) ប៉ុន្តែ តើហេតុអ្វីបានជាលោកយូដាសពុំមានអារម្មណ៍សោកស្តាយពិតប្រាកដចំពោះអំពើបាបរបស់គាត់យ៉ាងដូច្នេះ?`

`3. យើងជាបាបជន។ តើហេតុអ្វីបានជាសេចក្តីពិតនៃព្រះគម្ពីរនៅត្រង់នេះជួយកុំអោយយើងវិនិច្ឆ័យអ្នក ដទៃនោះ? ព្រះរាជបុត្រានៃព្រះត្រូវតែទៅឯឈើឆ្កាង ដើម្បីសង្គ្រោះយើង។ តើការសុគតរបស់ទ្រង់បាន បង្ហាញយើងថា អំពើបាបពិតជាអាក្រក់ប៉ុនណានោះយ៉ាងដូចម្តេច?`