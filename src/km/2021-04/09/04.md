---
title:  ការត្រឡប់មកឯព្រះ
date:  23/11/2021
---

យើងឃើ៊ញនូវគោលគំនិតសំខាន់មួយតាមរយៈកណ្ឌគម្ពីរចោទិយកថាទាំងមូលដែលចែងយ៉ាង ដូច្នេះថា៖ ចូរគោរពតាមព្រះអម្ចាស់ ហើយទទួលពរចុះ។ បើមិនគោរពតាមទ្រង់ទេ ជម្រើសដ៏អាក្រក់ របស់លោកអ្នកនឹងបណ្តាលអោយមានការឈឺចាប់។ យើងអាចមើលឃើញគោលគំនិតដដែលនេះនៅក្នុង គម្ពីរសញ្ញាថ្មី។ លោកប៉ុលបានសរសេរថា៖ «កុំឲ្យច្រឡំឡើយ និងបញ្ឆោតព្រះមិនបានទេ ដ្បិតពូជណា ដែលមនុស្សព្រោះចុះ នោះនឹងច្រូតបានពូជនោះឯងវិញ អ្នកណាដែលព្រោះខាងឯសាច់ឈាមរបស់ខ្លួន នឹងច្រូតបានសេចក្តីពុករលួយពីសាច់ឈាមនោះឯង តែអ្នកណាដែលព្រោះខាងឯព្រះវិញ្ញាណ នោះនឹង ច្រូតបានជីវិតអស់កល្បជានិច្ច ពីព្រះវិញ្ញាណវិញ» (កាឡាទី 6៖7, 8)។

បន្ទាប់ពីការធ្លាក់ចុះក្នុងអំពើបាបមក ការធ្វើបាបក្លាយទៅជាធម្មជាតិ និងងាយស្រួលធ្វើដូចជាការដកដង្ហើមដូច្នោះដែរ។ ម្ល៉ោះហើយ ព្រះបានដាស់តឿនរាស្ត្ររបស់ទ្រង់អំពីការដែលមិនគោរពតាមទ្រង់។ ប៉ុន្តែ មនុស្សជាច្រើនបានចាប់ផ្តើមធ្វើបាបដែលព្រះបានដាស់តឿនកុំអោយពួកគេធ្វើ។ ព្រះសព្វព្រះទ័យ ទទួលយកការត្រឡប់មកវិញនៃរាស្ត្ររបស់ទ្រង់ កាលណាពួកគេសូមការអត់ឱនទោសរបស់ទ្រង់ ហើយ ងាកចេញពីអំពើបាបរបស់ពួកគេ។

`សូមអានខគម្ពីរចោទិយកថា 30៖1-10 ម្តងទៀត។ តើព្រះអម្ចាស់មានបន្ទូលថា ទ្រង់នឹងធ្វើ អ្វីខ្លះ សម្រាប់រាស្ត្ររបស់ទ្រង់ ទោះបីជាគេបានធ្វើខុសជាច្រើនហើយក៏ដោយ? ប៉ុន្តែ តើពួកគេត្រូវតែធ្វើ អ្វីជាមុនសិន?`

ព្រះបានមានបន្ទូលប្រាប់រាស្ត្ររបស់ទ្រង់ថា៖ បើសិនជាអ្នកផ្តេកផ្តួលក្នុងអំពើបាប រឿងអាក្រក់ៗ នឹងកើតឡើងចំពោះលោកអ្នក និងគ្រួសាររបស់លោកអ្នក។ នេះគឺជារបៀបដែលអំពើបាបដំណើរការ។ ប៉ុន្តែ ទោះដូច្នេះក្តី លោកអ្នកនៅតែអាចងាកចេញពីអំពើបាបរបស់លោកអ្នកបាន។ ពេលនោះ ព្រះអម្ចាស់ នឹងទទួលយកលោកអ្នក ហើយប្រទានពរដល់លោកអ្នក។

ក្នុងបទគម្ពីរចោទិយកថា 30 យើងអាចមើលឃើញនូវគោលគំនិតដែលស្តីអំពីការត្រឡប់មក ឯព្រះវិញនេះតាមរយៈខមួយចំនួននៅក្នុងជំពូកនេះ ដែលបានចែងយ៉ាងដូច្នេះថា៖ «ហើយឯងវិលត្រឡប់ មកឯព្រះយេហូវ៉ា ជាព្រះនៃឯងវិញ» (ចោទិយកថា 30៖2)។ ក្នុងខ8 យើងអាចមើលឃើញនូវគោល គំនិតដដែលនេះយ៉ាងដូច្នេះថា៖ «ឯងនឹងវិលមកឯព្រះយេហូវ៉ាវិញ ព្រមទាំងស្តាប់តាមព្រះបន្ទូលទ្រង់ ហើយប្រព្រឹត្តតាមគ្រប់ទាំងបញ្ញត្តិទ្រង់ ដែលអញបង្គាប់មកនៅថ្ងៃនេះ» (ចោទិយកថា 30៖8)។ ចុងក្រោយ យើងអាចមើលឃើញនូវគោលគំនិតដដែលនេះនៅក្នុងខ10ដែលបានចែងយ៉ាងដូច្នេះទៀតថា៖ «ឯង [ត្រូវតែ] បែរមកឯព្រះយេហូវ៉ា ជាព្រះនៃឯងវិញ ឲ្យអស់ពីចិត្ត អស់ពីព្រលឹងឯង» (ចោទិយកថា 30៖10)។ ពាក្យដែលសរសេរថា «បែរមក, វិលមក» នឹង «ត្រឡប់មក» មានន័យតែមួយ។

ដូច្នេះ តើខទាំងនេះបង្ហាញយើងយ៉ាងដូចម្តេច អំពីព្រះ? ខទាំងនេះបង្ហាញយើងអំពីព្រះគុណ របស់ព្រះ។ ពួកបណ្តាជនបានបំពានសេចក្តីសញ្ញារបស់ពួកគេជាមួយនឹងព្រះ។ ពួកគេបានធ្វើបាបតាម របៀបផ្សេងៗយ៉ាងអាក្រក់បំផុត។ ពួកគេមានបទពិសោធន៍អាក្រក់ៗជាច្រើន ដោយសារតែអំពើបាបរបស់ ពួកគេ។ ប៉ុន្តែ ព្រះពុំបានបោះបង់ពួកគេចោលឡើយ។ ពួកគេនៅតែអាចជ្រើសរើសត្រឡប់មកឯទ្រង់តាម រយៈការងាកចេញពីអំពើបាបរបស់ពួកគេ។

`តើខគម្ពីរដែលយើងបានសិក្សាសព្វថ្ងៃនេះបង្ហាញយើងថា ការងាកចេញពីអំពើបាបពិតជាសំខាន់ ណាស់ចំពោះយើងដោយរបៀបណា?`