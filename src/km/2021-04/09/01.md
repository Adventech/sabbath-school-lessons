---
title:  ចូរត្រឡប់មកឯព្រះអម្ចាស់វិញ
date:  20/11/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ចោទិយកថា 5៖22-29; ចោទិយកថា 30៖1-10; ម៉ាថាយ 3៖1-8; កិច្ចការ 2៖38។

> <p>ខចងចាំ</p>
> «ប៉ុន្តែនៅទីនោះឯងនឹងស្វែងរកព្រះយេហូវ៉ា ជាព្រះនៃឯង ហើយនឹងឃើញទ្រង់ ក្នុងកាល ដែលរកទ្រង់អស់ពីចិត្ត ហើយអស់ពីព្រលឹងឯងផង» (ចោទិយកថា 4៖29)។

យើងទាំងអស់គ្នាសុទ្ធតែបានធ្វើបាប។ ពេលខ្លះ «អ្នកប្រាជ្ញខាងឯព្រះគម្ពីរ» ប្រហែលជាបាន បកស្រាយអំពីការបង្រៀនគ្រីស្ទានដោយថា យើងទាំងអស់គ្នាជាបាបជន។ ប៉ុន្តែ អ្វីដែលយើងត្រូវធ្វើនោះ គឺជាការតាមដានព័ត៌មានប្រចាំថ្ងៃ ឬការក្រឡេកមើលប្រវត្តិសាសន៍នៃមនុស្សលោកក៏បាន។ ពេលនោះ យើងនឹងឃើញថា ការបង្រៀននេះគឺពិតជាត្រឹមត្រូវ។ ឬមួយ លោកអ្នកអាចមើលទៅក្នុងកញ្ចក់។ ប្រសិន បើលោកអ្នកមានភាពក្លាហានក្នុងការមើលអោយបានជ្រៅទៅក្នុងចិត្តរបស់លោកអ្នក នោះលោកអ្នកនឹង ដឹងថា ខគម្ពីររ៉ូម 3៖9-23 បានបង្ហាញយើងនូវសេចក្តីពិតអំពីខ្លួនយើងក្នុងភាពជាមនុស្សលោកយ៉ាង ដូច្នេះថា៖ «ពីព្រោះគ្រប់គ្នាបានធ្វើបាប ហើយខ្វះមិនដល់សិរីល្អនៃព្រះ» (រ៉ូម 3៖23)។

ជាការពិតណាស់ យើងអានអំពីដំណឹងល្អនៅក្នុងខបន្ទាប់យ៉ាងដូច្នេះថា៖ «តែដោយពឹងដល់ ព្រះគុណទ្រង់ នោះបានរាប់ជាសុចរិតទទេ ដោយសារសេចក្តីប្រោសលោះ ដែលនៅក្នុងព្រះគ្រីស្ទ យេស៊ូវ» (រ៉ូម 3៖24)។ ផ្នែកដ៏សំខាន់មួយនៃដំណឹងល្អគឺជាការដែលយើងសោកស្តាយចំពោះអំពើបាប របស់យើង។ យើងក៏ត្រូវតែសារភាពអំពើបាបរបស់យើងចំពោះព្រះ ហើយទូលប្រាប់ទ្រង់ថា យើងមាន ការសោកស្តាយជាខ្លាំង។ យើងក៏ត្រូវការសេចក្តីអត់ឱនទោសរបស់ទ្រង់ផងដែរ។ បន្ទាប់មក យើងត្រូវ តែងាកចេញពីអំពីបាបរបស់យើង។ ដោយសារតែយើងជាបាបជន ដូច្នេះហើយ ការងាកចេញពីអំពើ បាបរបស់យើងគឺជាផ្នែកដ៏សំខាន់មួយនៃជីវិតគ្រីស្ទានរបស់យើង។ សប្តាហ៍នេះ យើងនឹងក្រឡេកមើល នូវអ្វីដែលកណ្ឌគម្ពីរចោទិយកថាបានចែងអំពីការងាកចេញពីអំពើបាប។