---
title:  អោយអស់ពីចិត្តរបស់លោកអ្នក
date:  24/11/2021
---

ខគម្ពីរចោទិយកថា 30៖1-10 បង្ហាញអំពីព្រះគុណរបស់ព្រះចំពោះរាស្ត្ររបស់ទ្រង់ ទោះបី ជាពួកគេងាកចេញពីទ្រង់ និងព្រះពររបស់ទ្រង់ទាំងស្រុងហើយក៏ដោយ។ ព្រះបានប្រទាននូវព្រះពរដល់ សាសន៍អ៊ីស្រាអែលដែលគ្មានសាសន៍ឯណាទៀតទទួលបានយ៉ាងដូច្នេះថា៖ «ដ្បិតតើមានសាសន៍ដ៏ធំណាមួយ ដែលមានព្រះគង់នៅជិតគេ ដូចជាព្រះយេហូវ៉ា ជាព្រះនៃយើង ទ្រង់គង់នៅជិត ក្នុងកាលដែល យើងអំពាវនាវរកទ្រង់នោះ» (ចោទិយកថា 4៖7)។ ជាការពិតណាស់ ព្រះបានធ្វើកិច្ចការជាច្រើនសម្រាប់ រាស្ត្ររបស់ទ្រង់។ ម្ល៉ោះហើយ ពួកគេគ្មានខអាងសម្រាប់អំពើបាបរបស់ពួកគេនោះទេ។ ប៉ុន្តែ ពួកគេបាន ធ្វើបាប។ ទោះជាយ៉ាងនេះក្តី តើព្រះសព្វព្រះទ័យនឹងធ្វើអ្វីសម្រាប់ពួកគេ?

`សូមអានខគម្ពីរចោទិយកថា 30៖1-10។តើពួកបណ្តាជនត្រូវធ្វើអ្វីខ្លះ ដើម្បីត្រឡប់មកឯ ព្រះវិញ? តើចម្លើយនេះអាចបង្រៀនយើងអ្វីដែរនៅសព្វថ្ងៃនេះ អំពីអ្វីដែលយើងត្រូវធ្វើ ដើម្បីត្រឡប់មក ឯព្រះវិញនោះ?`

ព្រះបានសន្យានូវអ្វីដែលទ្រង់នឹងធ្វើចំពោះរាស្ត្ររបស់ទ្រង់ បើសិនជាពួកគេត្រឡប់មកឯទ្រង់ វិញ។ ទ្រង់នឹងធ្វើបាដិហារ្យនៅក្នុងចិត្តរបស់ពួកគេ។ ពួកគេនឹងគោរពតាមទ្រង់ នៅពេលដែលចិត្តរបស់ពួកគេសុចរិតជាមួយនឹងព្រះ។ ប៉ុន្តែ ពួកគេត្រូវតែចង់ត្រឡប់មកវិញជាមុនសិន។ បន្ទាប់មក ព្រះនឹង ដឹកនាំសាសន៍អ៊ីស្រាអែលត្រឡប់មកឯទ្រង់ និងទឹកដីរបស់ពួកគេវិញ។ ព្រះក៏នឹងប្រទានពរដល់សាសន៍អ៊ីស្រាអែលនៅក្នុងទឹកដីនោះផងដែរ។ តើដោយរបៀបណា? គឺថា ព្រះទ្រង់នឹងផ្លាស់ប្តូរចិត្តរបស់ពួក គេបន្ថែមទៀត។ ចិត្តគេ និងកូនចៅរបស់គេនឹងបានពេញដោយក្តីស្រឡាញ់ចំពោះព្រះ។ «ដើម្បីឲ្យអ្នក ស្រឡាញ់ព្រះអម្ចាស់ ជាព្រះរបស់អ្នក យ៉ាងអស់ពីចិត្ត អស់ពីគំនិត ធ្វើដូច្នេះ ទើបអ្នករស់រានមានជីវិត» (ចោទិយកថា 30៖6, គខប)។

លោកប៉ុលបានប្រាប់យើងថា ព្រះ «នឹងប្រោសប្រទានការប្រែចិត្ត ដល់សាសន៍អ៊ីស្រាអែល ប្រយោជន៍ឲ្យបានរួចពីបាប» (កិច្ចការ 5៖31)។ មែនហើយ ព្រះនឹងធ្វើអោយការងាកចេញពីអំពើបាប អាចសម្រេចទៅបានសម្រាប់រាស្ត្ររបស់ទ្រង់។ ប៉ុន្តែ នៅចុងក្រោយបង្អស់ ពួកគេត្រូវជ្រើសរើសត្រឡប់ មកឯទ្រង់វិញ។ សូមអានសម្រង់មតិខាងក្រោមរបស់អ្នកស្រីអែល្លីន ជីវ៉ៃត៍ ដើម្បីអោយបានយល់អំពីគោល គំនិតនេះបន្ថែមទៀត។ នៅក្នុងសម្រង់មតិនេះ អ្នកស្រីបានមានប្រសាសន៍អំពីរាស្ត្ររបស់ព្រះនៅក្នុង អំឡុងពេលខុសគ្នាមួយនៃប្រវត្តិសាស្ត្ររបស់ពួកគេ។ ប៉ុន្តែ សម្រង់មតិនេះជួយអោយយល់កាន់តែប្រសើរ អំពីសេចក្តីពិតនៃព្រះគម្ពីរនៅក្នុងខគម្ពីរចោទិយកថា 30៖1-10 ទាក់ទងនឹងការងាកចេញពីអំពើបាប យ៉ាងដូច្នេះថា៖ «មនុស្សមានការសោកសៅ ដោយសារតែអំពើបាបរបស់ពួកគេបណ្តាលអោយពួកគេរង ទុក្ខ។ ប៉ុន្តែ ពួកគេមិនមានការសោកសៅដែលអំពើបាបរបស់ពួកគេបានបំពានច្បាប់របស់ព្រះនោះទេ។ ការសោកស្តាយចំពោះអំពើបាបរបស់យើងលើសពីអារម្មណ៍ដែលយើងមានទៅទៀត។ កាលណាយើង ពិតជាសោកស្តាយចំពោះអំពើបាបរបស់យើងមែន នោះយើងនឹងងាកចេញពីសេចក្តីអាក្រក់ជាមិនខាន»។ ដកស្រង់ពី Ellen G. White, Patriarches and Prophets, page 557, adapted។

`លោកអ្នកមានអារម្មណ៍សោកស្តាយចំពោះអំពើបាបដែលបណ្តាលអោយលោកអ្នករងទុក្ខ។ ឬមួយ លោកអ្នកអាចមានអារម្មណ៍សោកស្តាយ ពីព្រោះលោកអ្នកបានធ្វើបាប។ តើចំណុចទាំងពីរយ៉ាង នេះខុសគ្នាយ៉ាងដូចម្តេច? តើហេតុអ្វីបានជាការយល់ដឹងត្រង់នេះមានសារៈសំខាន់ម្ល៉េះ?`