---
title:  ចូរស្វែងរកខ្ញុំ
date:  22/11/2021
---

យើងអាចមើលឃើញភ័ស្តុតាងបញ្ជាក់ថា ព្រះទ្រង់ជ្រាបអំពីអ្វីនឹងត្រូវកើតឡើងតាមរយៈព្រះគម្ពីរ ទាំងមូល។ ព្រះទ្រង់ជ្រាបថា អ្នកណាដែលនឹងត្រូវគ្រប់គ្រងផែនដីនេះរហូតដល់គ្រាចុងក្រោយ (សូមអាន បទគម្ពីរដានីយ៉ែល 7)។ ហើយព្រះទ្រង់ក៏ជ្រាបអំពីអ្វីដែលមនុស្សនឹងធ្វើជាច្រើនម៉ោងបន្តបន្ទាប់ទៀតផងដែរ ដូចដែលយើងបានឃើញនៅក្នុងរឿងលោកពេត្រុសយ៉ាងដូច្នេះថា៖ «ព្រះយេស៊ូវទ្រង់មានព្រះបន្ទូល ទៅគាត់ថា ‘ខ្ញុំប្រាប់អ្នកជាប្រាកដថា នៅវេលាយប់នេះ មុនដែលមាន់រងាវ នោះអ្នកនឹងប្រកែក3ដងថា មិនស្គាល់ខ្ញុំ’» (ម៉ាថាយ 26៖34)។ ដូច្នេះ ព្រះអម្ចាស់ទ្រង់ជ្រាបថា ពួកកូចចៅអ៊ីស្រាអែលនឹងធ្វើអ្វី នៅ ពេលដែលទ្រង់ដឹកនាំពួកគេចូលទៅក្នុងទឹកដីសន្យា។

`សូមអានខគម្ពីរចោទិយកថា 4៖25-28។ តើព្រះអម្ចាស់មានបន្ទូលថា រាស្ត្ររបស់ទ្រង់នឹង ធ្វើអ្វីខ្លះ បន្ទាប់ពីពួកគេបានចូលទៅរស់នៅក្នុងទឹកដីសន្យាអស់មួយរយៈនោះ?`

ក្នុងខគម្ពីរចោទិយកថា 4៖15-20 ព្រះអម្ចាស់បានដាស់តឿនរាស្ត្ររបស់ទ្រង់កុំអោយធ្វើរូប សំណាកព្រះ ឬថ្វាយបង្គំរូបសំណាកទាំងនោះឡើយ។ ប៉ុន្តែ ខបន្តបន្ទាប់បានបង្ហាញប្រាប់ថា ពួកបណ្តាជន នៅតែធ្វើរឿងទាំងនោះ។

ឥឡូវនេះ សូមក្រឡេកមើលខគម្ពីរចោទិយកថា 4៖25។ តើលោកអ្នកឃើញដែរឬទេថា លោក មូ៉សេបានមានប្រសាសន៍ថា ពួកបណ្តាជនមិនទាន់ថ្វាយបង្គំព្រះក្លែងក្លាយភ្លាមៗនោះទេ? នោះគឺដោយសារ តែពួកគេមានបទពិសោធន៍ដ៏អាក្រក់មួយជាមួយនឹងការថ្វាយបង្គំខាងឯព្រះបាលពេ-អរ។ ដូច្នេះ ពួកគេ មិនទាន់ចាប់ផ្តើមថ្វាយបង្គំព្រះក្លែងក្លាយភ្លាមៗនោះទេ។ ប៉ុន្តែ យូរៗទៅ កូនចៅរបស់ពួកគេនឹង «ភ្លេច» (ចោទិយកថា 4៖9) នូវអ្វីគ្រប់យ៉ាង និងការដាស់តឿនដែលព្រះអម្ចាស់បានធ្វើសម្រាប់ពួកគេ។ បន្ទាប់ មក ជនជាតិអ៊ីស្រាអែលនឹងធ្វើអ្វីដែលព្រះបានដាស់តឿនពួកគេមិនអោយធ្វើ។

`សូមអានខគម្ពីរចោទិយកថា 4៖29-31។ តើព្រះអម្ចាស់បានសន្យាថា ទ្រង់នឹងធ្វើអ្វីសម្រាប់ រាស្ត្ររបស់ទ្រង់នៅក្នុងខទាំងនេះ?`

ព្រះគុណរបស់ព្រះអស្ចារ្យជាទីបំផុត។ ទោះបីជាពួកគេធ្វើបាប ហើយត្រូវនិរទេសចេញពីទឹក ដីរបស់ពួកគេក៏ដោយ ព្រះអម្ចាស់នៅតែបង្ហាញសេចក្តីមេត្តាដល់ពួកគេ។ ប៉ុន្តែ ពួកគេត្រូវត្រឡប់មកឯព្រះជាមុនសិន។ ពេលនោះ ទ្រង់នឹងអត់ឱនទោសអោយពួកគេ ហើយដឹកនាំពួកគេត្រឡប់ទៅឯស្រុក របស់ពួកគេវិញ។

`តើលោកអ្នកឃើញពាក្យនៅក្នុងខគម្ពីរចោទិយកថា 4៖30 សរសេរថា «ត្រឡប់មក» ដែរឬទេ? ពាក្យទាំងនេះបង្ហាញយើងថា ពួកបណ្តាជននឹងត្រឡប់មកឯព្រះអម្ចាស់វិញ នៅពេលដែលពួកគេសោក ស្តាយចំពោះអំពើបាបរបស់ពួកគេ។ ពាក្យហេព្រើរសម្រាប់អារម្មណ៍សោកស្តាយចំពោះអំពើបាបរបស់យើង គឺ «ធេស៊ូវ៉ា (teshuvah)»។ ពាក្យហេព្រើរ «ធេស៊ូវ៉ា» ដដែលនេះក៏ប្រែថា «ត្រឡប់មក» ផងដែរ។ តើព័ត៌មាននេះបង្ហាញអំពីអត្ថន័យពិតនៃការងាកចេញពីអំពើបាបយ៉ាងដូចម្តេច? ការងាកចេញពីអំពើបាបមានន័យ ជាងការដែលលោកអ្នកសោកស្តាយចំពោះអំពើបាបរបស់លោកអ្នកទៅទៀត។ ចំណុចនេះមានន័យថា យើងត្រឡប់មកឯព្រះវិញ បន្ទាប់ពីអំពើបាបរបស់យើងបានបំបែកយើងចេញពីទ្រង់។`