---
title:  បេសកជនចែករំលែកសេចក្តីជំនឿនៅក្នុងទូរទស្សន៍
date:  26/11/2021
---

ខាឡូស បាយអគ្គី (Calos Biaggi) ជាបេសកជនអាហ្សង់ទីននៅក្នុងប្រទេសលីបង់មួយរូបដែលទទួលគំនរសារ និងសេចក្តីអធិស្ឋានជាច្រើនពីជុំវិញពិភពលោក បន្ទាប់ពីបន្ទុះដ៏សាហាវមួយនៅក្នុង ខែកក្កដា ឆ្នាំ2020 បានធ្វើអោយទីក្រុងប៊ែរូតរញ្ជួយជាខ្លាំង ហើយមនុស្ស200នាក់ត្រូវបាន ស្លាប់។

សារមួយដែលលោកខាឡូសបានទទួលពីគ្រូគង្វាលអាហ្សង់ទីនម្នាក់ដែលគាត់ធ្លាប់បម្រើការ ជាបេសកជននៅក្នុងប្រទេសប៉ារ៉ាហ្គាលជាមួយកាលពីមុន។ មិត្តភក្តិបានសរសេរថា «ខ្ញុំបានទាក់ទងជា មួយនឹងប្រព័ន្ធផ្សព្វផ្សាយនៅក្នុងទីក្រុងប៊ូណូស អារីស (Beunos Aires) បើមានគេចង់សម្ភាសន៍អ្នក តើអ្នកយល់ព្រមទេ?»។ ប៉ុន្មាននាទីក្រោយមក បន្ទាប់ពីលោកខាឡូសបានយល់ព្រម មិត្តភក្តិរបស់គាត់ បានសរសេរថា អ្នកសារព័ត៌មានពីប៉ុស្តិ៍ទូរទស្សន៍ព័ត៌មានអន្តរជាតិ24ម៉ោង C5N ចង់ធ្វើបទសម្ភាសន៍ ផ្សាយបន្តផ្ទាល់នៅថ្ងៃស្អែកនេះ។ គាត់បាននិយាយទៀតថា «នៅពេលដែលអ្នកឃើញឱកាសល្អសមរម្យ នៅក្នុងអំឡុងនៃការធ្វើបទសម្ភាសន៍ សូមចែករំលែកទីបន្ទាល់របស់អ្នកផង ពីព្រោះវាជាប៉ុស្តិ៍ទូរទស្សន៍ដ៏ធំមួយ ខ្ញុំជឿថា បទសម្ភាសន៍នឹងខ្លីទេ មើលទៅយ៉ាងយូរបំផុតតែ5នាទីប៉ុណ្ណោះ បើបាន10នាទីវិញ មិនដឹងអស្ចារ្យប៉ុនណានោះទេ»។

ការផ្សាយផ្ទាល់បទសម្ភាសន៍ទូទាំងប្រទេសអាហ្សង់ទីន និងនៅតាមផ្នែកផ្សេងៗទៀតនៃពិភព និយាយជាភាសាអេស្ប៉ាញមានរយៈពេលរហូតទៅដល់9នាទី ហាសិបវិនាទី។ ក្នុងអំឡុងពេលនេះ លោក ខាឡូស ដែលជាប្រធានផ្នែកគ្រប់គ្រងអាជីវកម្មនៅឯមហាវិទ្យាល័យមជ្ឈឹមបូព៌ានៃព្រះវិហារសេវេនដេយ អាត់វេនទីស្ទបានពិពណ៌នាអំពីរលកនៃខ្យល់ក្តៅដែលបានប៉ះមុខគាត់ភ្លាមៗ បន្ទាប់ពីឃ្លាំងស្តុកបានផ្ទុះ ឡើងនៅកំពង់ផែនៃទីក្រុងប៊ែរូត។ គាត់បានរ៉ាយរ៉ាប់ប្រាប់អំពីការខិតខំខ្នះខ្នែងជួយពីសំណាក់ពួកជំនុំ អាត់វេនទីស្ទ និងអង្គការADRAក្នុងការឆ្លើយតបទៅនឹងសោកនាដកម្មមួយនេះ។ គាត់ក៏បានចែករំលែក ទីបន្ទាល់របស់គាត់អំពីរបៀបដែលព្រះបានត្រាស់ហៅគាត់អោយមកធ្វើកិច្ចការនៅក្នុងទីក្រុងលីបង់ ស្រប តាមសំណូមពររបស់ម្ចាស់ស្ថានីយ៍ទូរទស្សន៍។ លោកខាឡូសបាននិយាយថា គាត់បានទៅឯក្រុងប៊ែរូត តាមការដឹកនាំរបស់ព្រះ បន្ទាប់ពីបានទទួលសញ្ញាបត្របណ្ឌិតខាងផ្នែកអាជីវកម្មពីវិទ្យាស្ថានអាត់វេនទីស្ទ អន្តរជាតិនៃការសិក្សាកម្រិតខ្ពស់នៅក្នុងប្រទេសហ្វីលីពីន។ គាត់បាននិយាយថា «ពួកគេបានអញ្ជើញខ្ញុំ អោយមកធ្វើកិច្ចការនៅទីនេះ ជាការពិតណាស់ នេះមិនមែនជាកិច្ចការស្រួលនោះទេ ប៉ុន្តែ ខ្ញុំបានទូល ទៅព្រះថា ‘បើព្រះចង់អោយទូលបង្គំទៅឯលីបង់ពិតមែន នោះទូលបង្គំនឹងទៅ តែបើទ្រង់មិនចង់អោយ ទូលបង្គំទៅទេ នោះទូលបង្គំក៏មិនទៅដែរ’»។ មិនថា គ្រួសារ ឬមិត្តភក្តិអោយយោបល់យ៉ាងនោះទេ ប៉ុន្តែ ព្រះបានបង្ហាញខ្ញុំថា ទីនេះគឺជាកន្លែងដែលទ្រង់ចង់អោយខ្ញុំមក។ គាត់បានបញ្ចប់ថា «ថ្ងៃនោះ ខ្ញុំបាន អធិស្ឋាន ហើយបើកព្រះគម្គីររបស់ខ្ញុំទៅឯបទគម្ពីរអេសាយ 6 ដែលបានចែងថា ‘ទូលបង្គំនៅទីនេះ សូម បញ្ជូនទូលបង្គំទៅចុះ (គខប)’។ ខ្ញុំដឹងថា នេះគឺជាទីសម្គាល់មួយ ហើយខ្ញុំបានថ្លែងអំណរគុណដល់ព្រះ សម្រាប់ចម្លើយដែលទ្រង់ផ្តល់អោយខ្ញុំនេះ។