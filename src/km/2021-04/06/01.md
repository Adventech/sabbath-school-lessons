---
title:  តើសាសន៍ឯណាដែលទទួលបានពរដូចជាសាសន៍អ៊ីស្រាអែលនោះ?
date:  30/10/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ចោទិយកថា 4៖1, 2; ជនគណនា 25៖1-15; ចោទិយកថា 4៖5-9; ចោទិយកថា 4៖32-35។

> <p>ខចងចាំ</p>
> «ហើយតើមានសាសន៍ដ៏ធំណាមួយ ដែលមានច្បាប់ និងបញ្ញត្តិដ៏ត្រឹមត្រូវ ឲ្យដូចជាក្រឹត្យព្រះវិន័យនេះ ដែលអញដាក់នៅមុខឯងរាល់គ្នានៅថ្ងៃនេះដូច្នេះ» (ចោទិយកថា 4៖8)។

ដូចដែលយើងបានឃើញហើយថា បទគម្ពីរចោទិយកថា 1-3 បង្ហាញយើងអំពីប្រវត្តិសាស្ត្រ នៃសាសន៍អ៊ីស្រាអែល។ លោកម៉ូសេបានជួយអោយពួកបណ្តាជននឹកចាំអំពីអតីតកាលរបស់ពួកគេសម្រាប់ហេតុផលដ៏ពិសេសមួយ។ លោកម៉ូសេចង់អោយពួកគេមើលឃើញសេចក្តីមេត្តារបស់ព្រះតាម រយៈបទពិសោធន៍របស់ពួកគេ។ នៅក្នុងជំពូក4 លោកម៉ូសេឈប់បង្រៀន ហើយផ្តើមអធិប្បាយជំនួស វិញ។ សេចក្តីអធិប្បាយរបស់គាត់គឺស្តីអំពីរបៀបដែលព្រះនឹងបន្តរក្សាសេចក្តីសញ្ញារបស់ទ្រង់ សូម្បីតែបន្ទាប់ពីសាសន៍អ៊ីស្រាអែលមានសភាពរញ៉េរញ៉ៃក៏ដោយ។

ជំពូក4 បានផ្តើមឡើងជាមួយនឹងពាក្យជាភាសាហេព្រើរថា «វីអាថា (we’attah)»។ «វីអាថា» ក៏អាចប្រែថា «ហើយឥឡូវនេះ» ឬ «ដូច្នេះ ឥឡូវនេះ»។ ពួកបណ្តាជនបានស្តាប់លោកម៉ូសេប្រកាស ប្រាប់អំពីអ្វីគ្រប់យ៉ាងដែលព្រះបានធ្វើសម្រាប់ពួកគេកាលពីអតីតកាលរួចរាល់ហើយ។ «ដូច្នេះ ឥឡូវ នេះ» ពួកគេត្រូវតែធ្វើអ្វីដែលព្រះបានបង្គាប់ពួកគេអោយធ្វើ (សូមអានខគម្ពីរចោទិយកថា 10៖12)។

«ស្សាម៉ា (shama)» គឺកិរិយាស័ព្ទដំបូងគេដែលយើងបានអាននៅក្នុងបទគម្ពីរចោទិយកថា 4 បន្ទាប់ពីពាក្យថា «ដូច្នេះ ឥឡូវនេះ»។ «ស្សាម៉ា» គឺជាកិរិយាស័ព្ទដដែលដែលលោកម៉ូសេបានប្រើ នៅក្នុងសេចក្តីអធិស្ឋានស្សេម៉ាដែលយើងបានរៀនរួចមកហើយកាលពីអាទិត្យមុន។ «ស្សាម៉ា» ក៏អាច ប្រែថា «ឮ» «ស្តាប់» ឬ «ធ្វើតាម»។ លោកម៉ូសេបានមានប្រសាសន៍អំពីកិរិយាស័ព្ទមួយនេះម្តងហើយ ម្តងទៀតនៅក្នុងកណ្ឌគម្ពីរចោទិយកថាទាំងមូល។

ឥឡូវនេះ យើងបានឃើញអំពីមូលហេតុដែលជំពូក4បានប្រើពាក្យទាំងនេះយ៉ាងដូច្នេះថា៖ «ឥឡូវនេះ ឱពួកអ៊ីស្រាអែលអើយ ចូរស្តាប់អស់ទាំងច្បាប់ និងបញ្ញត្តិ ដែលអញបង្រៀនដល់ឯងរាល់គ្នា ហើយឲ្យប្រព្រឹត្តតាមចុះ ដើម្បីឲ្យបានរស់នៅ ហើយឲ្យបានចូលទៅទទួលយកស្រុក ដែលព្រះយេហូវ៉ា ជាព្រះនៃពួកអយ្យកោឯង ទ្រង់ប្រទានមក»។