---
title:  តើសាសន៍ឯណាដែលទទួលបានពរដូចជាសាសន៍អ៊ីស្រាអែល?
date:  03/11/2021
---

ខពីរបីបន្ទាប់ទៀតនៅបទគម្ពីរចោទិយកថា 4 គឺជាខគម្ពីរដ៏ល្អបំផុតមួយចំនួននៅក្នុងព្រះគម្ពីរ ទាំងមូល។ ជាការពិតណាស់ គេអាចនិយាយបានថា សារសំខាន់បំផុតនៃកណ្ឌគម្ពីរចោទិយកថាគឺអាច រកឃើញនៅក្នុងខទាំងនេះ។ កណ្ឌគម្ពីរដែលនៅសេសសល់គ្រាន់តែជាការបកស្រាយអំពីខទាំងនេះតែ ប៉ុណ្ណោះ។ មិនថាលោកអ្នកមានទស្សនៈយ៉ាងណាក៏ដោយ សូមលោកអ្នកគិតអំពីក្បួនច្បាប់ដ៏សំខាន់នៅ ខគម្ពីរចោទិយកថា 4៖5-9។ បន្ទាប់មក សូមសួរខ្លួនឯងថា៖ តើខទាំងនេះមានអត្ថន័យយ៉ាងដូចម្តេចសម្រាប់ជីវិតរបស់យើងសព្វថ្ងៃនេះ?

`សូមអានខគម្ពីរចោទិយកថា 4៖5-9។ តើហេតុអ្វីបានជាព្រះអម្ចាស់មានព្រះបន្ទូលនូវពាក្យ ទាំងនេះទៅកាន់រាស្ត្ររបស់ទ្រង់?`

ព្រះអម្ចាស់ចង់អោយរាស្ត្ររបស់ទ្រង់យល់ថា ទ្រង់បានជ្រើសរើសពួកគេសម្រាប់គោលបំណង ដ៏ពិសេសមួយ។ សាសន៍អ៊ីស្រាអែលគឺជា «សាសន៍ដ៏ពិសេស»។ ព្រះបានមានបន្ទូលប្រាប់លោកអាប់រ៉ាម អំពីផែនការរបស់ទ្រង់តាំងតែគាត់ចាប់ផ្តើមចាកចេញពីសុ្រកខាល់ដេមកម្ល៉េះថា៖ «អញនឹងបង្កើតនគរ1 យ៉ាងធំពីឯង» (លោកុប្បត្តិ 12៖2; សូមអានខគម្ពីរលោកុប្បត្តិ 18៖18 ផងដែរ)។

តើហេតុអ្វីបានជាព្រះចង់ធ្វើអោយសាសន៍អ៊ីស្រាអែលពិសេសម្ល៉េះ? នោះគឺដោយសារតែព្រះ ចង់អោយសាសន៍អ៊ីស្រាអែល «បញ្ចេញពរដល់មនុស្សទាំងឡាយ» (លោកុប្បត្តិ 12៖2)។ បន្ទាប់មក ព្រះមានផែនការប្រើសាសន៍អ៊ីស្រាអែលអោយបញ្ចេញពរដល់ «គ្រប់ទាំងគ្រួនៅផែនដី» (លោកុប្បត្តិ 12៖ 3)។ តើព្រះមានផែនការធ្វើយ៉ាងដូចម្តេច? គឺតាមរយៈការបញ្ជូនព្រះយេស៊ូវអោយមកប្រសូតនៅក្នុងសាសន៍អ៊ីស្រាអែល។ ទម្រាំដល់ពេលនោះមកដល់ ព្រះចង់អោយរាស្ត្ររបស់ទ្រង់ក្លាយទៅជាពន្លឺនៅលើ ផែនដីដោយមានបន្ទូលថា៖ «អញនឹងបន្ថែមការនេះឲ្យឯងបានធ្វើជាពន្លឺដល់សាសន៍ដទៃទាំងប៉ុន្មានទៀត ដើម្បីឲ្យឯងបានធ្វើជាអ្នកជួយសង្គ្រោះរបស់អញ រហូតដល់ចុងផែនដីបំផុត» (អេសាយ 49៖6)។

សូមគិតអំពីគោលគំនិតនេះ៖ សាសន៍អ៊ីស្រាអែលបានថ្វាយបង្គំព្រះដែលបង្កើតផ្កាយ។ ព្រះអង្គដដែលនេះគឺជាព្រះអម្ចាស់នៃផ្ទៃមេឃ និងផែនដី។ សាសន៍ដទៃដែលនៅជុំវិញសាសន៍អ៊ីស្រាអែល បានថ្វាយបង្គំផ្កាយ ថ្ម ក្រួស ព្រៃឈើ និងអារក្ស (ចោទិយកថា 32៖17; ទំនុកដំកើង 106៖37)។

តើមានអ្វីខុសគ្នាពីនេះទៀតទេ?

ក្នុងខគម្ពីរចោទិយកថា 4៖5-9 លោកម៉ូសេបានប្រាប់ចំណុចពីរយ៉ាងដែលធ្វើអោយសាសន៍ អ៊ីស្រាអែលពិសេស។ ចំណុចទី1 គឺថា ព្រះអម្ចាស់ទ្រង់នៅជិតបង្កើយនឹងរាស្ត្ររបស់ទ្រង់។ ទ្រង់បានសណ្ឋិតនៅក្នុងត្រសាលដ៏បរិសុទ្ធកណ្តាលជំរុំរបស់ពួកគេ។ ចំណុចទី2 សាសន៍អ៊ីស្រាអែលពិសេសគឺ ដោយសារតែ «ច្បាប់ហើយនឹងបញ្ញត្តិ» (ចោទិយកថា 4៖5) ទាំងអស់ដែលព្រះបានប្រទានដល់ពួកគេ។

`សូមអានខគម្ពីរចោទិយកថា 4៖32-35។ តើព្រះអម្ចាស់កំពុងតែមានព្រះបន្ទូលអ្វីទៀតទៅ កាន់ប្រជាជនរបស់ព្រះអង្គនៅក្នុងខទាំងនេះ? តើសារមួយនេះបង្ហាញពួកបណ្តាជនយ៉ាងដូចម្តេចអំពីកិច្ចការដ៏ពិសេសដែលព្រះបានប្រទានអោយគេអនុវត្ត?`

`ជាការពិតណាស់ ព្រះបានប្រទានពរយ៉ាងអនេកដល់សាសន៍អ៊ីស្រាអែល។ សំណួរគឺថា៖ តើ រាស្ត្ររបស់ព្រះបានឆ្លើយតបយ៉ាងដូចម្តេចទៅវិញ?`