---
title:  តើនេះជាសៀវភៅអ្វី?
date:  05/11/2021
---

ជនប្លែកមុខម្នាក់បានហុចព្រះគម្ពីរទៅអោយក្មេងស្រីអាយុ12ឆ្នាំម្នាក់ ខណៈពេលដែលនាង ចេញពីសាលារៀនត្រឡប់ទៅផ្ទះវិញនៅក្នុងប្រទេសជបុ៉ន។ ប៉ុន្តែ នាងមិនចាប់អារម្មណ៍សោះ ក៏យកសៀវភៅនោះទៅដាក់នៅលើធ្នើរក្នុងបន្ទប់គេងរបស់នាង។ ក្រោយមក ខណៈដែលនាងកំពុងតែសំអាត បន្ទប់របស់នាង នាងបានក្រឡេកឃើញព្រះគម្ពីរនៅលើធ្នើរ រួចមានចិត្តឆេះឆួលចង់ប្រគល់សៀវភៅនេះ ទៅអោយរីយ៉ូតារ៉ូ (Ryotaro) ដែលជាប្អូនប្រុសអាយុ8ឆ្នាំរបស់នាង។ តើឯងចង់អានសៀវភៅនេះដែរ អត់?» នាងបានសួរ។ រីយ៉ូតារ៉ូងឿងឆ្ងល់ថា នាងកំពុងតែកាន់សៀវភៅអ្វីនៅក្នុងដៃ។ នៅពេលដែលគាត់ ចូលទៅមើលជិត គាត់បានឃើញពាក្យថា «ព្រះគម្ពីរ» នៅលើក្រប។ គាត់ធ្លាប់ឃើញព្រះគម្ពីរមួយក្បាល នៅឯផ្ទះជីតារបស់គាត់ ហើយគាត់ក៏ចង់ដឹងថា សៀវភៅនោះជាសៀវភៅអ្វីដែរ។ គាត់បានឆ្លើយទៅវិញ ថា «បាទ ខ្ញុំចង់អានតើ»។ ព្រះគម្ពីរបានក្លាយជាកម្មសិទ្ធិរបស់គាត់។ ព្រះគម្ពីរនេះមានតែគម្ពីរសញ្ញាថ្មីតែប៉ុណ្ណោះ ហើយគាត់បានចាប់ផ្តើមអានចេញពីដំណឹងល្អម៉ាថាយជាដំបូង។ អ្នកណាគេជាលោក ម៉ាថាយ? គាត់បានគិតនៅក្នុងចិត្ត។

ខណៈដែលគាត់កំពុងតែអាន គាត់បានរៀនអំពីបុរសម្នាក់ដែលមានឈ្មោះថា ព្រះយេស៊ូវដែល បានព្យាបាលអ្នកជំងឺជាច្រើន។ គាត់បានដឹងថា ព្រះយេស៊ូវគឺជាបុគ្គលម្នាក់ដ៏អស្ចារ្យ។ នៅពេលដែលគាត់អានកណ្ឌគម្ពីរម៉ាថាយចប់ គាត់ឆ្ងល់ថា នឹងមានអ្វីកើតឡើងបន្ទាប់ទៀត ដូច្នេះហើយគាត់ចាប់ផ្តើម ម៉ាកុសដែលជាកណ្ឌគម្ពីរបន្ទាប់ទៀត។ ប៉ុន្តែ រឿងហាក់ដូចជាស្រដៀងគ្នាទៅនឹងអ្វីដែលគាត់បានអាន នៅក្នុងកណ្ឌគម្ពីរម៉ាថាយ ម្ល៉ោះហើយ គាត់បានបើករំលងទៅ។ បន្ទាប់ពីនោះ គាត់បានបើកអានត្រង់ នេះបន្តិចត្រង់នោះបន្តិច ប៉ុន្តែ គាត់មិនបានអានកណ្ឌគម្ពីរណាមួយចប់នោះទេ។ គាត់ចង់ដឹងបន្ថែមអំពី ព្រះយេស៊ូវ។ ដោយសារតែគ្រួសាររបស់គាត់មិនមែនជាគ្រីស្ទាន ដូច្នេះ គាត់មិនបានប្រាប់ពួកគេអំពីបំណង ប្រាថ្នារបស់គាត់នោះទេ។

នៅពេលនោះ ព្រះគម្ពីរបានក្លាយជាផ្នែកមួយដ៏សំខាន់នៃជីវិតរបស់គាត់។ គាត់បានរកឃើញ ទំព័រមួយដែលមានសេចក្តីសន្យាដែលគាត់អានទទួលនឹងបាននៅក្នុងនោះ។ មានសេចក្តីសន្យាសម្រាប់ នៅពេលដែលគាត់ឈឺ ឬជួបនៅថ្ងៃអាក្រក់។ គ្រប់ពេលដែលគាត់ចង់បានសេចក្តីសុខសាន្ត គាត់តែង តែអាននូវសេចក្តីសន្យា និងការលើកទឹកចិត្តទាំងនេះ។ គាត់បានគូសបន្ទាត់ពីក្រោមខទាំងឡាយដែលគាត់ ចូលចិត្តជាមួយនឹងខ្មៅដៃ។ នៅពេលដែលគាត់ចាកចេញពីផ្ទះ គាត់តែងតែកាន់ព្រះគម្ពីរទៅជាមួយនឹង គាត់។ ទោះបីជាគ្មានអ្នកណាម្នាក់បង្រៀនគាត់អោយអធិស្ឋានក៏ដោយ នៅពេលដែលគាត់ធ្វើដំណើរជាមួយ នឹងគ្រួសាររបស់គាត់ គាត់តែងតែអធិស្ឋានថា «សូមព្រះការពារពួកយើងផង»។ នៅពេលដែលគាត់បញ្ចប់ ថ្នាក់បថមសិក្សា គាត់បានសម្រេចចិត្តទៅរៀននៅឯវិទ្យាល័យអូគីណាវ៉ា សានីគូ ជូនា (Okinawa Saniku Junior) ដែលជាសាលារៀនអាត់វេនទីស្ទដែលឪពុកម្តាយគាត់បានស្វែងរកឃើញនៅក្នុងអិនធឺណេត។ គាត់សង្ឃឹមថា នឹងបានរៀនបន្ថែមអំពីព្រះយេស៊ូវ ហើយគាត់បានរៀនអំពីទ្រង់មែន។ សព្វថ្ងៃនេះ រីយ៉ូតារ៉ូ មានអាយុ12ឆ្នាំ ហើយគាត់កំពុងតែស្នាក់នៅក្នុងអគាសិស្សប្រុសនៅឯសាលារៀន។ មុននេះបន្តិច គាត់ បានប្រាប់ឪពុកម្តាយរបស់គាត់ថា គាត់ចង់ទទួលបុណ្យជ្រមុជទឹក។