---
title:  ប្រាជ្ញា និងសុភវិនិច្ឆ័យ
date:  04/11/2021
---

ដូចដែលយើងបានឃើញរួចមកហើយថា ខគម្ពីរចោទិយកថា 4៖1-9 បានបង្ហាញអំពីមូលហេតុ ដែលធ្វើអោយសាសន៍អ៊ីស្រាអែលពិសេសដល់ម្ល៉េះ។ ខទាំងនេះក៏បានបង្ហាញអំពីកិច្ចការដែលព្រះប្រទាន អោយរាស្ត្ររបស់ទ្រង់ធ្វើផងដែរ។ ឃើញអាចមើលឃើញអំពីគោលគំនិតដ៏សំខាន់មួយតាមរយៈខគម្ពីរទាំងអស់នេះគឺថា៖ សាសន៍អ៊ីស្រាអែលបានគោរពតាមព្រះ។ ពួកគេត្រូវតែធ្វើតាមអ្វីដែលទ្រង់បានបង្គាប់។

`សូមអានខគម្ពីរចោទិយកថា 4៖6 ម្តងទៀត។ តើព្រះអម្ចាស់បានមានបន្ទូលអ្វីខ្លះ ដែលនាំ អោយសាសន៍ដទៃនិយាយថា សាសន៍អ៊ីស្រាអែលមានប្រាជ្ញា និងមានសុភវិនិច្ឆ័យល្អ?`

នៅពេលដែលយើងក្រឡេកមើលខគម្ពីរចោទិយកថា 4៖6 ជាលើកដំបូង យើងប្រហែលជា គិតថា ក្បួនច្បាប់ និងបញ្ញត្តិគឺជាប្រាជ្ញា និងការយល់ដឹង។ ប៉ុន្តែ នេះពុំមែនជាអ្វីដែលខគម្ពីរបានចែងនោះ ទេ។ មែនហើយ ព្រះអម្ចាស់បានបង្រៀនដល់រាស្ត្ររបស់ទ្រង់អំពីក្បួនច្បាប់ និងបញ្ញត្តិប្រកបដោយប្រាជ្ញា។ ប៉ុន្តែ ប្រាជ្ញា និងសុភវិនិច្ឆ័យរបស់មនុស្សចេញមកពីការថែរក្សាក្បួនច្បាប់ និងបញ្ញត្តិ។ ដូច្នេះ ការគោរព តាមរបស់មនុស្សគឺជាប្រាជ្ញា និងសុភវិនិច្ឆ័យរបស់ពួកគេ។

សាសន៍អ៊ីស្រាអែលមានក្បួនច្បាប់ និងបញ្ញត្តិដ៏ល្អបំផុតដែលគ្មានសាសន៍ណាមួយនៅលើផែនដីនេះធ្លាប់មាន។ ប៉ុន្តែ តើបញ្ញត្តិទាំងនេះមានប្រយោជន៍អ្វីទៅ ប្រសិនបើសាសន៍អ៊ីស្រាអែលបដិសេធ មិនគោរពនោះ? នៅពេលដែលសាសន៍អ៊ីស្រាអែលរស់នៅក្រោមបញ្ញត្តិ នោះពួកគេបានបង្ហាញប្រាជ្ញា និងសុភវិនិច្ឆ័យរបស់ពួកគេទៅកាន់មនុស្សគ្រប់គ្នានៅជុំវិញពួកគេ។ ដូច្នេះ ព្រះបានបង្គាប់រាស្ត្ររបស់ទ្រង់ អោយគោរពតាមទ្រង់។ ការគោរពរបស់ពួកគេបានបង្ហាញសេចក្តីពិតនៃព្រះគម្ពីរអំពីព្រះ និងសេចក្តី ស្រឡាញ់របស់ទ្រង់ដល់មនុស្សនៅគ្រប់ទីកន្លែង។

«ពួកបណ្តាជនត្រូវតែគោរពបញ្ញត្តិរបស់ព្រះ។ ពេលនោះ ពួកគេនឹងក្លាយជាអ្នកជោគជ័យនៅ ក្នុងភ្នែកនៃមនុស្សគ្រប់គ្នានៅលើផែនដី។ ព្រះបានប្រទានប្រាជ្ញា និងជំនាញដល់រាស្ត្ររបស់ទ្រង់រួចទៅហើយក្នុងការធ្វើរឿងល្អៗ។ ព្រះអង្គដដែលនេះនឹងបន្តបង្រៀនដល់រាស្ត្ររបស់ទ្រង់។ ទ្រង់នឹងធ្វើអោយ ជីវិតរបស់ពួកគេកាន់តែប្រសើរឡើង នៅពេលដែលពួកគេគោរពតាមបញ្ញត្តិរបស់ទ្រង់។ ពេលនោះ ពួកគេ នឹងមិនមានជំងឺឡើយ។ ព្រះក៏នឹងប្រទានចិត្តគំនិតឆ្លាតវៃដល់រាស្ត្ររបស់ទ្រង់ផងដែរ។ ពួកគេនឹងបង្ហាញ ព្រះអម្ចាស់ក្នុងគ្រប់ទាំងភាពជោគជ័យ និងទ្រព្យសម្បត្តិរបស់ពួកគេ។ ព្រះបានជ្រើសរើសរាស្ត្ររបស់ទ្រង់ អោយក្លាយទៅជានគរនៃមេដឹកនាំសាសនា និងព្រះអម្ចាស់។ ព្រះបានប្រទានរបស់គ្រប់យ៉ាងដែលពួក គេត្រូវការ ដើម្បីអោយបានក្លាយជាសាសន៍ដ៏ខ្លាំងក្លាបំផុតនៅលើផែនដី»។ ដកស្រង់ពី Ellen G. White, Christ’s Object Lessons, page 288, adapted។

`សូមអានខគម្ពីរម៉ាថាយ 5៖13-16។ តើព្រះយេស៊ូវកំពុងតែមានបន្ទូលអំពីអ្វីមកកាន់យើង នៅក្នុងខទាំងនេះ? តើសារនេះបង្ហាញចំណុចដូចគ្នាដែលព្រះយេស៊ូវបានមានបន្ទូលទៅកាន់អ៊ីស្រាអែល នៅក្នុងគម្ពីរសញ្ញាចាស់យ៉ាងដូចម្តេច? តើសារនេះមានន័យយ៉ាងដូចម្តេចសម្រាប់យើងសព្វថ្ងៃនេះ ក្នុង នាមជាសេវេនដេយអាត់វេនទីស្ទ?`