---
title:  ការសិក្សាបន្ថែម
date:  05/11/2021
---

«សង្គ្រាមរវាងសេចក្តីល្អ និងសេចក្តីអាក្រក់បានចាប់ផ្តើមឡើងនៅឯស្ថានសួគ៌។ សាតាំង បានព្យាយាមយ៉ាងខ្លាំងនៅក្នុងការៀបចំផែនការតាំងពីពេលនោះមក។ សាតាំងបានច្បាំងទាស់នឹងព្រះ ដើម្បីបំផ្លាញបញ្ញត្តិរបស់ទ្រង់»។ ព្រះបានបោះសាតាំងចេញពីស្ថានសួគ៌។ ប៉ុន្តែ សាតាំងបានបន្តសង្គ្រាម របស់វាទាស់នឹងព្រះនៅលើផែនដីនេះ។ សាតាំងរវល់ជាខ្លាំង។ វាបានបោកបញ្ឆោតមនុស្សជាមួយនឹង ការកុហករបស់វា។ បន្ទាប់មក សាតាំងនឹងនាំពួកគេអោយបំពានបញ្ញតិ្តរបស់ព្រះ។ សាតាំងនឹងនាំមនុស្ស មួយចំនួនអោយបោះបង់ចោលបញ្ញត្តិណាមួយ។ សាតាំងនឹងនាំអ្នកដទៃអោយបោះបង់ចោលបញ្ញត្តិទាំង មូល។ នៅទីបញ្ចប់ រឿងដដែលនឹងកើតឡើង។ បុគ្គលដែលមានកំហុសក្នុងការបំពានលើបញ្ញត្តិណាមួយ នឹងបង្ហាញថា គេមិនបានគោរពតាមបញ្ញត្តិទាំងមូលនោះទេ។ គេនឹងនាំអ្នកដទៃអោយប្រព្រឹត្តអំពើបាបតាមរយៈគំរូរបស់គេ។ ទន្ទឹមគ្នានេះ បុគ្គលនេះនឹងមានកំហុសក្នុងការបំពានលើបញ្ញត្តិទាំងមូលផងដែរ (យ៉ាកុប 2៖10)។ ដកស្រង់ពី Ellen G. White, The Great Controversy, page 582, adapted។

សូមអានអំពីសម្រង់មតិដែលអ្នកស្រីអែល្លីន ជីវ៉ៃត៍បានសរសេរអំពីព្រះបាល-ពេអរយ៉ាងដូច្នេះ ថា៖ «ពួកបណ្តាជននៃសាសន៍អ៊ីស្រាអែលបានធ្វើអ្វីដែលព្រះហាមពួកគេកុំអោយធ្វើ។ ពេលនោះ សាតាំង បានចាប់ពួកគេដាក់នៅក្នុងអន្ទាក់របស់វា។ សាតាំងបានសណ្តំពួកបុរសជាមួយនឹងតន្ត្រី និងការរាំរែក។ ភាពស្រស់ស្អាតនៃស្ត្រីសាសន៍ម៉ាឌានក៏បានសណ្តំពួកបុរសនៃសាសន៍អ៊ីស្រាអែលផងដែរ។ ពេលនោះ ពួកគេបានបោះបង់ចោលភាពស្មោះត្រង់របស់ពួកគេចេញពីព្រះអម្ចាស់។ ពួកបុរសបានចូលរួមបរិភោគ អាហារ និងនិយាយលេងសើចជាមួយនឹងពួកស្ត្រី។ ពួកគេបានផឹកស្រាទំពាំបាយជូរ។ ពួកគេបានបាត់បង់ សុភវិនិច្ឆ័យ និងភាពម្ចាស់កាលើខ្លួនឯង។ សេចក្តីប្រាថ្នាចង់រួមភេទរបស់ពួកគេបានគ្រប់គ្រងលើពួកគេ ទាំងស្រុង។ បន្ទាប់មក ពួកគេបានក្រាបចុះថ្វាយបង្គំរូបសំណាក។ ពួកគេបានថ្វាយសំណែននៅលើ អាសនាដល់ព្រះក្លែងក្លាយ។ ហើយពួកគេបានចូលរួមថ្វាយបង្កំព្រះក្លែងក្លាយដែលនាំអោយចិត្ត និងគំនិត របស់ពួកគេកាន់តែខ្សោយទៅៗ»។ ដកស្រង់ពី Ellen G. White, Patriarch and Prophets, page 454, adapted។

**សំណួរពិភាក្សា**

`1. សូមគិតអំពីរបៀបដែលព្រះបានជ្រើសរើសសេវេនដេយអាត់វេនទីស្ទអោយធ្វើកិច្ចការពិសេសមួយ ដូចដែលទ្រង់បានជ្រើសរើសសាសន៍អ៊ីស្រាអែលនៅក្នុងសម័យព្រះគម្ពីរដូច្នោះដែរ។ សូមគិតអំពីអ្វីគ្រប់ យ៉ាងដែលព្រះបានផ្តល់អោយយើងប្រៀបធៀបទៅនឹងមនុស្សដទៃនៅលើផែនដីរាប់ទាំងពួកអ្នកដែលនៅក្នុងព្រះវិហារដទៃទៀត។ សំណួរសម្រាប់យើងនោះគឺថា៖ តើយើងកំពុងតែធ្វើអ្វីខ្លះជាមួយនឹងអ្វីដែល ព្រះបានផ្តល់អោយយើង? តើយើងកំពុងតែបង្ហាញប្រាជ្ញា និងសុភវិនិច្ឆ័យរបស់យើងទៅកាន់អ្នកដទៃយ៉ាងដូចម្តេច?`

`2. ព្រះអម្ចាស់មិនបានបង្ខំអោយយើងគោរពតាមទ្រង់នោះទេ។ ប៉ុន្តែ យើងត្រូវតែជ្រើសរើសគោរពតាម ទ្រង់។ បន្ទាប់ពីយើងធ្វើការជ្រើសរើសបែបនេះហើយ តើយើងអាចគោរពតាមទ្រង់យ៉ាងម៉ឺងម៉ាត់ និងមិន បណ្តាលអោយភ្លាត់យ៉ាងដូចម្តេចទៅបាន?`

`3. តើការដែលបន្ថែម និងការបន្ថយទៅលើបញ្ញត្តិរបស់ព្រះមានន័យយ៉ាងដូចម្តេច? តើអាចទៅរួចដែរ ទេ ដែលយើងបានធ្វើរឿងទាំងនេះដោយមិនដឹងខ្លួននោះ? សូមពន្យល់ចម្លើយរបស់លោកអ្នក។`