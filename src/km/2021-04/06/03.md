---
title:  ព្រះបាល ពេអរ
date:  01/11/2021
---

ក្នុងព្រះគម្ពីរចោទិយកថា 4៖3, 4 លោកម៉ូសេបានប្រាប់ពួកបណ្តាជនបន្ថែមទៀតអំពីប្រវត្តិ-

សាស្ត្ររបស់ពួកគេ។ លោកម៉ូសេចង់អោយពួកគេរៀនពីមេរៀនខាងឯវិញ្ញាណសំខាន់ៗមួយចំនួនចេញ ពីអតីតកាលរបស់ពួកគេ។

`សូមអានខគម្ពីរជនគណនា 25៖1-15។ តើមានអ្វីកើតឡើងនៅក្នុងរឿងនេះ? តើពួកបណ្តាជន នៃសាសន៍អ៊ីស្រាអែលគួរតែរៀនអំពីសេចក្តីពិតនៃព្រះគម្ពីរ និងមេរៀនសំខាន់ៗអ្វីខ្លះចេញពីបទពិសោធន៍ ដ៏អាក្រក់មួយនេះ?`

ដូចដែលយើងបានឃើញរួចមកហើយថា ព្រះបានបង្គាប់អោយជនជាតិអ៊ីស្រាអែលបំផ្លាញសាសន៍មួយចំនួននៅជុំវិញពួកគេ។ ជាការពិតណាស់ រឿងទាំងនេះបានធ្វើអោយយើងមានអារម្មណ៍មិន អស់ចិត្តទាល់តែសោះ។ ទន្ទឹមគ្នានេះ រឿងអំពីព្រះបាល-ពេអរអាចជួយបកស្រាយអំពីសេចក្តីបង្គាប់បែប នេះចេញពីព្រះ។ ព្រះបានជ្រើសរើសសាសន៍អ៊ីស្រាអែលអោយធ្វើជាស្មរបន្ទាល់ដ៏ពិសេសរបស់ទ្រង់។ ទ្រង់ចង់អោយសាសន៍អ៊ីស្រាអែលបង្រៀនសាសន៍ដទៃអំពីទ្រង់ និងសេចក្តីស្រឡាញ់របស់ទ្រង់។ ព្រះក៏ចង់អោយរាស្ត្ររបស់ទ្រង់រស់នៅជាគំរូនៃសេចក្តីស្រឡាញ់របស់ទ្រង់ផងដែរ។ ប៉ុន្តែ ជនជាតិអ៊ីស្រាអែល តែងតែងាកចេញទាស់នឹងព្រះ។ ពួកគេមិនបានធ្វើជាគំរូនៃសេចក្តីស្រឡាញ់របស់ព្រះនោះទេ។

ពួកបណ្តាជនបានបរាជ័យនៅចំពោះព្រះបាល-ពេអរ។ ពួកបុរសជនជាតិអ៊ីស្រាអែលបានរួម ភេទជាមួយនឹងពួកស្ត្រីជនជាតិម៉ាឌាន។ ជាញឹកញាប់ នៅក្នុងព្រះគម្ពីរ អំពើបាបនៃការរួមភេទគឺជារូបស័ព្ទ មួយតំណាងអោយការថ្វាយបង្គំព្រះក្លែងក្លាយ (សូមអានខគម្ពីរហូសេ 4៖12-14)។ ប៉ុន្តែ ខាងឯព្រះ បាល-ពេអរ អំពើបាបនៃការរួមភេទមិនមែនត្រឹមតែជារូបស័ព្ទនោះទេ។ អំពើបាបនៃការរួមភេទគឺជារឿង ពិត។ សាតាំងបានបញ្ជូនពួកស្ត្រីជនជាតិម៉ាឌានដល់ពួកបុរសជនជាតិអ៊ីស្រាអែល។ ពួកស្ត្រីបានថ្វាយ បង្គំព្រះក្លែងក្លាយ។ ពួកគេបានបបួលពួកបុរសជនជាតិអ៊ីស្រាអែលរួមភេទ។ ពួកបុរសបានអនុញ្ញាតអោយ ពួកស្ត្រីនាំពួកគេប្រព្រឹត្តអំពើបាប។

ជាការពិតណាស់ អំពើបាបនៃការរួមភេទទាំងនេះបាននាំអោយពួកបុរសជនជាតិអ៊ីស្រាអែល ធ្លាក់ទៅក្នុងអំពើបាបខាងឯវិញ្ញាណបន្ទាប់ទៀត។ ជនជាតិអ៊ីស្រាអែលបានចាប់ផ្តើមថ្វាយបង្គំព្រះក្លែងក្លាយ។ «គេចូលពួកខាងព្រះបាល-ពេអរ» (ជនគណនា 25៖3)។ តើពួកគេចូលខាងព្រះបាលដោយ របៀបណា។ ជនជាតិអ៊ីស្រាអែលបានប្រគល់ជីវិតរបស់ពួកគេដល់ព្រះក្លែងក្លាយទាំងនេះ និងថ្វាយដង្វាយ អោយវាផង។ ពួកគេសុខចិត្តលះបង់អ្វីគ្រប់យ៉ាងដែលពួកគេបានរៀនអំពីព្រះពិតសម្រាប់ព្រះក្លែងក្លាយ ទៅវិញ។ លះបង់គ្រប់យ៉ាង ដើម្បីអ្វី? គឺដើម្បីការរួមភេទ។

តើរឿងនេះកើតឡើងយ៉ាងដូចម្តេចទៅបាន? ចម្លើយគឺងាយស្រួលបំផុត។ ពួកបុរសបានធ្វើ អោយចិត្ត និងគំនិតរបស់ពួកគេប្រឆាំងទាស់នឹងព្រះ បន្ទាប់ពីបានប្រព្រឹត្តអំពើបាបជាលើកដំបូងនោះ មក។ បន្ទាប់មក ពួកគេបានត្រៀមខ្លួនរួចជាស្រេចក្នុងការប្រព្រឹត្តអំពើបាបបន្ទាប់ទៀត។ ដូច្នេះ ពួកគេបានធ្វើបាបជាមួយនឹងរូបកាយរបស់ពួកគេជាមុនសិន។ បន្ទាប់មក ពួកគេបានធ្វើបាបជាមួយនឹងចិត្តរបស់ ពួកគេ។ អំពើបាបទី2នេះស្របតាមផែនការពិតរបស់សាតាំង។

`ចិត្ត និងរូបកាយមានទំនាក់ទំនងយ៉ាងជិតស្និទ្ធជាមួយនឹងគ្នា។ អ្វីដែលកើតឡើងចំពោះផ្នែកម្ខាងរបស់យើង នោះក៏ធ្វើអោយផ្នែកម្ខាងទៀតផ្លាស់ប្តូរផងដែរ។ តើយើងអាចរៀនអ្វីខ្លះចេញពីព្រះបាល-ពេអរ អំពីមូលហេតុដែលយើងត្រូវតែប្រយ័ត្នក្នុងការទប់ស្កាត់ខ្លួនឯងអោយបានគ្រប់ពេលវេលានោះ?`