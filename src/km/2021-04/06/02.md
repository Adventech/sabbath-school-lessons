---
title:  កុំអោយបន្ថែម ឬបន្ថយអោយសោះ
date:  31/10/2021
---

`តើលោកម៉ូសេបានផ្តល់នូវការដាស់តឿនអ្វីខ្លះ ដល់ពួកបណ្តាជនទាក់ទងនឹងបញ្ញត្តិ និងក្បួន ច្បាប់ដែលព្រះប្រទានដល់ពួកគេ។ សូមអានខគម្ពីរចោទិយកថា 4៖1, 2 សម្រាប់ចម្លើយ។ តើហេតុអ្វី បានជាលោកម៉ូសេដាស់តឿនសាសន៍អ៊ីស្រាអែលភ្លាមៗកុំអោយធ្វើរឿងទាំងនេះ?`

លោកម៉ូសេបានប្រាប់ពួកគេអោយគោរពតាមបញ្ញត្តិ។ បន្ទាប់មក លោកម៉ូសេបានប្រាប់ពួក គេភ្លាមៗថា កុំអោយបន្ថែម ឬបន្ថយលើពាក្យទាំងនេះអោយសោះ។ តើហេតុអ្វីបានជាលោកម៉ូសេមាន ប្រសាសន៍យ៉ាងដូច្នោះ? តើអ្នកណាដែលគិតចង់ផ្លាស់ប្តូរបញ្ញត្តិរបស់ព្រះនោះ?

ជាការពិតណាស់ យើងបានដឹងអំពីចម្លើយនេះ។

«សាតាំងបានព្យាយាមផ្លាស់ប្តូរបញ្ញត្តិរបស់ព្រះមុនពេលដែលវាត្រូវបានបោះចេញពីស្ថានសួគ៌ មកម្ល៉េះ។ ចាប់ពីពេលនោះមក សាតាំងមិនបានឈប់ព្យាយាមធ្វើកិច្ចការដដែលនេះនោះទេ។ សាតាំងបាន បោកបញ្ឆោតមនុស្សលោកអោយជឿលើការកុហកដែលវាបានប្រាប់ពួកទេវតានៅលើមេឃមុនពេលព្រះ បានបោះវាចេញដូច្នោះដែរ។ សាតាំងបាននិយាយថា បញ្ញត្តិរបស់ព្រះមិនត្រឹមត្រូវនោះទេ ចាំបាច់ត្រូវតែ ផ្លាស់ប្តូរ។ គ្រីស្ទានមួយភាគធំបានបង្ហាញតាមរយៈទង្វើរបស់ពួកគេថា ពួកគេបានទទួលយកការកុហក នេះហើយ»។ ដកស្រង់ពី Ellen G. White, Selected Messages, book 2, page 107, adapted។

សូមក្រឡេកមើលប្រវត្តិសាស្ត្រនៃសាសន៍អ៊ីស្រាអែល។ សាសន៍អ៊ីស្រាអែលតែងតែជួបបញ្ហា នៅពេលដែលពួកគេមិនបានយកចិត្តទុកដាក់ចំពោះបញ្ញត្តិរបស់ព្រះ មែនទេ? ទង្វើបែបនេះគឺដូចគ្នាទៅ នឹងការដែលពួកគេដកក្បួនច្បាប់សំខាន់ៗមួយចំនួនចេញពីបញ្ញត្តិដូច្នោះដែរ។ ជនជាតិអ៊ីស្រាអែលក៏បាន បន្ថែមទៅលើបញ្ញត្តិរបស់ព្រះផងដែរ នៅពេលណាដែលពួកគេប្រព្រឹត្តខុសទាស់នឹងបញ្ញត្តិ។

`សូមអានខគម្ពីរម៉ាថាយ 15៖1-9។ តើខទាំងនេះបង្ហាញយើងអំពីរឿងតែមួយដែលលោកម៉ូសេបានដាស់តឿនដល់ពួកកូនចៅអ៊ីស្រាអែលនៅក្នុងខគម្ពីរចោទិយកថា 4៖1, 2 ដែរឬទេ?`

មិនយូរប៉ុន្មាន ព្រះបានប្រទានទឹកដីដែលទ្រង់បានសន្យាដល់ជនជាតិអ៊ីស្រាអែល ហើយពួក គេតែងតែមិនយកចិត្តទុកដាក់ចំពោះការដាស់តឿនរបស់ទ្រង់ជារឿយៗ។ កុំអោយថ្វាយបង្គំរូបសំណាក់ គឺជារឿងមួយដែលព្រះបានដាស់តឿនពួកគេ។ ប៉ុន្តែ ពួកគេមិនបានគោរពតាមព្រះនោះទេ។ ពួកគេក៏បាន ចាប់ផ្តើមធ្វើតាមគោលគំនិតខុសឆ្គងដទៃទៀតជាច្រើនពីសាសន៍ដែលនៅជុំវិញពួកគេផងដែរ។ ពេលខ្លះ ជនជាតិអ៊ីស្រាអែលថែមទាំងធ្វើអោយគោលគំនិតខុសឆ្គងទាំងនេះក្លាយទៅជាផ្នែកមួយការថ្វាយបង្គំព្រះ អម្ចាស់របស់ពួកគេផងដែរ។ ទម្រាំព្រះយេស៊ូវយាងមក គោលគំនិតខុសឆ្គងជាច្រើនបានក្លាយជាផ្នែកមួយនៃសាសនាយូដាបាត់ទៅហើយ។ ដូចដែលព្រះយេស៊ូវបានមានបន្ទូលថា គោលគំនិតខុសឆ្គងទាំងនេះ បានធ្វើអោយការបង្រៀនមកពីព្រះ «បាត់តម្លៃ» (ម៉ាថាយ 15៖6, គខប)។

`តើយើងត្រូវប្រុងប្រយ័ត្នកុំបន្ថែម ឬបន្ថយអ្វីមួយចេញពីអ្វីដែលព្រះបានបង្គាប់យើងដោយរបៀប ណា?`