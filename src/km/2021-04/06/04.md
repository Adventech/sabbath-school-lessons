---
title:  ត្រូវអោយនៅជាប់នឺងព្រះអម្ចាស់ជាព្រះនៃឯង
date:  02/11/2021
---

មនុស្សរាប់ពាន់នាក់បានស្លាប់ នៅពេលដែលពួកគេតាមខាងព្រះបាល-ពេអរ។ «ដ្បិតអស់អ្នក ណាដែលបានតាមព្រះបាល-ពេអរ នោះព្រះយេហូវ៉ា ជាព្រះនៃឯង ទ្រង់បានបំផ្លាញគេពីពួកឯងចេញ» (ចោទិយកថា 4៖3)។ ប៉ុន្តែ មិនមែនទាំងអស់នោះទេដែលបានតាមព្រះបាល។ តើអ្នកទាំងនោះជាអ្នក ណា?

`«តែពួកឯងរាល់គ្នា ដែលបាននៅជាប់នឹងព្រះយេហូវ៉ា ជាព្រះនៃឯង នោះបានរស់នៅដរាបដល់សព្វថ្ងៃនេះវិញ» (ចោទិយកថា 4៖4)។ តើអ្វីដែលធ្វើអោយអ្នកដែលមិនបានធ្វើបាបជាមួយនឹងព្រះ បាលមានលក្ខណៈខុសគ្នាពីអ្នកដែលបានធ្វើបាបនោះ? តើក្នុងខគម្ពីរចោទិយកថា 4៖4 មានសារអ្វី សម្រាប់យើង អំពីអំពើបាប និងអំណាចឈ្នះលើអំពើបាប? តើយើងអាចទទួលបានអំណាចនេះមកពី ណា?`

តើលោកអ្នកឃើញពាក្យ «ពួកឯង» នៅក្នុងខនេះ និងខមុនខនេះដែរឬទេ? «ពួកឯង» រាល់គ្នា ដែលបានតាមព្រះបាល-ពេអរនឹងត្រូវបំផ្លាញចេញ (ចោទិយកថា 4៖3)។ «តែពួកឯងរាល់គ្នា ដែលបាន នៅជាប់នឹងព្រះយេហូវ៉ា ជាព្រះនៃឯង នោះបានរស់នៅដរាបដល់សព្វថ្ងៃនេះវិញ» (ចោទិយកថា 4៖4)។ ព្រះគម្ពីរបានបង្ហាញយើងតែ2ក្រុមប៉ុណ្ណោះនៅក្នុងរឿងនេះដោយចែងថា៖ ក្រុមដែលនៅខាងព្រះយេស៊ូវ និងក្រុមដែលទាស់នឹងទ្រង់ (ម៉ាថាយ 12៖30)។ តើមានអ្វីខុសប្លែកពីសព្វថ្ងៃឬ? ពាក្យថា «នៅជាប់» នៅក្នុងខគម្ពីរចោទិយកថា 4៖4 ជាភាសាហេព្រើរហៅថា «ឌីប៊ីឃ្យូ (dbq)»។ ពាក្យនេះបង្ហាញយើងអំពី អ្នកណាម្នាក់ដែលមានបំណងប្រាថ្នាដ៏ខ្លាំងក្លាមួយក្នុងការចូលរួមធ្វើអ្វីមួយ ឬចូលរួមជាមួយអ្នកណាម្នាក់។ ពាក្យភាសាហេព្រើរដដែលនេះត្រូវបានប្រើនៅក្នុងខគម្ពីរលោកុប្បត្តិ 2៖24 ដោយចែងថា៖ មនុស្ស ប្រុសនឹងលាចេញពីឪពុកម្តាយខ្លួន ទៅនៅជាប់នឹងប្រពន្ធ (សូមអានខគម្ពីរនាងរស់ 1៖14 ផងដែរ)។ យើងឃើញពាក្យដែលមានអត្ថន័យនេះចំនួន4ដងនៅក្នុងកណ្ឌគម្ពីរចោទិយកថា (ចោទិយកថា 10៖20; ចោទិយកថា 11៖22; ចោទិយកថា 13៖4 និងចោទិយកថា 30៖20)។ ក្នុងខនីមួយៗ មាន គោលគំនិតតែមួយដូចគ្នាគឺថា៖ ពួកបណ្តាជនត្រូវតែនៅជាប់ជាមួយនឹងព្រះរបស់ពួកគេ។ ពួកគេត្រូវតែ ភ្ជាប់ជាមួយនឹងទ្រង់ ហើយចាប់ទ្រង់អោយជាប់។ ពួកគេត្រូវថ្វាយជីវិតរបស់ពួកគេទាំងស្រុងដល់ទ្រង់។ ពួកគេត្រូវតែទទួលយកអំណាចរបស់ទ្រង់។ នៅពេលដែលពួកគេធ្វើដូច្នេះ ព្រះអាចជួយអោយរាស្ត្ររបស់ ទ្រង់យកឈ្នះលើការប្រឆាំងទាស់នឹងអំពើបាប។

`សូមអានបទគម្ពីរយូដា 24 និងខគម្ពីរកូរិនថូសទី1 10៖13។ តើលោកយូដា និងលោកប៉ុលមានប្រសាសន៍យ៉ាងណានៅត្រង់ចំណុចនេះ ទាក់ទងនឹងប្រសាសន៍របស់លោកម៉ូសេនៅក្នុងខគម្ពីរ ចោទិយថា 13៖4?`

ព្រះរក្សាសេចក្តីសន្យារបស់ទ្រង់ជានិច្ច។ ទ្រង់អាចឃាត់យើងមិនអោយប្រព្រឹត្តអំពើបាប។ ប៉ុន្តែ ខ្លួនយើងផ្ទាល់ត្រូវតែចូលរួមជាមួយនឹងទ្រង់ទាំងស្រុង អោយដូចជាជនជាតិអ៊ីស្រាអែលដែលបានរក្សាភាពស្មោះត្រង់នៅក្នុងរឿងព្រះបាល-ពេអរដូច្នោះដែរ។ បើយើងអាចរក្សាភាពស្មោះត្រង់បាន នោះ យើងអាចធានាបានថា ព្រះទ្រង់នឹងជួយអោយយើងធ្វើតាមទ្រង់ជានិច្ច។

`តើសេចក្តីអធិស្ឋាន ការសិក្សាព្រះគម្ពីរ ការថ្វាយបង្គំ និងការប្រកបគ្នាអាចជួយអោយយើង «នៅជាប់នឹងព្រះ» បានយ៉ាងដូចម្តេចទៅ?`