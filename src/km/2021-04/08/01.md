---
title:  ការជ្រើសរើសយកខាងឯជីវិត
date:  13/11/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 2៖8, 9, 15-17; យូ៉ហាន 3៖16; ចោទិយកថា 30៖15-20; ចោទិយកថា 30៖1-10។

> <p>ខចងចាំ</p>
> «អញអាងដល់ស្ថានសួគ៌ និងផែនដីឲ្យធ្វើជាបន្ទាល់ទាស់នឹងឯងរាល់គ្នានៅថ្ងៃនេះថា អញ បានដាក់សំញែងទាំងជីវិត និងសេចក្តីស្លាប់ ទាំងព្រះពរ និងសេចក្តីបណ្តាសា នៅមុខឯងរាល់គ្នា ដូច្នេះ ចូររើសយកជីវិតចុះ ដើម្បីឲ្យឯងបានរស់នៅ ព្រមទាំងពូជឯងតរៀងទៅផង» (ចោទិយកថា 30៖19)។

សេនឌីដែលជាស្ត្រីអាយុ22ឆ្នាំបានឈឺជាខ្លាំង។ នាងមានដុំសាច់ដុះនៅក្នុងខួរក្បាលរបស់ នាង។ គ្រូពេទ្យមិនអាចសង្គ្រោះនាងបានឡើយ។ ហើយសេនឌីក៏មិនចង់ស្លាប់នោះដែរ។

ដូច្នេះ នាងបានរៀបចំផែនការមួយ។ បន្ទាប់ពីនាងស្លាប់ទៅ ក្បាលរបស់នាងត្រូវតែដាក់អោយកកនៅក្នុងប្រអប់ដែលពេញទៅដោយអាសូតរាវ។ អាសូតរាវនេះនឹងជួយទប់ស្កាត់មិនអោយ ខួរក្បាលរបស់នាងពុកផុយរលេះរលួយឡើយ។ ខួរក្បាលរបស់នាងនឹងរង់ចាំនៅក្នុងអាសូតរាវនោះ បាន50ឆ្នាំ 100ឆ្នាំ 1000ឆ្នាំ ឬយូរជាងនេះទៅទៀតរហូតដល់អ្នកវិទ្យាសាស្ត្រអាចរកឃើញរបៀប ដំឡើងខួរក្បាលរបស់នាងចូលទៅក្នុងកំុព្យូទ័របាន។ ពេលនោះ នាងប្រហែលជាអាចរស់ឡើងវិញជា រៀងរហូតផង។

រឿងនេះគួរអោយសោកស្តាយណាស់។ មនុស្សវ័យក្មេងម្នាក់នឹងត្រូវស្លាប់មុនពេលដែលនាង មានឱកាសរស់នៅយ៉ាងពិតប្រាកដមួយ។ សេនឌីចង់រស់ជាទីបំផុត។ ប៉ុន្តែ នាងបានដាក់សេចក្តីសង្ឃឹម របស់នាងសម្រាប់ជីវិតនៅក្នុងកន្លែងមិនត្រឹមត្រូវទៅវិញ។ ជាការពិតណាស់ នាងបានជ្រើសរើសផែនការ ដែលនឹងត្រូវបរាជ័យនៅទីបញ្ចប់។

**សប្តាហ៍នេ**

យើងនឹងសិក្សាកណ្ឌគម្ពីរចោទិយកថារបស់យើងបន្តទៅទៀត។ យើងនឹង ក្រឡេកមើលទៅឱកាសដែលព្រះបានប្រទានអោយយើងក្នុងការជ្រើសរើសជីវិត។ ប្រសិនបើយើង ចង់បានអំណោយនេះ យើងចាំបាច់ត្រូវតែទទួលយកវានៅក្នុងរបៀបដែលព្រះនឹងផ្តល់អោយយើង។