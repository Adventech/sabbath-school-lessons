---
title:  មិនពិបាកសម្រាប់អ្នកឡើយ
date:  17/11/2021
---

បទគម្ពីរចោទិយកថា 30 បានចាប់ផ្តើមត្រង់ព្រះអម្ចាស់កំពុងតែមានបន្ទូលទៅកាន់រាស្ត្ររបស់ ទ្រង់អំពីអ្វីដែលនឹងត្រូវកើតឡើង ប្រសិនបើពួកគេមិនព្រមសារភាពអំពើបាប ហើយងាកចេញពីផ្លូវអាក្រក់ របស់ពួកគេនោះ។ ព្រះបានប្រទានសេចក្តីសន្យាល្អៗជាច្រើនដល់ពួកគេ។

`សូមអានគម្ពីរចោទិយកថា 30៖1-10។ តើព្រះបានប្រទានសេចក្តីសន្យាអ្វីដល់ពួកបណ្តាជន ប្រសិនបើពួកគេត្រឡប់មកឯទ្រង់វិញនោះ?`

ជាការពិតណាស់ ពួកកូនចៅអ៊ីស្រាអែលប្រាកដជាមានអារម្មណ៍កក់ក្តៅចំពោះសេចក្តីសន្យា ទាំងនេះណាស់។ ព្រះនឹងបង្ហាញពួកគេអំពីសេចក្តីស្រឡាញ់របស់ទ្រង់ កាលណាពួកគេត្រឡប់មកឯទ្រង់ វិញ។ ពេលនោះរាស្ត្ររបស់ទ្រង់នឹងស្រឡាញ់ទ្រង់វិញ។ ពួកគេនឹងបង្ហាញអំពីសេចក្តីស្រឡាញ់របស់ពួក គេចំពោះព្រះតាមរយៈការគោរពតាមអ្វីគ្រប់យ៉ាងដែលទ្រង់បានបង្គាប់អោយពួកគេធ្វើ។

`សូមអានខគម្ពីរចោទិយកថា 30៖11-14។ តើព្រះអម្ចាស់បានមានបន្ទូលយ៉ាងដូចម្តេច ទៅកាន់រាស្ត្ររបស់ទ្រង់នៅក្នុងខទាំងនេះ? តើព្រះបានតាំងសេចក្តីសញ្ញាអ្វីនៅក្នុងខទាំងនេះ? តើមាន ខគម្ពីរសញ្ញាថ្មីណាខ្លះ ដែលបានបង្ហាញអំពីសេចក្តីសន្យាដដែលនេះ?`

សូមក្រឡេកមើលភាសាដ៏ល្អប្រពៃដែលព្រះអម្ចាស់បានប្រើនៅក្នុងខទាំងនេះ រួមទាំងពាក្យដ៏មានអំណាចដែលទ្រង់បានប្រើក្នុងការចែករំលែកអំពីគំនិតនៅក្នុងព្រះទ័យរបស់ទ្រង់ផងដែរ។ ព្រះ អម្ចាស់ពុំបានសូមអោយរាស្ត្ររបស់ទ្រង់ធ្វើអ្វីដែលពិបាកហួសល្បត់នោះទេ៖ «ដ្បិតសេចក្តីបញ្ញត្តិ ដែល អញបង្គាប់មកឯងនៅថ្ងៃនេះ មិនមែនហួសកម្លាំងឯងទេ ក៏មិនមែននៅឆ្ងាយដែរ គឺមិនមែននៅលើស្ថានសួគ៌ ឲ្យឯងបានថា តើអ្នកណានឹងឡើងទៅស្ថានសួគ៌ នាំយកព្រះបន្ទូលមកប្រាប់យើងខ្ញុំ ដើម្បីឲ្យយើងខ្ញុំបាន ប្រព្រឹត្តតាមនោះទេ ក៏មិនមែននៅត្រើយសមុទ្រខាងនាយ ឲ្យឯងបានដឹងថា តើអ្នកណានឹងឆ្លងសមុទ្រ ទៅ នាំយកព្រះបន្ទូលមកប្រាប់យើងខ្ញុំ ដើម្បីឲ្យយើងខ្ញុំបានប្រព្រឹត្តតាមនោះដែរ គឺព្រះបន្ទូលនេះនៅជិតឯង ណាស់ ក៏នៅក្នុងមាត់ឯង និងក្នុងចិត្តឯងផង ដើម្បីឲ្យឯងអាចប្រព្រឹត្តតាមបាន» (ចោទិយកថា 30៖1-14)។ តើព្រះអម្ចាស់កំពុងតែមានបន្ទូលអំពីអ្វីនៅត្រង់នេះ? ទ្រង់បានមានបន្ទូលថា អ្នកបានដឹងអំពី បញ្ញត្តិរបស់ខ្ញុំសមល្មមនឹងប្រកាសប្រាប់ដល់មនុស្សដទៃ។ អ្នកគ្មានខអះអាងណាដែលរារាំងមិនអោយអ្នក គោរពតាមខ្ញុំនោះទេ។ «ព្រះនឹងជួយអោយយើងអាចធ្វើអ្វីគ្រប់យ៉ាងដែលទ្រង់សូមអោយយើងធ្វើ»។ ដក ស្រង់ពី Ellen G. White, Christ’s Object Lessons, page 333, adapted។

`បន្ទាប់ពីព្រះអម្ចាស់ផ្តល់សេចក្តីបង្គាប់របស់ទ្រង់ដល់ពួកគេរួចរាល់ហើយ រាស្ត្ររបស់ទ្រង់ត្រូវ បានបង្គាប់អោយជ្រើសរើសរវាងជីវិត និងសេចក្តីស្លាប់។ ប្រសិនបើពួកគេនឹងរើសយកជីវិតដោយមានសេចក្តីជំនឿនោះ ពួកគេនឹងទទួលបានជីវិតនោះមែន។ តើមានអ្វីខុសគ្នាសម្រាប់យើងនៅសម័យសព្វថ្ងៃនេះទៅ?`