---
title:  ការសិក្សាបន្ថែម
date:  19/11/2021
---

ព្រះបានប្រទានជម្រើសដល់សាសន៍អ៊ីស្រាអែល។ ព្រះក៏បានប្រទានជម្រើសដូចគ្នានេះដល់យើងផងដែរ។ ពាក្យដ៏សំខាន់បំផុតនៅត្រង់នេះគឺ ជម្រើស។ គោលជំនឿខុសឆ្គងនៅក្នុងគ្រីស្ទ សាសនាបានបង្រៀនថា យើងពុំមានសេរីភាពក្នុងការជ្រើសរើសនោះទេ។ ការបង្រៀននេះបាននិយាយ ថា ព្រះបានជ្រើសរើសមនុស្សខ្លះអោយវង្វេង ហើយឆេះនៅក្នុងបឹងភ្លើងជារៀងរហូត។ ព្រះបានបង្រៀន ថា យើងនឹងសម្រេចតាមសេរីភាពក្នុងការជ្រើសរើសរបស់យើងថា យើងនឹងរស់ ឬក៏ស្លាប់។ ទោះបីជា នរណាម្នាក់ជ្រើសរើសខុសក៏ដោយ ពួកគេនឹងមិនត្រូវឆេះនៅក្នុងបឹងភ្លើងជារៀងរហូតនោះទេ។

«‘ដ្បិតឈ្នួលរបស់អំពើបាប នោះជាសេចក្តីស្លាប់ តែអំណោយទាននៃព្រះវិញ គឺជាជីវិតដ៏នៅ អស់កល្បជានិច្ច ដោយព្រះគ្រីស្ទយេស៊ូវ ជាព្រះអម្ចាស់នៃយើងរាល់គ្នា’ (រ៉ូម 6៖23)។ ព្រះនឹងប្រទាន ជីវិតដល់រាស្ត្ររបស់ទ្រង់។ រីឯមនុស្សអាក្រក់នឹងត្រូវស្លាប់។ លោកម៉ូសេបានប្រកាសដល់សាសន៍អ៊ីស្រា-អែលថា៖ ‘មើល នៅថ្ងៃនេះ អញបានដាក់សំញែងជីវិត និងសេចក្តីល្អនៅមុខឯង ព្រមទាំងសេចក្តីស្លាប់ និងសេចក្តីអាក្រក់ផង’ (ចោទិយកថា 30៖15)។ តើសេចក្តីស្លាប់ដែលលោកម៉ូសេបានមានប្រសាសន៍ នេះជាអ្វី? សេចក្តីស្លាប់នេះមិនមែនជាសេចក្តីស្លាប់ដែលព្រះបានប្រកាសប្រាប់លោកអ័ដាមបន្ទាប់ពីគាត់ បានធ្វើបាបនោះទេ។ មនុស្សទាំងអស់បានរងនូវការដាក់ទោសនេះចំពោះអំពើបាបរបស់លោកអ័ដាម។ សេចក្តីស្លាប់ដែលលោកម៉ូសេបានមានប្រសាសន៍នៅក្នុងខនេះគឺជា ‘សេចក្តីស្លាប់ជាលើកទី2’ [វិវរណៈ 20៖6]។ សេចក្តីស្លាប់នេះខុសគ្នាទាំងស្រុងពីជីវិតអស់កល្ប»។ ដកស្រង់ពី Ellen G. White, The Great Controversy, page 544, adapted។

**សំណួរពិភាក្សា**

`1. តើព្រះដាក់ទោសមនុស្សនៅឥឡូវនេះដោយសារតែពួកគេមិនបានគោរពតាមបញ្ញត្តិរបស់ទ្រង់ឬ? ឬមួយ ការដាក់ទោសគ្រាន់តែកើតឡើងដោយឯកឯង នៅពេលដែលមនុស្សប្រព្រឹត្តអំពើបាប? ឬមួយ ទាំងពីរយ៉ាងនេះ? ឬមានករណីណាមួយ ដែលនៅពេលខ្លះការបកស្រាយមួយត្រឹមត្រូវជាងការបកស្រាយ ទៀត? តើយើងអាចយល់អំពីប្រធានបទនេះបានយ៉ាងដូចម្តេច?`

`2. សូមក្រឡេកមើលខគម្ពីរនៅក្នុងសម្រង់មតិរបស់អ្នកស្រីអែល្លីន ជីវ៉ៃត៍។ តើខទាំងនេះបង្រៀនយើង អ្វីខ្លះ អំពីព្រះ និងអំណាចឈ្នះលើអំពើបាបដែលទ្រង់បានប្រទានដល់យើង?`

`3. សូមអានខគម្ពីររ៉ូម 10៖1-10។ ក្នុងខទាំងនេះ លោកប៉ុលបានដកស្រង់ចេញពីខគម្ពីរចោទិយកថា 30៖1-14 ដើម្បីបកស្រាយអំពីរបៀបដែលព្រះយេស៊ូវបានសង្គ្រោះយើងតាមរយៈសេចក្តីជំនឿ។ តើលោកអ្នកគិតថា ហេតុអ្វីបានជាលោកប៉ុលប្រើខទាំងនេះ? សូមយកចិត្តទុកដាក់ជាពិសេសទៅលើខ គម្ពីររ៉ូម 10៖10។ តើលោកប៉ុលកំពុងតែមានប្រសាសន៍អំពីអ្វីនៅក្នុងខនេះ?`

`4. តើមានវិធីអ្វីខ្លះ ដែលវប្បធម៌ សង្គម និងជនជាតិរបស់លោកអ្នកអាចមានទស្សនៈទាំងឡាយដែលអាចដឹកនាំលោកអ្នកអោយចូលទៅក្នុងការថ្វាយបង្គំខុសឆ្គង បើសិនជាលោកអ្នកមិនបានប្រុងប្រយ័ត្ននោះ?`