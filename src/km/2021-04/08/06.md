---
title:  សំណួរនៃការថ្វាយបង្គំ
date:  18/11/2021
---

តើអ្វីដែលធ្វើអោយសាសន៍អ៊ីស្រាអែលខុសពីសាសន៍ដទៃ? នោះគឺជាការថ្វាយបង្គំ។ ការថ្វាយ បង្គំគឺជាផ្នែកដ៏សំខាន់បំផុតមួយនៃសេចក្តីសញ្ញារវាងព្រះ និងរាស្ត្ររបស់ទ្រង់។ មានតែសាសន៍អ៊ីស្រាអែល ប៉ុណ្ណោះដែលបានគោរពថ្វាយបង្គំព្រះ។ រីឯសាសន៍ដទៃ ពួកបានគោរពថ្វាយបង្គំព្រះក្លែងក្លាយដែលមិន មែនជាព្រះពិតទៅវិញ។ ព្រះអម្ចាស់បានប្រកាសថា៖ «អញនេះហើយដែលជាព្រះ គ្មានព្រះឯណាទៀត ក្រៅពីអញឡើយ» (ចោទិយកថា 32៖39)។

`សូមអានខគម្ពីរចោទិយកថា 4៖19; ចោទិយកថា 8៖19; ចោទិយកថា 11៖16 និងចោទិ-យកថា 30៖17។ តើមានការដាស់តឿនដូចគ្នាណាមួយ ដែលលោកអ្នកមើលឃើញនៅក្នុងខទាំងអស់ នេះ? តើហេតុអ្វីបានជាការដាស់តឿននេះសំខាន់ម្ល៉េះ សម្រាប់ពួកបណ្តាជនអ៊ីស្រាអែល?`

កាលពីរាប់ពាន់ឆ្នាំមុន ជនជាតិអ៊ីស្រាអែលបានរស់នៅក្នុងចំណោមមនុស្សដែលមានវប្បធម៌ គោលជំនឿ គោលគំនិត និងសកម្មភាពទាំងឡាយទាស់នឹងការថ្វាយបង្គំព្រះអម្ចាស់។ ដូច្នេះ រាស្ត្ររបស់ ព្រះក៏ត្រូវតែប្រុងប្រយ័ត្នជានិច្ចមិនអោយ «ពួកព្រះ» នៃលោកីយ៍ទាំងនេះក្លាយជាព្រះរបស់ពួកគេផងដែរ។

ព្រះរបស់យើងប្រៀបដូចជា «ជាភ្លើងឆេះបន្សុស គឺជាព្រះប្រចណ្ឌ» (ចោទិយកថា 4៖24; សូមអានខគម្ពីរចោទិយកថា 5៖9 និងចោទិយកថា 6៖15 ផងដែរ)។ មានតែព្រះប៉ុណ្ណោះដែលស័ក្តិ- សមអោយយើងថ្វាយបង្គំ។ យើងឃើញថា យើងត្រូវតែជ្រើសរើសម្តងទៀតគឺថា៖ យើងត្រូវតែជ្រើសរើស ថ្វាយបង្គំព្រះអម្ចាស់។ ទ្រង់អាចនាំមកនូវជីវិត សេចក្តីល្អ និងព្រះពរដល់យើង។ ឬមួយ យើងអាចថ្វាយ បង្គំព្រះដទៃបាន។ ជម្រើសនេះអាចនាំមកនូវសេចក្តីអាក្រក់ បណ្តាសា និងសេចក្តីស្លាប់ដល់យើង។

`សូមអានខគម្ពីរវិវរណៈ 13៖1-15។ តើការថ្វាយបង្គំត្រូវបានបង្ហាញនៅក្នុងខទាំងនេះយ៉ាង ដូចម្តេច? សូមប្រៀបធៀបខទាំងនេះជាមួយនឹងខគម្ពីរវិវរណៈ 14៖6-12។ តើខគម្ពីរវិវរណៈទាំងពីរនេះបង្ហាញយើងអំពីការដាស់តឿនតែមួយទាស់នឹងព្រះក្លែងក្លាយនៅក្នុងកណ្ឌគម្ពីរចោទិយកថាដោយ របៀបណា?`

ជាការពិតណាស់ កណ្ឌគម្ពីរវិវរណៈ និងកណ្ឌគម្ពីរចោទិយកថាបានបង្ហាញយើងអំពីសម័យខុសៗគ្នានៅក្នុងប្រវត្តិសាស្ត្រ។ ប៉ុន្តែ កណ្គគម្ពីរទាំងពីរនេះបានលើកឡើងនូវសំណួរដូចគ្នាយ៉ាងដូច្នេះថា៖ តើមនុស្សនឹងថ្វាយបង្គំព្រះ ហើយទទួលបានជីវិត ឬមួយ ពួកគេនឹងឈប់តតាំងជាមួយនឹងការគាប សង្កត់ ងាកចេញពីព្រះ ហើយបែរទៅរកសេចក្តីស្លាប់វិញ? នៅទីបញ្ចប់ មនុស្សម្នាក់ៗត្រូវតែក្រឡេកមើល ចិត្តរបស់គេ ដើម្បីស្វែងរកចម្លើយ។ ព្រះមិនបានបង្ខំអោយរាស្ត្ររបស់ទ្រង់គោរពតាមទ្រង់នៅឯទីរហោស្ថាន នោះទេ។ ហើយសព្វថ្ងៃនេះ ព្រះក៏មិនបានបង្ខំយើងដែរ។ បទគម្ពីរវិវរណៈ 13 បានបង្ហាញយើងថា អំណាច នៃសត្វសាហាវឡើងចេញពីសមុទ្របានបង្ខំមនុស្សអោយគោរពតាម។ រីឯព្រះទ្រង់ធ្វើកិច្ចការដោយសេចក្តី ស្រឡាញ់វិញ។

`តើយើងអាចដឹងច្បាស់ថា យើងនឹងមិនងាកចេញពីព្រះទៅរកព្រះដទៃមួយចំនួនទៀតដោយរបៀបណា?`