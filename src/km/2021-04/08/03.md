---
title:  មានជម្រើសតែពីរប៉ុណ្ណោះ
date:  15/11/2021
---

យោងតាមព្រះគម្ពីរទាំងមូល ព្រះបានប្រទានជម្រើសពីរដល់យើង៖ ជីវិត ឬសេចក្តីស្លាប់។

**សូមអានខគម្ពីរខាងក្រោម។ តើជម្រើសអ្វីខ្លះ ដែលលោកអ្នកឃើញនៅក្នុងខនីមួយៗទាំងនេះ? នៅក្នុងខខ្លះ លោកអ្នកអាចមើលឃើញជម្រើសយ៉ាងច្បាស់។ រីឯខខ្លះទៀត លោកអ្នកអាចមើលឃើញ តែតម្រុយប៉ុណ្កោះ។**

`យ៉ូហាន 3៖16`

`លោកុប្បត្តិ 7៖22, 23`

`រ៉ូម 6៖23`

`រ៉ូម 8៖6`

`យ៉ូហានទី1 5៖12`

`ម៉ាថាយ 7៖24-27`

នៅទីបំផុត យើងមានជម្រើសតែពីរប៉ុណ្ណោះ។ ចូរចងចាំថា យើងគឺជាផ្នែកមួយនៃមហាវិវាទ រវាងសេចក្តីល្អ និងសេចក្តីអាក្រក់។ ព្រះនឹងបញ្ចប់សង្គ្រាមនេះនៅពេលណាមួយនាពេលអនាគត។ នៅ ពេលនោះ អំពើបាប សាតាំង អារក្ស ការរំលងបញ្ញត្តិ និងការប្រឆាំងទាស់នឹងព្រះនឹងត្រូវបញ្ចប់ជារៀងរហូត។ មុនពេលហេតុការណ៍នោះមកដល់ យើងម្នាក់ៗនឹងសម្រេចចិត្តដោយជ្រើសរើសជីវិត ឬសេចក្តី ស្លាប់ដោយខ្លួនឯង។ យើងអាចជ្រើសរើសជីវិតអស់កល្ប ដែលព្រះបានរៀបចំផែនការទុកជាមុនសម្រាប់ អោយយើងទទួលបានជីវិតមុនពេលដែលទ្រង់បង្កើតផែនដីនេះមកម្ល៉េះ។ ឬយើងអាចជ្រើសរើសសេចក្តី ស្លាប់ដែលយើងនឹងមិនអាចភ្ញាក់ឡើងជារៀងរហូត។ លោកប៉ុលបានមានប្រសាសន៍អំពីអ្វីដែលនឹងត្រូវ កើតឡើងចំពោះអ្នកដែលបានជ្រើសរើសសេចក្តីស្លាប់យ៉ាងដូច្នេះថា៖ «គេនឹងរងទុក្ខទោស ជាសេចក្តីហិន វិនាសអស់កល្បជានិច្ច ឃ្លាតពីព្រះភក្ត្រនៃព្រះអម្ចាស់ ហើយពីសិរីល្អនៃព្រះចេស្តាទ្រង់» (ថែស្សាឡូនីច ទី2 1៖9)។

តើយើងនឹងជ្រើសរើសជម្រើសមួយណា? ការសម្រេចចិត្តគឺស្ថិតនៅលើយើងម្នាក់ៗ។ យើង មានជម្រើសនៅពីមុខយើង ជម្រើសនោះគឺ៖ ជីវិត ឬសេចក្តីស្លាប់។

`សូមគិតបន្ថែមទៀតអំពីជម្រើសដែលត្រូវជ្រើសរើសរវាងជីវិតអស់កល្ប និងសេចក្តីស្លាប់ដែល នឹងបញ្ចប់ជីវិតរបស់យើងជារៀងរហូត។ ដូច្នេះ តើហេតុអ្វីបានជាសេចក្តីពិតនៃព្រះគម្ពីរអំពីស្ថានឃុំព្រលឹង ជាការកំសាន្តចិត្តមួយទៅវិញ? មនុស្សខ្លះបានជឿថា ស្ថានឃុំព្រលឹងគឺជាកន្លែងដែលមនុស្សត្រូវឆេះជា រៀងរហូត។ តើគោលគំនិតខុសឆ្គងមួយនេះបង្ហាញរូបភាពអាក្រក់អ្វីខ្លះដល់យើងអំពីព្រះ ប្រសិនបើយើង ជឿថា ទ្រង់ដុតមនុស្សមានបាបជារៀងរហូតនៅក្នុងបឹងភ្លើងនោះ?`