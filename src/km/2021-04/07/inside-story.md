---
title:  ទេវតាបានការពារកូនប្រុសខ្ញុំ
date:  12/11/2021
---

ថ្ងៃទី4 ខែសីហា ឆ្នាំ2020 គឺជាថ្ងៃមួយដែលមិនដូចសព្វមួយដងនៅក្នុងទីក្រុងបេរូតនៃប្រទេស លីបង់ឡើយ។ ខ្ញុំទើបតែបានសម្អាតផ្ទះរបស់យើងរួចជាស្រេច ដើម្បីទទួលមិត្តភក្តិដែលយើងមិនធ្លាប់បានឃើញមួយរយៈដោយសារតែការរាតត្បាតនៃជំងឺកូវីឌ19។ ជេមដែលជាកូនប្រុសច្បងរបស់ខ្ញុំអាយុ 7ឆ្នាំរំភើបជាខ្លាំង គាត់បានរៀបចំរូបភាពស្វាគមន៍មួយ ហើយព្យួរវានៅលើទ្វារសម្រាប់ភ្ញៀវដែលនឹងត្រូវមកដល់បរិវេណសាកលវិទ្យាល័យមជ្ឈិមបូព៌ានៃព្រះវិហារអាត់វេនទីស្ទ ជាទីកន្លែងដែលខ្ញុំធ្វើការជា គ្រូបង្រៀនផ្នែកមុខជំនួញ។ រួបភាពនោះអានថា «សូមស្វាគមន៍» រួមជាមួយនឹងមុខមនុស្ស3នាក់ដែល មានបេះដូងគូរដោយដៃ។

ខ្ញុំយល់ឃើញថា ត្រូវតែប្រមូលសំរាមចេញយកទៅដាក់នៅខាងក្រោយបន្ទប់។ ខណៈដែល ខ្ញុំបានទៅដល់ទ្វារខាងមុខ ដើម្បីនឹងចោលថង់សំរាម ស្រាប់តែភ្នំរបស់ខ្ញុំញ័រជាខ្លាំង។ ខ្ញុំបានក្រឡេក ភ្នែកទៅមើលបង្អួច ដើម្បីអោយដឹងថា មានអ្វីកំពុងកើតឡើង ហើយខ្ញុំបានឃើញជេមកំពុងតែសម្លឹងមើល តាមបង្អួចរុញទៅឯយ៉ទាំងងឿងឆ្ងល់ដូចជាខ្ញុំផងដែរ។ ខ្ញុំបានស្រែកឡើង «កូនឆាប់ថយចេញពីបង្អួច ទៅ»។ ខ្ញុំមិនទាន់និយាយចប់ផង ស្រាប់តែមានការផ្ទុះលើកទី2ធ្វើអោយទ្វារកញ្ចក់ទាំងសងខាងបែក ខ្ទេចខ្ទីធ្លាក់មកសង្កត់ពីលើជេម។ កូនរបស់ខ្ញុំ2នាក់ទៀត ពីតទឺអាយុ4ឆ្នាំ និងខេតលីនអាយុ2ឆ្នាំចាប់ ផ្តើមស្រែកឡើង។ ប្តីរបស់ខ្ញុំបានឱនពីក្រោមកញ្ចក់ដែលបែកនោះទៅចាប់លើកស្មារជេម រួចរត់ចេញ ពីផ្ទះភ្លាម។ ហេតុការណ៍ដែលខ្ញុំបានឃើញក្នុងពេលមួយប៉ប្រិចភ្នែកនោះ ខ្ញុំដឹងថា ជេមមិនអាចរស់បាន ទេ។ ខ្ញុំបានរត់ចេញទៅឱបជេមយ៉ាងណែននៅក្នុងដៃរបស់ខ្ញុំ ដោយគិតថា គាត់បានស្លាប់បាត់ហើយ។ ខ្ញុំតក់ស្លុតផងយំផង ហើយស្តាប់មិនឮអ្វីទាំងអស់ក្រៅពីសំឡេងរោទ៍ខ្លាំងៗនៅក្នុងត្រចៀករបស់ខ្ញុំ។ ពេលនោះ សំឡេងប្តីរបស់ខ្ញុំបានទម្លុះចូលមក។ គាត់បាននិយាយម្តងហើយម្តងទៀតថា «ជេមមិនអី ទេ»។

នៅថ្ងៃទី4 ខែសីហា ម៉ោង6៖8នាទីល្ងាច ព្រះបានបញ្ជូនទេវតាអោយមកការពារកូនប្រុសរបស់ ខ្ញុំចេញពីកញ្ចក់។ ពេលនោះ ជេមពាក់ខោខ្លី អាវយឺត ហើយជើងទទេ ប៉ុន្តែ គាត់មិនមានស្នាមឆ្កូតត្រង់ ណាឡើយ។ ទេវតាបានការពារគាត់។ «ដ្បិតទ្រង់នឹងបង្គាប់ដល់ពួកទេវតារបស់ទ្រង់ពីដំណើរឯងឲ្យបាន ថែរក្សាឯង ក្នុងគ្រប់ទាំងផ្លូវរបស់ឯង» (ទំនុកដំកើង 91៖11)។ យប់នោះ មុនពេលចូលគេង ជេមបាន អធិស្ឋានថា «ឱព្រះយេស៊ូវអើយ សូមប្រទានពរដល់ថ្ងៃនេះ និងគ្រប់ទាំងថ្ងៃផង សូមកុំអោយរឿងកើតឡើងជាមួយនឹងកញ្ចក់នៅថ្ងៃនេះកើតឡើងទៀតឡើយ សូមអោយពួកទូលបង្គំមានសុវត្ថិភាពជានិច្ច សូមទ្រង់គង់នៅជាមួយនឹងពួកទូលបង្គំ អាម៉ែន»។ សេចក្តីអធិស្ឋាននៃកូនប្រុសរបស់ខ្ញុំបានធ្វើអោយចិត្តរបស់ខ្ញុំកាន់តែចង់ឃើញព្រះយេស៊ូវយាងមកឆាប់ៗនេះ។

នៅថ្ងៃបន្ទាប់ ខ្ញុំបានដករូបភាពស្វាគមន៍ចេញពីទ្វារ។ ខ្ញុំនឹងរក្សាទុករូបភាពនេះជានិច្ច។ មាន ពេលខ្លះ យើងផ្តោតទៅលើរឿងធំៗពេក ភ្លេចគិតថា ផែនការរបស់យើងក៏អាចផ្លាស់ប្តូរក្នុងរយៈពេលមួយប៉ប្រិចភ្នែកបានដែរ ក្តីសុបិនរបស់យើងនឹងអាចប្រេះស្រាំ ហើយមនុស្សជាទីស្រឡាញ់របស់យើង អាចបាត់បង់គ្រប់ពេល។ ដូច្នេះហើយ យើងត្រូវតែត្រៀមខ្លួនជាស្រេច សម្រាប់ការយាងត្រឡប់មកវិញរបស់ព្រះយេស៊ូវ។