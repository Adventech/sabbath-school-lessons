---
title:  សម្រាប់ការល្អរបស់អ្នក
date:  09/11/2021
---

មនុស្សខ្លះបានព្យាយាមរកលេសណាមួយ ដើម្បីបដិសេធសេចក្តីពិតនៃព្រះគម្ពីរ។ ដូច្នេះ ពួកគេ បាននិយាយថា ព្រះនៅក្នុងគម្ពីរសញ្ញាចាស់អាក្រក់ និងកាចសាហាវ រីឯព្រះយេស៊ូវវិញ ទ្រង់សប្បុរស និងសុភាពរាបសា។ គោលគំនិតនេះមិនមែនជាគោលគំនិតថ្មីនោះទេ។ គោលគំនិតនេះគ្រាន់តែត្រឹមត្រូវ សម្រាប់សព្វថ្ងៃនេះ ហើយក៏មិនត្រឹមត្រូវដូចជាកាលដែលគេបានបង្កើតវាឡើងដំបូងជាច្រើនរយឆ្នាំមកហើយដែរ។

គម្ពីរសញ្ញាចាស់បានបង្ហាញយើងអំពីរបៀបដែលព្រះស្រឡាញ់រាស្ត្ររបស់ទ្រង់ម្តងហើយម្តងទៀត។ ទ្រង់គ្រាន់តែចង់អោយពួកគេបានល្អប្រសើរប៉ុណ្ណោះ។ សេចក្តីស្រឡាញ់របស់ទ្រង់ត្រូវបានបង្ហាញ នៅក្នុងកណ្ឌគម្ពីរចោទិយកថាតាមរបៀបដ៏មានអំណាចបំផុត។

`សូមអានខគម្ពីរចោទិយកថា 10៖1-15។ តើលោកម៉ូសេបានប្រាប់អ្វីខ្លះ ដល់ពួកបណ្តាជន មុនពេលដែលគាត់ផ្តល់សារនៃសេចក្តីស្រឡាញ់ពីព្រះដល់ពួកគេនៅក្នុងខ12-14? តើខទាំងនេះបង្ហាញ យើងយ៉ាងដូចម្តេច អំពីអារម្មណ៍របស់ព្រះចំពោះរាស្ត្ររបស់ទ្រង់ បើទោះបីពួកគេបានធ្វើបាបហើយក៏ ដោយ? តើខទាំងនេះបង្រៀនយើងអំពីព្រះគុណយ៉ាងដូចម្តេចដែរ?`

ខទាំងនេះបានបង្ហាញពួកគេថា ព្រះស្រឡាញ់ពួកគេប៉ុនណា។ សូមយកចិត្តទុកដាក់ជាពិសេស ទៅលើខ12 និងខ13។ តើលោកអ្នកឃើញអ្វីដែលព្រះបានមានបន្ទូលទៅកាន់រាស្ត្ររបស់ទ្រង់ដែរឬទេ? ទ្រង់បានមានបន្ទូលយ៉ាងច្បាស់ថា ៖ «អញចង់អោយឯងគោរពតាមអញ ស្រឡាញ់អញ បម្រើអញ និងរក្សាបញ្ញត្តិរបស់អញទុកសម្រាប់ជាសេចក្តីល្អដល់ឯង» (សង្ខេបអត្ថន័យ)។ តើលោកអ្នកឃើញពាក្យ ថា «ឯង» និង «នៃឯង» នៅក្នុងខទាំងនេះដែរឬទេ? ក្នុងភាសាហេព្រើរ ពាក្យទាំងនេះបង្ហាញយើងត្រឹមតែ បុគ្គលម្នាក់ប៉ុណ្ណោះ។ ជាការពិតណាស់ នៅក្នុងខទាំងនេះ ព្រះបានមានបន្ទូលទៅកាន់ជនជាតិអ៊ីស្រាអែល ទាំងអស់ក្នុងលក្ខណៈជាក្រុមតែមួយ។ តើសារនេះមានប្រយោជន៍សម្រាប់ពួកគេយ៉ាងដូចម្តេចទៅ ប្រសិន បើមនុស្សម្នាក់ៗមិនគោរពតាមព្រះជាម្ចាស់? ម្ល៉ោះហើយ ហេតុនេះបានជាភាសាហេព្រើរក៏បង្ហាញថា ព្រះ បានមានបន្ទូលទៅកាន់បុគ្គលម្នាក់ៗផងដែរ។

យើងមិនអាចបញ្ចប់ការសិក្សារបស់យើងនៅថ្ងៃនេះដោយមិនបានពិភាក្សាអំពីខ13ជាមុនសិន នោះឡើយ ដែលខនេះបានចែងថា៖ «ហើយឲ្យបានកាន់តាមសេចក្តីបញ្ញត្តិផងព្រះយេហូវ៉ា និងច្បាប់ទាំង ប៉ុន្មានរបស់ទ្រង់ ដែលអញបង្គាប់ឯងនៅថ្ងៃនេះ សំរាប់ជាសេចក្តីល្អដល់ឯង» (ចោទិយកថា 10៖13)។ ព្រះបានបង្គាប់អោយរាស្ត្ររបស់ទ្រង់គោរពតាមទ្រង់ ពីព្រោះទ្រង់ចង់បានអ្វីដែលល្អបំផុតសម្រាប់ពួកគេ។ ព្រះបានតាំងរាស្ត្ររបស់ទ្រង់ឡើង។ ព្រះបានយកព្រះទ័យទុកដាក់ចំពោះពួកគេ។ ព្រះក៏បានជ្រាបអំពីអ្វីដែលពួកគេត្រូវការផងដែរ។ ម្ល៉ោះហើយ ទ្រង់ចង់បានអ្វីដែលល្អបំផុតសម្រាប់ពួកគេ។ នេះគឺមូលហេតុ ដែលពួកគេគួរតែគោរពតាមទ្រង់។

មនុស្សខ្លះបានប្រៀបធៀបបញ្ញត្តិរបស់ព្រះទៅនឹងកំផែង។ កាលណាដែលយើងនៅក្នុងកំផែង នេះ ព្រះនឹងការពារយើងអោយរួចផុតពីរឿងអាក្រក់ៗជាច្រើនដែលអាចបំផ្លាញយើងបាន ។ និយាយរួម ព្រះបានប្រទានបញ្ញត្តិដល់រាស្ត្ររបស់ទ្រង់ ពីព្រោះទ្រង់ស្រឡាញ់ពួកគេ។ ការគោរពតាមរបស់ពួកគេគឺ «ទុកសម្រាប់ជាសេចក្តីល្អដល់ [ពួកគេ]» (ចោទិយកថា 10៖13)។

`តើលោកអ្នកបានឃើញដោយខ្លួនឯងថា ការគោរពតាមបញ្ញត្តិរបស់ព្រះ «ជាសេចក្តីល្អសម្រាប់ ខ្លួនលោកអ្នក» ដោយរបៀបណា?`