---
title:  មិនមែនដោយសារតែទង្វើល្អរបស់អ្នកនោះទេ
date:  11/11/2021
---

ការបង្រៀនដ៏សំខាន់បំផុតនៅក្នុងគ្រីស្ទសាសនាគឺជាការបង្រៀនថា ព្រះសង្រ្គោះយើងតាម រយៈសេចក្តីជំនឿរបស់យើងនៅក្នុងព្រះគុណរបស់ទ្រង់៖ «តើគម្ពីរថាដូចម្តេច គម្ពីរថា «អ័ប្រាហាំបានជឿ ដល់ព្រះ ហើយសេចក្តីជំនឿនោះ បានរាប់ជាសេចក្តីសុចរិតដល់លោក» (រ៉ូម 4៖3)។

អ្នកស្រីអែល្លីន ជីវ៉ៃត៍បានបកស្រាយអំពីការបង្រៀននេះយ៉ាងដូច្នេះថា៖ «តើការដែលព្រះសង្គ្រោះ យើងតាមរយៈសេចក្តីរបស់យើងនៅក្នុងព្រះគុណរបស់ទ្រង់មានន័យយ៉ាងដូចម្តេច? ការបង្រៀននេះ មានន័យថា ព្រះធ្វើកិច្ចការសម្រាប់មនុស្សលោកទាំងដែលពួកគេមិនអាចធ្វើដោយខ្លួនឯងបាន។ នេះគឺ ជាមូលហេតុដែលព្រះត្រូវទទួលសិរីល្អទាំងអស់នៅក្នុងការសង្គ្រោះមនុស្សលោក។ មនុស្សលោកមិនអាចទទួលការសរសើរទៅលើកិច្ចការមួយនេះបានឡើយ។ នៅពេលដែលពួកគេមើលឃើញថា ពួកគេ មិនមានអ្វីទាំងអស់ នោះពួកគេបានត្រៀមខ្លួនជាស្រេចក្នុងការទទួលយកជីវិតដ៏បរិសុទ្ធរបស់ព្រះយេស៊ូវ»។ ដកស្រង់ពី Ellen G. White, The Faith I Live By, page 109, adapted។

នៅពេលដែលយើងនឹកចាំថា ព្រះទ្រង់បរិសុទ្ធ ហើយយើងជាបាបជន នោះយើងនឹងអាចមើល ឃើញនូវមូលហេតុដែលមានតែសកម្មភាពដ៏អស្ចារ្យនៃព្រះគុណប៉ុណ្ណោះដែលអាចសង្គ្រោះយើងបាន។ ហើយសកម្មភាពនៃព្រះគុណនេះពិតជាអាចជួយយើងមែន។ ព្រះគុណបានកើតឡើងនៅត្រង់ឈើឆ្កាង គឺនៅពេលដែលព្រះយេស៊ូវដែលគ្មានទោសសោះបានសុគតជំនួសអំពើបាបរបស់អ្នកមានទោស។

`សូមអានខគម្ពីរចោទិយកថា 9៖1-6។ តើលោកម៉ូសេមានប្រសាសន៍ទៅកាន់ពួកបណ្តាជន យ៉ាងដូចម្តេចនៅក្នុងខទាំងនេះ? តើសាររបស់គាត់បង្ហាញយ៉ាងដូចម្តេច អំពីព្រះគុណរបស់ព្រះចំពោះមនុស្សលោកដែលមិនបានធ្វើអ្វីទាំងអស់? តើរឿងនេះបង្ហាញយើងយ៉ាងដូចម្តេច អំពីការបង្រៀនដ៏សំខាន់ ដែលថា ព្រះទ្រង់សង្គ្រោះយើងតាមរយៈសេចក្តីជំនឿរបស់យើងនៅក្នុងព្រះគុណរបស់ទ្រង់នោះ?`

កណ្ឌគម្ពីរចោទិយកថា 9៖5 បានបង្ហាញយើងអំពីដំណឹងល្អ។ លោកប៉ុលបានបង្រៀនអំពីសេចក្តីពិតដដែលនេះយ៉ាងដូច្នេះថា៖ ព្រះមិនបានសង្គ្រោះឯង «ដោយព្រោះសេចក្តីសុចរិតរបស់ឯង ឬដោយព្រោះចិត្តឯងទៀងត្រង់» ឡើយ (ចោទិយកថា 9៖5)។ ព្រះអម្ចាស់សង្គ្រោះលោកអ្នក ដោយសារតែសេចក្តីសន្យាដែលទ្រង់បានតាំងឡើងជាមួយនឹងលោកអ្នកនៅក្នុង «ដំណឹងល្អដ៏នៅអស់កល្បជានិច្ច» (វិវរណៈ 14៖6)។ ព្រះពុំបានតាំងសេចក្តីសន្យានេះជាមួយនឹងយើង «ដោយការដែលយើងធ្វើ ទេ គឺដោយដំរិះ និងព្រះគុណនៃទ្រង់វិញ ដែលបានផ្តល់មកយើងក្នុងព្រះគ្រីស្ទយេស៊ូវ មុនអស់ទាំងកល្ប» (ធីម៉ូថេទី2 1៖9; សូមអានខគម្ពីរទីតុស 1៖2 ផងដែរ)។ តើលោកអ្នកឃើញថា ព្រះប្រទានសេចក្តីសន្យានេះដល់លោកអ្នកមុនអស់ទាំងកល្បដែរឬទេ? យើងមិនទាន់មានជីវិតរស់នៅឡើយទេនៅពេលនោះ។ ម្ល៉ោះហើយ ទង្វើល្អរបស់យើងមិនអាចជាហេតុផលដែលនាំអោយទ្រង់សង្គ្រោះយើងនោះទេ។

និយាយរួម ព្រះអម្ចាស់នឹងធ្វើកិច្ចការដ៏អស្ចារ្យសម្រាប់លោកអ្នក និងនៅក្នុងចិត្តលោកអ្នក ទោះបីជាលោកអ្នកធ្វើខុសច្រើនមកហើយក៏ដោយ។ ដូច្នេះ លោកអ្នកត្រូវតែគោរពបញ្ញត្តិរបស់ទ្រង់។ ទង្វើល្អរបស់លោកអ្នកមិនអាចសង្គ្រោះលោកអ្នកបានឡើយ។ ដោយសារតែលោកអ្នកត្រូវបានសង្គ្រោះ នោះទើបទង្វើល្អរបស់លោកអ្នកបញ្ជេញមក។

ព្រះអម្ចាស់សង្គ្រោះលោកអ្នកដោយព្រះគុណរបស់ទ្រង់។ ទ្រង់ចារឹកបញ្ញត្តិរបស់ទ្រង់នៅក្នុង ចិត្តរបស់លោកអ្នក ហើយទ្រង់ប្រទានព្រះវិញ្ញាណបរិសុទ្ធដល់លោកអ្នក ដើម្បីអោយលោកអ្នកអាចគោរព តាមបញ្ញត្តិរបស់ទ្រង់។