---
title:  ទាសករនៅក្នុងស្រុកអេស៊ីព្ទ
date:  10/11/2021
---

ក្នុងកណ្ឌគម្ពីរចោទិយកថា យើងឃើញមានប្រធានបទដូចគ្នាម្តងហើយម្តងទៀតដែលថា៖ ព្រះ អម្ចាស់បានសង្គ្រោះរាស្ត្ររបស់ទ្រង់ចេញពីទាសភាពនៅក្នុងស្រុកអេស៊ីព្ទ។ លោកម៉ូសេបានប្រាប់ពួកបណ្តាជនអោយនឹកចាំអំពីរបៀបដែលព្រះបានរំដោះពួកគេយ៉ាងដូច្នេះថា៖ «នោះទ្រង់ក៏នាំយើងខ្ញុំចេញ ពីស្រុកអេស៊ីព្ទមក ដោយព្រះហស្តដ៏មានព្រះចេស្តា» (ចោទិយកថា 26៖8; សូមអានខគម្ពីរចោទិយកថា 16៖1-6 ផងដែរ)។ អ្នកសរសេរគម្ពីរសញ្ញាចាស់ដទៃទៀតក៏បានពិពណ៌នាអំពីរឿងនេះយ៉ាងដូច្នេះផង ដែរថា៖ «ដ្បិតអញបាននាំឯងឡើងចេញពីស្រុកអេស៊ីព្ទមក ក៏លោះឯងចេញពីផ្ទះរបស់ពួកបាវបំរើ ហើយ បានចាត់ម៉ូសេ អើរ៉ុន និងម៉ារាមឲ្យនាំមុខឯង» (មីកា 6៖4)។

ក្នុងគម្ពីរសញ្ញាថ្មី លោកប៉ុលបានប្រើរឿងនេះជារូបស័ព្ទ ដើម្បីបង្ហាញអំពីរបៀបដែលព្រះបាន សង្គ្រោះរាស្ត្ររបស់ទ្រង់តាមរយៈសេចក្តីជំនឿលើព្រះយេស៊ូវយ៉ាងដូច្នេះថា «ដោយសារសេចក្តីជំនឿ នោះ គេបានដើរកាត់សមុទ្រក្រហម ដូចជាដើរលើដីគោក តែកាលពួកសាសន៍អេស៊ីព្ទបានល្បងល នោះ គេក៏ត្រូវលេបបាត់ទៅ» (ហេព្រើរ 11៖29; សូមអានកូរិនថូសទី1 10៖1-4 ផងដែរ)។

`សូមអានខគម្ពីរចោទិយកថា 5៖6-22។ ក្នុងខទាំងនេះ លោកម៉ូសេបានមានប្រសាសន៍អំពី ក្រឹត្យវិន័យទាំង10ប្រការម្តងទៀត។ តើលោកអ្នកបានឃើញហេតុផលដែលលោកម៉ូសេផ្តល់អោយពួក បណ្តាជនសម្រាប់មូលហេតុដែលពួកគេត្រូវតែគោរពក្រឹត្យវិន័យទី4ដែរឬទេ? តើហេតុផលនោះជាអ្វី? តើហេតុផលនោះបង្ហាញយើងអំពីទំនាក់ទំនងរវាងបញ្ញត្តិ និងព្រះគុណដោយរបៀបណា?`

នៅពេលដែលលោកម៉ូសេប្រាប់ពួកបណ្តាជនអំពីក្រឹត្យវិន័យនៃថ្ងៃសប្បាតហ៍នៅក្នុងកណ្ឌគម្ពីរ ចោទិយកថា គាត់បានបន្ថែមចំណុចថ្មីមួយ។ មែនហើយ ពួកបណ្តាជនគួរតែរក្សាថ្ងៃសប្បាតហ៍អោយបានបរិសុទ្ធ ពីព្រោះថ្ងៃនោះបង្ហាញថា ព្រះជាអ្នកបង្កើតផ្ទៃមេឃ និងផែនដី។ ប៉ុន្តែ ពួកគេក៏ត្រូវតែរក្សា ថ្ងៃសប្បាតហ៍ ដោយព្រោះព្រះបានសង្គ្រោះពួកគេចេញពីស្រុកអេស៊ីព្ទផងដែរ។ ព្រះគុណរបស់ព្រះបាន រំដោះពួកគេ និងផ្តល់អោយពួកគេនូវសេចក្តីសម្រាក (ហេព្រើរ 4៖1-5)។ ឥឡូវនេះ ព្រះក៏ចង់អោយរាស្ត្ររបស់ទ្រង់បង្ហាញព្រះគុណដូចគ្នានេះទៅកាន់សាសន៍ដទៃផងដែរ។

ជាការពិតណាស់ ខគម្ពីរចោទិយកថា 5៖6-22 បានបង្ហាញយើងថា ថ្ងៃសប្បាតហ៍គឺជារូបស័ព្ទ ដ៏មានអំណាចមួយសម្រាប់ព្រះគុណរបស់ព្រះ។ ព្រះបានបង្ហាញព្រះគុណរបស់ទ្រង់ នៅពេលដែលទ្រង់ ធ្វើអោយថ្ងៃសប្បាតហ៍ក្លាយទៅជាថ្ងៃសម្រាកសម្រាប់មនុស្សគ្រប់គ្នា រួមទាំងពួកកូនចៅ ពួកបាវបម្រើ ពួកសត្វពាហនៈ និងពួកសាសន៍ដទៃផងដែរ។ ដូច្នេះ ថ្ងៃសប្បាតហ៍បង្ហាញថា ព្រះប្រទានព្រះគុណរបស់ ទ្រង់ដល់រាស្ត្ររបស់ទ្រង់ផ្ទាល់ និងដល់អ្នកដទៃដែលមិនមែនជាសាសន៍អ៊ីស្រាអែលផងដែរ។ សេចក្តីពិត នេះសំខាន់ជាទីបំផុត។ ចំណុចនេះអាចជាមូលហេតុដែលធ្វើអោយសេចក្តីពិតនៃថ្ងៃសប្បាតហ៍ក្លាយជាស្នូល នៃបញ្ញត្តិរបស់ព្រះ។ ថ្ងៃសប្បាតហ៍ជួយអោយយើងនឹកចាំក្នុងការបង្ហាញដល់អ្នកដទៃអំពីព្រះគុណដែល ព្រះបានបង្ហាញដល់យើង។

`សូមអានខគម្ពីរម៉ាថាយ 18៖21-35។ តើមានក្បួនច្បាប់សំខាន់អ្វី ដែលអ្នកឃើញនៅក្នុង រឿងប្រៀបធៀបនេះ? តើក្រឹត្យវិន័យនៃថ្ងៃសប្បាតហ៍នៅក្នុងកណ្ឌគម្ពីរចោទិយកថាបង្ហាញយើងយ៉ាងដូចម្តេច អំពីក្បួនច្បាប់ដ៏សំខាន់នេះ?`