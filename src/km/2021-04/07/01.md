---
title:  បញ្ញត្តិ និងព្រះគុណ
date:  06/11/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសេគាល 28៖15, 16; ចោទិយកថា 17៖19; ចោទិយកថា 10៖1-15; ម៉ាថាយ 18៖21-35។

> <p>ខចងចាំ</p>
> «ខ្ញុំមិនលើកព្រះគុណនៃព្រះចោលទេ ដ្បិតបើសិនជាសេចក្តីសុចរិតមកដោយសារក្រឹត្យវិន័យ នោះព្រះគ្រីស្ទបានសុគតជាឥតប្រយោជន៍សោះ» (កាឡាទី 2៖21)។

គ្រីស្ទានភាគច្រើនបានជឿលើបញ្ញត្តិរបស់ព្រះ និងព្រះគុណរបស់ទ្រង់។ គ្រីស្ទានភាគច្រើន ក៏បានដឹងអំពីទំនាក់ទំនងរវាងបញ្ញត្តិ និងព្រះគុណផងដែរ។ បញ្ញត្តិរបស់ព្រះបានបង្ហាញយើងថា ព្រះ ទ្រង់បរិសុទ្ធ។ អំពើបាបបានបំពានលើបញ្ញត្តិរបស់ព្រះ៖ «ឯអស់អ្នកណាដែលប្រព្រឹត្តអំពើបាបវិញ នោះក៏ឈ្មោះថាប្រព្រឹត្តរំលងក្រឹត្យវិន័យដែរ ដ្បិតអំពើបាបជាការរំលងក្រឹត្យវិន័យហើយ» (យ៉ូហាន ទី1 3៖4)។ ព្រះគម្ពីរបានចែងថា យើងទាំងអស់គ្នាបានបំពានលើបញ្ញត្តិ៖ «អ្វីៗទាំងអស់សុទ្ធតែនៅក្រោមអំណាចបាប» (កាឡាទី 3៖22, គខប)។ មានតែព្រះគុណរបស់ព្រះប៉ុណ្ណោះដែលអាចសង្គ្រោះយើង បាន៖ «ដ្បិតគឺដោយព្រះគុណ ដែលអ្នករាល់គ្នាបានសង្គ្រោះ ដោយសារសេចក្តីជំនឿ ហើយសេចក្តី នោះក៏មិនមែនកើតពីអ្នករាល់គ្នាដែរ គឺជាអំណោយទានរបស់ព្រះវិញ» (អេភេសូរ 2៖8)។

(គ្រីស្ទានជាច្រើនមានបញ្ហាតូចមួយជាមួយនឹងបញ្ញត្តិនោះគឺ៖ ថ្ងៃសប្បាតហ៍គឺជាផ្នែកមួយនៃបញ្ញត្តិ។ គ្រីស្ទានជាច្រើនមិនបានទទួលស្គាល់ថ្ងៃសប្បាតហ៍ឡើយ។ ពួកគេបានលើកហេតុផល និងលេសជាច្រើនសម្រាប់មូលហេតុដែលពួកគេពុំចាំបាច់រក្សាថ្ងៃសប្បាតហ៍តទៅទៀតឡើយ។ ប៉ុន្តែ ហេតុផល និងលេសទាំងនោះគឺជាប្រធានបទសម្រាប់ពេលមួយផ្សេងទៀត)។

គោលគំនិតអំពីបញ្ញត្តិ និងព្រះគុណត្រូវបានរកឃើញនៅក្នុងព្រះគម្ពីរទាំងមូល។ យើងអាច មើលឃើញគោលគំនិតនេះនៅក្នុងកណ្ឌគម្ពីរចោទិយកថា។ មែនហើយ កណ្ឌគម្ពីរចោទិយកថាក៏បាន បង្ហាញយើងអំពីទំនាក់ទំនងរវាងបញ្ញតិ្ត និងព្រះគុណផងដែរ។ ប៉ុន្តែ កណ្គគម្ពីរចោទិយកថាបានបង្ហាញ យើងអំពីទំនាក់ទំនងនេះតាមរបៀបដ៏ពិសេសមួយ។