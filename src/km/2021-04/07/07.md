---
title:  ការសិក្សាបន្ថែម
date:  12/11/2021
---

«សាតាំងគឺជាខ្មាំងសត្រូវរបស់ព្រះ។ សាតាំងបានប្រឆាំងទាស់នឹងបញ្ញត្តិរបស់ព្រះនៅ ស្ថានសួគ៌។ ឥឡូវនេះ វាធ្វើកិច្ចការដូចជាមេទ័ពម្នាក់។ វាប្រើគ្រប់ទាំងជំនាញ និងល្បិចកលទាំងអស់របស់ វា ដើម្បីធ្វើអោយបញ្ញត្តិរបស់ព្រះឥតប្រយោជន៍ និងគ្មានឥទ្ធិពលលើជីវិតរបស់យើង។ មានតែបញ្ញត្តិរបស់ ព្រះប៉ុណ្ណោះដែលអាចបង្ហាញយើងអំពីអំពើបាប និងរបៀបដែលយើងអាចក្លាយទៅជាបរិសុទ្ធបាន»។ ដកស្រង់ពី Ellen G. White, Review and Herald, November 18, 1890, adapted។

សូមគិតអំពីអត្ថន័យនៃខនេះដែលបានចែងយ៉ាងដូច្នេះថា៖ «កាលដើមដំបូងមានព្រះបន្ទូល ព្រះបន្ទូលក៏គង់នៅជាមួយនឹងព្រះ ហើយព្រះបន្ទូលនោះឯងជាព្រះ ទ្រង់គង់នៅជាមួយនឹងព្រះ តាំងអំពី ដើមមក គ្រប់របស់ទាំងអស់បានកើតមកដោយសារទ្រង់ ហើយក្នុងបណ្តារបស់ដែលបានបង្កើតមកទាំង ប៉ុន្មាន នោះគ្មានអ្វីណាមួយកើតមកក្រៅពីទ្រង់ឡើយ» (យ៉ូហាន 1៖1-3)។ មែនហើយ ព្រះបានបង្កើត របស់គ្រប់យ៉ាង។ ទ្រង់បានបង្កើតផ្កាយរាប់លានដួង និងរបស់ផ្សេងៗទៀត។ បន្ទាប់មក តើទ្រង់បានធ្វើ អ្វីក្រោយមក? ទ្រង់បានក្លាយទៅជាមនុស្សលោកដ៏តូចបំផុត។ ទ្រង់បានរស់នៅក្នុងជីវិតនៃមនុស្សលោក ហើយទ្រង់មិនបានធ្វើបាបឡើយ។ បន្ទាប់មក ទ្រង់បានសុគតនៅលើឈើឆ្កាង។ នៅលើឈើឆ្កាង ទ្រង់ បានទទួលយកការដាក់ទោសជំនួសអំពីបាប និងសេចក្តីអាក្រក់របស់យើង។ ទ្រង់ធ្វើដូច្នោះ ដើម្បីអោយ យើងអាចទទួលបានសេចក្តីសន្យានៃជីវិតដ៏អស់កល្ប។

នេះគឺជាសេចក្តីពិតមួយនៃព្រះគម្ពីរដែលបានចែងយ៉ាងដូច្នេះថា៖ ព្រះប្រទានព្រះគុណអោយយើង ពីព្រោះព្រះយេស៊ូវបានសុគតនៅលើឈើឆ្កាងជំនួសយើង។ តើព្រះចង់បានអ្វីពីយើងសម្រាប់អំណោយ ដ៏ពិសេសមួយនេះ? ស្តេចសាឡូម៉ូនបានឆ្លើយតបនឹងសំណួរនេះយ៉ាងដូច្នេះថា៖ «សេចក្តីនេះចប់តែប៉ុណ្ណោះ ទាំងអស់បានសំដែងទុកហើយ ដូច្នេះ ចូរកោតខ្លាចដល់ព្រះ ហើយកាន់តាមបញ្ញត្តិទ្រង់ចុះ ដ្បិតប៉ុណ្ណេះឯងជាកិច្ចទាំងមូលដែលមនុស្សត្រូវធ្វើ» (សាស្តា 12៖13)។

**សំណួរពិភាក្សា**

`1. តើការគោរពតាមរបស់យើងខុសគ្នាពីសាសនាដែលទទួលស្គាល់ដោយច្បាប់យ៉ាងដូចម្តេច? ដូច្នេះ តើហេតុអ្វីបានជាការគោរពតាមបញ្ញត្តិមិនដូចគ្នាទៅនឹងការដែលយើងព្យាយាមសង្គ្រោះខ្លួនឯងដោយ ទង្វើល្អរបស់យើងនោះ?`

`2. តើដែលលោកអ្នកធ្លាប់បានឮទីបន្ទាល់អ្វីខ្លះ អំពីមនុស្សដែលបំពានលើក្រឹត្យវិន័យទាំង10ប្រការ រួច ត្រូវរងទុក្ខដោយសារតែការបំពានរបស់ពួកគេនោះ? តើរឿងទាំងនេះបង្ហាញយើងយ៉ាងដូចម្តេច អំពីសេចក្តី ស្រឡាញ់របស់ព្រះចំពោះយើងតាមរបៀបដ៏ពិតប្រាកដមួយ?`

`3. តើឈើឆ្កាងបង្ហាញថា យើងល្ងង់ខ្លៅដោយរបៀបណា ប្រសិនបើយើងព្យាយាមរកផ្លូវទៅស្ថានសួគ៌ដោយខ្លួនឯងនោះ?`