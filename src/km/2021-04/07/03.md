---
title:  បញ្ញត្តិនៅក្នុងកណ្ឌគម្ពីរចោទិយកថា
date:  08/11/2021
---

ជនជាតិហេព្រើរបានមកដល់ព្រំប្រទល់នៃសាសន៍កាណាន។ ព្រះហៀបនឹងប្រគល់ទឹកដីដែល ទ្រង់បានសន្យាអោយដល់រាស្ត្រជ្រើសតាំងរបស់ទ្រង់។ ដូចដែរយើងបានឃើញរួចមកហើយថា លោក ម៉ូសេបានផ្តល់មេរៀន និងដំបូន្មានមួយចំនួនចុងក្រោយដល់ជនជាតិហេព្រើរ មុនពេលដែលពួកគេចូល ទៅយកទឹកដីនោះ។ ផ្នែកនៃការបង្រៀនទាំងនេះរួមមានទាំងសេចក្តីបង្គាប់ដែលពួកគេត្រូវតែគោរពតាម ផងដែរ។

`សូមអានខគម្ពីរចោទិយកថា 4៖44; ចោទិយកថា 17៖19; ចោទិយកថា 28៖58; ចោទិ-យកថា 30៖10; ចោទិយកថា 31៖12; ចោទិយកថា 32៖46 និងចោទិយកថា 33៖2។ តើព្រះ អម្ចាស់កំពុងតែមានបន្ទូលអំពីអ្វីទៅកាន់រាស្ត្ររបស់ទ្រង់នៅក្នុងខទាំងនេះ? តើហេតុអ្វីបានជាសារនេះមានសារៈសំខាន់ម្ល៉េះ?`

ខទាំងនេះបានបង្ហាញយើងថា ការគោរពតាមមានសារៈសំខាន់សម្រាប់សាសន៍អ៊ីស្រាអែលជាទីបំផុត។ ការគោរពតាមគឺជាផ្នែកមួយនៃសេចក្តីសញ្ញារបស់ពួកគេជាមួយនឹងព្រះ។ ព្រះបានធ្វើកិច្ចការ ជាច្រើនសម្រាប់ពួកគេ។ ហើយព្រះនឹងជួយពួកគេនៅពេលអនាគតបន្តទៅទៀត។ ព្រះនឹងធ្វើអ្វីៗដែល ពួកគេមិនអាចធ្វើដោយខ្លួនឯងបាន។ ព្រះនឹងប្រទានអោយពួកគេនូវអ្វីដែលពួកគេមិនបានធ្វើអ្វីទាល់តែ សោះ។ (គោលគំនិតនេះបង្ហាញយើងអំពីអត្ថន័យនៃព្រះគុណដែលថា៖ ព្រះប្រទានការលើកលែងទោស ដល់យើងដែលយើងមិនបានធ្វើអ្វីទាល់តែសោះ)។ តើព្រះចង់បានអ្វីពីរាស្ត្រជ្រើសតាំងរបស់ទ្រង់ឆ្លើយតបទៅនឹងអំណោយដ៏មានតម្លៃមួយនេះ? ព្រះចង់អោយរាស្ត្ររបស់ទ្រង់គោរពតាមទ្រង់។

សព្វថ្ងៃនេះក៏ដូច្នោះដែរ។ ព្រះបានសង្គ្រោះយើងតាមរយៈព្រះគុណរបស់ទ្រង់ នៅពេលណា ដែលយើងជឿលើទ្រង់។ យើងមិនមែនសង្គ្រោះដោយសារតែទង្វើល្អរបស់យើងនោះទេ។ «ដ្បិតយើងខ្ញុំអាងថា មនុស្សបានរាប់ជាសុចរិត ដោយសារសេចក្តីជំនឿ គឺមិនមែនដោយការប្រព្រឹត្តតាមក្រឹត្យវិន័យ ទេ» (រ៉ូម 3៖28)។ ម្ល៉ោះហើយ យើងមិនមែនគោរពតាមបញ្ញត្តិ ដើម្បីអោយបានសង្គ្រោះនោះទេ ពីព្រោះ «គ្មានមនុស្សណាបានរាប់ជាសុចរិត នៅចំពោះទ្រង់ ដោយអាងការប្រព្រឹត្តតាមក្រឹត្យវិន័យនោះឡើយ ដ្បិតក្រឹត្យវិន័យគ្រាន់តែសំដែងឲ្យស្គាល់អំពើបាបប៉ុណ្ណោះ» (រ៉ូម 3៖20)។ យើងគោរពតាមបញ្ញត្តិគឺដោយសារតែព្រះបានសង្គ្រោះយើងតាមរយៈព្រះគុណរបស់ទ្រង់វិញទេ។ ដូច្នេះ ព្រះយេស៊ូវបានសូមយើង ស្រឡាញ់ទ្រង់វិញ ហើយគោរពតាមបញ្ញត្តិរបស់ទ្រង់ផងដោយមានបន្ទូលថា៖ «បើអ្នករាល់គ្នាស្រឡាញ់ ខ្ញុំ ចូរកាន់តាមបញ្ញត្តិរបស់ខ្ញុំចុះ» (យ៉ូហាន 14៖15)។

កណ្ឌគម្ពីរចោទិយកថាបង្រៀនយើងគ្រប់យ៉ាងអំពីព្រះគុណ និងបញ្ញត្តិរបស់ព្រះតាំងតែពីទំព័រ ទីមួយរហូតដល់ទំព័រចុងក្រោយ។ ព្រះបានសង្គ្រោះយើងតាមរយៈព្រះគុណរបស់ទ្រង់។ ទ្រង់បានធ្វើ កិច្ចការដែលយើងពុំអាចធ្វើដោយខ្លួនឯងបាន។ (ទន្ទឹមគ្នានេះ សាសន៍អ៊ីស្រាអែលមិនអាចភៀសខ្លួនចេញ ពីស្រុកអេស៊ីព្ទដោយគ្មានជំនួយពីព្រះបានឡើយ)។ ដូច្នេះយើងត្រូវតែគោរពតាមព្រះ និងបញ្ញត្តិរបស់ទ្រង់ ទុកជាការឆ្លើយតបទៅនឹងអំណោយនេះ។ យើងអាចរស់ក្នុងជីវិតនៃការស្តាប់បង្គាប់តាមរយៈសេចក្តី ជំនឿ។ ដ្បិតព្រះបានអត់ឱនទោសអោយយើង ដោយសារតែព្រះគុណរបស់ទ្រង់។ ព្រះគុណរបស់ទ្រង់ក៏អាចជួយអោយយើងគោរពតាមបញ្ញត្តិរបស់ទ្រង់ផងដែរ។ ការគោរពតាមរបស់យើងចេញមកពីមិត្តភាព និងទំនាក់ទំនងរបស់យើងជាមួយនឹងទ្រង់។

`នៅពេលដែលយើងគោរពតាមព្រះ យើងមិនត្រូវព្យាយាមផ្គាប់ទ្រង់តាមរយៈទង្វើល្អរបស់យើង នោះទេ។ តើយើងអាចជៀសវាងពីការធ្វើខុសបែបនេះដោយរបៀបណា?`