---
title:  បញ្ញត្តិនៅស្ថានសួគ៌
date:  07/11/2021
---

ព្រះគឺជាព្រះនៃសេចក្តីស្រឡាញ់។ សេចក្តីស្រឡាញ់គឺជាផ្នែកដ៏សំខាន់បំផុតនៃការគ្រប់គ្រង របស់ទ្រង់។ ព្រះក៏ចង់អោយយើងស្រឡាញ់ទ្រង់វិញផងដែរ។ ដូច្នេះហើយ ទ្រង់បានបង្កើតយើងមកអោយមានសេរីភាពក្នុងការស្រឡាញ់ និងសេរីភាពក្នុងការបែងចែកខុស និងត្រូវ។

ផ្នែកដ៏សំខាន់មួយនៃសេរីភាពក្នុងការជ្រើសរើសរបស់យើងនោះគឺជាបញ្ញត្តិរបស់ព្រះ។ អាតូម គឺជាផ្នែកតូចបំផុតនៃថាមពល។ ប៉ុន្តែ អាតូមពុំចាំបាច់ត្រូវការជ្រើសរើសរវាងខុស និងត្រូវនោះទេ។ ពួក វាពុំចាំបាច់ត្រូវការបញ្ញត្តិដែលបង្ហាញពួកវាថា អ្វីត្រូវនោះទេ។ រលកសមុទ្រ និងសត្វកង់ហ្គូរូក៏ពុំអាចជ្រើស រើសរវាងសេចក្តីល្អ និងសេចក្តីអាក្រក់បានដែរ។ ដូច្នេះ ពួកវាក៏មិនត្រូវការបញ្ញត្តិ ដើម្បីបង្ហាញថា អ្វីខុស និងអ្វីត្រូវនោះដែរ។

`សូមអានខគម្ពីរអេសេគាល 28៖15, 16។ ខទាំងនេះបានចែងអំពីលុយស៊ីហ្វ័រ។ ព្រះអម្ចាស់ បានប្រកាសអំពីទេវតាដ៏អស្ចារ្យនេះថា «អ្នកពោរពេញដោយអំពើឃោរឃៅ និងអំពើបាប» នៅស្ថានសួគ៌ (ខ16, គខប)។ តើពាក្យទាំងនេះអំពីលុយស៊ីហ្វ័របង្ហាញយើងយ៉ាងដូចម្តេច ថាក្រឹត្យវិន័យរបស់ព្រះជា ចំណែកដ៏ពិតនៃស្ថានសួគ៌ ហើយថា ទេវតាគ្រប់គ្នានៅស្ថានសួគ៌ត្រូវតែកាន់តាមបញ្ញតិ្តនោះ?`

តើលោកអ្នកឃើញពាក្យថា «ពោរពេញដោយអំពើឃោរឃៅ» និង «អំពើបាប» ដែរឬទេ? ព្រះគម្ពីរតែងតែប្រើពាក្យទាំងនេះ ដើម្បីពិពណ៌នាអំពីអ្វីដែលបានកើតឡើង នៅពេលដែលមនុស្សលោក បំពានបញ្ញត្តិ។ ដូចដែរលោកអ្នកបានឃើញនៅក្នុងបទគម្ពីរអេសេគាល 28 រួចមកហើយថា ព្រះគម្ពីរក៏បានប្រើពាក្យដដែលទាំងនេះ ដើម្បីពិពណ៌នាអំពីដែលបានកើតឡើងនៅស្ថានសួគ៌ផងដែរ។ ព័ត៌មាន នេះបង្ហាញយើងនូវរឿងដ៏សំខាន់មួយអំពីបញ្ញត្តិរបស់ព្រះ។ បញ្ញត្តិមានសារៈសំខាន់សម្រាប់ទាំងទេវតា នៅស្ថានសួគ៌ និងមនុស្សលោកនៅលើផែនដី។

`លោកប៉ុលបានសរសេរថា «ដូច្នេះ តើយើងគិតដូចម្ដេច? តើក្រឹត្យវិន័យជាបាបឬ? ទេ មិនមែន ទេ។ ប៉ុន្តែ ប្រសិនបើគ្មានក្រឹតវិន័យទេនោះ ខ្ញុំក៏មិនដឹងថា បាបជាអ្វីដែរ។ ប្រសិនបើក្រឹត្យវិន័យមិនហាម ថា «កុំលោភលន់» នោះខ្ញុំមុខជាពុំដឹងថាការលោភលន់នេះជាអ្វីផង» (រ៉ូម 7៖7, គខប)។ តើក្បួនច្បាប់ ដ៏សំខាន់នេះអាចជួយអោយយើងយល់កាន់តែច្បាស់ដោយរបៀបណា ដែលថា បញ្ញត្តិក៏មានសារៈសំខាន់ ចំពោះទេវតាដែរនោះ?`

អ្នកស្រីអែល្លីន ជីវ៉ៃត៍បានបកស្រាយថា៖ «បញ្ញត្តិរបស់ព្រះបង្ហាញយើងអំពីអ្វីដែលព្រះយល់ឃើញមានសារៈសំខាន់។ ក្បួនច្បាប់សំខាន់នៃបញ្ញត្តិរបស់ទ្រង់ក៏បានតាំងនៅស្ថានសួគ៌ផងដែរ។ ពួក ទេវតាប្រាថ្នាចង់រៀន និងអនុវត្តនូវអ្វីដែលព្រះសព្វព្រះទ័យ។ ចំណេះដឹង និងកិច្ចការមួយនេះគឺជារឿងដ៏សំខាន់បំផុតដែលពួកទេវតាអាចរៀន និងអនុវត្តបាន»។ ដកស្រង់ពី Thoughts From the Mount of Blessing, page 109, adapted។

`តើហេតុអ្វីបានជាយើងមិនត្រូវញែកគោលគំនិតនៃបញ្ញត្តិរបស់ព្រះចេញពីគោលគំនិតដែលទ្រង់ បានបង្កើតយើងអោយមានសេរីភាពក្នុងការជ្រើសរើសរវាងខុស និងត្រូវនោះ? តើយើងអាចបែងចែក រវាងខុស និងត្រូវយ៉ាងដូចម្តេចទៅ បើគ្មានបញ្ញត្តិនេះ?`