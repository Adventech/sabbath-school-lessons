---
title:  ក្រឹត្យវិន័យទី1
date:  21/10/2021
---

ទាំងគម្ពីរសញ្ញាចាស់ និងគម្ពីរសញ្ញាថ្មីសុទ្ធតែបង្ហាញយើងថា ព្រះទ្រង់ល្អ និងប្រកបដោយ សេចក្តីស្រឡាញ់។ ប៉ុន្តែ ពួកគ្រីស្ទានមួយចំនួនចង់ច្រានចោលគម្ពីរសញ្ញាចាស់ចោល។ ពួកគេនិយាយ ថា ពួកគេមិនត្រូវការគម្ពីរសញ្ញាចាស់ទៀតទេ បន្ទាប់ពីព្រះយេស៊ូវបានយាងមក។ ប៉ុន្តែ ការគិតបែបនេះ គឺជាកំហុសឆ្គងទៅវិញទេ។ គម្ពីរសញ្ញាចាស់ពុំអាចញែកចេញពីគម្ពីរសញ្ញាថ្មីបានឡើយ។ ប្រសិនបើយើងញែកគម្ពីរទាំងពីរនេះចេញពីគ្នា នោះយើងនឹងបំផ្លាញអត្ថន័យនៃគម្ពីរសញ្ញាថ្មីជាមិនខាន។ គម្ពីរសញ្ញា ថ្មីបង្ហាញយើងអំពីព្រះយេស៊ូវ និងបកស្រាយអំពីព័ន្ធកិច្ចរបស់ទ្រង់នៅលើផែនដី និងស្ថានសួគ៌។ ព័ន្ធកិច្ច របស់ទ្រង់អាចជួយអោយយើងនឹកចាំអំពីសេចក្តីសន្យាដែលព្រះតាំងឡើងនៅក្នុងគម្ពីរសញ្ញាចាស់។ ព្រះ-

យេស៊ូវបានរក្សាសេចក្តីសញ្ញាទាំងអស់នេះនៅក្នុងគម្ពីរសញ្ញាថ្មី។ គម្ពីរសញ្ញាចាស់អាចជួយអោយយើង យល់យ៉ាងច្បាស់អំពីរបៀបព្រះយេស៊ូវបានធ្វើនូវរឿងទាំងនោះ។

`សូមអានរឿងអំពីព្រះយេស៊ូវនៅក្នុងខគម្ពីរម៉ាកុស 12៖28-30។ តើអាចារ្យបានសួរព្រះ-យេស៊ូវអំពី «បញ្ញត្តិដែលសំខាន់ជាងគេ» (ម៉ាកុស 12៖29) យ៉ាងដូចម្តេច? តើព្រះយេស៊ូវបានឆ្លើយ តបទៅវិញយ៉ាងដូចម្តេច? តើព្រះយេស៊ូវទទួលបានចម្លើយរបស់ទ្រង់មកពីណា?`

ពួកយូដាមួយចំនួននៅក្នុងសម័យនោះជឿថា សាសន៍យូដាមានក្រឹត្យវិន័យទាំងអស់613 ប្រការ។ ដូច្នេះ គ្មានអ្វីដែលគួរអោយឆ្ងល់ឡើយដែលថា ពួកយូដាចង់ដឹងថា ក្រឹត្យវិន័យមួយណាដែលសំខាន់ជាងគេបង្អស់នោះ។ តើព្រះយេស៊ូវបានឆ្លើយតបទៅវិញយ៉ាងដូចម្តេច?

ព្រះយេស៊ូវបានលើកយកបទគម្ពីរចោទិយកថា 6 ភ្លាម។ ទ្រង់បានមានបន្ទូលអំពីសម្រង់ពាក្យ នោះយ៉ាងដូច្នេះថា៖ «មានតែព្រះអម្ចាស់ ជាព្រះរបស់យើង មួយព្រះអង្គគត់ ដែលពិតជាព្រះអម្ចាស់» (ចោទិយកថា 6៖4, គខប)។ បន្ទាប់មក ព្រះយេស៊ូវក៏បានមានបន្ទូលអំពីខបន្ទាប់ទៀតផងដែរដោយថា៖ «អ្នកត្រូវស្រឡាញ់ព្រះអម្ចាស់ ជាព្រះរបស់អ្នក ឲ្យអស់ពីចិត្តគំនិត អស់ពីស្មារតី និងអស់ពីកម្លាំងកាយ» (ចោទិយកថា 6៖5, គខប)។ ចូរយើងពិនិត្យមើលអោយបានល្អិតល្អន់ទៅលើចម្លើយនេះ។ ព្រះយេស៊ូវ បានផ្តើមជាមួយនឹងសម្រង់ពាក្យដែលបង្ហាញថា ព្រះអម្ចាស់គឺជាព្រះតែមួយគត់។ បន្ទាប់ពីបានបង្ហាញអំពី សេចក្តីពិតនៃព្រះគម្ពីរដ៏សំខាន់នេះរួចហើយ ព្រះយេស៊ូវបានមានបន្ទូលទៀតថា យើងត្រូវតែស្រឡាញ់ ព្រះជាមុនសិន។

តើមានសេចក្តីបង្គាប់ឯណាដែលជាសេចក្តីពិតបច្ចុប្បន្នដ៏សំខាន់ជាងសេចក្តីបង្គាប់មួយនេះទៅ ទៀត? ចូរនឹកចាំថា សេចក្តីពិតបច្ចុប្បន្នគឺជាសេចក្តីពិតដែលមនុស្សលោកត្រូវការជាទីបំផុតនៅក្នុងជំនាន់ ដែលពួកគេរស់នៅ។ នៅគ្រាចុងក្រោយ មនុស្សគ្រប់គ្នានៅលើផែនដីនឹងត្រូវការជ្រើសរើសរវាងសេចក្តីល្អ និងសេចក្តីអាក្រក់។ នៅគ្រានោះ ក្រឹត្យវិន័យរបស់ព្រះ (វិវរណៈ 14៖12) នឹងក្លាយជាផ្នែកដ៏សំខាន់ មួយនៅក្នុងការសម្រេចចិត្តចុងក្រោយរបស់យើង។

មិនថាការជ្រើសរើសរបស់យើងយ៉ាងណានោះទេ សេចក្តីស្រឡាញ់របស់ព្រះនឹងក្លាយទៅជាផ្នែកដ៏សំខាន់មួយនៃការសម្រេចចិត្តចុងក្រោយរបស់យើង។ ការសម្រេចចិត្តរបស់យើងគឺថា តើយើងពិត ជាស្រឡាញ់ព្រះខ្លាំងប៉ុនណាដែរ។ យើងអាចស្រឡាញ់ព្រះយ៉ាងពេញលេញទៅបាន លុះត្រាតែយើង ស្គាល់អំពីទ្រង់ ព្រមទាំងសេចក្ដីមេត្តា សេចក្ដីស្រឡាញ់ និងសេចក្តីលើកលែងទោសរបស់ទ្រង់តែប៉ុណ្ណោះ។

ប្រសិនបើមានអ្នកណាម្នាក់សួរលោកអ្នកថា៖ តើអ្នកអាចស្រឡាញ់ព្រះដែលអ្នកមិនធ្លាប់ឃើញ សោះយ៉ាងដូចម្តេចទៅ? តើលោកអ្នកនឹងឆ្លើយតបយ៉ាងដូចម្តេច? សូមពិភាក្សាអំពីចម្លើយរបស់លោកអ្នកនៅក្នុងថ្នាក់។