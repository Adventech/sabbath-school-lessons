---
title:  អំណាចនៃសៀវភៅរឿងមួយក្បាល
date:  22/10/2021
---

សាគីដែលមានអាយុ19ឆ្នាំចូលចិត្តអានសៀវភៅនៅលើកោះអូគីណាវ៉ា (Okinawa) ប្រទេស ជប៉ុន។ ជាពិសេស នាងចូលចិត្តអានសៀវភៅដែលលក់អោយគ្រួសាររបស់នាងតាមរយៈមនុស្សចម្លែក ដ៏ចិត្តល្អម្នាក់ដែលតែងតែគោះទ្វារផ្ទះរបស់ពួកគេ។ នាងបានអានសំណុំនៃសៀវភៅទាំង5ក្បាលក្រោម ចំណងជើង រឿងនិទានមុនចូលគេងរបស់លោកពូអាធឺរម្តងហើយម្តងទៀត។ រឿងដែលនាងចូលចិត្តជាងគេនោះគឺស្តីអំពីក្មេងប្រុសម្នាក់ដែលមានឈ្មោះថា វីលហ្វត និងក្រុមហ៊ុន សឺរផ្រាយ ផាកខេចរបស់ គាត់។ វីលហ្វតចូលចិត្តធ្វើអោយអ្នកដទៃភ្ញាក់ផ្អើលជាមួយនឹងអំណោយរបស់គាត់។ សាគីមានអារម្មណ៍ សប្បាយជាខ្លាំងនៅពេលដែលនាងស្រមៃឃើញការអរសប្បាយរបស់មនុស្សទាំងនោះដែលបានទទួលអំណោយ។

សៀវភៅនេះក៏បានណែនាំនាងសាគីទៅឯព្រះយេស៊ូវផងដែរ។ គ្រួសាររបស់នាងពុំមែនជា គ្រីស្ទាននោះទេ។ គ្រួសាររបស់នាងមិនថ្វាយបង្គំព្រះយេស៊ូវដូចជាអ្នកដទៃទៀតនៅក្នុងប្រទេសជប៉ុនដែរ។ នៅក្នុងសៀវភៅរឿង នាងបានអានថា ព្រះយេស៊ូវស្រឡាញ់ក្មេងៗ និងចង់ធ្វើអោយពួកគេសប្បាយរីករាយ ខ្លាំងណាស់។

នាងសាគីបានធំឡើង ហើយប្តូរទៅនៅឯតូខ្យូដែលជាទីក្រុងនៃប្រទេសជប៉ុន។ នាងបានរៀបការ ហើយក្លាយជាម្តាយរបស់ក្មេងប្រុសតូចៗពីរនាក់។ នាងបានបាត់សៀវភៅជាច្រើនរួមទាំងសៀវភៅរឿង មុនចូលគេងដែលនាងចូលចិត្តផងដែរ។

នៅពេលដែលកូនប្រុសច្បងរបស់នាងធំល្មមគួរសម នាងបានចាប់ផ្តើមស្វែងរកសាលារៀនមួយ សម្រាប់គាត់។ នាងបានកត់សម្គាល់ឃើញសាលារៀនឯកជនមួយដែលហៅថា សាលាបថមសិក្សា តូខ្យូ សានីគូនៅជិតផ្ទះរបស់ពួកគេ។ ដោយចង់ដឹងព័ត៌មាន នាងបានស្វែងរកសាលារៀននោះនៅក្នុងអ៊ិនធឺ-

ណែត។ រួចនាងមានការភ្ញាក់ផ្អើលជាខ្លាំងដែលនាងបានដឹងថា សាលារៀននោះគឺជាសាលារៀនសេវេនដេយ អាត់វេនទីស្ទ។ នាងពុំដែលធ្លាប់ឮអំពីអាត់វេនទីស្ទនោះទេ ដូច្នេះហើយ នាងបានស្វែងរកព័ត៌មានអនឡាញ បន្ថែម។ ឆ្លើយតបនឹងការភ្ញាក់ផ្អើលរបស់នាង នាងបានដឹងថា អាត់វេនទីស្ទមិនត្រឹមតែមានសាលារៀន ច្រើនប៉ុណ្ណោះទេ ប៉ុន្តែ ពួកគេថែមទាំងមានសៀវភៅជាច្រើនសម្រាប់កុមារ រួមទាំងសៀវភៅរឿងមុនចូល គេងដែលនាងចូលចិត្តផងដែរ។ នាងដឹងខ្លួនថា នាងចង់អោយកូនប្រុសរបស់នាងរៀននៅឯសាលារៀន នោះបាត់ទៅហើយ។ ប៉ុន្តែ ជាដំបូង នាងចង់ដឹងព័ត៌មានបន្ថែមអំពីព្រះវិហារអាត់វេនទីស្ទជាមុនសិន។ ព្រះ-

វិហារអាត់វេនទីស្ទមានទីតាំងស្ថិតនៅក្នុងបរិវេណនៃសាលារៀនអាត់វេនទីស្ទ រួចនាងបានចាប់ផ្តើមចូលរួម កម្មវិធីថ្វាយបង្គំនៅថ្ងៃសៅរ៍។ នាងមានអារម្មណ៍ល្អជាទីបំផុត ខណៈពេលដែលនាងច្រៀងចំរៀង និងស្តាប់ សេចក្តីអធិប្បាយ។ នាងសាគីបានទទួលសៀវភៅរឿងនិទានមុនចូលគេងថ្មីមួយសំណុំ ហើយនាងបានអានរឿងនិទានទាំងនោះអោយកូនៗរបស់នាងស្តាប់។ កូនប្រុសទាំង2ចូលចិត្តស្តាប់រឿងជាទីបំផុត។ ខណៈ ពេលដែលនាងសាគីអានអោយពួកគេស្តាប់ នាងក៏បានចាប់ផ្តើមអានព្រះគម្ពីរបរិសុទ្ធដែលជាសៀវភៅមួយ ទៀតរបស់នាងផ្ទាល់ផងដែរ។ គ្រាន់តែកូនប្រុសរបស់នាងចូលថ្នាក់ទី1ភ្លាម នាងក៏បានចូលរួមនៅក្នុងក្រុម សិក្សាព្រះគម្ពីរនៅឯសាលារៀនផងដែរ។ ប៉ុន្មានខែក្រោយមក នាងបាន ថ្វាយចិត្តរបស់នាងដល់ព្រះយេស៊ូវ និងបានទទួលបុណ្យជ្រមុជទឹកផង ដែរ។ សព្វថ្ងៃនេះ សាគី ថាខាហាជី (Saki Takahagi) ដែលមានអាយុ 35ឆ្នាំ នៅតែអានរឿងនិទានមុនចូលគេងដល់កូនប្រុសបន្ទាប់របស់នាង។ នាងក៏បានចែករំលែកព្រះគម្ពីរជាមួយនឹងពួកគេផងដែរ។ នាងស្រឡាញ់ ព្រះគម្ពីរ និងស្រឡាញ់ព្រះយេស៊ូវជាទីបំផុត។