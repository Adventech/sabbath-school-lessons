---
title:  ត្រូវអោយស្រឡាញ់ព្រះអម្ចាស់ជាព្រះនៃឯង
date:  16/10/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ចោទិយកថា 6៖4, 5; ចោទិយកថា 10៖12; ចោទិយកថា 4៖37; ម៉ាកុស 12៖28-30។

> <p>ខចងចាំ</p>
> «ត្រូវឲ្យឯងស្រឡាញ់ព្រះយេហូវ៉ា ជាព្រះនៃឯងឲ្យអស់ពីចិត្ត អស់ពីព្រលឹង ហើយអស់ពីកំឡាំងឯង» (ចោទិយកថា 6៖5)។

សេចក្តីអធិស្ឋានមួយដ៏សំខាន់បំផុតនៅក្នុងសាសនាយូដាគឺដកស្រង់មកពីបទគម្ពីរចោទិយកថា 6។ សេចក្តីអធិស្ឋាននេះត្រូវបានគេហៅថា «ស្សេម៉ា (the Shema)»។ សេចក្តីអធិស្ឋាននេះទទួលបានឈ្មោះរបស់វាមកពីពាក្យដំបូងនៃសេចក្តីអធិស្ឋានដែលហៅថា «ស្សាម៉ា (Shama)»។ ពាក្យថា «ស្សេម៉ា» គឺចេញមកពីពាក្យថា «ស្សាម៉ា»។ «ស្សាម៉ា» មានន័យ «ស្តាប់» ហើយ «យល់» ឬអាចមាន ន័យថា «គោរពតាម»។ ពាក្យ «ស្សាម៉ា» នេះត្រូវបានប្រើម្តងហើយម្តងទៀតនៅក្នុងកណ្ឌគម្ពីរចោទិ-យកថា និងគម្ពីរសញ្ញាចាស់ទាំងមូល។

ចូរយើងពិនិត្យមើលបន្ទាត់ដំបូងនៃពាក្យ ស្សាមា៉ ជាភាសាហេព្រើរដែលបានចែងថា៖ Shema Yisrael Adonai Elohenu Adonai echad។ តើពាក្យទាំងនេះមានន័យយ៉ាងដូចម្តេច? ពាក្យទាំង នេះមានន័យថា «ចូរស្តាប់ចុះ ឱអ៊ីស្រាអែលអើយ ព្រះយេហូវ៉ាជាព្រះនៃយើង គឺព្រះយេហូវ៉ាតែ1អង្គ ទ្រង់» (ចោទិយកថា 6៖4)។ ជាទូទៅ នៅពេលដែលសាសន៍យូដាសូត្រផ្នែកនៃសេចក្តីអធិស្ឋាននេះ ពួកគេតែងតែបាំងភ្នែករបស់ពួកគេ។ តើហេតុអ្វីបានជាពួកគេបាំងភ្នែក? នោះគឺពីព្រោះតែពួកគេចង់ បង្ហាញថា គ្មានអ្វីដែលអាចទាញចំណាប់អារម្មណ៍របស់ពួកគេចេញពីព្រះបានឡើយ។ អ្នកប្រាជ្ញខាងឯ ព្រះគម្ពីរជឿថា បន្ទាត់ដំបូងនៃស្សេម៉ាបង្ហាញថា «មានព្រះតែមួយគត់»។ ដូច្នេះ សាសន៍អ៊ីស្រាអែល ត្រូវតែស្មោះត្រង់ចំពោះព្រះអម្ចាស់ជាព្រះនៃយើងតែមួយប៉ុណ្ណោះ។ សាសន៍អ៊ីស្រាអែលមិនត្រូវថ្វាយ បង្គំព្រះដទៃទៀតឡើយ។ នេះគឺជាមូលហេតុដែលនាំអោយផ្នែកដំបូងនៃសេចក្តីអធិស្ឋាននេះក៏អាចសរសេរបានដែរថា «ព្រះអម្ចាស់ជាព្រះនៃយើង»។

បន្ទាត់មួយនេះគឺជាផ្នែកមួយនៃសេចក្តីអធិប្បាយដំបូងដែលលោកម៉ូសេបានចែកចាយដល់ ជនជាតិអ៊ីស្រាអែល មុនពេលដែលពួកគេហៀបនឹងចូលទៅក្នុងទឹកដីសន្យា។ សេចក្តីអធិប្បាយដែល នៅសេសសល់បង្ហាញអំពីសេចក្តីពិតនៃព្រះគម្ពីរ។ សេចក្តីពិតនេះមានសារៈសំខាន់ដូចគ្នានឹងសម័យ គម្ពីរសញ្ញាចាស់ផងដែរ។