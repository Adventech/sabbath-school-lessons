---
title:  ត្រូវអោយស្រឡាញ់ព្រះ
date:  17/10/2021
---

លោកម៉ូសេបានប្រាប់ពួកបណ្តាជនអំពីប្រវត្តិសាស្ត្ររបស់ពួកគេ។ បន្ទាប់មក លោកម៉ូសេបាន ប្រាប់ពួកគេអំពីអ្វីគ្រប់យ៉ាងដែលពួកគេត្រូវធ្វើ។ ពេលនោះ ពួកគេនឹងអាចដណ្តើមយកទឹកដីដែលព្រះបាន សន្យាដល់ពួកគេ ហើយរស់នៅយ៉ាងសប្បាយរីករាយជាយូរអង្វែងតទៅ។

បទគម្ពីរចោទិយកថា 6 បានផ្តើមជាមួយនឹងពាក្យទាំងនេះរបស់លោកម៉ូសេទៅកាន់ជនជាតិ អ៊ីស្រាអែលថា៖ «នេះជាសេចក្តីបង្គាប់ ជាច្បាប់ ហើយជាបញ្ញត្តិទាំងប៉ុន្មាន ដែលព្រះយេហូវ៉ាជាព្រះនៃឯងទ្រង់បានបង្គាប់មកឲ្យបង្រៀនដល់ឯង ដើម្បីឲ្យឯងបានប្រព្រឹត្តតាម នៅក្នុងស្រុកដែលនឹងឆ្លងចូល ទៅទទួលយក ប្រយោជន៍ឲ្យឯងបានកោតខ្លាចដល់ព្រះយេហូវ៉ា ជាព្រះនៃឯង ហើយកាន់តាមគ្រប់ទាំង ច្បាប់ និងបញ្ញត្តិរបស់ទ្រង់ ដែលអញបង្គាប់ដល់ឯងនេះ នៅអស់1ជីវិតរបស់ឯង និងកូនចៅឯងតរៀងទៅ ហើយឲ្យឯងបានអាយុជាយូរអង្វែងតទៅ» (ចោទិយកថា 6៖1, 2)។

`សូមអានខគម្ពីរចោទិយកថា 6៖4, 5។ តើព្រះអម្ចាស់ប្រទានសេចក្តីបង្គាប់អ្វី ដល់កូនចៅ អ៊ីស្រាអែលនៅក្នុងខ5? តើសេចក្តីបង្គាប់នេះមានន័យយ៉ាងដូចម្តេច?`

លោកម៉ូសេបានប្រាប់ជនជាតិអ៊ីស្រាអែលថា «ត្រូវឲ្យឯងស្រឡាញ់ព្រះយេហូវ៉ា ជាព្រះនៃឯងឲ្យអស់ពីចិត្ត អស់ពីព្រលឹង ហើយអស់ពីកំឡាំងឯង» (ចោទិយកថា 6៖5)។ តើលោកអ្នកឃើញ ថា សេចក្តីបង្គាប់មកពីលោកម៉ូសេថាអោយស្រឡាញ់ព្រះស្ថិតនៅក្នុងចន្លោះកណ្តាលនៃការដាស់តឿន និងក្រឹត្យវិន័យដែរឬទេ? មិនត្រឹមតែប៉ុណ្ណោះ លោកម៉ូសេបានប្រាប់ពួកគេថា ត្រូវអោយស្រឡាញ់ព្រះ «ឲ្យអស់ពីចិត្ត អស់ពីព្រលឹង ហើយអស់ពីកំឡាំងឯង» (ចោទិយកថា 6៖5)។ សេចក្តីបង្គាប់នេះបង្ហាញ អ្វីមួយដ៏សំខាន់បំផុតដល់យើងអំពីសេចក្តីស្រឡាញ់គឺថា៖ សេចក្តីស្រឡាញ់របស់ព្រះគឺគ្មានអ្វីអាចប្រៀប ផ្ទឹមបានឡើយ។ ត្រង់នេះមានន័យថា ព្រះចង់អោយយើងស្រឡាញ់ទ្រង់ជាមួយនឹងអ្វីគ្រប់យ៉ាងដែលយើងមាន។

ដូច្នេះហើយ សេចក្តីស្រឡាញ់របស់យើងចំពោះព្រះត្រូវតែមកមុនជានិច្ច។ សេចក្តីស្រឡាញ់ របស់យើងចំពោះព្រះត្រូវតែខ្លាំងជាងសេចក្តីស្រឡាញ់របស់យើងចំពោះអ្នកណាម្នាក់ និងរបស់អ្វីមួយ។ ព្រះគឺជាហេតុផលនៃការរស់នៅរបស់យើង។ ដូច្នេះ សេចក្តីស្រឡាញ់របស់យើងចំពោះព្រះគួរតែធ្វើអោយ អ្វីៗផ្សេងទៀតក្លាយទៅជាទី2នៅក្នុងជីវិតរបស់យើង។

នៅក្នុងភាសាហេព្រើរ ពាក្យថា «នៃឯង» នៅក្នុងខគម្ពីរចោទិយកថា 6៖5 សំដៅទៅលើបុគ្គល តែម្នាក់ប៉ុណ្ណោះ។ ដូច្នេះ នៅពេលដែលលោកម៉ូសេសរសេរថា «ត្រូវឲ្យឯងស្រឡាញ់ព្រះយេហូវ៉ា ជាព្រះនៃឯងឲ្យអស់ពីចិត្ត» (ចោទិយកថា 6៖5) នោះលោកម៉ូសេបានបង្ហាញយើងថា ព្រះកំពុងតែមានបន្ទូលមកកាន់មនុស្សម្នាក់ៗ។ លោកម៉ូសេបានបង្ហាញយើងថា ព្រះចង់អោយមនុស្សម្នាក់ដែលជាសិស្ស របស់ទ្រង់ស្មោះត្រង់ជាមួយនឹងទ្រង់។ មែនហើយ ព្រះបានមានបន្ទូលទៅកាន់ជនជាតិអ៊ីស្រាអែលក្នុងលក្ខណៈជាក្រុម។ ប៉ុន្តែ ក្រុមមួយអាចរឹងមាំទៅបាន ដរាបណាម្នាក់ៗនៅក្នុងផ្នែកនីមួយៗរឹងមាំជាមុនសិន។ ដូច្នេះ នេះគឺជាមូលហេតុដែលព្រះចង់អោយម្នាក់ៗដែលជាសិស្សរបស់ទ្រង់គោរពតាមទ្រង់ដោយផ្ទាល់។ ការគោរពតាមរបស់យើងបង្ហាញអំពីសេចក្តីជំនឿរបស់យើងចំពោះព្រះ។ ការគោរពតាមរបស់ យើងត្រូវតែចេញមកពីសេចក្តីស្រឡាញ់របស់យើងចំពោះទ្រង់ ដោយសារតែទ្រង់ជាព្រះ និងដោយសារ អ្វីៗគ្រប់យ៉ាងដែលទ្រង់បានធ្វើសម្រាប់យើង។

`តើការស្រឡាញ់ព្រះអោយអស់ពីចិត្ត អស់ពីព្រលឹង ហើយអស់ពីកំឡាំងរបស់លោកអ្នកមាន ន័យយ៉ាងណាចំពោះលោកអ្នក?`