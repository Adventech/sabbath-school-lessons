---
title:  ការសិក្សាបន្ថែម
date:  22/10/2021
---

«មនុស្សទាំងអស់ដែលបានសង្គ្រោះដោយសារព្រះយេស៊ូវនឹងច្រៀងអំពីឈើឆ្កាងរបស់ ទ្រង់ជារៀងរហូត។ ពួកគេនឹងសិក្សាអំពីឈើឆ្កាងជារៀងរហូតផងដែរ។ ពួកអ្នកដែលបានសង្គ្រោះនឹងឃើញព្រះយេស៊ូវដែលជាព្រះអង្គសង្គ្រោះ និងជាស្តេចរបស់ពួកគេ។ ពួកគេនឹងចងចាំជារៀងរហូតថា ព្រះយេស៊ូវបានដកសេចក្តីអំនួតចេញពីព្រះទ័យរបស់ទ្រង់។ ព្រះយេស៊ូវបានធ្វើដូច្នោះ ដើម្បីសង្គ្រោះ មនុស្សលោក បន្ទាប់ពីពួកគេបានប្រព្រឹត្តអំពើបាប។ ព្រះយេស៊ូវដដែលនេះបានបង្កើតភពទាំងអស់នៅក្នុងលំហអាកាស។ ព្រះយេស៊ូវគឺជាបុគ្គលម្នាក់ដែលព្រះស្រឡាញ់ជាទីបំផុត។ ព្រះយេស៊ូវគឺជាស្តេចនៃស្ថានសួគ៌។ ទ្រង់គឺជាបុគ្គលម្នាក់ដែលពួកទេវតាស្លាប4 និងស្លាប6 ចូលចិត្តលើកតម្កើង។ ព្រះយេស៊ូវ ដដែលនេះបានទទួលយកកំហុស និងសេចក្តីអាម៉ាស់ពីអំពើបាប។ ទ្រង់បានទទួលយកបទពិសោធន៍នៃការសុគតនៅលើឈើឆ្កាងខណៈពេលដែលព្រះវរបិតាលាក់បាំងព្រះភ័ក្ត្រចេញពីទ្រង់។ សេចក្តីវេទនា និងការឈឺចាប់នៃផែនដីដែលបាត់បង់របស់យើងបានធ្វើអោយព្រះយេស៊ូវខូចព្រះទ័យ និងបានបញ្ចប់ព្រះជន្មរបស់ទ្រង់នៅលើឈើឆ្កាងនៅឯកាល់វ៉ារី។ សូមលោកអ្នកគិតអំពីទិដ្ឋភាពនេះបន្ថែមទៀត៖ ព្រះ-

យេស៊ូវដដែលដែលបានបង្កើតភពទាំងអស់ក៏ជាអ្នកសម្រេចព្រះទ័យចំពោះអ្វីដែលបានកើតឡើងនៅក្នុង ជីវិតរបស់មនុស្សម្នាក់ៗផងដែរ។ ព្រះយេស៊ូវដដែលនេះបានលះបង់បល័្លង្ករបស់ទ្រង់ ដោយសារតែទ្រង់ ស្រឡាញ់យើង។ ទ្រង់ក៏ដកសេចក្តីអំនួតចេញពីព្រះទ័យរបស់ទ្រង់ផងដែរ។ គោលគំនិតនេះនឹងអាចធ្វើអោយចិត្តរបស់មនុស្សគ្រប់គ្នានៅលើផែនដី និងស្ថានសួគ៌ពេញទៅដោយសេចក្តីអស្ចារ្យ និងសេចក្តី ស្រឡាញ់។ ពួកគេនឹងបានឃើញព្រះយេស៊ូវនៅក្នុងនគរស្ថានសួគ៌។ ពួកគេនឹងបានឃើញសិរីល្អនៃព្រះ វរបិតាចែងចាំងតាមរយៈព្រះភ័ក្ត្ររបស់ព្រះយេស៊ូវ។ ហើយពួកអ្នកដែលបានសង្គ្រោះទាំងនេះនឹងសម្លឹង មើលបល័្លង្ករបស់ព្រះយេស៊ូវផងដែរ។ បន្ទាប់មក ពួកគេនឹងដឹងថា នគររបស់ព្រះយេស៊ូវនឹងនៅអស់ កល្បជារៀងរហូត។ ដូច្នេះ ពួកគេនឹងច្រៀងទំនុកដ៏រីករាយនេះថា៖ ‘ព្រះយេស៊ូវទ្រង់ស័ក្តិសមជាទីបំផុត! ព្រះយេស៊ូវទ្រង់គឺជាកូនចៀមដែលគេបានសម្លាប់។ កូនចៀមបានសង្គ្រោះយើងតាមរយៈព្រះលោហិតដ៏ វិសេសរបស់ទ្រង់ផ្ទាល់! ឥឡូវនេះ យើងគឺជាកម្មសិទ្ធិរបស់ព្រះហើយ’»។ ដកស្រង់ពី Ellen G. White, The Great Controversy, page 651, 652, adapted។

**សំណួរពិភាក្សា**

`1. សូមអានសម្រង់មតិខាងលើរបស់អ្នកស្រីអែលិ្លន ជីវ៉ៃត៍។ តើសម្រង់មតិនេះអាចអោយយើងយល់ថា តើហេតុអ្វីបានជាសេចក្តីស្រឡាញ់របស់យើងចំពោះព្រះគួរតែជាសេចក្តីស្រឡាញ់ដ៏ធំបំផុតដែលយើងមាន ដោយរបៀបណា? សូមលោកអ្នកគិតបន្ថែមទៀតអំពីគោលគំនិតនេះថា៖ ព្រះអង្គដដែលដែលបាន «បង្កើតភពទាំងអស់នៅក្នុងលំហអាកាស» គឺជាអ្នកដែលបានដើរទៅឯឈើឆ្កាងជំនួសយើង។ តើហេតុអ្វី បានជាសេចក្តីពិតនេះគួរតែជាហេតុផលសម្រាប់មិត្តភាពរបស់យើងជាមួយនឹងព្រះ និងសេចក្តីស្រឡាញ់ របស់យើងចំពោះទ្រង់?`

`2. សូមគិតបន្ថែមអំពីគោលគំនិតនៃការស្រឡាញ់ព្រះ និង «ការកោតខ្លាច» ទ្រង់នៅក្នុងពេលតែមួយ។ តើយើងអាចធ្វើរឿងទាំងពីរយ៉ាងនេះបានយ៉ាងដូចម្តេចទៅ? តើហេតុអ្វីបានជាយើងគួរតែធ្វើរឿងទាំងពីរនេះ?`

`3. តើហេតុអ្វីបានជាការដែលស្រឡាញ់ព្រះនៅក្នុងគ្រាលំបាកមានសារៈសំខាន់ជាងការដែលស្រឡាញ់ ទ្រង់នៅពេលដែលអ្វីគ្រប់យ៉ាងល្អប្រសើរទៅវិញ?`

`4. តើលោកអ្នកអាចជួយអោយអ្នកណាម្នាក់ដែលមិនជឿលើព្រះយល់អំពីអត្ថន័យនៃការស្រឡាញ់ទ្រង់ ដោយរបៀបណា? ក្នុងភាពជាមនុស្សលោក តើយើងអាចស្រឡាញ់អ្នកណាម្នាក់ដែលយើងមើលមិនឃើញ បានដែរឬទេ? តើហេតុអ្វីបានជាការដែលមិនធ្លាប់បានឃើញព្រះយេស៊ូវគ្មានអ្វីសំខាន់សម្រាប់ យើងនោះ ឡើយ?`