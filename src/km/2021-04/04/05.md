---
title:  បើអ្នកស្រឡាញ់ខ្ញុំ ចូរកាន់តាមបញ្ញត្តិរបស់ខ្ញុំចុះ
date:  20/10/2021
---

ព្រះបានសូមអោយសាសន៍អ៊ីស្រាអែលទាំងអស់ស្រឡាញ់ទ្រង់។ សេចក្តីស្រឡាញ់ចំពោះព្រះ នេះអាចកើតឡើងបាន លុះត្រាតែនៅពេលមនុស្សម្នាក់ៗនៅក្នុងក្រុមទាំងមូលជ្រើសរើសស្រឡាញ់ទ្រង់ តែប៉ុណ្ណោះ។ ព្រះប្រទានសេរីភាពដល់ជនជាតិអ៊ីស្រាអែលម្នាក់ក្នុងការជ្រើសរើសស្រឡាញ់ទ្រង់។ ជនជាតិ អ៊ីស្រាអែលម្នាក់អាចបង្ហាញអំពីសេចក្តីស្រឡាញ់របស់គេតាមរយៈការប្រព្រឹត្តតាម។

**សូមអានខទាំងក្រោម។ តើខទាំងនេះមានលក្ខណៈដូចគ្នាយ៉ាងដូចម្តេច?**

`ចោទិយកថា 5៖10`

`ចោទិយកថា 7៖9`

`ចោទិយកថា 10៖12`

`ចោទិយកថា 11៖1`

`ចោទិយកថា 19៖9`

ព្រះគម្ពីរបានចែងយ៉ាងច្បាស់លាស់អំពីអ្វីដែលព្រះបានរំពឹងទុកពីរាស្ត្ររបស់ទ្រង់។ ពួកគេបាន បង្ហាញអំពីសេចក្តីស្រឡាញ់របស់ពួកគេដល់ព្រះតាមរយៈសកម្មភាពរបស់ពួកគេ។ ទន្ទឹមនឹងនេះ ព្រះ មិនត្រឹមតែមានបន្ទូលថា ទ្រង់ស្រឡាញ់យើងតែប៉ុណ្ណោះនោះទេ។ ព្រះបានបង្ហាញអំពីសេចក្តីស្រឡាញ់ របស់ទ្រង់តាមរយៈអ្វីគ្រប់យ៉ាងដែលទ្រង់បានធ្វើ។ ខទាំងនេះបង្ហាញថា យើងពុំអាចខណ្ឌចែកសេចក្តី ស្រឡាញ់របស់យើងចំពោះព្រះចេញពីការស្តាប់បង្គាប់បានឡើយ។

យើងអាចឃើញនូវការបង្រៀនមូលដ្ឋាននៅក្នុងខដទៃទៀតនៃព្រះគម្ពីរ។ លោកយ៉ូហានបាន សរសេរថា «ដ្បិតនេះហើយជាសេចក្តីស្រឡាញ់ដល់ព្រះ គឺឲ្យយើងកាន់តាមអស់ទាំងបញ្ញត្តិរបស់ទ្រង់ ឯបញ្ញត្តិទ្រង់ នោះមិនមែនជាបន្ទុកដ៏ធ្ងន់ទេ» (យ៉ូហានទី1 5៖3)។ ព្រះយេស៊ូវបានមានបន្ទូលថា «បើ អ្នករាល់គ្នាស្រឡាញ់ខ្ញុំ ចូរកាន់តាមបញ្ញត្តិរបស់ខ្ញុំចុះ» (យ៉ូហាន 14៖15)។ ដូច្នេះ សេចក្តីស្រឡាញ់ចំពោះព្រះត្រូវតែបង្ហាញចេញមកតាមរយៈការគោរពតាមរបស់យើង។ ការគោរពតាមព្រះរបស់យើងមាន ន័យថា ការគោរពតាមក្រឹត្យវិន័យ10ប្រការដែលជាបញ្ញត្តិរបស់ទ្រង់។ ក្រឹត្យវិន័យនេះរាប់បញ្ចូលទាំងថ្ងៃសប្បាតហ៍ដែលជាក្រឹត្យវិន័យទី4ផងដែរ។ ការគោរពតាមក្រឹត្យវិន័យទី4មិនមែនស្តីអំពីការព្យាយាម របស់យើងក្នុងការសង្គ្រោះខ្លួនឯងតាមរយៈអាកប្បកិរិយាល្អផ្ទាល់ខ្លួននោះទេ។

មនុស្សខ្លះប្រហែលជាអាចព្យាយាមគោរពតាមព្រះ ដើម្បីអោយទទួលបានព្រះគុណរបស់ទ្រង់។ ប៉ុន្តែ អាកប្បកិរិយារបស់ពួកគេពុំមែនចេញមកពីសេចក្តីស្រឡាញ់ពិតចំពោះព្រះនោះទេ។ នៅពេលដែល យើងស្រឡាញ់ទ្រង់ពិត យើងនឹងចង់គោរពតាមទ្រង់ជាមិនខាន។ លោកម៉ូសេបានប្រាប់ពួកបណ្តាជនអោយស្រឡាញ់ព្រះតែមួយគត់ បន្ទាប់ពីព្រះបានរំដោះពួកគេចេញពីស្រុកអេស៊ីព្ទមក។ ពេលនោះ សាសន៍ អ៊ីស្រាអែលបានបង្ហាញព្រះថា ពួកគេមានអំណរអរគុណជាខ្លាំងតាមរយៈការស្រឡាញ់ទ្រង់ និងគោរពតាម សេចក្តីបង្គាប់របស់ទ្រង់។ តើសព្វថ្ងៃនេះ ព្រះអម្ចាស់រំពឹងចង់បានអ្វីមួយដែលតិចជាងនេះពីរាស្ត្ររបស់ទ្រង់ដែរឬទេ?

`តើហេតុអ្វីបានជាលោកអ្នកគោរពព្រះ? តើហេតុអ្វីបានជាសេចក្តីស្រឡាញ់គួរតែជាហេតុផល ដែលនាំអោយលោកអ្នកគោរពតាមទ្រង់? តើការកោតខ្លាចរបស់យើងចំពោះព្រះមានចំណែកអ្វីខ្លះនៅក្នុងហេតុផលរបស់យើងក្នុងការគោរពតាមទ្រង់?`