---
title:  ត្រូវអោយកោតខ្លាចព្រះ
date:  18/10/2021
---

ដូចដែលយើងបានឃើញកាលពីម្សិលមិញរួចមកហើយថា លោកម៉ូសេបានប្រាប់ជនជាតិអ៊ីស្រាអែលអោយស្រឡាញ់ព្រះអោយបានពេញលេញ។ សេចក្តីស្រឡាញ់នេះគឺជាសេចក្តីបង្គាប់។ លោកម៉ូសេបានប្រាប់ពួកបណ្តាជនអំពីអ្វីដែលនឹងត្រូវកើតឡើង នៅពេលដែលពួកគេគោរពតាមក្រឹត្យ-

វិន័យរបស់ព្រះថា៖ «ធ្វើដូច្នេះ អ្នកនឹងគោរពកោតខ្លាចព្រះអម្ចាស់ ជាព្រះរបស់អ្នក» (ចោទិយកថា 6៖ 2, គខប)។ ដូច្នេះ លោកម៉ូសេបានប្រាប់ពួកគេនៅក្នុងខនេះថា អោយ «កោតខ្លាច» ព្រះ។ ប៉ុន្តែ នៅ ក្នុងខមួយទៀត លោកម៉ូសេបានប្រាប់ពួកគេថា ត្រូវអោយស្រឡាញ់ និងកោតខ្លាចព្រះក្នុងពេលតែមួយ។ តើមានរឿងអ្វីនៅត្រង់ចំណុចទាំងនេះ?

`សូមអានខគម្ពីរចោទិយកថា 10៖12។ តើខនេះបានចែងយ៉ាងដូចម្តេច អំពីសេចក្តីស្រឡាញ់ និងការកោតខ្លាច? តើខនេះមានន័យយ៉ាងដូចម្តេច?`

សព្វថ្ងៃនេះ នៅពេលដែលយើងគិតអំពី «ការកោតខ្លាច» យើងយល់ឃើញថាជាការភ័យខ្លាច។ ប៉ុន្តែ នៅពេលដែលព្រះគម្ពីរសូមអោយយើងកោតខ្លាចព្រះ នោះព្រះគម្ពីរពិតជាចង់អោយយើងបង្ហាញ ការគោរពកោតខ្លាចដល់ព្រះ។ យើងគោរពព្រះដោយសារតែទ្រង់មានអំណាច។ ទ្រង់យុត្តិធម៌ និងបរិសុទ្ធ។ ចំណុចទាំងនេះសុទ្ធតែហេតុផលល្អសម្រាប់មូលហេតុដែលយើងគួរតែកោតខ្លាចព្រះ។

`សូមអានខគម្ពីរអេភេសូរ 2៖1-10។ តើខទាំងនេះជួយអោយយើងយល់អំពីរបៀបដែលយើងអាចកោតខ្លាច និងស្រឡាញ់ព្រះក្នុងពេលតែមួយបានដោយរបៀបណា?`

កាលពីមុន យើងបដិសេធមិនគោរពតាមព្រះ។ ការដែលមិនគោរពតាមព្រះរបស់យើងបានធ្វើអោយទ្រង់ក្រោធ។ (សេចក្តីក្រោធរបស់ទ្រង់គឺជាហេតុផលមួយដែលយើងគួរតែកោតខ្លាចទ្រង់។ ប៉ុន្តែ ក្រោយមក ព្រះបានសុគតជំនួសយើង។ ព្រះយេស៊ូវក៏បានប្រទានដល់យើងនូវជីវិតថ្មីនៅក្នុងទ្រង់ ផងដែរ។ ជីរិតថ្មីនេះរួមមានទាំងសេរីភាពចេញពីអំពើបាប និងការជំនុំជំរះ។ (សេរីភាពនេះគឺជាមូលហេតុ ដែលយើងគួរតែស្រឡាញ់ព្រះ)។

សេចក្តីពិតនៃព្រះគម្ពីរដដែលនេះក៏ជាសេចក្តីពិតសម្រាប់សាសន៍អ៊ីស្រាអែលផងដែរ៖ មែន ហើយ ពួកគេគឺជាទាសករនៅក្នុងស្រុកអេស៊ីព្ទ។ ប៉ុន្តែ ព្រះស្រឡាញ់ជនជាតិអ៊ីស្រាអែល។ សេចក្តី ស្រឡាញ់របស់ទ្រង់គឺជាហេតុផលដែលនាំអោយទ្រង់រំដោះពួកគេចេញ។ «ចូរនឹកចាំថា ឯងក៏ជាបាវបំរើនៅស្រុកអេស៊ីព្ទដែរ តែព្រះយេហូវ៉ា ជាព្រះនៃឯងទ្រង់បាននាំចេញពីស្រុកនោះមក ដោយព្រះហស្ត ដ៏មានព្រះចេស្តា និងព្រះពាហុលើកសំរេច» (ចោទិយកថា5៖15)។ គ្មានអ្វីត្រូវឆ្ងល់ឡើយដែលថា ជន ជាតិអ៊ីស្រាអែលគួរតែស្រឡាញ់ និងកោតខ្លាចព្រះនៅក្នុងពេលតែមួយនោះ។ ប្រសិនបើពួកគេត្រូវធ្វើដូច្នេះមែន ចុះយើងគួរតែស្រឡាញ់ និងកោតខ្លាចព្រះនៅក្នុងពេលតែមួយលើសជាងនេះប៉ុនណាទៀត ដែរ? នៅពេលដែលយើងគិតដល់ការសុគតរបស់ទ្រង់សម្រាប់យើងនៅលើឈើឆ្កាង តើយើងមិនគួរ ស្រឡាញ់ទ្រង់ទេឬអី?

`សូមអានសារនៃទេវតាទី1នៅក្នុងខគម្ពីរវិវរណៈ 14៖6, 7។ សារនៃគ្រាចុងក្រោយនេះបាន ផ្តើមជាមួយនឹងពាក្យថា «ចូរកោតខ្លាចដល់ព្រះ»។ តើហេតុអ្វីបានជាសេចក្តីបង្គាប់នេះគួរតែជាសារទី1 មកពីព្រះដល់មនុស្សនៅលើផែនដីនៅក្នុងសម័យចុងក្រោយនេះ? យើងបានដឹងថា នឹងមានរឿងអ្វីកើត ឡើងនៅពេលអនាគត។ តើការដឹងរបស់យើងនេះអាចជួយអោយយើងមើលឃើញអំពីមូលហេតុដែល នាំអោយសេចក្តីបង្គាប់នេះសំខាន់ជាទីបំផុតដោយរបៀបណា?`