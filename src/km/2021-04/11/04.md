---
title:  កណ្ឌគម្ពីរយេរេមា និងកណ្ឌគម្ពីរចោទិយកថា
date:  07/12/2021
---

កាលពីប៉ុន្មានឆ្នាំមុន មានបុរសវ័យក្មេងម្នាក់ចង់ស្វែងរក «សេចក្តីពិត» ជាខ្លាំង។ គាត់សុខចិត្ត ទៅគ្រប់ទីកន្លែងដែលគាត់ត្រូវទៅ ដើម្បីស្វែងរកសេចក្តីពិតនេះ។ ការស្រាវជ្រាវរបស់គាត់បាននាំគាត់ ទៅឯព្រះវរបិតា និងព្រះយេស៊ូវដែលជាព្រះរាជបុត្រា។ បន្ទាប់មកបុរសវ័យក្មេងម្នាក់នេះបានក្លាយមកជា សេវេនដេយអាត់វេនទីស្ទ។ ខគម្ពីរដែលគាត់ពេញចិត្តបំផុតនោះគឺយេរេមា 29៖13 ដែលចែងយ៉ាងដូច្នេះ ថា៖ «ឯងរាល់គ្នានឹងស្វែងរកអញ ហើយនឹងឃើញផង គឺកាលណាឯងស្វែងរកអញឲ្យអស់អំពីចិត្ត»។

`សូមអានខគម្ពីរចោទិយកថា 4៖32-29។ តើហេតុអ្វីបានជាព្រះតាំងសេចក្តីសន្យានេះជាមួយនឹងសាសន៍អ៊ីស្រាអែល។ តើសេចក្តីសន្យានេះមានអត្ថន័យយ៉ាងដូចម្តេច សម្រាប់យើងសព្វថ្ងៃនេះ ក្នុងនាមជាសេវេនដេយអាត់វេនទីស្ទ?`

ដូចដែលយើងបានឃើញរួចមកហើយថា កណ្ឌគម្ពីរចោទិយកថាបានបាត់ខ្លួនអស់រយៈកាល យ៉ាងយូររហូតដល់រជ្ជកាលនៃស្តេចយ៉ូសៀស។ ក្នុងអំឡុងនៃរជ្ជកាលស្តេចយ៉ូសៀស លោកយេរេមាបាន ចាប់ផ្តើមកិច្ចការរបស់គាត់សម្រាប់ព្រះ។ ដូច្នេះ យើងអាចមើលឃើញថា កណ្ឌគម្ពីរចោទិយកថាមានសារៈ សំខាន់ជាទីបំផុតចំពោះលោកយេរេមា និងសំណេររបស់គាត់។

`សូមអានខគម្ពីរយេរេមា 7៖1-7។ តើលោកយេរេមាបានប្រាប់ពួកបណ្តាជនអោយធ្វើអ្វីខ្លះ នៅក្នុងខទាំងនេះ? តើពាក្យពេចន៍ទាំងនេះដែលចេញពីលោកយេរេមាបង្ហាញយើងអំពីសារនៅក្នុងខគម្ពីរ ចោទិយកថា 4៖23-29 ដោយរបៀបណា?`

លោកម៉ូសេបានប្រាប់ពួកបណ្តាជនម្តងហើយម្តងទៀតថា ភាពជោគជ័យរបស់ពួកគេនៅក្នុង ស្រុកកាណាននឹងកើតមានឡើង បើសិនជាពួកគេបានគោរពតាមព្រះ។ តែបើគេមិនបានគោរពតាមវិញ នោះ ព្រះនឹងដកពួកគេចេញពីទឹកដីដែលទ្រង់បានប្រគល់អោយពួកគេ។ សូមក្រឡេកមើលការដាស់តឿន នៅក្នុងខគម្ពីរចោទិយកថា 7៖4។ ខនេះបានបង្ហាញយើងថា ការគោរពតាមមានសារៈសំខាន់ជាទីបំផុត។ ព្រះបានជ្រើសរើសសាសន៍អ៊ីស្រាអែលពិតមែន។ ហើយព្រះវិហាររបស់ព្រះក៏នៅក្នុងទឹកដីរបស់ពួកគេយ៉ាងពិតប្រាកដដែរ។ ប៉ុន្តែ ប្រសិនបើពួកគេអាក់ខានមិនបានគោរពតាមព្រះទេនោះ ព្រះពរទាំងពីរនេះ មិនអាចជួយសង្គ្រោះពួកគេបានឡើយ។

ការគោរពតាមរបស់ពួកគេរាប់បញ្ចូលទាំងសេចក្តីសប្បុរសចំពោះពួកស្រុកក្រៅ ក្មេងកំព្រា និង ស្ត្រីមេម៉ាយ។ តើគោលគំនិតនេះបានមកពីណា? ជាការពិតណាស់ គោលគំនិតនេះបានមកពីកណ្ឌគម្ពីរ ចោទិយកថា។ លោកម៉ូសេបានបង្គាប់ពួកគេថា៖ «មិនត្រូវឲ្យឯងបង្វែរសេចក្តីយុត្តិធម៌ ពីអ្នកប្រទេសក្រៅ ឬពីកូនកំព្រាឡើយ ក៏មិនត្រូវទទួលបញ្ចាំអាវរបស់ស្រីមេម៉ាយដែរ» (ចោទិយកថា 24៖17; សូមអាន ខគម្ពីរចោទិយកថា 24៖21; ចោទិយកថា 10៖18, 19 និងចោទិយកថា 27៖19)។

`សូមអានខគម្ពីរយេរេមា 4៖4 រួចប្រៀបធៀបខគម្ពីរនេះជាមួយនឹងខគម្ពីរចោទិយកថា 30៖ 6។ តើសារសម្រាប់រាស្ត្ររបស់ព្រះនៅក្នុងខទាំងនេះគឺជាអ្វី? តើហេតុអ្វីបានជាក្បួនច្បាប់នៅក្នុងខទាំង នេះសំខាន់ម្ល៉េះ សម្រាប់ជីវិតនៃរាស្ត្ររបស់ព្រះនៅសព្វថ្ងៃនេះ?`