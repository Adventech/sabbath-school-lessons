---
title:  បទគម្ពីរចោទិយកថានៅក្នុងសំណេរក្រោយៗមកទៀត
date:  04/12/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ពង្សាវតារក្សត្រទី2 22; ចោទិយកថា 10៖12-15; ចោទិយកថា 4៖23-29; មីកា 6៖1-8; ចោទិយកថា 9៖1-19។

> <p>ខចងចាំ</p>
> «ប៉ុន្តែ ព្រះយេហូវ៉ាទ្រង់បានសព្វព្រះហឫទ័យនឹងស្រឡាញ់ដល់ពួកអយ្យកោឯង ហើយទ្រង់ បានរើសពូជគេតរៀងមក គឺឯងរាល់គ្នា ដែលទ្រង់រាប់អានលើសជាងអស់ទាំងសាសន៍ ដូចជាមានសព្វថ្ងៃនេះ» (ចោទិយកថា 10៖15)។

តើអ្នកដឹងថា អ្នកនិពន្ធក្រោយៗមកទៀតនៅក្នុងគម្ពីរសញ្ញាចាស់តែងតែប្រើ ពាក្យពីអ្នកនិពន្ធ មុនៗ ដើម្បីបង្ហាញគំនិតរបស់ពួកគេដែរឬទេ?

ចូរយើងក្រឡេកមើលឧទាហរណ៍មួយចេញពីកណ្ឌគម្ពីរទំនុកដំកើង។ អ្នកសរសេរកណ្ឌគម្ពីរ ទំនុកដំកើង 81 បានមានប្រសាសន៍នូវពាក្យសឹងតែដូចគ្នានឹងអ្វីដែលលោកម៉ូសេបានសរសេរនៅក្នុង សេចក្តីណែនាំអំពីក្រឹត្យវិន័យទាំង10ប្រការយ៉ាងដូច្នេះថា៖ «អញនេះ គឺព្រះយេហូវ៉ា ជាព្រះនៃឯង ដែលបាននាំឯងឡើងចេញពីស្រុកអេស៊ីព្ទមក» (ទំនុកដំកើង 81៖10)។

អ្នកសរសេរជាច្រើននាក់បានពិពណ៌នាអំពីរបៀបដែលព្រះបានបង្កើតផែនដីនេះតាមរយៈគម្ពីរសញ្ញាចាស់ទាំងមូល។ អ្នកសរសេរទាំងនេះបានប្រើពាក្យដដែលដែលលោកម៉ូសេបានសរសេរ នៅក្នុងបទគម្ពីរលោកុប្បត្តិ 1។ សូមក្រឡេកមើលអ្វីដែលលោកយេរេមាបានមានប្រសាសន៍ថា៖ «ខ្ញុំ បានពិចារណាមើលផែនដី ឃើញថាខូច ហើយនៅទទេ រួចមើលទៅលើមេឃ នោះក៏ឥតមានពន្លឺដែរ» (យេរេមា 4៖23; សូមប្រៀបធៀបអ្វីដែលលោកយេរេមាបានសរសេរនៅត្រង់នេះជាមួយនឹងពាក្យពេចន៍របស់លោកម៉ូសេនៅក្នុងខគម្ពីរលោកុប្បត្តិ 1៖2)។

អ្នកសរសេរគម្ពីរសញ្ញាចាស់ជាច្រើននាក់តែងតែមានប្រសាសន៍អំពីព្រះ និងសេចក្តីសញ្ញារបស់ទ្រង់ជានិច្ច។ ម្ល៉ោះហើយ យើងមិនគួរភ្ញាក់ផ្អើលឡើយក្នុងការដែលពួកគេបញ្ចូលផ្នែកមួយចំនួន នៃកណ្ឌគម្ពីរចោទិយកនៅក្នុងសំណេរផ្ទាល់របស់ពួកគេ។ កណ្ឌគម្ពីរចោទិយកថាទាំងមូលស្តីអំពីសេចក្តី សញ្ញា។ សប្តាហ៍នេះ យើងនឹងក្រឡេកមើលអំពីរបៀបដែលអ្នកសរសេរព្រះគម្ពីរដទៃទៀតបានប្រើនូវសម្រង់មតិចេញពីកណ្ឌគម្ពីរចោទិយកថា។ តើអ្នកសរសេរទាំងនេះបានប្រើផ្នែកណាខ្លះនៃកណ្ឌគម្ពីរចោទិយកថា? តើគោលគំនិតរបស់ពួកគេសំខាន់ប៉ុនណា សម្រាប់យើងសព្វថ្ងៃនេះ?