---
title:  តើព្រះអម្ចាស់ចង់បានអ្វី?
date:  08/12/2021
---

`សូមអានខគម្ពីរមីកា 6៖1-8។ (សូមអានខគម្ពីរអេម៉ុស 5៖24 និងហូសេ 6៖6 ផងដែរ)។ តើព្រះអម្ចាស់បានបង្គាប់ដល់ពួកបណ្តាជននៅក្នុងខទាំងនេះយ៉ាងដូចម្តេច? តើសាររបស់ទ្រង់បង្ហាញយើងអំពីគោលគំនិតតែមួយនៅក្នុងកណ្ឌគម្ពីរចោទិយកថាដោយរបៀបណា?`

អ្នកប្រាជ្ញខាងឯព្រះគម្ពីរបានសម្លឹងឃើញគោលគំនិតមួយនៅក្នុងខគម្ពីរមីកា 6៖1-8 ដែល ហៅថា «ជំលោះស្របច្បាប់រវាងព្រះ និងសាសន៍អ៊ីស្រាអែល»។ ព្រះបានឈ្លោះជាមួយនឹងរាស្ត្ររបស់ទ្រង់អំពីសេចក្តីរបស់ទ្រង់។ ពួកគេបានបំពានសេចក្តីសញ្ញានេះ។ ម្ល៉ោះហើយ ព្រះអម្ចាស់បានយកពួកគេទៅឯសាលាជំនុំជំរះ។ លោកមីកាបានបកស្រាយថា «ព្រះអម្ចាស់ចោទប្រកាន់អ៊ីស្រាអែលជាប្រជារាស្ត្រ របស់ព្រះអង្គ» (មីកា 6៖2, គខប)។ ពាក្យថា «ចោទប្រកាន់» នៅក្នុងភាសាហេព្រើរបង្ហាញអំពីការជំទាស់ ដ៏ស្របច្បាប់មួយ។ ព័ត៌មាននេះបង្ហាញប្រាប់យើងថា ព្រះអម្ចាស់បានលើកការចោទប្រកាន់តាមផ្លូវច្បាប់ មួយទាស់នឹងរាស្ត្ររបស់ទ្រង់។ គោលគំនិតបង្ហាញយើងថា សេចក្តីសញ្ញាគឺជាកិច្ចសន្យានៃបញ្ញតិ្តយ៉ាង ពិតប្រាកដ។ យើងពុំគួរភ្ញាក់ផ្អើលចំពោះគោលគំនិតនេះទាល់តែសោះ។ ដ្បិតបញ្ញត្តិមានសារៈសំខាន់ បំផុតចំពោះសេចក្តីសញ្ញាដែលព្រះបានតាំងឡើងជាមួយនឹងរាស្ត្ររបស់ទ្រង់។

តើលោកអ្នកបានឃើញអំពីរបៀបដែលលោកមីកាខ្ចីភាសាចេញពីកណ្ឌគម្ពីរចោទិយកថាដែរ ឬទេ? ចូរយើងក្រឡេកមើលសម្រង់មតិចេញពីលោកម៉ូសេដែលលោកមីកាបានប្រើយ៉ាងដូច្នេះថា៖ «ឥឡូវ នេះ ឱអ៊ីស្រាអែលអើយ សេចក្តីដែលព្រះយេហូវ៉ា ជាព្រះនៃឯង ទ្រង់ទារចង់បានពីឯង នោះគឺឲ្យឯងបាន កោតខ្លាចដល់ព្រះយេហូវ៉ា ជាព្រះនៃឯង និងដើរតាមគ្រប់ទាំងផ្លូវរបស់ទ្រង់ ហើយឲ្យស្រឡាញ់ទ្រង់ព្រម ទាំងគោរពប្រតិបត្តិដល់ព្រះយេហូវ៉ា ជាព្រះនៃឯង ឲ្យអស់ពីចិត្ត អស់ពីព្រលឹងឯងផង ហើយឲ្យបានកាន់ តាមសេចក្តីបញ្ញត្តិផងព្រះយេហូវ៉ា និងច្បាប់ទាំងប៉ុន្មានរបស់ទ្រង់ ដែលអញបង្គាប់ឯងនៅថ្ងៃនេះ សំរាប់ ជាសេចក្តីល្អដល់ឯង» (ចោទិយកថា 10៖12, 13)។ ឥឡូវនេះ តើលោកមីកាបានមានប្រសាសន៍អំពី ខទាំងនេះយ៉ាងដូចម្តេចដែរ? «ឱមនុស្សអើយ ព្រះបានបង្ហាញឲ្យឯងស្គាល់សេចក្តីដែលល្អ តើព្រះយេហូវ៉ា សព្វព្រះហឫទ័យឲ្យឯងប្រព្រឹត្តដូចម្តេច បើមិនមែនឲ្យប្រព្រឹត្តដោយសុចរិត ឲ្យស្រឡាញ់សេចក្តីសប្បុរស ហើយឲ្យដើរជាមួយនឹងព្រះនៃខ្លួន ដោយសុភាពរាបទាបប៉ុណ្ណោះ» (មីកា 6៖8)។ លោកមីកាចង់អោយ សាសន៍អ៊ីស្រាអែលមានភាពយុត្តិធម៌ និងបង្ហាញសេចក្តីមេត្តាដល់អ្នកដទៃ។

ខដែលពួកយើងបានសិក្សានៅថ្ងៃនេះចេញពីលោកម៉ូសេ និងលោកមីកាបានបង្ហាញយើងនូវ ចំណុចដ៏សំខាន់បំផុតដែលព្រះចង់បានពីរាស្ត្ររបស់ទ្រង់។ ទ្រង់ចង់អោយពួកគេបង្ហាញសេចក្តីមេត្តា និង សេចក្តីសប្បុរស។ តើយញ្ញនៃសត្វដែលពួកបណ្តាជនបាននាំយកមកថ្វាយព្រះមានប្រយោជន៍អ្វីទៅ ប្រសិន បើពួកគេធ្វើបាបដល់អ្នកក្រីក្រនោះ? «គេលោភចង់បានស្រែចំការ ក៏ដណ្តើមយកបាន ព្រមទាំងផ្ទះផង ហើយរឹបយកទៅ គេសង្កត់សង្កិនទាំងមនុស្សនឹងផ្ទះរបស់គេ» (មីកា 2៖2)។ ព្រះបានជ្រើសរើសសាសន៍ អ៊ីស្រាអែលអោយបង្ហាញសេចក្តីស្រឡាញ់របស់ទ្រង់ដល់អ្នកដទៃ។ ព្រះចង់អោយមនុស្សនៅលើផែនដី នេះនិយាយអំពីសាសន៍អ៊ីស្រាអែលថា «សាសន៍នេះមានប្រាជ្ញា និងយោបល់ពិត» មែន (ចោទិយកថា 4៖6)។ នេះគឺជាមូលហេតុដែលព្រះចង់អោយជនជាតិអ៊ីស្រាអែលប្រព្រឹត្តដោយប្រាជ្ញា និងបង្ហាញអំពី សេចក្តីមេត្តារបស់ទ្រង់ដល់មនុស្សគ្រប់គ្នា។