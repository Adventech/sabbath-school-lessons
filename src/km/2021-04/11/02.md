---
title:  ថ្ងៃអាទិត្យ
date:  05/12/2021
---

គម្ពីរក្រឹត្យវិន័យ

ស្តេចយ៉ូសៀសបានក្លាយជាសេ្តចនៃសាសន៍យូដា នៅពេលដែលគាត់មានព្រះជន្ម8ឆ្នាំ។ គាត់ បានធ្វើជាស្តេចអស់រយៈពេល31ឆ្នាំ គឺចាប់ពីឆ្នាំ640រហូតដល់ឆ្នាំ609មុនគ្រិស្តសករាជ។ នៅពេល ដែលស្តេចយ៉ូសៀសបានគ្រងរាជ្យអស់រយៈពេល18ឆ្នាំមក មានហេតុការណ៍ដ៏ធំមួយបានកើតឡើង។ ហេតុការណ៍មួយនេះបានផ្លាស់ប្តូរប្រវត្តិសាស្ត្រនៃសាសន៍អ៊ីស្រាអែលអស់រយៈកាលយ៉ាងយូរ។

`តើយើងអាចរៀនអ្វីបានខ្លះ ចេញពីបទគម្ពីរពង្សាវតារក្សត្រទី2 22?`

អ្នកប្រាជ្ញខាងឯព្រះគម្ពីរបានជឿថា «គម្ពីរក្រឹត្យវិន័យ» នៅក្នុងបទគម្ពីរពង្សាវតារក្សត្រទី2 22៖ 8 គឺជាខគម្ពីរចោទិយកថា។ គម្ពីរក្រឹត្យវិន័យត្រូវបានបំបាត់អស់រយៈពេលជាច្រើនឆ្នាំមកហើយ។ បន្ទាប់មក គម្ពីរនេះត្រូវបានរកឃើញវិញ នៅក្នុងរជ្ជកាលរបស់ស្តេចយ៉ូសៀស។

«ស្តេចយ៉ូសៀសបានឮការដាស់តឿនចេញពីគម្ពីរក្រឹត្យវិន័យជាលើកដំបូង។ សេចក្តីទាំងនោះ បានប៉ះពាល់ព្រះទ័យរបស់ទ្រង់ជាខ្លាំង។ ស្តេចយ៉ូសៀសបានជ្រាបក្បួនច្បាប់នៅក្នុងរបៀបដ៏ថ្មីមួយ។ ទ្រង់បានទតឃើញថា ព្រះបានផ្តល់ជម្រើសមួយដល់សាសន៍អ៊ីស្រាអែលរវាងផ្លូវ2៖ ‘ជីវិត និងសេចក្តីស្លាប់’ (ចោទិយកថា 30៖19) រួមទាំង ‘ព្រះពរ និងសេចក្តីបណ្តាសា’ ផង (ចោទិយកថា 30៖19)។ ស្តេចយ៉ូសៀសបានទតឃើញថា ព្រះចង់សង្គ្រោះរាស្ត្ររបស់ទ្រង់ទាំងមូល ដូចជាទ្រង់បានរំដោះពួកគេ ចេញពីស្រុកអេស៊ីព្ទដូច្នោះដែរ។ ព្រះបានសន្យាថា នឹងប្រទានព្រះពរដល់រាស្ត្ររបស់ទ្រង់នៅក្នុងទឹកដីសន្យា។ ទ្រង់បានសន្យាថា នឹងធ្វើអោយពួកគេក្លាយទៅជាសាសន៍ដ៏មានអំណាចបំផុតនៅលើផែនដីនេះ»។ ដកស្រង់ពី Ellen G. White, Prophets and Kings, page 393, adapted។

ស្តេចយ៉ូសៀសបានព្យាយាមផ្គាប់ព្រះអម្ចាស់ជាខ្លាំង បន្ទាប់ពីពេលនោះមក។ ស្តេចយ៉ូសៀស បាន «ចុះសញ្ញានឹងព្រះយេហូវ៉ា ឲ្យបានដើរតាមព្រះយេហូវ៉ា ហើយកាន់តាមក្រឹត្យក្រម និងសេចក្តីបន្ទាល់ ហើយនឹងបញ្ញត្តិរបស់ទ្រង់ទាំងប៉ុន្មាន អស់អំពីចិត្ត ហើយអស់អំពីព្រលឹងទ្រង់» (ពង្សាវតារក្សត្រទី2 23៖ 3; សូមអានខគម្ពីរចោទិយកថា 4៖29; ចោទិយកថា 6៖5; ចោទិយកថា 10៖12 និងចោទិយកថា 11៖13 ផងដែរ)។ ស្តេចយ៉ូសៀសលើកស្ទួយជីរិតនៅក្នុងទឹកដីរបស់ទ្រង់តាមរយៈវិធីជាច្រើនយ៉ាង។ ស្តេច «យ៉ូសៀសក៏បំបាត់ពួកគ្រូខាប គ្រូគាថា ព្រមទាំងរូបឆ្លាក់ និងព្រះទាំងប៉ុន្មាន ហើយគ្រប់ទាំងសេចក្តីគួរស្អប់ខ្ពើម ដែលឃើញមាននៅស្រុកយូដា និងនៅក្រុងយេរូសាឡិមទាំងអស់ចេញ ដើម្បីឲ្យបានសំរេចតាមពាក្យនៃក្រឹត្យវិន័យកត់ទុកក្នុងគម្ពីរ ដែលហ៊ីលគីយ៉ាជាសំដេចសង្ឃ បានប្រទះឃើញក្នុងព្រះវិហារនៃព្រះយេហូវ៉ា» (ពង្សាវតារក្សត្រទី2 23៖24)។ ស្តេចយ៉ូសៀសក៏បានសម្លាប់ពួកសង្ឃដែលបានថ្វាយ បង្គំរូបសំណាក់នៅក្នុងសាសន៍សាម៉ារីផងដែរ។

ស្តេចយ៉ូសៀសបានធ្វើការផ្លាស់ប្តូរធំៗ។ ការផ្លាស់ប្តូរទាំងនេះបង្ហាញយើងថា មនុស្សលោកបានងាកចេញពីព្រះឆ្ងាយប៉ុនណានៅក្នុងចិត្តរបស់ពួកគេ។

`យើងចង់បម្រើព្រះអម្ចាស់អោយអស់ពីចិត្តរបស់យើង មែនទេ? ដូច្នេះ តើយើងត្រូវដកអ្វីខ្លះ ចេញពីផ្ទះ និងព្រះវិហាររបស់យើង ដើម្បីអោយយើងអាចបម្រើព្រះអម្ចាស់បាននោះ?`