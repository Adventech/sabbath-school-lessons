---
title:  ការសិក្សាបន្ថែម
date:  10/12/2021
---

«ការផ្លាស់ប្តូរដ៏ធំបានចាប់ផ្តើមកើតឡើង។ ក្នុងអំឡុងពេលនេះ ស្តេចយ៉ូសៀសបានព្យាយាមបំផ្លាញរូបសំណាកព្រះក្លែងក្លាយនៅក្នុងទឹកដីរបស់ទ្រង់។ ស្តេចយ៉ូសៀសក៏បានបំបាត់ការថ្វាយ បង្គំពួកព្រះក្លែងក្លាយទាំងនេះ និងសាសនារបស់ពួកវាចេញពីទឹកដីរបស់ទ្រង់ផងដែរ។ កិច្ចការនេះសឹង តែគ្មានអ្នកណាម្នាក់អាចធ្វើបាននោះឡើយ។ ពួកបណ្តាជនបានឱនក្រាបថ្វាយបង្គំរូបសំណាកធ្វើពីឈើ និងដំុថ្មអស់រយៈកាលយូរមកហើយ។ ប៉ុន្តែ ស្តេចយ៉ូសៀសមិនចុះចាញ់ឡើយ។ ទ្រង់បានព្យាយាមលុប បំបាត់អស់ទាំងការថ្វាយបង្គំព្រះក្លែងក្លាយទាំងអម្បាលម៉ានចេញពីទឹកដី និងធ្វើអោយវាបានស្អាតឡើង វិញ»។ ដកស្រង់ពី Ellen G. White, Prophets and Kings, page 401, adapted។

**សំណួរពិភាក្សា**

`1. មែនហើយ យើងទាំងអស់គ្នាជាសេវេនដេយអាត់វេនទីស្ទ។ យើងមានសារនៃសេចក្តីពិតបច្ចុប្បន្ន ដើម្បី ប្រគល់អោយមនុស្សនៅលើផែនដីនេះ។ យើងត្រូវនឹកចាំថា សេចក្តីពិតបច្ចុប្បន្នគឺជាសេចក្តីពិតដែល មនុស្សត្រូវការជាទីបំផុតសម្រាប់សម័យកាលរបស់ពួកគេ។ ក្នុងនាមជាសេវេនដេយអាត់វេនទីស្ទ យើង សម្លឹងឃើញខ្លួនយើងថា ត្រូវបានព្រះជ្រើសរើសអោយធ្វើជារាស្ត្រដ៏ពិសេសរបស់ទ្រង់។ យើងគិតអំពីខ្លួន យើងតាមរបៀបនេះត្រឹមត្រូវហើយ។ ព្រះបានជ្រើសរើសយើងអោយធ្វើជារាស្ត្ររបស់ទ្រង់ និងធ្វើកិច្ចការ ដ៏ពិសេសមួយសម្រាប់ទ្រង់នៅពេលនេះ។ ទ្រង់បានប្រទានអោយយើងនូវសេចក្តីពិតនៃព្រះគម្ពីរដែលមនុស្សនៅជុំវិញយើងត្រូវដឹង។ ព្រះបានផ្តល់កិត្តិយសដល់យើងជាខ្លាំង។ តើយើងកំពុងតែធ្វើកិច្ចការដ៏ សំខាន់ដែលព្រះបានប្រទានដល់យើងនេះបានល្អប៉ុនណាដែរ?`

`2. សូមគិតថា លោកអ្នកគឺជាលោកដានីយ៉ែលវិញ។ ជាដានីយ៉ែល លោកអ្នកបានសម្លឹងឃើញកងទ័ព បាប៊ីឡូនកំពុងតែលុកលុយចូលមកក្នុងប្រទេសរបស់លោកអ្នក។ លោកអ្នកបានឃើញខ្មាំងសត្រូវយកឈ្នះលើជនជាតិរបស់លោកអ្នកនៅក្នុងសង្គ្រាម។ ពួកគេបានបំផ្លាញព្រះវិហាររបស់ព្រះ។ ព្រះវិហារគឺជា ស្នូលនៃសេចក្តីជំនឿខាងឯសាសនាសម្រាប់ប្រទេសរបស់លោកអ្នកទាំងមូល។ ហើយអាក្រក់ជាងនេះទៅ ទៀត ព្រះវិហាររបស់លោកអ្នកត្រូវបានបំផ្លាញដោយមនុស្សដែលថ្វាយបង្គំរូបសំណាកនៃពួកព្រះក្លែងក្លាយ និងពួកព្រះនៃធម្មជាតិ។ តើលោកអ្នកគិតថា កណ្ឌគម្ពីរចោទិយកថាបានផ្ដល់ក្ដីសង្ឃឹមដល់ដានីយ៉ែល (និងជនជាតិយូដាដទៃទៀត) យ៉ាងដូចម្តេច នៅពេលនោះ? តើលោកអ្នកគិតថា កណ្ឌគម្ពីរចោទិយកថាបាន ជួយអោយលោកដានីយ៉ែលយល់យ៉ាងដូចម្តេច ចំពោះអ្វីទាំងអស់ដែលបានកើតឡើង និងអំពីមូលហេតុ ដែលនាំរឿងទាំងនោះកើតមានឡើង? ទន្ទឹមគ្នានេះ តើការយល់ដឹងរបស់យើងអំពីព្រះគម្ពីរអាចជួយអោយ យើងដោះស្រាយជាមួយនឹងគ្រាលំបាកៗដោយរបៀបណា? បើគ្មានចំណេះដឹងអំពីសេចក្តីពិតនៃព្រះគម្ពីរ របស់យើងនេះទេ គ្រាលំបាកទាំងនេះនឹងធ្វើអោយយើងបាក់ទឹកចិត្តជាមិនខាន។ តើចម្លើយឆ្លើយតប របស់យើងទៅនឹងសំណួរទាំងនេះគួរតែបង្រៀនយើងអ្វីខ្លះ អំពីសារៈសំខាន់នៃព្រះគម្ពីរចំពោះសេចក្តីជំនឿ របស់យើងនោះ?`