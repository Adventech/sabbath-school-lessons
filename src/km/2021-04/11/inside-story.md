---
title:  ពេលវេលាដ៏ល្អឥតខ្ចោះរបស់ព្រះ
date:  10/12/2021
---

ម៉ាសៀ យ៉ូស្សា (Marcia Yuassa) គឺជាម្នាក់នៅក្នុងជនអន្តោប្រវេសន៍ប្រេស៊ីលរាប់ពាន់អ្នក ដែលធ្វើការជាច្រើនម៉ោងនៅឯរោងចក្រ កណ្តាលប្រទេសជប៉ុន ត្រូវបានឃាត់អោយស្នាក់នៅផ្ទះ បន្ទាប់ ពីនាងបានធ្លាក់ខ្លួនឈឺមក។ ដោយទទួលរងនូវការឈឺចាប់យ៉ាងខ្លាំង នាងមិនដឹងថា នាងអាចមើលថែរក្សាក្រុមគ្រួសាររបស់នាងដោយរបៀបណានោះទេ សូម្បីតែជីវិតខ្លួនក៏មិនដឹងយ៉ាងណាផង។ នាង បានអំពាវនាវទៅព្រះ សូមកុំអោយនាងស្លាប់ឡើយ។ នាងបានចំណាយពេលជាច្រើនទៅលើអ៊ិនធើរណិត ពីព្រោះនាងមិនអាចធ្វើអ្វីបានច្រើនដោយសារតែស្ថានភាពជំងឺរបស់នាង។

ថ្ងៃមួយ នាងបានចុចច្រឡំចូលទៅក្នុងស៊េរីនៃថ្នាក់សុខភាពដែលផ្អែកទៅលើព្រះគម្ពីរបកស្រាយដោយគ្រូពេទ្យសេវេនដេយអាត់វេនទីស្ទម្នាក់នៅក្នុងប្រទេសប្រេស៊ីល។ នាងបានតាមដានរាល់យូធ្យូប វីដេអូតាមដែលនាងអាចស្វែងរកឃើញ។ នាងបានរៀនអំពីផ្នែកផ្សេងៗគ្នានៃរបៀបរស់នៅអោយមាន សុខភាពល្អ ហើយក៏បានឮអំពីថ្ងៃទី7ជាថ្ងៃសប្បាតហ៍ផងដែរ។ បន្ទាប់មក ពេលដែលនាងកំពុងតែមើល មិត្តភក្តិពីយុវវ័យរបស់នាងនៅក្នុងប្រទេសប្រេស៊ីលតាមប្រព័ន្ធផ្សព្វផ្សាយសង្គមនោះ នាងបានរកឃើញ អតីតមិត្តភក្តិរួមថ្នាក់ម្នាក់ដែលទើបតែបង្កើត ប្រវត្តិរូបរបស់គាត់។ នាងម៉ាសៀបានភ្ជាប់ទំនាក់ទំនងជា មួយនឹងមិត្តភក្តិចាស់របស់នាងឡើងវិញដោយក្តីអំណរ រួចនាងបានទូរស័ព្ទប្រាប់មិត្តភក្តិស្រីម្នាក់នោះអំពី ការយល់ដឹងថ្មីៗខាងផ្នែកសុខភាព និងថ្ងៃសប្បាតហ៍ដោយក្តីរំភើបជាខ្លាំង។ មិត្តភក្តិរបស់នាងបានស្តាប់ យ៉ាងយកចិត្តទុកដាក់ រួចនៅពេលដែលនាងម៉ាសៀនិយាយចប់ហើយ មិត្តភក្តិម្នាក់នោះបានប្រាប់នាងថា គាត់ក៏ថ្វាយបង្គំព្រះយេស៊ូវនៅថ្ងៃសប្បាតហ៍ដែរ។ គាត់បានក្លាយជាសេវេនដេយអាត់វេនទីស្ទ តាំងពីគាត់បានដាច់ទំនាក់ទំនងជាមួយនឹងនាងម៉ាសៀមក។ ស្រ្តីទាំងពីរបានចាប់ផ្តើមសិក្សាព្រះគម្ពីរជាមួយ គ្នា។

មួយស្របក់ក្រោយមក មិត្តភក្តិម្នាក់នោះបានផ្ញើព័ត៌មានទំនាក់ទំនងនៃព្រះវិហារអាត់វេនទីស្ទ និងគ្រូគង្វាលគ្រប់គ្រងនៅក្នុងតំបន់របស់នាង។ ប៉ុន្តែ នៅពេលដែលនាងម៉ាសៀក្រឡេកមើលអាសយដ្ឋាន នៃព្រះវិហារ នាងដឹងថា អាសយដ្ឋាននោះស្ថិតនៅក្នុងទីក្រុងមួយទៀត ដែលឆ្ងាយ ហើយពិបាកក្នុងការ ទៅលេង ដោយសារតែនាងមិនទាន់ចេះបើកបរនៅឡើយ។ ទោះជាយ៉ាងនេះក្តី នាងនៅតែទូរស័ព្ទមក ព្រះវិហារ ហើយនិយាយលេងជាមួយនឹងខ្ញុំ ដែលជាប្រពន្ធគ្រូគង្វាល។

ដើម្បីធ្វើអោយនាងភ្ញាក់ផ្អើល ខ្ញុំបានប្រាប់នាងថា មានគេបើកក្រុមសិក្សាព្រះគម្ពីរតូចមួយនៅក្នុងទីក្រុងអ៊ីវ៉ាតាដែលនាងរស់នៅ គេណាត់ជួបគ្នាដំបូងនៅក្នុងសប្តាហ៍ហ្នឹងឯង។ 3ថ្ងៃក្រោយមក ក្រុមនោះ បានជួបជុំគ្នាមិនដល់មួយគីឡូម៉ែតពីផ្ទះរបស់នាងម៉ាសៀផង ជិតមែនទែនដែលនាងអាចធ្វើដំណើរដោយ ថ្មើរជើងទៅទីនោះបាន។ ព្រះបានព្យាបាលជំងឺរបស់នាង ហើយចាប់តាំងពីពេលនោះមក នាងម៉ាសៀ ដែលមានអាយុ54ឆ្នាំមិនដែលអាក់ខានការប្រជុំនោះម្តងណាឡើយ។