---
title:  សេចក្តីអធិដ្ឋានរបស់លោកដានីយ៉ែល
date:  09/12/2021
---

បទគម្ពីរដានីយ៉ែលគឺជាសេចក្តីអធិស្ឋានមួយដ៏ពេញនិយមបំផុតនៅក្នុងគម្ពីរសញ្ញាចាស់។ លោក ដានីយ៉ែលបានរៀនចេញពីកណ្ឌគម្ពីរយេរេមាថា ពេលវេលាសម្រាប់សាសន៍អ៊ីស្រាអែលត្រឡប់ទៅឯស្រុក ខ្លួនវិញនឹងកើតឡើងឆាប់ៗនេះ។ ដូច្នេះ លោកដានីយ៉ែលបានអធិស្ឋានទូលសូមអោយព្រះរក្សាសេចក្តី សន្យានេះដល់រាស្ត្ររបស់ទ្រង់។

លោកដានីយ៉ែលបានសារភាពពីអំពើបាបរបស់គាត់ និងអំពើបាបនៃសាសន៍អ៊ីស្រាអែលទាំង ទឹកភ្នែក។ ទន្ទឹមគ្នានេះ លោកដានីយ៉ែលក៏យល់ផងដែរថា សាសន៍អ៊ីស្រាអែលបានធ្វើអោយខ្លួនគេផ្ទាល់ មានការឈឺចាប់។ ព្រះទ្រង់យុត្តិធម៌ និងត្រឹមត្រូវនៅក្នុងការប្រព្រឹត្តរបស់ទ្រង់ កាលដែលទ្រង់បានបណ្តោយ អោយគេនាំសាសន៍អ៊ីស្រាអែលទៅឯក្រុងបាប៊ីឡូន។

`សូមអានខគម្ពីរដានីយ៉ែល 9៖1-19។ តើលោកអ្នកបានឃើញនូវគោលគំនិតអ្វីខ្លះ នៅក្នុងខទាំងនេះដែលចេញពីកណ្ឌគម្ពីរចោទិយកថានោះ?`

សេចក្តីអធិស្ឋានរបស់លោកដានីយ៉ែលបានបង្ហាញយើងយ៉ាងច្បាស់អំពីអ្វីដែលព្រះបានដាស់ តឿនដល់រាស្ត្ររបស់ទ្រង់នៅក្នុងកណ្ឌគម្ពីរចោទិយកថា ប្រសិនបើពួកគេបំពានសេចក្តីសញ្ញារបស់ទ្រង់ នោះ។ លោកដានីយ៉ែលបានមានប្រសាសន៍អំពីក្រឹត្យវិន័យរបស់លោកម៉ូសេ2ដង (ដានីយ៉ែល 9៖11, 13)។ ជាការពិតណាស់ ក្រឹត្យវិន័យនេះក៏រាប់បញ្ចូលទាំងកណ្ឌគម្ពីរចោទិយកថាផងដែរ។

កណ្ឌគម្ពីរចោទិយកថាបានបង្ហាញប្រាប់យើងថា ពួកបណ្តាជននឹងក្លាយជាអ្នកទោសសម្រាប់ ការមិនគោរពតាមក្រឹត្យវិន័យមកពីព្រះដែលលោកម៉ូសេបានប្រគល់អោយពួកគេ។ ពេលនោះ ពួកគេនឹង ត្រូវនិរទេសចេញពីទឹកដីរបស់ពួកគេ (សូមអានខគម្ពីរចោទិយកថា 4៖27-31 និងបទគម្ពីរចោទិយកថា 28 ផងដែរ)។ អ្វីៗគ្រប់យ៉ាងបានកើតឡើងដូចជាលោកម៉ូសេបានដាស់តឿនដល់ពួកគេមែន (ចោទិយកថា 31៖29)។

គួរអោយសោកស្តាយណាស់ សាសន៍ដទៃដែលនៅជំុវិញសាសន៍យូដាលែងនិយាយទៀត ហើយថា៖ «សាសន៍នេះមានប្រាជ្ញា និងយោបល់ពិត [មែន]» (ចោទិយកថា 4៖6)។ លោកដានីយ៉ែល បានមានប្រសាសន៍ថា សាសន៍ដទៃដែលរស់នៅជុំវិញក្រុងយេរូសាឡិមមិនបានគិតដល់សាសន៍អ៊ីស្រាអែល ទាល់តែសោះ។ «ដ្បិតក្រុងយេរូសាឡិម និងពួករាស្ត្ររបស់ទ្រង់បានត្រឡប់ជាទីត្មះតិះដៀល ដល់មនុស្ស ទាំងអស់ដែលនៅព័ទ្ធជុំវិញយើងខ្ញុំ» (ដានីយ៉ែល 9៖16)។

តើលោកអ្នកសង្កេតឃើញថា លោកដានីយ៉ែលមិនបានសួរសំណួរថា «ហេតុអ្វី» ដែរឬទេ? តើហេតុអ្វីបានជារឿងអាក្រក់ៗទាំងនេះកើតមានដល់សាសន៍អ៊ីស្រាអែលយ៉ាងដូច្នេះ? លោកដានីយ៉ែល បានដឹងយ៉ាងច្បាស់ថា ហេតុអ្វី។ គាត់បានអានកណ្ឌគម្ពីរចោទិយកថា។ កណ្ឌគម្ពីរចោទិយកថាបានជួយ អោយលោកដានីយ៉ែល និងរាស្ត្ររបស់ទ្រង់យល់អំពីមូលហេតុដែលនាំអោយការអាក្រក់ និងការឈឺចាប់ កើតមានដល់ពួកគេ។ បទពិសោធន៍របស់ពួកគេមិនមែនជាសំណាងអាក្រក់នោះទេ។ ពួកគេបានបាត់បង់ ផ្ទះសំបែង និងទឹកដី ដោយសារតែពួកគេមិនគោរពតាមព្រះ។ ទន្ទឹមគ្នានេះ សេចក្តីអធិស្ឋានរបស់លោក ដានីយ៉ែលបានបង្ហាញយើងអំពីសេចក្តីសង្ឃឹមឡើងវិញ។ ព្រះមិនបានភ្លេចរាស្ត្ររបស់ទ្រង់នោះទេ។ ទ្រង់ បានសន្យាថា នឹងដឹកនាំពួកគេត្រឡប់មកឯផ្ទះវិញម្តងទៀតក្នុងពេលឆាប់ៗនេះ។

`សូមអានខគម្ពីរដានីយ៉ែល 9៖24-27។ ខទាំងនេះបានបង្ហាញប្រាប់យើងអំពីការយាងមក របស់ព្រះយេស៊ូវ និងការសុគតរបស់ទ្រង់នៅលើឈើឆ្កាង។ តើលោកអ្នកគិតថា ហេតុអ្វីបានជាព្រះប្រទាន សារនៃពេលអនាគតដ៏ពិសេសនេះដល់លោកដានីយ៉ែល? តើលោកអ្នកគិតថា សារដ៏ពិសេសនេះបាន ផ្តល់នូវសេចក្តីសង្ឃឹមអ្វី ដល់សាសន៍អ៊ីស្រាអែលអំពីការត្រឡប់ទៅផ្ទះវិញរបស់ពួកគេក្នុងពេលឆាប់ៗនោះ?`