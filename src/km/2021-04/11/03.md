---
title:  គ្រប់ទាំងអស់នៃស្ថានសួគ៌ជារបស់ព្រះ
date:  06/12/2021
---

កណ្ឌគម្ពីរចោទិយកថាបានបង្ហាញយើងថា បញ្ញត្តិ និងសេចក្តីសញ្ញាមានសារៈសំខាន់ជាទីបំផុត ចំពោះមិត្តភាពដែលសាសន៍អ៊ីស្រាអែលមានជាមួយនឹងព្រះ។ បញ្ញត្តិ និងសេចក្តីសញ្ញាក៏ជាផ្នែកមួយដ៏ សំខាន់នៃផែនការដែលព្រះមានសម្រាប់ សាសន៍ «ជ្រើសតាំង» របស់ទ្រង់ (ចោទិយកថា 7៖6, [បកប្រែថ្មី]; សូមអានខគម្ពីរចោទិយកថា 14៖2 និងចោទិយកថា 18៖5 ផងដែរ)។

`សូមអានខគម្ពីរចោទិយកថា 10៖12-15។ ខទាំងនេះបានពិពណ៌នាជាច្រើនអំពីបញ្ញត្តិ និងសាសន៍ជ្រើសតាំង។ តើពាក្យ «អស់ទាំងជាន់ផ្ទៃមេឃខាងលើ» (ខ14) មានន័យយ៉ាងណានៅក្នុង ព្រះគម្ពីរ? តើលោកម៉ូសេបង្ហាញពីគោលគំនិតអ្វីដល់យើងតាមរយៈពាក្យពេចន៍ទាំងនេះ?`

យើងមិនដឹងច្បាស់ថា «អស់ទាំងជាន់ផ្ទៃមេឃខាងលើ» មានន័យពិតប្រាកដយ៉ាងណានោះ ទេ។ ប៉ុន្តែ យើងប្រហែលគិតថា លោកម៉ូសេប្រើពាក្យទាំងនេះ ដើម្បីបង្ហាញយើងថា ព្រះទ្រង់ជាស្តេចដ៏ ល្អ និងមានអំណាចជាទីបំផុត។ នេះគឺជាមូលហេតុដែលលោកម៉ូសេមានប្រសាសន៍ថា ផ្ទៃមេឃ ហើយ អស់ទាំងជាន់ផ្ទៃមេឃខាងលើក៏ជារបស់ទ្រង់ផងដែរ។ ដូច្នេះ «អស់ទាំងជាន់ផ្ទៃមេឃខាងលើ» បង្ហាញ យើងថា ព្រះគ្រប់គ្រងលើរបស់ទាំងអស់នៅស្ថានសួគ៌ និងផែនដីទាំងស្រុង។

**សូមអានខគម្ពីរខាងក្រោម។ តើលោកអ្នកឃើញខនីមួយៗពិពណ៌នាអំពីគោលគំនិតនៃពាក្យ ថា «អស់ទាំងជាន់ផ្ទៃមេឃខាងលើ» ដែរឬទេ? តើខនីមួយៗមានខ្លឹមសារយ៉ាងដូចម្តេច? តើលោកអ្នកឃើញខនីមួយៗបង្ហាញយើងនូវគោលគំនិតនៅក្នុងកណ្ឌគម្ពីរចោទិយកថាយ៉ាងដូចម្តេច អំពីពាក្យថា «អស់ទាំងជាន់ផ្ទៃមេឃខាងលើ» នេះ?**

`1. ពង្សាវតាក្សត្រទី1 8៖27`

`2. នេហេមា 9៖6`

`3. ទំនុកដំកើង 148៖4`

យើងអាចឃើញនូវគោលគំនិតស្តីអំពីព្រះ ចេញពីកណ្ឌគម្ពីរចោទិយកថាតាមរយៈបទគម្ពីរ នេហេមា 9។ លោកនេហេមាបានសរសេរថា «គឺទ្រង់តែ1ដែលជាព្រះឯកអង្គ ទ្រង់បានបង្កើតផ្ទៃមេឃ និងអស់ទាំងជាន់នៃផ្ទៃមេឃ ព្រមទាំងពួកពលបរិវារនៅលើនោះ និងផែនដី ហើយសមុទ្រ និងរបស់សព្វសារពើដែលនៅស្ថានទាំងនោះផង ទ្រង់ក៏ទប់ទល់ជីវិតនៃរបស់ទាំងនោះ ហើយពួកពលនៅលើមេឃក៏ថ្វាយបង្គំដល់ទ្រង់» (នេហេមា 9៖6)។ ក្នុងខគម្ពីរចោទិយកថា 9៖3 «មានម្នាក់ [ជាពួកលេវី] អាន មើលក្នុងគម្ពីរក្រឹត្យវិន័យ»។ ជាការពិតណាស់ នេះប្រាកដជាកណ្ឌគម្ពីរចោទិយកថាតែមួយដែលស្តេចយ៉ូសៀសបានឮនៅក្នុងសម័យរបស់ទ្រង់មែនហើយ។ ឥឡូវនេះ យើងអាចយល់បានកាន់តែច្បាស់អំពីមូលហេតុដែលខដំបូងៗនៃកណ្ឌគម្ពីរលេវីវិន័យចែងអំពីពាក្យ «អស់ទាំងជាន់ផ្ទៃមេឃខាងលើ» នេះ។