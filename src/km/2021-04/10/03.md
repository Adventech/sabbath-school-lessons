---
title:  ចូរក្រឡេកមើលអតីតកាល
date:  29/11/2021
---

យើងបានអានអំពីការដាស់តឿនដ៏មានអំណាចបំផុតដែលព្រះបានផ្តល់អោយរាស្ត្ររបស់ទ្រង់ នៅក្នុងបទគម្ពីរចោទិយកថា 4។ ព្រះបានដាស់តឿនរាស្ត្ររបស់ទ្រង់កុំអោយបំពានសេចក្តីសញ្ញារបស់ ទ្រង់។ បើមិនដូច្នោះទេ ពួកគេនឹងបាត់បង់ព្រះពរដែលទ្រង់បានប្រទានដល់ពួកគេក្នុងនាមជារាស្ត្រពិសេស របស់ទ្រង់។ ដូច្នេះ ពួកគេត្រូវតែស្មោះត្រង់ចំពោះព្រះជានិច្ច។ តើអ្វីដែលអាចជួយអោយពួកគេនៅស្មោះ-

ត្រង់ជានិច្ច? នោះគឺការគោរពតាមព្រះ និងការនឹកចាំអំពីសេចក្តីស្រឡាញ់ដែលទ្រង់បានបង្ហាញដល់ពួក គេកាលពីមុនមក។ លោកម៉ូសេបានប្រាប់អោយពួកបណ្តាជននឹកចាំថា ព្រះបានរំដោះពួកគេចេញពីស្រុក អេស៊ីព្ទតាមរយៈ «ព្រះហស្តដ៏មានព្រះចេស្តា និងដោយព្រះពាហុលើកសំរេច ហើយដោយការគួរស្ញែង ខ្លាចជាធំ ដូចជាគ្រប់ទាំងការដែលព្រះយេហូវ៉ា ជាព្រះនៃឯង ទ្រង់បានធ្វើ ជាប្រយោជន៍ដល់ឯងនៅស្រុក អេស៊ីព្ទ ឲ្យឯងឃើញផងឬទេ» (ចោទិយកថា 4៖34)។ ជាការពិតណាស់ ព្រះបានធ្វើការអស្ចារ្យជាច្រើន សម្រាប់រាស្ត្ររបស់ទ្រង់។ ទ្រង់ក៏បានធ្វើការទាំងនេះតាមរបៀបដ៏មានអំណាចបំផុត ដើម្បីជួយកុំអោយ រាស្ត្ររបស់ទ្រង់ភ្លេចអ្វីគ្រប់យ៉ាងដែលទ្រង់បានធ្វើសម្រាប់ពួកគេនោះដែរ។

`សូមអានខគម្ពីរចោទិយកថា 4៖32-39។ តើព្រះអម្ចាស់បានបង្គាប់អោយរាស្ត្ររបស់ទ្រង់ នឹកចាំអំពីអ្វី? តើហេតុអ្វីបានជាការដែលពួកគេនឹកចាំអំពីរឿងទាំងនេះមានសារៈសំខាន់ម្ល៉េះ?`

លោកម៉ួសេបានសូមអោយពួកបណ្តាជនក្រឡេកមើលអតីតកាលឡើងវិញ។ តើពួកគេឃើញ គ្រាណាមួយដែលព្រះបានធ្វើនូវអ្វីដែលទ្រង់បានធ្វើចំពោះពួកគេដល់សាសន៍ដទៃដែរឬទេ? គ្មានទាល់ តែសោះ។ លោកម៉ូសេចង់អោយពួកបណ្តាជនរៀនអំពីប្រវត្តិសាស្ត្រ ដើម្បីអោយបានឃើញអំពីទំហំដែល ព្រះអម្ចាស់បានធ្វើសម្រាប់ពួកគេ។ ពេលនោះ ពួកគេនឹងមានអារម្មណ៍ដឹងគុណ រួចថ្លែងអំណរគុណចំពោះ សកម្មភាពដ៏អស្ចារ្យរបស់ទ្រង់នៅក្នុងជីវិតរបស់ពួកគេ។

តើសកម្មភាពដ៏សំខាន់បំផុតមួយដែលព្រះបានធ្វើសម្រាប់រាស្ត្ររបស់ទ្រង់គឺជាអ្វី? គឺថា ព្រះបានរំដោះពួកគេចេញពីស្រុកអេស៊ីព្ទ។ ហើយអ្វីដែលគួរភ្ញាក់ផ្អើលជាងនេះទៅទៀតនោះគឺថា ព្រះបានមានបន្ទូលជាមួយនឹងពួកគេនៅឯភ្នំស៊ីណាយ។ នៅទីនោះ លោកម៉ូសេបានមានប្រសាសន៍ថា «ទ្រង់ បានឲ្យឃើញភ្លើងដ៏ធំរបស់ទ្រង់ ឯងក៏បានឮព្រះបន្ទូលទ្រង់ចេញពីកណ្តាលភ្លើងនោះមក» (ចោទិយកថា 4៖36)។

`សូមអានខគម្ពីរចោទិយកថា 4៖40។ តើលោកម៉ូសេចង់អោយពួកបណ្តាជនយល់យ៉ាងដូច ម្តេច នៅក្នុងខនេះទាក់ទងនឹងអ្វីគ្រប់យ៉ាងដែលព្រះបានធ្វើសម្រាប់ពួកគេនោះ?`

ព្រះបានរំដោះរាស្ត្ររបស់ទ្រង់ចេញពីស្រុកអេស៊ីព្ទ។ ឥឡូវនេះ ពួកគេហៀបនឹងចូលទៅក្នុងទឹកដីសន្យាហើយ។ ព្រះបានរក្សាផ្នែកនៃសេចក្តីសញ្ញារបស់ទ្រង់។ ដូច្នេះ ពួកគេត្រូវតែអនុវត្តផ្នែករបស់ ពួកគេ។ តើផ្នែករបស់ពួកគេគឺជាអ្វី? ពួកគេត្រូវតែគោរពតាមព្រះ។

តើសេចក្តីសញ្ញានេះបង្ហាញអំពីសេចក្តីសញ្ញាថ្មីដែលព្រះបានធ្វើតាំងជាមួយនឹងយើងនៅក្នុងគម្ពីរសញ្ញាថ្មីយ៉ាងដូចម្តេច? តើព្រះយេស៊ូវបានធ្វើអ្វីសម្រាប់យើង? តើយើងគួរតែថ្វាយអ្វីទៅឯទ្រង់វិញ? (សូមអានខគម្ពីរវិវរណៈ 14៖12)។