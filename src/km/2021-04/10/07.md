---
title:  ការសិក្សាបន្ថែម
date:  03/12/2021
---

«ព្រះបានដាក់ឥន្ទធនូដ៏ស្រស់ស្អាតនៅលើពពក។ ព្រះបានបន្ទាបអង្គទ្រង់អោយដល់កម្រិតរបស់យើង នៅពេលដែលទ្រង់ប្រទានអំណោយនេះដល់យើង។ ទ្រង់ចង់បង្ហាញយើងដែលជាបាបជន ថា ទ្រង់ស្រឡាញ់យើងខ្លាំងប៉ុនណា។ ដូច្នេះ ទ្រង់បានដាក់ឥន្ទធនូនៅលើមេឃទុកជាភ័ស្តុតាងនៃសេចក្តី សញ្ញារបស់ទ្រង់ជាមួយនឹងមនុស្សលោក។ ព្រះអម្ចាស់បានប្រកាសថា ទ្រង់នឹង អនុវត្តសេចក្តីសន្យានេះ នៅពេលដែលទ្រង់បានឃើញឥន្ទធនូ។ ទ្រង់នឹងនឹកចាំអំពីសេចក្តីសញ្ញារបស់ទ្រង់។ តើសេចក្តីប្រកាស នេះបង្ហាញយើងថា ព្រះនឹងភ្លេចសេចក្តីសន្យារបស់ទ្រង់ម្តងម្កាល មែនទេ? មិនមែនដូច្នោះឡើយ ព្រះបានទំនាក់ទំនងជាមួយយើងតាមរយៈពាក្យពេចន៍ដែលអាចជួយអោយយើងយល់អំពីទ្រង់បានកាន់តែប្រសើរឡើង។ ព្រះមានផែនការសម្រាប់ឥន្ទធនូ។ នៅពេលអនាគត ពួកកូនចៅនៃរាស្ត្ររបស់ទ្រង់នឹងបាន ឃើញឥន្ទធនូនេះ។ ពេលនោះ ពួកគេនឹងសួរឪពុកម្តាយរបស់ពួកគេអំពីវា។ បន្ទាប់មក ឪពុកម្តាយរបស់ពួកគេគួរតែប្រាប់កូនចៅរបស់គេអំពីរឿងនៃទឹកជំនន់ដ៏ធំ។ ពួកគេគួរតែប្រាប់កូនចៅរបស់ពួកគេថា ព្រះ ដ៏ខ្ពស់បំផុតបានពុតឥន្ទធនូដាក់នៅលើពពក។ ឥន្ទធនូគឺជាសេចក្តីសន្យាមួយ។ វាបង្ហាញមនុស្សលោកថា ព្រះនឹងមិនពន្លិចផែនដីនេះនៅក្នុងទឹកទៀតទេ។ ដូច្នេះ ចាប់ពីពេលនោះមក ឥន្ទធនូនឹងបង្ហាញអំពីសេចក្តី ស្រឡាញ់ដែលព្រះមានចំពោះក្រុមគ្រួសារនៃមនុស្សជាតិជានិច្ច។ សេចក្តីស្រឡាញ់នេះនឹងជំរុញអោយ មនុស្សលោកជឿទុកចិត្តលើព្រះកាន់តែខ្លាំងឡើង»។ ដកស្រង់ពី Ellen G. White, Patriarchs and Prophets, pages 106, 107, adapted។

**សំណួរពិភាក្សា**

`1. តើទ្រព្យសម្បត្តិ និងភាពជោគជ័យអាចផ្លាស់ប្តូរជីវិតខាងឯវិញ្ញាណរបស់យើងដោយរបៀបណា? តើមានវិធីអ្វីខ្លះ ដែលយើងអាចការពារខ្លួនយើងចេញពីគ្រោះថ្នាក់ខាងឯវិញ្ញាណមួយចំនួនដែលបណ្តាល មកពីប្រាក់ និងការមានសម្ភារៈជាច្រើននោះ?`

`2. សូមពិភាក្សាអំពីគ្រាចុងក្រោយនៃព្រះជន្មរបស់ព្រះយេស៊ូវនៅក្នុងថ្នាក់។ តើគ្រាចុងក្រោយទាំងនេះ បង្ហាញយើងយ៉ាងដូចម្តេចអំពីសេចក្តីស្រឡាញ់របស់ព្រះចំពោះយើង? តើហេតុអ្វីបានជាយើងមិនត្រូវភ្លេចអំពីរបៀបដែលព្រះបានស្រឡាញ់យើងនេះ? តើមានរឿងដទៃទៀតណាខ្លះ ដែលលោកអ្នកគិតឃើញ ថា ព្រះទ្រង់ល្អ និងបានស្រឡាញ់យើងជាខ្លាំងនោះ? តើហេតុអ្វីបានជាយើងត្រូវរក្សាទុករឿងទាំងនេះនៅក្នុងចិត្តរបស់យើងជានិច្ច?`

`3. អ្នកវិទ្យាសាស្ត្រខ្លះបាននិយាយថា គ្មានទឹកជំនន់ដ៏ធំនោះទេ។ អ្នកវិទ្យសាស្ត្រដទៃទៀតបាននិយាយ ថា ព្រះពុំបានបង្កើតផែនដីនេះទេ។ តែព្រះគម្ពីរបានពិពណ៌នាប្រាប់យើងថា រឿងទាំង2យ៉ាងនេះបាន កើតឡើងមែន។ (លើសពីនេះទៅទៀត ថ្ងៃសប្បាតហ៍ក៏បានបង្ហាញប្រាប់យើងថា ព្រះបានបង្កើតផ្ទៃមេឃ និងផែនដីនេះក្នុងរយៈពេល6ថ្ងៃផងដែរ)។ តើគោលគំនិតនៃអ្នកវិទ្យាសាស្ត្រសម័យថ្មីទាំងនេះបង្ហាញយើងថា វប្បធម៌ ទស្សនៈ គោលជំនឿ និងគោលគំនិតអាចមានឥទ្ធិពល និងគ្រោះថ្នាក់យ៉ាងដូចម្តេច នៅពេលណាដែលរបស់ទាំងនេះមិនមែនបានមកពីព្រះគម្ពីរនោះ?`