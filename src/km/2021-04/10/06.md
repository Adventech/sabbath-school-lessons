---
title:  ចូរនឹកចាំថា អ្នកក៏ជាទាសករដែរ
date:  02/12/2021
---

`សូមអានខគម្ពីរចោទិយកថា 5៖15; ចោទិយកថា 6៖12; ចោទិយកថា 15៖15; ចោទិយកថា 16៖3, 12 និងចោទិយកថា 24៖18, 22។ តើអ្វីដែលព្រះអម្ចាស់មិនចង់អោយរាស្ត្ររបស់ទ្រង់ភ្លេច នោះ?`

តាមរយៈគម្ពីរសញ្ញាចាស់ទាំងមូល ព្រះអម្ចាស់ចង់អោយរាស្ត្ររបស់ទ្រង់នឹកចាំថា ទ្រង់បានរំដោះពួកគេចេញពីស្រុកអេស៊ីព្ទមក។ រហូតមកដល់សព្វថ្ងៃនេះ ជនជាតិយូដាជាច្រើននាក់បានប្រារព្ធ ពិធីនៅថ្ងៃនេះ ដែលគេអោយឈ្មោះថា បុណ្យរំលង។ ដូចដែលលោកម៉ូសេបានបង្គាប់ពួកបណ្តាជនយ៉ាង ដូច្នេះថា «កាលណាអ្នករាល់គ្នាបានចូលទៅក្នុងស្រុកដែលព្រះយេហូវ៉ានឹងប្រទានមកតាមសេចក្តីសន្យា ទ្រង់ នោះត្រូវកាន់តាមរបៀបនេះកុំខាន បើកាលណាកូនចៅអ្នករាល់គ្នាសួរថា តើរបៀបនេះមានន័យដូច ម្តេច នោះត្រូវឆ្លើយថា នេះគឺជាយញ្ញបូជានៃបុណ្យរំលងថ្វាយដល់ព្រះយេហូវ៉ា ដែលទ្រង់យាងរំលងផ្ទះ ពួកកូនចៅអ៊ីស្រាអែលនៅស្រុកអេស៊ីព្ទ ក្នុងកាលដែលទ្រង់បានវាយពួកសាសន៍អេស៊ីព្ទ ហើយបានប្រោស ឲ្យពួកផ្ទះយើងរាល់គ្នារួច» (និក្ខមនំ 12៖25-27)។

សព្វថ្ងៃនេះ បុណ្យរំលងបង្ហាញយើងអំពីរបៀបដែលយើងត្រូវបានសង្គ្រោះ។ លោកប៉ុលបាន បកស្រាយយ៉ាងដូច្នេះថា «ចូរសំអាតដំបែរចាស់ចេញ ដើម្បីឲ្យអ្នករាល់គ្នាបានត្រឡប់ជាដុំម្សៅថ្មីវិញ ដ្បិត អ្នករាល់គ្នាបានឥតដំបែហើយ ព្រោះព្រះគ្រីស្ទដ៏ជាយញ្ញបូជានៃបុណ្យរំលង នោះបានត្រូវថ្វាយជំនួសយើង រាល់គ្នាហើយ» (កូរិនថូសទី1 5៖7)។

`សូមអានខគម្ពីរអេភេសូរ 2៖8៖13។ តើលោកប៉ុលបានប្រាប់គ្រីស្ទានដែលមិនមែនជាសាសន៍ យូដាអោយនឹកចាំអំពីអ្វីនៅក្នុងខទាំងនេះ? តើខទាំងនេះបង្ហាញយើងយ៉ាងដូចម្តេច អំពីរឿងដដែលដែល លោកម៉ូសេចង់អោយជនជាតិហេព្រើរនឹកចាំតាមរយៈកណ្ឌគម្ពីរចោទិយកថានោះ?`

លោកប៉ុលចង់អោយពួកជំនុំអេភេសូរនឹកចាំថា ព្រះបានសង្គ្រោះពួកគេចេញពីអំពើបាប។ ព្រះ បានអត់ឱនទោសអោយពួកជំនុំអេភេសូរ ហើយបានបង្ហាញពួកគេអំពីព្រះគុណរបស់ទ្រង់។ ឥឡូវនេះ គ្រីស្ទានទាំងនេះបានទទួលព្រះពរដ៏ហូរហៀរ។ ប៉ុន្តែ លោកប៉ុលបានប្រាប់ពួកជំនុំអេភេសូរថា ពួកគេគ្មាន អ្វីដែលត្រូវអួតនោះទេ។ ទង្វើល្អរបស់ពួកគេមិនអាចធ្វើអោយពួកគេផ្គាប់ព្រះទ័យព្រះបានឡើយ។ ការសព្វព្រះទ័យនេះគឺជាអំណោយទៅវិញទេ។

មិនថា យើងជាអ្នកណាក៏ដោយ យើងត្រូវតែនឹកចាំអំពីអ្វីដែលព្រះបានធ្វើសម្រាប់យើងតាម រយៈព្រះយេស៊ូវជានិច្ច។ ពាក្យពេចន៍ទាំងនេះអាចជួយអោយយើង «ចំណាយពេលគិតមួយម៉ោងជារៀង រាល់ថ្ងៃអំពីព្រះជន្មរបស់ទ្រង់។ លើសពីនេះទៅទៀ់ត សូមគិតអំពីគ្រាចុងក្រោយនៃព្រះជន្មរបស់ទ្រង់។ នៅពេលលោកអ្នកគិតអំពីការសុគតរបស់ព្រះយេស៊ូវជំនួសលោកអ្នកនៅលើឈើឆ្កាងនោះ ការជឿទុក ចិត្តរបស់លោកអ្នកទៅលើព្រះនឹងកាន់តែបានរឹងមាំឡើង។ សេចក្តីស្រឡាញ់របស់លោកអ្នកនឹងចាក់ ឫសកាន់តែជ្រៅទៅៗ។ ពេលនោះ លោកអ្នកនឹងត្រូវបានបំពេញដោយសេចក្តីស្រឡាញ់របស់ទ្រង់យ៉ាង ជ្រាលជ្រៅបន្ថែមទៀត»។ ដកស្រង់ពី Ellen G. White, The Desire of Ages, page 83, adapted។