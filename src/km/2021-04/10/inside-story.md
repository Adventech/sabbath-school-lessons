---
title:  ភ្ញៀវដំបូងដែលបានដឹងរឿងគ្រប់យ៉ាង
date:  03/12/2021
---

នាងសាន់ដ្រា សាទរ (Sandra Sato) ដែលជាជនអន្ដោប្រវេសន៍ប្រេស៊ីលម្នាក់បានបើកឡាន តម្រង់ទៅឯព្រះវិហារសេវេនដេយអាត់វេនទីស្ទនៅក្នុងទីក្រុងកាគេកាវ៉ា (Kakegawa) ប្រទេសជប៉ុន ដើម្បី ថ្លែងអំណរគុណដល់ព្រះសម្រាប់ការទទួលបានប័ណ្ណបើកបរថ្មីរបស់នាង។ នាងបានសន្យាជាមួយព្រះ ថា ប្រសិនបើនាងទទួលបានប័ណ្ណបើកបរមែននោះ កន្លែងដែលនាងនឹងបើកឡានទៅមុនគេបំផុតនោះគឺជាព្រះវិហារ។

នៅពេលល្ងាចនោះ នាងសាន់ដ្រា បាននិយាយប្រាប់សមាជិកនៃមជ្ឈមណ្ឌលព្រះវិហារគ្រីស្ទាន តូគៃ (Tokai) ដោយក្តីអំណរថា ព្រះបានឆ្លើយតបនឹងសេចក្តីអធិស្ឋានរបស់នាងក្នុងការទទួលបានប័ណ្ណ បើកបរ។ នាងបានប្រកាសថា «ខ្ញុំត្រៀមខ្លួនរួចរាល់ហើយសម្រាប់ពិធីបុណ្យជ្រមុជទឹក»។ សមាជិកមាន ការភ្ញាក់ផ្អើលជាខ្លាំង។ ពួកគេមិនដែលធ្លាប់ឃើញនាងសាន់ដ្រាក្រៅពីល្ងាចមួយនោះឡើយ។ ពួកគេកាន់ តែភ្ញាក់ផ្អើលថែមទៀត នៅពេលដែលនាងសាន់ដ្រាបានងាកទៅហៅឈ្មោះសមាជិកមួយចំនួន។ នាង បាននិយាយថា «ខ្ញុំធ្លាប់តាមដានការផ្សាយផ្ទាល់ខាងផ្នែកប្រព័ន្ធផ្សព្វផ្សាយសង្គម ខ្ញុំស្គាល់អ្នកទាំងអស់ គ្នាភាគច្រើន»។ បន្ទាប់មក នាងបាននិយាយប្រាប់នូវរឿងរបស់នាង។ នាង និងប្តីរបស់នាងដែលជាអតីតអាត់វេនទីស្ទម្នាក់បានធ្វើការជាមួយនឹងជនអន្ដោប្រវេសន៍ប្រេស៊ីលរាប់ពាន់នាក់នៅក្នុងរោងចក្រកណ្តាល នៃប្រទេសជប៉ុន។

ពេលកំពុងពិភាក្សាអំពីសាសនា ប្ដីរបស់នាងបានប្រកាសថា បើនាងចង់ថ្វាយបង្គំព្រះនោះ គាត់នឹងយល់ព្រមទទួលយកការចូលរួមរបស់នាងនៅក្នុងព្រះវិហារអាត់វេនទីស្ទតែមួយប៉ុណ្ណោះ។ នាង ធ្លាប់ជាសមាជិកនៃគ្រីស្ទាននិកាយដទៃទៀត។ ដោយមានការជំរុញពីសេចក្តីជំនឿកាលពីមុនរបស់ប្តីនាង សាន់ដ្រាបានមើលការផ្សាយផ្ទាល់ចេញពីមជ្ឈមណ្ឌលព្រះវិហារគ្រីស្ទានតូគៃ។ ដោយមានជំនួយពីប្តី របស់នាង នាងបានបញ្ចប់ការសិក្សាព្រះគម្ពីរដែលផ្តល់អោយតាមរយៈសាខាប៉ុស្តិ៍នៃសេចក្តីសង្ឃឹមនៅ ក្នុងប្រទេសប្រេស៊ីល។ បន្ទាប់មក នាងបានសន្យានឹងព្រះថា នាងនឹងចាប់ផ្តើមចូលព្រះវិហារដោយ ខ្លួនឯង ប្រសិនបើនាងទទួលបានប័ណ្ណបើកបរ។

បន្ទាប់ពីការសាកសួរអំពីព្រះគម្ពីរដោយគ្រូគង្វាលនៃមជ្ឈមណ្ឌលគ្រីស្ទានតូគៃរួចមក នាងសាន់ដ្រាបានទទួលបុណ្យជ្រមុជទឹក។ គ្មានសមាជិកគ្រួសារណាបានចូលរួមពិធីបុណ្យនេះម្នាក់ឡើយ សូម្បីតែប្តីរបស់នាងក៏មិនដឹងដែរ។ ប៉ុន្តែ សេចក្តីជំនឿរបស់នាងនៅតែរឹងមាំ។ ក្រុមសិក្សាព្រះគម្ពីរតូចមួយ ត្រូវបានបង្កើតឡើងនៅឯអ៊ីវ៉ាតា (Iwata) ដែលជាទីក្រុងមួយទៀត តាមគំនិតផ្តួចផ្តើមរបស់នាង សម្រាប់ មនុស្សដែលចង់ស្គាល់ព្រះគ្រីស្ទ។ ព្រះបន្ទូលរបស់ព្រះអម្ចាស់កំពុងតែផ្សព្វផ្សាយនៅក្នុងប្រទេសជប៉ុន។