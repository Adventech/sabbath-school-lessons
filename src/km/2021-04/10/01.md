---
title:  ចូរនឹកចាំ កុំអោយភ្លេចឡើយ
date:  27/11/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 9៖8-17; ចោទិយកថា 4៖32-

39; ចោទិយកថា 4៖9, 23; ចោទិយកថា 8៖7-18។

> <p>ខចងចាំ</p>
> «ចូរនឹកចាំ កុំឲ្យភ្លេចឡើយ ថាឯងបានបណ្តាលឲ្យព្រះយេហូវ៉ា ជាព្រះនៃឯង មានសេចក្តី ក្រោធ នៅត្រង់ទីរហោស្ថាន ហើយចាប់តាំងពីថ្ងៃដែលឯងចេញពីស្រុកអេស៊ីព្ទ រហូតមកដល់ទីនេះ នោះឯងរាល់គ្នាចេះតែបះបោរនឹងព្រះយេហូវ៉ាជាដរាប» (ចោទិយកថា 9៖7)។

ពាក្យពីរម៉ាត់ត្រូវបានសរសេរនៅក្នុងព្រះគម្ពីរម្តងហើយម្តងទៀត ពាក្យទាំងនោះគឺ៖ «ចាំ» និង «ភ្លេច»។ ពាក្យទាំងពីរនេះបង្ហាញនូវអ្វីមួយដែលបានកើតឡើងនៅក្នុងគំនិតរបស់យើង។ ពាក្យ ទាំងពីរនេះគឺជាកិរិយាស័ព្ទ។ ពាក្យទាំងនេះក៏មានន័យផ្ទុយស្រឡះពីគ្នាផងដែរ។ «ចាំ» មានន័យថា យើងមិនបានភ្លេច។ រីឯ «ភ្លេច» មានន័យថា យើងមិនបានចាំ។

ព្រះតែងតែបង្គាប់អោយរាស្ត្ររបស់ទ្រង់នឹកចាំនូវអ្វីៗដែលទ្រង់បានធ្វើចំពោះពួកគេជានិច្ច។ ព្រះបានសូមអោយរាស្ត្ររបស់ទ្រង់នឹកចាំអំពីព្រះគុណរបស់ទ្រង់ ដែលទ្រង់សប្បុរស និងល្អចំពោះ ពួកគេ។ គម្ពីរសញ្ញាចាស់មានពេញទៅដោយការដាស់តឿនមកពីពួកហោរា។ ព្រះបានអោយពួកគេធ្វើកិច្ចការទាំងនេះ។ ការនឹកចាំអំពីព្រះ និងកិច្ចការរបស់ទ្រង់មានសារៈសំខាន់ជាទីបំផុត។ នេះគឺជា មូលហេតុនាំអោយលោកអេសាភដែលអ្នកសរសេរកណ្ឌគម្ពីរទំនុកដំកើងម្នាក់មានប្រសាសន៍ថា «ទូលបង្គំ នឹងរលឹកពីអស់ទាំងការនៃព្រះយេហូវ៉ា ដ្បិតទូលបង្គំនឹកឃើញអស់ទាំងការអស្ចារ្យ ដែលទ្រង់បានធ្វើ កាលពីដើម» (ទំនុកដំកើង 77៖11)។

ការដែលនឹកចាំអំពីព្រះអម្ចាស់ និងការដែលមិនភ្លេចកិច្ចការរបស់ទ្រង់នោះមិនសូវសំខាន់សម្រាប់យើងសព្វថ្ងៃនេះទេ មែនទេ? ជាការពិតណាស់ កិច្ចការទាំងពីរយ៉ាងនេះសំខាន់សម្រាប់យើង ជាបុគ្គល និងជាពួកជំនុំទាំងមូល។

**សប្តាហ៍នេ**

យើងនឹងក្រឡេកមើលសេចក្តីពិតនៃព្រះគម្ពីរដ៏សំខាន់នេះនៅក្នុងកណ្ឌគម្ពីរចោទិយកថា។ យើងនឹងបានឃើញអំពីមូលហេតុដែលយើងគួរតែនឹកចាំអំពីព្រះ និងមិនគួរភ្លេចអំពីកិច្ចការរបស់ទ្រង់នៅក្នុងជីវិតរបស់យើង។