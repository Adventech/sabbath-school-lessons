---
title:  ត្រូវតែយុត្តិធម៌ជានិច្ច
date:  27/10/2021
---

ព្រះចង់អោយយើងបង្ហាញមនុស្សគ្រប់គ្នាអំពីសេចក្តីស្រឡាញ់របស់ទ្រង់។ តើយើងអាច ធ្វើដូច្នេះបានដោយរបៀបណា? លោកប៉ុលបានបកស្រាយថា៖ «កូនចៅអើយ ខ្ញុំលំបាកក្នុងចិត្តជា ពន់ពេក ដោយព្រោះអ្នករាល់គ្នាម្តងទៀត ទាល់តែព្រះគ្រីស្ទបានមកមានរូបរាង ក្នុងអ្នករាល់គ្នាឡើង» (កាឡាទី 4៖19)។ មុនអំពើបាប យើងបានបង្ហាញព្រះយេស៊ូវ និងសេចក្តីស្រឡាញ់របស់ទ្រង់ថា៖ «ទ្រង់ក៏បង្កើតមនុស្សឲ្យដូចរូបអង្គទ្រង់ គឺបានបង្កើតគេឲ្យចំនឹងរូបអង្គទ្រង់នោះឯង» (លោកុប្បត្តិ 1៖27)។ ក្រោយមក អំពើបាបបានបំផ្លាញទំនាក់ទំនងរបស់យើងចំពោះព្រះ។ នេះគឺជាមូលហេតុដែលព្រះតាំងសេចក្តីសញ្ញារបស់ទ្រង់ជាមួយនឹងមនុស្សលោក។ សេចក្តីសញ្ញារបស់ទ្រង់អាចធ្វើអោយរាស្ត្ររបស់ទ្រង់ក្លាយទៅជាឧទាហរណ៍នៃសេចក្តីស្រឡាញ់របស់ទ្រង់ម្តងទៀតបាន។ លោក ម៉ូសេបានបកស្រាយអំពីរបៀបដែលសេចក្តីស្រឡាញ់ជំរុញអោយមនុស្សប្រព្រឹត្ត។ សេចក្តីស្រឡាញ់ ធ្វើអោយយើងមានយុត្តិធម៌។ នេះគឺជាមូលហេតុដែលលោកម៉ូសេបានមានប្រសាសន៍ថា ព្រះប្តូរ ព្រះគុណរបស់ទ្រង់ជំនួសអោយប្រាក់។ ដូច្នេះ យើងគួរតែធ្វើអោយដូចជាព្រះ។

**តើសារតែមួយនៅក្នុងខនីមួយៗខាងក្រោមគឺជាអ្វី?**

`ចោទិយកថា 1៖16`

`ចោទិយកថា 16៖19`

`ចោទិយកថា 24៖17`

`ចោទិយកថា 27៖19`

យើងបានដឹងរឿងអំពីពួកចៅក្រមដែលអយុត្តិធម៌ចំពោះអ្នកខ្វះខាត និងអ្នកក្រីក្រទាំងអស់គ្នា។ យើងបានឃើញថា មនុស្សដែលមានប្រាក់ អំណាច និងអាងខ្នងតែងតែគេចផុតពីការជំនុំជំរះ។ ព្រះអម្ចាស់បានមានបន្ទូលថា រាស្ត្ររបស់ទ្រង់ត្រូវតែអនុញ្ញាតអោយសេចក្តីអាក្រក់កើតមាន នៅក្នុងសាសន៍អ៊ីស្រាអែល។ ជនជាតិអ៊ីស្រាអែលត្រូវតែមានភាពយុត្តិធម៌នៅក្នុងការសម្រេចចិត្ត របស់ពួកគេ។ មនុស្សគ្រប់គ្នានៅក្នុងសាសន៍អ៊ីស្រាអែលគួរតែសម្រេចចិត្តដោយយុត្តិធម៌នៅក្នុងកន្លែងជំនុំជំរះ។

ព្រះក៏ចង់អោយរាស្ត្ររបស់ទ្រង់មានភាពយុត្តិធម៌សម្រាប់ហេតុផលមួយទៀតផងដែរ។ កាលណាយើងបង្ហាញភាពយុត្តិធម៌ អ្នកដទៃនឹងមើលឃើញព្រះ និងសេចក្តីស្រឡាញ់របស់ទ្រង់។ ព្រះមានបន្ទូលប្រាប់រាស្ត្ររបស់ទ្រង់ថា «ត្រូវឲ្យឯងរាល់គ្នាបានបរិសុទ្ធ ដ្បិតអញនេះ ដែលជាព្រះយេហូវ៉ា ជាព្រះនៃឯងរាល់គ្នា អញបរិសុទ្ធ» (ចោទិយកថា 19៖2)។ ជនជាតិអ៊ីស្រាអែលបានដឹងថា ព្រះជា អ្នកណា។ ពួកគេក៏បានដឹងអំពីរបៀបថ្វាយបង្គំព្រះ និងប្រមូលដង្វាយថ្វាយដល់ព្រះអោយបានត្រឹមត្រូវ ផងដែរ។ ប៉ុន្តែ តើចំណេះដឹងនេះមានប្រយោជន៍អ្វីទៅដល់គេ ប្រសិនបើគេគ្មានភាពយុត្តិធម៌ចំពោះ អ្នកក្រីក្រនោះ?

`សូមអានខគម្ពីរអេម៉ុស 2៖6; អេម៉ុស 4៖1; អេម៉ុស 5៖11; អេសាយ 3៖14, 15; អេសាយ 10៖1, 2 និងយេរេមា 2៖34។ តើខគម្ពីរទាំងនេះដាស់តឿនអ្វីខ្លះដល់ប្រជាជនអ៊ីស្រា-អែលអំពីការដែលមិនធ្វើបាបមនុស្សទន់ខ្សោយ និងគ្មានទីពឹង? តើខទាំងនេះគួរតែធ្វើអោយយើងរស់នៅសព្វថ្ងៃនេះយ៉ាងដូចម្តេច?`