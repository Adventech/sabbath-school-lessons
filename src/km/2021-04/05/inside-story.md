---
title:  សារដែលបានទទួល
date:  29/10/2021
---

គីម ហ៊ីយេស៊ុន (Kim Hye-sun) គឺជាអ្នកកាន់សាសនាគ្រីស្ទនៅក្នុងប្រទេសកូរ៉េខាងត្បូង។ នាងបានទទួលជឿព្រះ និងចង់ដឹងបន្ថែមអំពីព្រះបន្ទូលរបស់ទ្រង់។ ដូច្នេះ នាងបានចូលរួមសិក្សាព្រះគម្ពីរ ជាមួយនឹងមិត្តភក្តិរបស់នាង ប៉ុន្តែ នាងពុំបានយល់អំពីការពិភាក្សានោះទេ។ មិនយូរប៉ុន្មាន នាងបាន ឈប់ទៅចូលរួម។ នាងហ៊ីហេស៊ុនតែងតែបើកឡានផ្ទាល់ខ្លួនជានិច្ច ប៉ុន្តែ ថ្ងៃមួយ នាងមានអារម្មណ៍ថា ចង់ជិះឡានក្រុង។ ខណៈពេលដែលនាងកំពុងតែរង់ចាំឡានក្រុងនៅមុខផ្ទះរបស់នាង នោះនាងបានឮស្ត្រីពីរនាក់និយាយគ្នាដោយក្តីរំភើប។ ស្តី្រម្នាក់ដែលកំពុងតែកាន់ទូរស័ព្ទរបស់នាងបាននិយាយថា «ណែ ឯងមើលសារនេះទៅមើល! មានគេផ្ញើសារមកអោយខ្ញុំជារៀងរាល់ថ្ងៃ ហើយខ្ញុំចូលចិត្តអានសារ ទាំងនេះណាស់»។ ស្ត្រីម្នាក់ទៀតបានឆ្លើយថា «មែនឬអី? អោយខ្ញុំសូមមើលបន្តិច»។ នាងហ៊ីយេស៊ុន មានចំណាប់អារម្មណ៍ចង់មើលជាមួយស្ត្រីទាំងពីរនាក់ជាខ្លាំង។ នាងបានសួរថា «ខ្ញុំសូមមើលផងបាន ទេ?»។ ជាធម្មតា នាងមិននិយាយស្តីជាមួយនឹងមនុស្សចំឡែកនោះទេ ប៉ុន្តែ ម្តងនេះ នាងចង់ដឹងចង់ ឃើញ។ នាងបានអានអក្សរនៅក្នុងទូរស័ព្ទថា «នៅលើផ្ការីកស្គុះស្គាយ និងទងស្មៅដែលកំពុងតែលូត លាស់ មានចារឹកនូវពាក្យថា ‘ព្រះគឺជាសេចក្តីស្រឡាញ់’។ បក្សាបក្សីដ៏ជាទីគាប់ចិត្តបានធ្វើអោយបរិ-យាកាសពោរពេញទៅដោយសំនៀងសប្បាយខ្ញៀវខ្ញារ។ បុប្ផាចំរុះពណ៌ដ៏ស្រស់ត្រកាលបានរំសាយក្លិន ពិដោរ បំពេញលំហអាកាស រុក្ខជាតិនៃព្រៃស្រោងដែលមានស្លឹកខៀវខ្ចី ជាភ័ស្តុតាងយ៉ាងជាក់ច្បាស់ អំពីព្រះដែលយកព្រះទ័យទុកដាក់ថែរក្សាយើង និងបំណងព្រះហឫទ័យរបស់ទ្រង់ដែលចង់អោយរាស្ត្រ របស់ទ្រង់មានសុភមង្គល ប្រៀបបានទៅនឹងព្រហ្មវិហារធម៌របស់មាតាបិតាចំពោះកូនដូច្នោះដែរ»។ (ជំហាន ទៅកាន់ព្រះគ្រីស្ទ ទំព័រទី3)។ នាងបានគិតនៅក្នុងចិត្តថា គួរអោយអស្ចារ្យណាស់ នេះគឺជាអ្វីដែលខ្ញុំ ត្រូវការ។ នាងបានសួរនាំអំពីរបៀបដែលអាចទទួលបាននូវសារទាំងនោះ។ ស្ត្រីម្នាក់ដែលកាន់ទូរស័ព្ទ បានសន្យាថានឹងជួយនាង។ មិនយូរប៉ុន្មាន នាងចាប់ផ្តើមទទួលបានសារជារៀងរាល់ថ្ងៃ ហើយនាងបាន បង្ហាញនូវការថ្លែងអំណរគុណរបស់នាងតាមរយៈការឆ្លើយតបទៅកាន់សារនីមួយៗដែលនាងទទួល បាន។ រាល់ថ្ងៃអាទិត្យ នាងតែងតែសរសេរតបទៅវិញថា «សូមអោយមានសំណាងល្អនៅក្នុងថ្ងៃនៃព្រះអម្ចាស់»។ ក្រោយមក នៅក្នុងប្រអប់សំណូមពរព៌ត័មានបន្ថែមរបស់នាង នាងបានទទួលសៀវភៅ មហា វិវាទ និងសៀវភៅដទៃទៀតផ្ញើមកក្នុងប្រអប់សំបុត្ររបស់នាង។ នាងបានឈប់ផ្អាកការផ្ញើការស្វាគមន៍ របស់នាង ប៉ុន្តែ នាងនៅតែបន្តបង្ហាញនូវសេចក្តីអំណរតបទៅនឹងសារ និងអានសៀវភៅដែលនាងទទួល បានផងដែរ។

សារទាំងនោះផ្ញើចេញពីលីម មីយ៉ុងស៊ុក (Lim Myung-Sook) ដែលជាអ្នកជំនួយការស្ត្រីអាត់វេនទីស្ទ ហើយក៏ជាអ្នកផ្ញើនូវសម្រង់មតិរបស់អ្នកស្រីអែល្លិន ជីវ៉ៃត៍ទៅកាន់មនុស្សជិត2500នាក់ ជារៀងរាល់ថ្ងៃ រួមទាំងអ្នកដឹកនាំពីនិកាយដទៃទៀតផងដែរ។ មីយ៉ុងស៊ុកកំពុងតែអធិស្ឋានសូមអោយនាងហ៊ីយេស៊ុន និងអ្នកដទៃទៀតដែលបានអានសារទាំងនេះអាចចូលអោយកាន់តែជិតជាមួយនឹងព្រះ-

យេស៊ូវ។ នាងបាននិយាយថា «ខ្ញុំមិនដឹងថា មានមនុស្សប៉ុន្មាននាក់ទេដែលបានអាននូវសារទាំងនេះ ហើយខ្ញុំក៏មិនបានដឹងអំពីរបៀបដែលសារទាំងនេះកំពុងតែធ្វើអោយ ជីវិរតរបស់ពួកគេខុសប្លែកពីមុនដែរ ដ្បិតខ្ញុំគ្រាន់តែជាអ្នកសាបព្រោះ ប៉ុណ្ណោះ ប៉ុន្តែ ខ្ញុំជឿថា ព្រះនឹងធ្វើអោយគ្រាប់ពូជលូតលាស់ឡើរួចទ្រង់ នឹងប្រមូលផលផ្លែរបស់វា»។