---
title:  «ចូរឯងរាល់គ្នាកាត់ស្បែកចិត្តចេញ»
date:  24/10/2021
---

បទគម្ពីរចោទិយកថា 10 បានពិពណ៌នាបន្ថែមទៀតពីសេចក្តីសញ្ញារវាងព្រះ និងរាស្ត្ររបស់ ទ្រង់។ ព្រះបានមានបន្ទូលអំពីទំហំដែលទ្រង់ចង់រក្សានូវសេចក្តីសញ្ញាចាស់ដែលទ្រង់បានតាំងឡើងជាមួយនឹងសាសន៍អ៊ីស្រាអែល។ ជាការពិតណាស់ កណ្ឌគម្ពីរចោទិយកថាទាំងមូលសុទ្ធសឹងតែបង្ហាញ យើងថា ព្រះចង់បន្តសេចក្តីសញ្ញារបស់ទ្រង់។ មែនហើយ ព្រះចង់រក្សាសេចក្តីសញ្ញាជាមួយនឹងរាស្ត្រ របស់ទ្រង់ សូម្បីតែបន្ទាប់ពីអំពើបាបដ៏អាក្រក់របស់ពួកគេនៅឯភ្នំហោរែបក៏ដោយ។ សូមចងចាំថា មានអ្វី កើតឡើងនៅឯភ្នំហោរែបបន្ទាប់ពីលោកម៉ូសេទុកអោយពួកបណ្តាជននៅតែគ្នាឯងមួយភ្លែតនោះ? ពួកគេ បានចាប់ផ្តើមថ្វាយបង្គំគោមាស។ ប៉ុន្តែ ព្រះពុំបានបោះបង់ចោលរាស្ត្ររបស់ទ្រង់នោះទេ។ ពីមុនក៏មិន បោះបង់ ឥឡូវនេះក៏មិនបោះបង់ដែរ។ ព្រះនៅតែស្រឡាញ់ពួកគេជានិច្ច។

`សូមអានខគម្ពីរចោទិយកថា 10៖1-11។ តើមានអ្វីកើតឡើងនៅក្នុងខទាំងនេះ? តើរឿង នៅត្រង់នេះជួយអោយយើងយល់ថា ព្រះបានអត់ទោសអំពើបាបរាស្ត្របស់ទ្រង់ដោយរបៀបណា? តើខគម្ពីរទាំងនេះបង្ហាញយ៉ាងដូចម្តេចដល់ពួកបណ្តាជនថា ព្រះចង់រក្សាសេចក្តីសញ្ញាដែលទ្រង់បានតាំង ឡើងជាមួយនឹងពួកអយ្យកោរបស់ពួកគេកាលពីមុន?`

លោកម៉ូសេបានបំបែកចោលក្រឹត្យវិន័យ10ប្រការដែលព្រះបានចារឹកនៅលើ «ថ្មទាំង2ផ្ទាំង» (ចោទិយកថា 9៖17)។ ថ្មដែលបែកបង្ហាញថា ពួកបណ្តាជនបានបំផ្លាញសេចក្តីសញ្ញាជាមួយនឹងព្រះ។ «លោកម៉ូសេបានទម្លាក់ថ្មនៃសេចក្តីសញ្ញាចុះ។ ថ្មបានបែកនៅមុខពួកបណ្តាជន។ សកម្មភាពនេះបង្ហាញ ពួកបណ្តាជនថា ពួកគេបានបំផ្លាញសេចក្តីសញ្ញាជាមួយនឹងព្រះ ដូច្នេះ ព្រះក៏បំផ្លាញសេចក្តីសញ្ញារបស់ ទ្រង់ជាមួយនឹងពួកគេផងដែរ»។ ដកស្រង់ពី Ellen G. White, Patriarchs and Prophets, page 320, adapted។

ក្រោយមក ព្រះអម្ចាស់បានសូមអោយលោកម៉ូសេកាត់ថ្មពីរផ្ទាំងដូចជាថ្មមុនដែលលោកម៉ូសេ បានបំបែក។ បន្ទាប់មក ព្រះបានចារឹកពាក្យទាំងអម្បាលម៉ានដែលមាននៅក្នុងថ្មមុនដាក់ចូលទៅក្នុងផ្ទាំង ថ្មថ្មីទាំងពីរ។ នៅពេលដែលព្រះចារឹកបញ្ញត្តិនៅលើថ្មថ្មី នោះទ្រង់បង្ហាញដល់រាស្ត្ររបស់ទ្រង់ថា ទ្រង់បាន អត់ទោសដល់ពួកគេហើយ។

`សូមអានខគម្ពីរចោទិយកថា 10៖14-16។ តើព្រះបានមានបន្ទូលទៅកាន់រាស្ត្ររបស់ទ្រង់ យ៉ាងដូចម្តេចនៅក្នុងខទាំងនេះ?`

តើព្រះចង់បានអ្វីពីរាស្ត្ររបស់ទ្រង់? ទ្រង់ចង់បានចិត្តគំនិតរបស់ពួកគេ។ ត្រង់នេះមានន័យ ថា ព្រះចង់បានសេចក្តីស្រឡាញ់ និងការជឿទុកចិត្តរបស់ពួកគេ។ ប៉ុន្តែ ពួកគេរឹងរូសជាទីបំផុត។ ពួក គេមិនគោរពតាមព្រះជាម្ចាស់ម្តងហើយម្តងទៀត។ នេះគឺជាមូលហេតុដែលនាំអោយលោកម៉ូសេមាន ប្រសាសន៍ថា «ដូច្នេះចូរឯងរាល់គ្នាកាត់ស្បែកចិត្តចេញ ហើយកុំឲ្យនៅក្បាលរឹងទៀតឡើយ» (ចោទិយកថា 10៖16)។

`សូមលោកអ្នកគិតអំពីពេលវេលាទាំងឡាយដែលព្រះបានអត់ទោសអោយលោកអ្នក។ តើការអត់ទោសរបស់ទ្រង់បង្ហាញលោកអ្នកយ៉ាងដូចម្តេច អំពីសេចក្តីមេត្តាករុណារបស់ទ្រង់?`