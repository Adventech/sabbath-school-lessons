---
title:  ការសិក្សាបន្ថែម
date:  29/10/2021
---

ក្នុងអំឡុងនៃសម័យដ៏រុងរឿង រាស្ត្ររបស់ព្រះពុំបានប្រព្រឹត្តដោយសប្បុរស ឬយុត្តិធម៌ ចំពោះអ្នក្រីក្រ និងអ្នកដែលត្រូវការជំនួយនោះទេ។

ព្រះបានដាស់តឿនរាស្ត្ររបស់ទ្រង់ថា ទ្រង់នឹងដាក់ទោសពួកគេដោយសារតែពួកគេមិនបាន បង្ហាញសេចក្តីមេត្តាដល់អ្នកក្រីក្រ ដោយទ្រង់មានបន្ទូលថា៖ «ដូច្នេះ ដោយព្រោះឯងរាល់គ្នាតែងញាំញី ពួកក្រីក្រ ហើយរឹបយក ស្រូវពីគេបានជាឯងរាល់គ្នា នឹងសង់ផ្ទះដោយថ្មដាប់ តែមិនបានអាស្រ័យនៅក្នុង ផ្ទះនោះទេ ឯងរាល់គ្នានឹងដាំចំការទំពាំងបាយជូរដ៏គាប់ចិត្ត តែមិនបានផឹកស្រាទំពាំងបាយជូរពីនោះឡើយ ដ្បិតអញដឹងហើយថា អំពើរំលងរបស់ឯងរាល់គ្នាមានសន្ធឹកណាស់ ហើយអំពើបាបរបស់ឯងរាល់គ្នាមាន សន្ធឹកណាស់ ហើយអំពើបាបរបស់ឯងរាល់គ្នាក៏មានទំងន់ពេកផង គឺឯងរាល់គ្នាហើយ ជាពួកអ្នកដែល បៀតបៀនមនុស្សសុចរិត ហើយស៊ីសំណូក ព្រមទាំងបង្វែរមនុស្សកំសត់ទុគ៌តមិនឲ្យបានសំរេចតាមអំណាចច្បាប់» (អេម៉ុស 5៖11, 12)។ ព្រះក៏បានទតឃើញគ្រប់ទាំងសេចក្តីអាក្រក់ដែលរាស្ត្ររបស់ទ្រង់បានធ្វើចំពោះអ្នកក្រីក្រផងដែរ។ ព្រះបានទតឃើញ នៅពេលដែលរាស្ត្ររបស់ទ្រង់កេងប្រវ័ញ្ចពី អ្នកក្រីក្រផងដែរ ដោយទ្រង់មានបន្ទូលថា៖ «ព្រះយេហូវ៉ាទ្រង់នឹងកើតមានក្តីនឹងពួកចាស់ទុំនៃរាស្ត្រទ្រង់ ហើយនឹងពួកចៅហ្វាយថា គឺឯងរាល់គ្នាហើយ ដែលបានស៊ីបង្ហិនចំការទំពាំងបាយជូរ ឯរបឹបដែលរឹប ជាន់យកពីពួកអ្នកទាល់ក្រ នោះសុទ្ធតែនៅក្នុងផ្ទះឯងទាំងអស់» (អេសាយ 3៖14)។

**សំណួរពិភាក្សា**

`1. សាសន៍អ៊ីស្រាអែលត្រូវចងចាំថា ពួកគេក៏ជាអ្នកដទៃនៅក្នុងស្រុកអេស៊ីព្ទផងដែរ។ ព្រះចង់អោយរាស្ត្រ របស់ទ្រង់ប្រព្រឹត្តដោយសប្បុរសចំពោះអ្នកដទៃតាមរបៀបដែលពួកគេប្រាថ្នាចង់អោយពួកអេស៊ីព្ទប្រព្រឹត្ត សប្បុរសចំពោះពួកគេដូច្នោះដែរ។ ទន្ទឹមនឹងនេះ ព្រះយេស៊ូវក៏ចង់អោយយើងប្រព្រឹត្តដោយសប្បុរស ចំពោះអ្នកដទៃផងដែរ។ នៅពេលដែលយើងសម្លឹងមើលទៅឯឈើឆ្កាង នោះយើងនឹងឃើញកិច្ចការជា ច្រើនដែលព្រះយេស៊ូវបានធ្វើសម្រាប់យើង។ តើហេតុអ្វីបានជាគោលគំនិតនេះអាចជួយអោយយើង ប្រព្រឹត្តដោយសប្បុរសចំពោះអ្នកដទៃបាន?`

`2. យើងអាចថ្វាយបង្គំនៅថ្ងៃដ៏ត្រឹមត្រូវមួយ។ យើងអាចយល់នូវសេចក្តីពិតនៃព្រះគម្ពីរស្តីអំពីសេចក្តីស្លាប់ ស្ថានឃុំព្រលឹង និងអំណាចនៃសត្វសាហាវ និងសញ្ញារបស់វា។ ប៉ុន្តែ តើចំណេះដឹងទាំងនេះមាន ប្រយោជន៍អ្វីទៅ ប្រសិនបើយើងប្រព្រឹត្តអាក្រក់ និងមិនអើពើចំពោះអ្នកដទៃ ឬកាត់ក្តីដោយអយុត្តិធម៌ នោះ? តើហេតុអ្វីបានជាយើងត្រូវតែប្រុងប្រយ័ត្នកុំអោយគិតថា ការយល់ដឹងអំពីសេចក្តីពិតនៃព្រះគម្ពីរ របស់យើងគឺជាអ្វីទាំងអស់ដែលព្រះសូមពីយើងនោះ? តើហេតុអ្វីបានជាការគិតបែបនេះគឺជាអន្ទាក់មួយ សម្រាប់យើងទៅវិញ?`