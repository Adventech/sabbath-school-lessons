---
title:  សាសន៍ដទៃដែលរស់នៅក្នុងក្រុងរបស់ឯង
date:  23/10/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ចោទិយកថា 10៖14-16; ចោទិយកថា 10៖17-19; ម៉ាថាយ 7៖12; ចោទិយកថា 16៖19។

> <p>ខចងចាំ</p>
> «ដូច្នេះចូរឲ្យឯងរាល់គ្នាស្រឡាញ់អ្នកប្រទេសក្រៅចុះ ដ្បិតឯងរាល់គ្នាក៏ជាពួកអ្នកប្រទេស ក្រៅ ពីកាលនៅស្រុកអេស៊ីព្ទដែរ» (ចោទិយកថា 10៖19)។

សប្តាហ៍មុន យើងបានអានអំពីអាចារ្យយូដាម្នាក់ដែលសួរសំណួរព្រះយេស៊ូវអំពីបញ្ញត្តិ។អាចារ្យម្នាក់នេះចង់ដឹងថា «ក្នុងបញ្ញត្តិទាំងប៉ុន្មាន តើមានបទណាសំខាន់ជាងគេទាំងអស់» (ម៉ាកុស 12៖28)។ ជាដំបូង ព្រះយេស៊ូវបាននិយាយថា ព្រះជាព្រះអម្ចាស់តែ1ព្រះអង្គទ្រង់។ បន្ទាប់មក ព្រះយេស៊ូវបានមានបន្ទូលប្រាប់អាចារ្យម្នាក់នេះអោយ «ហើយឯងត្រូវស្រឡាញ់ ដល់ព្រះអម្ចាស់ ជា ព្រះនៃឯង ឲ្យអស់អំពីចិត្ត អស់អំពីព្រលឹង អស់អំពីគំនិត ហើយអស់អំពីកំឡាំងនៃឯង» (ម៉ាកុស 12៖ 30)។ «នោះហើយជាបញ្ញត្តិទី1» (ម៉ាកុស 12៖30)។

ព្រះយេស៊ូវពុំបានបពា្ឈប់ត្រឹមតែបន្ទូលប៉ុណ្ណឹងនោះទេ។ ទ្រង់ក៏បានមានបន្ទូលអំពី «បញ្ញត្តិ ទី2» ផងដែរ (ម៉ាកុស 12៖31)។ តើលោកអ្នកឃើញថា អាចារ្យវិន័យពុំបានសួរព្រះយេស៊ូវអំពី បញ្ញត្តិទី2ដែរឬទេ? ទោះជាយ៉ាងនេះក្តី ព្រះយេស៊ូវនៅតែមានបន្ទូលអំពីបញ្ញត្តិទី2។ តើហេតុអ្វីបាន ជាទ្រង់ធ្វើដូច្នោះ? ដូច្នេះ ព្រះយេស៊ូវបានមានបន្ទូលថា «ឯបញ្ញត្តិទី2 ក៏បែបដូចគ្នា គឺថា ‘ត្រូវឲ្យស្រឡាញ់អ្នកជិតខាងដូចខ្លួនឯង’» (ម៉ាកុស 12៖31)។

តើគ្មានបញ្ញត្តិណាទៀតដែលសំខាន់ជាងបទទាំង2នេះទេឬ? ពិតជាគ្មានឡើយ។ នេះគឺជាមូលហេតុដែលព្រះយេស៊ូវផ្សាភ្ជាប់សេចក្តីស្រឡាញ់ចំពោះព្រះ និងសេចក្តីស្រឡាញ់ចំពោះអ្នក ជិតខាងនៅក្នុងបញ្ញត្តិតែមួយនៃសេចក្តីស្រឡាញ់។ សេចក្តីស្រឡាញ់របស់យើងចំពោះអ្នកជិតខាងគឺជាវិធីមួយដែលបង្ហាញយើងអំពីសេចក្តីស្រឡាញ់របស់យើងចំពោះព្រះ។