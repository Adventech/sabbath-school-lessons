---
title:  ចូរស្រឡាញ់ដល់មនុស្សចំឡែក
date:  25/10/2021
---

លោកម៉ូសេបានដាស់តឿនពួកបណ្តាជនកុំអោយភ្លាត់ក្នុងការរក្សាសេចក្តីសញ្ញា។ លោកម៉ូសេ ក៏បានប្រាប់ពួកគេថា ព្រះមានអំណាចជាទីបំផុតផងដែរ ដោយមានប្រសាសន៍ថា៖ «មើល ផ្ទៃមេឃ ហើយ អស់ទាំងជាន់ផ្ទៃមេឃខាងលើ និងផែនដី ព្រមទាំងរបស់សព្វសារពើ ដែលនៅស្ថានទាំងនោះ សុទ្ធតែជា របស់ផងព្រះយេហូវ៉ា» (ចោទិយកថា 10៖14)។ លោកម៉ូសេបានបង្ហាញថា ព្រះគ្រប់គ្រងលើរបស់សព្វ សារពើ។ យើងក៏អាចឃើញអំពីគោលគំនិតនេះនៅក្នុងផ្នែកដទៃទៀតនៃព្រះគម្ពីរដែលបានចែងផងដែរ ថា៖ «ផែនដី និងសារពើនៅផែនដីជារបស់ផងព្រះយេហូវ៉ា ព្រមទាំងលោកីយ៍ និងបណ្តាអ្នកដែលនៅលោកីយ៍ផង» (ទំនុកដំកើង 24៖1)។

`សូមអានខគម្ពីរចោទិយកថា 10៖17-19។ តើមានអ្វីផ្សេងទៀតដែលមូ៉សេបានមានប្រសាសន៍ នៅក្នុងខទាំងនេះអំពីព្រះអម្ចាស់? សំខាន់ជាងនេះទៅទៀត តើព្រះអម្ចាស់បង្គាប់រាស្ត្ររបស់ព្រះអង្គអោយ ធ្វើអ្វីខ្លះដោយសារតែការប្រកាសនេះ?`

ព្រះគឺជាស្តេចនៃផ្ទៃមេឃ និងផែនដី។ លោកម៉ូសេបានបកស្រាយថា ព្រះអម្ចាស់ក៏ជា «ទ្រង់ជាព្រះលើអស់ទាំងព្រះ ហើយជាព្រះអម្ចាស់លើអស់ទាំងព្រះអម្ចាស់» (ចោទិយកថា 10៖17)។ តើលោក ម៉ូសេកំពុងតែមានប្រសាសន៍ថា មានព្រះដទៃទៀតឬ? មិនមែនទេ គ្មានព្រះដទៃទៀតនោះទេ។ លោកម៉ូសេបានប្រើប្រាស់ភាសាតាមរបៀបដ៏ពិសេសមួយនៅក្នុងខនេះ។ គាត់ចង់បង្ហាញសាសន៍អ៊ីស្រាអែល ថា ព្រះមិនត្រឹមតែព្រះអម្ចាស់តែមួយព្រះអង្គប៉ុណ្ណោះទេ។ ព្រះថែមទាំងគឺជាព្រះលើអស់ទាំងមនុស្ស និង របស់សព្វសារពើនៅលើមេឃ និងផែនដីផងដែរ។ នេះគឺជាមូលហេតុដែលព្រះបានមានបន្ទូលថា «ដូច្នេះ ចូរឯងដឹងថា គឺអញនេះហើយដែលជាព្រះ គ្មានព្រះឯណាទៀតក្រៅពីអញឡើយ» (ចោទិយកថា 32៖ 39)។

តើមានអ្វីផ្សេងទៀតដែលលោកម៉ូសេបានមានប្រសាសន៍អំពីព្រះ? «ដ្បិតព្រះយេហូវ៉ា ជាព្រះ នៃឯង ទ្រង់ជាព្រះលើអស់ទាំងព្រះ ហើយជាព្រះអម្ចាស់លើអស់ទាំងព្រះអម្ចាស់ គឺជាព្រះដ៏ធំដែលមាន ព្រះចេស្តា ហើយក៏គួរស្ញែងខ្លាច ទ្រង់មិនដែលយោគយល់ខាងអ្នកណាសោះ ក៏មិនទទួលសំណូកផង» (ចោទិយកថា 10៖17)។ ខទាំងនេះគឺជាផ្នែកមួយនៃសារដ៏ធំដែលថា៖ ព្រះអម្ចាស់គឺជាព្រះនៃសាសន៍ អ៊ីស្រាអែល។ ដូច្នេះ ពួកគេត្រូវតែប្រាកដក្នុងការគោរពតាមទ្រង់។

លោកម៉ូសេក៏ចង់អោយពួកបណ្តាជនយល់អំពីគោលគំនិតផ្សេងទៀតផងដែរ។ ព្រះដ៏ធំដែល មានព្រះចេស្តាដដែលនេះក៏យកព្រះទ័យទុកដាក់ចំពោះពួកក្មេងកំព្រា ស្រ្តីមេម៉ាយ និងមនុស្សចំឡែក ផងដែរ។ ព្រះអាចទតឃើញ នៅពេលដែលសត្វចាបធ្លាក់ទៅលើដី (ម៉ាថាយ 10៖29)។ ដូច្នេះ ទ្រង់អាចជ្រាបដឹងអំពីបញ្ហារបស់អ្នកខ្វះខាត និងអ្នកត្រូវការជំនួយ។ ព្រះក៏ចង់អោយរាស្ត្ររបស់ទ្រង់យកចិត្ត ទុកដាក់ចំពោះអ្នកដែលខ្វះខាត និងត្រូវការជំនួយផងដែរ។ នេះគឺជាមូលហេតុដែលព្រះធ្វើអោយការ ស្រឡាញ់អ្នកដទៃក្លាយទៅជាផ្នែកមួយនៃសេចក្តីសញ្ញារបស់ទ្រង់។

`តើសារនៃខគម្ពីរទំនុកដំកើង 146៖5-10 គឺជាអ្វី? តើសារនេះបង្ហាញយើងយ៉ាងដូចម្តេច ពីសេចក្តីពិតនៃព្រះគម្ពីរអំពីព្រះនៅក្នុងកណ្ឌគម្ពីរចោទិយកថា? តើសារនៅក្នុងខគម្ពីរទំនុកដំកើង 146 នេះមានន័យយ៉ាងណាចំពោះយើងសព្វថ្ងៃនេះ?`