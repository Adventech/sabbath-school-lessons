---
title:  សេចក្តីសញ្ញានៅឯភ្នំស៊ីណាយ
date:  29/09/2021
---

រឿងអំពីរបៀបដែលព្រះបានរំដោះសាសន៍អីស្រាអែលចេញពីស្រុកអេស៊ីព្ទពោរពេញដោយ អំណាច គឺតាមរយៈទេវតាបំផ្លាញដែលបានឆ្លងកាត់ស្រុកអេស៊ីព្ទរហូតដល់ឆ្នេរសមុទ្រក្រហម។ សូមគិត អំពីមនុស្សដែលរស់នៅក្នុងសម័យនោះ។ (សូមកុំភ្លេចអំពីមនុស្សដែលបានស្លាប់ផងដែរ គឺចាប់ពីកូនប្រុស ច្បងនៃសាសន៍អេស៊ីព្ទរហូតដល់កងទ័ពរបស់ស្តេចអេស៊ីព្ទលិចនៅបាទសមុទ្រក្រហម)។ ដូចដែលព្រះ ជាម្ចាស់បានមានបន្ទូលថា «ឯងរាល់គ្នាបានឃើញអស់ទាំងការដែលអញធ្វើដល់សាសន៍អេស៊ីព្ទហើយ និងការដែលអញបានទ្រឯងរាល់គ្នាលើស្លាបឥន្ទ្រីនាំមកឯអញនេះផង» (និក្ខមនំ 19៖4)។

តើហេតុអ្វីបានជាព្រះជាម្ចាស់សង្គ្រោះរាស្ត្ររបស់ទ្រង់តាមរបៀបដ៏មានអំណាចបំផុតដូច្នេះ? លោកម៉ូសេបានសួរសំណួរដូចគ្នានេះទៅកាន់សាសន៍អ៊ីស្រាអែលផងដែរថា៖ «ឬតើដែលមានព្រះណាប្រថុយទៅយកសាសន៍1សំរាប់អង្គទ្រង់ ពីកណ្តាលសាសន៍1ទៀត ដោយសារការល្បង ទីសំគាល់ និង ការអស្ចារ្យ ដោយចំបាំង ដោយព្រះហស្តដ៏មានព្រះចេស្តា និងដោយព្រះពាហុលើកសំរេច ហើយដោយ ការគួរស្ញែងខ្លាចជាធំ ដូចជាគ្រប់ទាំងការដែលព្រះយេហូវ៉ា ជាព្រះនៃឯង ទ្រង់បានធ្វើ ជាប្រយោជន៍ដល់ ឯងនៅស្រុកអេស៊ីព្ទ ឲ្យឯងឃើញផងឬទេ» (ចោទិយកថា 4៖34, គខប)។

`សូមអានខគម្ពីរនិក្ខមនំ 19៖4-8។ តើហេតុអ្វីបានជាព្រះជាម្ចាស់រំដោះរាស្ត្ររបស់ទ្រង់?`

ព្រះបានរំដោះរាស្ត្ររបស់ទ្រង់ចេញពីទាសភាព ដើម្បីអោយពួកគេអាចបម្រើទ្រង់ និងប្រកាស ប្រាប់អ្នកដទៃអំពីទ្រង់។ ព្រះបានបង្កើតសេចក្តីសញ្ញាជាមួយនឹងរាស្ត្ររបស់ទ្រង់នៅឯភ្នំស៊ីណាយ។ ព្រះ បានមានបន្ទូលប្រាប់រាស្ត្ររបស់ទ្រង់អំពីអ្វីដែលទ្រង់នឹងធ្វើ ប្រសិនបើពួកគេគោរពតាមទ្រង់ គឺថា «ឥឡូវ នេះ ប្រសិនបើអ្នករាល់គ្នាស្ដាប់តាមពាក្យរបស់យើង ប្រសិនបើអ្នករាល់គ្នាគោរពសម្ពន្ធមេត្រីរបស់យើង នោះអ្នករាល់គ្នានឹងទៅជាប្រជារាស្ត្ររបស់យើងផ្ទាល់ នៅក្នុងចំណោមជាតិសាសន៍ទាំងអស់ ដ្បិតផែនដី ទាំងមូលជាកម្មសិទ្ធិរបស់យើង» និក្ខមនំ 19៖5)។

តើលោកអ្នកឃើញពាក្យ «ប្រជារាស្ត្ររបស់យើង» ដែរឬទេ? យើងត្រូវតែប្រយ័ត្នកុំអោយយល់ ច្រឡំអំពីគោលគំនិតនេះឡើយ។ ព្រះពុំបានជ្រើសរើសសាសន៍អ៊ីស្រាអែលអោយធ្វើជារាស្ត្ររបស់ទ្រង់ ដោយសារតែពួកគេពិសេស ឬបរិសុទ្ធនោះទេ។ ផ្ទុយទៅវិញ ព្រះបានជ្រើសរើសពួកគេ ដោយសារតែ ទ្រង់ស្រឡាញ់ពួកគេ។

ព្រះបានប្រទានក្រឹត្យវិន័យដ៏សំខាន់មួយចំនួនអោយរាស្ត្ររបស់ទ្រង់ធ្វើតាម។ ក្រឹត្យវិន័យទាំង នេះគឺជាផ្នែកមួយដ៏សំខាន់នៃសេចក្តីសញ្ញារបស់ពួកគេ (និក្ខមនំ 20)។ លោកម៉ូសេបានបិទត្រានៃសេចក្តី សញ្ញារវាងព្រះ និងរាស្ត្ររបស់ទ្រង់ដោយឈាម។ បន្ទាប់មក លោកម៉ូសេបាន «យកសៀវភៅសញ្ញាមក អានមើលឲ្យបណ្តាជនស្តាប់ គេក៏ឆ្លើយឡើងថា ‘យើងខ្ញុំរាល់គ្នានឹងធ្វើតាមគ្រប់អស់ទាំងសេចក្តី’» (និក្ខមនំ 24៖7)។

`លោកម៉ូសេបានប្រើឈាមនៅលើសៀវភៅ និងនៅលើបណ្តាជន (សូមអានខគម្ពីរហេព្រើរ 9៖19, 20)។ តើរូបស័ព្ទនៃឈាមតំណាងអោយអ្វី? តើហេតុអ្វីបានជាឈាមមានសារៈសំខាន់សម្រាប់យើង សព្វថ្ងៃនេះ?`