---
title:  ការសិក្សាបន្ថែម
date:  01/10/2021
---

សូមអាន John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018)។ សៀវភៅនេះជួយយើងអោយមើល ឃើញក្នុងព្រះគម្ពីរអំពីមហាវិវាទរវាងសេចក្តីល្អ និងសេចក្តីអាក្រក់។

«និយាយអោយខ្លីគឺថា ខ្ញុំបានឃើញសេចក្តីស្រឡាញ់របស់ព្រះនៅត្រង់ចំណុចកណ្តាលនៃមហា វិវាទរវាងសេចក្តីល្អ និងសេចក្តីអាក្រក់។ នេះគឺជាមូលហេតុដែលយើងត្រូវតែយល់អោយបានត្រឹមត្រូវអំពីសេចក្តីស្រឡាញ់របស់ព្រះ។ សេចក្តីស្រឡាញ់របស់ព្រះគឺជាហេតុផលដែលនាំអោយទ្រង់ប្រឆាំងជាមួយអារក្ស។ គោលគំនិតស្តីអំពីសេចក្តីស្រឡាញ់របស់ព្រះនេះជួយយើងអោយយល់់អំពីរបៀបដែលព្រះបានធ្វើនៅក្នុងសង្គ្រាម។ ព្រះគោរពក្រឹត្យវិន័យនៃសេចក្តីសញ្ញារបស់ទ្រង់។ ក្បួនច្បាប់ទាំងនេះបង្ហាញយើងអំពី អ្វីដែលទ្រង់ធ្វើ និងមិនត្រូវធ្វើ»។ ដកស្រង់ពី John C. Peckham, page 4, adapted។

«ព្រះបានប្រកាសថា សាសន៍អ៊ីស្រាអែលមិនអាចចូលទៅក្នុងទឹកដីសន្យាអស់រយៈពេល40 ឆ្នាំ។ រឿងនេះបានធ្វើអោយលោកម៉ូសេ លោកអើរ៉ុន លោកកាលែប និងលោកយ៉ូស្វេខូចចិត្តជាខ្លាំង។ ប៉ុន្តែ មនុស្សទាំងនេះពុំបានរអ៊ូរទាំឡើយ។ ពួកគេបានទទួលយកការសម្រេចព្រះទ័យរបស់ព្រះ។ ប៉ុន្តែ បណ្តាជនមិនសុខចិត្តនោះទេ។ ពួកគេបានទួញយំ នៅពេលដែលព្រះដកយកព្រះពរចេញពីពួកគេដែលពួក គេមិនបានយកចិត្តទុកដាក់ទាល់តែសោះ។ ពួកគេបានរអ៊ូរទាំអំពីការសម្រេចព្រះទ័យរបស់ព្រះ។ បណ្តាជន បានប្រកាសថា ពួកគេនឹងវិលត្រឡប់ទៅឯប្រទេសអេស៊ីព្ទវិញ។ ពួកគេបានទួញយំដោយគ្មានហេតុផល។ ពេលនោះ ព្រះបានបង្ហាញហេតុផលពិតនៃការទួញសោករបស់ពួកគេ។ ពួកគេពុំបានទួញយំមិនមែនដោយសារតែពួកគេទទួលខុសចំពោះអំពើរបស់ពួកគេនោះទេ។ តើយ៉ាងណាទៅវិញ ប្រសិនបើពួកគេ បង្ហាញថា ពួកគេទទួលខុសចំពោះអំពើបាបរបស់ពួកគេនោះ? នោះព្រះនឹងមិនដាក់ទោសពួកគេអោយ វង្វេងនៅក្នុងទីរហោស្ថានអស់រយៈពេល40ឆ្នាំឡើយ។ ប៉ុន្តែ ពួកគេបានទួញយំដោយសារតែមិនសប្បាយ ចិត្តជាមួយនឹងព្រះដែលបានដាក់ទោសពួកគេតែប៉ុណ្ណោះ។ នេះគឺជាមូលហេតុដែលការទួញយំរបស់ពួក គេមិនអាចធ្វើអោយព្រះផ្លាស់ប្តូរការសម្រេចព្រះទ័យរបស់ទ្រង់អំពីការដាក់ទោសពួកគេ40ឆ្នាំនោះ»។ ដកស្រង់ពី Ellen G. White, Patriarchs and Prophets, page 392, adapted។

**សំណួរពិភាក្សា**

`1. ចូរពិភាក្សាអំពីសេរីភាព និងសេចក្តីស្រឡាញ់។ តើហេតុអ្វីបានជាត្រូវតែស្រឡាញ់ ហេតុអ្វីបានជាត្រូវតែជាសេចក្តីស្រឡាញ់ដ៏ពិតប្រាកដ និងហេតុអ្វីបានជាត្រូវតែផ្តល់សេរីភាពដោយឥតលក្ខខណ្ឌ? អ្នកខ្លះ ប្រហែលជានិយាយថា សេចក្តីស្រឡាញ់គ្មានអ្វីសំខាន់ទាល់តែសោះ ដោយសារតែការឈឺចាប់នៅលើ ផែនដី។ តើលោកអ្នកអាចនិយាយអ្វីខ្លះ ទៅកាន់អ្នកណាម្នាក់ដែលគិតបែបនេះ?`

`2. តើការធ្វើតាមព្រះខុសគ្នាពីការព្យាយាមសង្គ្រោះខ្លួនលោកអ្នកដោយអាកប្បកិរិយាល្អផ្ទាល់ខ្លួនយ៉ាង ដូចម្តេច?`

`3. តើមានចំណុចត្រង់ណាខ្លះ ដែលពួកជំនុំសេវេនដេយអាត់វេនទីស្ទដូចគ្នានឹងសាសន៍អ៊ីស្រាអែលនៅ ក្នុងសម័យព្រះគម្ពីរនោះ? តើកិច្ចការដូចគ្នាអ្វីខ្លះ ដែលព្រះបានប្រគល់អោយយើងទទួលខុសត្រូវដូចដែល ទ្រង់បានប្រគល់ដល់សាសន៍អ៊ីស្រាអែលនៅក្នុងសម័យព្រះគម្ពីរនោះ? តើហេតុអ្វីបានជាចម្លើយនេះមាន សារៈសំខាន់សម្រាប់យើង?`