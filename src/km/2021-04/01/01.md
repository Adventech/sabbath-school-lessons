---
title:  សេចក្តីផ្តើមនៃកណ្ឌគម្ពីរចោទិយកថា
date:  25/09/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 14៖12-14; លោកុប្បត្តិ 3៖1-7; លោកុប្បត្តិ 12៖1-3; និក្ខមនំ 19៖4-8។

> <p>ខចងចាំ</p>
> «តែអ្នកណាដែលគ្មានសេចក្តីស្រឡាញ់ នោះមិនស្គាល់ព្រះវិញ ពីព្រោះព្រះទ្រង់ជាសេចក្តី ស្រឡាញ់នោះឯង» (យ៉ូហានទី1 4៖8)។

តើហេតុអ្វីបានជាកណ្ឌគម្ពីរចោទិយកថាត្រូវបានសរសេរឡើង? របស់ទាំងអស់ដែលមានជីវិតរស់នៅលើផែនដីមានហេតុផលរបស់វា។ លោកម៉ូសេបានសរសេរកណ្ឌគម្ពីរនេះឡើង សម្រាប់ ហេតុផលដ៏ពិសេសមួយ។ នៅពេលដែលយើងយល់អំពីហេតុផលដែលកណ្ឌគម្ពីរនេះត្រូវបានសរសេរ ឡើង នោះយើងនឹងយល់អំពីកណ្ឌគម្ពីរនេះ និងគោលបំណងរបស់វាកាន់តែប្រសើរឡើងផងដែរ។

មានរឿងរ៉ាវជាច្រើនបានកើតឡើងមុនលោកម៉ូសេបានសរសេរកណ្ឌគម្ពីរចោទិយកថា។ លោកអ្នកប្រហែលជាងឿងឆ្ងល់ថា តើយើងចាំបាច់ត្រូវដឹងអំពីរឿងទាំងនេះដែលបានកើតឡើងជាយូរ លង់ណាស់មកហើយដែរឬទេ? តើយើងអាចយល់អំពីកណ្ឌគម្ពីរនេះបានទេ ប្រសិនបើយើងពុំបានដឹងអំពី មូលហេតុដែលបណ្តាលអោយលោកម៉ូសេសរសេរកណ្ឌគម្ពីរនេះឡើង? សូមយើងគិតអំពីឧទាហរណ៍ មួយដែលអាចជួយអោយយើងឆ្លើយតបនឹងសំណួរនេះបាន។ តើលោកអ្នកអាចពន្យល់អ្នកណាម្នាក់អំពីផ្លិតទឹកនៃឡានបានយ៉ាងដូចម្តេចទៅ បើលោកអ្នកពុំបានរៀបរាប់អំពីឡានទាល់តែសោះនោះ? ទន្ទឹមគ្នានេះ យើងនឹងពិបាកយល់អំពីកណ្ឌគម្ពីរចោទិយកថា ប្រសិនបើយើងមិនបានយល់អំពីអ្វីដែល បានកើតឡើងនៅក្នុងប្រវត្តិសាស្ត្រមុនពេលដែលលោកម៉ូសេបានសរសេរកណ្ឌគម្ពីរចោទិយកថានេះ។

នៅត្រីមាសនេះ យើងនឹងសិក្សាអំពីកណ្ឌគម្ពីរចោទិយកថា និងសេចក្តីពិតបច្ចុប្បន្ននៃកណ្ឌ គម្ពីរនេះ។ សេចក្តីពិតបច្ចុប្បន្នគឺជាសេចក្តីពិតនៃព្រះគម្ពីរដែលយើងត្រូវការជាទីបំផុតសម្រាប់សម័យ របស់យើង។ សប្តាហ៍នេះ យើងនឹងក្រឡេកមើលផ្នែកសំខាន់ៗបំផុតនៃប្រវតិ្តសាស្ត្រនៃព្រះគម្ពីរមុនពេលដែលលោកម៉ូសេបានសរសេរកណ្ឌគម្ពីរចោទិយកថា។ ពេលនោះ យើងនឹងឃើញវិធីដ៏ល្អបំផុត ក្នុងការយល់អំពីកណ្ឌគម្ពីរនេះដែលត្រូវបានបំពេញដោយសេចក្តីពិតបច្ចុប្បន្នជាច្រើន។