---
title:  បើចង់បានសេចក្តីស្រឡាញ់ ចូរស្រឡាញ់អ្នកដទៃ
date:  26/09/2021
---

ខគម្ពីរយ៉ូហានទី1 4៖8 បានចែងថា «ព្រះទ្រង់ជាសេចក្តីស្រឡាញ់»។ ពាក្យទាំង3នេះបាន បង្ហាញយើងនូវគោលគំនិតដ៏សំខាន់អំពីព្រះ។ តើលោកអ្នកឃើញថា លោកយ៉ូហានពុំបានសរសេរថា«ព្រះទ្រង់ស្រឡាញ់» ឬថា «ព្រះបានបង្ហាញយើងអំពីអត្ថន័យនៃសេចក្តីស្រឡាញ់» ដែរឬទេ? យ៉ូហាន ពុំបានសរសេរដូច្នោះទេ។ ខគម្ពីរបានចែងថា «ព្រះទ្រង់ជាសេចក្តីស្រឡាញ់»។ សេចក្តីស្រឡាញ់មិនត្រឹមតែជាកិច្ចការដែលព្រះទ្រង់ធ្វើនោះទេ។ សេចក្តីស្រឡាញ់គឺជាព្រះ។ ក្នុងសភាពជាបាបជន រឿងនេះ ពិបាកអោយយើងយល់បានពេញលេញណាស់។

ប៉ុន្តែ យើងអាចដឹងបានថា «ព្រះទ្រង់ជាសេចក្តីស្រឡាញ់» គឺជាដំណឹងល្អបំផុតមួយ។ តើយ៉ាង ណាទៅវិញ ប្រសិនបើលោកយ៉ូហានសរសេរថា «ព្រះទ្រង់ជាសេចក្តីសម្អប់» ឬថា «ព្រះទ្រង់ជាសេចក្តី អាក្រក់» ឬថា «ព្រះទ្រង់ពុំបានយកព្រះទ័យទុកដាក់ចំពោះយើងទាល់តែសោះ» នោះ? គោលគំនិតស្តី អំពីព្រះទាំងនេះនឹងធ្វើអោយយើងមានការព្រួយបារម្ភជាពុំខាន។

នៅពេលដែលយើងយល់ថា ព្រះទ្រង់ជាសេចក្តីស្រឡាញ់ នោះយើងនឹងបានយល់អំពីការ គ្រប់គ្រងរបស់ព្រះកាន់តែប្រសើរឡើង។ ព្រះទ្រង់ធ្វើគ្រប់យ៉ាងដោយសារតែសេចក្តីស្រឡាញ់។ ព្រះទ្រង់ ស្រឡាញ់យើង។ ដូច្នេះ យើងគួរតែស្រឡាញ់ទ្រង់វិញ (សូមអានខគម្ពីរចោទិយកថា 6៖5; ម៉ាកុស 12៖ 30)។

សេចក្តីស្រឡាញ់ផ្តល់អោយដោយសុទ្ធចិត្ត បើមិនដូច្នោះទេ នោះមិនអាចហៅថាជាសេចក្តី ស្រឡាញ់បានឡើយ។ ព្រះពុំបង្ខំយើងអោយស្រឡាញ់ទ្រង់នោះទេ។ នៅពេលដែលព្រះបង្ខំយើងអោយ ស្រឡាញ់ទ្រង់ភ្លាម នោះសេចក្តីស្រឡាញ់របស់យើងពុំមែនជាសេចក្តីស្រឡាញ់ទៀតឡើយ។ នោះគឺជា មូលហេតុដែលព្រះបានអនុញ្ញាតអោយគ្រប់គ្នានៅឯស្ថានសួគ៌ និងនៅលើផែនដីមានសេរីភាពក្នុងការ ស្រឡាញ់។ ព្រះបានអនុញ្ញាតអោយយើងមិនស្រឡាញ់ទ្រង់ក៏បាន។ ហើយរឿងនេះបានកើតឡើងពិត មែនកាលពីអតីតកាល។ លុយស៊ីហ្វ័រគឺជាបុគ្គលម្នាក់ដែលបានជ្រើសរើសមិនស្រឡាញ់ព្រះ។ ជម្រើស របស់វាបាននាំអោយមានមហាវិវាទរវាងសេចក្តីល្អ និងសេចក្តីអាក្រក់នៅឯស្ថានសួគ៌ និងនៅលើផែនដី។

`សូមអានអំពីលុយស៊ីហ្វ័រ (ដែលបានហៅថា នាគនៅក្នុងកណ្ឌគម្ពីរវិវរណៈ) នៅក្នុងខគម្ពីរ អេសាយ 14៖12-14; អេសេគាល 28៖12-17 និង វិវរណៈ 12៖7។ តើមានអ្វីកើតឡើងចំពោះ លុយស៊ីហ្វ័រ (នាគ) នៅក្នុងខទាំងនេះ? តើខទាំងនេះបង្ហាញយើងអ្វីខ្លះ អំពីសេរីភាពដែលព្រះបានប្រទាន ដល់យើងក្នុងការស្រឡាញ់ទ្រង់? តើមានគ្រោះថ្នាក់អ្វីកើតឡើង ប្រសិនបើយើងជ្រើសរើសមិនស្រឡាញ់ ដូចជាលុយស៊ីហ្វ័រនោះ? តើយើងអាចយល់អំពីអ្វីដែលកើតឡើងចំពោះលុយស៊ីហ្វ័រនៅក្នុងខទាំងនេះបានដែរឬទេ ប្រសិនបើពុំបានយល់អោយបានពេញលេញថា ព្រះទ្រង់ជាសេចក្តីស្រឡាញ់នោះ?`

ខគម្ពីរអេសេគាល 28៖15 អាចជួយនៅក្នុងរឿងនេះបាន។ ខនេះបង្ហាញយើងថា ព្រះទ្រង់ បានបង្កើតលុយស៊ីហ្វ័រមកយ៉ាងល្អឥតខ្ចោះ។ ទោះបីជាដូច្នោះក្តី លុយស៊ីហ្វ័រនៅតែមានបាបនៅក្នុងចិត្ត របស់វា។ ព្រះបានអនុញ្ញាតអោយលុយស៊ីហ្វ័រមានសេរីភាពក្នុងការស្រឡាញ់។ ព្រះបានប្រទានអ្វីៗជាច្រើនដល់លុយស៊ីហ្វ័រ។ ប៉ុន្តែ ទេវតាមួយនេះត្រូវការលើសពីនោះទៅទៀត។ ម្ល៉ោះហើយ បានបណ្តាល អោយកើតមានសង្រ្គាមនៅលើមេឃ។

`តើលោកអ្នកដែលធ្លាប់ឮអំពីសុនខយន្តដែរឬទេ? សុនខយន្តនឹងស្តាប់តាមការបញ្ជារបស់លោក អ្នក មិនដែលនោមនៅលើឥដ្ឌ ឬស៊ីគ្រឿងសង្ហារឹមនោះទេ។ តើសុនខនេះមានសេរីភាពក្នុងការស្រឡាញ់ យើងដែរឬទេ? តើចម្លើយរបស់លោកអ្នកជួយលោកអ្នកអោយយល់អំពីមូលហេតុដែលព្រះចង់អោយមនុស្សអាចស្រឡាញ់ទ្រង់វិញយ៉ាងពិតប្រាកដដោយរបៀបណា?`