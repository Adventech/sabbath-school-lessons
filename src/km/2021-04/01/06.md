---
title:  ការធ្លាក់ក្នុងអំពើបាបឡើងវិញ និងការទទួលទោស
date:  30/09/2021
---

«យើងខ្ញុំរាល់គ្នានឹងធ្វើតាមគ្រប់សេចក្តី ដែលព្រះយេហូវ៉ា ទ្រង់មានព្រះបន្ទូលមក» (និក្ខមនំ 19៖8, សូមអានខគម្ពីរនិក្ខមនំ 24៖3 និង និក្ខមនំ 24៖7 ផងដែរ។ ជាការពិតណាស់ បណ្តាជន ហាក់ដូចជាធ្វើមែនទែន គ្រប់ពេលដែលពួកគេបានសូត្រពាក្យសន្យា។ ប៉ុន្តែ ព្រះគម្ពីរបានបង្ហាញយើង ម្តងហើយម្តងទៀតអំពីអាកប្បកិរិយានៃរាស្ត្ររបស់ព្រះមិនត្រូវតាមសេចក្តីសន្យារបស់ពួកគេក្នុងការធ្វើ តាមព្រះនោះទេ។ តើអ្វីទៅជាមូលហេតុដែលនាំអោយពួកគេមិនធ្វើតាមព្រះ? ចម្លើយមកពីរឿងមួយ ប៉ុណ្ណោះដែលយើងនឹងក្រឡេកមើលទាំងអស់គ្នា។

`តើព្រះបានសូមអោយរាស្ត្ររបស់ទ្រង់ធ្វើអ្វីខ្លះ ដើម្បីរក្សាសេចក្តីសញ្ញា? សម្រាប់ចម្លើយ សូម អានខគម្ពីរនិក្ខមនំ 19៖4, 5។`

ព្រះបានសូមអោយរាស្ត្ររបស់ទ្រង់ធ្វើតាមទ្រង់ និងរក្សាក្រឹត្យវិន័យរបស់ទ្រង់។ ក្រឹត្យវិន័យ នេះពុំមានន័យថា ពួកគេត្រូវបានសង្គ្រោះដោយសារអាកប្បកិរិយាល្អនោះទេ (សូមអានខគម្ពីរម៉ាថាយ 7៖24-27, យ៉ូហាន 14៖15, យ៉ាកុប 2៖20, រ៉ូម 6៖11, 12)។ ប៉ុន្តែ ម្តងហើយម្តងទៀត នៅ ចុងបញ្ចប់របស់ពួកគេ កូនចៅរបស់សាសន៍អ៊ីស្រាអែលបានអាក់ខានរក្សាសេចក្តីសញ្ញារបស់ពួកគជា មួយនឹងព្រះ។

មិនយូរប៉ុន្មាន បណ្តាជនបានធ្លាក់នៅក្នុងអំពើបាបដ៏អាក្រក់ ទោះបីជានៅជិតភ្នំស៊ីណាយក៏ ដោយ (សូមអានខគម្ពីរនិក្ខមនំ 32៖1-6)។ ប្រវត្តិសាស្ត្របានបង្ហាញថា ពួកគេមិនបានធ្វើតាមព្រះច្រើនជាងអ្វីដែលពួកគេធ្វើតាមទ្រង់។ នេះគឺជាមូលហេតុដែលនាំអោយពួកគេមិនអាចចូលទៅក្នុងទឹកដី សន្យាបានភ្លាម បន្ទាប់ពីពួកគេចេញពីស្រុកអេស៊ីព្ទមក។ មែនហើយ រាស្ត្ររបស់ព្រះត្រូវបានវង្វេងនៅ ក្នុងទីរហោស្ថានអស់រយៈពេល40ឆ្នាំ។

`សូមអានខគម្ពីរជនគណនា 14៖28-35។ តើព្រះបានដាក់ទោសរាស្ត្ររបស់ទ្រង់យ៉ាងដូចម្តេច នៅពេលដែលពួកគេមិនព្រមជឿទុកចិត្តលើទ្រង់ និងធ្វើតាមអ្វីដែលទ្រង់បានសូមនោះ?`

ហើយឥឡូវនេះ មនុស្សមិនបានធ្វើតាមព្រះ ដោយសារតែពួកគេបរាជ័យក្នុងការជឿទុកចិត្តលើទ្រង់។ មែនហើយ មនុស្សមិនបានធ្វើតាមព្រះ ដោយសារតែអារក្សនៅក្នុងចិត្តរបស់ពួកគេ។ ប៉ុន្តែ ភាគច្រើន យើងបានបរាជ័យក្នុងការធ្វើតាមព្រះ ដោយសារតែយើងមិនបានជឿទុកចិត្តលើសេចក្តីសន្យា របស់ទ្រង់។ ទន្ទឹមគ្នានេះ សាសន៍អ៊ីស្រាអែលបានបរាជ័យក្នុងការជឿទុកចិត្តលើព្រះ។ អ្វីដែលធ្វើអោយ អំពើបាបរបស់ពួកគេកាន់តែឡើងនោះ គឺថាសាសន៍អ៊ីស្រាអែលបានឃើញការអស្ចារ្យទាំងអស់ដែលព្រះបានធ្វើ តែពួកគេនៅតែធ្វើបាប។ ព្រះបានមានបន្ទូលថា «គេនឹងមិនដែលឃើញស្រុក ដែលអញបាន ស្បថនឹងឲ្យដល់ពួកអយ្យកោគេ គឺពួកដែលមើលងាយអញនោះ គេនឹងមិនដែលឃើញស្រុកនោះឡើយ ដោយព្រោះគេបានល្បងលអញ ទាំង10ដងនេះហើយ» (ជនគណនា 14៖22)។

`សូមគិតបន្ថែមអំពីគោលគំនិតនេះដែលថា៖ យើងតែងតែមិនធ្វើតាមព្រះ ដោយសារតែយើង មិនបានជឿទុកចិត្តចំពោះអ្វីដែលព្រះបានមានបន្ទូលប្រាប់យើង។ តើហេតុអ្វីបានជារឿងនេះជាការពិត? តើយើងអាចរៀនជឿទុកចិត្តលើទ្រង់បន្ថែមទៀតដោយរបៀបណា?`