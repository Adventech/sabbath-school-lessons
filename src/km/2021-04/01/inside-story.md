---
title:  ខ្ញុំបានជួបព្រះយេស៊ូវនៅក្នុងហាង
date:  01/10/2021
---

ជីវិតមើលទៅហាក់ដូចជាលំបាកទៅៗ។ ប្តីរបស់ខ្ញុំមានជំងឺមហារីកខួរឆ្អឹង។ បន្ទាប់មក ឪពុក ម្តាយរបស់គាត់បានស្លាប់។ រីឯខ្ញុំត្រូវចំណាយទៅលើពិធីបុណ្យសពម្តាយក្មេករបស់ខ្ញុំដោយខ្លួនឯង ថែម ទាំងមើលការខុសត្រូវចំពោះជីវភាពគ្រួសារខ្ញុំទៀត។ មានពេលខ្លះ សូម្បីតែ1000វ៉ុន សម្រាប់សំភារៈ សាលារៀនរបស់កូនប្រុសខ្ញុំ ក៏ខ្ញុំគ្មានផង។ ប្រាក់ខែរបស់ខ្ញុំមិនគ្រប់គ្រាន់សម្រាប់បង់ថ្លៃពេទ្យប្តីខ្ញុំនោះដែរ។ ជារៀងរាល់ថ្ងៃ ខ្ញុំតែងតែព្រួយបារម្ភថា ខ្ញុំគ្មានអង្ករគ្រប់គ្រាន់ ដើម្បីចិញ្ចឹមគ្រួសាររបស់ខ្ញុំទៀតផង។ ខ្ញុំយំ និងមានអារម្មណ៍ឯកាជាទីបំផុត។ បន្ទាប់មក ខ្ញុំបានជួបនាងផាក យ៉ុនស៊ុក (Park Yeon-sook)។ នាងពុំមែនជាបងប្អូន ក៏ពុំមែនជាមិត្តភក្តិរបស់ខ្ញុំនោះដែរ ប៉ុន្តែ នាងបានព្យាយាមលើកទឹកចិត្តខ្ញុំ។ នាងបាន ឃើញថា ខ្ញុំកំពុងតែមានវិបត្តិថវិកា ដូច្នេះ នាងបានផ្តល់ការងារបន្ថែមដល់ខ្ញុំនៅក្នុងហាងហាណាំដែល ស្ថិតនៅឯជាយក្រុងសេអ៊ូល ប្រទេសកូរ៉េ។ ប្រាក់បន្ថែមនេះជួយផ្គត់ផ្គង់ទៅលើការចំណាយនៃជីវភាព និងថ្លៃពេទ្យ។ ខ្ញុំមានអំណរគុណចំពោះការងារនេះណាស់។ ប៉ុន្តែ ខ្ញុំបានកត់សម្គាល់ឃើញអ្វីដែលមិន ធម្មតាអំពីនាងយ៉ុនស៊ុក។ នាងហាក់ដូចជាមានក្តីសុខជាងអ្នកដទៃ។ ខ្ញុំគិតថា នេះជារឿងចម្លែក ប៉ុន្តែ ខ្ញុំ មានការរំភើបចិត្តយ៉ាងខ្លាំងដោយសារសេចក្តីអំណររបស់គាត់។ ខណៈពេលដែលខ្ញុំបានស្វែងយល់អំពី នាង ខ្ញុំបានឃើញនាងទៅព្រះវិហារនៅថ្ងៃសៅរ៍។ នាងមិនខ្វាយខ្វល់អំពីប្រាក់ចំណូលដែលនាងត្រូវ ខាតបង់ដោយសារតែការបិទហាងមួយថ្ងៃក្នុងមួយសប្តាហ៍នោះទេ។ ខ្ញុំជាអ្នកដែលមិនជឿថាមានព្រះ ប៉ុន្តែ ខ្ញុំចង់ទៅព្រះវិហារជាមួយនាង ដើម្បីស្វែងរកមូលហេតុដែលនាំអោយនាងមានសេចក្តីអំណរ និង សេចក្តីសុខសាន្តនេះណាស់។ យ៉ុនស៊ុកមិនដែលបានអញ្ជើញខ្ញុំទៅឯព្រះវិហារសេវេនដេយអាត់វេនទីស្ទ របស់នាងទាល់តែសោះ ប៉ុន្តែ ខ្ញុំបានប្តេជ្ញាចិត្តរបស់ខ្ញុំថានឹងទៅទីនោះម្តង។ ដូច្នេះ ខ្ញុំបានសិក្សាព្រះគម្ពីរ ដោយខ្លួនឯង។ ខណៈពេលដែលខ្ញុំកំពុងតែរៀនអំពីព្រះ សេចក្តីសុខសាន្តនៃស្ថានសួគ៌បានចូលមកក្នុង ជីវិតរបស់ខ្ញុំ។ ខ្ញុំបានថ្វាយចិត្តរបស់ខ្ញុំទៅឯព្រះយេស៊ូវ និងបានចូលរួមនៅក្នុងព្រះវិហារសេវេនដេយអាត់-

វេនទីស្ទហាណាំខាងលិចដែលសព្វថ្ងៃនេះ ខ្ញុំបម្រើការជាជំនួយការស្ត្រីជាមួយនឹងនាងយ៉ុនស៊ុកទាំងពីរ នាក់។

មានរឿងជាច្រើនដែលខ្ញុំពុំទាន់បានដឹង ប៉ុន្តែ ខ្ញុំជឿលើព្រះដោយអស់អំពីចិត្តរបស់ខ្ញុំ។ នាង យ៉ុកស៊ុកពុំសូវបាននិយាយអំពីព្រះយេស៊ូវមកកាន់ខ្ញុំនោះទេ ប៉ុន្តែ ខ្ញុំបានឃើញព្រះយេស៊ូវនៅក្នុងជិវិត របស់នាង។ ព្រះយេស៊ូវដដែលនេះហើយ ដែលខ្ញុំបានជួបតាមរយៈជីវិតរបស់នាងយ៉ុនស៊ុក ដក់នៅក្នុងចិត្តរបស់ខ្ញុំរហូតដល់សព្វថ្ងៃនេះ។

ឆ្នាំនេះ ប្តី និងកូនប្រុសរបស់ខ្ញុំក៏បានទទួលបុណ្យជ្រមុជទឹក និងបានចូលជាគ្រួសារអាត់វេន-

ទីស្ទផងដែរ។ ជីវិតមើលទៅហាក់ដូចជាល្អប្រសើរជាងមុន។ សូមអរគុណព្រះដែលទ្រង់បានចូលមក ក្នុងគ្រួសាររបស់ទូលបង្គំតាមរយៈនាងយ៉ុនស៊ុក និងហាងរបស់នាង។