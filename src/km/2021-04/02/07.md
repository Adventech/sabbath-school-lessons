---
title:  ការសិក្សាបន្ថែម
date:  08/10/2021
---

ខាងក្រោមនេះគឺជាសទ្សនៈនៃអ្នកប្រាជ្ញខាងឯព្រះគម្ពីរម្នាក់ទៅលើប្រធានបទ អ្វីដែល សាសន៍អ៊ីស្រាអែលបានធ្វើចំពោះខ្មាំងសត្រូវរបស់ពួកគេ៖

«ព្រះគឺជាអ្នកបង្កើតរបស់ទាំងអស់ រួមទាំងមនុស្សលោក។ ព្រះគ្រប់គ្រងរបស់ទាំងអស់នៅលើ មេឃ និងផែនដី។ ដូច្នេះ ព្រះអាចធ្វើអ្វីគ្រប់យ៉ាងដែលទ្រង់ចង់ធ្វើជាមួយនឹងអ្នកណាម្នាក់។ នៅពេល ដែលព្រះធ្វើអ្វីមួយ ទ្រង់តែងតែត្រូវជានិច្ចចំពោះទង្វើរបស់ទ្រង់ . . . .»។

«វិធីរបស់ព្រះអាថ៌កំបាំង។ យើងមិនអាចយល់បានទាំងស្រុងអំពីទ្រង់បានឡើយ។ ម្ល៉ោះហើយ យើងត្រូវសម្រាក។ ឈប់ខ្វល់អំពីសំណួរទាំងអស់ដែលយើងមាននៅក្នុងចិត្តអំពីព្រះ។ ខគម្ពីរអេសាយ 55៖8, 9បានផ្តល់សេចក្តីសង្ឃឹមខ្លះដល់យើងចំពោះប្រធានបទនេះ»។

ព្រះគម្ពីរបានបង្ហាញយើងអំពីទិដ្ឋភាពនៃជនជាតិកាណាន។ មនុស្សទាំងនេះអាក្រក់ជាទីបំផុត។ ដូច្នេះ ពួកគេត្រូវតែបំផ្លាញចេញ។ ព្រះដាក់ទោសពួកគេសម្រាប់អំពើបាបរបស់ពួកគេ។ នេះពុំមែនជា លើកដំបូង ឬលើកចុងក្រោយដែលព្រះនឹងដាក់ទោសមនុស្សតាមវិធីនេះនោះទេ . . . .»។

«ព្រះមិនចង់បង្កើតផែនការនៃ «ហេរ៉េម (herem» តែមួយវិធីសម្រាប់សាសន៍អ៊ីស្រាអែលអនុវត្ត ចំពោះសាសន៍ដទៃនោះទេ។ ពាក្យ «ហេរ៉េម» ជាភាសាហេព្រើរមានន័យថា កំទេចអ្វីមួយទាំងស្រុង។ ខគម្ពីរចោទិយកថា 7៖1 បង្ហាញយើងអំពីបញ្ជីឈ្មោះនៃមនុស្សដែលព្រះនឹងបណ្តេញចេញពីស្រុកកាណាន ដើម្បីរៀបចំកន្លែងសម្រាប់ជនជាតិអ៊ីស្រាអែល។ បញ្ជីឈ្មោះនេះជួយអោយយើងមើលឃើញថា ព្រះបាន ដាក់កម្រិតទៅលើពួកមនុស្សដែលសាសន៍អ៊ីស្រាអែលអាចបំផ្លាញ។ ដូច្នេះ ព្រះពុំបានអនុញ្ញាតអោយ ជនជាតិអ៊ីស្រាអែលបំផ្លាញសាសន៍ស៊ីរី សាសន៍អេដំម សាសន៍អេស៊ីព្ទ ឬសាសន៍ផ្សេងទៀតនោះទេ (សូម អានខគម្ពីរចោទិយកថា 20៖10-18) . . . .»។

«សាសន៍កាណានត្រូវបានព្រះជំនុំជំរះ។ ទន្ទឹមគ្នានេះ បាបជនក៏នឹងត្រូវឈរនៅចំពោះព្រះ និងត្រូវជំនុំជំរៈផងដែរ . . . .»។

«មែនហើយ ព្រះបានជំនុំជំរៈសាសន៍កាណាន។ ប៉ុន្តែ ចូរចងចាំថា សាសន៍កាណានត្រូវបាន ដាស់តឿនអស់រយៈពេលជិត40ឆ្នាំរួចទៅហើយ អំពីអ្វីដែលនឹងកើតឡើងនាពេលអនាគត (សូមអានសម្តីរបស់នាងរ៉ាហាបនៅក្នុងខគម្ពីរយ៉ូស្វេ 2៖8-11)»។ ដកស្រង់ពី Daniel I. Block, The NIV Application Commentary: Deuteronomy (Grand Rapids, MI: Zondervan, 2012), pages 98, 99, adapted។

**សំណួរពិភាក្សា**

`1. បន្ទាប់ពីព្រះយេស៊ូវយាងមកហើយ យើងនឹងមានរយៈពេល1000ឆ្នាំក្នុងការទទួលបានការឆ្លើយតបទៅសំណួររបស់យើងទាំងអស់អំពីរឿងគ្រប់យ៉ាងនៅក្នុងជីវិតដែលយើងពុំបានយល់នៅពេលនេះ។ តើសេចក្តីសង្ឃឹមនេះអាចជួយអោយយើងជឿទុកចិត្តលើព្រះបានយ៉ាងដូចម្តេច បើទោះបីជាយើងពុំមាន ចម្លើយចំពោះអ្វីគ្រប់យ៉ាងនៅពេលឥឡូវនេះក្តី?`

`2. តើមានវិធីអ្វីខ្លះ ដែលព្រះបានដឹកនាំលោកអ្នកកាលពីមុន? តើបទពិសោធន៍អាចជួយអោយលោកអ្នកជឿទុកចិត្តលើទ្រង់សម្រាប់អនាគតដោយរបៀបណា? តើហេតុអ្វីបានជាយើងត្រូវតែចងចាំជានិច្ចអំពីរបៀបដែលព្រះបានធ្វើការនៅក្នុងជីវិតរបស់យើង?`