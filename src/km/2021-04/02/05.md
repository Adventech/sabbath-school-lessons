---
title:  កាដេស បារនា
date:  06/10/2021
---

អ្វីដែលកើតឡើងនៅឯកាដេស-បារនាគឺជារឿងដ៏គួរអោយសោកសៅមួយ។ រឿងនេះគឺជា មូលហេតុសម្រាប់អ្វីដែលបានកើតឡើងនៅដើមដំបូងនៃកណ្ឌគម្ពីរចោទិយកថា។ ដូច្នេះ យើងគួរតែ ក្រឡេកមើលរឿងនេះអោយបានម៉ត់ចត់។

តើពួកបណ្តាជនបានបង្ហាញអាកប្បកិរិយាយ៉ាងដូចម្តេច នៅពេលដែលពួកអ្នកសេុីបការណ៍បាន

`ផ្តល់របាយការណ៍របស់ពួកគេ? តើមានរឿងអ្វីកើតឡើងដោយសារតែអាកប្បកិរិយារបស់ពួកគេ? សូម អានបទគម្ពីរជនគណនា 14 សម្រាប់ចម្លើយ។`

យើងអាចរៀនមេរៀនសំខាន់ជាច្រើនចេញពីរឿងនេះ។ មេរៀនដ៏សំខាន់មួយនោះគឺនៅក្នុងបទគម្ពីរជនគណនា 14។ យើងនឹងឃើញមេរៀននេះនៅក្នុងកណ្ឌគម្ពីរចោទិយកថាម្តងទៀតនៅពេល ក្រោយ។

`សូមអានខគម្ពីរជនគណនា 14៖11-20។ លោកម៉ូសេបានឈររវាងព្រះ និងពួកបណ្តាជន នៅក្នុងខទាំងនេះ។ យើងឃើញលោកម៉ូសេធ្វើកិច្ចការដដែលនេះពីមុន នៅពេលដែលពួកបណ្តាជនបាន ធ្វើបាបទាស់នឹងព្រះជាម្ចាស់ជាមួយនឹងគោមាស។ តើលោកម៉ូសេបានផ្តល់ហេតុផលអ្វីខ្លះដល់ព្រះអំពីមូលហេតុដែលទ្រង់ពុំគួរបំផ្លាញពួកបណ្តាជន? តើហេតុអ្វីបានជាហេតុផលនេះសំខាន់ម្ល៉េះ?`

លោកម៉ូសេបានទូលនូវពាក្យជាច្រើនទៅកាន់ព្រះថា «ប្រសិនបើទ្រង់បំផ្លាញរាស្ត្ររបស់ទ្រង់ តើសាសន៍អេស៊ីព្ទ និងសាសន៍ដទៃគិតយ៉ាងដូចម្តេចអំពីទ្រង់?»។ គោលគំនិតនេះសំខាន់ជាទីបំផុត។ គ្រប់យ៉ាងដែលព្រះបានធ្វើសម្រាប់សាសន៍អ៊ីស្រាអែលពុំមែនគ្រាន់តែសម្រាប់សាសន៍អ៊ីស្រាអែលប៉ុណ្ណោះ ទេ។ ព្រះចង់ប្រទានពរដល់មនុស្សលោកគ្រប់ទីកន្លែង ដោយសារតែផែនការរបស់ទ្រង់សម្រាប់សាសន៍ អ៊ីស្រាអែល។ ព្រះបានជ្រើសរើសសាសន៍អ៊ីស្រាអែលអោយបង្ហាញអំពីសេចក្តីស្រឡាញ់របស់ទ្រង់ទៅកាន់អ្នកដទៃ។ ព្រះចង់អោយសាសន៍អ៊ីស្រាអែលជួយមនុស្សលោកអោយងាកចេញពីព្រះក្លែងក្លាយរបស់ ពួកគេទៅរកព្រះតែមួយគត់ដែលអាចជួយដល់ពួកគេបាន។ នេះគឺជាមូលហេតុដែលលោកម៉ូសេបានមានប្រសាសន៍ថា ប្រសិនបើទ្រង់បំផ្លាញមនុស្សទាំងនេះ តើនឹងមានអ្វីកើតឡើង? មនុស្សទាំងអស់ពីសាសន៍ដទៃនឹងនិយាយថា «ព្រះយេហូវ៉ាពុំអាចនឹងនាំពួកនោះចូលទៅក្នុងស្រុក ដែលទ្រង់បានស្បថថា នឹងឲ្យទៅគេ នោះបានជាទ្រង់ត្រឡប់ជាសំឡាប់គេ នៅក្នុងទីរហោស្ថានវិញ» (ជនគណនា 14៖16)។ ព្រះគម្ពីរបានបង្ហាញម្តងហើយម្តងទៀតថា រាស្ត្ររបស់ព្រះនឹងថ្វាយសិរីល្អដល់ទ្រង់។ ព្រះបានជ្រើសរើសសាសន៍អ៊ីស្រាអែលនៅក្នុងសម័យព្រះគម្ពីរ ដើម្បីអោយធ្វើកិច្ចការនេះ។ ទន្ទឹមគ្នានេះ ព្រះបាន ជ្រើសរើសពួកជំនុំ ដើម្បីបង្ហាញអំពីសេចក្តីស្រឡាញ់របស់ទ្រង់ទៅកាន់អ្នកដទៃនៅលើផែនដីសព្វថ្ងៃនេះ។ ព្រះបានធ្វើកិច្ចការនៅក្នុងជីវិតរាស្ត្ររបស់ទ្រង់ ដើម្បីបង្ហាញអ្នកដទៃថា ទ្រង់ជាអ្នកណា។ ជាការពិតណាស់ យើងតែងតែមិនបង្កភាពងាយស្រួលដល់ព្រះជាម្ចាស់ ដើម្បីអោយទ្រង់ធ្វើកិច្ចការរបស់ទ្រង់នោះទេ។ ប៉ុន្តែ នៅទីបញ្ចប់ កិច្ចការរបស់ព្រះនៅក្នុងពួកជំនុំរបស់ទ្រង់នឹងបង្ហាញអំពីសិរីល្អរបស់ទ្រង់។

`សូមអានខគម្ពីរអេភេសូរ 3៖10។ តើលោកប៉ុលកំពុងមានប្រសាសន៍អំពីអ្វីនៅក្នុងខនេះ? តើព្រះបង្ហាញអំពីព្រះប្រាជ្ញាញាណរបស់ទ្រង់តាមរយៈពួកជំនុំរបស់ទ្រង់យ៉ាងដូចម្តេចខ្លះ ទៅកាន់ទេពនិករ ដែលរស់នៅលើភពដទៃ។`