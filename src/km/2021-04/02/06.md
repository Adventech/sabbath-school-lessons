---
title:  អំពើបាបរបស់សាសន៍អាម៉ូរី
date:  07/10/2021
---

ក្នុងបទគម្ពីរចោទិយកថា 2 និង 3 លោកម៉ូសេបានប្រាប់ជនជាតិអ៊ីស្រាអែលបន្ថែមអំពីប្រវត្តិ-

សាស្ត្ររបស់ពួកគេ។ លោកម៉ូសេបានប្រាប់អំពីរបៀបដែលព្រះបានជួយអោយជនជាតិអ៊ីស្រាអែលច្បាំង ឈ្នះខ្មាំងសត្រូវរបស់ពួកគេ នៅពេលដែលសាសន៍អ៊ីស្រាអែលស្មោះត្រង់ចំពោះព្រះ។ ព្រះក៏បានជួយអោយរាស្ត្ររបស់ទ្រង់បំផ្លាញពួកយក្ស «ជាសាសន៍អេមីម» ផងដែរ (ចោទិយកថា 2៖11, 20, ចោទិយកថា 3៖13)។

ខទាំងនេះបាននាំយកប្រធានបទដ៏ពិបាកមួយដល់ការចាប់អារម្មណ៍របស់យើង នោះគឺជាការ សំឡាប់។ មែនហើយ ជនជាតិអ៊ីស្រាអែលតែងតែព្យាយាមបង្កើតសន្តិភាពជាសាសន៍ដទៃមុនពេលដែល ពួកគេច្បាំងនឹងសាសន៍ទាំងនោះ (ចោទិយកថា 20៖10, 11)។ ប៉ុន្តែ មនុស្សពីសាសន៍ដទៃតែងតែមិនព្រមទទួលយកសន្តិភាពពីសាសន៍អ៊ីស្រាអែល។ ដូច្នេះ ពេលខ្លះ ជនជាតិអ៊ីស្រអែលត្រូវតែឡើងទៅ ច្បាំង និងបំផ្លាញពួកមនុស្សទាំងនេះ រួមទាំងស្ត្រី និងកូនក្មេងផងដែរ។ លោកម៉ូសេបានប្រាប់អំពីរបៀបដែលសាសន៍អ៊ីស្រាអែលបានធ្វើរឿងដូច្នោះទៅកាន់ស្តេចស៊ីហុនថា៖ «ព្រះយេហូវ៉ា ជាព្រះនៃយើងរាល់គ្នា ទ្រង់បានប្រគល់ស្តេចមកយើង ហើយយើងរាល់គ្នាក៏វាយទ្រង់ និងពួកកូនចៅទ្រង់ ព្រមទាំងរាស្ត្រទាំងអស់គ្នាទៅ យើងក៏ចាប់យកអស់ទាំងទីក្រុងរបស់ទ្រង់នៅគ្រានោះ ទាំងរំលីងគ្រប់ទីក្រុងទាំងមូល ព្រមទាំងមនុស្សប្រុសស្រី និងកូនក្មេងផងគ្មានទុកណាមួយឲ្យនៅសល់ឡើយ» (ចោទិយកថា 2៖33, 34)។

មនុស្សខ្លះមានការពិបាកក្នុងការទទួលយកនូវការសំឡាប់នៅក្នុងរឿងនៃព្រះគម្ពីរ។ ដូច្នេះ ពួកគេ បាននិយាយថា រឿងទាំងនេះពុំមែនជារឿងពិតនោះទេ។ ក្នុងនាមជាសេវេនដេយអាត់វេនទីស្ទ យើងពុំអាច ទទួលយកចម្លើយបែបនេះបានឡើយ។ ពួកយើងជឿថា «គ្រប់ទាំងបទគម្ពីរ គឺជាព្រះទ្រង់បានបញ្ចេញព្រះវិញ្ញាណបណ្តាលឲ្យតែងទេ» (ធីម៉ូថេទី2 3៖16)។ ដូច្នេះ យើងជឿថា រឿងទាំងនេះនៅក្នុងព្រះគម្ពីរ ពិតជាបានកើតឡើង។ ដោយសារតែយើងជឿទៅលើរឿងទាំងនេះ យើងបានប្រឈមមុខនឹងសំណួរដ៏ពិបាកមួយដែលចោទសួរថា៖ តើហេតុអ្វីបានជាព្រះនៃសេចក្តីស្រឡាញ់អនុញ្ញាតអោយការសំឡាប់បែប នេះកើតឡើង?

`សូមអានខគម្ពីរលោកុប្បត្តិ 15៖1-16។ តើព្រះមានបន្ទូលទៅកាន់លោកអ័ប្រាហាំយ៉ាងដូច ម្តេចនៅក្នុងខ16? តើខ16ជួយអោយយើងយល់កាន់តែប្រសើរឡើងយ៉ាងដូចម្តេច អំពីមូលហេតុដែល ព្រះអនុញ្ញាតអោយសាសន៍អ៊ីស្រាអែលសំឡាប់ខ្មាំងសត្រូវរបស់ពួកគេរួមទាំងស្ត្រី និងកូនក្មេងផងដែរ នោះ?`

ជាការពិតណាស់ មនុស្សជាច្រើននៅជុំវិញសាសន៍អ៊ីស្រាអែលអាក្រក់ជាទីបំផុត។ ព្រះមានសិទ្ធិក្នុងការដាក់ទោសពួកគេមុនពេលកំណត់។ ទោះបីជាយ៉ាងនោះក្តី យើងនៅតែមានការលំបាកក្នុងការអានអំពីរបៀបដែលសាសន៍អ៊ីស្រាអែលសំឡាប់ស្ត្រី និងកូនក្មេង។ យើងត្រូវតែចងចាំថា យើងពុំមាន ព័ត៌មានទាំងអស់អំពីអ្វីដែលបានកើតឡើងនៅពេលនោះឡើយ។ ដូច្នេះហើយ យើងត្រូវតែទទួលយក រឿងដ៏លំបាកនេះ ហើយជឿទុកចិត្តទៅលើសេចក្តីមេត្តារបស់ព្រះ។ សេចក្តីជំនឿពុំមែនគ្រាន់តែអំពីការ ស្រឡាញ់ព្រះ នៅពេលដែលការស្រឡាញ់ទ្រង់របស់យើងងាយស្រួលប៉ុណ្ណោះនោះទេ។ សេចក្តីជំនឿក៏ស្តីអំពីការជឿទុកចិត្តរបស់យើងទៅលើព្រះផងដែរ នៅពេលដែលយើងមិនអាចយល់អ្វីទាំងអស់នៅក្នុង ព្រះគម្ពីរដែលយើងបានអាន។

`យើងអាចមើលឃើញរឿងនៅក្នុងជីវិត ឬនៅក្នុងព្រះគម្ពីរដែលយើងពុំអាចយល់បានទាំងស្រុង។ សូមអានខគម្ពីរកូរិនថូសទី1 10៖1-4 និងយ៉ូហាន 14៖9។ តើខទាំងនេះជួយអោយយើងជឿទុក ចិត្តលើព្រះ និងជឿថា ទ្រង់ស្រឡាញ់ ហើយយុត្តិធម៌យ៉ាងដូចម្តេច បើទោះបីជាយើងពុំអាចយល់អ្វីដែលយើងបានឃើញទាំងស្រុងនោះ?`