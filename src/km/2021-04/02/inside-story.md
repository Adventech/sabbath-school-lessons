---
title:  មរតករបស់ម្ដាយខ្ញុំ
date:  08/10/2021
---

ម្តាយរបស់ខ្ញុំបានងាកមករកខ្ញុំ ខណៈពេលដែលគាត់ហៀបនឹងស្លាប់ពីជំងឺមហារីកប្រមាត់។ គាត់បាននិយាយថា «កូនត្រូវតែទៅព្រះវិហារ»។ ម្តាយរបស់ខ្ញុំតែងតែនាំខ្ញុំទៅឯព្រះវិហារជារៀងរាល់ថ្ងៃ សប្បាតហ៍តាំងតែពីខ្ញុំនៅជាក្មេងស្រី ប៉ុន្តែ ខ្ញុំផ្អាកទៅដោយសារតែខ្ញុំជាប់រវល់ជាមួយនឹងហាងរបស់ខ្ញុំនៅ ឯហាណាំ ជាយក្រុងសេអ៊ូល ប្រទេសកូរ៉េខាងត្បូង។ ពាក្យសម្តីរបស់ម្តាយខ្ញុំធ្វើអោយខ្ញុំពិបាកមែនទែន ដោយសារតែខ្ញុំព្យាយាមធ្វើការបណ្តើរ ហើយចិញ្ចឹមកូនប្រុសស្រី និងក្មួយ3នាក់របស់ខ្ញុំបណ្តើរ។ បន្ទាប់មក ខ្ញុំយល់ឃើញថា ខ្ញុំមិនអាចទទួលបានជោគជ័យដោយខ្លួនខ្ញុំនោះទេ ដូច្នេះ ខ្ញុំបានត្រឡប់ទៅឯព្រះយេស៊ូវ វិញ។ ខណៈពេលដែលសេចក្តីស្រឡាញ់ចំពោះព្រះយេស៊ូវរបស់ខ្ញុំកាន់តែកើនឡើង ទ្រង់បានប្រទានដល់ខ្ញុំ នូវចិត្តឈឺឆ្អាលចំពោះអ្នកជិតខាងដែលខ្វះខាត។ សាច់ញាតិម្នាក់បានណែនាំខ្ញុំអំពីនាងហុង ស៊ុនមី (Hong Soon-mi)។ អស់រយៈពេលមួយឆ្នាំបន្ទាប់ពីយើងបានជួបគ្នាមក ប្តីរបស់នាងស៊ុនមីត្រូវបានរកឃើញថា មានជំងឺមហារីកខួរឆ្អឹង។ នៅពេលដែលខ្ញុំឮថា គាត់មិនអាចបង់ថ្លៃវះកាត់បាន ខ្ញុំបានធ្វើប្រអប់បរិច្ចាគមួយ ដាក់នៅផ្លូវខាងក្រៅហាងរបស់ខ្ញុំ។ មនុស្សជាច្រើនបានសើចចំអកអោយខ្ញុំដោយនិយាយថា «តើហេតុអ្វី បានជាអ្នករៃអង្គាសប្រាក់សម្រាប់អ្នកដែលមិនមែនជាសាច់ញាតិឯងអ៊ីចឹង?»។ ទោះគេនិយាយយ៉ាងនេះក្តី ខ្ញុំ នៅតែបន្តទុកប្រអប់បរិច្ចាកនៅទីនោះទៀត។ នៅថ្ងៃកំណើតរបស់នាងស៊ុនមី ខ្ញុំបានជូនកាដូជាអង្ករមួយ បាវទម្ងន់20គីឡូក្រាមដល់នាង។ ខ្ញុំបាននិយាយថា «នេះគឺជាកាដូពីហាងរបស់ខ្ញុំ»។ ក្រោយមក នាង បានប្រាប់ខ្ញុំថា គ្រួសារនាងទាំងមូលបានយំ នៅពេលដែលពួកគេឃើញកាដូនោះ។

នាងស៊ុនមីមិនទាន់មកព្រះវិហារភ្លាមៗនោះទេ។ ប៉ុន្តែ នាងបានអានទស្សនាវដ្តីអាត់វេនទីស្ទដែលខ្ញុំបានអោយដល់នាង រួចនាងបានដឹងថា អ្នកសេវេនដេយអាត់វេនទីស្ទស្រឡាញ់ព្រះយេស៊ូវ និងអ្នក ដទៃជាខ្លាំង។ ខ្ញុំបានអោយនាងស៊ុនមីមើលការខុសត្រូវលើហាងរបស់ខ្ញុំ ដោយអោយប្រាក់ខែដល់នាង និងអោយអ្វីៗដែលនាងត្រូវការចាំបាច់ដូចជាអង្ករ និងផ្លែឈើអស់រយៈពេល2ឆ្នាំ។ ក្រោយមក ខ្ញុំអោយនាងធ្វើជាមេការលើភោជនីយដ្ឋានតូចមួយដែលខ្ញុំបើក។ បន្ទាប់ពីបានគ្រប់គ្រងលើ ភោជនីយដ្ឋានអស់ រយៈពេល1ឆ្នាំមក នាងបានសួរខ្ញុំថា «ហេតុអ្វីបានជាអ្នកមិនហៅខ្ញុំទៅព្រះវិហារផង?»។ ខ្ញុំបានឆ្លើយថា «ហេតុអ្វីចង់អោយខ្ញុំហៅ បើអ្នកដឹងថា អ្នកត្រូវបានស្វាគមន៍ជានិច្ចនោះ?»។ រួចនាងនិយាយថា «អ៊ីចឹង ខ្ញុំទៅហើយណា?»។ បន្ទាប់ពីចងមិត្តអស់រយៈពេល6ឆ្នាំមក នាងស៊ុនមីបានចូលទៅឯព្រះវិហារសេវេនដេយ អាត់វេនទីស្ទហាណាំខាងលិចជាលើកទីមួយ។ 3ឆ្នាំក្រោយមក នាងបានក្លាយទៅជាអ្នកជំនួយការស្ត្រី ហើយក្រោយមក ប្តី និងកូនរបស់នាងបានទទួណបុណ្យជ្រមុជទឹក។ នៅពេលដែលខ្ញុំបើកហាងរបស់ខ្ញុំ ខ្ញុំ គឺជាអាត់វេនទីស្ទតែម្នាក់គត់ប៉ុណ្ណោះនៅក្នុងសង្កាត់របស់ខ្ញុំ។ ឥឡូវនេះ ពាណិជ្ជករ7នាក់បានក្លាយមកជា អាត់វេនទីស្ទ។ ព្រះវិហារមានកេរ្តិ៍ឈ្មោះល្អនៅក្នុងតំបន់ខ្ញុំ។ ខ្ញុំសូមថ្លែងអំណរអរគុណដល់ម្តាយខ្ញុំសម្រាប់ ការផ្តល់អោយនូវមរតកនៃសេចក្តីជំនឿដល់ខ្ញុំ ហើយខ្ញុំសូមថ្វាយសិរីល្អទាំងអស់ដល់ព្រះដែលបានប្រើ ពាណិជ្ជករ7នាក់ដូចខ្ញុំ សម្រាប់ការល្អ។