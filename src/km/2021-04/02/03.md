---
title:  ព្រះរក្សាសេចក្តីសន្យារបស់ទ្រង់អោយទាន់ពេលវេលា
date:  04/10/2021
---

មែនហើយ វិទ្យាសាស្ត្រសម័យទំនើបមានកំហុសអំពីរឿងជាច្រើន។ (ការវិវត្តន៍គឺជាឧទាហរណ៍ មួយ។ ការវិវត្តន៍បានបង្រៀនថា ភាវៈនៅលើផែនដីបានចាប់ផ្តើម ដោយសារការប្រែប្រួលបន្តិចម្តងៗនៅ ក្នុងពួករុក្ខជាតិ និងសត្វក្នុងរយៈកាលដ៏យូរអង្វែងមួយ។ វិទ្យាសាស្ត្រសម័យទំនើបក៏បានបង្រៀនទៀតផងដែរថា ជីវិតបានចាប់ផ្តើមឡើងដោយការចៃដន្យ)។ ព្រះគម្ពីរបានបង្ហាញយើងថា គោលគំនិតទាំង នេះខុសទាំងស្រុង។ ប៉ុន្តែ វិទ្យាសាស្ត្រសម័យទំនើបអាចជួយអោយយើងយល់នូវរឿងដ៏គួរអោយភ្ញាក់ផ្អើល និងអស្ចារ្យជាច្រើនអំពីធម្មជាតិ។ រឿងទាំងនោះអាចជួយអោយយើងយល់កាន់តែប្រសើរឡើងអំពី ព្រះដែលបានបង្កើតធម្មជាតិមក។ ការរកឃើញនៃវិទ្យាសាស្ត្រសម័យទំនើបអាចជួយអោយយើងមើល ឃើញថា ព្រះបានបង្កើតរបស់សព្វសារពើយ៉ាងប្រុងប្រយ័ត្នជាទីបំផុត។ ដូច្នេះ យើងអាចដឹងច្បាស់ថា ព្រះទ្រង់ក៏មានការប្រុងប្រយ័ត្ននឹងរឿងខាងវិញ្ញាណដូចគ្នាដែរ។ ខដំបូងនៃកណ្ឌគម្ពីរចោទិយកថាយ៉ាង ច្បាស់ថា ព្រះមានការប្រុងប្រយ័ត្នជាទីបំផុត។

`សូមអានខគម្ពីរចោទិយកថា 1៖1-6។ ខគម្ពីរចោទិយកថា 1៖3 បានចែងអំពី «40ឆ្នាំ»។ តើហេតុអ្វីបានជាពេលវេលានេះសំខាន់ម្ល៉េះ?`

សូមចងចាំអំពីរបៀបដែលលោកម៉ូសេបានបញ្ជូនអ្នកសេុីបការណ៍ពីកាដេស-បារនាអោយទៅ ពិនិត្យមើលទឹកដីនៃសេចក្តីសន្យា។ តើមានរឿងអ្វីបានកើតឡើងបន្ទាប់? ពួកបណ្តាជនបានបដិសេធមិនជឿទុកចិត្តលើព្រះ។ ពួកគេពុំបានធ្វើតាមសេចក្តីបង្គាប់របស់ទ្រង់ថា អោយទៅវាយយកទឹកដីសន្យា នោះឡើយ។ ម្ល៉ោះហើយ ព្រះបានមានបន្ទូលទៅកាន់ពួកគេថា ពួកគេនឹងមិនអាចចូលទៅក្នុងទឹកដីសន្យា ភ្លាមៗបានឡើយ។ ពួកគេត្រូវតែរង់ចាំ។ តើពួកគេត្រូវរង់ចាំយូរប៉ុនណា? «ឯងរាល់គ្នានឹងត្រូវទ្រាំទ្រចំពោះ សេចក្តីទុច្ចរិតរបស់ឯងអស់40ឆ្នាំ តាមចំនួនថ្ងៃដែលបានដើរសង្កេតមើលក្នុងស្រុកនោះ គឺជា40ថ្ងៃ ក្នុង 1ថ្ងៃទុកជា1ឆ្នាំ នោះឯងរាល់គ្នានឹងស្គាល់សណ្ឋានដែលឥតពីអញទៅ ជាយ៉ាងណា» (ជនគណនា 14៖ 34)។

ដូច្នេះ កណ្ឌគម្ពីរចោទិយកថាបានចាប់ផ្តើម40ឆ្នាំបន្ទាប់ពីពេលនោះមក។ ឥឡូវនេះ ពួកគេអាចចូលទៅក្នុងទឹកដីសន្យាបានហើយ។ តើរឿងនេះបង្ហាញយើងយ៉ាងដូចម្តេច? រឿងនេះបង្ហាញយើង ថា យើងអាចជឿទុកចិត្តលើសេចក្តីសន្យារបស់ព្រះបាន។ ព្រះនឹងធ្វើតាមអ្វីដែលទ្រង់បានមានបន្ទូលថា ទ្រង់នឹងធ្វើ។ ទ្រង់ក៏នឹងធ្វើអ្វីដែលទ្រង់បានមានបន្ទូលយ៉ាងពិតប្រាកដ នៅពេលដែលទ្រង់មានបន្ទូល ថា ទ្រង់នឹងធ្វើវា។

តើមានសេចក្តីសន្យាណាផ្សេងទៀតនៅក្នុងព្រះគម្ពីរដែលបានកើតឡើងយ៉ាងពិតប្រាកដ នៅ ពេលដែលព្រះមានបន្ទូលថា រឿងទាំងនោះនឹងត្រូវកើតឡើង? ខគម្ពីរដានីយ៉ែល 9៖24-27 បានកើត ឡើងតាមអ្វីដែលព្រះជាម្ចាស់បានសន្យា។ «1ខួប2ខួប ហើយកន្លះខួប» (ដានីយ៉ែល 7៖25; សូមអាន ខគម្ពីរវិវរណៈ 12៖6, 14; វិវរណៈ 13៖5 ផងដែរ) ក៏បានកើតឡើងពិតមែនដែរ។ រហូតមកដល់ពេល នេះ សារនៃពេលវេលាដ៏ពិសេសនៅក្នុងបទគម្ពីរដានីយ៉ែល 2, 7, និង 8 បានកើតឡើងយ៉ាងពិតប្រាកដ តាមអ្វីដែលព្រះបានសន្យា។ សារនៃពេលវេលាទាំងនេះបានបង្ហាញយើងថា ព្រះទ្រង់ជ្រាបអំពីអនាគត។ ដូច្នេះ យើងអាចជឿទុកចិត្តបានថា ព្រះគឺជាអ្នកគ្រប់គ្រងលើពេលវេលា។

`រហូតមកដល់ពេលនេះ អ្វីដែលព្រះបានមានបន្ទូលថា នឹងត្រូវកើតឡើងនៅពេលអនាគត នោះ រឿងទាំងនោះនឹងត្រូវកើតឡើងមែន ដូចជាអ្វីដែលទ្រង់បានសន្យា។ តើហេតុអ្វីបានជារឿងទាំងនោះអាច ជួយអោយយើងជឿទុកចិត្តលើព្រះជាម្ចាស់បាន ខណៈពេលដែលយើងកំពុងនៅបន្តរង់ចាំអនាគតដែល ទ្រង់បានសន្យានោះ?`