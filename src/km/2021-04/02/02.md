---
title:  លោកម៉ូសេដែលជាអ្នកបម្រើរបស់ព្រះ
date:  03/10/2021
---

ខគម្ពីរនិក្ខមនំ 2៖2 គឺជាដើមរឿងដែលយើងអាចអានអំពីលោកម៉ូសេ។ នៅពេលនោះ លោក ម៉ូសេបានសរសេរកណ្ឌគម្ពីរលោកុប្បត្តិរួចទៅហើយ។ កណ្ឌគម្ពីរលោកុប្បត្តិបានបង្ហាញយើងថា យើងជា អ្នកណា និងហេតុអ្វីបានជាយើងមាននៅទីនេះ។ កណ្ឌគម្ពីរនេះក៏បានបកស្រាយអំពីរបៀបដែលរបស់ គ្រប់យ៉ាងបានក្លាយទៅជាអាក្រក់នៅលើផែនដីនេះ និងមូលហេតុដែលយើងនៅតែអាចមានសេចក្តី សង្ឃឹមផងដែរ។ កណ្ឌគម្ពីរលោកុប្បត្តិបានបង្រៀនយើងអំពីគោលគំនិតសំខាន់ និងមនុស្សដទៃទៀត ជាច្រើនផងដែរដូចជា៖ (1) របៀបដែលអំពើបាបបានចាប់ផ្តើមឡើង (2) សេចក្តីសន្យាពីព្រះក្នុងការសង្គ្រោះមនុស្សលោក (3) ទឹកជំនន់ (4) លោកអ័ប្រាហាំ និង (5) ដំណឹងល្អដែលព្រះយេស៊ូវនឹងសង្គ្រោះ យើង។ យើងពិតជាពុំអាចដឹងបានថា លោកម៉ូសេ និងកណ្ឌគម្ពីររបស់គាត់បានប៉ះពាល់ចិត្តរបស់មនុស្ស ប៉ុន្មាននាក់នោះទេ។ តើលោកម៉ូសេអាចធ្វើកិច្ចការដ៏អស្ចារ្យនេះ នៅពេលដែលលោកឃ្លាតឆ្ងាយពីភាពល្អ ឥតខ្ចោះបានដោយរបៀបណា? ចម្លើយគឺងាយស្រួលជាទីបំផុត។ លោកម៉ូសេបានស្រឡាញ់ព្រះយ៉ាង ខ្លាំងហើយគាត់ចង់បម្រើទ្រង់។

`សូមអានខគម្ពីរនិក្ខមនំ 32៖29-32។ ខទាំងនេះបានបង្ហាញយើងអំពីការសន្ទនារវាងព្រះ ជាម្ចាស់ និងលោកម៉ូសេ បន្ទាប់ពីបណ្តាជនបានប្រឆាំងទាស់នឹងព្រះ ហើយបានថ្វាយបង្គំគោដែលធ្វើ ពីមាស។ តើរឿងនេះបង្ហាញយើងយ៉ាងដូចម្តេច អំពីចិត្តរបស់លោកម៉ូសេ? តើហេតុអ្វីបានជាព្រះជាម្ចាស់ អាចប្រើលោកម៉ូសេនៅក្នុងវិធីដ៏អស្ចារ្យមួយ ទោះបីជាលោកមិនល្អឥតខ្ចោះក៏ដោយ?`

លោកម៉ូសេពុំមានកំហុសនៃអំពីបាបដែលបណ្តាជនបានធ្វើនោះទេ។ ប៉ុន្តែ ទោះជាយ៉ាងនេះ ក្តី លោកម៉ូសេនៅតែទូលសូមអោយព្រះលើកលែងទោសដល់បណ្តាជនទៅវិញ (និក្ខមនំ 32៖32)។ លោកម៉ូសេថែមទាំងសុខចិត្តលះបង់ជីវិតដ៏នៅអស់កល្បរបស់លោក ដើម្បីសង្គ្រោះពួកគេ។ លោក ម៉ូសេដឹងថា អំពើបាបរបស់ពួកគេអាក្រក់ជាទីបំផុត។ ដូចដែលយើងបានឃើញ គាត់ដឹងថា មានសេចក្តី តែម៉្យាងប៉ុណ្ណោះដែលអាចដកហូតអំពើបាបចេញបាប។ តើលោកអ្នកឃើញពាក្យពេចន៍នៅក្នុងខគម្ពីរនិក្ខមនំ 32៖32 ដែលបានចែងថា «សូមទ្រង់អត់ទោសចំពោះអំពើបាបរបស់គេផង» ដែរឬទេ? កិរិយា ស័ព្ទ «អត់ទោស» មានន័យថា «ទទួលយក» ឬ «ទទួលខុសត្រូវជំនួស»។ ដូច្នេះ លោកម៉ូសេពិតជាបាន ទូលសូមអោយព្រះទ្រង់ផ្ទាល់ទទួលយកការដាក់ទោសសម្រាប់អំពើបាប។ លោកម៉ូសេបានទូលសូមរឿងដ៏គួរអោយភ្ញាក់ផ្អើលជាទីបំផុត។ ប៉ុន្តែ លោកម៉ូសេដឹងថា ពួកបណ្តាជនពុំអាចទទួលបានសេចក្តីសង្គ្រោះបានឡើយ លុះត្រាតែព្រះទទួលជំនួសកំហុសរបស់ពួកគេ។ ព្រះមិនអាចលើកលែងទោសអំពើ បាបរបស់ពួកគេតាមវិធីផ្សេងបានឡើយ។

យើងបានឃើញនៅឧទាហរណ៍មួយនៃការជំនួសនៅខាងដើមនៃព្រះគម្ពីរ។ លោកម៉ូសេដែល ជាអ្នកជំនួសបានបង្ហាញយើងអំពីអ្វីដែលនឹងត្រូវកើតឡើងនៅលើឈើឆ្កាង។ ព្រះដែលលេចមកនៅក្នុង អង្គព្រះយេស៊ូវផ្ទាល់បានទទួលអំពើបាបជំនួសយើង។ ទ្រង់បានទទួលយកការដាក់ទោស។ ព្រះពុំអាច សង្គ្រោះយើងតាមវិធីណាផ្សេងដោយមិនបំពានលើរបស់ទ្រង់នោះទេ។ លោកពេត្រុសដែលអ្នកជំនាន់ក្រោយៗបន្ទាប់ពីលោកម៉ូសេបានសរសេរថា៖ «ទ្រង់បានផ្ទុកអំពើបាបរបស់យើងរាល់គ្នា នៅលើរូបអង្គ ទ្រង់ ជាប់លើឈើឆ្កាង ដើម្បីឲ្យយើងបានរស់ខាងឯសេចក្តីសុចរិត ដោយបានស្លាប់ខាងឯអំពើបាបហើយ គឺដោយស្នាមជាំរបស់ទ្រង់ ដែលអ្នករាល់គ្នាបានជា» (ពេត្រុសទី1 2៖24)។

`លោកម៉ូសេសុខចិត្តលះបង់ជីវិតដ៏នៅអស់កល្បរបស់គាត់ ដើម្បីសង្គ្រោះសាសន៍របស់គាត់។ តើខទាំងនេះបង្រៀនយើងអ្វីខ្លះ អំពីរបៀបដែលយើងគួរតែស្រឡាញ់អ្នកដទៃ?`