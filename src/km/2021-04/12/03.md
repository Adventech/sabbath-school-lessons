---
title:  ព្រះស្រឡាញ់មនុស្សទាំងអស់ស្មើៗគ្នា
date:  13/12/2021
---

ក្នុងបទគម្ពីរចោទិយកថា 10 លោកម៉ូសេចង់អោយពួកបណ្តាជនមើលឃើញអំពីមូលហេតុដែលពួកគេគួរតែបង្ហាញសេចក្តីជំនឿលើព្រះ និងគោរពតាមទ្រង់។ ម្ល៉ោះហើយ លោកម៉ូសេបានរំលឹកពួកគេអំពីប្រវត្តិសាស្ត្ររបស់ពួកគេម្តងទៀត។ តើលោកម៉ូសេបានមានប្រសាសន៍អំពីអ្វី បន្ទាប់ទៀត?

`សូមអានខគម្ពីរចោទិយកថា 10៖17-19។ តើសារដ៏សំខាន់អ្វីដែលលោកម៉ូសេបានប្រគល់ អោយពួកបណ្តាជននៅក្នុងខទាំងនេះ?`

លោកម៉ូសេបានរំលឹកពួកគេអំពីព្រះដែលស្រឡាញ់ដល់ពួកគេ។ តើលោកអ្នកឃើញពាក្យថា «ចំពោះទ្រង់ មនុស្សទាំងអស់គឺស្មើគ្នា » ដែរឬទេ? (ចោទិយកថា 10៖17, បកប្រែថ្មី)។ ការនិយាយបែបនេះយកចេញពីរូបស័ព្ទនៅក្នុងភាសាហេព្រើរ។ រូបស័ព្ទនោះមានន័យយ៉ាងដូច្នេះថា «ទ្រង់មិនយោគ យល់មុខអ្នកណាសោះ»។ តើការនិយាយបែបនេះមានន័យយ៉ាងដូចម្តេច? ក្នុងសម័យព្រះគម្ពីរ ពេលខ្លះ ស្តេច និងពួកចៅក្រមមិនយុត្តិធម៌ឡើយ។ ពួកគេកាត់ក្តីពួកបណ្តាជនតាមរយៈរូបសម្បត្តិខាងក្រៅ។ ដោយ ឡែក កណ្ឌគម្ពីរចោទិយកថាបង្ហាញយើងថា ព្រះមិនបានជំនុំជំរះមនុស្សដោយរបៀបនេះឡើយ។ ព្រះទ្រង់ យុត្តិធម៌ចំពោះមនុស្សគ្រប់គ្នា។ ព្រះយេស៊ូវបានបង្ហាញយើងនូវសេចក្តីពិតដ៏សំខាន់នេះអំពីព្រះ នៅពេល ដែលទ្រង់យាងចុះមកផែនដីនេះ។ ព្រះយេស៊ូវតែងតែសប្បុរសចំពោះមនុស្សគ្រប់គ្នាជានិច្ច។ ព្រះយេស៊ូវ ក៏សប្បុរសចំពោះមនុស្សដែលគេគិតថាមិនសំខាន់ផងដែរ។

`សូមអានខគម្ពីរកិច្ចការ 10៖34; រ៉ូម 2៖11; កាឡាទី 2៖6; អេភេសូរ 6៖9; កូឡូស 3៖ 25 និងពេត្រុសទី1 1៖17។ តើខទាំងនេះបង្ហាញយើងយ៉ាងដូចម្តេច អំពីសេចក្តីពិតនៃព្រះគម្ពីរនៅ ក្នុងខគម្ពីរចោទិយកថា 10៖17 នោះ?`

លោកប៉ុលបានមានប្រសាសន៍អំពីចំណុចពិបាកៗជាច្រើននៅក្នុងខទាំងនេះ។ ក្នុងកណ្ឌគម្ពីរ អេភេសូរ លោកប៉ុលបានដាស់តឿនពួកចៅហ្វាយអោយប្រព្រឹត្តល្អចំពោះពួកបាវបម្រើខ្លួន។ ក្នុងកណ្ឌគម្ពីរ រ៉ូម លោកប៉ុលបានមានប្រសាសន៍ថា ព្រះសង្គ្រោះទាំងសាសន៍យូដា និងសាសន៍ដទៃ។ ប៉ុន្តែ មានចំណុច មួយដែលដូចគ្នានៅក្នុងខទាំងអស់នេះ។ ខទាំងអស់នេះបានចែងអំពីគោលគំនិតនៅក្នុងកណ្ឌគម្ពីរចោ-ទិយកថាថា ព្រះស្រឡញ់មនុស្សទាំងអស់ស្មើៗគ្នា។ នេះគឺជាដំណឹងល្អមួយ។ ប្រសិនបើព្រះអនុវត្តបែប នេះ នោះយើងក៏គួរតែអនុវត្តបែបយ៉ាងដូច្នេះផងដែរ។

លោកប៉ុលបានប្រាប់យើងបន្ថែមទៀតអំពីដំណឹងល្អនេះនៅក្នុងកណ្ឌគម្ពីររ៉ូម។ ព្រះទតមើល យើងគ្រប់ពេលវេលា។ យើងទាំងអស់គ្នាជាបាបជន។ យើងត្រូវការព្រះបង្ហាញយើងអំពីព្រះគុណរបស់ ទ្រង់ និងសង្គ្រោះយើង។ ដំណឹងល្អនោះគឺថា ព្រះបានផ្តល់ព្រះគុណរបស់ទ្រង់ដល់មនុស្សគ្រប់គ្នាតាមរយៈព្រះយេស៊ូវ។

`តើលោកអ្នកបានបង្ហាញសេចក្តីស្រឡាញ់ចំពោះមនុស្សមួយចំនួនជាងអ្នកដទៃដែរឬទេ? តើហេតុ អ្វីបានជាឈើឆ្កាងបង្ហាញយើងថា ទង្វើបែបនេះគឺជារឿងមិនត្រឹមត្រូវទៅវិញ?`