---
title:  ការសិក្សាបន្ថែម
date:  17/12/2021
---

យើងបានរៀនអំពីសប្តាហ៍នេះថា អ្នកសរសេរគម្ពីរសញ្ញាចាស់ជាច្រើនបានប្រើសម្រង់ មតិចេញពីអ្នកសរសេរគម្ពីរសញ្ញាចាស់ដទៃទៀត។ ទន្ទឹមនឹងនេះ គម្ពីរសញ្ញាថ្មីមានពេញទៅដោយសម្រង់ មតិ គោលគំនិត ប្រវត្តិសាស្ត្រ សារ និងរឿងទាំងឡាយចេញពីគម្ពីរសញ្ញាចាស់។ អ្នកសរសេរគម្ពីរសញ្ញា ថ្មីបានប្រើខចេញពីកណ្ឌគម្ពីរទំនុកដំកើង អេសាយ និងចោទិយកថាច្រើនជាងប្រើខចេញពីកណ្ឌគម្ពីរសញ្ញាចាស់ដទៃទៀត។ អ្នកសរសេរគម្ពីរសញ្ញាថ្មីបានប្រើសម្រង់មតិចេញពីសេបធួជីនដែលជាគម្ពីរសញ្ញា ចាស់ជាភាសាក្រេក (LXX)។ សេបធួជីនគឺជាច្បាប់ចម្លងនៃគម្ពីរហេព្រើរដែលបានសរសេរជាភាសាក្រេក។

យើងអាចរៀនបានច្រើនអំពីរបៀបនៃការយល់ព្រះគម្ពីរតាមវិធីដែលអ្នកសរសេរគម្ពីរសញ្ញាថ្មី បានប្រើខចេញពីគម្ពីរសញ្ញាចាស់។ មេរៀនមួយដែលយើងអាចរៀនបាននោះគឺថា អ្នកសរសេរគម្ពីរសញ្ញា ថ្មីមិនដែលសង្ស័យថា សំណេរនៅក្នុងគម្ពីរសញ្ញាចាស់មានប្រភពមកពីព្រះឬអ្នកណានោះទេ។ អ្នកសរសេរ គម្ពីរសញ្ញាថ្មីក៏មិនបានសង្ស័យអំពីប្រវត្តិសាស្ត្រ ឬរឿងណាមួយចេញពីគម្ពីរសញ្ញាចាស់នោះដែរ។ អ្នក សរសេរគម្ពីរសញ្ញាថ្មីបានជឿថា រឿង និងប្រវត្តិសាស្ត្រទាំងអស់នេះគឺជាការពិត។ អ្នកសរសេរគម្ពីរសញ្ញា ថ្មីបានជឿលើរឿងអ័ដាម អេវ៉ា ការធ្លាក់ចុះក្នុងអំពើបាប ទឹកជំនន់ដ៏ធំ រឿងរបស់លោកអ័ប្រាហាំ និងរឿង ជាច្រើនទៀត។ «អ្នកប្រាជ្ញ» ខាងឯព្រះគម្ពីរសព្វថ្ងៃនេះដែលមានចម្ងល់ទៅលើរឿងទាំងអស់នេះបាន បង្ហាញនូវការសង្ស័យដ៏អាក្រក់នៅក្នុងចិត្តរបស់ពួកគេ។ ការសង្ស័យនេះមិនមាននៅក្នុងចិត្ត និងគំនិត របស់ពួកសេវេនដេយអាត់វេនទីស្ទនោះឡើយ។

**សំណួរពិភាក្សា**

`1. សូមគិតអំពីសេចក្តីពិតនៃព្រះគម្ពីរទាំងអស់ដែលព្រះបានប្រទានអោយយើងក្នុងនាមជាសេវេនដេយ អាត់វេនទីស្ទ។ តើហេតុអ្វីបានជាការដែលយើងរស់នៅតាមអ្វីដែលយើងជឿសំខាន់ម្ល៉េះ?`

`2. សូមអានខគម្ពីរចោទិយកថា 18៖9-14។ តើមានឧទាហរណ៍អំពី «ការគួរស្អប់ខ្ពើម» (ចោទិយកថា 18៖9) នៃសម័យទំនើបណាខ្លះ ដែលព្រះមិនសព្វព្រះទ័យនោះ? តើយើងអាចធ្វើអ្វីបានខ្លះ ដើម្បីចៀស ចេញពីរឿងទាំងនោះ?`

`3. តើហេតុអ្វីបានជាយើងមិនគួរបង្ហាញថា យើងស្រឡាញ់អ្នកណាម្នាក់លើសជាងអ្នកណាម្នាក់ផ្សេងទៀតនោះ? តើហេតុអ្វីបានជាឈើឆ្កាងបង្ហាញយើងថា ទង្វើបែបនេះមិនត្រឹមត្រូវនោះទេ? តើឈើឆ្កាង អាចព្យាបាលយើងចេញពីទង្វើមិនត្រឹមត្រូវនេះបានដោយរបៀបណា?`