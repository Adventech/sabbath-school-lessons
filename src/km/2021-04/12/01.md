---
title:  កណ្ឌគម្ពីរចោទិយកថានៅក្នុងគម្ពីរសញ្ញាថ្មី
date:  11/12/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 4៖1-11; ចោទិយកថា 10៖17-19; កាឡាទី 3៖1-14; ចោទិយកថា 18៖15-19។

> <p>ខចងចាំ</p>
> «តែទ្រង់មានព្រះបន្ទូលប្រាប់ថា មានសេចក្តីចែងទុកមកដូច្នេះ ‘មនុស្សមិនមែនរស់ ដោយសារ តែនំបុ័ងប៉ុណ្ណោះទេ គឺរស់ដោយសារគ្រប់ទាំងព្រះបន្ទូល ដែលចេញពីព្រះឱស្ឋព្រះមកដែរ’» (ម៉ាថាយ 4៖4)។

គម្ពីរសញ្ញាថ្មីត្រូវបានបំពេញដោយខគម្ពីរសញ្ញាចាស់។ អ្នកសរសេរគម្ពីរសញ្ញាថ្មីតែងតែប្រើ សម្រង់មតិចេញពីគម្ពីរសញ្ញាចាស់ជានិច្ច។ ព្រះយេស៊ូវអង្គទ្រង់ផ្ទាល់បានឆ្លើយតបសំណួរយ៉ាងដូច្នេះ ថា «មានសេចក្តីចែងទុកមកដូច្នេះ» (ម៉ាថាយ 4៖4) ហើយ «សំរេចតាមបទគម្ពីរទេ» (ម៉ាកុស 14៖ 49)។ ព្រះយេស៊ូវបានមានបន្ទូលនូវពាក្យពេចន៍ទាំងនេះ ដើម្បីបង្ហាញថា សាររបស់ទ្រង់មានប្រភព មកពីគម្ពីរសញ្ញាចាស់។ នៅពេលដែលព្រះយេស៊ូវបានជួបសិស្សរបស់ទ្រង់2នាក់នៅតាមផ្លូវទៅឯភូមិ អេម៉ោស តើព្រះយេស៊ូវបានបង្ហាញពួកគេថា ទ្រង់ជាអ្នកណាដោយរបៀបណា? តើទ្រង់បានធ្វើបាដិហារ្យ ដែរឬទេ? ទេ។ «ទ្រង់ក៏ស្រាយន័យសេចក្តី ដែលតម្រូវដល់ទ្រង់ ពីក្នុងគម្ពីរទាំងឡាយ» (លូកា 24៖ 27)។

អ្នកសរសេរគម្ពីរសញ្ញាថ្មីបានប្រើរឿង សម្រង់មតិ និងបទទំនាយចេញពីគម្ពីរសញ្ញាចាស់ ដើម្បីពន្យល់អំពីសំណេររបស់ពួកគេ។ អ្នកសរសេរគម្ពីរសញ្ញាថ្មីភាគច្រើនតែងតែប្រើសម្រង់មតិចេញ ពីកណ្ឌគម្ពីរចោទិយកថា ទំនុកដំកើង និងអេសាយជានិច្ច។ អ្នកសរសេរកណ្ឌគម្ពីរម៉ាថាយ ម៉ាកុស លូកា យ៉ូហាន រ៉ូម កាឡាទី កូរិនថូសទី1 កូរិនថូសទី2 ហេព្រើរ សំបុត្រនៃគម្ពីរសញ្ញាថ្មីមួយចំនួន និង វិវរណៈទាំងអស់សុទ្ធតែប្រើសម្រង់មតិចេញពីកណ្ឌគម្ពីរចោទិយកថា។

**សប្តាហ៍នេ**

យើងនឹងក្រឡេកមើលសម្រង់មតិនៃឧទាហរណ៍ក្នុងសញ្ញាថ្មីមួយចំនួនចេញពី កណ្ឌគម្ពីរចោទិយកថា។ យើងនឹងចោទសួរថា តើខទាំងនេះបង្រៀនយើងអ្វីខ្លះ អំពីសេចក្តីពិតបច្ចុប្បន្ន? លោកអ្នកនឹងនឹកចាំថា សេចក្តីពិតបច្ចុប្បន្នគឺជាសេចក្តីពិតនៃព្រះគម្ពីរដែលយើងត្រូវការជាទីបំផុតសម្រាប់ សម័យកាលរបស់យើង។