---
title:  ត្រូវព្យួរនៅលើឈើ
date:  14/12/2021
---

`សូមអានខគម្ពីរកាឡាទី 3៖1-4។ តើលោកប៉ុលបានមានប្រសាសន៍យ៉ាងដូចម្តេច នៅក្នុងខ ទាំងនេះ? តើហេតុអ្វីបានជាសារនេះសំខាន់ម្ល៉េះ សម្រាប់យើងនៅសព្វថ្ងៃនេះ? តើលោកប៉ុលបានប្រើខ គម្ពីរចោទិយកថា 27៖26 និងចោទិយកថា 21៖22, 23 ដើម្បីជួយអោយយើងយល់អំពីសាររបស់គាត់ ដោយរបៀបណា?`

គួរអោយសោកស្តាយណាស់ គ្រីស្ទានជាច្រើននាក់បានប្រើកណ្ឌគម្ពីរកាឡាទីជាលេសក្នុងការ និយាយថា ពួកយើងមិនចាំបាច់រក្សាក្រឹត្យវិន័យទៀតឡើយ។ ជាការពិតណាស់ យើងបានយល់អំពីលេស នេះយ៉ាងច្បាស់។ គ្រីស្ទានទាំងនេះចង់យកលេសមិនរក្សាថ្ងៃសប្បាតហ៍។ ពួកគេគិតថា ការរក្សាថ្ងៃសប្បាតហ៍ អោយបរិសុទ្ធបង្ហាញថា លោកអ្នកកំពុងតែព្យាយាមសង្គ្រោះខ្លួនឯងតាមរយៈការគោរពតាមក្រឹត្យវិន័យ។ លោកប៉ុលបានជំទាស់នឹងគោលគំនិតខុសឆ្គងនេះ។ លោកប៉ុលមិនបានជឿថា ការដែលយើងរក្សាថ្ងៃ សប្បាតហ៍នោះបង្ហាញថា យើងកំពុងព្យាយាម ដើម្បីអោយទទួលបានព្រះគុណរបស់ព្រះនោះឡើយ។

ម្ល៉ោះហើយ លោកប៉ុលបានមានប្រសាសន៍ជំទាស់នឹងក្រឹត្យវិន័យនៅក្នុងខគម្ពីរកាឡាទី 3៖1-14។ ទោះជាយ៉ាងនេះក្តី ហេតុអ្វីបានជាគ្រីស្ទានទាំងនោះនៅតែប្រើខទាំងនេះ ដើម្បីបង្ហាញថា យើង មិនចាំបាច់រក្សាថ្ងៃសប្បាតហ៍ទៀតយ៉ាងដូច្នេះ? ខគម្ពីរកាឡាទី 3៖10 បង្ហាញយើងនូវចម្លើយឆ្លើយតបនឹងសំណួរនេះ។ លោកប៉ុលបានមានប្រសាសន៍ថា «តែអស់អ្នកដែលអាងដល់ការប្រព្រឹត្តតាមក្រឹត្យ-

វិន័យ នោះត្រូវបណ្តាសាវិញ» (កាឡាទី 3៖10)។ បន្ទាប់មក លោកប៉ុលបានប្រើសម្រង់មតិចេញពីខគម្ពីរចោទិយកថា 27៖26។ ដូច្នេះ តើខទាំងនេះបង្ហាញយើងយ៉ាងដូចម្តេច? ខទាំងនេះបង្ហាញយើង ថា បញ្ហាមិនមែននៅត្រង់ការគោរពតាមក្រឹត្យវិន័យរបស់យើងនោះទេ។ ប៉ុន្តែ បញ្ហាដែលយើងមាននោះ គឺថា យើងបានព្យាយាមសង្គ្រោះខ្លួនយើងតាមរយៈការគោរពតាមរបស់យើងទៅវិញនោះទេ។

លោកប៉ុលចង់អោយយើងយល់អំពីគោលគំនិតនេះ។ ម្ល៉ោះហើយ គាត់បានប្រើសម្រង់មតិផ្សេងទៀតចេញពីកណ្ឌគម្ពីរចោទិយកថា។ ម្តងនេះ លោកប៉ុលបានប្រើខគម្ពីរចោទិយកថា 21៖23 ស្តីអំពីបុរសដែលមានកំហុសម្នាក់ដែលសមនឹងស្លាប់ ដោយព្រោះឧក្រិដ្ឋកម្មរបស់គាត់។ បុរសនោះត្រូវ បានគេកាត់ទោសព្យួរកនៅលើឈើ។

លោកប៉ុលបានប្រើឧទាហរណ៍នេះជារូបស័ព្ទមួយតំណាងអោយអ្វីដែលព្រះយេស៊ូវបានធ្វើសម្រាប់ យើង។ យើងទាំងអស់គ្នាសុទ្ធតែជាប់បណ្តាសានៃការបំពានក្រឹត្យវិន័យ។ «ព្រះគ្រីស្ទទ្រង់បានលោះយើង រាល់គ្នា ឲ្យរួចពីសេចក្តីបណ្តាសារបស់ក្រឹត្យវិន័យ ដោយទ្រង់ត្រូវបណ្តាសាជំនួសយើងរាល់គ្នា» (កាឡាទី 3៖13)។ តើបណ្តាសានោះជាអ្វី? បណ្តាសានោះគឺជាសេចក្តីស្លាប់។ មនុស្សលោកទាំងអស់ត្រូវតែ ប្រឈមមុខនឹងសេចក្តីស្លាប់នេះ ពីព្រោះយើងទាំងអស់គ្នាបានបំពានក្រឹត្យវិន័យ។ ប៉ុន្តែ ដំណឹងល្អនោះ គឺថា ព្រះយេស៊ូវបានទទួលយកសេចក្តីស្លាប់នេះជំនួសយើងនៅលើឈើឆ្កាងរួចទៅហើយ «ប្រយោជន៍ ឲ្យយើងបានទទួលសេចក្តីសន្យា គឺជាព្រះវិញ្ញាណ ដោយសារសេចក្តីជំនឿ» វិញ (កាឡាទី 3៖14)។

«គ្មានអ្នកណាទៀតឡើយ មានតែព្រះយេស៊ូវប៉ុណ្ណោះដែលអាចសង្គ្រោះបាបជនចេញពីបណ្តាសានៃក្រឹត្យវិន័យនេះបាន។ មានតែព្រះយេស៊ូវប៉ុណ្ណោះដែលអាចធ្វើអោយជីវិតរបស់យើងបានជាសុចរិត។ ព្រះយេស៊ូវបានទទួលយកកំហុសរបស់យើងដាក់នៅលើអង្គទ្រង់។ ទ្រង់បានទទួលយកភាពអាម៉ាស់ នៃ អំពើបាបរបស់យើង។ អំពើបាបនេះកខ្វក់ខ្លាំងណាស់ចំពោះព្រះ ដោយសារតែទ្រង់បរិសុទ្ធ។ អំពើ បាបរបស់យើងបានញែកព្រះវរបិតា និងព្រះរាជបុត្រាចេញពីគ្នា»។ Ellen G. White, Patriarchs and Prophets, page 63, adapted។

`តើលោកអ្នកគួរតែមានអារម្មណ៍យ៉ាងដូចម្តេច ចំពោះអ្វីដែលព្រះយេស៊ូវបានធ្វើសម្រាប់លោក អ្នក?`