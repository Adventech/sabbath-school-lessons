---
title:  ខួបកំណើតដែលមិនអាចបំភ្លេចបាន
date:  17/12/2021
---

ជីយូលដែលមានអាយុ9ឆ្នាំគឺជាក្មេងប្រុសដ៏មានប្រជាប្រិយម្នាក់នៅឯសាលារៀនជនបទនៃប្រទេសកូរ៉េខាងត្បូងរបស់គាត់។ លោកគ្រូអ្នកគ្រូក៏ចូលចិត្តគាត់ខ្លាំងណាស់ដែរ ដោយសារតែគាត់បាន ជួយសំអាតថ្នាក់រៀន។ ប៉ុន្តែ ជីយូលមានបញ្ហាមួយ។ មិត្តភក្តិរបស់គាត់មិនចង់មកលេងផ្ទះរបស់គាត់ បន្ទាប់ពីរៀនរួចនោះទេ។ ជីយូលតែងតែទៅលេងផ្ទះរបស់ពួកគេ ហើយបានឃើញរបស់លេង អាងចិញ្ចឹម ត្រី និងសត្វចិញ្ចឹមរបស់ពួកគេ។ ប៉ុន្តែ គ្មានអ្នកណាចង់មកលេងផ្ទះគាត់វិញសោះ។ គាត់មិនយល់ថា ហេតុ អ្វីបានជាពួកគេមិនចង់មកលេងផ្ទះគាត់យ៉ាងដូច្នេះ។

ថ្ងៃមួយ នៅពេលដែលជីយូលបានអញ្ជើញមិត្តភក្តិម្នាក់ បន្ទាប់ពីរៀនរួចហើយ ក្មេងប្រុសនោះ បាននិយាយថា «ម៉ាក់ខ្ញុំប្រាប់ខ្ញុំថា ‘ខ្ញុំអាចលេងនៅឯសាលារៀនជាមួយឯងបាន ប៉ុន្តែ ខ្ញុំមិនអាចទៅផ្ទះ របស់ឯងបានទេ»។ ជីយូលបានសួរថា «ហេតុអ្វីបានជាម៉ាក់ឯងប្រាប់អ៊ីចឹង»។ មិត្តម្នាក់នោះបានតបទៅ វិញថា «ពីព្រោះផ្ទះរបស់ឯងគឺជាព្រះវិហារ»។

ជីយូលគឺជាកូនប្រុសនៃគ្រូគង្វាលអាត់វេនទីស្ទម្នាក់ ហើយផ្ទះរបស់គាត់បានយកមកធ្វើជាសាខា នៃអគារព្រះវិហារអាត់វេនទីស្ទ។ អ្នកស្នាក់នៅក្នុងទីក្រុងភាគច្រើនបានចូលព្រះវិហារដ៏ធំទាំង3ដែលជា កម្មសិទ្ធិនៃគ្រីស្ទាននិកាយដទៃទៀតនៅចំកណ្តាលក្រុង។ ឪពុកម្តាយមិត្តភក្តិជីយូលមិនចង់អោយកូនៗ របស់ពួកគេទៅលេងនៅក្នុងព្រះវិហារអាត់វេនទីស្ទនោះឡើយ។ ជីយូលបានប្រាប់ឪពុកម្តាយរបស់គាត់ អំពីការសន្ទនានេះ។ ឪពុកម្តាយរបស់គាត់បានជួយគិតថា ធ្វើយ៉ាងណាអោយមិត្តភក្តិរបស់ជីយូលអាចមកលេងទីនោះបាន។ ដោយឃើញថា ថ្ងៃកំណើតរបស់ជីយូលជិតដល់ហើយ ទើបពួកគេសម្រេចចិត្តថា ពួកគេមិនទៅក្រៅឡើយ តែពួកគេនឹងធ្វើខួបកំណើតនៅឯផ្ទះជាលើកដំបូង។ ជីយូលបានអធិស្ឋានយ៉ាង អស់ពីចិត្តថា «សូមព្រះអង្គជួយអោយមិត្តភក្តិទូលបង្គំបានមកជប់លៀងខួបកំណើតទូលបង្គំ និងមានពេល វេលាល្អជាមួយនឹងទូលបង្គំផង សូមទ្រង់ធ្វើអោយឪពុកម្តាយរបស់ពួកគេចិត្តល្អចំពោះព្រះវិហារទូលបង្គំ ផង»។

ជីយូលបានធ្វើលិខិតអញ្ជើញខួបកំណើតដោយមានឈ្មោះ និងទីតាំងនៃព្រះវិហារ។ រួមគ្នាជា មួយអំណោយតូចៗគាត់បានចែកកាតដល់មិត្តរួមថ្នាក់របស់គាត់ទាំងអស់។ គាត់បានចែកលិខិតទាំងនោះ ដល់មិត្តរួមថ្នាក់របស់គាត់ទាំងអស់ជាមួយនឹងអំណោយតូចៗ។ ទីបំផុត ថ្ងៃកំណើតជីយូលបានមកដល់។ មិត្តភក្តិ10នាក់បានបង្ហាញខ្លួន ដើម្បីអបអរសាទថ្ងៃកំណើតជាមួយនឹងគាត់ នៅពេលដែលពិធីជប់លៀង ចាប់ផ្តើមនៅម៉ោង11ព្រឹក។ នេះជាលើកទីមួយហើយ ដែលគាត់អាចលេងជាមួយនឹងមិត្តភក្តិរបស់គាត់ នៅឯផ្ទះ។

ចាប់ពីថ្ងៃនោះមក ប្រសិនបើមានការប្រគំតន្ត្រី ឬកម្មវិធីដទៃទៀតនៅឯព្រះវិហារ ជីយូលតែង តែធ្វើលិខិតអញ្ជើញ ហើយចែកជូនលិខិតទាំងនោះដល់មិត្តរួមថ្នាក់របស់គាត់។ គាត់បានដឹងថា កាលណា មិត្តភក្តិរបស់គាត់មកព្រះវិហារកាន់តែញឹកញាប់ គាត់ក៏កាន់តែសប្បាយនៅឯផ្ទះផងដែរ។ ឥឡូវនេះ គាត់ មានមិត្តភក្តិ3នាក់ដែលមកលេងផ្ទះរបស់គាត់ជាប្រចាំ។ គាត់បានអធិស្ឋានសូមអោយថ្ងៃមួយ មិត្តភក្តិ របស់គាត់នឹងចូលរួមថ្វាយបង្គំជាមួយនឹងគាត់នៅឯព្រះវិហារ។