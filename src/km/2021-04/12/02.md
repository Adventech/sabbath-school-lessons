---
title:  មានសេចក្តីចែងទុកមកយ៉ាងដូច្នេះ
date:  12/12/2021
---

`សូមអានគម្ពីរម៉ាថាយ 4៖1-11។ តើព្រះយេស៊ូវបានឆ្លើយទៅសាតាំងនៅក្នុងទីរហោស្ថានយ៉ាងដូចម្តេច?`

ព្រះយេស៊ូវមិនបានឈ្លោះប្រកែកជាមួយសាតាំងឡើយ។ ទ្រង់បានឆ្លើយទៅសាតាំងដោយប្រើខគម្ពីរ។ ព្រះយេស៊ូវជ្រាបថា «ព្រះបន្ទូលនៃព្រះរស់នៅ ហើយពូកែផង ក៏មុតជាងដាវណាមានមុខ2» ផង (ហេព្រើរ 4៖12)។ អស់ទាំងចម្លើយដែលព្រះយេស៊ូវបានឆ្លើយទៅសាតាំងសុទ្ធតែចេញមកពីកណ្ឌគម្ពីរចោទិយកថា។ តើលោកអ្នកឃើញថា ព្រះយេស៊ូវបានឆ្លើយទៅសាតាំងនៅក្នុងទីរហោស្ថាន ដោយប្រើខគម្ពីរដែលបានប្រគល់អោយសាសន៍អ៊ីស្រាអែលកាលនៅឯទីរហោស្ថានដែរឬទេ?

សូមក្រឡេកមើលកាលដែលសាតាំងបានព្យាយាមល្បួងព្រះយេស៊ូវជាលើកទី1អោយប្រព្រឹត្ត អំពើបាប។ ព្រះយេស៊ូវមិនសព្វព្រះទ័យដែលសាតាំងព្យាយាមល្បួងទ្រង់អោយមានមន្ទិលសង្ស័យចំពោះ ព្រះ និងព្រះបន្ទូលរបស់ទ្រង់។ ម្ល៉ោះហើយ ទ្រង់បានឆ្លើយទៅសាតាំងដោយប្រើពាក្យធ្ងន់ៗចេញពីកណ្ឌ គម្ពីរចោទិយកថា 8៖3។ នៅក្នុងខនេះ លោកម៉ូសេបានប្រាប់អោយសាសន៍អ៊ីស្រាអែលនឹកចាំអំពីអ្វីៗ គ្រប់យ៉ាងដែលព្រះអម្ចាស់បានធ្វើសម្រាប់ពួកគេនៅក្នុងទីរហោស្ថាន។ ព្រះបានប្រទាននំម៉ាន៉ាដល់ ពួកគេ។ នំម៉ាន៉ាគឺជាអាហារដ៏ពិសេសបំផុតដែលធ្លាក់មកពីលើមេឃជារៀងរាល់ព្រឹក។ «ទ្រង់ក៏បានបន្ទាបចិត្តឯងមែន ព្រមទាំងឲ្យឃ្លានផង រួចបានចិញ្ចឹមឯងដោយនំម៉ាន៉ា ដែលឯង និងពួកអយ្យកោឯងមិនដែលស្គាល់ឡើយ ដើម្បីឲ្យឯងបានដឹងថា មនុស្សមិនមែនរស់ ដោយសារតែនំបុ័ងប៉ុណ្ណោះទេ គឺរស់ ដោយសារគ្រប់ទាំងព្រះបន្ទូល ដែលចេញពីព្រះឱស្ឋនៃព្រះយេហូវ៉ាមកដែរ» (ចោទិយកថា8៖3)។

តើមានអ្វីកើតឡើង នៅពេលដែលសាតាំងបានព្យាយាមល្បួងព្រះយេស៊ូវអោយប្រព្រឹត្តអំពើបាប ជាលើកទី2នោះ? ជាថ្មីម្តងទៀត ព្រះយេស៊ូវបានឆ្លើយទៅសាតាំងវិញជាមួយនឹងកណ្ឌគម្ពីរចោទិយកថា 6៖16។ ក្នុងខនេះ លោកម៉ូសេបានប្រាប់ពួកបណ្តាជនអោយនឹកចាំអំពីរបៀបដែលពួកគេបានបែរមក ទាស់នឹងព្រះនៅឯភ្នំស៊ីណាយ (សូមអាននិក្ខមនំ 17៖1-17)។ លោកម៉ូសេបានមានប្រសាសន៍ថា «កុំឲ្យ ឯងរាល់គ្នាល្បងលព្រះយេហូវ៉ា ជាព្រះនៃឯងដូចជាបានល្បងទ្រង់នៅត្រង់ម៉ាសានោះឡើយ» (ចោទិយកថា 6៖16)។ ពាក្យដែលសរសេរថា «ល្បងល» ក៏អាចមានន័យថា «បង្ហាញ» ឬ «ដាក់អ្វីមួយទៅក្នុងការសាក ល្បង» ផងដែរ។ ព្រះអម្ចាស់បានបង្ហាញរាស្ត្ររបស់ទ្រង់អំពីអំណាច និងសេចក្តីស្រឡាញ់របស់ទ្រង់ម្តង ហើយម្តងទៀតរួចទៅហើយ។ ប៉ុន្តែ នៅពេលដែលបញ្ហាមកដល់ ពួកគេបានស្រែកឡើងថា «តើព្រះយេហូវ៉ា ទ្រង់នៅកណ្តាលពួកយើងរាល់គ្នាមែនឬ» (និក្ខមនំ 17៖7)។

តើមានអ្វីកើតឡើង នៅពេលដែលសាតាំងបានព្យាយាមល្បួងព្រះយេស៊ូវអោយប្រព្រឹត្តអំពើបាបជាលើកទី3នោះ? សាតាំងចង់អោយព្រះយេស៊ូវក្រាបថ្វាយបង្គំវា។ តើម្តងនេះ ព្រះយេស៊ូវនឹងឈ្លោះ ប្រកែកជាមួយសាតាំងឬ? ទេ មិនមែនទេ។ ជាថ្មីម្តងទៀត ព្រះយេស៊ូវបានឆ្លើយទៅសាតាំងដោយប្រើខមួយចេញពីកណ្ឌគម្ពីរចោទិយកថា។ ខនេះបានដាស់តឿនកុំអោយសាសន៍អ៊ីស្រាអែលងាកចេញពីព្រះ ទៅថ្វាយបង្គំពួកព្រះក្លែងក្លាយឡើយ។ សាសន៍អ៊ីស្រាអែលគួរតែ «កោតខ្លាចដល់ព្រះយេហូវ៉ា ជាព្រះនៃឯង ហើយគោរពប្រតិបត្តិដល់ទ្រង់» ផង (ចោទិយកថា6៖13)។

`តើការសិក្សាព្រះគម្ពីររបស់យើងអាចជួយអោយយើងបង្ហាញអំពីព្រះយេស៊ូវ និងសេចក្តីស្រឡាញ់ របស់ទ្រង់ដល់អ្នកដទៃកាន់តែពេញលេញឡើងដោយរបៀបណា? តើព្រះគម្ពីរអាចផ្តល់កម្លាំងបន្ថែមដល់ យើងក្នុងការនិយាយពាក្យថា «ទេ» ទៅកាន់សាតាំងដោយរបៀបណា?`