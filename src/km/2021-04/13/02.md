---
title:  អំពើបាបរបស់លោកម៉ូសេ វគ្គ1
date:  19/12/2021
---

ម្តងហើយម្តងទៀត ព្រះអម្ចាស់បានយកព្រះទ័យទុកដាក់ចំពោះសាសន៍អ៊ីស្រាអែលនៅក្នុងទីរហោស្ថាន។ ព្រះបានប្រទានអ្វីៗគ្រប់យ៉ាងដល់រាស្ត្ររបស់ទ្រង់តាមដែលពួកគេត្រូវការនៅក្នុងអំឡុង ពេលនោះ។ ទីរហោស្ថានគឺជាកន្លែងស្លួតហួតហែង។ ម្ល៉ោះហើយ អំណោយនៃទឹកគឺជាការអស្ចារ្យមួយ។ បើគ្មានទឹកទេ ពួកកូនចៅអ៊ីស្រាអែលនឹងត្រូវស្លាប់យ៉ាងឆាប់រហ័សនៅក្នុងទីរហោស្ថាន។ លោកប៉ុលបាន សរសេរអំពីបទពិសោធន៍របស់ពួកកូនចៅអ៊ីស្រាអែលនៅក្នុងទីរហោស្ថានយ៉ាងដូច្នេះថា៖ «គ្រប់គ្នាបាន ផឹកទឹកដដែលខាងព្រលឹងវិញ្ញាណដែរ ដ្បិតបានផឹកពីថ្មដាខាងព្រលឹងវិញ្ញាណដែលតាមគេ ឯថ្មដានោះ គឺជាព្រះគ្រីស្ទ» (កូរិនថូសទី1 10៖4)។ អ្នកស្រីអែល្លីន ជីវ៉ៃតបានបន្ថែមទៀតថា «នៅពេលដែលពួកកូនចៅអ៊ីស្រាអែលចង់បានទឹក នោះទឹកបានចាក់ចេញពីថ្ម ហើយហូរទៅជិតជំរំរបស់ពួកគេ»។ ដកស្រង់ ពី Ellen G. White, Patriarchs and Prophets, page 411, adapted។

`សូមអានខគម្ពីរជនគណនា 20៖1-3។ តើមានអ្វីកើតឡើងនៅក្នុងខទាំងនេះ? តើហេតុអ្វីបានជាព្រះអម្ចាស់ដាក់ទោសលោកម៉ូសេ?`

យើងអាចឃើញអំពីមូលហេតុនាំអោយលោកម៉ូសេមិនសប្បាយចិត្ត មែនទេ? សូមក្រឡេកមើលអ្វីៗគ្រប់យ៉ាងដែលព្រះអម្ចាស់បានធ្វើសម្រាប់សាសន៍អ៊ីស្រាអែល។ ព្រះបានធ្វើការអស្ចារ្យ។ ព្រះ បានប្រទានសញ្ញាដល់ពួកគេដែលបង្ហាញពីអំណាចរបស់ទ្រង់។ ទ្រង់បានរំដោះពួកគេតាមរបៀបដ៏អស្ចារ្យ បំផុតចេញពីស្រុកអេស៊ីព្ទ។ បន្ទាប់មក យ៉ាងម្តេចទៀត? នៅពេលដែលពួកគេគ្មានទឹកគ្រប់គ្រាន់ ពួកគេ បានបែរមកទាស់ជាមួយនឹងលោកម៉ូសេ និងលោកអើរ៉ុនដែលជាមេដឹកនាំរបស់ពួកគេ។ តើពួកបណ្តាជន បានរៀបចំផែនការនេះ ដោយសារតែព្រះមិនអាចប្រទានទឹកដល់ពួកគេនៅក្នុងពេលនោះ ដូចដែលទ្រង់ បានធ្វើកាលពីមុនឬ? មិនមែនទេ ព្រះអម្ចាស់អាចប្រទានទឹកដល់ពួកគេនៅក្នុងពេលនោះបាន ដូចដែល ទ្រង់បានប្រទានដល់ពួកគេកាលពីមុនផងដែរ។

សូមក្រឡេកមើលសម្តីដែលលោកម៉ូសេបានមានប្រសាសន៍មុនពេលដែលគាត់ហៀបនឹងវាយ ថ្ម2ដងយ៉ាងដូច្នេះថា៖ «ចូរស្តាប់ចុះ ពួកបះបោរអើយ តើត្រូវឲ្យយើងធ្វើឲ្យទឹកចេញពីថ្មដានេះ សំរាប់អ្នក រាល់គ្នាឬអី» (ជនគណនា 20៖10)។

ម៉ូសេខឹង ដោយសារតែពួកបណ្តាជនរអ៊ូរទាំ។ បញ្ហាមិនមែននៅត្រង់លោកម៉ូសេមិនសប្បាយ ចិត្តនោះទេ។ បញ្ហាគឺថា គាត់បានចាញ់កំហឹងរបស់គាត់ នៅពេលដែលគាត់មានប្រសាសន៍ថា «តើត្រូវឲ្យយើងធ្វើឲ្យទឹកចេញពីថ្មដានេះ សំរាប់អ្នករាល់គ្នាឬអី» (ជនគណនា 20៖10)។ តើលោកម៉ូសេ ឬ មនុស្សលោកដទៃទៀតណាមួយដែលអាចអោយទឹកចេញពីថ្មបាននោះ? ដោយសារតែកំហឹងរបស់គាត់ លោកម៉ូសេបានភ្លេចថា មានតែព្រះមួយគត់ដែលមានអំណាចក្នុងការធ្វើការអស្ចារ្យបែបនេះបាន។

`តើយើងនិយាយ ឬធ្វើអ្វីមួយទាំងកំហឹង រួចដឹងថាខ្លួនខុសនៅពេលក្រោយមកទៀតញឹកញាប់ ប៉ុនណាដែរ? តើយើងអាចរៀនបញ្ឈប់កំហឹង អធិស្ឋាន និងស្វែងរកអំណាចរបស់ព្រះក្នុងការនិយាយ និង ធ្វើអ្វីមួយដែលត្រឹមត្រូវមុនយើងជ្រុលជ្រួសដោយរបៀបណា?`