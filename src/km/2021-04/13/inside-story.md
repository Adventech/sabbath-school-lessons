---
title:  ក្មេងជំទង់បានបង្កើតតន្ត្រីគ្រីស្ទាន
date:  24/12/2021
---

ជារៀងរាល់ឆ្នាំ ព្រះវិហាររបស់នាងមីហារូ ស៊ីមីស្សូ (Miharu Shimizu) តែងតែរៀបចំកម្មវិធី បុណ្យណូអែលនៅក្នុងទីក្រុងតូខ្យូ ប្រទេសជប៉ុន។ ជារៀងរាល់ឆ្នាំ នាងមីហារូមានបំណងចង់ចូលរួម និង ចែករំលែកសេចក្តីអំណររបស់នាងអំពីកំណើតរបស់ព្រះគ្រីស្ទ។ នៅរដូវធ្លាក់ខ្យល់មួយ ក្នុងអំឡុងពេលឆ្នាំ ទី1របស់នាងនៅក្នុងសកលវិទ្យាល័យ គ្រូបង្រៀនម្នាក់បានស្នើសុំអោយនាងសរសេរទំនុកចម្រៀងសម្រាប់ ការសម្តែងតន្ត្រី។

ការសម្តែងតន្ត្រីបានក្លាយទៅជាការប្រលងចុងក្រោយសម្រាប់សិស្សទាំង30នាក់នៅក្នុងថ្នាក់របស់នាង។ នាងមីហារូជាអ្នកសរសេរសាច់រឿង និងទំនុកចម្រៀង រីឯគ្រូគឺជាអ្នកនិពន្ធបទចម្រៀង។ បន្ទាប់មក សិស្សទាំងអស់ត្រូវបានចែកជា4ក្រុម ហើយក្រុមនីមួយៗត្រូវរៀនច្រៀងភ្លេងទាំងនោះ។ បន្ទាប់ពីបានអធិស្ឋានពីរបីដងរួចមក នាងមីហារូបានបញ្ចូលរឿងខ្លីមួយស្តីអំពីចម្រៀងថ្ងៃបុណ្យណូអែល។ ចម្រៀងទាំងនោះពោរពេញទៅដោយការសរសើរតម្កើងដល់ព្រះយេស៊ូវនាថ្ងៃបុណ្យណូអែល។ នាងមិន ដឹងថា គ្រូ ឬសិស្សទាំងឡាយបានគិតយ៉ាងដូចម្តេចនោះទេ។ ពីព្រោះពួកគេមិនមែនជាគ្រីស្ទាននោះឡើយ។ នៅពេលដែលនាងមីហារូបង្ហាញការសម្តែងតន្រ្តី8នាទីរបស់នាងរួច គ្រូមិនបានផ្លាស់ប្តូរពាក្យ របស់គាត់មួយម៉ាត់ណាសោះ។ គាត់បាននិយាយថា «ទំនុកចម្រៀងនេះពីរោះខ្លាំងណាស់»។ ខណៈ ពេលដែលសិស្សកំពុងរៀន និងហ្វឹកហាត់ការសម្តែងតន្រ្តីរបស់ពួកគេ នាងមីហារូបាននឹកចាំអំពីកម្មវិធី បុណ្យណូអែលនៅឯព្រះវិហារ។ ប្រហែលជាការសម្តែងតន្ត្រីរបស់នាងអាចជាការចូលរួមចំណែកមួយនៅក្នុងកម្មវិធីបុណ្យណូអែលបាន។

នៅថ្ងៃបុណ្យណូអែលនោះ នាងបានលេងព្យាណូ ខណៈដែលមិត្តរួមថ្នាក់ទាំង7នាក់កំពុងតែ សម្តែងតន្ត្រីរបស់នាងនៅឯព្រះវិហារសេវេនដេយអាត់វេនទីស្ទសេតាហ្គាយ៉ា ដែលជាព្រះវិហារសម្រាប់ មនុស្សវ័យក្មេងនៅក្នុងទីក្រុងតូខ្យូ។ ក្មេងៗអាត់វេនទីស្ទបានជួយការសម្តែងតន្ត្រីពីក្រោយឆាក។ មនុស្ស កាន់តែច្រើនបានមកទស្សនាការសម្តែងតន្ត្រីលើសពីអ្វីការរំពឹងទុករបស់នាងទៅទៀត។ មនុស្សប្រហែល ជា75នាក់បានប្រជ្រៀតគ្នានៅក្នុងអគារព្រះវិហារដ៏តូច ពេញចន្លោះទាំងអស់ ដែលតាមធម្មតាមានតែ សមាជិកព្រះវិហារមកថ្វាយបង្គំនៅថ្ងៃសប្បាតហ៍25នាក់ប៉ុណ្ណោះ។

នាងមីហារូមានសេចក្តីរីករាយជាខ្លាំង។ នាងមានអារម្មណ៍ជិតស្និទ្ធជាមួយនឹងអ្នកទស្សនា។ នាងបានសង្កេតឃើញថា នាង និងអ្នកទស្សនាទាំងនេះបានចែករំលែកនូវគោលបំណងដ៏ពិតនៃថ្ងៃបុណ្យ ណូអែល គឺជាសេចក្តីអំណរដែលព្រះយេស៊ូវស្រឡាញ់មនុស្សលោកជាខ្លាំង បានជាទ្រង់យាងមកប្រសូត ជាទារកនៅផែនដីនេះ។ នាងមីហារូសប្បាយចិត្តជាពិសេសនោះ គឹមិត្តរួមថ្នាក់របស់នាងម្នាក់កំពុងតែអង្គុយស្តាប់ជាមួយនឹងអ្នកទស្សនាទាំងអស់ផងដែរ។ ក្រោយមក មិត្តរួមថ្នាក់ម្នាក់នោះបានស្នើសុំអោយ មានថ្នាក់សិក្សាព្រះគម្ពីរ។ នាងមីហារូបានសម្រេចចិត្តនិពន្ធការសម្តែងតន្ត្រីមួយទៀតសម្រាប់បុណ្យ អូណែលឆ្នាំក្រោយ។ នាងបានសរសេរការសម្តែងតន្ត្រីអំពីរបៀបដែលតារបស់នាងបានក្លាយមកជា សេវេនដេយអាត់វេនទីស្ទ។ ការស្វែងរកមិត្តរួមថ្នាក់អោយចូលរួមនៅក្នុងការសម្តែងតន្ត្រីថ្មីរបស់នាងគឺ ជារឿងងាយទេ។ ពីព្រោះពួកគេចូលចិត្តការសម្តែងតន្ត្រីកាលពីឆ្នាំមុន និងចង់ច្រៀងម្តងទៀតជាខ្លាំង។ អ្នកចូលរួមថ្មីម្នាក់ទៀតនៅក្នុងក្រុមគឺជា មិត្តរួមថ្នាក់ដែលកំពុងតែសិក្សាព្រះគម្ពីរនោះឯង។ នាងមីហារូដែលមាន អាយុ19ឆ្នាំ កំពុងតែអធិស្ឋានសូមអោយព្រះប្រើនូវទេពកោសល្យខាង ឯតន្ត្រីរបស់នាងក្នុងការទាក់ទាញមិត្តរួមថ្នាក់មកឯទ្រង់។