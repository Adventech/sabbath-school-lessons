---
title:  លោកម៉ូសេបានស្លាប់
date:  21/12/2021
---

លោកម៉ូសេដ៏កំសត់បានធ្វើដំណើររហូតមកដល់ពេលនេះ។ គាត់បានឆ្លងកាត់រឿងរ៉ាវជាច្រើន។ ឥឡូវនេះ គាត់នឹងត្រូវចាកចេញពីសេចក្តីសន្យាដែលព្រះបានតាំងឡើងជាមួយនឹងលោកអ័ប្រាហាំជាយូរ ណាស់មកហើយយ៉ាងដូច្នេះថា៖ «អញនឹងឲ្យស្រុកនេះដល់ពូជឯង» (លោកុប្បត្តិ 12៖7)។

`សូមអានខគម្ពីរចោទិយកថា 34៖1-12។ តើមានអ្វីកើតឡើងដល់លោកម៉ូសេ? តើព្រះអម្ចាស់ បានមានបន្ទូលយ៉ាងដូចម្តេច អំពីគាត់? តើព្រះបន្ទូលរបស់ព្រះអម្ចាស់បង្ហាញយើងថា លោកម៉ូសេគឺជា មនុស្សដ៏ពិសេសម្នាក់ដោយរបៀបណា?`

«លោកម៉ូសេបានគិតតែម្នាក់ឯង អំពីអ្វីៗគ្រប់យ៉ាងដែលបានកើតឡើងនៅក្នុងអតីតកាលរបស់ គាត់ចាប់តាំងពីគាត់បានចាកចេញពីស្រុកអេស៊ីព្ទមក ហើយបានជ្រើសរើសធ្វើជាផ្នែកមួយនៃរាស្ត្ររបស់ ព្រះ។ លោកម៉ូសេបានគិតថា ឆ្នាំដ៏យូររបស់គាត់ក្នុងការថែរក្សាហ្វូងចៀមរបស់លោកយេត្រូ នៅក្នុងទីរហោ-

ស្ថាន។ លោកម៉ូសេបាននឹកចាំអំពីទេវតានៅក្នុងគុម្ពបន្លាភ្លើង។ ទេវតានោះបានបង្គាប់អោយលោកម៉ូសេ រំដោះសាសន៍អ៊ីស្រាអែលចេញពីទាសភាព។ លោកម៉ូសេក៏នឹកចាំអំពីការអស្ចារ្យជាច្រើនដែលព្រះបាន ធ្វើសម្រាប់រាស្ត្រជ្រើសតាំងរបស់ទ្រង់ផងដែរ។ លោកម៉ូសេបាននឹកចាំថា ព្រះបានអត់ធ្មត់ជាខ្លាំង នៅពេលណាដែលរាស្ត្ររបស់ទ្រង់បានងាកមកទាស់នឹងទ្រង់។ ព្រះបានបង្ហាញពួកគេនូវសេចក្តីមេត្តាជាច្រើន ក្នុងអំឡុងពេលរបស់ពួកគេនៅក្នុងទីរហោស្ថាន។ លោកម៉ូសេបានអធិស្ឋានសម្រាប់ពួកបណ្តាជន។ គាត់ បានខិតខំធ្វើកិច្ចការសម្រាប់ពួកគេ។ ប៉ុន្តែ មានមនុស្សដែលបានចេញពីស្រុកអេស៊ីព្ទមកតែ2នាក់ប៉ុណ្ណោះ ដែលនៅរស់។ ពួកគេគឺជាមនុស្សនៃក្រុមដែលបានចេញពីស្រុកអេស៊ីព្ទមកដែលនឹងត្រូវចូលទៅក្នុងទឹក ដីសន្យា។ លោកម៉ូសេបានគិតអំពីអតីតកាលរបស់គាត់ និងអ្វីគ្រប់យ៉ាងដែលគាត់បានធ្វើ។ គាត់មាន អារម្មណ៍ថា អ្វីដែលគាត់បានធ្វើមិនបានផ្លាស់ប្តូរអ្វីៗអោយល្អប្រសើរទាល់តែសោះ»។ ដកស្រង់ពី Ellen G. White, Patrairchs and Prophets, pages 471, 472, adapted។

ខគម្ពីរចោទិយកថា 34៖4 បានចែងអំពីអ្វីមួយដ៏គួរអោយចាប់អារម្មណ៍យ៉ាងដូច្នេះថា៖ «នោះ ព្រះយេហូវ៉ាទ្រង់មានព្រះបន្ទូលនឹងលោកថា ‘នេះជាស្រុកដែលអញបានស្បថនឹងអ័ប្រាហាំ និងអ៊ីសាក ហើយនឹងយ៉ាកុបថា អញនឹងឲ្យស្រុកនេះដល់ពូជឯង មើល អញបានឲ្យឯងឃើញស្រុកនេះហើយ តែមិនត្រូវឲ្យឯងចូលទៅទេ’»។ ព្រះអម្ចាស់ក៏បានមានបន្ទូលប្រាប់លោកម៉ូសេនូវពាក្យពេចន៍ស្រដៀងគ្នាទៅនឹងអ្វីដែលទ្រង់បានមានបន្ទូលប្រាប់លោកអ័ប្រាហាំ លោកអ៊ីសាក និងលោកយ៉ាកុបអំពីការប្រគល់ ទឹកដីអោយពួកគេផងដែរ។

តើលោកអ្នកឃើញថា ព្រះអម្ចាស់បានអនុញ្ញាតអោយលោកម៉ូសេឃើញទឹកដីទាំងមូលដែរឬ ទេ? លោកម៉ូសេគ្មានផ្លូវអាចមើលឃើញទឹកដីទាំងមូលបានដោយភ្នែកនៃមនុស្សធម្មតានោះទេ។ អ្នកស្រី អែល្លីន ជីវ៉ៃត៍បានជួយអោយយល់ថា ព្រះបានធ្វើអោយលោកម៉ូសេមើលឃើញទឺកដីទាំងមូលចាប់តាំង ពីស្រុកម៉ូអាប់រហូតដល់ស្រុកដាន់រួមទាំងទីកន្លែងផ្សេងៗទៀតផងដែរ។ ព្រះក៏បានបង្ហាញលោកម៉ូសេអំពី អនាគតផងដែរ។ លោកម៉ូសេបានឃើញថា ទឹកដីនឹងក្លាយទៅជាយ៉ាងណា បន្ទាប់ពីសាសន៍អ៊ីស្រាអែល បានចូលទៅរស់នៅទីនោះ។ ព្រះអម្ចាស់ចង់អោយលោកម៉ូសេមើលឃើញថា ទ្រង់នឹងរក្សាសេចក្តីសន្យា របស់ទ្រង់ដល់សាសន៍អ៊ីស្រាអែល។ ទ្រង់នឹងដឹកនាំពួកគេចូលទៅក្នុងទឹកដីនោះ។ យើងក៏បានឃើញ ដែរថា ព្រះបានរៀបចំអ្វីមួយដ៏ល្អប្រសើរសម្រាប់លោកម៉ូសេដែលជាអ្នកបម្រើរបស់ទ្រង់។