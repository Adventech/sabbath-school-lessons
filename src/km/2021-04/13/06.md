---
title:  នៅពេលដែលយើងរស់ពីស្លាប់ឡើងវិញ
date:  23/12/2021
---

ព្រះបានដាក់ទោសលោកម៉ូសេមិនសូវហួសហេតុនោះទេ មែនទេ? នៅពេលដែលយើងអាន នៅក្នុងកណ្ឌគម្ពីរយូដាសអំពីអ្វីដែលបានកើតឡើងដល់គាត់នោះ។ មែនហើយ លោកម៉ូសេមិនបានចូល ទៅក្នុងទឹកដីសន្យានៅលើផែនដីនេះឡើយ។ ប៉ុន្តែ គាត់បានចូលទៅទឹកដីសន្យាមួយទៀតនៅឯស្ថានសួគ៌ (ហេព្រើរ 12៖22)។ សូម្បីតែឥឡូវនេះ គាត់មានជីវិតរស់នៅក្នុងលំនៅថ្មីរបស់គាត់។ ជាការពិតណាស់ លំនៅនេះល្អជាងលំនៅលើផែននេះទៅទៀត។

លោកម៉ូសេគឺជាគំរូដំបូងគេបង្អស់ដែលយើងបានដឹងនៅក្នុងព្រះគម្ពីរអំពីបុគ្គលម្នាក់ដែលបាន រស់ពីស្លាប់ឡើងវិញ។ ព្រះបានលើកយកលោកហេណុកទៅឯស្ថានសួគ៌ (លោកុប្បត្តិ 5៖24) និងលោក អេលីយ៉ាផងដែរ (ពង្សាវតាក្សត្រទី2 2៖11)។ ប៉ុន្តែ បុគ្គលទាំង2នេះមិនទាន់បានស្លាប់នៅឡើយទេ។ តាមដែលយើងដឹង លោកម៉ូសេគឺបុគ្គលដំបូងគេបង្អស់ដែលបានស្លាប់ និងបានរស់ពីស្លាប់ឡើងវិញ។

តើលោកម៉ូសេនៅក្នុងផ្នូរយូរប៉ុនណាដែរ មុនហេតុការណ៍នេះបានកើតឡើង? យើងមិនបានដឹង នោះទេ។ តើគាត់បានស្នាក់នៅក្នុងផ្នូរអស់រយៈពេល3ម៉ោង ឬ300ឆ្នាំ? តើព័ត៌មាននេះសំខាន់ដែរឬ ទេ? ព័ត៌មាននេះមិនសំខាន់នោះទេ។ លោកម៉ូសេបានបិទភ្នែករបស់គាត់ រួចក៏ស្លាប់ទៅ។ នៅពេលដែល គាត់បើកភ្នែកម្តងទៀត គាត់បានឃើញព្រះយេស៊ូវ។ រឿងដូចគ្នានេះនឹងបានកើតឡើងចំពោះយើងរាល់គ្នា ដែរ។ យើងនឹងស្លាប់ បន្ទាប់មក អ្វីដែលយើងនឹងឃើញ នៅពេលដែលយើងបានបើកភ្នែករបស់យើងនោះ គឺជាព្រះយេស៊ូវដែលជាស្តេច ឬជាចៅក្រមរបស់យើងនេះឯង (សូមអានខគម្ពីរវិវរណៈ 20៖7-15)។

`សូមអានខគម្ពីរកូរិនថូសទី1 15៖13-22។ តើសេចក្តីសន្យាដ៏អស្ចារ្យអ្វីដែលលោកអ្នកបានអាននៅក្នុងខទាំងនេះ? តើហេតុអ្វីបានជាយើងចាំបាច់ត្រូវដឹងថា មនុស្សស្លាប់នឹងដេករហូតដល់ព្រះយេស៊ូវដាស់ពួកគេអោយរស់ពីស្លាប់ឡើងវិញនោះ? តើហេតុអ្វីបានជាយើងមិនអាចយល់អំពីខទាំង នេះបានដោយគ្មានសេចក្តីពិតនៃព្រះគម្ពីរនោះ?`

ប្រសិនបើយើងគ្មានសេចក្តីសង្ឃឹមនៃការរស់ពីស្លាប់ឡើងវិញទេ នោះយើងនឹងគ្មានសេចក្តីសង្ឃឹមអ្វីទាំងអស់។ នៅពេលដែលព្រះយេស៊ូវបានរស់ពីស្លាប់ឡើងវិញ ព្រះជន្មរបស់ទ្រង់គឺជាសេចក្តីសន្យាបង្ហាញថា យើងក៏នឹងរស់ឡើងវិញផងដែរ។ ព្រះយេស៊ូវ «បានសំអាតអំពើបាបរបស់យើងរាល់គ្នា ទាំងប៉ុន្មាន» (ហេព្រើរ 1៖3) នៅពេលដែលទ្រង់បានសុគតនៅលើឈើឆ្កាងក្នុងនាមជាកូនចៀមរបស់យើង។ បន្ទាប់មក ទ្រង់បានមានព្រះជន្មរស់ឡើងវិញ។ នេះគឺជាមូលហេតុដែលនាំអោយយើងមានក្តីសង្ឃឹមសម្រាប់អនាគតខាងមុខ។ លោកម៉ូសេបានរស់ឡើងវិញ ដោយសារតែអ្វីដែលព្រះយេស៊ូវនឹងធ្វើ នៅពេលអនាគត។ ព្រះយេស៊ូវបានធ្វើយ៉ាងដូច្នោះមែន។ ហើយយើងក៏នឹងរស់ពីស្លាប់ឡើងវិញផងដែរ ដោយសារតែអ្វីដែលទ្រង់បានធ្វើនោះ។

រឿងអំពីលោកម៉ូសេនៅត្រង់នេះគឺជាឧទាហរណ៍មួយអំពីរបៀបដែលព្រះនឹងសង្គ្រោះយើងតាម រយៈសេចក្តីជំនឿរបស់យើងនៅក្នុងព្រះគុណរបស់ទ្រង់។ លោកម៉ូសេបានរស់ដោយសារតែសេចក្តីជំនឿ ទោះបីជាគាត់បានធ្វើខុសនៅចុងបញ្ចប់នៃជីវិតរបស់គាត់ក៏ដោយ។ លោកម៉ូសេបានលើកទឹកចិត្តដល់ពួកបណ្តាជនអោយជ្រើសរើសជីវិតខាងឯសេចក្តីជំនឿដូចគ្នានេះតាមរយៈកណ្ឌគម្ពីរចោទិយកថាទាំងមូល។ ពួកយើងក៏កំពុងតែឈរនៅលើព្រំប្រទល់នៃទឹកដីសន្យាផងដែរ។ តើយើងគួរតែជ្រើសរើសជីវិតខាងឯសេចក្តីជំនឿដែរ ឬយ៉ាងណា?

`ព្រះបានត្រាស់ហៅយើងអោយរស់នៅដោយសេចក្តីជំនឿនៅក្នុងទ្រង់។ តើយើងអាចធ្វើ អ្វីបានខ្លះ ដើម្បីអោយប្រាកដថា យើងនឹងមិនធ្វើកំហុសដដែលដែលបានដាស់តឿនដោយកណ្ឌគម្ពីរចោទិយកថានោះ?`