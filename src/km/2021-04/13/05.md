---
title:  លោកម៉ូសេបានរស់ពីស្លាប់ឡើងវិញ
date:  22/12/2021
---

«ដូច្នេះម៉ូសេជាបាវបំរើផងព្រះយេហូវ៉ា លោកស្លាប់នៅទីនោះក្នុងស្រុកម៉ូអាប់ទៅ តាមព្រះបន្ទូល នៃព្រះយេហូវ៉ា ហើយទ្រង់ក៏បញ្ចុះរូបកាយរបស់លោកម៉ូសេនៅក្នុងច្រកភ្នំ1 នាស្រុកម៉ូអាប់ ទល់មុខនឹងបេត-ពេអរទៅ តែលុះមកដល់សព្វថ្ងៃនេះ គ្មានអ្នកណាដឹងជាផ្នូរលោកនៅឯណាឡើយ» (ចោទិយកថា 34៖5, 6)។ ជាការពិតណាស់ ការស្លាប់របស់លោកម៉ូសេបានជួយអោយយើងនឹកចាំអំពីសេចក្តីសន្យា ចេញពីកណ្ឌគម្ពីរវិវរណៈដែលចែងយ៉ាងដូច្នេះថា៖ «ខ្ញុំក៏ឮសំឡេងពីលើមេឃថា ចូរកត់ទុកដូច្នេះថា ពីនេះ ទៅមុខ អស់អ្នកណាដែលស្លាប់ក្នុងព្រះអម្ចាស់ នោះមានពរហើយ ព្រះវិញ្ញាណទ្រង់មានព្រះបន្ទូលថា ហ្នឹង ហើយ គឺដើម្បីឲ្យគេបានឈប់សំរាក ពីគ្រប់ទាំងការនឿយហត់របស់គេ ដ្បិតការគេធ្វើ ក៏តាមគេជាប់» (វិវរណៈ 14៖13)។ ជាការពិតណាស់ កិច្ចការល្អៗដែលលោកម៉ូសេបានធ្វើនឹងរស់នៅបន្តទៀត បន្ទាប់ ពីការស្លាប់របស់គាត់។ ប៉ុន្តែ យើងនឹងបានឃើញថា ការស្លាប់របស់លោកម៉ូសេមិនមែនជាទំព័រចុងក្រោយ នៅក្នុងរឿងរបស់គាត់នោះទេ។

`សូមអានកណ្ឌគម្ពីរយូដាស ខ9។ តើមានអ្វីកំពុងតែកើតឡើងនៅក្នុងខនេះ? តើខនេះអាច ជួយបកស្រាយអំពីមូលហេតុដែលលោកម៉ូសេបង្ហាញខ្លួននៅក្នុងគម្ពីរសញ្ញាថ្មីក្រោយមកទៀតដោយ របៀបណា?`

មីកែលគឺជានាមមួយទៀតតំណាងអោយព្រះយេស៊ូវ។ មីកែលបានតតាំងជាមួយនឹងអារក្សអំពី រូបកាយរបស់លោកម៉ូសេ។ តើមីកែលតតាំង ដើម្បីអ្វី? យើងដឹងថា លោកម៉ូសេគឺជាបាបជន។ អំពើបាប ចុងក្រោយរបស់គាត់ដែលយើងបានដឹងនោះគឺជាការលើកដំកើងខ្លួនគាត់ដែលសិរីល្អនោះជាកម្មសិទ្ធិរបស់ ព្រះតែមួយព្រះអង្គគត់។ អំពើបាបនេះគឺជាអំពើបាបតែមួយដែលនាំអោយលូស៊ីហ្វ័រត្រូវបានបោះចេញពី ស្ថានសួគ៌ជាលើកដំបូង។ លូស៊ីហ្វ័របានអួតខ្លួនថា «អញនឹងឡើងទៅផុតទីខ្ពស់នៃពពក អញនឹងលើកខ្លួនឲ្យបានដូចជាព្រះដ៏ខ្ពស់បំផុត» (អេសាយ 14៖14)។ ដូច្នេះតើហេតុអ្វីបានជាព្រះយេស៊ូវ និងសាតាំង តតាំងគ្នាអំពីរូបកាយរបស់លោកម៉ូសេយ៉ាងដូច្នេះ? ដោយគ្មានមន្ទិលសង្ស័យ ព្រះយេស៊ូវចង់ដាស់លោក ម៉ូសេពីស្លាប់ឡើងវិញ។

ប៉ុន្តែ តើព្រះយេស៊ូវអាចធ្វើដូច្នោះសម្រាប់បាបជនបានដោយរបៀបណា? លោកម៉ូសេបានបំពាន ក្រឹត្យវិន័យរបស់ព្រះ។ ជាការពិតណាស់ ចម្លើយគឺជាឈើឆ្កាង។ ព្រះអម្ចាស់បានប្រកែកថា រូបកាយរបស់ លោកម៉ូសេគឺជាកម្មសិទ្ធិរបស់ទ្រង់ ដោយសារតែអ្វីដែលនឹងត្រូវកើតឡើងនៅលើឈើឆ្កាង។ ព្រះយេស៊ូវ បានក្រឡេកមើលទៅឯការសុគតរបស់ទ្រង់ផ្ទាល់នៅពេលអនាគតនៅលើឈើឆ្កាង។ តាមរយៈការសុគត របស់ទ្រង់ ព្រះយេស៊ូវនឹងយកជ័យជំនះលើសង្គ្រាមជំនួសមនុស្សលោកទាស់នឹងអំពើបាប និងសេចក្តី ស្លាប់។ «ដោយសារតែសេចក្តីស្លាប់របស់គាត់ លោកម៉ូសេបានស្ថិតនៅក្រោមការគ្រប់គ្រងរបស់សាតាំង។ ទង្វើរបស់គាត់បានបណ្តាលអោយគាត់ស្លាប់។ គាត់គួរតែស្នាក់នៅក្នុងផ្នូរជារៀងរហូត។ ប៉ុន្តែ ព្រះយេស៊ូវ បានដាស់គាត់ពីស្លាប់ឡើងវិញ ហើយទ្រង់ក៏បានប្រទានជីវិតអស់កល្បដល់គាត់ផងដែរ។ លោកម៉ូសេបាន រស់ឡើងវិញនៅក្នុងសិរីល្អ។ បន្ទាប់មក គាត់បានឡើងទៅស្ថានសួគ៌ជាមួយនឹងព្រះយេស៊ូវរហូតដល់ទី ក្រុងរបស់ព្រះ»។ ដកស្រង់ពី Ellen G. White, Patriarchs and Prophets, page 479, adapted។

`តើរឿងអំពីលោកម៉ូសេនៅត្រង់នេះបង្ហាញយើងថា ផែនការបស់ព្រះក្នុងការសង្គ្រោះបាបជនមានអំណាចជាទីបំផុតដោយរបៀបណា?`