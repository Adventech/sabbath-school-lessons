---
title:  នៅពេលដែលលោកម៉ូសេរស់ពីស្លាប់ឡើងវិញ
date:  18/12/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ជនគណនា 20៖1-13; ចោទិយកថា 34៖1-12; យូដាស 1៖9; កូរិនថូសទី1 15៖13-22។

> <p>ខចងចាំ</p>
> «រីឯមីកែល ជាមហាទេវតា លោកមិនហ៊ានប្តឹងប្រមាថដល់អារក្ស ក្នុងកាលដែលកំពុងតែជជែកនឹងវា ទាំងប្រកែកពីដំណើរសពរបស់លោកម៉ូសេនោះទេ គឺបាននិយាយដូច្នេះវិញថា សូមឲ្យព្រះអម្ចាស់បន្ទោសឯងចុះ» (យូដាស ខ9)។

លោកម៉ូសេគឺជាមនុស្សដ៏សំខាន់បំផុតនៅក្នុងកណ្ឌគម្ពីរចោទិយកថា។ មែនហើយ អត្ថន័យ ពិតនៃកណ្ឌគម្ពីរចោទិយកថាគឺស្តីអំពីព្រះ មិនមែនជាលោកម៉ូសេនោះទេ។ ទន្ទឹមនឹងនេះ ព្រះបាន បង្ហាញអំពីសេចក្តីស្រឡាញ់របស់ទ្រង់ចំពោះសាសន៍អ៊ីស្រាអែលតាមរយៈសារដែលទ្រង់បានប្រទាន ដល់លោកម៉ូសេអោយប្រគល់ដល់រាស្ត្ររបស់ទ្រង់។

ឥឡូវនេះ យើងបានមកដល់ចុងបញ្ចប់នៃការសិក្សារបស់យើងលើកណ្ឌគម្ពីរចោទិយកថាហើយ។ យើងក៏បានមកដល់ទីបញ្ចប់នៃជីវិតរបស់លោកម៉ូសេផងដែរ។ ត្រង់នេះមានន័យថា យើងបានមកដល់ទីបញ្ចប់នៃជីវិតរបស់គាត់នៅលើផែនដីនេះហើយ។

«លោកម៉ូសេបានដឹងថា គាត់នឹងត្រូវស្លាប់តែម្នាក់ឯង។ ព្រះមិនបានអនុញ្ញាតអោយមិត្តភក្តិ មនុស្សលោកណាមួយថែរក្សាលោកម៉ូសេនៅគ្រានេះនោះទេ។ សេចក្តីស្លាប់របស់លោកម៉ូសេគឺជាអាថ៌កំបាំងដ៏អាក្រក់មួយ។ លោកម៉ូសេមិនចង់ស្លាប់នោះទេ។ គាត់ក៏មិនចង់បែកពីសាសន៍របស់គាត់ នោះដែរ។ គាត់ស្រឡាញ់ពួកគេ និងយកចិត្តទុកដាក់ចំពោះពួកគេ។ ជីវិត និងសុភមង្គលរបស់គាត់បានភ្ជាប់ជាមួយនឹងជីវិតរបស់ពួកគេតាំងពីយូរណាស់មកហើយ។ ក្នុងអំឡុងពេលនោះ លោកម៉ូសេ បានរៀនជឿទុកចិត្តទៅលើព្រះ។ ឥឡូវនេះ លោកម៉ូសេមិនបានសួរនាំព្រះអម្ចាស់ឡើយ។ លោក ម៉ូសេបានជឿទុកចិត្តនៅក្នុងសេចក្តីស្រឡាញ់ និងសេចក្តីមេត្តារបស់ព្រះ។ លោកម៉ូសេបានជឿទុកចិត្ត លើព្រះក្នុងការថែរក្សាដល់គាត់ និងសាសន៍អ៊ីស្រាអែល»។ ដកស្រង់ពី Ellen G. White, Patriarchs and Prophets, pages 470, 471, adapted។

ជាការពិតណាស់ ជីវិតរបស់លោកម៉ូសេ និងកិច្ចការរបស់គាត់សម្រាប់ព្រះបានបង្ហាញយើង ថា ព្រះជាអ្នកណា។ យើងនឹងមើលឃើញថា សេចក្តីស្លាប់របស់លោកម៉ូសេ និងការរស់ឡើងវិញរបស់ គាត់បានបង្ហាញយើងនូវសេចក្តីពិតនៃព្រះគម្ពីរអំពីព្រះផងដែរ។