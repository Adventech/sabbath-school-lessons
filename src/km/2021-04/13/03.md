---
title:  អំពើបាបរបស់លោកម៉ូសេ វគ្គ2
date:  20/12/2021
---

`សូមអានខគម្ពីរជនគណនា 20៖12, 13 ម្តងទៀត។ តើព្រះអម្ចាស់បានផ្តល់ហេតុផលយ៉ាង ដូចម្តេចដល់លោកម៉ូសេអំពីមូលហេតុដែលគាត់មិនអាចចូលទៅក្នុងទឹកដីសន្យាបាននោះ? សូមអានខ គម្ពីរចោទិយកថា 31៖2 និងចោទិយកថា 34៖4 ផងដែរ សម្រាប់ចម្លើយ។`

ខទាំងនេះបង្ហាញថា អំពើបាបរបស់លោកម៉ូសេអាក្រក់ជាទីបំផុត។ នៅពេលដែលលោកម៉ូសេ វាយទឹក2ដងនោះ គាត់បានបង្ហាញថា គាត់ចង់បានដូចជាព្រះដូច្នោះដែរ។ អំពើបាបនេះអាក្រក់គ្រប់គ្រាន់ ហើយ។ ប៉ុន្តែ លោកម៉ូសេក៏បានធ្វើអ្វីអាក្រក់ជាងនេះទៅទៀតដែរ។ គាត់បានបង្ហាញថា គាត់គ្មានសេចក្តី ជំនឿទៅលើព្រះ។ លោកម៉ូសេគឺមេដឹកនាំនៃសាសន៍អ៊ីស្រាអែល។ ដូច្នេះ អំពើបាបរបស់គាត់កាន់តែធ្ងន់ធ្ងរ ជាងគេទៅទៀត នៅពេលដែលយើងគិតអំពីព្រះគុណទាំងអស់ដែលព្រះបានបង្ហាញដល់គាត់។ តើលោក អ្នកចាំទេថា ព្រះបានមានបន្ទូលជាមួយនឹងលោកម៉ូសេចេញពីគុម្ពបន្លាភ្លើង នោះ (និក្ខមនំ 3៖2-16)? ជា ការពិតណាស់ លោកម៉ូសេមានបទពិសោធន៍ជាមួយនឹងព្រះដែលមនុស្សតិចតួចណាស់មានបទពិសោធន៍ នេះដូចជាគាត់។ ម្ល៉ោះហើយ លោកម៉ូសេគ្មានខអាងសម្រាប់អំពើបាបរបស់គាត់នោះទេ។ ព្រះអម្ចាស់បានមានបន្ទូលនឹងលោកម៉ូសេ «ឯងមិនបានជឿអញ ដើម្បីនឹងលើកអញជាបរិសុទ្ធ» (ជនគណនា 20៖ 12) ចំពោះពួកកូនចៅអ៊ីស្រាអែលនោះទេ។ លោកម៉ូសេបានបង្ហាញអំពីសេចក្តីមិនជឿទៅលើព្រះបន្ទូល របស់ព្រះអម្ចាស់។ ដូច្នេះ លោកម៉ូសេបានអាក់ខានក្នុងការ «លើកអញជាបរិសុទ្ធ» (ជនគណនា 20៖12)។ តើយ៉ាងណាទៅវិញ ប្រសិនបើលោកម៉ូសេបានធ្វើចិត្តអោយត្រជាក់ និងបានធ្វើរឿងត្រឹមត្រូវ នៅ ពេលដែលពួកបណ្តាជនកំពុងតែរអ៊ូរទាំទាស់នឹងព្រះនោះ? តើយ៉ាងណាទៅវិញ ប្រសិនបើនៅពេលនោះ លោកម៉ូសេបានបង្ហាញអំពីសេចក្តីជំនឿផ្ទាល់ និងការជឿទុកចិត្តរបស់គាត់ទៅលើព្រះវិញនោះ? ពេលនោះ រឿងនឹងខុសគ្នាយ៉ាងស្រឡះ មែនទេ?

តើលោកអ្នកឃើញថា លោកម៉ូសេមិនបានគោរពតាមអ្វីគ្រប់យ៉ាងដែលព្រះបានសូមអោយគាត់ ធ្វើដែរឬទេ?

`សូមអានខគម្ពីរជនគណនា 20៖8-11។ តើព្រះអម្ចាស់បានបង្គាប់លោកម៉ូសេអោយធ្វើអ្វីខ្លះ? តើលោកម៉ូសេបានធ្វើអ្វីជំនួសវិញ?`

យើងបានអានថា «ម៉ូសេក៏យកដំបងពីចំពោះព្រះយេហូវ៉ា ដូចជាទ្រង់បានបង្គាប់មក» (ជន-

គណនា20៖9)។ គ្រប់យ៉ាងដំណើរការយ៉ាងរលូន។ ប៉ុន្តែ មកដល់ខ10 លោកម៉ូសេបានវាយថ្ម។ គាត់ មិនបានបង្គាប់ទៅកាន់ថ្មនោះទេ។ ព្រះអម្ចាស់បានបង្គាប់អោយលោកម៉ូសេបង្គាប់អោយថ្មបង្ហូរទឹកចេញ មកក្រៅ។ ខុសលើសហ្នឹងទៅទៀត លោកម៉ូសេមិនបានវាយថ្មត្រឹមតែម្តងនោះទេ។ លោកម៉ូសេបានវាយថ្ម 2ដង។ មែនហើយ ការវាយថ្ម ហើយទឹកបានហូរចេញមកក្រៅគឺជាការអស្ចារ្យមួយ។ ប៉ុន្តែ តើយ៉ាងណា ទៅវិញ ប្រសិនបើលោកម៉ូសេបានបង្គាប់ដល់ថ្មជំនួសអោយការវាយថ្មវិញនោះ? នោះគឺជាការអស្ចារ្យធំជាង ការដែលគាត់វាយថ្មទៅទៀត។

ដូច្នេះ ព្រះបានដាក់ទោសលោកម៉ូសេចំពោះអំពើបាបរបស់គាត់តាមរបៀបដ៏អាក្រក់មួយ។ លោកម៉ូសេមិនអាចចូលទៅក្នុងទឹកដីសន្យាបានឡើយ។

`តើលោកអ្នកគិតថា ពួកកូនចៅអ៊ីស្រាអែលបានរៀនមេរៀនអ្វីចេញពីការដាក់ទោសដ៏អាក្រក់ ដែលព្រះបានផ្តល់អោយម៉ូសេនោះ?`