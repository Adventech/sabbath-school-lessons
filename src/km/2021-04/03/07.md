---
title:  ការសិក្សាបន្ថែម
date:  15/10/2021
---

«មនុស្សដែលព្យាយាមគោរពតាមក្រឹត្យវិន័យដោយសមត្ថភាពផ្តាល់របស់ពួកគេនឹងក្លាយទៅជាអ្នកជាប់ទោស។ ពួកគេនឹងមានសាសនាស្របច្បាប់មួយ។ រីឯសេចក្តីសង្ឃឹមតែមួយរបស់យើង គឺជាការទទួលយកនូវសេចក្តីសញ្ញាដែលព្រះបានតាំងឡើងជាមួយនឹងលោកអ័ប្រាហាំ។ នៅក្នុងសេចក្តី សញ្ញានេះ ព្រះនឹងប្រទានសេចក្តីមេត្តា ការលើកលែងទោស និងអំណាចឈ្នះលើអំពើបាប។ យើងទទួល បានអំណោយទាំងនេះពីព្រះតាមរយៈសេចក្តីជំនឿរបស់យើងលើព្រះយេស៊ួវ។ ដំណឹងល្អដែលព្រះគម្ពីរកំពុង តែចែកចាយចំពោះយើងសព្វថ្ងៃនេះគឺជាដំណឹងល្អតែមួយដែលព្រះបានចែកចាយដល់លោកអ័ប្រាហាំ។ ដំណឹងល្អនេះបានផ្តល់សេចក្តីសង្ឃឹមដល់យើង។ លោកអ័ប្រាហាំបានសម្លឹងមើលទៅឯព្រះយេស៊ូវដែល ទ្រង់គឺជាអ្នកផ្តើម ហើយក៏ជាអ្នកបញ្ចប់កិច្ចការក្នុងការសង្គ្រោះយើងផងដែរ»។ ដកស្រង់ពី Ellen G. White Comments, The SDA Bible Commentary, volume 6, page 1077, adapted។

«នៅពេលដែលព្រះយេស៊ូវកំពុងតែព្យួរនៅលើឈើឆ្កាង ទ្រង់បានស្រែកឡើងថា ‘ការស្រេចហើយ’ (យ៉ូហាន 19៖30)។ ព្រះយេស៊ូវបានមានបន្ទូលនូវពាក្យពេចន៍ទាំងនេះនៅលើឈើឆ្កាងទៅកាន់ព្រះវរបិតា។ សេចក្តីសញ្ញាដែលពួកគេបានតាំងឡើងជាយូរលង់មកហើយទីបំផុតត្រូវបានកកើតឡើង។ គ្រានោះ ព្រះយេស៊ូវបានប្រកាសឡើងថា «ឱព្រះវរបិតាអើយ ឯពួកអ្នកដែលទ្រង់ប្រទានមកទូលបង្គំ នោះទូលបង្គំចង់ឲ្យគេនៅជាមួយនឹងទូលបង្គំ ក្នុងកន្លែងដែលទូលបង្គំនៅដែរ ដើម្បីឲ្យបានឃើញ សិរីល្អ ដែលទ្រង់បានប្រទានមកទូលបង្គំ ដ្បិតទ្រង់បានស្រឡាញ់ទូលបង្គំ តាំងតែពីមុនកំណើតលោកីយ៍ រៀងមក» (យ៉ូហាន 17៖24)។ ដកស្រង់ពី Ellen G. White, The Desire of Ages, page 834។

**សំណួរពិភាក្សា**

`1. មុនពេលផែនដីត្រូវបានបង្កើត ព្រះវរបិតា និងព្រះរាជបុត្រាបានបង្កើតសេចក្តីសញ្ញា ដើម្បីសង្គ្រោះមនុស្សលោកបើសិនណាពួកគេប្រព្រឹត្តអំពើបាប។ តើហេតុអ្វីបានជាដំណឹងនេះគួរតែលើកទឹកចិត្តដល់យើង? តើសេចក្តីពិតនៃព្រះគម្ពីរនេះបង្ហាញយើងយ៉ាងដូចម្តេច អំពីទំហំនៃព្រះទ័យដែលព្រះចង់អោយ យើងរស់នៅក្នុងនគររបស់ទ្រង់?`

`2. ក្នុងនាមជាពួកជំនុំ តើព្រះបានប្រទានកិច្ចការអ្វីខ្លះដល់យើង ដូចដែលទ្រង់បានប្រទានដល់សាសន៍ អ៊ីស្រាអែលនៃគម្ពីរសញ្ញាចាស់? តើយើងអាចជៀសវាងពីការធ្វើខុសដូចជាសាសន៍អ៊ីស្រាអែលដោយ របៀបណា?`

`3. តើហេតុអ្វីបានជាដំណឹងល្អ និងសេចក្តីសន្យាអំពីដំណឹងល្អសំខាន់ម្ល៉េះចំពោះសេចក្តីសញ្ញាថ្មី? តើខគម្ពីរអ្វីខ្លះដែលលោកអ្នកអាចរកឃើញនៅក្នុងគម្ពីរសញ្ញាថ្មីដែលបង្ហាញថា ព្រះមិនបានបោះបង់ចោល ក្រឹត្យវិន័យនៅក្នុងសេចក្តីសញ្ញាថ្មី ដូចគ្រីស្ទានជាច្រើនសព្វថ្ងៃបានបង្រៀននោះទេ? តើហេតុអ្វីបានជា លោកអ្នកគិតថា ពួកគេកំពុងតែបង្រៀននូវគោលគំនិតមិនត្រឹមត្រូវ?`