---
title:  សេចក្តីសញ្ញាដែលបន្តជារៀងរហូត
date:  09/10/2021
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 12៖1-3; ចោទិយកថា 9៖5; ចោទិយកថា 5៖1-21; ចោទិយកថា 26៖16-19។

> <p>ខចងចាំ</p>
> «អញនឹងតាំងសញ្ញានឹងឯង ហើយនឹងពូជឯងតាមតំណរគេតទៅ ទុកជាសេចក្តីសញ្ញាដ៏នៅអស់កល្បជានិច្ច ដើម្បីឲ្យអញបានធ្វើជាព្រះនៃឯង និងពូជឯងតទៅ» (លោកុប្បត្តិ 17៖7)។

«ខ្ញុំក៏ឃើញទេវតា1ទៀត កំពុងហោះកាត់កណ្តាលមេឃ ទាំងមានដំណឹងល្អដ៏នៅអស់កល្បជានិច្ច សំរាប់នឹងថ្លែងប្រាប់ដល់មនុស្សនៅផែនដី គឺដល់គ្រប់អស់ទាំងសាសន៍ គ្រប់ពូជអំបូរ គ្រប់ភាសា ហើយគ្រប់ទាំងគ្រួសារដែរ» (វិវរណៈ 14៖6)។ តើលោកអ្នកឃើញពាក្យថា «ដំណឹង ល្អដ៏នៅអស់កល្បជានិច្ច» ដែរឬទេ? ព្រះបានសន្យានូវដំណឹងល្អនេះដល់យើងតាមរយៈព្រះយេស៊ូវគ្រីស្ទ «មុនអស់ទាំងកល្ប» (ទីតុស 1៖2)។

ដំណឹងល្អគឺស្តីអំពីសេចក្តីសញ្ញាដែលព្រះបានបង្កើតជាមួយនឹងមនុស្សលោក (លោកុប្បត្តិ 17៖7; អេសាយ 24៖5; អេសេគាល 16៖60; ហេព្រើរ 13៖20)។ សេចក្តីសញ្ញានេះគឺស្តី អំពីដំណឹងល្អ។ តើដំណឹងល្អនេះគឺជាអ្វី? ដំណឹងល្អនេះគឺថា ព្រះបានលះបង់អង្គទ្រង់ ដើម្បីសង្គ្រោះ លោកអ្នកចេញពីអំពើបាប ដោយសារតែទ្រង់ស្រឡាញ់លោកអ្នក។ លោកអ្នកពុំអាចទិញយកអំណោយ នេះបានឡើយ។ អ្វីដែលលោកអ្នកអាចធ្វើបាននោះគឺស្រឡាញ់ទ្រង់វិញ «ឲ្យអស់អំពីចិត្ត អស់អំពីព្រលឹង អស់អំពីគំនិត ហើយអស់អំពីកម្លាំង (របស់លោកអ្នក)» (ម៉ាកុស 12៖30)។ តើយើងអាច បង្ហាញព្រះថា យើងស្រឡាញ់ទ្រង់ដោយរបៀបណា? យើងអាចបង្ហាញថា «យើងមានសេចក្ដីស្រឡាញ់ របស់ព្រះជាម្ចាស់ក្នុងខ្លួនមែន លុះត្រាតែយើងកាន់តាមបទបញ្ជាទាំងប៉ុន្មាន» (យ៉ូហានទី1 5៖3)។

**សប្តាហ៍នេ**

យើងនឹងសិក្សាអំពីអ្វីដែលកណ្ឌគម្ពីរចោទិយកថាបានចែងអំពីសេចក្តីសញ្ញា។