---
title:  រាស្ត្រពិសេសរបស់ព្រះ
date:  13/10/2021
---

ជាមនុស្សសម័យថ្មី យើងប្រហែលជាពិបាកយល់អំពីមនុស្សដែលរស់នៅក្នុងស្រុកកាណាន ខណៈពេលដែលសាសន៍អ៊ីស្រាអែលកំពុងតែវង្វេងនៅក្នុងទីរហោស្ថាន។ ចាប់តាំងពីពេលនោះមក មាន នគរជាច្រើននៅទូទាំងពិភពលោកដែលបានកើតមក ហើយត្រូវរលាយអស់ទៅ។ មានតែប្រាសាទដែល នៅសល់ប៉ុណ្ណោះ (ហើយជាទូទៅ សូម្បីតែប្រាសាទក៏គ្មានផង)។ ដូច្នេះ តើយើងអាចដឹងអោយបានច្បាស់ អំពីមនុស្សមួយក្រុមដែលបានរស់នៅតំបន់តែមួយជាមួយសាសន៍អ៊ីស្រាអែលបានយ៉ាងដូចម្តេចទៅ?

យើងដឹងមិនបានច្រើននោះទេ។ ប៉ុន្តែ យើងអាចដឹងរឿងមួយគឺថា៖ «មនុស្សទាំងនេះមាន ជំនឿលើព្រះជាច្រើន។ ពួកគេបានគោរពរូបព្រះ និងថ្វាយបង្គំធម្មជាតិ។ ពួកគេបានសម្លាប់ក្មេងៗជា ច្រើន ដើម្បីថ្វាយដល់ព្រះរបស់ពួកគេ។ សូមលោកអ្នកព្យាយាមស្រមៃមើលអំពីមនុស្ស និងសាសនា ដែលគិតថា ការសម្លាប់កូនចៅរបស់ពួកគេគឺជារឿងធម្មតា»។ អាក្រក់ជាងនេះទៅទៀតគឺថា ពួកគេបាន ធ្វើរឿងនេះនៅក្នុងឈ្មោះរបស់ពួកព្រះមួយចំនួន។

គ្មានអ្វីប្លែកនោះទេ ដែលព្រះជាម្ចាស់បានដាស់តឿនរាស្ត្ររបស់ទ្រង់ម្តងហើយម្តងទៀត កុំអោយ ធ្វើអ្វីដែលសាសន៍នៅជុំវិញពួកគេបានធ្វើដោយមានបន្ទូលថា៖ «កាលណាឯងបានចូលទៅក្នុងស្រុក ដែល ព្រះយេហូវ៉ា ជាព្រះនៃឯង ទ្រង់ប្រទានឲ្យ នោះមិនត្រូវរៀនធ្វើតាមការគួរស្អប់ខ្ពើមរបស់សាសន៍ទាំងនោះ ឡើយ» (ចោទិយកថា 18៖9)។

ព្រះមានគោលបំណងដ៏ពិសេសមួយសម្រាប់ការតាំងអោយសាសន៍អ៊ីស្រាអែលធ្វើជារាស្ត្រពិសេសរបស់ទ្រង់លើសាសន៍ទាំងអស់នៅលើផែនដី។ ព្រះចង់អោយសាសន៍អ៊ីស្រាអែលប្រកាសប្រាប់ ដល់មនុស្សគ្រប់គ្នានៅលើផែនដីអំពីទ្រង់។ ព្រះចង់អោយសាសន៍អ៊ីស្រាអែលបង្រៀនអ្នកដទៃថា ទ្រង់គឺ ជាអ្នកបង្កើតផ្ទៃមេឃ និងផែនដី។ ព្រះជាម្ចាស់គឺជាព្រះតែមួយគត់ដែលមានព្រះជន្មរស់។

`សូមអានខគម្ពីរចោទិយកថា 26៖16-19។ តើខទាំងនេះបង្ហាញយើងយ៉ាងដូចម្តេច អំពីអត្ថន័យទាំងមូលនៃមិត្តភាពដ៏ពិសេសរវាងព្រះ និងរាស្ត្ររបស់ទ្រង់? តើព្រះចង់អោយជនជាតិអ៊ីស្រាអែល ក្លាយទៅជាមនុស្សប្រភេទណា? តើការផ្លាស់ប្តូរនេះអាចបង្ហាញថា ពួកគេបានរក្សាសេចក្តីសញ្ញាដោយ របៀបណា? តើមេរៀននេះអាចបង្រៀនយើងអ្វីខ្លះ?`

លោកម៉ូសេបានផ្តើមជាមួយនឹងពាក្យថា «ថ្ងៃនេះ»។ «ថ្ងៃនេះ» មានន័យថា «ឥឡូវនេះ» ឬ «ម្តងទៀត»។ ការជ្រើសរើសពាក្យនេះគួរអោយចាប់អារម្មណ៍ណាស់។ ព្រះបានបង្គាប់អោយរាស្ត្ររបស់ ទ្រង់គោរពតាម មែនទេ? ដូច្នេះ «ថ្ងៃនេះ» បង្ហាញយើងថា ព្រះចង់អោយរាស្ត្ររបស់ទ្រង់ធ្វើការជ្រើសរើសម្តងទៀត។ ឥឡូវនេះ ពួកគេត្រូវជ្រើសរើសម្តងទៀត ដើម្បីគោរពតាម ញែកខ្លួនចេញជាបរិសុទ្ធ និង ធ្វើជារាស្ត្រពិសេសរបស់ទ្រង់។ ជម្រើសទាំងនេះបង្ហាញអំពីមូលហេតុថា ពួកគេគឺជារាស្ត្រនៃសេចក្តី សញ្ញា។ មានតែសាសន៍អ៊ីស្រាអែលប៉ុណ្ណោះដែលដឹងអំពីព្រះ និងរបៀបដែលព្រះចង់អោយពួកគេរស់ នៅ។ សាសន៍អ៊ីស្រាអែលមាន «សេចក្តីពិតបច្ចុប្បន្ន»។ សេចក្តីពិតបច្ចុប្បន្នគឺជាសេចក្តីពិតនៃព្រះគម្ពីរដែលពួកគេត្រូវការជាទីបំផុតសម្រាប់សម័យរបស់ពួកគេ។ ព្រះបានសូមអោយសាសន៍អ៊ីស្រាអែលរស់នៅតាមសេចក្តីពិតរហូតដល់ព្រះយេស៊ូវដែលជាសេចក្តីពិតដ៍រស់ (យ៉ូហាន 14៖6) យាងមក។

`តើហេតុអ្វីបានជាគោលគំនិតនៃការថ្វាយខ្លួនដល់ព្រះ និងការគោរពតាមទ្រង់នៅ «ថ្ងៃនេះ» មានសារៈសំខាន់ដល់យើងផងដែរ?`