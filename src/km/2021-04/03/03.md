---
title:  សេចក្តីសញ្ញា និងសាសន៍អ៊ីស្រាអែល
date:  11/10/2021
---

`«មិនមែនដោយព្រោះសេចក្តីសុចរិតរបស់ឯង ឬដោយព្រោះចិត្តឯងទៀងត្រង់ ដែលឯងនឹងចូលទៅចាប់យកស្រុកគេនោះឡើយ គឺដោយព្រោះអំពើបាបរបស់សាសន៍ទាំងនោះវិញទេតើ ដែលព្រះយេហូវ៉ា ជាព្រះនៃឯង ទ្រង់បណ្តេញគេពីមុខឯងចេញ ដើម្បីនឹងបញ្ជាក់សេចក្តី ដែលទ្រង់បានស្បថ នឹងពួកអយ្យកោឯង គឺនឹងអ័ប្រាហាំ និងអ៊ីសាក ហើយនិងយ៉ាកុប» (ចោទិយកថា 9៖5; សូមអានខគម្ពីរ ចោទិយកថា 9៖27 ផងដែរ)។ តើខនេះបង្រៀនលោកអ្នកយ៉ាងដូចម្តេច អំពីសេចក្តីសញ្ញាដែលព្រះបានតាំងឡើងជាមួយនឹងរាស្ត្ររបស់ទ្រង់?`

នៅក្នុងខនេះ យើងបានឃើញថា ព្រះបានតាំងសេចក្តីសន្យាដោយសារតែសេចក្តីស្រឡាញ់ និងសេចក្តីមេត្តារបស់ទ្រង់។ ព្រះបានធ្វើកិច្ចការសម្រាប់រាស្ត្ររបស់ទ្រង់ សូម្បីតែនៅពេលដែលពួកគេ ប្រព្រឹត្តកំហុសដ៏អាក្រក់ក៏ដោយ។ (ជាការពិតណាស់ ដំណឹងល្អក៏ធ្វើកិច្ចការដូចគ្នានេះសម្រាប់យើងសព្វ ថ្ងៃនេះដែរ)។ ព្រះបានផ្តល់ព្រះគុណរបស់ទ្រង់ដល់សាសន៍អ៊ីស្រាអែល ដោយសារតែសេចក្តីសញ្ញាដែល ទ្រង់បានតាំងជាមួយនឹងពួកអយ្យកោរបស់ពួកគេតាំងពីយូរណាស់មកហើយ។

លោកម៉ូសេតែងតែប្រាប់ជនជាតិអ៊ីស្រាអែលអំពីសេចក្តីសញ្ញាដែលព្រះបានតាំងដល់លោកអ័ប្រាហាំ លោកអ៊ីសាក និងលោកយ៉ាកុប។

`សូមអានខគម្ពីរនិក្ខមនំ 2៖24; និក្ខមនំ 6៖8 និងលេវីវិន័យ 26៖42។ តើខនេះបានចែង អំពីអ្វី? តើរឿងនោះបង្ហាញយើងអំពីដំណើរការនៃសេចក្តីសញ្ញាយ៉ាងដូចម្តេច?`

ក្នុងសេចក្តីសញ្ញាជាមួយនឹងលោកអ័ប្រាហាំ លោកអ៊ីសាក និងលោកយ៉ាកុប ព្រះបានសន្យា ថា នឹងរំដោះកូនចៅអ៊ីស្រាអែលចេញពីស្រុកអេស៊ីព្ទ។ ពេលវេលាដែលព្រះបានរំដោះរាស្ត្ររបស់ទ្រង់ចេញពីភាពជាទាសករនៅក្នុងស្រុកអេស៊ីព្ទត្រូវបានហៅថា និក្ខមនំ។ និក្ខមនំគឺជារូបស័ព្ទតំណាងអោយ សេចក្តីមេត្តា និងព្រះគុណរបស់ព្រះ។ ដូច្នេះ តើកណ្ឌគម្ពីរនិក្ខមនំជួយដល់យើងអ្វីខ្លះ ដើម្បីអោយយល់ អំពីដំណើរការនៃសេចក្តីសញ្ញានេះ? ព្រះបានតាំងសេចក្តីសន្យាថា នឹងរំដោះពួកគេ តាំងតែមុនពួកកូនចៅ អ៊ីស្រាអែលមិនទាន់ចាប់កំណើតទៅទៀត។ ដូច្នេះ សាសន៍អ៊ីស្រាអែលពុំបានធ្វើអ្វី ដើម្បីទទួលបានសេចក្តី សន្យាទាំងនេះតាមរយៈអាកប្បករិយាល្អរបស់ពួកគេឡើយ។

ជាការពិតណាស់ ព្រះមិនគ្រាន់តែរំដោះពួកគេចេញពីស្រុកអេស៊ីព្ទនោះទេ។ ទ្រង់ថែមទាំងយកពួកគេទៅឯភ្នំស៊ីណាយទៀត។ នៅឯភ្នំស៊ីណាយ ព្រះបានតាំងសេចក្តីសញ្ញាជាមួយនឹងរាស្ត្ររបស់ ទ្រង់ (សូមអានបទគម្ពីរនិក្ខមនំ 20)។ ដំណឹងល្អ និងក្រឹត្យវិន័យគឺជាផ្នែកដ៏សំខាន់បំផុតនៃសេចក្តីសញ្ញា។ ព្រះបានបង្គាប់អោយរាស្ត្ររបស់ទ្រង់គោរពតាមក្រឹត្យវិន័យទាំង10ប្រការរបស់ទ្រង់។ ការគោរពតាមរបស់ ពួកគេបានបង្ហាញថា ពួកគេបានដឹងអំពីព្រះជាម្ចាស់ និងថា ទ្រង់បានរំដោះពួកគេហើយ។ ដូច្នេះ ក្នុងកណ្ឌ គម្ពីរចោទិយកថា ព្រះបានសូមអោយរាស្ត្ររបស់ទ្រង់គោរពតាមក្រឹត្យវិន័យទុកជាផ្នែកមួយនៃសេចក្តីសញ្ញារបស់ពួកគេជាមួយនឹងទ្រង់។

`យើងត្រូវបានសង្គ្រោះដោយសារសេចក្តីមេត្តារបស់ព្រះ។ ដូច្នេះ តើច្បាប់របស់ព្រះគួរមាន ចំណែកយ៉ាងណា នៅក្នុងជីវិតរបស់យើងសព្វថ្ងៃនេះ? តើហេតុអ្វីបានជាក្រឹត្យវិន័យសំខាន់ម្ល៉េះ ចំពោះបទពិសោធន៍របស់យើងជាមួយនឹងព្រះ?`