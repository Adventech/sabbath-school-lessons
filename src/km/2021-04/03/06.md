---
title:  រូបស័ព្ទដទៃទៀតសម្រាប់សេចក្តីសញ្ញា
date:  14/10/2021
---

អស់រយៈពេលយូរមកហើយ អ្នកប្រាជ្ញខាងឯព្រះគម្ពីរបានមើលឃើញថា សេចក្តីសញ្ញារវាង ព្រះ និងរាស្ត្ររបស់ទ្រង់ដូចគ្នាទៅនឹងសេចក្តីសញ្ញាដែលតាំងរវាងនគរនៅក្នុងសម័យគម្ពីរសញ្ញាចាស់។ យើងមិនគួរភ្ញាក់ផ្អើលចំពោះព័ត៌មាននេះទាល់តែសោះ។ ព្រះតែងតែធ្វើការជាមួយនឹងរាស្ត្ររបស់ទ្រង់តាមវិធីដែលពួកគេធ្លាប់បានដឹងរួចទៅហើយ។ ពេលនោះ ពួកគេអាចយល់ពីទ្រង់បានកាន់តែប្រសើរឡើង។

ទន្ទឹមគ្នានេះ យើងតែងតែទទួលបានគោលគំនិតខុសឆ្គងអំពីសេចក្តីសញ្ញានៃព្រះគម្ពីរ។ យើង ប្រហែលជាគិតថា សេចក្តីសញ្ញាគឺជាគ្រាន់តែក្រដាសស្របច្បាប់មួយសន្លឹក។ (មែនហើយ ព្រះគឺជាអ្នក ប្រទានក្រឹត្យវិន័យ)។ ប៉ុន្តែ សេចក្តីសញ្ញារវាងព្រះ និងរាស្ត្ររបស់ទ្រង់នោះមានសារៈសំខាន់លើសជាង ក្បួនច្បាប់ទៅទៀត។ សេចក្តីសញ្ញាគឺស្តីអំពីទំនាក់ទំនងនៃចិត្ត និងមិត្តភាពដ៏ពិសេសដែលព្រះចង់បាន ជាមួយនឹងរាស្ត្ររបស់ទ្រង់។ សេចក្តីសញ្ញាបង្ហាញយើងថា ព្រះចង់នៅជិតជាមួយនឹងរាស្ត្ររបស់ទ្រង់។ ដូច្នេះ ព្រះគម្ពីរជារូបស័ព្ទដទៃទៀត ដើម្បីជួយបង្ហាញនូវអត្ថន័យបន្ថែមអំពីសេចក្តីសញ្ញា។

`សូមអានខគម្ពីរចោទិយកថា 8៖5; ចោទិយកថា 14៖1 និងចោទិយកថា 32៖6, 18-20។ តើលោកអ្នកបានឃើញរូបស័ព្ទអ្វីខ្លះ នៅក្នុងខទាំងនេះ? តើរូបស័ព្ទទាំងនេះបង្ហាញយ៉ាងដូចម្តេច អំពីទំនាក់ទំនងដែលព្រះចង់បានជាមួយនឹងរាស្ត្រជ្រើសតាំងរបស់ទ្រង់?`

`សូមអានខគម្ពីរចោទិយកថា4៖20 និងចោទិយកថា 32៖9។ តើលោកអ្នកបានឃើញ រូបស័ព្ទអ្វីខ្លះ នៅក្នុងខទាំងនេះ? តើរូបស័ព្ទទាំងនេះបង្ហាញយ៉ាងដូចម្តេច អំពីមិត្តភាពដែលព្រះចង់បាន ជាមួយនឹងរាស្ត្ររបស់ទ្រង់?`

ឧទាហរណ៍នីមួយៗបានបង្ហាញយើងអំពីគោលគំនិតនៃគ្រួសារ។ ទំនាក់ទំនងនៃគ្រួសាររបស់ យើងគួរតែជាចំណងនៃសេចក្តីស្រឡាញ់ដ៏ធំធេងបំផុតដែលយើងមានជាមួយនឹងអ្នកដទៃ។ ព្រះក៏ចង់នៅជិតជាមួយនឹងយើងដូច្នោះផងដែរ។ បន្ទាប់ពីសិស្សព្រះយេស៊ូវបានងាកចេញពីទ្រង់នៅត្រង់ឈើឆ្កាង ព្រះយេស៊ូវមិនដែលបពា្ឈប់ការចង់នៅក្បែរពួកគេនោះទេ។ នេះគឺជាមូលហេតុដែលនាំអោយព្រះយេស៊ូវ មានបន្ទូលប្រាប់នាងម៉ារាទាំងពីរនាក់ បន្ទាប់ពីទ្រង់មានព្រះជន្មរស់ពីសុគតឡើងវិញថា៖ «ចូរទៅប្រាប់ដល់បងប្អូនខ្ញុំផង ឲ្យគេទៅឯស្រុកកាលីឡេទៅ គេនឹងឃើញខ្ញុំនៅស្រុកនោះហើយ» (ម៉ាថាយ 28៖10)។ តើលោកអ្នកបានឃើញថា ព្រះយេស៊ូវមានបន្ទូលថា «បងប្អូនខ្ញុំ» ដែរឬទេ? ពាក្យនេះបង្ហាញយើង ថា ព្រះយេស៊ូវស្រឡាញ់សិស្សរបស់ទ្រង់ដូចជាគ្រួសារអ៊ីចឹង។ ឧទាហរណ៍នេះបង្ហាញយើងថា មិត្តភាព រវាងព្រះ និងមនុស្សលោកគឺស្តីអំពី៖ សេចក្តីមេត្តា និងសេចក្តីស្រឡាញ់របស់ព្រះដល់មនុស្សដែលពុំបាន ធ្វើអ្វីអោយបានសេចក្តីទាំងនេះទាល់តែសោះ។

`តើលោកអ្នកមានអារម្មណ៍ថានៅជិតព្រះប៉ុនណាដែរនៅក្នុងចិត្តរបស់លោកអ្នក? តើលោកអ្នកអាចចូលអោយកាន់តែជិតទៅនឹងទ្រង់ និងកាន់តែស្រឡាញ់ទ្រង់បន្ថែមទៀតដោយរបៀបណា? ទន្ទឹម គ្នានេះ លោកអ្នកត្រូវតែចងចាំថា ផ្នែករបស់លោកអ្នកនៅក្នុងមិត្តភាពជាមួយនឹងព្រះត្រូវរាប់ទាំងការគោរព តាមទ្រង់ផងដែរ។ តើសេចក្តីស្រឡាញ់ និងការគោរពតាមព្រះនៅក្នុងសេចក្តីសញ្ញាមានទំនាក់ទំនងអ្វីនឹងគ្នាដែរ?`