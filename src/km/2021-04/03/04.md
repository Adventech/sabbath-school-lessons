---
title:  កណ្ឌគម្ពីរអំពីសេចក្តីសញ្ញា
date:  12/10/2021
---

ពាក្យសម្រាប់សេចក្តីសញ្ញារវាងព្រះ និងរាស្ត្ររបស់ទ្រង់ជាភាសាហេព្រើរគឺ «បឺរីត (Berit)»។ «បឺរីត» បង្ហាញយើងថា សេចក្តីសញ្ញាជាមួយនឹងព្រះលើសជាងកិច្ចព្រមព្រៀងអាជីវកម្មទៅទៀត។ សេចក្តីសញ្ញាគឺស្តីអំពីទំនាក់ទំនង និងមិត្តភាពពិសេសដែលព្រះចង់មានជាមួយនឹងរាស្ត្ររបស់ទ្រង់។ ពាក្យ «បឺរីត» ត្រូវបានសរសេរជាច្រើនដងនៅកណ្ឌគម្ពីរចោទិយកថា។ នេះគឺជាមូលហេតុដែលនាំអោយ អ្នកប្រាជ្ញខាងឯព្រះគម្ពីរភាគច្រើនដាក់ឈ្មោះកណ្ឌគម្ពីរចោទិយកថា ថាជា «កណ្ឌគម្ពីរនៃសេចក្តីសញ្ញា»។

`សូមក្រឡេកមើលខគម្ពីរចោទិយកថា 5៖1-21។ តើខទាំងនេះបង្ហាញយើងយ៉ាងដូចម្តេច ពីសេចក្តីសញ្ញាគឺជាគោលគំនិតដ៏សំខាន់មួយនៅក្នុងកណ្ឌគម្ពីរចោទិយកថា?`

ព្រះបានតាំងសេចក្តីសញ្ញាជាមួយនឹងរាស្ត្ររបស់ទ្រង់នៅឯភ្នំស៊ីណាយ បន្ទាប់ពីព្រះបានរំដោះ ពួកគេចេញពីស្រុកអេស៊ីព្ទភ្លាម។ សេចក្តីសញ្ញានេះបានតាំងឡើងមុនពេលដែលព្រះបង្គាប់អោយសាសន៍ អ៊ីស្រាអែលចូលទៅក្នុងទឹកដីសន្យា។។ ប៉ុន្តែ ជនជាតិអ៊ីស្រាអែលពុំបានចូលទៅក្នុងទឹកដីសន្យានោះទេ។ 40ឆ្នាំក្រោយមក ព្រះបានបង្គាប់អោយជនជាតិអ៊ីស្រាអែលចូលទៅក្នុងទឹកដីសន្យាម្តងទៀត។ ការចូលទៅក្នុងទឹកដីសន្យារបស់ពួកគេគឺជាផ្នែកដ៏សំខាន់មួយនៃសេចក្តីសន្យាដែលព្រះបានតាំងឡើង ជាមួយនឹងលោកអាប់រ៉ាមនៅក្នុងសេចក្តីសញ្ញារបស់ទ្រង់ (លោកុប្បត្តិ 12៖7; និក្ខមនំ 12៖25)។ ដូច្នេះ ព្រះចង់អោយរាស្ត្ររបស់ទ្រង់ចងចាំថា ការស្តាប់បង្គាប់គឺជាផ្នែកមួយដ៏សំខាន់នៃសេចក្តីសញ្ញា ជាមួយនឹងទ្រង់។ នេះគឺជាមូលហេតុដែលនាំអោយព្រះជាម្ចាស់ប្រទានក្រឹត្យវិន័យទាំង10ប្រការដល់ លោកម៉ូសេ ដើម្បីអោយពួកបណ្តាជនម្តងទៀត។

មែនហើយ ព្រះជាម្ចាស់នឹងរក្សាសេចក្តីសន្យារបស់ទ្រង់ចំពោះពួកគេដែលទ្រង់បានតាំងឡើង នៅក្នុងសេចក្តីសញ្ញារបស់ទ្រង់តាំងពីយូរលង់ណាស់មកហើយ។ នេះគឺជាមូលហេតុដែលនាំអោយលោក ម៉ូសេប្រាប់ពួកបណ្តាជនអោយចងចាំថា ព្រះបានចារឹកក្រឹត្យវិន័យរបស់ទ្រង់សម្រាប់ពួកគេកាលពីមុន ដោយមានប្រសាសន៍ថា៖ «ទ្រង់បានមានព្រះបន្ទូលប្រាប់ដល់ឯងរាល់គ្នាពីសេចក្តីសញ្ញារបស់ទ្រង់ដែល ទ្រង់បានបង្គាប់ឲ្យឯងរាល់គ្នាប្រព្រឹត្តតាម គឺជាក្រឹត្យទាំង10ប្រការ ហើយទ្រង់ក៏ចារឹកកត់ក្រឹត្យទាំងនោះ ចុះទៅបន្ទះថ្ម2ផ្ទាំង» (ចោទិយកថា 4៖13)។ ព្រះបានប្រទានក្រឹត្យវិន័យដល់រាស្ត្ររបស់ទ្រង់នៅឯភ្នំស៊ីណាយ។ ហើយព្រះបានប្រទានក្រឹត្យវិន័យរបស់ទ្រង់ដល់រាស្ត្ររបស់ទ្រង់ម្តងទៀតនៅក្នុងស្រុកម៉ូអាប់ មុននឹងពួកគេហៀបនឹងចូលទៅក្នុងទឹកដីសន្យា។ ដូចដែលយើងបានឃើញហើយថា ទឹកដីសន្យា គឺជាផ្នែកមួយនៃសេចក្តីសញ្ញាដែលព្រះបានតាំងឡើងជាមួយនឹងលោកអ័ប្រាហាំ លោកអ៊ីសាក និងលោកយ៉ាកុបរាប់រយឆ្នាំមុនមកម្ល៉េះ។ សេចក្តីសន្យានេះបង្ហាញអំពីសេចក្តីសញ្ញាដែលបានចែងថា «នឹង នៅស្ថិតស្ថេរជាដរាប» (លោកុប្បត្តិ 17៖7, គខប)។ ព្រះបានរៀបចំសេចក្តីសញ្ញានេះឡើង មុនពេល ដែលទ្រង់បានបង្កើតផែនដីនេះមកម្ល៉េះ។

«មុនពេលដែលផែនដីរបស់យើងត្រូវបានបង្កើត ព្រះដែលជាព្រះវរបិតា និងព្រះរាជបុត្រារបស់ ទ្រង់បានព្រមព្រៀងគ្នា ដើម្បីសង្គ្រោះមនុស្សលោក ប្រសិនបើសាតាំងធ្វើអោយពួកគេប្រព្រឹត្តអំពើបាប។ ព្រះវរបិតាបានប្រើដៃរបស់ព្រះរាជបុត្រា ហើយព្រះរាជបុត្រាបានប្រើដៃរបស់ព្រះវរបិតា។ ព្រះអង្គបាន រួមដៃគ្នា ដើម្បីបង្ហាញសេចក្តីសន្យារបស់ទ្រង់ដែលថា ព្រះយេស៊ូវគ្រីស្ទនឹងលះបង់ព្រះអង្គទ្រង់សម្រាប់ អំពើបាបរបស់មនុស្សលោក»។ ដកស្រង់ពី Ellen G. White, The Desire of Ages, page 834, adapted។