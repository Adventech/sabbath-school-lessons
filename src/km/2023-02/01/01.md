---
title:  ព្រះយេស៊ូវបានឈ្នះ សាតាំងបានចាញ់
date:  25/03/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 12ៈ7-9; វិវរណៈ 12ៈ4-6; វិវរណៈ 12ៈ10; វិវរណៈ 12ៈ14-16; វិវរណ 12ៈ17។

> <p>ខចងចាំ</p>
> «នាគក៏ខឹងនឹងស្ត្រីនោះ ហើយចេញទៅច្បាំងនឹងសំណល់ពូជនាងទាំងប៉ុន្មាន ជាពួកអ្នកដែលកាន់តាមបញ្ញត្តព្រះ ហើយមានសេចក្តីបន្ទាល់ពីព្រះយេស៊ូវ» (វិវរណៈ 12ៈ17)។

លោកខូម៉ាក់ អូប្រេន (Cormac O’Brien) បានសរសេរសៀវភៅមួយក្បាលស្តីអំពីកងទ័ព។ សៀវភៅនេះមានចំណងជើងថា មានគ្នាច្រើនជាង៖ រឿងដ៏អស្ចារ្យនៅក្នុងប្រវត្តិសាស្ត្រនៃសមរភូមិដ៏ គួរឱ្យភ្ញាក់ផ្អើលបំផុត (Outnumbered: Incredible Stories of History’s Most Surprising Battlefield Upsets)។ សៀវភៅនេះបាននិទានរឿងអំពីរបៀបដែលពួកកងទ័ពមួយក្រុមតូចបានយក ឈ្នះសង្រ្គាមធំៗជាច្រើន។ ក្នុងចំណោមរឿងទាំងនេះ មានរឿងមួយស្តីអំពីកងទ័ពរបស់លោកហាន់-នីបាល់ (Hannibal)។ លោកហានីបាល់គឺជាមេទ័ពម្នាក់មកពីក្រុងកាតធេច (Carthage) នៅក្នុងសម័យ ព្រះគម្ពីរ នៅពេលដែលសាសន៍រ៉ូមនៅជានគរដ៏មានអំណាចនៅឡើយ។ លោកហាន់នីបាលមានទាហាន ត្រឹមតែ55000នាក់ប៉ុណ្ណោះ។ ប៉ុន្តែ ទាហានរបស់គាត់បានច្បាំងឈ្នះកងទ័ព80000នាក់របស់ សាសន៍រ៉ូម។ លោកខូម៉ាក់ អូប្រេនក៏បានពិពណ៌នាពីរឿងដ៏គួរឱ្យភ្ញាក់ផ្អើលមួយ ស្តីអំពីរបៀបដែល កងទ័ពក្រេកនៃអធិរាជអេឡិចស៊ែនដឺរបានច្បាំងឈ្នះកងទ័ពដ៏ខ្លាំងពូកែនៃសាសន៍ពើស៊ីផងដែរ។

យើងក៏កំពុងតែស្ថិតនៅក្នុងសង្គ្រាមខាងឯជីវិត និងសេចក្តីស្លាប់ផងដែរ។ សាតាំងដែលជា ខ្មាំងសត្រូវរបស់យើងនេះ ខូច និងពេញទៅដោយឧបាយកលជាច្រើន។ កងទ័ពរបស់សាតាំងមានគ្នា ច្រើនជាងយើង។ ពួកទាហានរបស់សាតាំងក៏បានគិតថា ពួកគេនឹងចាញ់នោះដែរ។

សូមកុំអស់សង្ឃឹមឡើយ។ យើងមានគ្នាតិចមែនពិត។ ហើយការវាយប្រហាររបស់សាតាំង ក៏សាហាវណាស់ដែរ។ ប៉ុន្តែ នៅចុងបំផុតនោះ ព្រះយេស៊ូវនឹងបានឈ្នះសង្គ្រាមនេះ។ សេចក្តីពិតនៃ ព្រះគម្ពីរគឺជាសារចេញពីកណ្ឌគម្ពីរវិវរណៈ ដែលជាកណ្ឌចុងក្រោយបង្អស់នៅក្នុងព្រះគម្ពីរ។ ព្រះយេស៊ូវ បានឈ្នះ រីឯសាតាំងវិញ បានចាញ់។ យើងអាចអានសង្គ្រាមចុងក្រោយនេះបាន នៅក្នុងបទគម្ពីរវិវរណៈ ជំពូក12 ដែលយើងនឹងត្រូវសិក្សានៅក្នុងសប្តាហ៍នេះ។ ការសិក្សានេះក៏នឹងជួយឱ្យយើងយល់អំពី បទគម្ពីរវិវរណៈ ជំពូក12 និងសារនៃទេវតាទាំង3កាន់តែប្រសើរឡើងផងដែរ។