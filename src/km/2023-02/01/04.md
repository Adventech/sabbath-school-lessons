---
title:  ការទទួលយកនូវអ្វីៗគ្រប់យ៉ាងដែលព្រះយេស៊ូវបានឈ្នះ
date:  28/03/2023
---

ព្រះគម្ពីរបានបង្ហាញយើងថា ព្រះយេស៊ូវមិនដែលចាញ់សាតាំងម្តងណាឡើយ។ ព្រះយេស៊ូវ គឺជាអ្នកចម្បាំងម្នាក់។ ព្រះយេស៊ូវបានច្បាំងទាស់នឹងពួកកងទ័ពដ៏អាក្រក់របស់សាតាំង។ ដូច្នេះ យើង ត្រូវតែជឿថា អ្វីៗគ្រប់យ៉ាងដែលព្រះយេស៊ូវបានឈ្នះនោះ ក៏ដើម្បីយើងផងដែរ។

`សូមអានខគម្ពីរវិវរណៈ 12:10។ ខនេះបានសំដែងថា «ដ្បិតអានោះដែលចោទប្រកាន់ពីពួក បងប្អូនយើងរាល់គ្នា ដែលចេះតែចោទពីគេ នៅចំពោះព្រះទាំងយប់ទាំងថ្ងៃ វាត្រូវបោះទំលាក់ទៅហើយ»។ តើអ្នកចោទពីគេនោះជាអ្នកណា? តើហេតុអ្វីបានជាលោកគួរតែមានសង្ឃឹម ដោយព្រោះតែដំណឹងអំពីហេតុការណ៍ដែលនឹងត្រូវកើតឡើងចំពោះវាយ៉ាងដូច្នេះ?`

មែនហើយ សង្គ្រាមពិភពលោករវាងសេចក្តីល្អ និងសេចក្តីអាក្រក់បានបន្តរហូតដល់សព្វថ្ងៃនេះ។ ប៉ុន្តែ សាតាំងបានចាញ់រួចទៅហើយ។ នេះគឺជាដំណឹងល្អបំផុត។ ព្រះយេស៊ូវនឹងឈ្នះសង្គ្រាម ប្រ ឆាំងទាស់នឹងសេចក្តីអាក្រក់ នៅពេលដែលទ្រង់យាងមកជាលើកទី2។ ដំណឹងនេះក៏កាន់តែប្រសើរ ទៅៗផងដែរ។ ពីព្រោះព្រះយេស៊ូវក៏បានឈ្នះសង្គ្រាមប្រឆាំងទាស់នឹងសេចក្តីអាក្រក់ជំនួសយើងហើយ ដែរ។ អ្នកគ្រីស្ទានខ្លះបានរស់នៅ ដោយក្តីភ័យខ្លាច។ ពួកគេតែងតែបារម្ភអំពីការតយុទ្ធនឹងអំពើបាប ដោយកម្លាំងរបស់ពួកគេផ្ទាល់។ ពួកគេមិនបានដឹងនៅក្នុងជីវិតរបស់ពួកគេថា អំពីទំហំនៃជ័យជម្នះ ដែល ព្រះយេស៊ូវបានឈ្នះ ដើម្បីពួកគេនោះឡើយ។

`សូមអានខគម្ពីរវិវរណៈ 12:11។ តើព្រះយេស៊ូវបានប្រទានសេចក្តីសង្ឃឹមនៃការឈ្នះយ៉ាង ដូចម្តេចដែរ នៅក្នុងខនេះ?`

ព្រះយេស៊ូវបានប្រទានសារទៅកាន់ពួកជំនុំទាំង7នៅក្នុងកណ្ឌគម្ពីរវិវរណៈ។ នៅក្នុងសារ នីមួយៗ ព្រះយេស៊ូវបានមានបន្ទូលអំពី «អស់អ្នកណាដែលឈ្នះ [អំពើបាប]» (វិវរណៈ 2:7, 11, 17, 26; វិវរណៈ 3:5, 12, 21)។ ពាក្យសរសេរថា «ឈ្នះ» ប្រែមកពីពាក្យថា «នីកៅ (nikao)» ជាភាសា ក្រេក។ «នីកៅ» អាចមានន័យថា «បានឈ្នះ» ឬ «បានច្បាំងឈ្នះ»។ តើលោកអ្នកបានឃើញថា ព្រះយេស៊ូវ បានមានបន្ទូល7ដងថា យើងអាចឈ្នះសង្គ្រាមប្រឆាំងទាស់នឹងអំពើបាបដែរឬទេ? ខគម្ពីរវិវរណៈ 12:11 បានបង្ហាញប្រាប់អំពីរបៀបដែលយើងអាចឈ្នះបាន។ យើងបានឈ្នះ «ដោយសារឈាមនៃកូនចៀម ហើយដោយសារសេចក្តីបន្ទាល់របស់គេ ក៏មិនបានស្តាយជីវិតខ្លួនដរាបដល់ស្លាប់» ផង។

ក្នុងខគម្ពីរវិវរណៈ 5:6 ព្រះបានប្រទាននូវការបើកសំដែងដ៏ពិសេសមួយ អំពីស្ថានសួគ៌ដល់ លោកយ៉ូហាន។ លោកយ៉ូហានបានឃើញកូនចៀមនៅក្នុងការបើកសំដែងរបស់គាត់។ កូនចៀមនេះមើល ទៅ ហាក់ដូចជាស្លាប់ហើយ។ កូនចៀមនេះគឺជារូបសព្ទមួយតំណាងឱ្យព្រះយេស៊ូវ។ ការបើកសំដែង របស់លោកយ៉ូហានបានបង្ហាញយើងថា គ្រប់គ្នានៅស្ថានសួគ៌កំពុងតែមើលទៅព្រះយេស៊ូវ ហើយ នឹងការសុគតរបស់ទ្រង់ជំនួសយើងនៅលើឈើឆ្កាងនេះយ៉ាងយកចិត្តទុកដាក់បំផុត។ ឈើឆ្កាងបានបង្ហាញសេចក្តីស្រឡាញ់របស់ព្រះចំពោះយើង លើសជាងអ្វីៗទាំងអស់។ ដូច្នេះ យើងត្រូវតែទទួលយកនូវអ្វីៗគ្រប់យ៉ាង ដែលព្រះយេស៊ូវបានធ្វើសម្រាប់យើងនេះ ដោយសេចក្តីជំនឿវិញ។ នៅពេលនោះ ព្រះ នឹងអត់ឱនទោសអំពើបាបរបស់យើងជាមិនខាន (កូឡូស 1:14; អេភេសូរ 1:7; កូឡូស 2:14 វិវរណៈ 12:10)។ សូមសរសើរតម្កើងព្រះ សាតាំងដែលចេះតែចោទពីគេ ត្រូវបានបោះចេញពីស្ថានសួគ៌ទៅហើយ។ ដ្បិតយើងបានសង្គ្រោះ ដោយសារតែព្រះយេស៊ូវនេះហើយ។