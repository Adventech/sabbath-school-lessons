---
title:  រាស្ត្រចុងក្រោយរបស់ព្រះ
date:  30/03/2023
---

យើងបានឃើញកាលពីដើមសប្តាហ៍នេះរួចមកហើយថា សាតាំងបានចាប់ផ្តើមសង្គ្រាមទាស់ នឹងព្រះនៅស្ថានសួគ៌។ សាតាំងបានប្រយុទ្ធជាមួយនឹងព្រះយេស៊ូវ ចាប់ពីពេលនោះមក (វិវរណៈ 12:7)។ ផែនការរបស់សាតាំងនៅពេលឥឡូវនេះ ក៏ដូចគ្នានៅពេលនោះដែរ។ វាចង់គ្រប់គ្រងអ្វីៗគ្រប់យ៉ាង នៅឯស្ថានសួគ៌ និងនៅលើផែនដីនេះ (សូមអានខគម្ពីរអេសាយ 14:12-14)។ សាតាំងនឹងរៀបចំនូវ ការវាយប្រហារដ៏ខ្លាំងក្លាមួយ ទៅលើរាស្ត្ររបស់ព្រះនៅគ្រាចុងក្រោយ។ ខគម្ពីរវិវរណៈ 12:17 បាន ប្រកាសថា នាគ (រូបសព្ទតំណាងឱ្យសាតាំង) បានខឹងនឹងស្ត្រី (ពួកជំនុំ) ជាខ្លាំង។ នាគក៏បានធ្វើសង្គ្រាម ជាមួយនឹងពូជរបស់នាងផងដែរ។ ពាក្យមួយទៀត សម្រាប់ពូជរបស់នាងនោះ គឺជា «រាស្ត្រសំណល់»។ គម្ពីរខីង ជែម (King James Bible) បានប្រើពាក្យ «រាស្ត្រសំណល់» នេះ។ «សំណល់» គឺជាក្រណាត់ ដែលសល់ពីសំលៀកបំពាក់។ ដូចគ្នានេះដែរ រាស្ត្រសំណល់គឺជាក្រុមតូចមួយក្រុមនៅក្នុងពួកជំនុំរបស់ ព្រះ។ ក្រុមនេះនៅតែស្មោះត្រង់ចំពោះព្រះ និងកាន់តាមសេចក្តីពិតនៃព្រះគម្ពីរជានិច្ច។ ពួកគេមានសេចក្តី ជំនឿទៅលើនគររបស់ព្រះ។

`សូមអានអំពីរាស្ត្រសំណល់របស់ព្រះនៅក្នុងខគម្ពីរវិវរណៈ 12:17។ រាស្ត្រសំណល់គឺជារូបសព្ទមួយតំណាងឱ្យពួកជំនុំចុងក្រោយរបស់ព្រះ។ តើខនេះបានបង្រៀនយើងយ៉ាងដូចម្តេច អំពី រាស្ត្រសំណល់របស់ព្រះ? តើពួកគេជាអ្នកណា? តើពួកគេបានធ្វើអ្វីខ្លះ ដែលធ្វើឱ្យពួកគេពិសេសនោះ?`

ក្នុងខគម្ពីរវិវរណៈ 12:17 សាតាំង (នាគ) បានខឹងនឹងស្ត្រី ដែលជាពួកជំនុំចុងក្រោយរបស់ ព្រះ។ អារក្សបានខឹង ដោយសារតែពួកជំនុំនេះបានរក្សាក្រឹត្យវិន័យរបស់ព្រះ។ ដូច្នេះ សាតាំងនឹងធ្វើអ្វីៗ គ្រប់យ៉ាង ដើម្បីបំផ្លាញពួកគេ។

នៅទីបំផុត សាតាំងបានបង្កើតច្បាប់ទាស់នឹងរាស្ត្ររបស់ព្រះ ដើម្បីកុំឱ្យពួកគេអាចទិញ ឬលក់របស់អ្វីៗបាន។ រាស្ត្ររបស់ព្រះនឹងត្រូវបោះចូលទៅក្នុងគុក ឬកាត់ទោសប្រហារជីវិត (សូមអាន ខគម្ពីរវិវរណៈ 13:14-17)។ សាតាំងក៏បានព្យាយាមបំផ្លាញព្រះយេស៊ូវដូចគ្នា។ ប៉ុន្តែ វាបានបរាជ័យ។ ដូច្នេះ នៅពេលនេះ សាតាំងនឹងព្យាយាមបំផ្លាញពួកជំនុំរបស់ព្រះយេស៊ូវ ដែលទ្រង់ស្រឡាញ់ជាទីបំផុត។ សង្គ្រាមចុងក្រោយនឹងត្រូវកើតឡើងនៅក្នុងចិត្តរបស់យើង។ សង្គ្រាមនេះគឺជាសង្គ្រាមរវាងព្រះយេស៊ូវគ្រីស្ទ និងសាតាំង។ មនុស្សគ្រប់គ្នានៅលើផែនដីនេះត្រូវតែជ្រើសរើសយកម្ខាង។

សំណួរដ៏សំខាន់បំផុតនៅក្នុងសង្គ្រាមចុងក្រោយនេះ គឺថា «តើខាងណានឹងយកបានភាព ស្មោះត្រង់ និងសេចក្តីស្រឡាញ់របស់យើងនោះ? តើខាងណានឹងយកបានចិត្តរបស់យើងនោះ?» តើសេចក្តីស្រឡាញ់របស់ព្រះយេស៊ូវបានប៉ះពាល់ចិត្តរបស់លោកអ្នកដែរឬទេ? តើលោកអ្នកបានសង្គ្រោះ ដោយសារព្រះគុណរបស់ទ្រង់ដែរឬទេ? តើលោកអ្នកបានថ្វាយជីវិតរបស់លោកអ្នក ដើម្បីបម្រើទ្រង់ដែរ ឬទេ? តើលោកអ្នកបានគោរពសេចក្តីបង្គាប់របស់ទ្រង់ដែរឬទេ? តើលោកអ្នកសុខចិត្តស្លាប់ ជំនួសព្រះអង្គ ដែលបានសង្គ្រោះលោកអ្នកដែរឬទេ? សង្គ្រាមចុងក្រោយបានមកដល់ហើយ។ ប៉ុន្តែ ប្រសិនបើយើង នៅជាប់នឹងទ្រង់ ដោយសេចក្តីជំនឿនោះ យើងនឹងបានឈ្នះ ដោយសារព្រះយេស៊ូវវិញ។ យើងគឺជាអ្នក ជ្រើសរើស។

`តើសង្គ្រាមរវាងព្រះ និងសាតាំងកំពុងតែកើតឡើងនៅក្នុងជីវិតរបស់លោកអ្នកយ៉ាងដូចម្តេចដែរ?`