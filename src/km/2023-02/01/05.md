---
title:  ស្ត្រីនៅក្នុងទីរហោស្ថាន
date:  29/03/2023
---

`សូមអានខគម្ពីរវិវរណៈ 12:6 រួចប្រៀបធៀបខនេះទៅនឹងខគម្ពីរវិវរណៈ 12:14-16។ ខទាំងនេះបានពិពណ៌នាអំពីការវាយប្រហាររបស់សាតាំងមកលើស្ត្រីម្នាក់នេះ។ ស្ត្រីម្នាក់នេះគឺជារូបសព្ទតំណាងឱ្យពួកជំនុំរបស់ព្រះ។ តើសាតាំងបានបន្តវាយប្រហាររបស់សាតាំងមកលើស្តី្រម្នាក់នេះយូរប៉ុនណាដែរ?`

ខគម្ពីរវិវរណៈ 12:6 បានសំដែងថា ព្រះបានមើលថែ «ស្ត្រី» ម្នាក់នេះ អស់រយៈពេល1260 ថ្ងៃ។ 1260ថ្ងៃនៅក្នុងកណ្ឌគម្ពីរវិវរណៈ ដូចគ្នាទៅនឹង3ឆ្នាំកន្លះនៅក្នុងខគម្ពីរវិវរណៈ 12:14 ដែរ។ ព្រះគម្ពីរក៏បានបង្ហាញប្រាប់អំពីគ្រាតែមួយនេះនៅក្នុងខគម្ពីរដានីយ៉ែល 7:25, វិវរណៈ 11:2, 3 និង វិវរណៈ 13:5។ ស្ត្រីនៅក្នុងខគម្ពីរវិវរណៈ 11:2, 3 និងវិវរណៈ 13:5។ ស្ត្រីនៅក្នុងបទគម្ពីរវិវរណៈ ជំពូក12 មិនមែនជាស្រ្តីពិតប្រាកដនោះឡើយ។ (ស្ត្រីដែលមានស្លាបពិតប្រាកដនោះ មិនបានចូលទៅ ឯទីរហោស្ថាននោះទេ)។ ដូច្នេះ យើងបានដឹងថា ស្រី្តម្នាក់នេះគឺជារូបសព្ទទៅវិញទេ។ យើងក៏បានដឹង ថា ពេលវេលានៅក្នុងកណ្ឌគម្ពីរដានីយ៉ែល និងវិវរណៈនោះ ក៏ជារូបសព្ទផងដែរ។ យើងត្រូវតែប្រើក្បួនច្បាប់1ថ្ងៃសើ្ម1ឆ្នាំ ដើម្បីឱ្យបានយល់អំពីអត្ថន័យនៃពេលវេលាទាំងនេះ។ ព្រះគម្ពីរបានបង្ហាញប្រាប់ យើងអំពីក្បួនច្បាប់1ថ្ងៃស្មើ1ឆ្នាំនេះ នៅក្នុងខគម្ពីរជនគណនា 14:34 និងអេសេគាល 4:4-6។ ក្បួន ច្បាប់1ថ្ងៃស្មើ1ឆ្នាំនេះ បានជួយឱ្យយើងដឹងថា 1ថ្ងៃស្មើទៅនឹង1ឆ្នាំនៅក្នុងបទទំនាយអំពីពេលវេលា។ ការសិក្សាព្រះគម្ពីរនៅក្នុងសាកលវិទ្យាល័យអន់ឌ្រូវបានបង្ហាញថា «យោងទៅតាមប្រវត្តិសាស្ត្រ អ្នកប្រាជ្ញ ខាងឯព្រះគម្ពីរជាច្រើននាក់បានជឿថា 1260ថ្ងៃគឺជា1260ឆ្នាំនោះឯង។ 1260ឆ្នាំបានចាប់ផ្តើម ឡើងនៅក្នុងឆ្នាំ538នៃគ្រិស្តសករាជ ហើយបានបញ្ចប់នៅក្នុងឆ្នាំ1798វិញ»។ ដកស្រង់ពី Page 1673, comments on Revelation 11:2, adapted។ នៅក្នុងអំឡុងនៃ1260ឆ្នាំនេះ ព្រះវិហារនៅ ក្នុងសម័យយុគកណ្តាល បានសហការគ្នាជាមួយនឹងពួកស្តេច ហើយនិងពួកមហាក្សត្រីនៅក្នុងអឺរ៉ុប ដើម្បី ធ្វើបាបដល់រាស្ត្រដ៏ស្មោះត្រង់របស់ព្រះ។

ការវាយប្រហារទាស់នឹងរាស្ត្ររបស់ព្រះនៅក្នុងអំឡុងនៃ1260ឆ្នាំនេះ ក៏ជាផ្នែកមួយនៃសង្គ្រាម ពិភពលោករវាងព្រះ និងសាតាំងផងដែរ។ នៅពេលនោះ មនុស្សបានចាប់ផ្តើមសិក្សាព្រះគម្ពីរ។ ពួកគេ បានយល់ឃើញថា ព្រះវិហារចាំបាច់ត្រូវតែផ្លាស់ប្តូរនូវរឿងមួយចំនួន។ មនុស្សប្រុសស្រីចាំបាច់ត្រូវធ្វើនូវ ការសម្រេចមួយ។ តើពួកគេត្រូវគោរពតាមព្រះ និងព្រះគម្ពីរ ឬក៏ត្រូវទទួលយកនូវការបង្រៀននៃព្រះវិហារ វិញ? មនុស្សជាច្រើនបានជ្រើសរើសគោរពតាមព្រះ។ ប៉ុន្តែ គួរឱ្យសោកស្តាយណាស់ ព្រះវិហារបាន ធ្វើបាបមនុស្សទាំងនេះ ដោយសារតែពួកគេបានជឿទៅលើការបង្រៀននៃព្រះគម្ពីរនេះឯង។

បទគម្ពីរវិវរណៈ ជំពូក12 ក៏បានបង្ហាញយើងអំពីទំហំនៃការយកចិត្តទុកដាក់របស់ព្រះចំពោះ ពួកជំនុំរបស់ទ្រង់ផងដែរ។ ក្នុងខគម្ពីរវិវរណៈ 12:6 ព្រះបានប្រទានកន្លែងមួយដ៏មានសុវត្ថិភាព សម្រាប់ ស្ត្រីម្នាក់នេះ។ ខគម្ពីរវិវរណៈ 12:14 បានសំដែងថា ព្រះបានយកព្រះទ័យទុកដាក់ចំពោះនាង។ ខគម្ពីរ វិវរណៈ 12:16 បានសំដែងថា «ផែនដីបានជួយនាង»។ ដូច្នេះ ព្រះបានយកព្រះទ័យទុកដាក់ចំពោះពួកជំនុំរបស់ទ្រង់ នៅពេលដែលសាតាំងវាយប្រហារមកលើពួកគេ។ ព្រះក៏នឹងយកព្រះទ័យទុកដាក់ចំពោះពួកជំនុំចុងក្រោយរបស់ទ្រង់ផងដែរ។

`សូមគិតអំពីគ្រាដ៏លំបាកមួយនៅក្នុងជីវិតរបស់លោកអ្នក នៅពេលដែលព្រះបានយកព្រះទ័យ ទុកដាក់ចំពោះលោកអ្នក។ តើព្រះបានផ្គត់ផ្គង់លោកអ្នកយ៉ាងដូចម្តេចដែរ នៅពេលដែលលោកអ្នកត្រូវ ការវាជាទីបំផុតនោះ?`