---
title:  ការសិក្សាបន្ថែម
date:  31/03/2023
---

យើងអាចប្រកែកថា ព្រះគ្មានជម្រើសនោះឡើយ ប្រសិនបើទ្រង់ចង់ឱ្យយើងស្រឡាញ់ ទ្រង់ចេញពីចិត្តនោះ ទ្រង់ត្រូវតែផ្តល់សេរីភាពឱ្យយើង។ ប្រសិនបើយើងគ្មានសេរីភាពនោះទេ យើង មិនអាចស្រឡាញ់បានឡើយ។ តើយ៉ាងណាទៅវិញ ប្រសិនបើស្ថានសួគ៌ ឬផែនដីគ្មានសេចក្តីស្រឡាញ់ វិញនោះ? ប្រសិនបើយើងគ្មានសេចក្តីស្រឡាញ់ទេនោះ យើងក៏មិនខុសគ្នាពីម៉ាស៊ីន ឬគ្រឿងយន្តនោះ ដែរ។ ម៉ាស៊ីន និងគ្រឿងយន្តបានធ្វើកិច្ចការទៅតាមអ្វីដែលគេបានបង្កើតពួកវាមក។ ប៉ុន្តែ ពួកវាមិនមែន សេរីភាពក្នុងការជ្រើសរើសនោះទេ។ ការរស់នៅបែបនេះគឺជាការរស់នៅដ៏កំសត់មួយ មែនទេ? ប៉ុន្តែ យើង អាចសប្បាយចិត្តបាន ដោយសារតែព្រះគម្ពីរបានបង្រៀនថា យើងមានសេរីភាពក្នុងការជ្រើសរើស ស្រឡាញ់ព្រះ និងគោរពតាមទ្រង់វិញ។

«បញ្ញត្តរបស់ព្រះគឺជាសេចក្តីស្រឡាញ់។ សេចក្តីស្រឡាញ់គឺជាបញ្ញត្តនៃការគ្រប់គ្រងរបស់ទ្រង់។ នៅពេលដែលពួកទេវតា និងមនុស្សគ្រប់គ្នានៅស្ថានសួគ៌បានរក្សាបញ្ញត្តនេះនោះ ពួកគេនឹងមាន សុភមង្គល។ ព្រះចង់ឱ្យគ្រប់គ្នាបម្រើទ្រង់ ដោយព្រោះពួកគេស្រឡាញ់ទ្រង់។ យើងនឹងកាន់តែចង់បម្រើព្រះបន្ថែមទៀត នៅពេលដែលយើងដឹងថា ទ្រង់ជាអ្នកណាពិតប្រាកដនោះ។ ព្រះមិនសព្វព្រះទ័យ ឡើយ នៅពេលដែលមនុស្សគោរពតាមទ្រង់ដោយបង្ខំចិត្តនោះ។ ដូច្នេះ ព្រះបានប្រទានសេរីភាពដល់ ពួកគេ។ ទ្រង់បានប្រទានជម្រើសដល់ពួកគេ។ ពួកគេអាចជ្រើសរើសបម្រើទ្រង់ ឬមិនបម្រើទ្រង់ក៏បាន»។

«នៅពេលដែលមនុស្សគ្រប់គ្នាស្មោះត្រង់ចំពោះព្រះ និងបម្រើទ្រង់ចេញពីការស្រឡាញ់នោះ ភាពសុខសាន្តនឹងមាននៅទីកន្លែងនៅឯស្ថានសួគ៌។ ពួកទេវតាមានសេចក្តីអំណរ ដែលបានធ្វើអ្វីៗគ្រប់ យ៉ាងតាមដែលទ្រង់បានសូម។ ពួកគេមានចិត្តរីករាយក្នុងការបង្ហាញមនុស្ស និងទេវតាដទៃទៀតថា ព្រះ មានអំណាចខ្លាំងក្លា និងពេញទៅដោយសេចក្តីស្រឡាញ់។ ពួកទេវតាបានស្រឡាញ់នូវការសរសើរតម្កើង ព្រះ។ ពួកគេបានស្រឡាញ់ព្រះលើសជាងអ្វីៗទាំងអស់។ ហើយសេចក្តីស្រឡាញ់របស់ពួកគេ ចំពោះគ្នាទៅវិញទៅមកនោះ គ្មានភាពអាត្មានិយមនោះឡើយ។ គ្មានអំពើបាប ឬភាពអាត្មានិយមណាអាចបំផ្លាញសេចក្តីសុខសាន្ត ដែលពួកទេវតាមានចំពោះព្រះបានឡើយ»។ ដកស្រង់ពី Ellen G. White, Patriarchs and Prophets, pages 34, 35, adapted។

**សំណួរពិភាក្សា**

`1. តើបទគម្ពីរវិវរណៈ ជំពូក12 ជាសេចក្តីផ្តើមដ៏មានប្រយោជន៍ ដល់សារនៃទេវតាទាំង3ដោយរបៀប ណា? តើបទគម្ពីរវិវរណៈ ជំពូក12 បានជួយឱ្យយើងយល់អំពីអ្វីដែលនឹងត្រូវកើតឡើងនៅគ្រាចុង ក្រោយនោះ ដោយរបៀបណាដែរ?`

`2. តើបទគម្ពីរវិវរណៈ ជំពូក12បានផ្តល់ក្តីសង្ឃឹមឱ្យយើងបានរឹងមាំដោយរបៀបណា នៅក្នុងអំឡុង ពេលនៃការសាកល្បង និងបញ្ហាទាំងឡាយ ដែលយើងបានជួបជារៀងរាល់ថ្ងៃនោះ?`

`3. អ្នកខ្លះបានជឿថា យើងមិនមានសេរីភាពក្នុងការជ្រើសរើសឥរិយាបថដែលយើងត្រូវធ្វើនោះឡើយ។ មនុស្សទាំងនេះបានជឿថា យើងមានឥរិយាបថបែបនោះតាំងតែពីកំណើត ឬតាមកន្លែង និងសម័យកាល ដែលយើងបានកើតមកនោះ។ តើលោកអ្នកយល់ស្រប ឬមិនយល់ស្របតាមគោលគំនិតនេះ។ សូមបក ស្រាយចម្លើយរបស់លោកអ្នក។ តើជម្រើសរបស់យើងគ្រប់គ្រងឥរិយាបថរបស់យើងដោយរបៀបណា?`