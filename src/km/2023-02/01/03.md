---
title:  ការវាយប្រហាររបស់សាតាំង
date:  27/03/2023
---

សាតាំងបានព្យាយាមបំផ្លាញព្រះយេស៊ូវគ្រីស្ទតាំងតែពីដើមមក (វិវរណៈ 12:4, 5)។ សាតាំង បានបរាជ័យគ្រប់ពេល។ នៅពេលដែលព្រះយេស៊ូវប្រសូតមកនោះ ទេវតាមួយអង្គបានព្រមានលោកយ៉ូសែប និងនាងម៉ារីអំពីផែនការអាក្រក់របស់ស្តេចហេរ៉ូឌ។ ដូច្នេះ លោកយ៉ូសែប និងនាងម៉ារីបានគេចទៅស្រុក អេស៊ីព្ទបាត់ទៅ។ ប៉ុន្មានឆ្នាំក្រោយមក ព្រះយេស៊ូវបានជួបសាតាំងនៅក្នុងទីរហោស្ថាន។ សាតាំងបានព្យាយាមល្បួងព្រះយេស៊ូវឱ្យធ្វើបាប។ ប៉ុន្តែ ព្រះយេស៊ូវបានតបទៅនឹងការបោកបញ្ឆោតរបស់សាតាំង នោះ ជាមួយនឹងខគម្ពីរវិញ។ ព្រះយេស៊ូវបានការពារព្រះអង្គទ្រង់ជាមួយនឹងសេចក្តីពិតនៃព្រះគម្ពីរវិញ។ នៅពេលដែលព្រះយេស៊ូវសុគតនៅលើឈើឆ្កាងនោះ ទ្រង់បានបង្ហាញយើងអំពីទំហំនៃសេចក្តីស្រឡាញ់ ដែលទ្រង់មានចំពោះយើង។ គឺថា ព្រះយេស៊ូវបានសង្គ្រោះយើងចេញពីទោសនៃអំពើបាប។ ហើយនៅ ពេលដែលទ្រង់រស់ពីស្លាប់ឡើងវិញនោះ ទ្រង់ក៏បានយាងចូលស្ថានសួគ៌ ដើម្បីជួយដល់យើងផងដែរ។ ឥឡូវនេះ ទ្រង់កំពុងតែធ្វើកិច្ចការនៅក្នុងរោងឧបោសថរបស់ព្រះ ដើម្បីសង្គ្រោះយើងចេញពីអំពើបាប។

**សូមអានខគម្ពីរវិវរណៈ 12:4-6, 9; អេភេសូរ 5:25-27, 32 និងទំនុកដំកើង 2:7-9។ ខទាំងនេះបានបង្ហាញយើងអំពីរូបសព្ទ3យ៉ាង៖ ស្ត្រីម្នាក់ កូនប្រុសម្នាក់ និង «ដំបងដែក» មួយ (វិវរណៈ 12:5)។ តើរូបសព្ទទាំងនេះមានន័យយ៉ាងដូចម្តេច?**

`ស្ត្រី`

`កូនប្រុស`

`ដំបងដែក`

នៅក្នុងព្រះគម្ពីរ ដំបងគឺជារូបសព្ទតំណាងឱ្យស្តេចដ៏មានអំណាចមួយអង្គ។ ដំបងដែកគឺជា រូបសព្ទតំណាងឱ្យរដ្ឋាភិបាលទាំងអស់ដែលមានអំណាច។ តើរូបសព្ទទាំងនេះបានបង្ហាញយើងយ៉ាង ដូចម្តេចដែរ? ខទាំងនេះបានបង្ហាញយើងថា ព្រះយេស៊ូវគឺជាស្តេចដ៏មានអំណាចមួយអង្គ។ ព្រះយេស៊ូវបាន ឈ្នះសង្គ្រាមប្រឆាំងទាស់នឹងសាតាំង នៅពេលដែលទ្រង់រស់ពីស្លាប់ឡើងវិញ។ ដោយសារតែព្រះយេស៊ូវ បានឈ្នះនេះហើយ ទើបយើងអាចឈ្នះដែរ។ សាតាំងបានល្បួងព្រះយេស៊ូវឱ្យធ្វើបាប តាមវិធីដែល វាបានព្យាយាមល្បួងយើងយ៉ាងដូច្នោះដែរ។ ដូច្នេះ ព្រះយេស៊ូវទ្រង់ជ្រាបអំពីបទពិសោធន៍របស់យើង។ ជាការពិតណាស់ សាតាំងគឺជាអ្នកចាញ់។ ប៉ុន្តែ សង្គ្រាមរវាងព្រះ និងសាតាំងមិនទាន់ចប់សព្វគ្រប់នៅឡើយទេ។

យើងត្រូវទទួលយកអ្វីដែលព្រះយេស៊ូវបានធ្វើសម្រាប់យើង ដោយសេចក្តីជំនឿ។ ព្រះយេស៊ូវ បានអត់ឱនទោសអំពើបាបរបស់យើង។ ព្រះបានគ្របបាំងយើងជាមួយជីវិតដ៏បរិសុទ្ធរបស់ព្រះយេស៊ូវ ដូចជាសំលៀកបំពាក់យ៉ាងដូច្នោះដែរ។ ដូច្នេះ យើងនឹងឈរនៅក្នុងសេចក្តីល្អឥតខ្ចោះ នៅចំពោះព្រះ។ លោកប៉ុលបានបកស្រាយសេចក្តីពិតនៃព្រះគម្ពីរដ៏អស្ចារ្យនេះ ដោយមានប្រសាសន៍យ៉ាងដូច្នេះថា៖ «ហើយ ឱ្យគេបានឃើញខ្ញុំនៅក្នុងទ្រង់ ដោយសេចក្តីសុចរិតដែលមកពីសេចក្តីជំនឿដល់ព្រះគ្រីស្ទ មិនមែនដោយ សេចក្តីសុចរិតរបស់ខ្លួនខ្ញុំ ដែលមកពីក្រឹត្យវិន័យនោះទេ គឺជាសេចក្តីសុចរិតដែលមកពីព្រះ ដោយសេចក្តី ជំនឿវិញ» (ភីលីព 3:9)។ នៅពេលដែលយើងទទួលយកព្រះយេស៊ូវ ដោយសេចក្តីជំនឿនោះ ទ្រង់ក៏ នឹងប្រទាននូវអ្វីៗគ្រប់យ៉ាងដែលទ្រង់បានឈ្នះនោះ ដល់យើងផងដែរ។