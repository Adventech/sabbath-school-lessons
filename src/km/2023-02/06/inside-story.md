---
title:  រឿងខ្លី
date:  05/05/2023
---

### ការអស្ចារ្យរបស់អាណាស

អាណាស (Anas) ដែលមានអាយុ10ឆ្នាំ បានប្រឈមនឹងធ្វើបាបម្តងហើយម្តងទៀតនៅឯសាលាឯកជនមួយនៅក្នុងទីក្រុងអូដេស្សា (Odessa) នៃប្រទេសអ៊ុយក្រែន។ ដោយសារតែស្បែករបស់ គាត់ខ្មៅជាងក្មេងៗដទៃទៀត សិស្សដទៃទៀតបានសើចចំអកឱ្យគាត់។ គាត់បានរស់នៅជាមួយនឹង លោកយាយជនជាតិអ៊ុយក្រែនម្នាក់ បន្ទាប់ពីត្រូវបានម្តាយរបស់គាត់ ដែលធ្លាប់ជាអ្នកអាត់វេនទីស្ទពី មុនមកនោះ បានទុកអាណាសឱ្យនៅជាមួយនឹងយាយនៅឯផ្ទះ។ ឪពុករបស់គាត់មិនមែនជាគ្រីស្ទាន ឡើយ ហើយឪពុករបស់គាត់ក៏បានរស់នៅក្នុងប្រទេសអ៊ីរ៉ង់ឆ្ងាយពីទីនោះផងដែរ។

លោកយាយរបស់អាណាសមិនចូលចិត្តនឹងការធ្វើបាបដែលលោកអាណាសតែងតែប្រឈម នៅឯសាលារៀននោះឡើយ។ ដោយមិនសប្បាយចិត្តនឹងចៅរបស់គាត់ត្រូវគេធ្វើបាបនោះ គាត់បានប្តូរ ចៅរបស់គាត់មកកាន់សាលារៀនសេវេនដេយអាត់វេនទីស្ទនៅក្នុងស្រុកវិញ។

ដំបូងឡើយ អាណាសបានដកខ្លួននៅតែម្នាក់ឯង ហើយក៏មិនសូវនិយាយស្តីដែរ។ ប៉ុន្តែ គាត់បានចូលចិត្តថ្នាក់ព្រះគម្ពីរណាស់ ដោយគាត់បានព្យាយាមស្តាប់ពាក្យរបស់លោកគ្រូដែលគាត់ បានឮនោះ មកសូត្រតិចៗនៅក្នុងថ្នាក់។ ជាច្រើនសប្តាហ៍ក្រោយមក គាត់បានចាប់បើកមាត់និយាយ រឿងកំប្លែង។ ក្មេងៗដទៃទៀតបានចូលចិត្តភាពវៃឆ្លាតរបស់គាត់ មិនយូរប៉ុន្មាន គាត់បានក្លាយទៅជាត្លុក ម្នាក់នៅក្នុងថ្នាក់។ ហើយគាត់ក៏មានព្រះគម្ពីរផ្ទាល់ខ្លួនរបស់គាត់ផងដែរ។

ម្តាយរបស់គាត់បានខឹងយ៉ាងខ្លាំង នៅពេលដែលនាងបានដឹងថា អាណាសកំពុងតែរៀននៅ ឯសាលាអាត់វេនទីស្ទនោះ បន្ទាប់មក នាងបានយកអាណាសចេញពីលោកយាយ ទៅនៅជាមួយនឹង នាងវិញ។ នាងបានយកអាណាសទៅរៀននៅឯផ្ទះវិញ ដោយមិននិយាយមួយម៉ាត់ជាមួយនឹង លោកយាយ។ លោកយាយបានអធិស្ឋានទូលសូមឱ្យព្រះជួយអន្តរាគមន៍។ គាត់បានអធិស្ឋានជារៀង រាល់ថ្ងៃអស់រយៈពេល1ឆ្នាំ។ ចំណេរក្រោយមក ម្តាយបានចាប់ផ្តើមនិយាយរកគាត់វិញ។ ពួកគេបានសិទ្ធស្នាលជាមួយនឹងគ្នាម្តងទៀត។

ថ្ងៃមួយ ម្តាយបានយល់ព្រមទៅជួបជាមួយនឹងប៉ាស្ទ័រអាត់វេនទីស្ទ តាមការណែនាំរបស់លោក យាយ។ អាណាសបានឮនូវការសន្ទនារបស់ពួកគេ ហើយមានការភ្ញាក់ផើ្អលជាខ្លាំង ដោយមិត្តភក្តិ 3នាក់របស់គាត់ពីសាលាអាត់វេនទីស្ទបានសម្រេចចិត្តទទួលបុណ្យជ្រមុជទឹក។ គាត់បានបន្លឺសំឡេង ថា «ខ្ញុំក៏ចង់ជ្រមុជទឹកដែរ លោកគ្រូ»។

ម្តាយមានការភ្ញាក់ផ្អើលជាខ្លាំង។ ប៉ាស្ទ័រក៏មានការភ្ញាក់ផ្អើលណាស់ដែរ។ ពួកគេបានសួរនាំ អាណាសនូវសំណួរមួយចំនួន។ ហើយបានដឹងថា អាណាសបានសិក្សាព្រះគម្ពីររបស់គាត់ នៅក្នុងអំឡុង ពេលដែលគាត់បានរស់នៅជាមួយនឹងម្តាយរបស់គាត់។ គាត់ពិតជាចង់ជ្រមុជទឹកណាស់។ បំណងប្រាថ្នាដ៏ ក្លៀវក្លារបស់គាត់នៅក្នុងការថ្វាយជីវិតរបស់គាត់ដល់ព្រះយេស៊ូវនោះ បានប៉ះពាល់ចិត្តម្តាយគាត់ជាខ្លាំង។ នាងបានយល់ព្រមឱ្យគាត់ជ្រមុជទឹក។ 2អាទិត្យក្រោយមក ម្តាយនិងលោកយាយបានមើលក្មេង ប្រុសអាយុ11ឆ្នាំរបស់ពួកគាត់ ជ្រមុជទឹកជាមួយនឹងមិត្តភក្តិ3នាក់ទៀត មកពីសាលាអាត់វេនទីស្ទ។