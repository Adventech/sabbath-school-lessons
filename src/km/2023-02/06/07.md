---
title:  ការសិក្សាបន្ថែម
date:  05/05/2023
---

នេះគឺជាវិធីមួយដ៏លឿន និងងាយស្រួល ដើម្បីឱ្យបានយល់អំពីបទទំនាយ70អាទិត្យនៅក្នុងខគម្ពីរដានីយ៉ែល 9:24-27។ បទទំនាយនេះមាន3ផ្នែកសំខាន់ៗ៖

(ផ្នែកទី1) 70អាទិត្យ ឬ490ឆ្នាំ (ដានីយ៉ែល 9:24)។

(ផ្នែកទី2) 7អាទិត្យ និង62អាទិត្យ ឬ 69អាទិត្យ (ដានីយ៉ែល 9:25) ដែលជាផ្នែកនៃ70 អាទិត្យនេះ។

(ផ្នែកទី3) អាទិត្យចុងក្រោយ ឬអាទិត្យទី70 (ដានីយ៉ែល 9:27)។

អាទិត្យចុងក្រោយនេះត្រូវបានចែកចេញជាពាក់កណ្តាល ឬ «ពាក់កណ្តាលអាទិត្យ» (ដានីយ៉ែល 9:27)។ មានន័យថា អាទិត្យចុងក្រោយនេះត្រូវបានចែកចេញជា2ផ្នែក៖ ផ្នែកនីមួយៗមានរយៈពេល 3ឆ្នាំកន្លះ។

ដូច្នេះ យើងមាន70អាទិត្យ ដែលបានមកពី69អាទិត្យ ហើយនិងមួយអាទិត្យនេះឯង។ មួយ អាទិត្យនេះត្រូវបានចែកចេញជាពាក់កណ្តាល។ 70អាទិត្យបានចាប់ផ្តើមឡើងនៅឆ្នាំ457មុនគ្រិស្ត- សករាជ។ ហើយនៅពេលដែលយើងបូក2300ឆ្នាំទៅនឹងឆ្នាំ457មុនគ្រិស្តសករាជនោះ យើងនឹងបាន ឃើញតួលេខនៃឆ្នាំ1844នៃគ្រិស្តសករាជជាមិនខាន។

សូមចងចាំថា លោកដានីយ៉ែលមិនបានប្រាប់យើងថា ពេលវេលាចាប់ផ្តើមនៃបទទំនាយ2300ថ្ងៃនេះចាប់ផ្តើមនៅពេលណាឡើយ។ ព្រះគម្ពីរគ្រាន់តែបានសំដែងថា «គឺដរាបដល់បានកន្លង2300ព្រឹកនឹងល្ងាចទៅ នោះទើបទីបរិសុទ្ធនឹងបានស្អាតឡើងវិញ» (ដានីយ៉ែល 8:14) ប៉ុណ្ណោះ។ តើ2300ថ្ងៃ បានចាប់ផ្តើមឡើងនៅពេលណា? តើហេតុអ្វីបានជា2300ថ្ងៃមិនបានចាប់ផ្តើមពីពេលដែលលោកដានីយ៉ែល បានទទួលនូវការបើកសំដែង «នៅឆ្នាំទី3 ក្នុងរាជ្យនៃស្តេចបេលសាសារ» យ៉ាងដូច្នេះ (ដានីយ៉ែល 8:1)?

កាលបរិច្ឆេទមួយនេះមិនអាចជាពេលចាប់ផ្តើមនៃ2300ថ្ងៃបានឡើយ។ តើហេតុអ្វី? នោះគឺដោយសារតែការបើកសំដែងនៅក្នុងបទគម្ពីរដានីយ៉ែល ជំពូក8នោះ ក៏បានរាប់បញ្ចូលនគរបាប៊ីឡូនផងដែរ។ ការបើកសំដែងបានចាប់ផ្តើមជាមួយនឹងហេតុការណ៍ដែលបានកើតឡើង បន្ទាប់ពីនគរបាប៊ីឡូន បានរលំទៅ។ មានន័យថា បទគម្ពីរដានីយ៉ែល ជំពូក8បានចាប់ផ្តើមជាមួយនឹងនគរមេឌី-ពើស៊ី នគរក្រេក និងនគររ៉ូមរហូតដល់គ្រាចុងក្រោយ។ ថ្ងៃដែលព្រះសម្អាតរោងឧបោសថនេះ គឺជាផ្នែកមួយនៃការបើកសំដែងដល់លោកដានីយ៉ែលនៅក្នុងបទគម្ពីរដានីយ៉ែល ជំពូក8នោះឯង។ ប៉ុន្តែ នគរបាប៊ីឡូនមិនមែនជាផ្នែកនៃការបើកសំដែងនៅក្នុងបទគម្ពីរដានីយ៉ែល ជំពូក8នោះទេ។ ដូច្នេះ យើងមិនគួរនិយាយថា ថ្ងៃ ដែលព្រះត្រូវសម្អាតរោងឧបោសថនោះ ចាប់ផ្តើមពីសម័យនគរបាប៊ីឡូននោះឡើយ។ កាលបរិច្ឆេទនៃ ថ្ងៃដែលព្រះត្រូវសម្អាតរោងឧបោសថរបស់ទ្រង់នោះ គួរតែចេញពីការបើកសំដែងនោះដោយផ្ទាល់។ ការ បើកសំដែងបានចាប់ផ្តើមឡើងជាមួយនឹងនគរមេឌី-ពើស៊ី ហើយត្រូវបន្តរហូតដល់គ្រាចុងក្រោយ។ ពិត ជារយៈកាលជាច្រើនឆ្នាំមែន។ បទគម្ពីរដានីយ៉ែល ជំពូក 9 បានបង្ហាញប្រាប់យើងអំពីពេលវេលាដែល 2300ថ្ងៃត្រូវចាប់ផ្តើមឡើង តែមិនមែនជាបទគម្ពីរដានីយ៉ែល ជំពូក8នោះឡើយ។

**សំណួរពិភាក្សា**

`1. តើដំណឹងល្អអំពីព្រះយេស៊ូវ និងកិច្ចការរបស់ព្រះជាចៅក្រមមានទំនាក់ទំនងអ្វីនឹងគ្នា?`

`2. សូមគិតបន្ថែមទៀតអំពីខគម្ពីរដានីយ៉ែល 9:26។ តើហេតុអ្វីបានជាព្រះយេស៊ូវត្រូវបាន «ផ្តាច់ចេញ» យ៉ាងដូច្នេះ? តើរូបសព្ទនេះមានន័យយ៉ាងដូចម្តេច?`