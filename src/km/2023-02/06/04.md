---
title:  រឿងដែលទេវតាបានប្រាប់ឱ្យលោកដានីយ៉ែលធ្វើ
date:  02/05/2023
---

`សូមអានអំពីការណែនាំរបស់ទេវតាទៅកាន់លោកដានីយ៉ែល ដែលមានចែងនៅក្នុងខគម្ពីរ ដានីយ៉េល 9:23។ តើទេវតាកាព្រីយ៉ែលបានប្រាប់ឱ្យលោកដានីយ៉ែលធ្វើអ្វី? តើហេតុអ្វីបានជាការ ណែនាំនេះសំខាន់ម្ល៉េះ? តើការណែនាំនេះបានជួយឱ្យយើងយល់ខគម្ពីរដានីយ៉ែល 8:14 ហើយនឹង គ្រាដែលព្រះត្រូវសម្អាតរោងឧបោសថនៃស្ថានសួគ៌ចេញពីអំពើបាបនោះដោយរបៀបណា?`

ទេវតាកាព្រីយ៉ែលបានប្រាប់ឱ្យលោកដានីយ៉ែល «ពិចារណាសេចក្តីនេះហើយយល់ការជាក់ស្តែងចុះ» (ដានីយ៉ែល 9:23)។ តើសេចក្តីនេះគឺជាអ្វី? តើការបើកសំដែង (ការជាក់ស្តែង) នោះគឺ ជាអ្វី? បទគម្ពីរដានីយ៉ែល ជំពូក9 មិនមែនពិពណ៌នាអំពីការបើកសំដែងផ្សេងទៀតឡើយ។ ដូច្នេះ ទេវតា កាព្រីយ៉ែលប្រាកដជានិយាយអំពីផ្នែកនៃការបើកសំដែងនៅក្នុងបទគម្ពីរដានីយ៉ែល ជំពូក8នេះហើយ។ នេះគឺជាផ្នែកនៃ2300ថ្ងៃដែលលោកដានីយ៉ែលមិនបានយល់នោះឯង (ដានីយ៉ែល 8:27)។

`សូមអានខគម្ពីរដានីយ៉ែល 9:24-27។ នៅក្នុងខទាំងនេះ ទេវតាកាព្រីយ៉ែលបានបន្តបក ស្រាយអំពីបទទំនាយ2300ថ្ងៃនេះតទៅទៀត។ តើរឿងសំខាន់អ្វីដែលទេវតាកាព្រីយ៉ែលបាននិយាយ ថា នឹងកើតឡើងនៅក្នុងជីវិតរបស់ព្រះយេស៊ូវនោះ?`

ផ្នែកដំបូងនៃបទទំនាយនេះ បានពិពណ៌នាអំពីពួកសាសន៍យូដាដែលជារាស្ត្ររបស់ព្រះ។ ទេវតាកាព្រីយ៉ែលបានប្រកាសថា «គ្រប់70អាទិត្យបានកំណត់ដល់សាសន៍ឯង និងដល់ទីក្រុងបរិសុទ្ធ របស់ឯង» (ដានីយ៉ែល 9:24)។ នៅក្នុងបទទំនាយនេះ 1ថ្ងៃស្មើនឹង1ឆ្នាំ (អេសេគាល 4:6; ជនគណនា 14:34)។ ក្បួនច្បាប់នេះត្រូវបានហៅថាជាក្បួនច្បាប់1ថ្ងៃស្មើនឹង1ឆ្នាំ។ នៅពេលដែលយើងយកក្បួន ច្បាប់1ថ្ងៃស្មើនឹង1ឆ្នាំមកប្រើនៅក្នុងបទទំនាយរបស់លោកដានីយ៉ែលនៅក្នុងខគម្ពីរដានីយ៉ែល 8:14 នេះ យើងនឹងអាចយល់អំពីកាលបរិច្ឆេទ និងពេលវេលាដទៃទៀតនោះយ៉ាងត្រឹមត្រូវ។ (សូមអានមេរៀន ថ្ងៃស្អែកបន្ថែមទៀត សម្រាប់ប្រធានបទនេះ)។ 70អាទិត្យអាចសរសេរតាមវិធីមួយបែបទៀត នោះគឺ 490ថ្ងៃ (ដោយសារតែនៅក្នុង70អាទិត្យនោះ មាន490ថ្ងៃ)។ នៅពេលដែលយើងប្រើក្បួនច្បាប់1ថ្ងៃស្មើ1ឆ្នាំនេះ 490ថ្ងៃ នឹងក្លាយទៅជា490ឆ្នាំវិញ។

ទេវតាកាព្រីយ៉ែលបានប្រាប់លោកដានីយ៉ែលថា «គ្រប់70អាទិត្យបានកំណត់ដល់សាសន៍ឯង» (ដានីយ៉ែល 9:24)។ តើលោកអ្នកបានឃើញពាក្យសរសេរថា «បានកំណត់» ដែរឬទេ? ពាក្យថា «បានកំណត់» នេះ អាចនិយាយបាន «ផ្តាច់ចេញ» ឬ «ញែកចេញ»។ តើត្រូវផ្តាច់ចេញពីអ្វី? ឆ្នាំទាំងនេះ អាចនឹងត្រូវបានកាត់ចេញពី2300ថ្ងៃនៅក្នុងខគម្ពីរដានីយ៉ែល 8:14 ប៉ុណ្ណោះ។ នេះគ្រាន់តែជាបទទំនាយនៃពេលវេលាមួយទៀត ដែលទេវតាកាព្រីយ៉ែលចង់បង្ហាញដល់លោកដានីយ៉ែលប៉ុណ្ណោះ។ 490 ឆ្នាំបានភ្ជាក់ត្រលប់ទៅឯបទទំនាយនៅក្នុងខគម្ពីរដានីយ៉ែល 8:14 វិញ ដែល490ឆ្នាំនេះគឺជាផ្នែកតែមួយគត់នៅក្នុងការបើកសំដែង ដែលទេវតាកាព្រីយ៉ែលមិនបានបកស្រាយនោះឯង។ ហើយខគម្ពីរ ដានីយ៉ែល 8:14 ក៏ជាបទទំនាយនៃពេលវេលាតែមួយគត់ នៅក្នុងបទគម្ពីរដានីយ៉ែល ជំពូក8 ផងដែរ។ ដូច្នេះ យើងអាចមើលឃើញ ថាទេវតាកាព្រីយ៉ែលបានចុះមកជួយលោកដានីយ៉ែលឱ្យបានយល់នូវអ្វី ដែលគាត់មិនបានយល់នៅក្នុងបទគម្ពីរដានីយ៉ែល ជំពូក8 ដែលជា 2300ថ្ងៃនេះឯង។