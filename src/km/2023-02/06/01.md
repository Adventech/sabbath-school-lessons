---
title:  គ្រាដែលព្រះនឹងជំនុំជម្រះមនុស្សលោកទាំងអស់
date:  29/04/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ដានីយ៉ែល 8:14; ដានីយ៉ែល 8:17, 19, 26; ដានីយ៉ែល 9:23; រ៉ូម 5:6-9; លេវីវិន័យ 16:16។

> <p>ខចងចាំ</p>
> «ត្រូវប្រព្រឹត្តដូច្នោះ ដោយដឹងពេលវេលាថា ដល់ម៉ោងនឹងភ្ញាក់ពីដេកហើយ ដ្បិតឥឡូវនេះ សេចក្តីសង្គ្រោះបានមកជិតបង្កើយ ជាជាងកាលយើងទើបនឹងជឿនោះ យប់យូរណាស់ហើយ ថ្ងៃក៏ជិតរះ ដូច្នេះ យើងត្រូវដោះចោលអស់ទាំងការរបស់សេចក្តីងងឹតចេញ ហើយពាក់គ្រឿងសឹករបស់ ពន្លឺវិញ» (រ៉ូម 13:11, 12)។

កាលពីប៉ុន្មានឆ្នាំមុន ទស្សនាវដ្តីនេសិនណាល់ ជីអូក្រាហ្វី (National Geographic Magazine) បានប្រាប់រឿងមួយ អំពីភ្លើងឆេះព្រៃ។ ភ្លើងបានឆេះឡើងនៅក្នុងឧទ្យានជាតិ យេលឡូស្តូន (Yellowstone) នៅក្នុងសហរដ្ឋអាមេរិក។ បន្ទាប់ពីភ្លើងបានរលត់ទៅនោះ អ្នកអភិរក្សឧទ្យានមួយ ចំនួនបានឡើងទៅលើភ្នំ ដើម្បីពិនិត្យមើលភាពខូចខាតដែលបណ្តាលពីភ្លើងនោះ។ អ្នកអភិរក្សម្នាក់ បានរកឃើញសត្វចាបមួយក្បាល ដែលបានឆេះខ្លោចទៅជាផេះ នៅជាប់នឹងឫសឈើមួយ។ ទិដ្ឋភាព នៃសត្វចាបនោះបានធ្វើឱ្យអ្នកអភិរក្សអាណិតខ្លោចចិត្តជាខ្លាំង។ អ្នកអភិរក្សបានយកឈើទៅគោះ សត្វចាបដែលខ្លោចទៅជាផេះនោះ។

នៅពេលដែលសត្វចាបនោះធ្លាក់មកលើដី អ្នកអភិរក្សបានឃើញកូនចាប3ក្បាលនៅក្រោម ស្លាបរបស់វា។ អ្នកអភិរក្សបានភ្ញាក់ផ្អើលជាខ្លាំង នូវអ្វីដែលសត្វចាបនោះបានធ្វើ ដើម្បីការពារកូនចាប ទាំងនោះពីភ្លើង។ ម្តាយបានពាំកូនរបស់វាចុះទៅឯឫសនៃដើមឈើ។ បន្ទាប់មក វាបានបាំងពួកគេ ដោយស្លាបរបស់វា។ ម្តាយអាចហើរចេញទៅបាន។ ប៉ុន្តែ ម្តាយបែរជាបដិសេធមិនព្រមចាកចេញពី កូនៗរបស់វាវិញ។ ព្រះយេស៊ូវក៏ស្រឡាញ់យើងយ៉ាងដូច្នេះដែរ។

នៅត្រង់ឈើឆ្កាង ព្រះបានជំនុំជម្រះព្រះយេស៊ូវដូចជាបាបជនមួយរូបដែលត្រូវតែស្លាប់យ៉ាង ដូច្នោះដែរ។ ព្រះយេស៊ូវបានសុគត ដើម្បីឱ្យព្រះអាចប្រកាសថាយើងគឺជារាស្ត្រដ៏បរិសុទ្ធនៅក្នុងនគររបស់ទ្រង់នៅឯស្ថានសួគ៌។ ព្រះបានជំនុំជម្រះព្រះយេស៊ូវ ថាជាឧក្រិដ្ឋជន ដើម្បីឱ្យទ្រង់ អាចរំដោះយើងចេញពីភ្លើងដ៏នៅអស់កល្បនេះបាន។ ភ្លើងនេះនឹងបញ្ឆេះអំពើបាបទាំងអស់ ព្រមទាំង អ្នកដែលបានបដិសេធមិនព្រមទទួលយកព្រះគុណ និងការលើកលែងទោសរបស់ព្រះ ចំពោះអំពើបាបរបស់ពួកគេផងដែរ។