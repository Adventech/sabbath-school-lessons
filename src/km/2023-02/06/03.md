---
title:  2300ថ្ងៃ និងគ្រាចុងក្រោយ
date:  01/05/2023
---

`សូមអានខគម្ពីរដានីយ៉ែល 8:17, 19, 26។ តើ2300ថ្ងៃស្មើនឹងឆ្នាំពិតប៉ុន្មានឆ្នាំ? តើ2300ថ្ងៃបានចាប់ផ្តើមនៅពេលណានៅក្នុងប្រវត្តិសាស្ត្រ? តើគ្រានេះបានបញ្ចប់នៅពេលណា? តើហេតុអ្វីបានជាចម្លើយនេះសំខាន់ម៉្លេះ?`

អ្នកខ្លះបាននិយាយថា 2300ថ្ងៃនេះគឺជាតួលេខនៃថ្ងៃពិតប្រាកដមួយ។ មនុស្សទាំងនេះបាន ជឿថា ស្នែងតូចនៅក្នុងបទគម្ពីរដានីយ៉ែល ជំពូក8 បានពិពណ៌នាអំពីមេទ័ព អាន់ទីយ៉ូ អេភីផាណេស (Antiochus Ephinanes) នៃសាសន៍ក្រេក ដែលបានរស់នៅចាប់ពីឆ្នាំ216រហូតដល់ឆ្នាំ164មុនគ្រិស្ត សករាជ។ លោកអាន់តូនីយ៉ូបានវាយប្រហារទីក្រុងយេរូសាឡិម ហើយនឹងព្រះវិហារនៃពួកសាសន៍យូដា។ ប៉ុន្តែ ឆ្នាំ2300ថ្ងៃមិនបានបង្ហាញយើងអំពីលោកអាន់តូនីយ៉ូនោះឡើយ។ ទេវតាកាព្រីយ៉ែលក៏បាននិយាយ ផងដែរ ថាការបើកសំដែងអំពី2300ថ្ងៃនេះ គឺសំដៅទៅលើគ្រាចុងក្រោយ។ ដូច្នេះ 2300ថ្ងៃមិនអាច សំដៅទៅលើលោកអាន់តូនីយ៉ូបានឡើយ ដោយសារតែគាត់មិនបានរស់នៅក្នុងគ្រាចុងក្រោយ។

នៅក្នុងបទគម្ពីរដានីយ៉ែល ជំពូក8 ទេវតាកាព្រីយ៉ែលបានចាប់ផ្តើមបកស្រាយអំពីបទទំនាយ នៃ2300ថ្ងៃនេះ។ ទេវតាកាព្រីយ៉ែលបាននិយាយថា ចៀមឈ្មោលគឺជារូបសព្ទមួយតំណាងឱ្យនគរមេឌីពើស៊ី។ ពពែឈ្មោលគឺជារូបសព្ទតំណាងឱ្យនគរក្រេក (ដានីយ៉ែល 8:20, 21)។ ហើយនគរ បន្ទាប់ទៀតនោះ គឺជាស្នែងតូច។ ស្នែងតូចគឺជារូបសព្ទមួយតំណាងនគររ៉ូម (ដានីយ៉ែល 8:9, 23, 24)។ បន្ទាប់មក ទេវតាកាព្រីយ៉ែលបាននិយាយថា នគររ៉ូមក៏នឹងក្លាយទៅជារដ្ឋាភិបាលនៃសាសនាផងដែរ។ ទន្ទឹមគ្នានេះ នគររ៉ូម (ស្នែងតូច) នឹងធ្វើឱ្យមនុស្ស «បែរចេញពីព្រះ» គឺដូចជា «វាបានបោះចោលសេចក្តីពិតចុះដល់ដី» (ដានីយ៉ែល 8:12; សូមអានខ10, 11, 25 ផងដែរ) យ៉ាងដូច្នោះដែរ។ នគររ៉ូមក៏នឹង ជ្រៀតជ្រែកកិច្ចការនៅក្នុងកិច្ចការដែលព្រះយេស៊ូវបានធ្វើសម្រាប់រាស្ត្ររបស់ទ្រង់នៅក្នុងរោងឧបោសថ នៅឯស្ថានសួគ៌នោះដែរ (ដានីយ៉ែល 8:10-12)។ បន្ទាប់មក នៅក្នុងខគម្ពីរដានីយ៉ែល 8:14 យើងបានអានអំពីរបៀបដែលព្រះនឹងសម្អាតរោងឧបោសថនៅស្ថានសួគ៌ចេញពីអំពើបាប។ ព្រះនឹងដាក់ទោស ទៅលើអំណាចសាសនា ហើយនឹងពួករដ្ឋាភិបាលនៅលើផែនដីនេះ ដែលបានព្យាយាមលួចសិទ្ធនៃការ គ្រប់គ្រងចេញពីទ្រង់។ កិច្ចការដ៏ពិសេសនេះក៏ជាផ្នែកមួយនៃការឆ្លើយតបរបស់ព្រះទៅនឹងបញ្ហានៃអំពើ បាបផងដែរ។

ទេវតាកាព្រីយ៉ែលបានត្រៀមជាស្រេច ដើម្បីបង្ហាញលោកដានីយ៉ែលនូវព័ត៌មានបន្ថែមទៀត អំពី2300ឆ្នាំនេះ។ នៅចុងបញ្ចប់នៃបទគម្ពីរដានីយ៉ែល ជំពូក8នេះ យើងបានឃើញ ថាលោកដានីយ៉ែល មិនបានយល់អំពីផ្នែក2300ថ្ងៃនៃការបើកសំដែងនេះឡើយ (ដានីយ៉ែល 8:27)។ ទេវតាកាព្រីយ៉ែល បានបកស្រាយផ្នែកមុននៃការបើកសំដែងដល់លោកដានីយ៉ែលអំពីចៀមឈ្មោល ពពែឈ្មោល ហើយនឹង ស្នែងតូច (ដានីយ៉ែល 8:20, 21)។ ប៉ុន្តែ ទេវតាកាព្រីយ៉ែលមិនបានបកស្រាយអំពីពេលវេលាដែលព្រះត្រូវសម្អាតរោងឧបោសថរបស់ទ្រង់នោះឡើយ។

ទេវតាកាព្រីយ៉ែលបានប្រាប់លោកដានីយ៉ែលថា៖«កាលអ្នកទើបនឹងចាប់តាំងអធិស្ឋាន នោះមានចេញបង្គាប់ស្រេចហើយ រួចយើងបានចេញមក ដើម្បីនឹងប្រាប់ដល់អ្នក ដ្បិតអ្នកជាមនុស្សសំណព្វ យ៉ាងសំខាន់ ដូច្នេះ ចូរពិចារណាសេចក្តីនេះហើយយល់ការជាក់ស្តែងចុះ» (ដានីយ៉ែល 9:23)។ តើការ បើកសំដែងនេះសំដៅទៅអ្វី? យើងនឹងបានឃើញនូវការបកស្រាយអំពី2300ថ្ងៃនេះនៅថ្ងៃស្អែក។