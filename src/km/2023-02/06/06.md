---
title:  ឆ្នាំ1844
date:  04/05/2023
---

ផ្នែកដំបូងនៅក្នុងបទទំនាយ2300ឆ្នាំនេះ គឺជា70អាទិត្យ ឬ490ឆ្នាំ។ 490ឆ្នាំនេះបាន បង្ហាញយើងអំពីអ្វីដែលត្រូវកើតឡើងនៅក្នុងប្រវត្តិសាស្ត្រនៃសាសន៍យូដា មុនពេលដែលរឿងទាំងនេះបាន កើតឡើង គឺចាប់ពីការសាងសង់ក្រុងយេរូសាឡិមឡើងវិញ រហូតដល់ព្រះយេស៊ូវសុគតនៅលើឈើឆ្កាង។ ផ្នែកចុងក្រោយនៃ2300ឆ្នាំនេះគឺស្តីអំពីរាស្ត្ររបស់ព្រះ ទាំងពួកសាសន៍យូដា និងអ្នកគ្រីស្ទាន។ ផ្នែក ចុងក្រោយនេះក៏បានបង្ហាញយើងថា ព្រះនឹងសម្អាតរោងឧបោសថរបស់ទ្រង់ បន្ទាប់មក ព្រះយេស៊ូវនឹង យាងមកវិញម្តងទៀត។

490ឆ្នាំគឺសំដៅទៅលើការយាងមកជាលើកទី1របស់ព្រះយេស៊ូវ។ 490ឆ្នាំបានបញ្ចប់នៅ ក្នុងឆ្នាំ34នៃគ្រិស្តសករាជ។ នៅពេលដែលយើងដក490ឆ្នាំចេញពី2300ឆ្នាំនេះ យើងនឹងឃើញនៅ សល់1810ឆ្នាំ។ 1810ឆ្នាំគឺសំដៅទៅលើហេតុការដែលនឹងត្រូវកើតឡើងដល់រាស្ត្ររបស់ព្រះ បន្ទាប់ ពីលោកស្ទេផានស្លាប់ដោយសារគេចោលនឹងដុំថ្ម។ ប្រសិនបើយើងចាប់ផ្តើមពីឆ្នាំ34នៃគ្រិស្តសករាជ បូក ជាមួយនឹង1810ឆ្នាំនោះ យើងបានទៅឆ្នាំ1844នៃគ្រិស្តសករាជ។

នៅក្នុងខគម្ពីរវិវរណៈ 14:6, 7 ព្រះបានប្រទានឱកាសចុងក្រោយរបស់ទ្រង់ដល់ពួកសាសន៍ យូដា ដើម្បីឱ្យពួកគេបានសង្គ្រោះ។ ការប្រទាននេះ រួមបញ្ជូលទាំងការប្រកាសអំពីកិច្ចការរបស់ទ្រង់ជា ចៅក្រមនៅគ្រាចុងក្រោយនេះផងដែរ។ នៅក្នុងផ្នែកនៃកិច្ចការរបស់ទ្រង់នេះ ព្រះនឹងសម្អាតរោងឧបោសថ នៅឯស្ថានសួគ៌ចេញពីអំពើបាប។ ព្រះចង់ឱ្យមនុស្សគ្រប់គ្នាទទួលសេចក្តីស្រឡាញ់ និងព្រះគុណរបស់ទ្រង់។ ព្រះក៏បានបង្គាប់ឱ្យអ្នកដែលរស់នៅក្នុងគ្រាចុងក្រោយនេះ ធ្វើជាមនុស្សបរិសុទ្ធ និងគោរពតាម បញ្ញត្តរបស់ទ្រង់ផងដែរ។

`តើហេតុអ្វីបានជារោងឧបោសថនៅលើផែនដីនេះចាំបាច់ត្រូវសម្អាត? សូមអានខគម្ពីរលេវីវិន័យ 16:16 សម្រាប់ចម្លើយ។ តើចម្លើយនេះបានបង្រៀនយើងយ៉ាងដូចម្តេច អំពីដំណឹងល្អដែលថា ព្រះបាន សង្គ្រោះយើងចេញពីអំពើបាបនោះ?`

រោងឧបោសថនៅលើផែនដីនេះត្រូវតែសម្អាត ដោយសារតែអំពើបាបរបស់មនុស្សលោកបាន ធ្វើឱ្យរោងឧបោសថនេះកខ្វក់។ រឿងនេះក៏ដូចគ្នាសម្រាប់យើងផងដែរ។ យើងត្រូវការព្រះអង្គសង្គ្រោះ មួយអង្គ ដើម្បីជួយដល់យើង នៅពេលដែលព្រះជំនុំជម្រះយើង។ តង្វាយសត្វនៅក្នុងគម្ពីរសញ្ញាចាស់ត្រូវបានសម្លាប់នៅថ្ងៃឱ្យធួននឹងបាប។ តង្វាយនៃសត្វទាំងនេះគឺជារូបសព្ទមួយតំណាងឱ្យជីវិតនិងការសុគតរបស់ព្រះយេស៊ូវ។

`នៅក្នុងសម័យគម្ពីរសញ្ញាចាស់ តើព្រះបានបង្គាប់ឱ្យរាស្ត្ររបស់ទ្រង់ធ្វើអ្វីខ្លះ នៅក្នុងថ្ងៃឱ្យ ធួននឹងបាបនោះ? សូមអានខគម្ពីរលេវីវិន័យ 23:26-29 សម្រាប់ចម្លើយ។ តើចម្លើយនេះបានបង្ហាញ យើងថា យើងត្រូវតែធ្វើអ្វីខ្លះ នៅសព្វថ្ងៃនេះ?`

រាស្ត្ររបស់ព្រះត្រូវតែបង្ហាញព្រះ ថាពួកគេមានការសោកស្តាយចំពោះអំពើបាបរបស់ពួកគេ។ ពួកគេត្រូវតែលះបង់អំនួតទាំងអស់ចេញពីចិត្តរបស់ពួកគេ។ ពួកគេត្រូវសារភាពអំពើបាបរបស់ពួកគេ ឈប់ ធ្វើអំពើបាបនោះតទៅទៀត ព្រមទាំងទូលសូមឱ្យព្រះសម្អាតពួកគេផងដែរ។ ពួកបណ្តាជនបានធ្វើ រឿងទាំងនេះ នៅពេលដែលសម្តេចសង្ឃបានសម្អាតរោងឧបោសថនៅលើផែនដីនេះ។