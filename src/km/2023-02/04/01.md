---
title:  ការកោតខ្លាចព្រះ និងការសរសើរតម្កើងដល់ទ្រង់
date:  15/04/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 14:17; ចោទិយកថា 6:2; ម៉ាថាយ 6:33; កូរិនថូសទី1 3:16, 17; ហេព្រើរ 4:14-16។

> <p>ខចងចាំ</p>
> «នេះហើយជាសេចក្តីអត់ធ្មត់របស់ពួកបរិសុទ្ធ ដែលកាន់តាមបញ្ញត្តរបស់ព្រះ ហើយមានសេចក្តីជំនឿដល់ព្រះយេស៊ូវ» (វិវរណៈ 14:12)។

អ្នកនិពន្ធសូរិន ឃៀរខេហ្គាដ (Soren Kierkegaard) បាននិទានរឿងប្រៀបធៀបមួយ អំពី គ្រាចុងក្រោយ ដោយថា៖ ភ្លើងបានចាប់ផ្តើមឆេះនៅខាងក្រោយឆាកនៃរោងកុនដ៏ធំមួយ។ ត្លុកសំដែង នៅក្នុងកម្មវិធីនោះ បានចេញមកក្រៅ ដើម្បីព្រមានដំណឹងនៃភ្លើងឆេះនេះទៅដល់ទស្សនិកជន។ ត្លុក បានស្រែកថា «ភ្លើងឆេះរោងកុនហើយ ទាំងអស់គ្នាឆាប់ចេញទៅ»។ ទស្សនិកជនបានគិតថា ត្លុកគ្រាន់ តែសំដែងប៉ុណ្ណោះ។ ពួកគេបានគិតថា ការព្រមានរបស់ត្លុកគឺជាផ្នែកមួយនៃការសំដែងទៅវិញ។ នេះ គឺជាអ្វីដែលទស្សនិកជនបានយល់ឃើញ។ ដូច្នេះ ពួកគេបានទះដៃឡើង។ ត្លុកបានព្រមានទស្សនិកជន ម្តងទៀតថា៖ «ទាំងអស់គ្នាឆាប់ចេញទៅ!»។ ត្លុកកាន់តែព្រមាន ពួកគេកាន់តែទះដៃខ្លាំងឡើងៗ។ លោក ឃៀរខេហ្គាដ បានប្រើរឿងនេះ ដើម្បីបង្ហាញអំពីព្រឹត្តិការណ៍នៃគ្រាចុងក្រោយ។ មនុស្សជាច្រើននឹង គិតថា ការព្រមានអំពីគ្រាចុងក្រោយនេះ គ្រាន់តែជារឿងកំប្លែងឱ្យសើចតែប៉ុណ្ណោះ។

យើងបានដឹងគ្រាចុងក្រោយមិនមែនជារឿងកំប្លែងឡើយ។ គ្រាដ៏វេទនាបំផុតតាំងពីទឹកជំនន់ នោះ បានមកដល់យើងហើយ។ លោកពេត្រុសបានយកទឹកជំនន់មកធ្វើជារូបសព្ទ ដើម្បីបង្ហាញអំពីអ្វីដែលត្រូវកើតឡើងនៅក្នុងអំឡុងពេលនៃគ្រាចុងក្រោយនេះ។ លោកពេត្រុសបានព្រមានយ៉ាង ដូច្នេះថា «រីឯថ្ងៃនៃព្រះអម្ចាស់ នោះនឹងមកដូចជាចោរប្លន់ នៅថ្ងៃនោះផ្ទៃមេឃនឹងបាត់ទៅ ដោយសូរគ្រាំគ្រេង ឯធាតុសព្វសារពើនឹងរលាយទៅ ដោយកំដៅដ៏ក្រៃលែង ហើយផែនដី និងការសព្វសារពើ នឹងត្រូវឆេះអស់រលីងទៅ» (ពេត្រុសទី2 3:10)។ ព្រះគម្ពីរបានព្រមានយើងអំពីអ្វីដែល នឹងត្រូវមកដល់។ ដូច្នេះ យើងត្រូវតែត្រៀមខ្លួនជាស្រេចចាប់ពីពេលនេះតទៅ។