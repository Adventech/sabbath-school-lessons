---
title:  ការសិក្សាបន្ថែម
date:  21/04/2023
---

សូមគិតអំពីព្រះបន្ទូលដ៏អស្ចារ្យរបស់ព្រះតាមរយៈលោកប៉ុលនៅក្នុងខគម្ពីរហេព្រើរ 7:25 ដែលបានចែងយ៉ាងដូច្នេះថា៖ «ដោយហេតុនោះបានជាទ្រង់អាចនឹងជួយសង្គ្រោះសព្វគ្រប់បាន ដល់មនុស្សទាំងអស់ ដែលចូលទៅឯព្រះ ដោយសារទ្រង់ ដ្បិតទ្រង់មានព្រះជន្មរស់នៅជានិច្ច ដើម្បីនឹង ជួយអង្វរជំនួសគេ»។ តើលោកអ្នកបានឃើញពាក្យថា «ទ្រង់មានព្រះជន្មរស់នៅជានិច្ច ដើម្បីនឹងជួយអង្វរជំនួសគេ» ដែរឬទេ? ពាក្យទាំងនេះបានបង្ហាញយើងថា ព្រះយេស៊ូវអាចសង្គ្រោះយើងបាន។ ការសង្គ្រោះយើងគឺជាកិច្ចការរបស់ព្រះ។ រីឯកិច្ចការរបស់យើងវិញនោះ គឺជាការថ្វាយជីវិតរបស់យើងដល់ទ្រង់ ដើម្បីឱ្យទ្រង់អាចសង្គ្រោះយើងវិញ។ យើងត្រូវតែទទួលយកអំណាចរបស់ទ្រង់ ដើម្បីប្រឆាំងទាស់ នឹងអំពើបាប។ យើងត្រូវតែជឿទុកចិត្តទៅលើទ្រង់ មិនមែនជឿទុកចិត្តមកលើខ្លួនយើងឡើយ។ នៅពេល នោះ យើងនឹងបានឈ្នះនូវការប្រឆាំងនេះ។

«ព្រះគម្ពីរបានបង្ហាញប្រាប់យើងនៅក្នុងខគម្ពីរវិវរណៈ 14:7 ថា ‘ចូរកោតខ្លាចដល់ព្រះ’ ។ សេចក្តីបង្គាប់នេះគឺជាការត្រាស់ហៅយើងជាលើកចុងក្រោយឱ្យជ្រើសរើសទ្រង់ . . . . សាតាំងបានប្រឆាំង ទាស់នឹងផែនការរបស់ព្រះក្នុងការសង្គ្រោះមនុស្សលោក។ ប៉ុន្តែ ព្រះយេស៊ូវនឹងជួយឱ្យយើងយកឈ្នះ នូវការប្រឆាំងទាស់នឹងសេចក្តីអាក្រក់នោះ (សូមអានខគម្ពីរវិវរណៈ 14:9-11ផងដែរ)។ តើយើងបាន កោតខ្លាចព្រះដោយរបៀបណា? តើការកោតខ្លាចព្រះមានន័យថា យើងត្រូវខ្លាចទ្រង់ ដូចជាសេចក្តីភ័យ ខ្លាចនៃពួកបាបជនមិនបានសង្គ្រោះនៅពេលដែលព្រះយេស៊ូវយាងមកជាលើកទី2នោះដែរឬទេ? (សូម អានខគម្ពីរវិវរណៈ 6:14-17)? ទេ មិនមែនដូច្នេះឡើយ។ យើងបានបង្ហាញនូវការ ‘កោតខ្លាច’ របស់ យើង ដោយចិត្តអំណរ នៅពេលដែលយើងគោរពតាមបញ្ញត្តរបស់ព្រះ។ យើង ‘កោតខ្លាច’ ព្រះ នៅពេល ដែលយើងស្រឡាញ់ទ្រង់ និងថ្វាយបង្គំទ្រង់។ យើងមិនគួរថ្វាយបង្គំនរណាម្នាក់ ក្រៅពីព្រះនោះទេ។ ដ្បិត ជម្រើសមួយទៀតនៅក្នុងសង្គ្រាមពិភពលោករវាងព្រះ និងសាតាំងនោះគឺមានតែសេចក្តីស្លាប់ប៉ុណ្ណោះ។ ពួកអារក្សនឹងត្រូវទទួលទោសនៃសេចក្តីស្លាប់នេះ (វិវរណៈ 16:13, 14; វិវរណៈ 17:14; វិវរណៈ 20:11-15)។ ដូច្នេះ នៅពេលដែលព្រះសូមឱ្យយើងកោតខ្លាចទ្រង់នោះ មានន័យថា ទ្រង់បានត្រាស់ ហៅយើងឱ្យចូលរួមជាមួយនឹងទ្រង់ ក្នុងការប្រឆាំងទាស់នឹងសាតាំងហើយ។ ព្រះបានត្រាស់ហៅយើង ឱ្យឈរពីមុខសិរីល្អរបស់ទ្រង់។ ព្រះបានត្រាស់ហៅយើងឱ្យមានសេចក្តីសុខ ពីព្រោះយើងនឹងត្រូវរីករាយជាមួយនឹងការប្រកបដ៏នៅអស់កល្បជានិច្ចជាមួយនឹងទ្រង់»។ ដកស្រង់ពី Angel Manual Rodriguez, “The Closing of the Cosmic Conflict: Role of the Three Angels’ Messages,” (from an unpublished article), page 27, adapted។

**សំណួរពិភាក្សា**

`1. ព្រះទ្រង់ធំអស្ចារ្យ និងមានអំណាចជាងយើង។ ហើយព្រះដដែលនេះក៏នឹងជំនុំជម្រះយើងផងដែរ។ តើគោលគំនិតទាំងនេះបានជួយឱ្យយើងយល់អំពីអត្ថន័យនៃការកោតខ្លាចព្រះនោះដោយរបៀបណា?`

`2. តើហេតុអ្វីបានជាយើងត្រូវតែយល់ថា យើងត្រូវបានសង្គ្រោះតាមរយៈព្រះយេស៊ូវតែមួយគត់ មិនមែន ដោយសារទង្វើរបស់យើងយ៉ាងដូច្នេះ?`

`3. តើហេតុអ្វីបានជាយើងតែងតែបរាជ័យនៅក្នុងការប្រឆាំងទាស់នឹងអំពើបាបយ៉ាងដូច្នេះ? តើយើងបាន ធ្វើកំហុសអ្វីខ្លះ ដែលបានរារាំងមិនឱ្យព្រះធ្វើកិច្ចការនៅក្នុងចិត្តរបស់យើង តាមដែលទ្រង់បានសន្យាថា ទ្រង់នឹងធ្វើសម្រាប់យើងនោះ?`