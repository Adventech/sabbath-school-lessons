---
title:  រឿងខ្លី
date:  21/04/2023
---

### ការអធិស្ឋានឱ្យមិត្តភក្តិថ្មីៗ

នាងអេលេណា បាហ្គាល់ (Elena Bagal) មានអារម្មណ៍ឯកោនៅក្នុងទីក្រុងកូឆេលនៃប្រទេស អាឡឺម៉ង់។ ដោយសារតែកើតនៅក្នុងតំបន់ស៊ីបេរី ពេលមកដល់ប្រទេសអាឡឺម៉ង់ដំបូង នាងមិនស្គាល់អ្នកណាទាំងអស់ ណាមួយភាសាអាឡឺម៉ង់របស់នាងក៏ខ្សោយណាស់ដែរ។ ប៉ុន្មានក្រោយមក នាងបាននឹកដល់ជីវិតចាស់ដ៏សប្បាយរបស់នាង កាលដែលនាងនៅប្រទេសរ៉ុស្ស៊ីនៅឡើយ។ នាងបានដឹង បន្តិចម្តងៗថា នាងមិនមែនអធិស្ឋានជាភាសារ៉ុស្ស៊ីសម្រាប់មិត្តភក្តិដទៃទៀតតែម្នាក់ឯងនោះឡើយ។ នាង ស្នេហ្សាណា (Snezhana) បានផ្លាស់មកនៅទីក្រុងកូឆេល1ឆ្នាំមុន ដោយសារតែជីវភាពលំបាកនៃគ្រួសារ។ នៅថ្ងៃតែមួយដែលនាងអេលេណាអធិស្ឋានឱ្យមិត្តភក្តិរបស់នាងនោះ នាងស្នេហ្សាណាបានទូលអង្វរទៅព្រះថា «ឯព្រះអម្ចាស់អើយ ទូលបង្គំអស់កម្លាំងហើយ តើទូលបង្គំអាចរស់នៅបន្តទៅទៀតដោយរបៀប ណា? សូមទ្រង់ជួយឱ្យទូលបង្គំជួបជាមួយនឹងអ្នកណាម្នាក់ ដែលទូលបង្គំអាចនឹងនិយាយប្រាប់នូវការ លំបាករបស់ទូលបង្គំផង»។

នាងស្នេហ្សាណាមានកូន2នាក់ ម្នាក់អាយុ7ឆ្នាំ ហើយម្នាក់ទៀតអាយុ9ឆ្នាំ ប៉ុន្តែ ពួកគេកម្របាន ទៅលេងកន្លែងក្មេងលេងណាស់។ ទោះជាយ៉ាងនេះក្តី នៅថ្ងៃអធិស្ឋាននោះ ពួកគេបានទៅលេងនៅឯ កន្លែងក្មេងលេង។ នាងអេលេណាដែលទើបតែអធិស្ឋានឱ្យមិត្តភក្តិរបស់នាងនោះ ក៏បានយកកូនស្រី របស់នាងទៅកន្លែងក្មេងនោះដែរ។ នាងបានរាក់ទាក់នាងស្នេហ្សាណាជាភាសាអាឡឺម៉ង់ ប៉ុន្តែ មិន យូរប៉ុន្មាន នាងបានដឹងថា នាងស្នេហ្សាណាក៏អាចនិយាយភាសារុស្ស៊ីបានដែរ។ នាងអេលេណាសឹងតែ មិនជឿនូវអ្វីដែលនាងបានឮ។ នាងបានគិតថា នាងស្នេហ្សាណា និងកូនរបស់នាងជាអ្នកទេសចរណ៍ តែ នាងបែរទៅជាអ្នករស់នៅទីកុ្រង ហើយកំពុងតែស្វែងរកមិត្តភក្តិថ្មីៗវិញ។ គ្រួសាររបស់ពួកគេបានក្លាយទៅជាមិត្តភក្តិជិតស្និទ្ធ។ នាងស្នេហ្សាណាបានប្រាប់នាងអេលេណាថ្មីៗនេះថា «ព្រះបាននាំខ្ញុំឱ្យជួប នឹងអ្នក ដើម្បីឱ្យខ្ញុំមានមិត្តភក្តិនឹងគេ»។ នាងអេលេណាបានផ្ញើចម្រៀង និងសេចក្តីអធិប្បាយលើក ទឹកចិត្តដល់នាងស្នេហ្សាណា។ នាងក៏កំពុងតែអធិស្ឋានឱ្យនាងស្នេហ្សាណាយល់ព្រមសិក្សាព្រះគម្ពីរ ផងដែរ។ បន្ទាប់ពីបានជួបគ្នារួចមក នាងអេលេណាបានបន្តអធិស្ឋានឱ្យមិត្តភក្តិថ្មីៗរបស់នាង។ ថ្ងៃមួយ នាងបានជួយណាថាស្សា (Natasha) ដែលបាននិយាយអំពីតម្រូវការនៃការលើកទឹកចិត្តជាភាសា រ៉ុស្ស៊ីដែរ។ អេលេណា និងណាថាស្សាបានក្លាយមកជាមិត្តនឹងគ្នា ហើយសព្វថ្ងៃនេះ នាងអេលេណាក៏បាន ផ្ញើសេចក្តីសន្យានៅក្នុងព្រះគម្ពីរដល់នាងណាថាស្សាជាប្រចាំផងដែរ។

នាងអេលេណាបានបន្តអធិស្ឋានឱ្យមិត្តភក្តិថ្មីៗរបស់នាង។ នាងបានជួបនឹងនាងអ៊ីរីណា (Irina) ដែលជាអ្នកនិយាយភាសារុស្ស៊ីម្នាក់ទៀត បន្ទាប់មក នាងបានអញ្ជើញនាងអ៊ីរីណាទៅលើផ្ទះរបស់ នាង។ ឥឡូវនេះ អ្នកទាំង2បានជួបគ្នាជារៀងរាល់សប្តាហ៍។ មានពេលខ្លះ នាងអេលេណាបានម៉ាស្សា នាងអ៊ីរីណា ព្រមទាំងអធិស្ឋានជារៀងរាល់ពេលដែលនាងបានម៉ាស្សាឱ្យនាងអ៊ីរីណាផងដែរ។ នៅពេលដែលនាង ម៉ាស្សាជាលើកចុងក្រោយនោះ នាងអ៊ីរីណាក៏បានអធិស្ឋានដោយខ្លួនឯងជាលើកដំបូង។ ក្រោយមក នាងអេលេណាបានដឹងថា នាងអ៊ីរីណាក៏បានទៅលេងព្រះវិហារអាត់វេនទីស្ទ មុនពេលដែលនាងផ្លាស់មកកាន់ទីក្រុងកូឆេលនេះដែរ។ នាងអេលេណាបាននិយាយថា «ផ្លូវរបស់ព្រះជាម្ចាស់ពិតជា អស្ចារ្យណាស់»។ នាងបានអធិស្ឋានទូលសូមឱ្យនាងអ៊ីរីណាមានចិត្តចង់សិក្សាព្រះគម្ពីរជាមួយនឹងនាងផងដែរ ដើម្បីឱ្យនាងអាចបង្កើតក្រុមនៃអ្នកនិយាយភាសារុស្ស៊ីតូចមួយនៅក្នុងផ្ទះរបស់នាង។ ទន្ទឹមគ្នានេះ នាងក៏នៅតែបន្តអធិស្ឋានឱ្យមិត្តភក្តិថ្មីៗរបស់នាងផងដែរ។ តើលោកអ្នកបានអធិស្ឋានឱ្យមិត្តភក្តិថ្មីៗរបស់លោកអ្នកដែរឬទេ?