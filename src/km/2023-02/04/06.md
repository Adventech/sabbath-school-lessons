---
title:  អ្នកដែលបានឈ្នះ
date:  20/04/2023
---

បទគម្ពីរវិវរណៈ ជំពូក14 បានបង្ហាញយើងអំពីរូបស័ព្ទមួយនៃរាស្ត្រដ៏ស្មោះត្រង់របស់ព្រះនៅ គ្រាចុងក្រោយ ដោយបានសំដែងថា៖ «នេះហើយជាសេចក្តីអត់ធ្មត់របស់ពួកបរិសុទ្ធ ដែលកាន់តាមបញ្ញត្ត របស់ព្រះ ហើយមានសេចក្តីជំនឿដល់ព្រះយេស៊ូវ» (វិវរណៈ «14:12)។ ពួកគេក៏ត្រូវតែគោរពតាមបញ្ញត្ត របស់ទ្រង់ ព្រមទាំងមានជំនឿទៅលើព្រះយេស៊ូវផងដែរ។ ដើម្បីអ្នកណាម្នាក់អាចគោរពតាមក្រឹត្យវិន័យ របស់ព្រះបាននោះ វិធីមានតែមួយគត់ គឺតាមរយៈសេចក្តីជំនឿដែលព្រះយេស៊ូវបានប្រទានដល់យើង។ គម្ពីរ ខ្លះបានហៅសេចក្តីជំនឿនេះថាជា «សេចក្តីជំនឿនៅក្នុងព្រះគ្រីស្ទ»។ ប៉ុន្តែ របៀបសរសេរខនេះឱ្យបាន ល្អនោះ គឺជា «សេចក្តីជំនឿរបស់ព្រះយេស៊ូវ»។ សេចក្តីជំនឿរបស់ព្រះយេស៊ូវគឺជាអ្វីមួយ ដែលលើសជាង «សេចក្តីជំនឿនៅក្នុងព្រះយេស៊ូវ»។ សេចក្តីជំនឿរបស់ព្រះយេស៊ូវគឺជាសេចក្តីជំនឿដែលព្រះយេស៊ូវមាន។ សេចក្តីជំនឿនេះបានជួយឱ្យព្រះយេស៊ូវឈ្នះសង្គ្រាមទាស់នឹងអំពើបាប ហើយនឹងសាតាំង។ ព្រះក៏ចង់ឱ្យដាក់សេចក្តីជំនឿដដែលនេះនៅក្នុងចិត្តរបស់យើងផងដែរ។ កាលណាដែលយើងបង្ហាញសេចក្តីជំនឿរបស់យើងនោះ សេចក្តីជំនឿនឹងបានលូតលាស់ឡើង។ យើងបានឈ្នះសង្គ្រាមទាស់នឹងអំពើបាប ជាមួយនឹងជំនួយមកពីព្រះយេស៊ូវ។ ដ្បិតទ្រង់បានគង់នៅក្នុងយើង ព្រមទាំងធ្វើការនៅក្នុងចិត្តរបស់យើង ផងដែរ។ យើងបានឈ្នះមិនមែនដោយសារខ្លួនយើងនោះទេ តែដោយសារព្រះយេស៊ូវវិញ។ យើងអាចឈ្នះ បាន ដោយសារតែព្រះយេស៊ូវទ្រង់បានឈ្នះ។ យើងអាចនិយាយថា ទេ ទៅកាន់អំពើបាបបាន ដោយសារ តែព្រះយេស៊ូវបានមានបន្ទូលថា ទេ ទៅកាន់អំពើបាប។

`សូមអានខគម្ពីរហេព្រើរ 4:14-16 និងហេព្រើរ 7:25។ តើយើងបានឈ្នះសង្គ្រាមទាស់នឹងអំពើបាបដោយរបៀបណា? តើយើងបានសរសើរតម្កើងព្រះ និងគោរពទ្រង់នៅក្នុងជីវិតរបស់យើងនេះដោយរបៀបណាដែរ?`

ព្រះយេស៊ូវគឺជាព្រះរាជបុត្រារបស់ព្រះ។ ព្រះយេស៊ូវបានឈ្នះសង្គ្រាមទាស់នឹងការកុហក ហើយ និងការបោកបញ្ឆោតរបស់សាតាំង។ តើអ្វីទៅជាអាថ៌កំបាំងនៃភាពជោគជ័យរបស់ព្រះយេស៊ូវទាស់នឹងអំពើបាបនោះ? ចម្លើយគឺថា ព្រះយេស៊ូវបានជឿទុកចិត្តទៅលើអំណាចរបស់ព្រះវរបិតា ដើម្បីជួយឱ្យ ទ្រង់មានបន្ទូលថា ទេ ទៅកាន់អំពើបាប។ ព្រះយេស៊ូវបានជឿទុកចិត្តព្រះ។ ព្រះយេស៊ូវបានសម្លឹងទៅ ឯព្រះ។ ព្រះយេស៊ូវបានជឿទៅលើព្រះ។ នៅពេលដែលយើងធ្វើបែបនេះ យើងក៏អាចឈ្នះសង្គ្រាមទាស់ នឹងអំពើបាបបានដែរ។ សារនៅក្នុងកណ្ឌគម្ពីរវិវរណៈគឺស្តីអំពីការឈ្នះ មិនមែនការចាញ់នោះឡើយ។ កណ្ឌ គម្ពីរវិវរណៈបានបង្ហាញប្រាប់យើងអំពីរបៀបដែលរាស្ត្ររបស់ព្រះបានឈ្នះសង្គ្រាមទាស់នឹងអំពើបាប ដោយសារតែពួកគេបានជឿទៅលើព្រះគុណ និងអំណាចរបស់ព្រះ។

ពាក្យថា «ឈ្នះ» (វិវរណៈ 21:7) ត្រូវបានប្រើនៅក្នុងកណ្ឌគម្ពីរវិវរណៈចំនួន11ដង។ អ្នកគ្រីស្ទានចាប់ពីសម័យលោកយ៉ូហានរហូតដល់សម័យរបស់យើងនេះ បានឈ្នះសង្គ្រាមទាស់នឹងអំពើ បាប។ ទន្ទឹមគ្នានេះ អ្នកដែលឈ្នះនឹងបានទទួលនូវអ្វីៗគ្រប់យ៉ាងដែលព្រះបានសន្យា (វិវរណៈ 21:7)។ពួកគេមិនបានឈ្នះ ដោយសារទង្វើរបស់គេនោះទេ។ ពួកគេបានឈ្នះ ដោយសារតែសេចក្តី ជំនឿរបស់ពួកគេនៅក្នុងព្រះគុណរបស់ព្រះ ហើយនឹងអ្វីៗគ្រប់យ៉ាងដែលព្រះយេស៊ូវបានធ្វើសម្រាប់ពួកគេវិញ។

`តើអំពើបាបអ្វីខ្លះ ដែលលោកអ្នកប្រាថ្នាចង់ឈ្នះនៅក្នុងជីវិតរបស់លោកអ្នក? តើលោកអ្នកធ្វើអ្វីខ្លះ ដើម្បីជួយលោកអ្នកឱ្យបានឈ្នះអំពើបាបទាំងនោះ?`