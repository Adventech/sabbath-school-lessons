---
title:  ការសរសើរតម្កើង និងការលើកតម្កើងព្រះ
date:  19/04/2023
---

សារនៃទេវតាទី1បានប្រាប់ឱ្យយើងកោតខ្លាចព្រះ និងសរសើរតម្កើងទ្រង់ (វិវរណៈ 14:7)។ យើងគួរតែសរសើរតម្កើង និងលើកតម្កើងព្រះ (យ៉ូស្វេ 7:19; សាំយូអែលទី1 6:5; យេរេមា 13:15, 16; ម៉ាឡាគី 2:2) ដោយសារតែទ្រង់គឺជាចៅក្រមរបស់យើង។ យើងបានឃើញគោលគំនិត ដដែលនេះនៅក្នុងខគម្ពីរវិវរណៈ 19:1, 2 ៖ «ហាលេលូយ៉ា សេចក្តីសង្គ្រោះ សិរីល្អ និងព្រះចេស្តា នោះ ជារបស់ផងព្រះនៃយើងរាល់គ្នាហើយ ដ្បិតសេចក្តីជំនុំជម្រះរបស់ទ្រង់ សុទ្ធតែពិតត្រង់ ហើយសុចរិតទាំងអស់»។

`សូមអានខគម្ពីរកូរិនថូសទី1 3:16, 17; កូរិនថូសទី1 6:19, 20 និងកូរិនថូសទី1 10:31។ តើខទាំងនេះបានជួយឱ្យយើងយល់អំពីរបៀបដែលយើងអាចសរសើរតម្កើងព្រះ និងលើកតម្កើង ព្រះនាមរបស់ទ្រង់ដោយរបៀបណា?`

លោកប៉ុលបានមានប្រសាសន៍ រូបកាយរបស់យើងគឺជាព្រះវិហាររបស់ព្រះ។ ព្រះវិញ្ញាណបរិសុទ្ធបានសណ្ឋិតនៅក្នុងព្រះវិហាររបស់យើង ដើម្បីសម្អាតឱ្យបានជាបរិសុទ្ធ។ ព្រះគម្ពីរបានបង្គាប់ ឱ្យយើងសរសើរតម្កើង និងលើកតម្កើងព្រះ ក្នុងគ្រប់ទាំងផ្នែកនៃជីវិតរបស់យើង។ នៅពេលដែលយើង យកព្រះយេស៊ូវជាទីមួយនោះ យើងនឹងចង់លើកតម្កើងទ្រង់ ថាតើអាហារបែបណាដែលយើងត្រូវបរិភោគ សំលៀកបំពាក់ដែលយើងពាក់ ការកំសាន្តរបស់យើង ព្រមទាំងមិត្តភាពរបស់យើងផងដែរនោះ។ យើងអាចថ្វាយនូវការសរសើរតម្កើង និងការលើកតម្កើងដល់ព្រះបាន នៅពេលដែលយើងបង្ហាញសេចក្តី ស្រឡាញ់របស់ទ្រង់ដល់អ្នកដទៃ។ យើងក៏អាចបង្ហាញសេចក្តីស្រឡាញ់របស់ទ្រង់បានដោយការបម្រើ ទ្រង់ផងដែរ។ ឥឡូវនេះ យើងអាចរស់នៅក្នុងគ្រាចុងក្រោយបាន នៅពេលដែលព្រះបានធ្វើកិច្ចការរបស់ ទ្រង់ជាចៅក្រម។ ដូច្នេះ ការបង្ហាញអំពីសេចក្តីស្រឡាញ់នៃព្រះរបស់យើងទៅកាន់អ្នកដទៃនេះ គឺជាកិច្ចការសំខាន់ណាស់។

`សូមអានខគម្ពីររ៉ូម 12:1,2។ តើលោកប៉ុលបានសូមឱ្យអ្នកគ្រីស្ទានធ្វើអ្វីខ្លះ នៅក្នុង ខទាំងនេះ? តើហេតុអ្វីបានជាគាត់សូមឱ្យយើងធ្វើយ៉ាងដូច្នេះ?`

តើលោកអ្នកបានឃើញពាក្យសរសេរថា «រូបកាយ» នៅក្នុងរ៉ូម 12:12 ដែរឬទេ? ពាក្យថា «រូបកាយ» នៅក្នុងខទាំងនេះ ភាសាក្រេកហៅថា «សូម៉ាថា (Somata)»។ ពាក្យនេះមានន័យថា «អ្វីៗ គ្រប់យ៉ាងដែលយើងមាន» រួមទាំងរូបកាយ ចិត្ត និងគំនិតរបស់យើងផងដែរ។ នៅពេលដែលយើងជ្រើស រើសសរសើរតម្កើងព្រះ និងលើកតម្កើងទ្រង់នោះ យើងបានថ្វាយអ្វីៗគ្រប់យ៉ាងដល់ទ្រង់ហើយ។ មាន ន័យថា យើងបានជ្រើសរើសបម្រើទ្រង់ជាមួយនឹងគំនិត អារម្មណ៍ និងជីវិតទាំងអស់របស់យើង។ នៅពេល ដែលយើងបម្រើព្រះតាមរបៀបនេះ ក៏មានន័យថា យើងបានថ្វាយបង្គំដល់ទ្រង់ដែរ។ ពីព្រោះការថ្វាយបង្គំ របស់យើងក៏រាប់បញ្ចូលទាំងការគោរពតាមព្រះផងដែរ។

`សូមគិតអំពីអ្វីៗគ្រប់យ៉ាងដែលលោកអ្នកបានធ្វើជាមួយនឹងរូបកាយរបស់លោកអ្នក។ តើលោក អ្នកអាចធ្វើអ្វីបានខ្លះ ដើម្បីឱ្យប្រាកដថា លោកអ្នកកំពុងតែសរសើរតម្កើងព្រះ និងលើកតម្កើងទ្រង់ជា មួយនឹងរូបកាយរបស់លោកអ្នកនោះ?`