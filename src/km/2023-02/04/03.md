---
title:  ការកោតខ្លាច និងការស្តាប់បង្គាប់តាមព្រះ
date:  17/04/2023
---

តើព្រះគម្ពីរបានបង្រៀនយើងអ្វីខ្លះទៀត អំពី «ការកោតខ្លាច» ព្រះនេះ? យើងបានឃើញកាល ពីម្សិលមិញរួចមកហើយថា ការ «កោតខ្លាច» ព្រះមានន័យថា ជាការគោរពដល់ទ្រង់។

`សូមអានខគម្ពីរចោទិយកថា 6:2; ទំនុកដំកើង 119:73, 74 និងសាស្តា 12:13, 14។ តើខទាំងនេះបានបង្ហាញយើងថា នឹងមានអ្វីកើតឡើង នៅពេលដែលយើង «កោតខ្លាច» ព្រះនោះ?`

ខទាំងនេះបានបង្ហាញយើងថា «ការកោតខ្លាច» ព្រះ មានទំនាក់ទំនងជាមួយនឹងការរក្សាក្រឹត្យ វិន័យរបស់ទ្រង់។ នៅពេលដែលយើង «កោតខ្លាចព្រះ» យើងនឹងគោរពទ្រង់។ ការកោតខ្លាចរបស់យើង ចំពោះព្រះនេះ នឹងនាំយើងធ្វើតាមទ្រង់។ ព្រះចង់ឱ្យកូនៗរបស់ទ្រង់ធ្វើតាមបញ្ញត្តរបស់ទ្រង់ (អេភេសូរ 2:8-10)។ មែនហើយ យើងត្រូវបានសង្គ្រោះ ដោយសារព្រះគុណរបស់ព្រះ តាមរយៈសេចក្តីជំនឿរបស់ យើងទៅលើព្រះយេស៊ូវ។ ប៉ុន្តែ ព្រះគុណរបស់ព្រះមិនបានរំដោះយើងចេញពីការគោរពតាមសេចក្តីបង្គាប់ របស់ព្រះនោះឡើយ។ ដំណឹងល្អគ្រាន់តែរំដោះយើងចេញពីទោសនៃការរំលងបញ្ញត្តរបស់ព្រះប៉ុណ្ណោះ។

ព្រះគុណរបស់ព្រះបានរំដោះយើងចេញពីកំហុសនៃអំពើបាបកាលពីមុនរបស់យើង។ ព្រះគុណ របស់ព្រះក៏បានជួយឱ្យយើងរស់នៅក្នុងជីវិតនៃការគោរពតាមព្រះនៅពេលឥឡូវនេះផងដែរ។ នេះហើយជាមូលហេតុដែលនាំឱ្យលោកប៉ុលមានប្រសាសន៍ថា «ដែលយើងខ្ញុំបានទទួលព្រះគុណ និងងារ ជាសាវ័កដោយសារទ្រង់ សម្រាប់ឲ្យមានមនុស្សចុះចូល តាមសេចក្តីជំនឿ នៅកណ្តាលអស់ទាំងសាសន៍ ទុកជាប្រយោជន៍ដល់ព្រះនាមទ្រង់» (រ៉ូម 1:5)។

អ្នកខ្លះមានគំនិតចម្លែកមួយ។ ពួកគេបានជឿថា ការដែលពួកគេបានសង្គ្រោះ ដោយសារ ព្រះគុណរបស់ព្រះនោះ បានរំដោះពួកគេចេញពីការគោរពតាមបញ្ញត្តរបស់ព្រះហើយ។ មនុស្សទាំងនេះ បានជឿថា ការគោរពតាមបញ្ញត្តក៏ដូចគ្នាទៅក្នុងការព្យាយាមសង្គ្រោះខ្លួនលោកអ្នក ដោយទង្វើល្អរបស់ លោកអ្នកយ៉ាងដូច្នោះដែរ។ ពួកគេបាននិយាយថា «អ្វីដែលខ្ញុំចង់បាននោះគឺជាព្រះយេស៊ូវ»។ ប៉ុន្តែ សំណួរ សួរថា «តើពួកគេចង់បានព្រះយេស៊ូវបែបណាដែរ?» ព្រះយេស៊ូវនៅក្នុងព្រះគម្ពីរ? ឬមួយក៏ព្រះយេស៊ូវដែលពួកគេបានបង្កើតមកនោះ។ ព្រះយេស៊ូវពិតប្រាកដ គឺជាព្រះយេស៊ូវនៅក្នុងព្រះគម្ពីរនោះឯង។ ព្រះយេស៊ូវពិតប្រាកដមិនដែលធ្វើឱ្យគិតថា បញ្ញត្ត ឬការបង្រៀនរបស់ទ្រង់មិនសំខាន់នោះឡើយ។ សេចក្តី ពិតនៃព្រះគម្ពីរបានបង្ហាញយើងអំពីអត្តសញ្ញាណរបស់ព្រះយេស៊ូវ ហើយនិងផែនការរបស់ទ្រង់ សម្រាប់ មនុស្សលោក។ ព្រះយេស៊ូវពិតប្រាកដគឺជាសេចក្តីពិតនៃព្រះគម្ពីរ។ ដូច្នេះ យើងអាចនិយាយបាន ថា សេចក្តីពិតនៃព្រះគម្ពីរគឺជាបុគ្គលម្នាក់។ ហើយបុគ្គលម្នាក់នោះគឺជាព្រះយេស៊ូវនេះឯង។ នៅពេលដែលយើងគោរពតាមសេចក្តីពិតនៃព្រះគម្ពីរនោះ មានន័យថា យើងកំពុងតែរស់នៅដូចជាព្រះយេស៊ូវហើយ។

កណ្ឌគម្ពីរវិវរណៈបានបង្គាប់ឱ្យយើងទទួលយកព្រះយេស៊ូវ តាមរយៈសេចក្តីជំនឿ និងអ្វីៗ គ្រប់យ៉ាងដែលទ្រង់ប្រទានឱ្យ។ នៅពេលដែលយើង «កោតខ្លាច» ព្រះ យើងបានបង្ហាញថា យើង មានសេចក្តីជំនឿថា ព្រះនឹងសង្គ្រោះយើង ហើយទ្រង់នឹងជួយឱ្យយើងគោរពតាមទ្រង់ផងដែរ។

`ព្រះយេស៊ូវបានមានបន្ទូលថា «កុំឲ្យខ្លាចចំពោះពួកអ្នកដែលសម្លាប់បានតែរូបកាយ តែពុំអាច នឹងសម្លាប់ដល់ព្រលឹងបាននោះឡើយ ស៊ូឲ្យខ្លាចព្រះអង្គវិញជាជាង ដែលទ្រង់អាចនឹងធ្វើឲ្យទាំងព្រលឹង និងរូបកាយវិនាសទៅក្នុងនរកផង» (ម៉ាថាយ 10:28)។ តើពាក្យទាំងនេះបានជួយឱ្យយើងយល់អំពីអត្ថន័យនៃការ «កោតខ្លាច» ព្រះនេះដោយរបៀបណា?`