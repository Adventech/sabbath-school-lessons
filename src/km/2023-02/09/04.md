---
title:  ក្រុងបាប៊ីឡូនដ៏ធំ និងមានអំណាចខ្លាំង
date:  23/05/2023
---

`សូមអានខគម្ពីរវិវរណៈ 17:4-6។ តើខទាំងនេះបានបង្រៀនយើងយ៉ាងដូចម្តេច អំពីក្រុង បាប៊ីឡូន។ យើងបានឃើញរួចមកហើយថា ក្រុងបាប៊ីឡូនគឺជារូបស័ព្ទមួយតំណាងឱ្យអំណាចនៃ សាសនាក្លែងក្លាយនៅក្នុងសម័យចុងក្រោយ។`

រហូតមកដល់ពេលនេះ យើងបានដឹងថា បទគម្ពីរវិវរណៈ ជំពូក17 បានព្រមានយើងអំពីក្រុង បាប៊ីឡូន ដែលជាសាសនាក្លែងក្លាយនៅក្នុងសម័យចុងក្រោយ។ ក្រុងបាប៊ីឡូនបានលាយនូវការបង្រៀន របស់វាយ៉ាងច្រើន ចេញមកពីសម័យគម្ពីរសញ្ញាចាស់ ជាមួយនឹងសេចក្តីពិតនៃព្រះគម្ពីរ។ ការលាយនេះ ត្រូវបានហៅថាជា «ស្រា» របស់វា។

«ប្រសិនបើយើងចង់យល់អំពីក្រុងបាប៊ីឡូននៅក្នុងសម័យចុងក្រោយនេះ យើងត្រូវតែត្រឡប់ ទៅគ្រាដំបូង ដែលព្រះគម្ពីរបានចែងអំពីក្រុងនោះ នៅក្នុងកណ្ឌគម្ពីរលោកុប្បត្តិ។ នៅក្នុងកណ្ឌគម្ពីរលោកុ-ប្បត្តិ ជំពូក11 យើងបានអានអំពីប៉មបាបិល។ ប៉មនេះត្រូវបានសង់នៅលើវាលទំនាបមួយនៅក្នុងស្រុក ស៊ីណើរ។ សព្វថ្ងៃនេះ ស្រុកស៊ីណើរ ស្ថិតនៅក្នុងភាគខាងត្បូងនៃតំបន់ មេសូប៉ូតាមៀ ដែលជាប្រទេស អ៊ីរ៉ាក់ខាងជើង។ ប៉ុន្តែ នៅក្នុងសម័យព្រះគម្ពីរ តំបន់នេះត្រូវគេហៅថាជា ស្រុកបាប៊ីឡូន។ ប៉មបាបិលគឺ ជារូបស័ព្ទមួយតំណាងឱ្យសេចក្តីអំនួតរបស់មនុស្សលោក និងតំណាងឱ្យសេចក្តីប្រាថ្នាចង់ផ្តាច់ខ្លួនចេញពីព្រះ (លោកុប្បត្តិ 11:1-4)»។ ដកស្រង់ពី Angel Manuel Rodriguez, “The Closing of the Cosic Conflict: Role of the Three Angels’ Messages,” (from an unpublished pape, page 43, adaptd)។

បន្ទាប់ពីទឹកជំនន់រួចមក ពួកកូនចៅរបស់លោក ណូអេ បានសាងសង់ក្រុងបាប៊ីឡូនទាស់នឹងសេចក្តីបង្គាប់របស់ព្រះ។ អ្នកសាងសង់បានសង់ប៉មបាបិលដើម្បីកេរ្តិ៍ឈ្មោះ។ ពួកគេចង់ឱ្យមនុស្ស គ្រប់គ្នាសរសើរ និងលើកតម្កើងពួកគេ ដោយសារប៉មដ៏អស្ចារ្យរបស់ពួកគេនេះ។ ដូច្នេះ ព្រះបានធ្វើឱ្យពួកគេច្របូកច្របល់នៅពេលដែលពួកគេនិយាយគ្នា។ ពួកគេមិនបានយល់អំពីអ្វីដែល អ្នកដទៃបាននិយាយនោះឡើយ។ ព្រះគម្ពីរបានសំដែងថា «ដោយហេតុនោះ បានជាគេហៅឈ្មោះក្រុង នោះថា បាបិល ពីព្រោះនៅទីនោះ ព្រះយេហូវ៉ាទ្រង់បានបំភាន់ភាសាលោកីយ៍ទាំងអស់ ហើយកំចាត់កំចាយ គេពីទីនោះទៅគ្រប់លើផែនដី» (លោកុប្បត្តិ 11:9)។

ពួកជំនុំនៃក្រុងបាប៊ីឡូនអាក្រក់ជាទីបំផុត។ ហេតុនេះហើយបានជាលោក យ៉ូហាន បានមាន ប្រសាសន៍ថា «ខ្ញុំក៏ឃើញស្ត្រីនោះស្រវឹងនឹងឈាមនៃពួកបរិសុទ្ធ ហើយនិងឈាមរបស់ពួកអ្នកធ្វើបន្ទាល់ ពីព្រះយេស៊ូវ លុះខ្ញុំឃើញវាហើយ ក៏មានសេចក្តីអស្ចារ្យជាខ្លាំង» (វិវរណៈ 17:6)។ រូបស័ព្ទអាក្រក់ៗទាំងនេះបានបង្ហាញយើងថា ក្រុងបាប៊ីឡូនអាក្រក់ជាទីបំផុត (សូមអានខគម្ពីរអេសាយ 49:26)។

ដូច្នេះ យើងអាចមើលឃើញថា ក្រុងបាប៊ីឡូននៅក្នុងសម័យចុងក្រោយនេះ គឺជារូបស័ព្ទមួយតំណាងឱ្យសាសនាពិភពលោក ហើយនិងការបង្រៀនខុសឆ្គងរបស់វា។ សាសនានេះបានប្រឆាំង ទាស់នឹងដំណឹងល្អ អំពីព្រះយេស៊ូវ និងពួកជំនុំដែលទ្រង់បានបង្កើត។ កណ្ឌគម្ពីរវិវរណៈបានបង្ហាញអំពី ជំនុំ2ក្រុម។ ពួកជំនុំទី1 បានបង្ហាញនូវការជឿទុកចិត្តទាំងស្រុងទៅលើព្រះយេស៊ូវ។ ពួកជំនុំនេះបានពឹង ផ្អែកទៅលើព្រះគម្ពីរ។ ពួកជំនុំទី2 បានជឿទុកចិត្តទៅលើការបង្រៀនរបស់មនុស្សលោក ហើយក៏បានពឹងផ្អែកទៅលើការបង្រៀនរបស់ពួកគេទាំងស្រុង។ ពួកជំនុំនេះ បានជំនួសព្រះយេស៊ូវ និងព្រះគុណរបស់ទ្រង់ដោយគោលគំនិតរបស់វាវិញ។