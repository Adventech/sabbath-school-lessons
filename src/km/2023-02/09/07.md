---
title:  ការសិក្សាបន្ថែម
date:  26/05/2023
---

សារនៃទេវតាទី2នៅបទគម្ពីរវិវរណៈ ជំពូក14 បានប្រកាសថាក្រុងបាប៊ីឡូនបានរលំ ហើយ។ សារនេះបានពិពណ៌នាអំពីសាសនា និងពួកជំនុំបរិសុទ្ធកាលពីមុន។ ប៉ុន្តែ ឥឡូវនេះ ពួកគេបាន ក្លាយជាមនុស្សអាក្រក់ហើយ។ សារនៃទេវតាទី2បានមកដល់ បន្ទាប់ពីការព្រមាននៅក្នុងសារនៃទេវតា ទី2 អំពីគ្រាដែលព្រះត្រូវជំនុំជម្រះមនុស្សលោកទាំងអស់។ ដូច្នេះ សារនៃទេវតាទី2 អំពីក្រុងបាប៊ីឡូន នេះ មិនមែនត្រឹមតែសំដៅទៅលើព្រះវិហាររ៉ូមុាំងកាតូលិកនោះឡើយ។ តើហេតុអ្វី? នោះគឺដោយសារតែព្រះវិហារនេះមានពេញទៅដោយការបង្រៀនខុសឆ្គងអស់រយៈពេលជាច្រើនរយឆ្នាំមកហើយ»។ ដក ស្រង់ពី Ellen G. White, The Great Controversy, page 383, adapted។

បទគម្ពីរដានីយ៉ែល ជំពូក3 គឺជារឿងមួយស្តីពីយុវជនហេព្រើរ3នាក់ នៅក្នុងក្រុងបាប៊ីឡូនកាលពីសម័យមុន។ ស្តេច នេប៊ូក្នេសា បានចេញសេចក្តីបង្គាប់ដល់បុរសវ័យក្មេងទាំង3នាក់នេះថា៖ ចូរ «ក្រាបថ្វាយបង្គំដល់រូបមាសដែលយើងបានធ្វើនេះ» (ដានីយ៉ែល 3:5)។ រឿងនៅក្នុងបទគម្ពីរដានីយ៉ែល ជំពូក3នេះ បានបង្ហាញយើងនូវអ្វីដែលត្រូវកើតឡើងនៅក្នុងអំឡុងនៃគ្រាចុងក្រោយនេះ។ ក្រុងបាប៊ីឡូន នៅក្នុងសម័យចុងក្រោយនេះ នឹងបង្កើតច្បាប់មួយ ដើម្បីបង្គាប់ឱ្យមនុស្សគ្រប់គ្នាថ្វាយបង្គំ «រូបព្រះ» ក្លែងក្លាយមួយ ដូចជាស្តេចនេប៊ូក្នេសាបានធ្វើនៅក្នុងក្រុង បាប៊ីឡូន កាលពីសម័យមុននោះយ៉ាងដូច្នោះដែរ។ (សូម អានខគម្ពីរវិវរណៈ 13:15; វិវរណៈ 14:9, 11; វិវរណៈ 16:2; វិវរណៈ 19:20; វិវរណៈ 20:4)។ តើលោកអ្នកបានឃើញថា ស្តេចនេប៊ូក្នេសាបានព្យាយាមល្បួងឱ្យយុវជនហេព្រើរទាំង3នាក់ រំលងក្រឹត្យវិន័យទី2របស់ព្រះដែរឬទេ? នេះគឺជាក្រឹត្យវិន័យតែមួយ ដែលក្រុងបាប៊ីឡូនខាងឯវិញ្ញាណបានព្យាយាមផ្លាស់ប្តូរ (ដានីយ៉ែល 7:25)។ ក្រុងបាប៊ីឡូន នៅក្នុងសម័យចុងក្រោយនេះ ក៏បានព្យាយាមផ្លាស់ប្តូរក្រឹត្យវិន័យដទៃទៀតផងដែរ។ តើក្រឹត្យវិន័យមួយណា? ជាការពិតណាស់ គឺក្រឹត្យវិន័យទី2នោះឯង។ ថ្ងៃសប្បាតហ៍នឹងក្លាយទៅជាការសាកល្បងចុងក្រោយបង្អស់ នៅក្នុងគ្រាចុងក្រោយនេះ។ តើយើង នឹងជ្រើសរើសយកការថ្វាយបង្គំព្រះអាទិករ ដែលបានសម្រាកនៅថ្ងៃទី7នោះដែរឬទេ? (សូមអានខគម្ពីរនិក្ខមនំ 20:11; និងខគម្ពីរវិវរណៈ 14:7)។ ឬមួយក៏យើងសុខចិត្តជ្រើសរើសអំណាចនៃសត្វសាហាវ ហើយនិងរូបសំណាកក្លែងក្លាយរបស់វា? រូបសំណាករបស់វា គឺជារូបស័ព្ទមួយតំណាងឱ្យការថ្វាយបង្គំនៅថ្ងៃមិនត្រឹមត្រូវ ដែលជាថ្ងៃអាទិត្យនោះឯង។

**សំណួរពិភាក្សា**

`1. តើប៉មបាបិលបានបង្រៀនយើងយ៉ាងដូចម្តេច អំពីក្រុងបាប៊ីឡូនខាងឯវិញ្ញាណនោះ? តើប៉មបាបិល និងក្រុងបាប៊ីឡូនខាងឯវិញ្ញាណនេះដូចគ្នានៅត្រង់ចំណុចណាខ្លះ?`

`2. យើងត្រូវតែប្រុងប្រយ័ត្នមិនត្រូវអនុញ្ញាតឱ្យសង្ឃណាម្នាក់មកគ្រប់គ្រងពីលើបទពិសោធន៍របស់ យើងជាមួយនឹងព្រះនោះឡើយ។ ដូច្នេះតើយើងគួរតែអនុញ្ញាតឱ្យមេដឹកនាំសាសនាទទួលបានការគ្រប់គ្រងប៉ុនណាដែរ?`

`3. តើយើងអាចដឹងដោយរបៀបណាថា ការថ្វាយបង្គំព្រះក្លែងក្លាយ មានអត្ថន័យលើសពីការគ្រាន់តែក្រាបចុះនៅចំពោះរូបសំណាកនោះ? សូមពន្យល់។ តើអ្នកខាងប្រូតេស្តង់អាចធ្លាក់ចូលទៅក្នុងការ ថ្វាយបង្គំព្រះក្លែងក្លាយនេះដោយវិធីណាខ្លះ?`

`4. តើបទគម្ពីរដានីយ៉ែល ជំពូក3 បានបង្ហាញលោកអ្នកអំពីហេតុការណ៍ដែលត្រូវកើតឡើងនៅក្នុងគ្រាចុងក្រោយនោះដោយរបៀបណា?`