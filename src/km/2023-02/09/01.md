---
title:  ទីក្រុងដ៏ច្របូកច្របល់
date:  20/05/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 12:17; វិវរណៈ 18:1-4; វិវរណៈ 17:4-6; ម៉ាថាយ 16:18; យេរេមា 50:33-38។

> <p>ខចងចាំ</p>
> «គេនឹងច្បាំងទាស់នឹងកូនចៀម តែកូនចៀមនឹងឈ្នះគេ ពីព្រោះទ្រង់ជាព្រះអម្ចាស់លើអស់ ទាំងព្រះអម្ចាស់ ហើយជាស្តេចលើអស់ទាំងស្តេច ឯពួកអ្នកដែលនៅជាមួយនឹងទ្រង់ នោះជាអ្នកដែល ទ្រង់បានហៅ បានរើស ហើយជាអ្នកស្មោះត្រង់ទាំងអស់គ្នា» (វិវរណៈ 17:14)។

កណ្ឌគម្ពីរវិវរណៈបានបង្ហាញយើងអំពីស្ត្រី2នាក់។ ស្ត្រីទាំង2នាក់នេះ គឺជារូបស័ព្ទតំណាង ឱ្យពួកជំនុំ។ ស្ត្រីទី1បានពាក់សំលៀកបំពាក់ចែងចាំងដូចជាព្រះអាទិត្យ។ ហើយស្ត្រីទី2បានពាក់ សំលៀកបំពាក់ពណ៌ក្រហមវិញ។ ស្ត្រីទាំង2នាក់នេះបានបង្ហាញយើងអំពីអ្វីដែលបានកើតឡើងរវាងសិស្ស របស់ព្រះ ហើយនិងសិស្សរបស់សាតាំងនៅក្នុងសង្គ្រាមពិភពលោករវាងសេចក្តីល្អ និងសេចក្តីអាក្រក់។

នៅក្នុងបទគម្ពីរវិវរណៈ ជំពូក12 យើងបានអានអំពីស្ត្រីដែលបានពាក់សំលៀកបំពាក់ចែង ចាំងដូចជាព្រះអាទិត្យ។ សំលៀកបំពាក់ចែងចាំងរបស់នាងគឺជារូបស័ព្ទមួយតំណាងឱ្យជីវិតដ៏បរិសុទ្ធ របស់ព្រះយេស៊ូវ។ ស្ត្រីម្នាក់នេះបានស្មោះត្រង់ចំពោះព្រះយេស៊ូវ។ ហើយស្ត្រីម្នាក់នេះក៏មិនបានគោរព តាមការបង្រៀនខុសឆ្គងនោះដែរ។ នៅក្នុងព្រះគម្ពីរ ស្ត្រីគ្មានកំហុសគឺជារូបស័ព្ទមួយតំណាងឱ្យកូនក្រមុំរបស់ព្រះយេស៊ូវ។ កូនក្រមុំនេះគឺជារាស្ត្រដ៏ស្មោះត្រង់របស់ព្រះ។ ព្រះគម្ពីរបានសំដែងអំពី «កូនស្រីស៊ីយ៉ូនដ៏ល្អហើយរុងរឿង» (យេរេមា 6:2)។ លោកយេរេមាបានប្រើពាក្យ «កូនស្រី» ទុកជា រូបស័ព្ទមួយតំណាងឱ្យសាសន៍អ៊ីស្រាអែលដែលជារាស្ត្ររបស់ព្រះ។ (សូមអានខគម្ពីរអេភេសូរ 5:25-32 និងហូសេ 2:20 ផងដែរ)។

ព្រះគម្ពីរបានសំដែងថា ពួកជំនុំដែលមិនបានគោរពតាមព្រះនោះ ក៏ប្រៀបដូចជាប្តី ឬប្រពន្ធ ដែលមិនស្មោះត្រង់យ៉ាងដូច្នោះដែរ (យេរេមា 4:4; អេសេគាល 16:32)។

សប្តាហ៍នេ យើងនឹងសិក្សាអំពីស្ត្រីទាំង2នាក់នេះ នៅក្នុងកណ្ឌគម្ពីរវិវរណៈ។