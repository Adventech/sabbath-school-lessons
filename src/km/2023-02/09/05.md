---
title:  ស្មោះត្រង់ចំពោះព្រះ
date:  24/05/2023
---

កណ្ឌគម្ពីរវិវរណៈបានសូមឱ្យយើងជឿទៅលើព្រះ។ ទន្ទឹមគ្នានេះ យើងក៏អាចនឹងឆ្ងល់ថា រាស្រ្តរបស់ព្រះអាចច្បាំងឈ្នះសង្គ្រាមពិភពលោក រវាងសេចក្តីល្អនិងសេចក្តីអាក្រក់បានយ៉ាងដូចម្តេចទៅ។ ប៉ុន្តែ យើងមិនត្រូវភ័យខ្លាចអ្វីឡើយ។ ដ្បិតព្រះបានសន្យានឹងយើងថានៅ ចុងបញ្ចប់ពួកជំនុំរបស់ ទ្រង់នឹងបានឈ្នះជាមិនខាន។

`សូមប្រៀបធៀបខគម្ពីរម៉ាថាយ 16:18 និងវិវរណៈ 17:14។ តើព្រះយេស៊ូវបានប្រទាននូវសេចក្តីសន្យាអ្វី ដល់ពួកអ្នកជឿទ្រង់ អំពីក្រុមជំនុំរបស់ទ្រង់?`

ព្រះយេស៊ូវគឺជាមេដឹកនាំនៃពួកជំនុំរបស់ទ្រង់។ ព្រះយេស៊ូវបានបង្កើតពួកជំនុំនេះឡើង ខណៈ ពេលដែលទ្រង់មានព្រះជន្មនៅលើផែនដីនេះ។ ពួកជំនុំរបស់ទ្រង់ត្រូវបានដឹកនាំដោយព្រះវិញ្ញាណបរិសុទ្ធ របស់ទ្រង់ ហើយនិងព្រះគម្ពីរ។ ប៉ុន្តែ ក្រុងបាប៊ីឡូនដែលយើងបានឃើញនេះ បានគោរពតាមការបង្រៀន និងគោលគំនិតដែលមនុស្សបានបង្កើតឡើង។ នៅពេលដែលពួកគ្រូសាសនាជំនួសសេចក្តីពិតនៃព្រះគម្ពីរដោយគោលគំនិតនៃមនុស្សលោកវិញនោះ សិស្សរបស់ពួកគេច្របូកច្របល់។ ហេតុនេះហើយបានជាក្រុងបាប៊ីឡូនគឺជារូបស័ព្ទដ៏ល្អមួយ តំណាងឱ្យគ្រូក្លែងក្លាយទាំងនេះ ព្រមទាំងការបង្រៀនខុសឆ្គងរបស់ពួកគេផងដែរ។ ក្រុងបាប៊ីឡូនមានន័យថា «ធ្វើឱ្យរឿងគ្រប់យ៉ាងច្របូកច្របល់»។

នៅក្នុងសម័យនៃក្រុងបាប៊ីឡូនបុរាណ ពួកជំនុំ និងរដ្ឋាភិបាលមិនបានញែកចេញពីគ្នាឡើយ។ មនុស្សបានជឿថា ស្តេចនៃក្រុងបាប៊ីឡូនគឺជាហោរានៃពួកព្រះ ដែលបានបង្គាប់ឱ្យប្រជារាស្ត្រធ្វើនូវអ្វី ដែលពួកព្រះទាំងនោះចង់ឱ្យពួកគេធ្វើ។ ស្តេចនេបូ៊ក្នេសាបានបង្កើតច្បាប់មួយ ដើម្បីបង្ខំឱ្យមនុស្ស គ្រប់គ្នាក្រាបថ្វាយបង្គំរូបសំណាករបស់ទ្រង់។ ទន្ទឹមគ្នានេះ រាស្ត្ររបស់ព្រះក៏នឹងជួបបទពិសោធន៍ដូចគ្នា នេះ នៅពេលដែលពួកគេមិនព្រមលើកតម្កើងថ្ងៃឈប់សម្រាកក្លែងក្លាយ នៅក្នុងគ្រាចុងក្រោយនោះដែរ។ (សូមអានបទគម្ពីរដានីយ៉ែល ជំពូក3)។

នៅក្នុងអំឡុងនៃគ្រាចុងក្រោយនេះ មេដឹកនាំខាងឯអំណាចនៃសាសនាពិភពលោកនឹងនិយាយ ថា វាគឺជាហោរារបស់ព្រះ។ អំណាចនៃសាសនានេះគឺជាក្រុងបាប៊ីឡូនខាងឯវិញ្ញាណ។ មនុស្សនឹងជឿថា ការបង្គាប់ដែលបានបង្កើតឡើង ដោយសង្ឃនៃសាសនានៅគ្រាចុងក្រោយនេះ មានប្រភពចេញពីព្រះអង្គទ្រង់ផ្ទាល់។ ប្រវត្តិសាស្ត្របានបង្ហាញយើងថា ពួកសម្តេចប៉ាប នៃសាសន៍កាតូលិករ៉ូមបានប្រកាសថា ពួកគេគឺជាអ្នកជំនួសឱ្យព្រះនៅលើផែនដីនេះ។ នៅក្នុងសំបុត្រមួយដែលបានសរសេរនៅថ្ងៃទី20 ខែឧសភា ឆ្នា1894 សម្តេចបា៉បលីអូទី13 បាននិយាយថា «យើងបានជឿថាសម្តេចប៉ាបតំណាងឱ្យព្រះនៅលើផែនដីនេះ»។ វចនានុក្រមសាសនាហ្វឺរ៉ារីស (The Ferraris Ecclesiastical Dictionary) បានសរសេរថា «សម្តេចប៉ាបគឺជាបុគ្គលដ៏សំខាន់ និងអស្ចារ្យជាទីបំផុត ពីព្រោះគាត់មិនមែនជាមនុស្សនោះឡើយ។ គាត់គឺជាអ្នកជំនួស និងជាព្រះនៅលើផែនដីនេះ»។ លោកប៉ុលបានហៅសម្តេចប៉ាបថាជាមេប្រឆាំង។ លោកប៉ុលបានមានប្រសាសន៍ថា «មេប្រឆាំងនោះលើកខ្លួនឡើងខ្ពស់លើសអ្វីៗទាំងអស់ ដែលមនុស្សលោកគោរពថ្វាយបង្គំទុកជាព្រះ គឺរហូតដល់ទៅហ៊ានអង្គុយនៅក្នុងទីសក្ការៈរបស់ព្រះជាម្ចាស់ ហើយប្រកាសខ្លួនឯងថា ជាព្រះជាម្ចាស់ថែមទៀតផង» (ថែស្សាឡូនីចទី2 2:4, គខប)។

`ព្រះមានរាស្ត្រស្មោះត្រង់របស់ទ្រង់នៅក្នុងក្រុងបាប៊ីឡូន។ តើហេតុអ្វីបានជាយើងមិនគួរវិនិច្ឆ័យ អ្នកដទៃដែលជាផ្នែកនៃពួកជំនុំនេះ?`