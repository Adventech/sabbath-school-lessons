---
title:  ពួកជំនុំ2ផ្សេងគ្នា
date:  21/05/2023
---

`សូមអានខគម្ពីរវិវរណៈ 12:17 និងវិវរណៈ 17:14។ តើខទាំងនេះបានសំដែងយ៉ាងដូចម្តេច អំពីពួកជំនុំរបស់ព្រះ? តើសាតាំងបានធ្វើអ្វីដល់ពួកជំនុំរបស់ព្រះ?`

ប្រវត្តិសាស្ត្របានបង្ហាញយើងថា ព្រះតែងតែមានមនុស្សដែលស្មោះត្រង់ និងគោរពតាមទ្រង់ ជានិច្ច។ ខគម្ពីរវិវរណៈ 12:17 បានពិពណ៌នាអំពីរបៀបដែលរាស្ត្ររបស់ព្រះបានបង្ហាញសេចក្តីជំនឿ របស់ពួកគេដល់ទ្រង់។ ពួកគេបានកាន់តាមក្រឹត្យវិន័យរបស់ទ្រង់។ ព្រះគម្ពីរក៏បានសំដែងថា រាស្ត្ររបស់ ព្រះត្រូវ «បានរើសតាំង ហើយជាអ្នកស្មោះត្រង់» ផងដែរ។

`សូមអានខគម្ពីរវិវរណៈ 14:8 និងវិវរណៈ 17:1-2។ តើទេវតាទី2បានប្រកាសយ៉ាងដូច ម្តេច នៅក្នុងខទាំងនេះ? តើនគរបាប៊ីឡូនបានធ្វើអ្វី ដែលនាំឱ្យទេវតាទី2ធ្វើការប្រកាសបែបនេះ?`

លោក យ៉ូហាន បានសរសេរកណ្ឌគម្ពីរវិវរណៈនៅចុងបញ្ចប់នៃ 100ឆ្នាំ ដំបូងបន្ទាប់ពីព្រះយេស៊ូវបានប្រសូតមក។ នៅពេលនោះ ក្រុងបាប៊ីឡូន នៅក្នុងគម្ពីរសញ្ញាចាស់ត្រូវបានបំផ្លាញជាច្រើនរយឆ្នាំមកហើយ។

នៅក្នុងកណ្ឌគម្ពីរវិវរណៈ ក្រុងបាប៊ីឡូន នៅក្នុងសម័យបុរាណគឺជារូបស័ព្ទមួយតំណាងឱ្យក្រុងបាប៊ីឡូន នៅក្នុងសម័យចុងក្រោយ។ បាប៊ីឡូននៅក្នុងសម័យចុងក្រោយនេះតំណាងឱ្យសាសនា ក្លែងក្លាយដែលស្រដៀងគ្នាទៅនឹងក្រុងបាប៊ីឡូនពិត នៅក្នុងសម័យគម្ពីរចាស់យ៉ាងដូច្នោះដែរ។ ក្បួនច្បាប់ និងការបង្រៀនដែលក្រុងបាប៊ីឡូននៅក្នុងសម័យបុរាណបានគ្រប់គ្រងនោះ ក៏បានដឹកនាំ និងគ្រប់គ្រងលើក្រុងបាប៊ីឡូនសម័យថ្មីខាងឯវិញ្ញាណផងដែរ។

នៅក្នុងខគម្ពីរវិវរណៈ 17:1-6 យើងបានឃើញស្ត្រីម្នាក់ស្លៀកពាក់សំលៀកបំពាក់ពណ៌ស្វាយ លាយក្រហម។ ស្រីម្នាក់នេះបានជិះនៅលើខ្នងនៃសត្វក្រហមមួយក្បាល។ ព្រះគម្ពីរបានសំដែងថាស្ត្រីម្នាក់នេះគឺជា «ស្រីសំផឹង» (វិវរណៈ17:1)។ ស្រីសំផឹងគឺជាស្រីដែលបានលក់ខ្លួនរបស់នាងឱ្យនរណា ម្នាក់ ដើម្បីបានតម្លៃ។ ស្រីសំផឹងម្នាក់នេះមានឈ្មោះថា បាប៊ីឡូន។ បាប៊ីឡូនគឺជារូបស័ព្ទមួយតំណាង ឱ្យសាសនាមានអំណាចទូទាំងពិភពលោក។ សូមក្រឡេកមើលនូវអ្វីដែលព្រះគម្ពីរបានចែងអំពីវា គឺថា៖ «ពួកស្តេចនៅផែនដីបានសហាយស្មន់នឹងវា ហើយអស់អ្នកនៅផែនដីបានស្រវឹង ដោយស្រារបស់សេចក្តី កំផិតនៃវា» (វិវរណៈ 17:2)។ ស្រវឹង? ស្រវឹងមិនមែនជារឿងល្អនៅក្នុងព្រះគម្ពីរនោះឡើយ។ សហាយ ស្មន់? អំពើបាបទាំងនេះបានបង្ហាញយើងអំពីការបង្រៀនខុសឆ្គងរបស់បាប៊ីឡូន ដូចជាស្រារបស់វាផង ដែរ។

`ពួកមេដឹកនាំរដ្ឋាភិបាល និងពួកមនុស្សធម្មតាបានរងនូវការឈឺចាប់ ដោយសារតែបាប៊ីឡូនដែល ជាអំណាចនៃសាសនាក្លែងក្លាយនេះឯង។ តើអ្វីដែលអាចការពារយើងបាន? (សូមអានខគម្ពីរអេភេសូរ 6:10-18 សម្រាប់ចម្លើយ។`