---
title:  ក្រុងបាប៊ីឡូន និងការថ្វាយបង្គំព្រះក្លែងក្លាយ
date:  25/05/2023
---

តើមានតម្រុយអ្វីទៀត ដែលជួយឱ្យយើងបានដឹងអំពីអត្តសញ្ញាណនៃក្រុងបាប៊ីឡូនខាងឯវិញ្ញាណនេះដែរឬទេ? ចម្លើយគឺនៅត្រង់ការថ្វាយបង្គំព្រះក្លែងក្លាយនេះឯង។ នៅក្នុងក្រុងបាប៊ីឡូនកាល ពីសម័យមុន រូបសំណាកនៃព្រះក្លែងក្លាយគឺជាផ្នែកដ៏ធំមួយនៅក្នុងការថ្វាយបង្គំ។

`សូមអានខគម្ពីរយេរេមា 50:33-38 និងយេរេមា 51:17, 47។ តើខទាំងនេះបានបង្រៀន លោកអ្នកយ៉ាងដូចម្តេច អំពីការថ្វាយបង្គំរូបសំណាកនៅក្នុងក្រុងបាប៊ីឡូនកាលពីសម័យមុននោះ? តើព្រះ មានអារម្មណ៍យ៉ាងណា ចំពោះការថ្វាយបង្គំព្រះក្លែងក្លាយនេះ? តើព្រះបានធ្វើអ្វីខ្លះ ទៅលើការថ្វាយបង្គំព្រះក្លែងក្លាយនេះ?`

បទគម្ពីរយេរេមា ជំពូក50 និង51 បានពិពណ៌នាអំពីអ្វីត្រូវកើតឡើងដល់ក្រុងបាប៊ីឡូននៅពេលអនាគត។ ពួកកងទ័ពនៃសាសន៍មេឌី និងសាសន៍ពើស៊ីបំផ្លាញក្រុងបាប៊ីឡូនចោលចេញ។ ហេតុផល មួយដែលថាក្រុងបាប៊ីឡូនត្រូវគេបំផ្លាញនោះ គឺដោយសារតែពួកបណ្តាជនបានថ្វាយបង្គំរូបសំណាកនោះ ឯង។ ពួកសាសន៍បាប៊ីឡូនបានជឿថា ព្រះរបស់ពួកគេសណ្ឋិតនៅក្នុងរូបសំណាកទាំងនោះ។ ប្រសិនបើពួកខ្មាំងបានបំផ្លាញព្រះវិហារ ឬរូបសំណាកនៃព្រះនោះ ពួកសាសន៍បាប៊ីឡូនបានជឿថា ព្រះបានបង្វែរ ព្រះទ័យទ្រង់ចេញពីពួកគេហើយ។ ប្រវត្តិសាស្ត្របានបង្ហាញប្រាប់យើងថា ព្រះអម្ចាស់ម៉ាឌូក អាល់ផ្លា អ៊ីឌីណាទី2 (Marduke-apla-iddina the 2nd) បានលាក់ខ្លួនពីក្រោមភក់នៅក្នុងតំបន់ មេសូប៊ូតាមៀ។ ទ្រង់ក៏បានយករូបសំណាកព្រះពីក្រុងបាប៊ីឡូនទៅជាមួយទ្រង់ផងដែរ ដោយសង្ឃឹមថា រូបសំណាកទាំង នោះនឹងជួយសង្គ្រោះទ្រង់ឱ្យរួចពីពួកកងទ័ពនៃស្តេច សានហេរីប ដែលជាស្តេចនៃសាសន៍អាសស៊ើរ នោះ។

ពួកហោរានៅក្នុងព្រះគម្ពីរ បានប្រៀបធៀបការថ្វាយបង្គំរូបសំណាកគ្មានជីវិតជាមួយនឹង ព្រះនៃស្ថានសួគ៌វិញ។ ព្រះនៃស្ថានសួគ៌ទ្រង់មានព្រះជន្មរស់ ហើយក៏ជាអ្នកប្រទានជីវិតផងដែរ (យេរេមា 51:15, 16, 19)។

`សូមអានខគម្ពីរនិក្ខមនំ 20:4-6 និងទំនុកដំកើង 115:4-8។ តើខទាំងនេះបានបង្រៀន យើងអ្វីខ្លះ អំពីការថ្វាយបង្គំរូបសំណាក និងព្រះក្លែងក្លាយនោះ?`

សព្វថ្ងៃនេះ ក្រុងបាប៊ីឡូនខាងឯវិញ្ញាណក៏បានរួមបញ្ជូលនូវការថ្វាយបង្គំរូបសំណាក ដូចជាក្រុងបាប៊ីឡូនកាលពីសម័យមុននោះដែរ។ ការថ្វាយបង្គំនេះបានរំលងក្រឹត្យវិន័យទី2នៅក្នុងបញ្ញត្តិរបស់ ព្រះ។ នៅពេលដែលយើងក្រាបថ្វាយបង្គំរូបសំណាក យើងបានដាក់កម្រិតដល់ព្រះវិញ្ញាណបរិសុទ្ធហើយ។ នៅពេលនោះ ព្រះវិញ្ញាណបរិសុទ្ធនឹងមានការលំបាក នៅក្នុងការនាំយើងឱ្យគិតអំពីស្ថានសួគ៌វិញនោះជាមិនខាន។ លើសពីនេះទៅទៀតនោះ រូបសំណាកនឹងធ្វើឱ្យយើងអន់ថយនៅក្នុងសិរីល្អ និងអំណាចរបស់ព្រះ ទៅរករូបសំណាកដែលគ្មានជីវិតនោះវិញ។ ប្រហែលជា 300ឆ្នាំមុន បន្ទាប់ពីព្រះយេស៊ូវបានយាងទៅស្ថានសួគ៌វិញនោះ ពួកសង្ឃបានរួមបញ្ចូលរូបសំណាកទុកជាផ្នែកមួយនៃការថ្វាយបង្គំរបស់ពួកគេវិញ។ ពួកគេបានគិតថារូបសំណាកនឹងធ្វើឱ្យគ្រីស្ទសាសនាកាន់តែមានប្រជាប្រិយភាពឡើង ហើយក៏ទាក់ទាញដល់អ្នកមិនមែនជាគ្រីស្ទានផងដែរ។ គួរឱ្យសោកស្តាយណាស់ មនុស្សតែងតែលើកតម្កើង និងថ្វាយបង្គំរូបសំណាកទាំងនោះជានិច្ច ដែលគួរតែជាការលើកតម្កើង និងការថ្វាយបង្គំនោះ គឺជារបស់ព្រះតែមួយគត់ទើបត្រឹមត្រូវ។