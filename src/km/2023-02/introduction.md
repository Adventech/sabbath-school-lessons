### សារនៃទេវតាទាំង៣

អ្នកអាត់វេនទីស្ទដំបូងបានជឿថា ព្រះយេស៊ូវនឹងយាងត្រឡប់មកផែនដីនេះវិញ នៅថ្ងៃទី២២ ខែ តុលា ឆ្នាំ១៨៤៤។ ប៉ុន្តែ ព្រះយេស៊ូវមិនបានយាងមកឡើយ។ មានមនុស្សជាច្រើននាក់បានខកចិត្ត នៅ ពេលដែលព្រះយេស៊ូវមិនបានយាងមកនោះ។ ដូច្នេះ គ្រានោះត្រូវបានគេហៅថា ជាការខកចិត្តដ៏ធំមួយ នៅក្នុងឆ្នាំ១៨៤៤។ ឈ្មោះនេះមានន័យថា ជាគ្រានៃការឈឺចាប់ដ៏ធ្ងន់ធ្ងរមួយ។

នៅថ្ងៃទី១៥ ខែតុលា ឆ្នាំ១៨៤៤ មានក្មេងប្រុសម្នាក់បានកើតនៅក្នុងក្រុមគ្រួសារមួយនៃអ្នកកាន់ សាសនាលូធើរ៉ាន​ ក្នុងប្រទេសអាល្លឺម៉ង់។ គាត់បានកើតមុនការខកចិត្តដ៏ធំនោះ មួយសប្តាហ៍។ ឈ្មោះ របស់គាត់គឺ ហ្វេឌ្រីជ ណេតឈេស (Friedrich Nietzsche)។ គាត់នឹងត្រូវក្លាយទៅជាអ្នកមិនជឿព្រះ ដ៏មានឥទ្ធិពលម្នាក់នៅក្នុងសម័យថ្មីរបស់គាត់នោះ នៅពេលដែលគាត់ធំឡើង។ លោកណេតឈេស បានជឿថា ព្រះនៃអ្នកគ្រីស្ទានបានសុគតបាត់ទៅហើយ។ ដូច្នេះហើយ លោកណេតឈេសបាននិយាយ វាយប្រហារគ្រីស្ទសាសនាយ៉ាងខ្លាំង។ លោកណេតឈេសបាននិយាយថា ការបង្រៀននៃអ្នកគ្រីស្ទាន បានធ្វើឱ្យមនុស្សក្លាយទៅជាទាសករ។ គាត់បានជឿថា សេចក្តីពិតនៃព្រះគម្ពីរបានធ្វើឱ្យមនុស្ស ទន់ខ្សោយ។ គាត់បានយល់ឃើញថា ការបង្រៀននៃព្រះគម្ពីរឱ្យ «ស្រឡាញ់ខ្មាំងសត្រូវរបស់ខ្លួនឯង» នោះ គឺជារឿងមួយដ៏គួរឱ្យអស់សំណើច។ លោកណេតឈេសបានយល់ឃើញថា មនុស្សសម័យថ្មីត្រូវតែបោះបង់គោលគំនិតនៃគ្រីស្ទានទាក់ទងទៅនឹង «សេចក្តីល្អ និងសេចក្តីអាក្រក់» នោះ ចោលចេញ។ គាត់បាននិយាយថា គោលគំនិតទាំងនេះបុរាណ និងហួសសម័យហើយ។ លោកណេតឈេសបានសរសេរ សៀវភៅជាច្រើន ដើម្បីបង្ហាញអំពីគោលគំនិតរបស់គាត់ទាស់នឹងគ្រីស្ទសាសនា។ ដូស ស្ពេក ស្សារ៉ាធូស្រ្តា (Thus Spake Zarathustra) គឺជាចំណងជើងនៃសៀវភៅមួយក្បាលនៅក្នុងចំណោមសៀវភៅទាំងអស់ របស់គាត់។ តួអង្គម្នាក់នៅក្នុងសៀវភៅនេះបាននិយាយថា «ចូរកម្ទេចផ្ទាំងច្បាប់ចាស់ៗចោលទៅ» (តាម រយៈផ្ទាំងច្បាប់ចាស់ៗទាំងនេះ គាត់ចង់មានន័យថា ក្រឹត្យវិន័យទាំង១០នេះឯង)។

ឆ្នាំ១៨៤៤ក៏ជាព្រឹត្តិការណ៍សំខាន់សម្រាប់បុរសឈ្មោះថា លោកខាល ម៉ារ (Karl Marx) នោះដែរ។ លោកម៉ារបានចាប់ផ្តើមលទ្ធិកុម្មុយនិស្ត។ លទ្ធិកុម្មុយនិស្តគឺជាគោលជំនឿមួយដែលថា មនុស្សទាំងអស់ សុទ្ធតែមានតម្លៃស្មើៗគ្នា។ មានន័យថា គ្មានអ្នកណាប្រសើរជាងអ្នកណានោះឡើយ។ លទ្ធិកុម្មុយនិស្ត ក៏បានបង្រៀនផងដែរថា មនុស្សម្នាក់ៗមិនគួរមានទ្រព្យអ្វីនោះដែរ ហើយអ្នកធ្វើការទាំងអស់គួរតែជាអ្នក គ្រប់គ្រងពីលើអ្វីៗទាំងអស់ ដែលបានបង្កើតមកនោះវិញ។ ក្នុងឆ្នាំ១៨៤៤ លោកខាល ម៉ារបានកត់ត្រា

«ឯកសារនៃសេដ្ឋកិច្ច និងទស្សនវិជ្ជានៅក្នុងឆ្នាំ១៨៤៤»។ សំណេរសំខាន់ៗទាំងនេះមិនបានបោះពុម្ព

ឡើយ រហូតដល់ឆ្នាំ១៩៣២ ទើបសហភាពសូវៀតចាប់ផ្តើមបោះពុម្ភ។ សំណេរទាំងនេះបានបង្ហាញអំពី គោលគំនិតរបស់លោកម៉ារ។ គាត់បាននិយាយថា នៅពេលអនាគត អ្នកធ្វើការទាំងអស់នៅលើផែនដី នេះនឹងមកជុំគ្នា ដើម្បីនឹងដកហូតអំណាចចេញពីមេដឹកនាំរដ្ឋាភិបាលរបស់ពួកគេ។ បន្ទាប់មក អ្នកធ្វើការទាំងនោះនឹងចាប់ផ្តើមសហគមន៍ដ៏ល្អឥតខ្ចោះមួយនៅលើផែនដីនេះ។

ឆ្នាំ១៨៤៤ក៏សំខាន់សម្រាប់លោក ឆាយ ដាវីន (Charles Darwin) ផងដែរ។ លោកដាវីនបានសរសេរ អត្ថបទមួយ ដែលបច្ចុប្បន្ននេះ មានចំណងជើងថា «សំណេរនៃឆ្នាំ១៨៤៤»។ នៅក្នុងសំណេរនេះ

លោកដាវីនបានរៀបរាប់អំពីគោលគំនិតរបស់គាត់ ដែលហៅថា «ការវិវដ្ត» នេះឯង។ ការវិវដ្តគឺជាការ បង្រៀនខុសឆ្គងមួយ ដែលនិយាយថា ជីវិតនៅលើផែនដីនេះបានចាប់ផ្តើម ដោយសារតែការផ្លាស់ប្តូរបន្តិចម្តងៗនៅក្នុងរុក្ខជាតិ និងសត្វនៅក្នុងរយៈពេលដ៏យូរអង្វែងមួយ។

ឆ្នាំ១៨៤៤ក៏ជាគ្រាមួយ នៅពេលដែលបទទំនាយ២៣០០ថ្ងៃនៅក្នុងខគម្ពីរដានីយ៉ែល ៨៖១៤ នោះ បានកើតឡើងផងដែរ។ គ្រានោះក៏បានហៅថា ជាការខកចិត្តដ៏ធំមួយផងដែរ។ មិនយូរប៉ុន្មាន បន្ទាប់ពី ការខកចិត្តដ៏ធំនេះ និកាយមួយបានចាប់ផ្តើមកើតឡើង។ និកាយនេះបានក្លាយទៅជាពួកជំនុំនៃព្រះវិហារ សេវេនដេយអាត់វេនទីស្ទ។ ព្រះបានប្រទានសារដ៏សំខាន់មួយដល់ពួកជំនុំនៅទូទាំងពិភពលោក។ សារ នេះបានបដិសេធនូវការបង្រៀនរបស់លោកណេតឈេស លោកម៉ារ និងលោកដាវីន។

និកាយសេវេនដេយអាត់វេនទីស្ទបានបង្រៀនអំពីរបៀបដែលប្រវត្តិសាស្ត្រនៅលើផែនដីនេះនឹងត្រូវ បញ្ចប់។ ប្រវត្តិសាស្ត្រនឹងមិនត្រូវបញ្ចប់ ដូចដែលលោកម៉ារបាននិយាយនោះឡើយ។ សូមចាំថា លោក ម៉ារបាននិយាយថា ប្រវត្តិសាស្ត្រនឹងត្រូវបញ្ចប់ នៅពេលដែលអ្នកធ្វើការទាំងអស់បានមកជុំគ្នា ដើម្បីនឹង ដកហូតអំណាចចេញពីមេដឹកនាំរដ្ឋាភិបាលរបស់ពួកគេ។ បន្ទាប់មក ពួកអ្នកធ្វើការទាំងនេះនឹងបង្កើតសហគមន៍ដ៏ល្អឥតខ្ចោះមួយ ដោយខ្លួនឯង។ អ្នកអាត់វេនទីស្ទបានបង្រៀនថា គោលគំនិតនេះមិនត្រឹមត្រូវ នោះទេ។ ប្រវត្តិសាស្ត្រនឹងត្រូវបញ្ចប់ នៅពេលដែលព្រះត្រូវចាប់ផ្តើមនគរដ៏នៅអស់កល្បរបស់ទ្រង់វិញ។ និកាយអាត់វេនទីស្ទក៏បានបង្រៀនថា ជីវិតបានកកើត នៅពេលដែលព្រះបានបង្កើតផ្ទៃមេឃ និងផែនដី នៅក្នុងរយៈពេល៦ថ្ងៃនោះដែរ។ ដូច្នេះ ជីវិតមិនបានកកើតឡើង ដោយការវិវដ្ត ដូចដែលលោកដាវីន បាននិយាយនោះឡើយ។

ពួកជំនុំអាត់វេនទីស្ទបានប្រកាសថា ព្រះមិនបានសុគតនោះឡើយ។ ជាការពិតណាស់ មានព្រះដ៏ មានព្រះជន្មរស់មួយអង្គ។ ព្រះអង្គនោះមានបញ្ញត្ត ដែលបង្រៀនមនុស្សគ្រប់គ្នាអំពីអ្វីដែលល្អ និងអាក្រក់។ បញ្ញត្តនេះគឺជាក្រឹត្យវិន័យទាំង១០ប្រការនេះឯង។ ព្រះនឹងប្រើបញ្ញត្តនេះ ដើម្បីជំនុំជម្រះមនុស្សលោកទាំងអស់ ដែលបានរស់នៅលើផែនដីនេះ។ ការបង្រៀនខុសឆ្គងទាំងអស់របស់លោកណេតឈេស លោក ម៉ារ និងលោកដាវីនត្រូវបានសរសេរនៅក្នុងឯកសារមួយចំនួននៅក្នុងឆ្នាំ១៨៤៤។ ឯកសារទាំងនោះត្រូវ បានសរសេរនៅក្នុងឆ្នាំដែលការខកចិត្តដ៏ធំនោះបានកើតឡើង។ តើលោកអ្នកគិតថា បុរសទាំង៣នាក់នេះបានសរសេរគោលគំនិតរបស់ពួកគេនៅក្នុងឆ្នាំ១៨៤៤ ដោយចៃដន្យដែរឬទេ? ទេ យើងមិនគួរគិត យ៉ាងដូច្នោះឡើយ។

លោកណេតឈេស លោកម៉ារ និងលោកដាវីនគឺជាទស្សនវិទូដ៏មានឥទ្ធិពលជាទីបំផុត ដែលសំណេរ និងការបង្រៀនរបស់ពួកគេបានធ្វើបាបដល់មនុស្សជាច្រើននាក់។ ប៉ុន្តែ ព្រះក៏មិនបានទុកយើងចោល ដោយគ្មានសង្ឃឹម ឬសេចក្តីពិតនោះដែរ។ ទ្រង់បានបង្កើតពួកជំនុំមួយ ដែលបានក្លាយទៅជានិកាយទូទាំងពិភពលោក។ និកាយនេះត្រូវតែប្រកាសប្រាប់អំពីសារចុងក្រោយរបស់ទ្រង់ដល់មនុស្សគ្រប់គ្នានៅលើផែនដីនេះ។ ការប្រកាសនេះត្រូវបានហៅថា ជាសារនៃទេវតាទាំង៣។ សារទាំងនេះបានច្រានចោល គោលគំនិតខុសឆ្គង ដែលលោកណេតឈេស លោកម៉ារ និងលោកដាវីនបានបង្រៀនមក។ សារនៃទេវតា ទាំង៣បានបង្ហាញសមាជិកនៃពួកជំនុំសេវេនដេយអាត់វេនទីស្ទ អំពីកិច្ចការដែលព្រះចង់ឱ្យពួកគេធ្វើ។  សារនៃទេវតាទាំង៣បានបង្ហាញយើងអំពីដំណឹងល្អដែលថា ព្រះយេស៊ូវបានសង្គ្រោះយើងចេញពីអំពើបាប ហើយ។ សារនៃទេវតាទាំង៣គឺជា «សេចក្តីពិតបច្ចុប្បន្ន» សម្រាប់យើង (ពេត្រុសទី២ ១ៈ១២)។ សេចក្តី ពិតបច្ចុប្បន្នគឺជាសេចក្តីពិតនៃព្រះគម្ពីរ ដែលយើងត្រូវការជាទីបំផុត សម្រាប់សម័យដែលយើងកំពុងតែ រស់នៅ។ ត្រីមាសនេះ យើងនឹងសិក្សាអំពីសារនៃទេវតាទាំង៣នេះ។