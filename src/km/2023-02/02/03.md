---
title:  កូនមនុស្សនឹងយាងត្រឡប់មកវិញ
date:  03/04/2023
---

បទគម្ពីរវិវរណៈ ជំពូក14 មានខសំខាន់ៗ អំពីសារចុងក្រោយរបស់ព្រះដល់រាស្ត្ររបស់ទ្រង់ និងដល់មនុស្សដទៃទៀតនៅលើផែនដីនេះ។ ផ្នែកដ៏សំខាន់មួយនៃសារនេះនោះ គឺជាសេចក្តីសន្យាដែល ថា ព្រះយេស៊ូវនឹងយាងត្រឡប់មកវិញ។ ព្រះយេស៊ូវបានមានបន្ទូលថា «គឺខ្ញុំនេះហើយ មួយទៀត អ្នករាល់គ្នានឹងឃើញកូនមនុស្ស អង្គុយនៅខាងស្តាំនៃព្រះចេស្តា ហើយទាំងមកក្នុងពពកនៅលើមេឃផង» (ម៉ាកុស 14:62)។

`តើព្រះយេស៊ូវមាននាមអ្វី នៅពេលដែលទ្រង់យាងត្រឡប់មកកាន់ផែនដីនេះវិញនោះ? សូម អានខគម្ពីរវិវរណៈ 14:14 សម្រាប់ចម្លើយ។ តើលោកអ្នកគិតថា ហេតុអ្វីបានជាលោកយ៉ូហានប្រើនាម នេះសម្រាប់ព្រះយេស៊ូវយ៉ាងដូច្នេះ?`

ព្រះយេស៊ូវបានហៅអង្គទ្រង់ថាជា «កូនមនុស្ស» ចំនួន82ដងនៅក្នុងកណ្ឌគម្ពីរម៉ាថាយ ម៉ាកុស លូកា និងយ៉ូហាន។ កូនមនុស្សគឺជានាមមួយដែលព្រះយេស៊ូវសព្វព្រះទ័យជាទីបំផុត។ ព្រះយេស៊ូវបាន សព្វព្រះទ័យនឹងនាមនេះ ដោយសារតែនាមនេះបានបង្ហាញថា ទ្រង់គឺជាម្នាក់នៅក្នុងចំណោមយើង។ ព្រះយេស៊ូវគឺជាព្រះអង្គសង្គ្រោះដែលជ្រាបអំពីយើង។ ទ្រង់បានជ្រាបអំពីអំពើបាបដែលយើងកំពុងតែប្រឆាំងទាស់។ ទ្រង់បានឆ្លងផុតនូវការសាកល្បងដែលយើងត្រូវតែឆ្លងកាត់នៅក្នុងជីវិតរបស់យើងនេះ។ ព្រះយេស៊ូវដែលជាកូនមនុស្ស នឹងយាងមកយកយើងទៅកាន់លំនៅដើមរបស់យើងវិញ។ ព្រះយេស៊ូវដែលត្រូវយាងមកយកយើងនោះ គឺជាព្រះយេស៊ូវដដែល ដែលបានរស់ជាមួយនឹងយើងនៅលើផែនដីនេះ។ ព្រះយេស៊ូវគឺជាបុគ្គលតែម្នាក់គត់ ដែលអាចសង្គ្រោះយើងបាន ដោយសារតែបានក្លាយមកជាម្នាក់ នៅក្នុងចំណោមយើងដែរ។ ក្នុងនាមជាមនុស្សលោក ព្រះយេស៊ូវបានប្រឈមនឹងសេចក្តីសម្អប់របស់សាតាំង។ សាតាំងបានព្យាយាមល្បួងព្រះយេស៊ូវឱ្យធ្វើបាប។ ប៉ុន្តែ ព្រះយេស៊ូវបានឈ្នះសង្គ្រាមទាស់ នឹងសាតាំងវិញ។

**សូមអានខគម្ពីរខាងក្រោមនេះ។ តើខទាំងនេះបានបង្រៀនយើងយ៉ាងដូចម្តេច អំពីព្រះយេស៊ូវ ដែលជាកូនមនុស្សនោះ?**

`ម៉ាថាយ 16:27`

`ម៉ាថាយ 24:27, 30`

`ម៉ាថាយ 25:31, 32`

សូមកត់សម្គាល់ផ្នែកសំខាន់ៗនៅក្នុងខទាំងនេះ ដែលថា៖ (1) ព្រះយេស៊ូវគឺជាកូនមនុស្ស។ ព្រះយេស៊ូវនឹងយាងមកជាមួយនឹងពួកទេវតារបស់ទ្រង់ ដើម្បីនឹងយកយើងទៅឯស្ថានសួគ៌។ (2) ព្រះយេស៊ូវនឹងញែកហ្វូងចៀមចេញពីហ្វូងពពែ។ (ការញែកនេះគឺជារូបស័ព្ទមួយតំណាងឱ្យកិច្ចការរបស់ ព្រះក្នុងនាមជាចៅក្រម)។ (3) ព្រះនឹងធ្វើនូវការសម្រេចព្រះទ័យមួយជាលើកចុងក្រោយ អំពីអនាគតនៃ សាសន៍ និងមនុស្សទាំងអស់។

`តើនាម «កូនមនុស្ស» នេះបានបង្ហាញប្រាប់យើងអំពីព្រះយេស៊ូវយ៉ាងដូចម្តេច? ព្រះយេស៊ូវ គឺជាព្រះ។ ប៉ុន្តែ ទ្រង់បានក្លាយមកម្នាក់នៅក្នុងចំណោមយើង។ ទ្រង់មិនដែលធ្វើបាបម្តងណាឡើយ។ តើសេចក្តីពិតនេះបានផ្តល់ក្តីសង្ឃឹមអ្វីដល់លោកអ្នក?`