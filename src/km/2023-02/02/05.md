---
title:  មកុដនៃអ្នកឈ្នះ
date:  05/04/2023
---

នៅក្នុងកណ្ឌគម្ពីរវិវរណៈ លោកយ៉ូហានបានបង្ហាញយើងអំពីរូបភាពនៃព្រះយេស៊ូវ។ ព្រះយេស៊ូវ គឺជា «កូនមនុស្ស គង់នៅលើពពកនោះ ទាំងពាក់មកុដមាស ហើយកាន់កណ្តៀវដ៏មុត» (វិវរណៈ 14:14)។ ពាក្យសរសេរថា «មកុដ» ប្រែមកពីពាក្យថា «ស្ទេហ្វេណូស (stephanos)» ជាភាសាក្រេក។ «ស្ទេ-ហ្វេណូស» គឺជាមកុដនៃអ្នកឈ្នះ។ នៅពេលដែលកីឡាករបានឈ្នះការប្រកួតចុងក្រោយនោះ គេនឹង ទទួលបាន «ស្ទេហ្វេណូស» ឬមកុដនៃកិត្តិយស។

ព្រះយេស៊ូវបានពាក់មកុដបន្លា។ មកុដនេះគឺជារូបសព្ទមួយតំណាងឱ្យការអាម៉ាស់។ ពួក បណ្តាជនបានស្អប់ទ្រង់ និងបដិសេធទ្រង់។ ពួកគេបានស្តោះទឹកមាត់ដាក់ព្រះយេស៊ូវ។ ពួកគេបានប្រមាថ ទ្រង់។ ពួកគេបានវាយដំទ្រង់។ ប៉ុន្តែ ឥឡូវនេះព្រះយេស៊ូវបានពាក់មកុដនៃកិត្តិយសវិញ។ នៅពេលដែល ព្រះយេស៊ូវយាងត្រឡប់មកវិញម្តងទៀតនោះ ទ្រង់នឹងធ្វើជាស្តេចលើអស់ទាំងស្តេច និងព្រះអម្ចាស់លើ អស់ទាំងព្រះអម្ចាស់។

`សូមប្រៀបធៀបខគម្ពីរវិវរណៈ 14:15 និងម៉ាកុស 4:26-29។ តើខទាំងនេះដូចគ្នានៅត្រង់ ណា? តើខទាំងនេះកំពុងតែចែងអំពីអ្វី?`

នៅក្នុងខគម្ពីរវិវរណៈ 14:15 ទេវតាមួយអង្គបានចេញពីរោងឧបោសថរបស់ព្រះ។ ទេវតា បានទូលអង្វរដល់ព្រះយេស៊ូវថា «សូមលូកកណ្តៀវទ្រង់ទៅច្រូតចុះ ដ្បិតជាវេលាត្រូវច្រូតហើយ ពីព្រោះ នៅផែនដីបានទុំជាស្រេច» (វិវរណៈ 14:15)។ វេលាត្រូវច្រូតគឺជារូបស័ព្ទមួយបង្ហាញអំពីវេលានៃការយាងមកជាលើកទី2។ ទេវតាបានទូលព្រះយេស៊ូវថា ពេលវេលាដែលទ្រង់ត្រូវយកកូនៗរបស់ទ្រង់មក កាន់ទីលំនៅនៅឯស្ថានសួគ៌នោះ បានមកដល់ហើយ។

នៅក្នុងគម្ពីរសញ្ញាថ្មី ព្រះយេស៊ូវបានប្រើរូបស័ព្ទចេញពីការដាំដំណាំ។ ព្រះយេស៊ូវតែងតែប្រើ រូបស័ព្ទនៃការប្រមូលផលជានិច្ច ដើម្បីបង្ហាញអំពីដំណឹងល្អ។ ដំណឹងល្អប្រៀបដូចជាគ្រាប់ពូជមួយយ៉ាង ដូច្នោះដែរ។ ព្រះបានដំាំ «គ្រាប់ពូជ» នេះនៅក្នុងចិត្តនៃរាស្ត្ររបស់ទ្រង់ បន្ទាប់មក ទ្រង់បានជួយឱ្យ វាលូតលាស់ឡើង។

«គ្រាប់ពូជបានចាប់ផ្តើមលូតលាស់ឡើងទៅជារុក្ខជាតិមួយ។ រុក្ខជាតិនេះបានបង្ហាញយើងអំពី របៀបដែលជីវិតខាងឯវិញ្ញាណត្រូវចាប់ផ្តើមឡើង និងលូតលាស់នៅក្នុងចិត្តរបស់អ្នកគ្រីស្ទាន។ ធម្មជាតិ បានបង្ហាញយើងថា ជីវិតត្រូវតែលូតលាស់ឡើង។ ជីវិតខាងឯវិញ្ញាណរបស់យើងក៏ដូច្នេះដែរ។ ប្រសិន បើយើងមិនបានលូតលាស់នោះទេ យើងក៏មិនមានជីវិតនោះដែរ។ «រុក្ខជាតិ» នឹងត្រូវស្លាប់ទៅ ប្រសិនបើវាមិនបានលូតលាស់តទៅទៀតទេនោះ។ ការលូតលាស់គឺជារឿងស្ងាត់ៗ និងជាដំណើរការមួយដែល យើងមិនអាចឃើញបាន។ ការលូតលាស់របស់យើងនៅក្នុងនាមជាអ្នកគ្រីស្ទានក៏អ៊ីចឹងដែរ។ ព្រះនឹងជួយ ឱ្យយើងស្ថាបនាខ្លួនឯងជានិច្ច នៅពេលដែលយើងលូតលាស់ឡើង។ ដូច្នេះ យើងអាចនឹងក្លាយទៅ ជាគ្រប់លក្ខណ៍បាន នៅក្នុងផ្នែកទាំងអស់នៃជីវិតរបស់យើង ខណៈដែលយើងកំពុងតែលូតលាស់នេះ។ យើងមិនអាចបរិសុទ្ធនៅក្នុងរយៈពេលមួយយប់បានឡើយ។ ព្រះបានផ្លាស់ប្តូរចិត្តគំនិតរបស់យើងនៅក្នុងមួយជីវិតរបស់យើងនេះ។ ព្រះក៏នឹងប្រទានឱ្យយើងនូវបទពិសោធន៍ជាច្រើនទៀត ដែលនឹងជួយ ផ្លាស់ប្តូរយើងផងដែរ។ ចំណេះដឹងរបស់យើងក៏នឹងកើនឡើងផងដែរ»។ ដកស្រង់ពី Ellen G. White, Christ’s Object Lessons, pages 65, 66, adapted។