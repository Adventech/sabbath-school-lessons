---
title:  រឿងខ្លី
date:  07/04/2023
---

### អតីតនៃពួកឧទ្ទាម700នាក់បានទទួលបុណ្យជ្រមុជទឹក

ប្រទេសហ្វីលីពីនបានជាប់នៅក្នុងជម្លោះជាមួយនឹងពួកឧទ្ទាមនៅលើកោះមីនដូរ៉ូ (Mindoro) អស់រយៈពេល52ឆ្នាំ។ ទឹកដី និងលុយត្រូវបានប្រគល់ឱ្យពួកឧទ្ទាម ដើម្បីជាថ្នូរដោះដូរនូវភាពសុខសាន្ត ប៉ុន្តែ ការដោះស្រាយបែបនេះហាក់ដូចជាគ្មានប្រសិទ្ធិភាពទាល់តែសោះ។ ការវាយឆ្មក់ និងការវាយបកទៅវិញម្តងហើយម្តងទៀត ដោយគ្មានទីបញ្ចប់នេះ បានធ្វើឱ្យមនុស្ស40000បានស្លាប់។

ក្នុងឆ្នាំ2017 វិទ្យុអាត់វេនទីស្ទពិភពលោក (AWR) បានចាប់ផ្តើមចាក់ផ្សាយនៅលើកោះមីនដូរ៉ូ ដែលជាផ្នែកនៃគំនិតផ្តួចផ្តើមមួយនៃពួកជំនុំសេវេនដេយអាត់វេនទីស្ទ ដែលបានហៅថាជា ការចូលរួមផ្សាយដំណឹងល្អពីសមាជិកទាំងអស់ (TMI evangelism)។ ធីអេមអាយមានន័យថា ការចូលរួម ពីសមាជិកទាំងអស់ គឺជាកម្មវិធីមួយដែលលើកទឹកចិត្តដល់ពួកជំនុំទាំងអស់ឱ្យនាំអ្នកណាម្នាក់ទៅព្រះយេស៊ូវ។ អេដាប់បិយូរអរបានជួលម៉ោងពីស្ថានីយ៍វិទ្យុនៅក្នុងស្រុក បន្ទាប់មក សមាជិកពួកជំនុំបាន ចូលរួម តាមរយៈការផ្តល់នូវការសិក្សាព្រះគម្ពីរ និងការអញ្ជើញអ្នកដទៃឱ្យមកចូលរួមនៅក្នុងកម្មវិធី ផ្សាយដំណឹងល្អរបស់ពួកគេ។ មានមនុស្សប្រហែលជា1400នាក់បានទទួលបុណ្យជ្រមុជទឹកនៅក្នុង ការជួបជំុនោះ ហើយការផ្សាយខាងឯវិទ្យុនោះ ក៏នៅតែធ្វើបន្តទៅទៀតផងដែរ។

ក្នុងឆ្នាំ2019 ពួកឧទ្ទាមបានលាក់ខ្លួននៅក្នុងភ្នំបៃតងនៅលើកោះមីនដូរ៉ូនោះ បានចាប់ផ្តើម ការចាក់ផ្សាយវិទ្យុអាត់វេនទីស្ទពិភពលោក (AWR)។ នៅពេលដែលជំងឺកូវីដ19បានរាលដាលពាស ពេញពិភពលោក នៅក្នុងឆ្នាំ2020ផងដែរនោះ ពួកឧទ្ទាមទាំងនេះមួយចំនួនបានសម្រេចចិត្តថ្វាយចិត្ត របស់ពួកគេដល់ព្រះយេស៊ូវវិញ។ មេនៃពួកឧទ្ទាម លោកខា ម៉ារធីន (Ka Martin) មិនអាចយល់អំពីហេតុការណ៍ដែលបានកើតឡើងនេះទេ ម្ល៉ោះហើយ គាត់បានចាប់ផ្តើមស្តាប់វិទ្យុអាត់វេនទីស្ទពិភពលោកផងដែរ។ លោកដន ម៉ាក់ឃី (Daune McKey) ដែលជាប្រធាននៃអេដាប់បិយូរអរ បានមានប្រសាសន៍ថា «លោកខា ម៉ារធីនបានលាក់ខ្លួននៅក្នុងព្រៃ ដើម្បីតាមដាន និងព្យាយាមស្វែងរកមូលហេតុដែលនាំឱ្យ ពួកទាហានរបស់គាត់ចាកចេញពីគាត់ទៅ ដូច្នេះហើយ គាត់បានចាប់ផ្តើមស្តាប់វិទ្យុដែរ»។ លោកម៉ារធីនគឺជាអ្នកទទួលខុសត្រូវចំពោះការស្លាប់មនុស្សរាប់ពាន់នាក់ រួមទាំងទាហាន21នាក់ទៀត ដែលគាត់បានវាយឆ្មក់ នៅពេលដែលពួកគេដេកលក់ ដោយយកកាំភ្លើងយន្តពួកគេ បាញ់សម្លាប់ពួកគេទៅ។ ប៉ុន្តែ ខណៈដែលគាត់ស្តាប់អេដាប់បិយូរអរនោះគាត់ក៏បានសម្រេចថ្វាយចិត្តរបស់គាត់ដល់ព្រះយេស៊ូវគ្រីស្ទ។ ប្រវត្តិសាស្ត្រនៃការបង្ហូរឈាមនៅក្នុងប្រទេសហ្វីលីពីន ជិតមកដល់ទីបញ្ចប់ហើយ នៅពេលដែលអតីតនៃពួកឧទ្ទាម700នាក់ រួមទាំង លោកម៉ារ ធីន និងប្រពន្ធរបស់គាត់បានទម្លាក់អាវុធរបស់ពួកគេចុះ ដោយបែរមកជ្រមុជទឹកនៅក្នុងកម្មវិធី ផ្សាយដំណឹងល្អ ដែលបានរៀបចំឡើងដោយអេដាប់បិយូរអរវិញ។ សរុបមក មនុស្សជាង60000នាក់ បានទទួលបុណ្យជ្រមុជទឹកនៅក្នុងអំឡុងនៃកម្មវិធីផ្សាយ ដំណឹងល្អរបស់ AWR «ការរាប់ថយក្រោយចុងបញ្ចប់នៃផែនដី (Earth’s Final Countdown)» ដែលបានធ្វើឡើងនៅទូទាំង ប្រទេស ហ្វីលីពីនទាំងមូល កាលពីមួយឆ្នាំមុន។ លោកម៉ាក់ឃីបានមានប្រសាសន៍ ទៀតថា «ព្រះបានធ្វើកិច្ចការដែលការប្រើកំលាំងយោធា(អាវុធ)មិនអាចធ្វើបាន»។ រដ្ឋាភិបាលហ្វីលីពីនបានលើកលែងទោសដល់ពួកឧទ្ទាមចាស់ៗ។ អេដាប់បិលយូរអរកំពុងតែសហការជាមួយនឹងរដ្ឋាភិបាលហើយ និងអង្គការក្រៅរដ្ឋាភិបាល អេអេសអាយ មេមបឺ ហ្វាម ស្ទេវ (ASI) ដើម្បីជួយដល់អតីតនៃពួកឧទ្ទាម ឱ្យមានកម្រៃចិញ្ចឹមជីវិតតាមរយៈការធ្វើ កសិកម្មវិញ។