---
title:  កិច្ចការរបស់ព្រះជាចៅក្រមនៅឯស្ថានសួគ៌
date:  04/04/2023
---

`សូមប្រៀបធៀបខគម្ពីរវិវរណៈ 14:14 និងកិច្ចការ 1:9-11។ តើខទាំងនេះដូចគ្នានៅត្រង់ ណា? បើដូចគ្នាមែន តើលោកអ្នកបានឃើញចំណុចអ្វីខ្លះ នៅក្នុងខទាំងនេះ?`

លោកយ៉ូហានបានមានប្រសាសន៍ថា «នោះខ្ញុំក្រឡេកទៅឃើញពពកស1 ហើយមាន1អង្គ ដូចជាកូនមនុស្ស គង់នៅលើពពកនោះ ទាំងពាក់មកុដមាស ហើយកាន់កណ្តៀវដ៏មុត» (វិវរណៈ 14:14)។ ព្រះយេស៊ូវបានយាងទៅឯស្ថានសួគ៌ បន្ទាប់ពីទ្រង់បានរស់ពីស្លាប់ឡើងវិញ។ នៅក្នុងខគម្ពីរកិច្ចការ 1:9 លោកលូកាបានបង្ហាញប្រាប់យើងអំពីពេលវេលាដែលទ្រង់យាងទៅឯស្ថានសួគ៌នោះ។ បន្ទាប់ពីព្រះយេស៊ូវបានមានបន្ទូលទៅកាន់ពួកសិស្សរបស់ទ្រង់ចង់សព្វគ្រប់ហើយនោះ ទ្រង់ត្រូវបានលើកឡើង ទៅលើមេឃ។ កាលដែលពួកសិស្សរបស់ទ្រង់ «កំពុងតែមើល នោះព្រះបានលើកទ្រង់ឡើងទៅ រួចមាន ពពកមកបំបាំងទ្រង់ ពីភ្នែកគេ [ទៅ]» (កិច្ចការ 1:9)។ ព្រះយេស៊ូវបានយាងចេញទៅ នៅក្នុងពពក1នៃ ពួកទេវតា។ ទ្រង់ក៏នឹងយាងត្រឡប់មកវិញ ជាមួយនឹងពពក1នៃពួកទេវតាផងដែរ។ ពួកទេវតាបានឈរ នៅកន្លែងនោះ ជាមួយនឹងពួកសិស្សរបស់ព្រះយេស៊ូវ នៅពេលដែលទ្រង់យាងទៅស្ថានសួគ៌។ ពួកទេវតា បាននិយាយថា «ពួកអ្នកស្រុកកាលីឡេអើយ ហេតុអ្វីបានជាឈរងើយមើលទៅលើមេឃដូច្នេះ ព្រះយេស៊ូវ នេះឯង ដែលព្រះបានលើកពីអ្នករាល់គ្នាឡើងទៅលើស្ថានសួគ៌ ទ្រង់នឹងយាងមកវិញ តាមបែបដដែល ដូច ជាអ្នករាល់គ្នាបានឃើញទ្រង់ទៅនោះដែរ» (កិច្ចការ 1:11)។ តើលោកអ្នកបានឃើញពាក្យថា «ព្រះយេស៊ូវ នេះឯង» ដែរឬទេ? ព្រះយេស៊ូវនេះឯង គឺជាកូនមនុស្សដែលបានយាងនៅលើផ្លូវភក់ នៅក្នុងស្រុកណា-សារ៉ែត។ ព្រះយេស៊ូវនេះឯង ដែលបានព្យាបាលអ្នកជំងឺនៅតាមផ្លូវដែលមានមនុស្សកុះករនៅក្នុងក្រុងយេរូសាឡិម និងនៅតាមភូមិនានានៅក្នុងប្រទេសអុីស្រាអែល។ ព្រះយេស៊ូវនេះឯង ដែលបានអធិប្បាយ ដល់ពួកបណ្តាជននៅតាមតំបន់ភ្នំនៃស្រុកកាលីឡេ។ ហើយព្រះយេស៊ូវនេះឯង ក៏នឹងយាងត្រឡប់មកវិញម្តងទៀតផងដែរ។

នៅក្នុងកណ្ឌគម្ពីរដានីយ៉ែល យើងបានអានអំពីកូនមនុស្ស និងកិច្ចការដែលព្រះបានធ្វើនៅក្នុង នាមជាចៅក្រមនៃគ្រាចុងក្រោយ។

`តើហេតុអ្វីបានជាលោកដានីយ៉ែលឱ្យនាមដល់ព្រះយេស៊ូវថាជា «កូនមនុស្ស»? សូមអាន ខគម្ពីរដានីយ៉ែល 7:9, 10, 13, 14 សម្រាប់ចម្លើយ។ នៅក្នុងខទាំងនេះ យើងបានអានអំពីគ្រាមួយ នៅពេលដែលព្រះនឹងជំនុំជម្រះរាស្ត្ររបស់ទ្រង់។ តើកូនមនុស្សកំពុងតែធ្វើអ្វីដែរ នៅគ្រានោះ? តើ ហេតុអ្វីយើងគួរតែមានការកំសាន្តចិត្ត ដោយសារដំណឹងនេះ?`

ក្នុងខគម្ពីរដានីយ៉ែល 7:9, 10 លោកដានីយ៉ែលបានឃើញកន្លែងជំនុំជម្រះនៅឯស្ថានសួគ៌។ ពួកទេវតាជាច្រើនអង្គបានឈរនៅជុំវិញបល្ល័ង្ករបស់ព្រះ។ ព្រះបានត្រៀមព្រះអង្គទ្រង់ជាស្រេច ក្នុងការជំនុំជម្រះ រាស្ត្ររបស់ទ្រង់។ ព្រះបានបើកបញ្ជីឡើង។ បញ្ជីទាំងនេះគឺជាកំណត់ត្រានៃជីវិតរបស់យើង។ នៅក្នុងខគម្ពីរ ដានីយ៉ែល 7:13, 14 ព្រះយេស៊ូវដែលជាកូនមនុស្ស បានចូលទៅឯព្រះវរបិតា។ ព្រះបានប្រទាននគរ ដ៏នៅអស់កល្បជានិច្ចដល់ព្រះយេស៊ូវ។ កិច្ចការរបស់ព្រះជាចៅក្រមបានបង្ហាញគ្រប់គ្នានៅស្ថានសួគ៌ដែល ថាទ្រង់ និងព្រះយេស៊ូវបានធ្វើអ្វីៗគ្រប់យ៉ាង ដើម្បីសង្គ្រោះមនុស្សលោក។ កិច្ចការ របស់ព្រះជាចៅក្រមបានបង្ហាញថាទ្រង់ និងរាស្ត្ររបស់ទ្រង់គ្មានទោសអ្វីឡើយ ហើយថា សាតាំងគឺជាអ្នកកុហកវិញ។