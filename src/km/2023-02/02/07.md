---
title:  ការសិក្សាបន្ថែម
date:  07/04/2023
---

«នេះគឺជាក្បួនច្បាប់ដ៏សំខាន់មួយ សម្រាប់ចិត្ត និងគំនិតរបស់យើង គឺថា៖ យើងចាំបាច់ត្រូវតែផ្លាស់ប្តូរនូវអ្វីដែលបានមើល និងបានគិត។ គំនិតរបស់យើងនឹងត្រូវផ្លាស់ប្តូរម្តងបន្តិចៗ តាម រយៈរឿងដែលយើងចូលចិត្តគិតនោះ។ យើងមិនអាចផ្លាស់ប្តូរខ្លួនយើងឱ្យល្អប្រសើរបានឡើយ ប្រសិន បើយើងមិនបានជឿទៅលើទង្វើល្អ ឬសេចក្តីពិតនៃព្រះគម្ពីរនោះ។ ប្រសិនបើយើងគ្រាន់តែរស់នៅ ដើម្បី ផ្គាប់ខ្លួនយើងនោះ យើងនឹងមិនអាចក្លាយទៅជាបុគ្គលម្នាក់តាមផែនការ ដែលព្រះមានសម្រាប់យើងនោះ ឡើយ។ អាក្រក់ជាងនេះទៅទៀតនោះ យើងនឹងកាន់តែខ្សោយទៅៗជាងមុនទៅទៀត។ សេចក្តីមេត្តា របស់ព្រះគឺជាចំណុចតែមួយគត់ ដែលអាចជួយឱ្យយើងផ្លាស់ប្តូរឱ្យកាន់តែប្រសើរឡើងបាន។ ប្រសិន បើ ព្រះមិនបានជួយយើងនោះទេ យើងអាចកាន់តែអាក្រក់ទៅៗជាមិនខាន»។ ដកស្រង់ពី Ellen G. White, The Greart Controversy, page 555, adapted។

យូរៗទៅ គោលគំនិត និងអារម្មណ៍របស់យើងនឹងបានផ្លាស់ប្តូរទៅ ដោយសារតែរបៀបដែល បានគិត និងមានអារម្មណ៍។ ប្រសិនបើយើងបានគិតអំពីគោលគំនិតនៃសេចក្តីល្អ និងសេចក្តីស្រឡាញ់ នោះ យើងនឹងមានស្មារតីដ៏ខ្លាំងក្លាមួយ។ ប៉ុន្តែ ប្រសិនបើយើងបានគិតអំពីគោលគំនិតនៃសេចក្តីអាក្រក់ និងភាពអាត្មានិយមវិញនោះ នឹងក្លាយទៅដូចជាសាតាំងនៅក្នុងចិត្តគំនិតរបស់យើងវិញ។ ដូច្នេះ យើង ត្រូវតែប្រុងប្រយ័ត្នអំពីរឿងដែលយើងបានគិត និងមានអារម្មណ៍នោះ។ យើងត្រូវតែយកចិត្តទុកដាក់ចំពោះ ព្រះ និងរឿងខាងឯវិញ្ញាណវិញ។ នៅពេលនោះ សេចក្តីជំនឿរបស់យើងនឹងបានលូតលាស់។ ជីវិតខាង ឯវិញ្ញាណរបស់យើងនឹងបានរឹងមាំឡើង។ សូមកុំធ្វើខុសដូចជាមនុស្សខ្លះដែលបាននិយាយថា «មែនហើយ ខ្ញុំក៏ដឹងថា នៅថ្ងៃមួយ ការវាយប្រហារចុងក្រោយរបស់សាតាំងនៅលើរាស្ត្ររបស់ព្រះនឹងត្រូវមកដល់ដែរ។ ប៉ុន្តែ ចាំឱ្យគ្រានោះជិតមកដល់សិន ចាំខ្ញុំធ្វើរឿងល្អៗវិញ»។ ព្រះបានសូមឱ្យយើងថ្វាយជីវិតរបស់យើង ដល់ទ្រង់ចាប់ពីពេលនេះ ឥឡូវនេះតទៅ។ ប្រសិនបើយើងពន្យារពេលនៅក្នុងការថ្វាយខ្លួនយើងដល់ព្រះនៅពេលឥឡូវនេះវិញនោះ យើងនឹងជួបនូវការលំបាកនៅក្នុងការស្តាប់ព្រះនៅពេលក្រោយៗមកទៀត។ នៅពេលនោះ យើងនឹងជឿទៅលើការកុហករបស់សាតាំងកាន់តែខ្លាំងឡើងៗ។

**សំណួរពិភាក្សា**

`1. តើយើងត្រូវបានសង្គ្រោះ តាមរយៈសេចក្តីមេត្តារបស់ព្រះ ដោយសេចក្តីជំនឿនោះយ៉ាងដូចម្តេចទៅ បាន? តើសេចក្តីមេត្តារបស់ព្រះបានផ្លាស់ប្តូរយើងដោយរបៀបណា? តើលោកអ្នកបានឃើញក្បួនច្បាប់ សំខាន់អ្វីដែរ នៅក្នុងខគម្ពីរវិវរណៈ 14:14-20នោះ? តើក្បួនច្បាប់នេះបានជួយឱ្យយើងយល់អំពី ទំនាក់ទំនងនៃការដែលបានសង្គ្រោះ និងការដែលបានផ្លាស់ប្តូរនោះដោយរបៀបណាដែរ? តើហេតុអ្វីបានជាសេចក្តីពិតនៃព្រះគម្ពីរនេះសំខាន់សម្រាប់យើងម្ល៉េះ នៅក្នុងសម័យនៃគ្រាចុងក្រោយនេះ?`

`2. តើរុក្ខជាតិអាចលូតលាស់បាន ដោយសាររបស់អ្វីខ្លះ? តើរុក្ខជាតិអាចបង្រៀនមេរៀនអ្វីខ្លះដល់យើង អំពីការលូតលាស់ខាងឯវិញ្ញាណនោះ? តើយើងត្រូវការរបស់អ្វីខ្លះ នៅក្នុងជីវិតរបស់យើង ដើម្បីឱ្យបានលូតលាស់យ៉ាងរឹងមាំនៅក្នុងព្រះនោះ?`

`3. ព្រះយេស៊ូវក៏មាននាមថា «កូនមនុស្ស» ផងដែរ។ តើហេតុអ្វីបានជានាមនេះគួរតែផ្តល់ក្តីសង្ឃឹមដល់ លោកអ្នក ខណៈដែលលោកអ្នកកំពុងតែរង់ចាំនូវការយាងមកជាលើកទី2របស់ព្រះយេស៊ូវនោះ? តើ ហេតុអ្វីបានជាការដែលដឹងថា ឥឡូវនេះ មានមនុស្សម្នាក់ (កូនមនុស្ស) នៅឯស្ថានសួគ៌ និងការដែល ដឹងថា ទ្រង់កំពុងតែចូលទៅឯព្រះដ៏ជាចៅក្រម ដើម្បីជួយដល់យើងនោះ គឺជាការកំសាន្តចិត្តដល់យើង រាល់គ្នាយ៉ាងដូច្នេះ?`