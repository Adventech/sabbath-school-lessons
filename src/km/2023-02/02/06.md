---
title:  នៅពេលដែលដំណាំបានទុំជាស្រេច
date:  06/04/2023
---

នៅក្នុងបទគម្ពីរវិវរណៈ ជំពូក14 យើងបានអានអំពីការប្រមូលផល2ដង។ ការប្រមូលផល នៃស្រូវសាលីបានបង្ហាញយើងអំពីរាស្ត្ររបស់ព្រះ។ បន្ទាប់មក យើងបានឃើញអំពីការប្រមូលផលនៃផ្លែទំពាំងបាយជូរ។ ផ្លែទំពាំងបាយជូរមានឈាមគ្របដណ្តប់ពីលើ។ ផ្លែទំពាំងបាយជូរទាំងនេះបានបង្ហាញ យើងអំពីមនុស្សដែលបានបដិសេធព្រះ។ «ចម្រូត» ទាំង2នឹងត្រូវបានច្រូត។ ដ្បិតផលនៃចម្រូតទាំងនោះ ល្មមនឹងបេះបានហើយ។

`សូមអានខគម្ពីរវិវរណៈ 14:17-20។ សូមក្រឡេកមើលខ19 ដែលបានសំដែងថា៖ «ទេវតា នោះក៏លូកចែទៅឯផែនដី ហើយកាត់ផ្លែទំពាំងបាយជូរទាំងអស់ រួចបោះទៅក្នុងធុងជាន់ផ្លែយ៉ាងធំរបស់ ផងសេចក្តីក្រោធនៃព្រះ» (វិវរណៈ 14:19)។ តើខនេះបានបង្ហាញយើងអំពីអ្វី? សូមអានខគម្ពីរវិវវរណៈ 14:10; វិវរណៈ 15:1 និងវិវរណៈ 16:1 ផងដែរ ដើម្បីជួយឆ្លើយទៅនឹងសំណួរនេះ។`

លោកយ៉ូហានបានប្រាប់យើងថា «ហើយមានទេវតា1ទៀត ដែលមានអំណាចលើភ្លើង» (វិវរណៈ 14:18)។ ព្រះបានឱ្យទេវតានេះគ្រប់គ្រងលើភ្លើងដ៏ពិសេសមួយ ដែលព្រះត្រូវប្រើ ដើម្បីនឹងដាក់ ទោសពួកបាបជន បន្ទាប់ពីទ្រង់បានធ្វើកិច្ចការជាចៅក្រមរបស់ទ្រង់រួច។ នៅពេលនោះ ចម្រូតនឹងត្រូវបាន ច្រូត។ ព្រះនឹងមិនអនុញ្ញាតឱ្យអំពើបាបមានតទៅទៀតឡើយ។ រឿងអាក្រក់ៗបានកើតឡើងកាលពី មុនមែនពិត។ ប៉ុន្តែ អ្វីៗនឹងអាក្រក់ជាងនោះទៅទៀត មុនពេលដែលប្រវត្តិសាស្ត្រត្រូវបានបញ្ចប់នោះ។ ព្រះនៃសេចក្តីស្រឡាញ់បានធ្វើអ្វីៗគ្រប់យ៉ាងតាមដែលទ្រង់អាចធ្វើទៅបានសម្រាប់យើង។ ទ្រង់បានលះបង់ អង្គទ្រង់នៅលើឈើឆ្កាង សម្រាប់អំពើបាបរបស់យើង។ «ដ្បិតឯព្រះអង្គ ដែលមិនបានស្គាល់បាបសោះ នោះទ្រង់បានធ្វើឱ្យត្រឡប់ជាតួបាប ជំនួសយើងរាល់គ្នាវិញ ដើម្បីឱ្យយើងរាល់គ្នាបានត្រឡប់ទៅជាសេចក្តី សុចរិតរបស់ព្រះ ដោយនូវព្រះអង្គនោះឯង» (កូរិនថូសទី2 5:21)។

តើព្រះអាចធ្វើអ្វីសម្រាប់យើងថែមទៀត ក្រៅពីការសុគតនៅលើឈើឆ្កាងនោះ? ព្រះមិនអាច ធ្វើអ្វីផ្សេងទៀត ដើម្បីសង្គ្រោះមនុស្សដែលបានបដិសេធព្រះវិញ្ញាណបរិសុទ្ធ និងសេចក្តីមេត្តារបស់ទ្រង់ ម្តងហើយម្តងទៀតនោះទេ។

បទគម្ពីរវិវរណៈ ជំពូក14 គឺជាសារនៃគ្រាចុងក្រោយមួយដ៏មានអំណាចជាទីបំផុត។ រាស្ត្ររបស់ព្រះនឹងបង្ហាញអំពីសេចក្តីស្រឡាញ់ និងសេចក្តីមេត្តារបស់ទ្រង់ដល់គ្រប់គ្នានៅឯស្ថានសួគ៌ និងនៅ លើផែនដីនេះ។ ពួកដើរតាមអារក្សនឹងបង្ហាញអំពីជីវិតនៃភាពអាត្មានិយម ភាពសម្អប់ និងការរំលងបញ្ញត្ត។ មនុស្សមួយក្រុមមានសេចក្តីស្រឡាញ់ដែលមាននៅក្នុងព្រះទ័យរបស់ព្រះយេស៊ូវ។ រីឯមនុស្សមួយក្រុម ទៀតនោះបានបង្ហាញអំពីសេចក្តីសម្អប់ដែលមាននៅក្នុងសាតាំងវិញ។

គ្រប់គ្នានៅឯស្ថានសួគ៌នឹងបានឃើញអំពីឥរិយាបថនៃរាស្ត្រចុងក្រោយរបស់ព្រះ។ ក្រុមនេះនឹងខុសពីក្រុមដទៃទៀតដែលធ្លាប់រស់នៅលើផែនដីនេះ។ មនុស្សលោក និងទេវតាក៏នឹងឃើញអំពើបាប និងសេចក្តីអាក្រក់ ដែលពួកគេមិនធ្លាប់បានឃើញពីមុនមកផងដែរ។ ទាំងមនុស្សលោក និងទេវតានឹង ឃើញថា ការគោរពតាមបញ្ញត្តរបស់ព្រះគឺជាវិធីដ៏ល្អបំផុតនៅក្នុងការរស់នៅ។