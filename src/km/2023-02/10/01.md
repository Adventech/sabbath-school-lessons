---
title:  ការបោកបញ្ឆោតរបស់សាតាំងនៅគ្រាចុងក្រោយបង្អស់
date:  27/05/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 12:9; វិវរណៈ 16:13, 14; អេសេគាល 8:16; អេសេគាល 20:1-20; រ៉ូម 1:5។

> <p>ខចងចាំ</p>
> «សូមញែកគេចេញជាបរិសុទ្ធ ដោយសារសេចក្តីពិតរបស់ទ្រង់ ឯសេចក្តីពិត គឺជាព្រះបន្ទូល របស់ទ្រង់» (យ៉ូហាន 17:17)។

នៅព្រឹកព្រលឹមនាខែកញ្ញាដ៏ស្រស់ស្អាតមួយ នៅក្នុងទីក្រុង ឈីកាហ្គោ នៃសហរដ្ឋអាមេរិក។ ព្រះអាទិត្យបានរះនៅលើបឹង មីឈឺខេន នៅពេលដែលប្រជាពលរដ្ឋកំពុងតែធ្វើដំណើរទៅធ្វើការ ហើយក្មេងៗក៏កំពុងតែធ្វើដំណើរទៅកាន់សាលារៀនផងដែរ។ នៅពេលព្រឹកនោះ ព័ត៌មានបានរាយការណ៍ពីរឿងដ៏គួរឱ្យរន្ធត់មួយ។ រឿងនោះបានធ្វើឱ្យប្រជាពលរដ្ឋនៃទីក្រុង ឈីកាហ្គោ ភ័យខ្លាចជាខ្លាំង។ ព័ត៌មានបានរាយការណ៍ថា ប្រជាពលរដ្ឋកំពុងតែធ្លាក់ខ្លួនឈឺ។ ក្រោយមក អ្នកជំងឺខ្លះបានស្លាប់កាលពីប៉ុន្មានម៉ោងមុន បន្ទាប់ពីបានលេបថ្នាំទីតេណល់ (Tylenol) រួចមក។ ទីលេណុលគឺជាថ្នាំដ៏ខ្លាំងមួយសម្រាប់ការចុករមួល និងឈឺចាប់ ដែលលោកអ្នកអាចរកទិញបាននៅតាមហាងលក់ថ្នាំ។ អ្នកវិទ្យាសាស្ត្របានសម្រេចចិត្តធ្វើការត្រួតពិនិត្យថ្នាំទីលេណុលនេះ ដើម្បីឱ្យបានដឹងពីបញ្ហារបស់វា។ នៅពេលដែលត្រួតពិនិត្យរួចហើយនោះ អ្នកវិទ្យាសាស្ត្របានរកឃើញនូវមូលហេតុដែលបានធ្វើឱ្យមនុស្សមានជំងឺ។ ថ្នាំទីលេណុលមានជាតិពុលនៅខាងក្នុងវា ដោយសារតែមនុស្សឆ្កួតម្នាក់បានដាក់ជាតិពុល ចូលទៅក្នុងថ្នាំនោះ។ រហូតមកដល់ពេលនេះ គ្មានអ្នកណាម្នាក់បានដឹងថាឧក្រិដ្ឋជនគឺជាអ្នកណានោះឡើយ។

យើងបានឃើញរួចមកហើយ ថាកណ្ឌគម្ពីរវិវរណៈបានព្រមានយើងថា មនុស្សនៅលើផែនដី នេះនឹងផឹកស្រានៃក្រុងបាប៊ីឡូន។ «ស្រា» នោះតំណាងឱ្យការបង្រៀនក្លែងក្លាយដែលត្រូវនាំទៅរកការស្លាប់អស់កល្បជានិច្ច។ ប៉ុន្តែព្រះបានប្រទាន «ថ្នាំ» ព្យាបាលមួយដល់យើង ប្រសិនបើយើងបានឈឺពីការផឹកស្រានៃក្រុងបាប៊ីឡូននោះ។ «ការព្យាបាល» នេះគឺជាសារនៃទេវតាទាំង3 នៅក្នុងបទគម្ពីរវិវរណៈ ជំពូក14 នេះឯង។ នៅសប្ដាហ៍នេះ យើងនឹងបន្តក្រឡេកមើលអំពីការកុហក និងការបង្រៀនខុសឆ្គងនៃក្រុងបាប៊ីឡូនតទៅទៀត។ យើងក៏នឹងក្រឡេកមើលអំពីផែនការរបស់ព្រះយេស៊ូវនៅក្នុងការសង្គ្រោះចេញពីការកុហក និងការបង្រៀនខុសឆ្គងទាំងនេះផងដែរ។