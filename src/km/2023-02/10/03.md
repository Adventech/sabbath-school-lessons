---
title:  ការកុហកពីមុនដែលថាអ្នកមិនស្លាប់ជាពិតមែនទេ
date:  29/05/2023
---

`សូមអានខគម្ពីរវិវរណៈ 16:13, 14 និងវិវរណៈ 18:2, 23។ តើលោកអ្នករកឃើញតម្រុយ ណាខ្លះ នៅក្នុងខទាំងនេះ អំពីការកុហករបស់សាតាំងនោះ? តើខទាំងនេះបានបង្ហាញយើងយ៉ាងដូចម្តេច អំពីការបង្រៀនក្លែងក្លាយថាព្រលឹងរបស់យើងនឹងបន្តរស់នៅ បន្ទាប់ពីរូបកាយរបស់យើងបានស្លាប់ទៅ នោះ?`

ខគម្ពីរវិវរណៈ 16:13, 14 និងវិវរណៈ 18:2, 23 បានប្រើពាក្យពិសេសៗ ដើម្បីបង្ហាញ យើងអំពីកិច្ចការដែលសាតាំងត្រូវធ្វើគឺជា «វិញ្ញាណនៃពួកអារក្ស» (វិវរណៈ 16:14) «លំនៅនៃពួកអារក្ស» (វិវរណៈ 18:2) «កន្លែងរបស់អស់ទាំងវិញ្ញាណអសោច (វិវរណៈ 18:2) «មន្តអាគម» (វិវរណៈ 18:23) និង «អំពើអាបធ្មប់» (វិវរណៈ 18:23)។ យើងមិនគួរឆ្ងល់ឡើយ ដែលព្រះ បានព្រមានយើង ថាការកុហកធំៗ2យ៉ាងរបស់សាតាំងនៅគ្រាចុងក្រោយនោះ គឺជាការបង្រៀនដែល ថា «ព្រលឹងនឹងបន្តរស់នៅបន្ទាប់ពីរូបកាយបានស្លាប់ទៅ» នោះឯង»។ ដកស្រង់ពី Ellen G. White, The Great Controversy, page 588, adapted។

ជាការពិតណាស់ សព្វថ្ងៃនេះ យើងអាចមើលឃើញរបៀបដែលមនុស្សជាច្រើននាក់បានជឿ ទៅលើការកុហកនេះ។ គួរឱ្យសោកស្តាយណាស់ មានអ្នកគ្រីស្ទានជាច្រើននាក់បានជឿទៅលើការ កុហកនេះ។ ពួកគេបានយល់ឃើញថា អ្នកដែលបានសង្គ្រោះនឹងឡើងទៅឯស្ថានសួគ៌ នៅពេលដែល ពួកគេស្លាប់ទៅ។ អ្នកគ្រីស្ទានទាំងនេះក៏បានជឿថា អ្នកមិនបានសង្គ្រោះនឹងចុះទៅស្ថាននរកភ្លាមៗ បន្ទាប់ ពីពួកគេស្លាប់ទៅនោះដែរ។ តើយើងតែងតែឮគេនិយាយអំពីលោក ប៊ីល្លី ក្រាហាំ (Billy Graham) ញឹកញាប់ ប៉ុន្មានដែរ? លោក ប៊ីល្លី ក្រាហាំ គឺជាអ្នកអធិប្បាយនិកាយបាទីស្ទដ៏ល្បីល្បាញម្នាក់ពីប្រទេសអាមេរិក។ បន្ទាប់ពីលោកក្រាហាំបានស្លាប់ទៅនោះ អ្នកដទៃបាននិយាយថា គាត់មានសេចក្តីសុខ និងមាន ជីវិតនៅឯស្ថានសួគ៌ជាមួយនឹងព្រះយេស៊ូវហើយ។ ការកុហកនេះត្រូវបាននិយាយតៗគ្នានៅក្នុងព្រះវិហារ ថ្នាក់រៀន និងនៅក្នុងពិធីបុណ្យសព។

`តើព្រះបានប្រទានមេរៀនអ្វីខ្លះដល់រាស្ត្ររបស់ទ្រង់ទាក់ទងទៅនឹងជីវិតបន្ទាប់ពីសេចក្តីស្លាប់នោះ? តើយើងរកបានសេចក្តីសង្ឃឹមរបស់យើងនៅកន្លែងណា? សូមអានខគម្ពីរសាស្តា 9:5; យ៉ូប 19:25-27; ថែស្សាឡូនីចទី1 4:16, 17 និងវិវរណៈ 14:13 សម្រាប់ចម្លើយ។`

សេចក្តីបង្រៀនខុសឆ្គងមួយពីក្រុងបាប៊ីឡូននោះ គឺជាការកុហកអំពីសេចក្តីស្លាប់របស់ពួកគេ នោះឯង។ ក្រុងបាប៊ីឡូនបានបង្រៀនថាព្រលឹងនឹងរស់ជារហូត មិនចេះស្លាប់ឡើយ។ ការបង្រៀនខុសឆ្គង នេះបានជួយឱ្យមនុស្សទទួលយកគោលគំនិតដែលថាអ្នកស្លាប់ជាទីស្រឡាញ់របស់យើងអាចនិយាយ មកកាន់យើងបាន។ បើសិនជាលោកអ្នកជឿថាមនុស្សស្លាប់អាចទាក់ទងជាមួយនឹងយើងមែននោះ តើលោកអ្នកអាចគេចផុតពីការបោកបញ្ឆោត និងការកុហករបស់សាតាំងយ៉ាងដូចម្តេចទៅបាន? លោកអ្នក នឹងចាញ់បោកនូវអ្វីដែលលោកអ្នកបានឃើញ ប្រសិនបើលោកអ្នកគិតថា ម្តាយ ឬកូនរបស់លោកអ្នកដែលបានស្លាប់ទៅហើយ បានលេចមកនិយាយជាមួយនឹងលោកអ្នកនោះ។ សាតាំងបានបោកបញ្ឆោតមនុស្សកាលពីមុនដោយវិធីនេះ។ វាក៏នៅតែបន្តធ្វើការនេះរហូតដល់សព្វថ្ងៃនេះដែរ។ ជាការពិតណាស់ សាតាំងក៏នឹងបោកបញ្ឆោតមនុស្សដោយវិធីដដែលនេះនៅពេលខាងមុខ។ ដូច្នេះតើអ្វីទៅជាសេចក្តីសង្ឃឹមតែមួយគត់របស់យើងនោះ? សេចក្តីពិតនៃព្រះគម្ពីរគឺជារបស់តែមួយគត់ដែលបានការពារយើង។