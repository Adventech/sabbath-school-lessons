---
title:  រឿងខ្លី
date:  02/06/2023
---

### កង់ និងព្រះគម្ពីរ វគ្គ2

ខ្ញុំនិងប្រពន្ធរបស់ខ្ញុំបានសន្សំលុយអស់រយៈជាច្រើនខែ ដើម្បីទិញកង់មួយគ្រឿងឱ្យលោក ហូសសៀន ដែ􀈼លជាអ្នកយាមអគារ ដែ􀈼លពួកយើងបានស្នាក់នៅ􀇷 ក្នុងនាមជាបេ�សកជន នៅក្នុងតំបន់ មជ្ឈិមបូពា៌។ ព្រះបានឆ្លើយតបនឹងការអធិស្ឋានរបស់ពួកយើង ដោយជួយឱ្យពួកយើងទិញកង់បាន មួយ។ ខណៈពេលដែលពួកយើងពិនិត្យមើលចម្លើយនៃការអធិស្ឋានរបស់យើងនោះ ពួកយើងបានសួរ គ្នាថា «តើយ៉ាងណាទៅវិញ ប្រសិនបើយើងជូនព្រះគម្ពីររួមជាមួយនឹងកង់ដល់គាត់វិញនោះ?»។

ពួកយើងបានសរសេរកំណត់ត្រានៅក្នុងកាតមួយ រួចរុំព្រះគម្ពីរមួយក្បាលដែលយើងបានទិញ កាលពីប៉ុន្មានខែមុន។ ពួកយើងបានអធិស្ឋានទូលសូមឱកាសដ៏ល្អមួយ ដើម្បីជូនអំណោយដល់គាត់។ ខ្ញុំបានរៀបពាក្យនិយាយស្តីយ៉ាងប្រុងប្រយ័ត្ន។ ខ្ញុំបានដឹងថា កង់ដែលខ្ញុំបានទិញឱ្យគាត់នោះ ប្រាកដជាមានន័យណាស់សម្រាប់គាត់។ ប៉ុន្តែខ្ញុំក៏សង្ឃឹមថា ព្រះគម្ពីរនឹងក្លាយទៅជាជំហានដ៏សំខាន់មួយ ឆ្ពោះ ទៅរកការចែកចាយសេចក្តីពិតផងដែរ។ លោក ហូសសៀន មានអារម្មណ៍ត្រេកអរពន់ពេក នៅពេលដែលយើងទៅដល់មាត់ទ្វារផ្ទះរបស់យើង ជាមួយនឹងកង់មួយគ្រឿង។ កង់នោះមើលទៅគួរឱ្យចាប់ អារម្មណ៍ខ្លាំងណាស់។ ប៉ុន្តែនៅពេលដែលគាត់បានចាប់កាន់ព្រះគម្ពីរថ្មមៗ ហើយបើកមើលវាដោយប្រុងប្រយ័ត្ននោះ ខ្ញុំមិនដែលបានឃើញទឹកមុខភ្ញាក់ផ្អើលរបស់គាត់បែបនេះពីមុនមកទេ។ គាត់សប្បាយចិត្តយ៉ាងខ្លាំង។ ប៉ុន្តែខ្ញុំមិនដឹងថាខ្ញុំនិងគាត់មួយណាសប្បាយចិត្តជាងអ្នកណានោះទេ។ បន្ទាប់ពីបានរាប់អានគ្នាអស់រយៈ2ឆ្នាំរួចមក។ នៅទីបំផុតខ្ញុំបានជូនព្រះគម្ពីរមួយក្បាលដល់មិត្តភក្តិ និងបងប្អូនរបស់ខ្ញុំ ដោយអំណោយនេះគឺជាអ្វីដែលខ្ញុំបានអធិស្ឋានជាងគេបង្អស់។ សេចក្តីអំណររបស់ខ្ញុំមិនអាចយកអ្វីមកពិពណ៌នាបានឡើយ។

ប៉ុន្មានថ្ងៃក្រោយមក លោកហូសសៀនបានបបួលខ្ញុំទៅផឹកទឹកតែនៅឯផ្ទះរបស់គាត់។ នៅពេល ដែលខ្ញុំទៅដល់ផ្ទះរបស់គាត់នោះ ខ្ញុំបានឃើញគាត់អានកណ្ឌគម្ពីរលោកុប្បត្តិ។ គាត់បានបើកភ្នែកធំៗ។ គាត់បានប្រាប់ខ្ញុំថា គាត់មិនដែលអានរឿងនៃការបង្កើតលោកពីមុនមកនោះទេ។ ខ្ញុំបានដឹងថាពួកយើងបាននិយាយគ្នាយ៉ាងច្រើន ហើយខ្ញុំក៏អធិស្ឋានសូមឱ្យព្រះវិញ្ញាណបរិសុទ្ធជួយឱ្យខ្ញុំនិយាយពាក្យ ត្រឹមត្រូវផងដែរ។ នៅពេលល្ងាចនោះ ពួកយើងបាននិយាយគ្នាអំពីស្ថានសួគ៌ និងសេចក្តីស្លាប់។ ខ្ញុំក៏បាន បង្ហាញខគម្ពីរពិសេសៗមួយចំនួននៅក្នុងព្រះគម្ពីរថ្មីរបស់គាត់ផងដែរ។ ខណៈពេលដែលពួកយើងកំពុង តែពិគ្រោះគ្នានោះ គាត់បានបត់ចំណាំទំព័រនៅក្នុងព្រះគម្ពីរដោយភាពស្ងៀមស្ងាត់។ គាត់ហាក់ដូចជាជាប់ ចិត្តនឹងព្រះគម្ពីរណាស់ ធ្វើឱ្យខ្ញុំមានអារម្មណ៍ថាព្រះកំពុងតែសូមឱ្យខ្ញុំសិក្សាព្រះគម្ពីរជាមួយនឹងគាត់ហើយ។ នៅពេលនោះ ខ្ញុំបានសួរគាត់ថា «តើបងចង់សិក្សាព្រះគម្ពីរជាមួយនឹងខ្ញុំដែរឬទេ?»។ ការ ដែលគាត់បានយល់ព្រមទាំងអន្ទះសា បានធ្វើឱ្យខ្ញុំភ្ញាក់ផ្អើលយ៉ាងខ្លាំង។ នៅក្នុងសប្ដាហ៍នោះ ពួកយើងបានចាប់ផ្តើមនូវការសិក្សាព្រះគម្ពីររបស់យើង។ ហើយនៅក្នុងសប្ដាហ៍នោះដែរ ព្រះក៏បានបន្តកិច្ចការដ៏អស្ចារ្យរបស់ទ្រង់តទៅទៀតដែរ។ ខ្ញុំនិងលោកហូសសៀនកាន់តែចូលទៅជិតព្រះ ហើយក៏កាន់តែសិ្នទ្ធនឹងគ្នាផងដែរ។

ចិត្តរបស់ខ្ញុំមានពេញទៅដោយការអរព្រះគុណដល់ព្រះ។ ខ្ញុំក៏មានការភ្ញាក់ផ្អើលចំពោះឱកាស នៃការចែកចាយអំពីព្រះជាមួយលោកហូសសៀនផងដែរ។ ខ្ញុំក៏សូមអរគុណចំពោះទឹកចិត្ត និងការគាំទ្រ ដោយក្តីជំនឿពីសំណាក់ភរិយារបស់ខ្ញុំ បងប្អូននៅឯស្រុកដែលបានអធិស្ឋានឱ្យលោកហូសសៀនជា មួយនឹងពួកយើង មិត្តភក្តិរួមជំនឿដែលបានអធិស្ឋានឱ្យពួកយើង នៅក្នុងអំឡុងពេលនៃបទពិសោធន៍នេះដែរ។ ហើយខ្ញុំក៏សូមឱ្យព្រះ គុណព្រះដែលទ្រង់បានប្រទានថវិកាដល់ពួកយើង ដើម្បីទិញកង់ ព្រមទាំងអរព្រះគុណទ្រង់ដែលបានប្រទានកម្លាំងចិត្តដល់ពួកយើងនៅ ក្នុងចែកចាយព្រះបន្ទូលរបស់ទ្រង់ជាមួយនឹងអ្នកណាម្នាក់ ដែលមានចិត្ត ចង់រៀនអំពីព្រះចេញពីទស្សនថ្មីរបស់ពួកគេផងដែរ។