---
title:  ក្រុងបាប៊ីឡូនគឺជាស្នូលនៃការថ្វាយព្រះអាទិត្យ
date:  30/05/2023
---

មនុស្សជាច្រើននាក់បានថ្វាយបង្គំព្រះអាទិត្យនៅក្នុងស្រុកអេស៊ីព្ទ ស្រុកអាសស៊ើរ ស្រុកពើស៊ី និងស្រុកបាប៊ីឡូននៅក្នុងអំឡុងនៃសម័យព្រះគម្ពីរ។ អ្នកប្រាជ្ញខាងឯព្រះគម្ពីរម្នាក់បានសរសេរថា៖ «នៅ ក្នុងទីក្រុងបាប៊ីឡូនកាលបុរាណ មនុស្សបានថ្វាយបង្គំព្រះអាទិត្យតាំងតែពីដើមមក»។ ដកស្រង់ពី James G. Frazer, The Worship of Nature, (London: Macmillan and Company, 1926), volume 1, page 529, adapted។ ក្រោយមក រាស្ត្ររបស់ព្រះបានយកការថ្វាយបង្គំព្រះអាទិត្យនេះ ទុកជាផ្នែកមួយនៃការថ្វាយបង្គំព្រះរបស់ពួកគេនៅក្នុងសម័យគម្ពីរសញ្ញាចាស់។

`សូមអាននៅក្នុងខគម្ពីរអេសាយ 8:16 និងពង្សាវតាក្សត្រទី2 23:5, 11។ តើព្រះគម្ពីរបាន ចែងយ៉ាងដូចម្តេច អំពីការថ្វាយបង្គំព្រះអាទិត្យនៅក្នុងសាសន៍អ៊ីស្រាអែល និងសាសន៍យូដានោះ? (សូម អានខគម្ពីររ៉ូម 1:25)។`

លោកអេសេគាលគឺជាហោរាម្នាក់។ ហោរាគឺជាអ្នកនាំសារដ៏ពិសេសម្នាក់របស់ព្រះទៅកាន់រាស្ត្ររបស់ទ្រង់។ លោកអេសេគាលក៏បានរស់នៅក្នុងអំឡុងនៃសម័យព្រះគម្ពីរ ដូចជាលោកដានីយ៉ែល ដែរ។ លោកអេសេគាលបានបង្ហាញយើងអំពីរូបភាពមួយនៃរាស្ត្ររបស់ព្រះ។ ពួកបណ្តាជនបានបែរចេញ ពីព្រះវិហាររបស់ព្រះ ទៅថ្វាយបង្គំព្រះអាទិត្យ។ ពួកសាសន៍អ៊ីស្រាអែលបានថ្វាយបង្គំព្រះអាទិត្យ មិនមែន ថ្វាយបង្គំដល់ព្រះដែលបានបង្កើតព្រះអាទិត្យនោះទេ។

នៅក្នុងបទគម្ពីរវិវរណៈ ជំពូក17 លោកយ៉ូហានបានព្រមានអំពីគ្រាមួយ នៅពេលដែលការបង្រៀននៃក្រុងបាប៊ីឡូនត្រូវបានបង្រៀននៅក្នុងព្រះវិហារគ្រីស្ទាន។ តើរឿងនេះបានកើតឡើងនៅពេល ណា? រឿងនេះបានកើតឡើងនៅពេលដែលស្តេច កុងស្តង់ទីន បានក្លាយជាអ្នកគ្រីស្ទាន កាលពី300ឆ្នាំមុន បន្ទាប់ពីព្រះយេស៊ូវបានសុគត។ ស្តេច កុងស្តង់ទីន គឺជាមេដឹកនាំនៅក្នុងចក្រភពរ៉ូម។ អ្នកគ្រីស្ទាននៅក្នុងចក្រភពរ៉ូមសប្បាយចិត្តយ៉ាងខ្លាំង នៅពេលដែលស្តេចកុងស្តង់ទីនបានចូលរួមនៅក្នុងពួកជំនុំនោះ។ ស្តេច កុងស្តង់ទីន ធ្លាប់ជាអ្នកថ្វាយបង្គំព្រះអាទិត្យពីមុនមក។ លោកអេដវឺដ គីប្បុន (Edward Gibbon) ដែល ជាអ្នកសរសេរប្រវត្តិសាស្ត្រដ៏ល្បីល្បាញម្នាក់ បាននិយាយថា៖ «មនុស្សនៅក្នុងសម័យស្តេច កុងស្តង់ទីន បានជឿថា ព្រះអាទិត្យគឺជាព្រះដ៏មានអំណាចមួយអង្គ។ មនុស្សទាំងនេះបានជឿថា ព្រះអាទិត្យបានការពារ និងបានដឹកនាំស្តេច កុងស្តង់ទីន »។ ដកស្រង់ពី The History of the Decline and Fall of the Roman Empire, (London: J. O. Robinson & Company, 1830), p12, adapted។ នៅក្នុងឆ្នាំ321 មុនគ្រិស្តសករាជ ស្តេចកុងស្តង់ទីនក៏បានអនុម័តិ «ច្បាប់នៃថ្ងៃអាទិត្យ» ជាលើកដំបូងផងដែរ។ ច្បាប់នេះបានចែងថា៖ «នៅក្នុងថ្ងៃនៃការគោរពព្រះអាទិត្យ សូមឱ្យអ្នកដឹកនាំ និងប្រជានុរាស្ត្រនៅក្នុងទីក្រុងប៉ុន្មានបានសម្រាកចុះ។ សូមឱ្យបិទកន្លែងការងារទាំងអស់ផងដែរ»។ ដកស្រង់ពី Edict of Constantine, A.D. 321។ ច្បាប់នេះមិនបានបង្ខំអ្នកណាម្នាក់ឱ្យថ្វាយបង្គំនៅថ្ងៃអាទិត្យនោះឡើយ។ ប៉ុន្តែច្បាប់នេះបានជំរុញឱ្យប្រជាពលរដ្ឋនៃសាសន៍រូ៉មគិតថា ការរក្សាថ្ងៃអាទិត្យនោះ មានសារៈសំខាន់ជាទីបំផុត។ ជាច្រើនឆ្នាំក្រោយមក ពួកស្តេច និងពួកសង្ឃដទៃទៀត បានបង្កើតច្បាប់បង្ខំឱ្យអ្នកដទៃរក្សាថ្ងៃអាទិត្យជំនួសវិញ។

`សព្វថ្ងៃនេះ មានពួកជំនុំជាច្រើនបានញែកថ្ងៃអាទិត្យជាថ្ងៃបរិសុទ្ធវិញ។ តើព័ត៌មាននេះបាន បង្រៀនយើងយ៉ាងដូចម្តេច អំពីរបៀបនៃការកុហកដ៏ធំរបស់សាតាំងនោះ?`