---
title:  ការសិក្សាបន្ថែម
date:  02/06/2023
---

«នៅក្នុងកណ្ឌគម្ពីរវិវរណៈ ‘ក្រុងបាប៊ីឡូនដ៏ធំ’ គឺជារូបស័ព្ទមួយបង្ហាញយើងអំពីសាសនា ក្លែងក្លាយដែលបានរួបរួមគ្នាជាក្រុមមួយ នៅក្នុងគ្រាចុងក្រោយ . . . . ‘ក្រុងបាប៊ីឡូនដ៏ធំ’ គឺជានាមរបស់ ព្រះ សម្រាប់ក្រុមនៃសាសនាចុងក្រោយដ៏ធំមួយនេះ។ ក្រុមនេះត្រូវបានបង្កើតឡើងដោយ៖ (1) ព្រះវិហារ កាតូលិក (2) ព្រះវិហារប្រូតេស្តង់ដែលបានបង្រៀនគោលគំនិតខុសឆ្គង និង (3) ពួកព្រលឹងនិយម។ ព្រលឹងនិយមគឺជាការបង្រៀនខុសឆ្គងមួយដែលថា មនុស្សស្លាប់អាចទាក់ទងជាមួយនឹងយើងបាន ហើយនិងថា ព្រលឹងនឹងបន្តរស់នៅ បន្ទាប់ពីរូបកាយបានស្លាប់ទៅផងដែរ។ ឈ្មោះ ‘ក្រុងបាប៊ីឡូនដ៏ធំ’ បានបង្ហាញយើងអំពី គោលគំនិត សាសនា និងពួកអ្នកដឹកនាំទាំងអស់នេះ ប៉ុន្តែមិនបានបង្ហាញយើងអំពីសមាជិកដែលស្ថិតនៅក្នុងក្រុមទាំងនេះនោះទេ។ សមាជិកត្រូវបានបង្ហាញថាជា ‘ទឹកច្រើន’ (វិវរណៈ 17:1, 15) នៅ ក្នុងព្រះគម្ពីរវិញ»។ ដកស្រង់ពី The SDA Bible Commentary, volume 7, pages 851, 852, adapted។

«សាតាំងនឹងប្រមូលមនុស្សមកដាក់នៅក្រោមការគ្រប់គ្រងរបស់វាដោយរបៀបណា? គឺដោយការបង្រៀនសេចក្តីកុហកធំៗទាំង2យ៉ាងនេះ។ ការកុហកទី1នោះ គឺថា ព្រលឹងរបស់យើងមិន បានស្លាប់ឡើយ នៅពេលដែលរូបកាយរបស់យើងបានស្លាប់ទៅនោះ។ ការកុហកទី2នោះ គឺថា ថ្ងៃអាទិត្យ គឺជាថ្ងៃបរិសុទ្ធ។ ការកុហកទី1 បានជំរុញឱ្យមនុស្សទទួលយកនូវការបង្រៀនដែលថា មនុស្សស្លាប់អាចទាក់ទងជាមួយនឹងយើងបាន។ ការកុហកទី2 បានជំរុញឱ្យមនុស្សកាន់តែងាយស្រួលទទួលយកការបង្រៀននៃព្រះវិហាររ៉ូមុាំងកាតូលិក»។ ដកស្រង់ពី Ellen G. White, The Great Controversy, page 588, adapted។

**សំណួរពិភាក្សា**

`1. តើហេតុអ្វីបានជាការយល់ដឹងពីសេចក្ដីពិតនៃព្រះគម្ពីរដែលថា “មានអ្វីកើតឡើងនៅពេលដែលយើងស្លាប់ទៅ” នោះមានសារៈសំខាន់ម្ល៉េះ? តើព្រះគម្ពីរបានបង្រៀនយើងអ្វីខ្លះអំពីរឿងនេះ? តើហេតុអ្វីបានជាការបង្រៀនសេចក្តីពិតនៃព្រះគម្ពីរមានការកំសាន្តចិត្តយ៉ាងដូច្នេះ?`

`2. ការបោកបញ្ឆោត និងការកុហកខ្លះរបស់អារក្ស ងាយនឹងមើល ហើយក៏អាចជៀសវាងបានដែរ។ ប៉ុន្តែ មិនមែនទាំងអស់នោះឡើយ។ ការបោកបញ្ឆោត និងការកុហករបស់វាខ្លះទៀត ពិបាកនឹងមើលឃើញណាស់។ តើយើងអាចជៀសវាងកុំឱ្យចាញ់នូវការបញ្ឆោត និងការកុហករបស់វានោះដោយរបៀបណា?`

`3. នៅក្នុងថ្នាក់ សូមពិភាក្សាអំពីសំណួរចុងក្រោយនៅក្នុងមេរៀននៃថ្ងៃអាទិត្យ។ លោកអ្នកនឹងចាំថា សំណួរនេះ គឺស្តីអំពីមនុស្សដែលបានជឿថា ពួកគេកំពុងតែធ្វើតាមផែនការរបស់ព្រះ។ ប៉ុន្តែ ពួកគេមិនបានធ្វើតាមផែនការរបស់ទ្រង់នោះឡើយ ដោយពួកគេបានចាញ់បញ្ឆោត។ តើយើងបានដឹងថា ពួកគេបានចាញ់បញ្ឆោតនោះដោយរបៀបណា? តើព្រះគម្ពីរនិងបញ្ញត្តិរបស់ព្រះមានចំណែកអ្វី នៅក្នុងការជួយយើង? ចូរពន្យល់ចម្លើយនេះ។`