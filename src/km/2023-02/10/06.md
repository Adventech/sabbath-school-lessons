---
title:  «គ្រាន់តែជឿនិងស្ដាប់បង្គាប់»
date:  01/06/2023
---

ស្ត្រីពាក់សំលៀកបំពាក់ក្រហមលាយស្វាយបានជិះពីលើសត្វសាហាវពណ៌ក្រហមមួយក្បាល។ យើងបានឃើញរួចមកហើយ ថាស្ត្រីម្នាក់នេះតំណាងឱ្យក្រុងបាប៊ីឡូនខាងឯវិញ្ញាណ។ វាបានហុចពែង ស្រារបស់វាដល់មនុស្សនៅជុំវិញវា។ វាបាននាំឱ្យមនុស្សនៅលើផែនដីនេះផឹក «ស្រា» របស់វា។ អ្នកស្រី អែល្លីន ជីវ៉ៃត៍ បានមានប្រសាសន៍ថា៖ «តើស្រានៃក្រុងបាប៊ីឡូនគឺជាអ្វីទៅ? ស្រានៃក្រុងបាប៊ីឡូនគឺជាការ បង្រៀនខុសឆ្គងរបស់វានោះឯង។ ក្រុងបាប៊ីឡូនបានជំនួសថ្ងៃសប្បាតហ៍ពិតប្រាកដ ទៅជាថ្ងៃក្លែងក្លាយទៅវិញ។ ក្រុងបាប៊ីឡូនក៏បានបង្រៀនសេចក្តីកុហកដែលសាតាំងប្រាប់ដល់នាងអេវ៉ាជាលើកដំបូង នៅ ក្នុងសួនអេដែននោះដែរ។ តើការកុហកនោះគឺជាអ្វី? ការកុហកនោះគឺថា ព្រលឹងនឹងបន្តរស់នៅជារៀងរហូត បន្ទាប់ពីរូបកាយបានស្លាប់ទៅ»។ ដកស្រង់ពី Review and Herald, Dec. 6, 1892, adapted។ ការបង្រៀនខុសឆ្គងទាំងនេះបានបោកបញ្ឆោតមនុស្សរាប់លាននាក់។ ម្ល៉ោះហើយបានជាព្រះប្រទានសារនៃគ្រាចុងក្រោយដល់រាស្ត្ររបស់ទ្រង់វិញ ដើម្បីឱ្យពួកគេបានទទួលយកសេចក្តីពិតនៃព្រះគម្ពីរ។

`តើព្រះបានមានបន្ទូលមកកាន់រាស្ត្ររបស់ទ្រង់ ដែលនៅជាផ្នែកនៃក្រុងបាប៊ីឡូននោះយ៉ាងដូច ម្តេចដែរ? ដូច្នេះ ពួកគេគឺជាផ្នែកមួយនៃសាសនាដែលបានបង្រៀនខុសឆ្គង។ សូមអានខគម្ពីរវិវរណៈ 18:4, 5 សម្រាប់ចម្លើយ។`

យើងបានឃើញរួចមកហើយថា រាស្ត្ររបស់ព្រះជាច្រើននាក់បានស្ថិតនៅក្នុងពួកជំនុំ និងសាសនា ដែលមិនបានបង្រៀនអំពីសេចក្តីពិតនៃព្រះគម្ពីរនោះឡើយ។ ព្រះបានស្រឡាញ់មនុស្សទាំងនេះយ៉ាងអនេក។ ដូច្នេះហើយ បានជាទ្រង់មានបន្ទូលទៅកាន់ពួកគេថា «ចូរចេញពីទីក្រុងនោះមក ដើម្បីកុំឲ្យត្រូវមានចំណែកក្នុងអំពើបាបវាឡើយ ក្រែងត្រូវវេទនាដូចជាវាដែរ» (វិវរណៈ 18:4)។

`តើព្រះគម្ពីរបានសំដែងថាអំពើបាបគឺជាអ្វី? សូមអានខគម្ពីរយ៉ូហានទី1 3:4 និងរូ៉ម 14:23 សម្រាប់ចម្លើយ។ សូមប្រៀបធៀបខទាំង2នេះ។ តើខទាំង2នេះស្របគ្នានៅត្រង់ណា?`

អំពើបាបគឺជាការរំលងបញ្ញត្តិរបស់ព្រះ។ វិធីតែមួយគត់ដែលយើងអាចរក្សាបញ្ញត្តិរបស់ព្រះបាននោះ គឺដោយមានជំនួយមកពីព្រះយេស៊ូវ។ ជាដំបូង យើងត្រូវឱ្យព្រះយេស៊ូវគង់នៅក្នុងចិត្តរបស់ យើងជាមុនសិន។ បន្ទាប់មក យើងនឹងអាចគោរពតាមទ្រង់បាន។ យើងគឺជាបាបជន។ យើងគឺជាមនុស្ស កំសោយ ហើយយើងក៏បានធ្វើខុសផងដែរ។ ប៉ុន្តែ នៅពេលដែលយើងទទួលយកព្រះយេស៊ូវ ដោយសេចក្តី ជំនឿនោះ ទ្រង់នឹងលើកលែងទោសដល់កំហុសកាលពីមុនរបស់យើង តាមរយៈព្រះគុណរបស់ទ្រង់។ ព្រះគុណរបស់ទ្រង់បានប្រទានកម្លាំងឱ្យយើងរស់នៅក្នុងពេលឥឡូវនេះ។ ព្រះបានប្រទានសេចក្តីជំនឿ ដល់យើង ដើម្បី«ឲ្យមានមនុស្សចុះចូលតាមសេចក្តីជំនឿ» (រ៉ូម 1:5)។ សព្វថ្ងៃនេះ ព្រះមានសារមួយសម្រាប់រាស្ត្ររបស់ទ្រង់នៅក្នុងពួកជំនុំដែលមិនបានលើកតម្កើង និងគោរពបញ្ញត្តិរបស់ទ្រង់។ ព្រះបានសូមឱ្យអ្នកអាត់វេនទីស្ទបញ្ឈប់នូវភាពអាត្មានិយម ហើយរស់នៅក្នុងព្រះយេស៊ូវ ដោយសេចក្តីជំនឿវិញ។ យើងមិនអាចសង្គ្រោះខ្លួនយើង ដោយទង្វើល្អរបស់យើងបានឡើយ។ ដូច្នេះហើយ យើងត្រូវមានសេចក្តីជំនឿទៅលើព្រះគុណរបស់ព្រះ ដើម្បីសង្គ្រោះយើងចេញពីអំពើបាប។ យើងក៏អាចធ្វើជាគំរូមួយដ៏មានឥទ្ធិពល ទៅកាន់អ្នកដទៃផងដែរ ដើម្បីជួយដឹកនាំពួកគេចេញពីក្រុង បាប៊ីឡូន។