---
title:  ការដើរទៅតាមផ្លូវខុស
date:  28/05/2023
---

ព្រះយេស៊ូវបានប្រទាននូវការព្រមានដ៏មានអំណាចអំពីគ្រាចុងក្រោយនេះ យ៉ាងដូច្នេះថា៖ «ដ្បិត នឹងមានព្រះគ្រីស្ទក្លែង ហើយហោរាក្លែងកើតឡើង គេនឹងធ្វើទីសម្គាល់ ព្រមទាំងការអស្ចារ្យ ដើម្បីនឹងនាំ ទាំងពួកអ្នករើសតាំងឲ្យវង្វេងផង បើសិនជាបាន» (ម៉ាកុស 13:22)។ តើលោកអ្នកបានឃើញនូវអ្វីដែល ព្រះយេស៊ូវកំពុងតែមានបន្ទូលនៅត្រង់នេះដែរឬទេ? ការបោកបញ្ឆោត និងការកុហករបស់សាតាំងនឹងកាន់តែមានអំណាចឡើងនៅគ្រាចុងក្រោយ ដែលរាស្ត្ររបស់ព្រះនឹងមានគ្រោះថ្នាក់ ដោយសារតែការជឿ ទៅលើការកុហកទាំងនេះ។ នេះគឺជាគោលគំនិតមួយដ៏គួរឱ្យខ្លាចមែនទេ?

`តើអ្នកណាដែលសាតាំងបានបោកបញ្ឆោត? សូមអានខគម្ពីរវិវរណៈ 12:9 សម្រាប់ចម្លើយ។ តើខនេះមានន័យយ៉ាងដូចម្តេចទៀត?`

ជាការពិតណាស់ ព្រះនឹងមានរាស្ត្រដែលគោរពតាមទ្រង់នៅក្នុងគ្រាចុងក្រោយ។ ប៉ុន្តែ ទោះជាយ៉ាងនេះក្តី ក៏យើងបានឃើញថា ការកុហករបស់សាតាំងនឹងបោកបញ្ឆោតមនុស្សជាច្រើននាក់ផងដែរ។

`សូមអានខគម្ពីរវិវរណៈ 14:12។ តើការព្រមានដ៏មានអំណាចដែលយើងបានឃើញនៅក្នុង ខនេះគឺជាអ្វី?`

មនុស្សតែងតែនិយាយថាយើងគួរតែធ្វើតាមគោលគំនិតរបស់យើងផ្ទាល់ អំពីអ្វីដែលយើងគិត ថាត្រូវ ឬខុស ព្រមទាំងអ្វីដែលយើងគិតថាល្អ ឬអាក្រក់ផងដែរ។ បន្ទាប់មក យើងគួរតែព្យាយាមរស់នៅតាមក្បួនច្បាប់ទាំងនោះ។ ប៉ុន្តែ គោលគំនិតនេះក៏មានបញ្ហាដ៏ធំមួយផងដែរ។ ព្រះគម្ពីរបានសំដែងថាយើង ទាំងអស់គ្នាគឺជាមនុស្សមានបាប (យេរេមា 17:9; រ៉ូម 3:9-18)។ ដូច្នេះ យើងមិនអាចជឿទុកចិត្តទៅ លើអារម្មណ៍របស់យើងបានឡើយ។ មិនយូរមិនឆាប់ អារម្មណ៍របស់យើងនឹងដឹកនាំឱ្យដើរទៅតាម ផ្លូវខុសជាមិនខាន។ រឿងអាក្រក់ជាច្រើនបានកើតឡើង ដោយសារតែមនុស្សបានគិតថាអ្វីដែលពួកគេ កំពុងតែធ្វើនោះ គឺជារឿងត្រឹមត្រូវ។ ហេតុដូច្នេះហើយ បានជាពួកគេធ្វើនូវអ្វីដែលពួកគេបានគិត ថាជារឿងដ៏ល្អបំផុតនោះ។

ដូច្នេះ តើចម្លើយឆ្លើយតបទៅនឹងបញ្ហានេះគឺជាអ្វី? ចម្លើយគឺថា យើងត្រូវតែសិក្សាព្រះគម្ពីរដែល ជាព្រះបន្ទូលរបស់ព្រះ។ យើងក៏ត្រូវបំពេញចិត្ត និងគំនិតរបស់យើងជាមួយនឹងសេចក្តីពិតនៃព្រះគម្ពីរផង ដែរ។ យើងត្រូវតែថ្វាយជីវិតរបស់យើងដល់ព្រះវិញ្ញាណបរិសុទ្ធ។ ព្រះវិញ្ញាណនឹងជួយឱ្យយើងរៀនអំពីសេចក្តីពិតនៃព្រះគម្ពីរ។ ទ្រង់ក៏នឹងជួយឱ្យយើងមើលឃើញនូវការកុហក និងសេចក្តីអាក្រក់ផងដែរ។ ប្រសិនបើគ្មានជំនួយពីព្រះវិញ្ញាណបរិសុទ្ធនោះទេ យើងងាយនឹងជឿទៅលើការកុហករបស់សាតាំង ជាទីបំផុត។

`សូមគិតអំពីគំរូនៃមនុស្សដែលបានធ្វើនូវអ្វីដែលពួកគេគិតថាល្អ ឬអាក្រក់នោះបន្ថែមទៀត។ ពួកគេអាចនឹងគិតថា ពួកគេបានធ្វើតាមផែនការរបស់ព្រះ។ ប៉ុន្តែ ពួកគេបែរជាធ្វើរឿងអាក្រក់ទៅវិញ។ តើយើងអាចរៀនអ្វីខ្លះ ចេញពីកំហុសដ៏អាក្រក់របស់ពួកគេនោះ?`