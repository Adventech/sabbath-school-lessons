---
title:  ចូរស្មោះត្រង់ចំពោះព្រះយេស៊ូវ
date:  31/05/2023
---

សារនៃទេវតាទី2បានសំដែងថា៖ «ក្រុងបាប៊ីឡូនដ៏ជាធំ បានរលំហើយ បានរលំហើយ» (វិវរណៈ 14:8)។ នៅក្នុងបទគម្ពីរវិវរណៈ ជំពូក17 យើងបានឃើញស្រ្តីម្នាក់។ ស្ត្រីម្នាក់នេះគឺជារូបសព្ទមួយ តំណាងឱ្យក្រុងបាប៊ីឡូនខាងឯវិញ្ញាណ។ វាកំពុងតែពាក់សំលៀកបំពាក់ពណ៌ស្វាយ និងពណ៌ក្រហម។ វាបានជិះនៅលើសត្វសាហាវពណ៌ក្រហមមួយក្បាល។ វាបានហុចពែងស្រារបស់វាទៅកាន់អ្នកដទៃនៅ ជុំវិញវា។ វាបានល្បួងឱ្យមនុស្សនៅលើផែនដីនេះស្រវឹងនឹងការបង្រៀនខុសឆ្គងរបស់វា។ វាក៏ជាទី សំគាល់មួយ បង្ហាញយើងអំពីរបៀបដែលពួកជំនុំ និងរដ្ឋាភិបាលត្រូវរួបរួមគ្នាធ្វើការនៅក្នុងគ្រាចុងក្រោយ ផងដែរ។ មនុស្សនៅគ្រប់កន្លែងនឹងជឿទៅលើការកុហកនៃក្រុងបាប៊ីឡូននេះ។ ពួកអារក្សក៏នឹងធ្វើការអស្ចារ្យរបស់ពួកវានៅគ្រាចុងក្រោយផងដែរ។ រូបសព្ទនេះគឺជាអ្វីដែលត្រូវកើតឡើងនៅគ្រាចុងក្រោយ។

ទន្ទឹមគ្នានេះ រាស្ត្ររបស់ព្រះក៏ត្រូវបានគេបៀតបៀន និងធ្វើទុក្ខផងដែរ។ ប៉ុន្តែ ពួកគេនៅតែរឹងមាំនៅក្នុងព្រះយេស៊ូវ។ គ្មានអ្វីដែលអាចធ្វើឱ្យពួកគេរំលងក្រឹត្យវិន័យរបស់ព្រះបានឡើយ។ រាស្ត្ររបស់ព្រះបានស្មោះត្រង់ចំពោះទ្រង់។ ពួកគេបាននិយាយថា «ព្រះទ្រង់ជាទីពឹងជ្រក ក៏ជាកម្លាំងនៃយើង ខ្ញុំ ជាជំនួយដែលនៅជាប់ជាមួយក្នុងគ្រាអាសន្ន» (ទំនុកដំកើង 46:1)។ សព្វថ្ងៃនេះ ព្រះបានសូមឱ្យរាស្ត្ររបស់ទ្រង់គោរពតាមសេចក្តីពិតនៃព្រះគម្ពីរ។ ព្រះយេស៊ូវបានទូលសូមព្រះវរបិតាឱ្យ «ញែកគេចេញជាបរិសុទ្ធ ដោយសារសេចក្តីពិតរបស់ទ្រង់ ឯសេចក្តីពិត គឺជាព្រះបន្ទូលរបស់ទ្រង់» (យ៉ូហាន17:17)។ សេចក្តីពិតនៃព្រះគម្ពីរនឹងការពារយើងនៅក្នុងគ្រាដ៏សំខាន់នេះ នៅក្នុងប្រវត្តិសាស្ត្រនៃផែនដី។

គ្រូគង្វាលបាទីស្ទបានសរសេរពាក្យដ៏គួរឱ្យភ្ញាក់ផ្អើលមួយចំនួនទាក់ទងទៅនឹងថ្ងៃអាទិត្យ។ គ្រូគង្វាលម្នាក់នេះមានឈ្មោះថា វេជ្ជបណ្ឌិត អេដហ្វឺត ធី ហ៊ីស្កុក្ស (Dr. Edward T. Hiscox)។ គាត់បាន សរសេរក្បួនច្បាប់ជាស្តង់ដាសម្រាប់ពួកជំនុំបាទីស្ទ (The Standard Manuel for Baptist Churches)។ នៅក្នុងឆ្នាំ1893 វេជ្ជបណ្ឌិត ហ៊ីស្កុក្សបានអធិប្បាយទៅកាន់ក្រុមមួយ ដែលមានគ្រូគង្វាលបាទីស្ទជាច្រើន រយនាក់នៅក្នុងនោះ។ វេជ្ជបណ្ឌិតហ៊ីស្កុក្សបានពន្យល់ពួកគេអំពីរបៀបដែលថ្ងៃអាទិត្យបានជ្រាបចូលមក ក្នុងពួកជំនុំគ្រីស្ទាន។ លោកហ៊ីស្កុក្សបាននិយាយថា «ថ្ងៃអាទិត្យមានប្រភពចេញមកពីសាសនាដែលថ្វាយបង្គំព្រះអាទិត្យ។ អ្នកគ្រីស្ទានបានទទួលយកថ្ងៃនៃការថ្វាយបង្គំនេះចូលមកក្នុងសាសនារបស់ពួកគេ បន្ទាប់ពីព្រះវិហារកាតូលិកបានយកជំនួសថ្ងៃសប្បាតហ៍ពិតប្រាកដនោះជាមួយនឹងថ្ងៃខុសឆ្គងមួយនេះ»។ ដកស្រង់ពី Edward Hiscox, in front of a New York ministers’ meeting, Nov. 13, 1893, adapted។

`សូមអានខគម្ពីរអេសេគាល 20:1-20។ តើសាររបស់លោក អេសេគាល នៅក្នុងខទាំងនេះគឺជាអ្វី? តើថ្ងៃសប្បាតហ៍មានចំណែកអ្វី នៅក្នុងសេចក្តីបង្គាប់ពីព្រះ ឱ្យយើងស្មោះត្រង់ចំពោះទ្រង់នោះ?`

នៅក្នុងខគម្ពីរអេសេគាល ជំពូក20 ព្រះអម្ចាស់បានប្រាប់ឱ្យសាសន៍អ៊ីស្រាអែលថ្វាយបង្គំ ទ្រង់ មិនមែនថ្វាយបង្គំព្រះក្លែងក្លាយនោះឡើយ។ នៅក្នុងសារនៃទេវតាទាំង3 ព្រះក៏បានសូមឱ្យយើង ធ្វើរឿងដូចគ្នានេះដែរ។ យើងបានដឹងហើយថា ថ្ងៃសប្បាតហ៍មានចំណែកដ៏ធំមួយនៅក្នុងហេតុការណ៍ នៃគ្រាចុងក្រោយទាំងអស់នេះ។

`តើលោកអ្នកបានរៀនមេរៀនអ្វីខ្លះ ចេញពីខគម្ពីរអេសេគាល 20:1-20 នេះ?`