---
title:  សង្គ្រាមរវាងសេចក្តីល្អនិងសេចក្តីអាក្រក់
date:  05/06/2023
---

`សូមអានខគម្ពីរម៉ាថាយ 27:45-50។ តើខទាំងនេះបានបង្រៀនយើងអ្វីខ្លះ អំពីបទពិសោធន៍ ដែលព្រះយេស៊ូវបានទទួលនៅលើឈើឆ្កាងនោះ? ខទាំងនេះបានបង្ហាញប្រាប់យើងថាព្រះយេស៊ូវបាន ទំពាវនាវរកព្រះ ព្រមទាំងសួរថាហេតុអ្វីបានជាព្រះទុកឱ្យទ្រង់នៅលើឈើឆ្កាងតែម្នាក់ឯងផងដែរ។ តើហេតុអ្វីបានជាព្រះយេស៊ូវសួរសំណួរនេះទៅកាន់ព្រះវរបិតាយ៉ាងដូច្នេះ? តើបទពិសោធន៍នេះបានជួយឱ្យយើងយល់អំពីអត្ថន័យនៃការដែលមានសេចក្តីជំនឿ «របស់» ព្រះយេស៊ូវនោះដោយរបៀបណា?`

ព្រះយេស៊ូវត្រូវបានគេព្យួរនៅលើឈើឆ្កាង។ សេចក្តីងងឹតបានព័ទ្ធនៅជំុវិញទ្រង់។ ព្រះយេស៊ូវ បានទទួលយកកំហុស សេចក្តីអាម៉ាស់ និងទោសរបស់យើង ជំនួសអំពើបាបរបស់យើង។ ទន្ទឹមគ្នានេះ ព្រះយេស៊ូវក៏មិនអាចដឹងអំពីសេចក្តីស្រឡាញ់របស់ព្រះវរបិតាចំពោះទ្រង់នោះដែរ។ ព្រះយេស៊ូវបានពឹង ផ្អែកទៅលើទំនាក់ទំនងរបស់ទ្រង់ជាមួយនឹងព្រះ ពេញមួយជីវិតរបស់ទ្រង់។ មានន័យថា សេចក្តីស្រឡាញ់ របស់ព្រះបានជួយឱ្យព្រះយេស៊ូវត្រៀមព្រះអង្គទ្រង់ជាស្រេចសម្រាប់គ្រាលំបាកៗខ្លាំងបំផុត រួមទាំង ការសុគតនៅលើឈើឆ្កាងផងដែរ។ ព្រះអង្គសង្គ្រោះបានជឿទុកចិត្តទៅលើព្រះ នៅពេលដែលអ្វីៗគ្រប់ យ៉ាងនៅជុំវិញទ្រង់ បានធ្វើឱ្យទ្រង់មានអារម្មណ៍ថា ទ្រង់គួរតែសង្ស័យនោះ។ នៅពេលដែលបានឃើញ មនុស្សគ្រប់គ្នាចាកចេញពីទ្រង់នោះ តើព្រះយេស៊ូវបានបោះបង់ចោលជំនឿដែរឬទេ? ទេ! ទ្រង់មិនបានបោះបង់ចោលជំនឿរបស់ទ្រង់ឡើយ ទ្រង់នៅតែបន្តជឿទុកចិត្តទៅលើព្រះជានិច្ច។

«សេចក្តីងងឹតនៅគ្រប់ទីកន្លែង។ វាហាក់ដូចជាព្រះបានយាងចេញពីព្រះយេស៊ូវជារៀងរហូត អ៊ីចឹង។ ព្រះយេស៊ូវបានទទួលយកនូវការរងទុក្ខ និងការឈឺចាប់ដ៏អាក្រក់បំផុតរបស់មនុស្សលោក។ នៅ ក្នុងគ្រាដ៏អាក្រក់ទាំងនេះ ព្រះយេស៊ូវបានពឹងផ្អែកទៅលើទីសម្គាល់នៃសេចក្តីស្រលាញ់របស់ព្រះវរបិតា . . . . ហើយ តាមរយៈជំនឿ ព្រះយេស៊ូវបានឈ្នះវិញ»។ ដកស្រង់ពី Ellen G. White, Christ Triumphant, page 277, adapted។

ជំនឿដែលព្រះយេស៊ូវមាននោះ គឺជាជំនឿមួយដ៏ស៊ីជម្រៅ និងជឿជាក់។ គ្មានអារក្សណានៅលើផែនដីនេះដែលអាចបំផ្លាញជំនឿរបស់ទ្រង់បានឡើយ។ គ្មានបទពិសោធន៍ណាមួយដែលអាចបំផ្លាញជំនឿនេះបានឡើយ។ នៅពេលដែលយើងមានជំនឿនេះ យើងនឹងជឿទុកចិត្តទៅលើអ្វីដែលយើងមើលមិនឃើញ។ យើងនឹងជឿទៅលើអ្វីដែលយើងមិនបានយល់។ យើងនឹងកាន់តាមព្រះ ទោះបីជាមានក្តីសង្ឃឹមតិចតួចក៏ដោយ។ ជំនឿដែលព្រះយេស៊ូវមាននោះ គឺជាអំណោយទានមួយដែលយើងបានទទួលមកពីព្រះតាមរយៈជំនឿនេះឯង។ ជំនឿនេះបានជួយឱ្យយើងមានភាពអត់ធ្មត់ នៅពេលដែល ទីសម្គាល់នៃសត្វសមុទ្របានបង្កើតច្បាប់មួយឡើង ព្រមទាំងបង្ខំឱ្យមនុស្សគ្រប់គ្នានៅលើផែនដីនេះគោរពតាមច្បាប់នោះផង។

ទន្ទឹមនឹងនេះ អំណោយទាននៃជំនឿនេះក៏ត្រូវការពេលវេលា ដើម្បីឱ្យបានលូតលាស់ផងដែរ។ ឥឡូវនេះ រាស្ត្ររបស់ព្រះបានរៀនអំពីរបៀបរស់នៅដោយជំនឿពីមួយថ្ងៃទៅមួយថ្ងៃ។ យើងបានបង្ហាញជំនឿរបស់យើងទាំងនៅពេលស្រួល និងនៅពេលលំបាក។ យើងក៏បានបង្ហាញជំនឿរបស់យើងនៅពេលដែលយើងគិតថា ព្រះទ្រង់នៅជិតយើង និងនៅពេលដែលយើងគិតថា ព្រះទ្រង់នៅឆ្ងាយពីយើងផងដែរ។ ព្រះគម្ពីរបានសំដែងថា «មនុស្សសុចរិតនឹងរស់ ដោយអាងសេចក្តីជំនឿ» (កាឡាទី 3:11; សូមអានខគម្ពីរហាបាកុក 2:4 ផងដែរ)។ ឥឡូវនេះ ដល់ពេលដែលត្រូវត្រៀមខ្លួនជាស្រេចហើយ។ ការសាកល្បង និងបទពិសោធន៍ទាំងអស់នៅក្នុងជីវិតរបស់យើងអាចធ្វើឱ្យជំនឿរបស់យើងកាន់តែរឹងមាំឡើង។

`សូមគិតអំពីគ្រាលំបាកមួយនៅក្នុងជីវិតរបស់លោកអ្នក។ តើលោកអ្នកបានឆ្លងផុតគ្រាលំបាក នោះដោយរបៀបណា?`