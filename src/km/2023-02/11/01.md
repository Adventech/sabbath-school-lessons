---
title:  ទីសម្គាល់ទាំង2យ៉ាង វគ្គ1
date:  03/06/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 14:12; ម៉ាថាយ 27:45-50; វិវរណៈ 13:15-17; វិវរណៈ 13:1, 2។

> <p>ខចងចាំ</p>
> «រួចខ្ញុំឃើញទេវតា1ទៀត ដែលឡើងមកពីទិសថ្ងៃរះ មានទាំងត្រារបស់ព្រះដ៏មានព្រះជន្ម រស់ ទេវតានោះក៏បន្លឺសំឡេងទៅទេវតាទាំង4នោះ ដែលមានអំណាចនឹងធ្វើទុក្ខផែនដី ហើយនិងសមុទ្រ ថា កុំឲ្យធ្វើទុក្ខផែនដី ឬសមុទ្រ ឬដើមឈើណាក្តី ទាល់តែបោះត្រានៅត្រង់ថ្ងាសនៃពួកបាវបំរើរបស់ ព្រះនៃយើងសិន» (វិវរណៈ 7:2, 3)។

សង្គ្រាមរវាងព្រះ និងសាតាំងគឺស្តីអំពីការថ្វាយបង្គំដោយភាពស្មោះត្រង់ និងការគ្រប់គ្រង។ បទ គម្ពីរវិវរណៈ ជំពូក13, ដានីយ៉ែល ជំពូក7 និងថែស្សាឡូនីចទី2 2:3 បានចែងអំពីប្រធានបទទាំងនេះ។ នៅក្នុងខគម្ពីរដានីយ៉ែល ជំពូក7 យើងបានអានអំពីអំណាចនៃស្នែងតូច។ អំណាចដដែលនេះ ក៏ត្រូវបានបង្ហាញនៅក្នុងសភាពជាសត្វសាហាវមួយក្បាលនៅក្នុងបទគម្ពីរវិវរណៈ ជំពូក13ផងដែរ។ ខគម្ពីរថែស្សាឡូនីចទី2 2:3 បានហៅអំណាចនៃសាសនាដដែលនេះថាជា «មនុស្សដែលជាតួបាប»។ ដូច្នេះ អំណាចនៃស្នែងតូច សត្វសាហាវ និងមនុស្សដែលជាតួបាបនេះ គឺជាឈ្មោះតំណាងឱ្យអំណាចនៃសាសនាដដែលនេះឯង។ អំណាចនេះបានព្យាយាមដឹកនាំពួកជំនុំចេញពីព្រះ។ អំណាចនេះបានបង្គាប់ឱ្យមនុស្សស្មោះត្រង់ចំពោះក្បួនច្បាប់របស់វា។ អំណាចនេះក៏បានជំនួសបញ្ញត្តិរបស់ព្រះ និងការថ្វាយបង្គំព្រះពិត ដោយក្បួនច្បាប់ផ្ទាល់របស់ពួកគេផងដែរ។ អំណាចនេះបានបង្ខំមនុស្សឱ្យទទួលយកគោលគំនិតខុសឆ្គងអំពីព្រះ។

ព្រះទ្រង់ខុសពីយើង ដោយសារតែទ្រង់គឺជាសេចក្តីស្រឡាញ់។ ព្រះមិនបានបង្ខំអ្នកណាម្នាក់ ឱ្យថ្វាយបង្គំទ្រង់នោះឡើយ។ យើងបានថ្វាយបង្គំទ្រង់ ដោយសារតែយើងស្រឡាញ់ទ្រង់ ហើយ ទ្រង់ក៏ស្រឡាញ់យើងវិញដែរ។ របស់តែមួយគត់ដែលអាចការពារយើងមិនឱ្យទទួលយកទីសម្គាល់ នៃសត្វសាហាវឡើងពីសមុទ្រនៅក្នុងគ្រាចុងក្រោយនោះ គឺជា “សេចក្តីស្រឡាញ់” ចំពោះព្រះយេស៊ូវនេះឯង។ សប្តាហ៍នេះ យើងនឹងសិក្សាអំពីទីសម្គាល់នៃសត្វសាហាវឡើងពីសមុទ្រនេះ។