---
title:  ចូរអត់ធ្មត់រហូតដល់គ្រាចុងក្រោយ
date:  04/06/2023
---

យើងបានឃើញនៅក្នុងខម្ពីរវិវរណៈ 14:7 រួចមកហើយ ថាព្រះបានបង្គាប់ឱ្យរាស្ត្ររបស់ ទ្រង់ថ្វាយបង្គំទ្រង់ ដោយសារតែទ្រង់បានបង្កើតគេមក។ សេចក្តីប្រកាសនេះគឺជាសារនៃទេវតា1។ នៅក្នុងខគម្ពីរវិវរណៈ 14:8 ព្រះបានព្រមានរាស្ត្ររបស់ទ្រង់ អំពីក្រុងបាប៊ីឡូនខាងឯវិញ្ញាណ។ សេចក្តី ប្រកាសនេះគឺជាសារនៃទេវតាទី2។

ទេវតាទី3បានព្រមានទាស់នឹងការថ្វាយបង្គំអំណាចនៃសត្វសាហាវឡើងមកពីសមុទ្រ។ ទេវតា បានប្រកាសថា «បើអ្នកណាក្រាបថ្វាយបង្គំដល់សត្វនោះ និងរូបវា ហើយទទួលទីសម្គាល់វានៅលើថ្ងាស ឬនៅដៃ អ្នកនោះនឹងត្រូវផឹកស្រាផងសេចក្តីឃោរឃៅរបស់ព្រះ ជាស្រាឥតលាយ ដែលចាក់ទៅក្នុងពែង នៃសេចក្តីក្រោធរបស់ទ្រង់ ព្រមទាំងត្រូវរងទុក្ខវេទនា នៅក្នុងភ្លើង និងស្ពាន់ធ័រ ចំពោះមុខនៃពួកទេវតាបរិសុទ្ធ និងកូនចៀមផង» (វិវរណៈ 14:9, 10)។ សូមអានខគម្ពីរវិវរណៈ 14:12។ តើយើងបានរៀន ចំណុច2យ៉ាងអ្វីខ្លះ ចេញពីខទាំងអស់ អំពីរាស្ត្រចុងក្រោយរបស់ព្រះនោះ? តើហេតុអ្វីបានជាចំណុចទាំង 2យ៉ាងនេះសំខាន់ម្ល៉េះ?

ពាក្យសរសេរថា «អត់ធ្មត់» នៅក្នុងខគម្ពីរវិវរណៈ 14:12 ប្រែមកពីពាក្យថា «ហូផូម៉ូណេ (Hupomone)» ជាភាសាក្រេក។ ដោយព្រះគុណរបស់ព្រះ រាស្ត្ររបស់ទ្រង់នឹងអត់ធ្មត់ នៅពេលដែលសាតាំងវាយប្រហារមកលើពួកគេ។ រាស្ត្ររបស់ព្រះនឹងគោរពតាមព្រះ។ បើមិនបានគោរពតាមទ្រង់នោះ ទេ ពួកគេសុខចិត្តស្លាប់វិញ។ ដូច្នេះហើយ នៅគ្រាចុងក្រោយ ព្រះនឹងមានមនុស្សដែលនៅស្មោះត្រង់ចំពោះទ្រង់។

រាស្ត្ររបស់ព្រះនឹងបង្ហាញថាពួកគេបានថ្វាយបង្គំទ្រង់ (វិវរណៈ 14:7) ដោយការបដិសេធមិនព្រមថ្វាយបង្គំអំណាចនៃសត្វសាហាវនោះជាដាច់ខាត (វិវរណៈ 14:9)។ រាស្ត្ររបស់ព្រះនឹងកាន់តាម ក្រឹត្យវិន័យរបស់ទ្រង់ ព្រមទាំងមានសេចក្តីជំនឿមកពីព្រះយេស៊ូវផងដែរ (វិវរណៈ 14:12)។ សង្គ្រាម ចុងក្រោយនៅក្នុងគ្រាចុងក្រោយនេះគឺផ្តោតទៅលើការថ្វាយបង្គំនេះឯង។ ហើយការសាកល្បងដ៏ពិសេស មួយនៅក្នុងគ្រាចុងក្រោយនេះ ក៏នឹងត្រូវផ្តោតទៅលើថ្ងៃសប្បាតហ៍នេះដែរ។

`សូមអានខគម្ពីររ៉ូម 8:1-4; អេភេសូរ 2:8-10 និងកូឡូស 1:29។ តើខទាំងនេះបានបង្រៀន យើងអ្វីខ្លះ អំពីការរស់នៅដោយសេចក្តីជំនឿនោះ?`

នៅពេលដែលយើងរស់នៅដោយសេចក្តីជំនឿនោះ ព្រះនឹងប្រទានសេចក្តីមេត្តា និងព្រះគុណ របស់ទ្រង់ដល់យើង។ ព្រះគុណរបស់ព្រះអាចផ្លាស់ប្តូរជីវិតរបស់យើងបាន។ ពួកសិស្សដ៏ស្មោះត្រង់របស់ ព្រះនឹងមានសេចក្តីជំនឿ «នៅក្នុង» ព្រះយេស៊ូវ។ ទន្ទឹមគ្នានេះ រាស្ត្ររបស់ព្រះក៏នឹងមានសេចក្តីជំនឿ «របស់» ព្រះយេស៊ូវផងដែរ។ តើសេចក្តីជំនឿទាំង2យ៉ាងនេះខុសគ្នានៅត្រង់ណា? តើសេចក្តីជំនឿ «នៅ ក្នុង» ព្រះយេស៊ូវមានន័យយ៉ាងដូចម្តេច? សេចក្តីជំនឿ «នៅក្នុង» ព្រះយេស៊ូវមានន័យថាគោលជំនឿរបស់យើងនៅក្នុងទ្រង់ ដោយយើងបានទទួលយកទ្រង់ជាព្រះអង្គសង្គ្រោះរបស់យើង។ សេចក្តីជំនឿ «របស់» ព្រះយេស៊ូវមានន័យថាយើងបានទទួលយកជីវិតដ៏បរិសុទ្ធរបស់ព្រះយេស៊ូវទុកជាជីវិតរបស់យើង ផ្ទាល់។ យើងនឹងគោរពតាមព្រះយេស៊ូវ ដូចជាព្រះយេស៊ូវបានគោរពតាមព្រះ និងបានសុគតជំនួសយើង នៅលើឈើឆ្កាងយ៉ាងដូច្នោះដែរ។