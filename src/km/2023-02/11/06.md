---
title:  ព្រះយេស៊ូវគឺជាអ្នកចូលទៅឯព្រះជំនួសយើង
date:  08/06/2023
---

`សូមអានខគម្ពីរវិវរណៈ 13:4, 5។ តើយើងបានរៀនចំណុចពិសេសៗអ្វីខ្លះ អំពីសត្វសមុទ្រ នៅក្នុងខទាំងនេះ ដែលបានជួយឱ្យយើងយល់ថា អ្នកណាជាម្ចាស់នៃអំណាចនេះ?`

សត្វទី1នៅក្នុងបទគម្ពីរវិវរណៈ ជំពូក13 គឺជាអំណាចនៃសាសនាមួយ។ រដ្ឋាភិបាលនេះមាន ប្រភពចេញមកពីនគររ៉ូមសម័យមុន បន្ទាប់មកវាបានក្លាយទៅជាសាសនាពិភពលោក នៅក្នុងអំឡុងនៃ យុគសម័យកណ្តាល។ ខគម្ពីរវិវរណៈ 13:5 បានបង្ហាញយើងថា អំណាចនៃសាសនានេះបានព្យាយាម ធ្វើដូចជាព្រះ។ នគរនៃសាសនានេះបានអួតថា វាក៏ជាព្រះផងដែរ។

`សូមអានខគម្ពីរលូកា 5:18-26 និងយ៉ូហាន 10:33។ ខទាំងនេះបានចែងអំពីអំពើបាបមួយដែលមាន2ផ្នែក។ តើអំពើបាបមួយនេះគឺជាអ្វី ហើយផ្នែកទាំង2របស់វានោះជាអ្វីដែរ?`

ពួកសម្តេចសង្ឃនៃសាសន៍យូដាបានចោទព្រះយេស៊ូវពីបទតាំងខ្លួនធ្វើជាព្រះ។ ព្រះរបស់ពួកគេ មិនយុត្តិធម៌ឡើយ ដោយសារតែព្រះគឺជាព្រះនេះឯង។ ព្រះយេស៊ូវបានមានបន្ទូលប្រាប់លោកភីលីពថា «ភីលីពអើយ ខ្ញុំបាននៅជាមួយនឹងអ្នករាល់គ្នាជាយូរដល់ម៉្លេះ ហើយអ្នកមិនទាន់ស្គាល់ខ្ញុំឬ អ្នកណាដែល ឃើញខ្ញុំ នោះក៏បានឃើញព្រះវរបិតាដែរ ចុះធ្វើដូចម្តេចបានជាអ្នកថា សូមបង្ហាញឲ្យឃើញព្រះវរបិតាផងដូច្នេះ» (យ៉ូហាន 14:9)។ ក្នុងនាមព្រះ ព្រះយេស៊ូវអាចធ្វើអ្វីៗគ្រប់យ៉ាងដូចជាព្រះវរបិតាយ៉ាងដូច្នោះ ដែរ។ ម្ល៉ោះហើយ ព្រះយេស៊ូវក៏អាចលើកលែងទោសអំពើបាបបានដែរ។

ខគម្ពីរធីម៉ូថេទី1 2:5 បានបង្រៀនយើងថា មានបុគ្គលតែម្នាក់គត់ដែលអាចចូលទៅឯព្រះ ដើម្បី សូមជំនួយជួយដល់យើងបាន។ បុគ្គលម្នាក់នោះគឺជាព្រះយេស៊ូវគ្រីស្ទ។ ប៉ុន្តែ ព្រះវិហាររ៉ូមុាំងកាតូលិក បានបង្រៀនអ្វីផ្សេងទៅវិញ។ ពួកគេបានបង្រៀនថា ពួកសម្តេចសង្ឃរបស់ពួកគេអាចចូលទៅឯព្រះ ជំនួស បាបជនបាន។ ប៉ុន្តែ គោលគំនិតនេះគឺជាគោលគំនិតល្ងង់ខ្លៅជាទីបំផុត។ ពួកសម្តេចសង្ឃរបស់ពួកគេក៏មានបាបដូចជាពួកគេដែរ។ ម្ល៉ោះហើយ ពួកគេមិនមែនជាអ្នកជួយយើងឡើយ ពីព្រោះពួកគេក៏ត្រូវការ ជំនួយដូចជាយើងដែរ។ អ្នកណាដែលព្យាយាមជំនួសព្រះយេស៊ូវ និងជំនួសកិច្ចការរបស់ទ្រង់សម្រាប់យើងនៅឯស្ថានសួគ៌នោះ បានខុសឆ្គងដោយអំពើបាបដ៏ធំមួយ។ គ្មានអ្នកណាម្នាក់អាចជំនួសព្រះយេស៊ូវ ឬធ្វើកិច្ចការរបស់ទ្រង់សម្រាប់យើងនោះបានឡើយ។ មនុស្សលោកមិនអាចនិយាយថា គេជាព្រះនៅលើ ផែនដីនេះបានជាដាច់ខាត។ ប៉ុន្តែ នេះគឺជាអ្វីដែលព្រះវិហាររូ៉មុាំងកាតូលិកបាននិយាយថា គេអាចធ្វើបាន។ សូមអានសម្រង់មតិ2ឃ្លាដែលពួកសង្ឃកាតូលិកបាននិយាយអំពីសម្តេចប៉ាបនោះ។ បា៉បគឺជាសម្តេចសង្ឃជាន់ខ្ពស់នៃព្រះវិហាររ៉ូមុាំងកាតូលិក។ «ប៉ាបគឺជាបុគ្គលម្នាក់ដ៏អស្ចារ្យ ហើយក៏ល្អឥតខ្ចោះផងដែរ។ គាត់មិនមែនជាមនុស្សនោះទេ . . . គាត់គឺដូចជាព្រះនៅលើផែនដីនេះអ៊ីចឹង»។ ដកស្រង់ពី Lucius Ferraris, “Papa,” article 2 in his Prompta Bibliotheca (1763), volume 6, pages 25-29, adapted។

សម្តេចប៉ាបលីអូទី13 បានអួតខ្លួនថា៖ «ក្រុមប៉ាបរបស់ពួកយើងមានអំណាចស្មើនឹងព្រះ។ ដ្បិតពួកយើងបានទទួលយកកិច្ចការរបស់ទ្រង់នៅលើផែនដីនេះ»។ ដកស្រង់ពី The Great Controversy Encyclical Letters of Pope Leo XIII (New York: Benzinger, 1903), page 193, adapted។