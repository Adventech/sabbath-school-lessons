---
title:  នៅពេលដែលការសាកល្បងបានមកដល់
date:  06/06/2023
---

សារពិសេសនៅក្នុងបទគម្ពីរវិវរណៈ ជំពូក13 គឺស្តីអំពីអំណាចនៃសត្វឡើងមកពីសមុទ្រ ហើយ និងទីសម្គាល់របស់វា។ បទគម្ពីរវិវរណៈ ជំពូក13 បានបង្ហាញយើងថា នោះគ្រាវេទនានឹងមកដល់នៅពេល ខាងមុននេះ។ រាស្ត្ររបស់ព្រះនឹងមិនត្រូវបានអនុញ្ញាតឱ្យទិញ ឬលក់ដោយគ្មានទីសម្គាល់របស់វាបាន ឡើយ។ ពួកគេនឹងរងទុក្ខ ដោយសារការបៀតបៀន។ នៅទីបំផុត ច្បាប់មួយនឹងត្រូវបានបង្កើតដើម្បី សម្លាប់ពួកគេ។ ព្រះនឹងជួយដល់រាស្ត្ររបស់ទ្រង់ នៅក្នុងគ្រាវេទនាដែលត្រូវមកដល់នៅពេលខាងមុខនេះ។ ដូច្នេះ «នេះហើយជាសេចក្តីអត់ធ្មត់របស់ពួកបរិសុទ្ធ ដែលកាន់តាមបញ្ញត្តរបស់ព្រះ ហើយមានសេចក្តីជំនឿដល់ព្រះយេស៊ូវ» (វិវរណៈ 14:12)។ ជាការពិតណាស់ ថ្ងៃសប្បាតហ៍ទី7 ដែលជាក្រឹត្យវិន័យទី4នោះ ក៏ជាផ្នែកមួយនៃក្រឹត្យវិន័យទាំងនោះផងដែរ។

បទគម្ពីរវិវរណៈ ជំពូក13 បានបង្ហាញយើងអំពីរឿងអាក្រក់ៗបំផុត ដែលសាតាំងនឹងដាក់ទៅ លើរាស្ត្ររបស់ព្រះនៅក្នុងសង្គ្រាមរបស់វាទាស់នឹងព្រះ។ តើអ្វីទៅជាផ្នែកដំបូងនៃផែនការរបស់សាតាំងនៅក្នុងសង្គ្រាមរបស់វានោះ? ជាការពិតណាស់ ផ្នែកដំបូងនោះ គឺជាការបោកបញ្ឆោត និងការកុហករបស់ វានោះឯង។ បទគម្ពីរវិវរណៈ ជំពូក13 បានបង្ហាញយើងអំពីអនាគតមួយ នៅពេលដែលសាតាំងត្រូវធ្វើការជាមួយនឹងនគរនៃសាសនាមួយនៅលើផែនដីនេះ។ នគរនោះត្រូវគេបានហៅថាជាសត្វឡើងមក ពីសមុទ្រ។ សាតាំង និងសត្វឡើងមកពីសមុទ្រនេះ នឹងរួមគ្នាបង្ខំឱ្យមនុស្សធ្វើនូវអ្វីដែលពួកគេចង់បាន។

ការវាយប្រហារខាងឯសាសនានេះគ្មានអ្វីថ្មីនោះឡើយ។ លោកកាអ៊ីនបានសម្លាប់លោកអេបិល ដោយសារតែការថ្វាយបង្គំតាមរបៀបដែលព្រះបានបង្គាប់ឱ្យពួកគេធ្វើ (លោកុប្បត្តិ 4:1-8)។ ព្រះយេស៊ូវ បានដាស់តឿនថា រាស្ត្ររបស់ទ្រង់នឹងជួបនូវការវាយប្រហារបន្ថែមទៀត។ ការវាយប្រហារទាំងនោះនឹង ត្រូវកើតឡើង រហូតដល់គ្រាចុងក្រោយបង្អស់ គឺថា៖ «ក៏នឹងមានពេលវេលាមក នោះអស់អ្នកណា ដែល សម្លាប់អ្នករាល់គ្នា នឹងគិតស្មានថា ខ្លួនបំរើដល់ព្រះដែរ» (យ៉ូហានទី1 4:12; សូមអានខគម្ពីរម៉ាថាយ 10:22; ពេត្រុសទី1 4:12 ផងដែរ)។

អំណាចនៃសត្វឡើងមកពីសមុទ្រនេះ នឹងបង្ខំឱ្យមនុស្សគ្រប់គ្នាទទួលយកទីសម្គាល់របស់វា។ មនុស្សគ្រប់គ្នានឹងត្រូវបានបង្ខំឱ្យទទួលយកនូវការបង្រៀន និងការថ្វាយបង្គំរបស់វា តាមរបៀប ដែលវាបានបង្គាប់មក។

`តើនឹងមានអ្វីកើតឡើងដល់រាស្ត្រចុងក្រោយរបស់ព្រះ នៅក្នុងការសាកល្បងជាលើកចុងក្រោយ នោះ? សូមអានខគម្ពីរវិវរណៈ 13:15-17 សម្រាប់ចម្លើយ។`

ខគម្ពីរវិវរណៈ 13:15-17 បានបង្ហាញប្រាប់យើងអំពីការវាយប្រហារជាលើកចុងក្រោយ របស់សាតាំងទៅលើរាស្ត្ររបស់ព្រះ។ សាតាំងនឹងចាប់ផ្តើមជាមួយនឹងទឹកលុយ។ គ្មានអ្នកណាម្នាក់អាចទិញឬលក់អ្វី ដោយគ្មានទីសម្គាល់របស់វាបានឡើយ។ នៅពេលដែលវាក្លាយទៅជាច្បាប់ជាផ្លូវការនោះ មនុស្សភាគច្រើននឹងចុះចូលជាមួយនឹងច្បាប់នេះ។ អ្នកណាដែលមិនព្រមទទួលយកទីសម្គាល់របស់វានោះ នឹងត្រូវប្រកាសថាពួកគេនឹងត្រូវស្លាប់ជាមិនខាន។

សាតាំងបាននាំអ្នកគ្រីស្ទានឱ្យត្រៀមខ្លួនជាស្រេច ដើម្បីនឹងទទួលយកទីសម្គាល់នោះ នៅពេលដែលការសាកល្បងចុងក្រោយបានមកដល់។ តើសាតាំងបានធ្វើរឿងនេះដោយរបៀបណា? គឺដោយ សាតាំងបានល្បួងមនុស្សឱ្យធ្វើនូវរឿងដែលពួកគេបានដឹងខុសនៅពេលឥឡូវនេះ ព្រមទាំងទាស់នឹង សេចក្តីពិតនៃព្រះគម្ពីរទៀតផង។ សេចក្តីស្រឡាញ់របស់ព្រះនឹងធ្វើឱ្យរាស្ត្ររបស់ទ្រង់រឹងមាំឡើង ព្រម ទាំងការពារយើងនៅក្នុងអំឡុងនៃគ្រាវេទនា ដែលនឹងត្រូវមកដល់នោះផងដែរ។