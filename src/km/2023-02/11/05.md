---
title:  ពួកអ្នកដែលដើរតាមកូនចៀម
date:  07/06/2023
---

`បទគម្ពីរវិវរណៈ ជំពូក13 បានពិពណ៌នាអំពីសត្វ2ក្បាល។ សត្វទាំងនេះគឺជារូបស័ព្ទតំណាងឱ្យនគរ និងអំណាចនៅលើផែនដីនេះ។ តើសត្វទី1មានប្រភពចេញមកពីណា? តើអ្នកណាជាអ្នកឱ្យ នគរដល់សត្វនេះ? សូមអានខគម្ពីរវិវរណៈ 13:1, 2 សម្រាប់ចម្លើយ។`

សត្វទី1នៅក្នុងបទគម្ពីរវិវរណៈ ជំពូក13 បានទទួលនគររបស់វាពីសត្វនាគ។ ខគម្ពីរវិវរណៈ 12:9 និងវិវរណៈ 20:2 បានបង្ហាញយើងថា សត្វនាគគឺជាសាតាំង។ សាតាំងមានពេញទៅដោយកលល្បិច។ វាបានប្រើនគរ និងពួកមេដឹកនាំនៅលើផែនដីនេះឱ្យធ្វើកិច្ចការរបស់វា។ ខគម្ពីរវិវរណៈ 12:3-5 បាន សំដែងថា «សត្វនាគ» នឹងព្យាយាមបំផ្លាញ «កូនប្រុស» នៅពេលដែលទ្រង់កើតមកភ្លាម។ ក្រោយមក «កូន ប្រុស» ម្នាក់នេះត្រូវបានព្រះសង្គ្រោះ លើកយកទៅស្ថានសួគ៌ ព្រមទាំងគង់នៅលើបល្ល័ង្ករបស់ព្រះផងដែរ។ ព្រះយេស៊ូវគឺជា «កូនប្រុស» នេះឯង។ សាតាំងបានប្រើឱ្យស្តេចហេរ៉ូឌ និងនគររ៉ូមព្យាយាមបំផ្លាញ ព្រះយេស៊ូវបង់។ នៅចុងបញ្ចប់នៃជីវិតរបស់ព្រះយេស៊ូវនោះ លោកពីឡាត់ដែលជាមេដឹកនាំនៃសាសន៍រ៉ូម បានបញ្ជូនព្រះយេស៊ូវឱ្យទៅសុគតនៅលើឈើឆ្កាង។ ទាហានរ៉ូមម្នាក់បានដំព្រះយេស៊ូវជាប់ទៅនឹងឈើ ឆ្កាង។ ទាហានរ៉ូមម្នាក់ទៀតបានចាក់ព្រះយេស៊ូវនឹងលំពែង។ ពួកទាហានរ៉ូមក៏បានយាមផ្នូររបស់ព្រះយេស៊ូវ ផងដែរ។ ខគម្ពីរវិវរណៈ 13:2 បានបង្ហាញយើងថា សាតាំងដែលជានាគនេះ នឹងធ្វើការជាមួយនគររ៉ូម ដើម្បី សម្រេចកិច្ចការរបស់វា។ នេះហើយជាមូលហេតុដែលសាតាំងបានធ្វើឱ្យនគររ៉ូមមានអំណាចជាទីបំផុត។

«សត្វនាគគឺជារូបស័ព្ទមួយតំណាងឱ្យសាតាំង។ ប៉ុន្តែ សត្វនាគក៏ជារូបស័ព្ទមួយតំណាងឱ្យ នគររ៉ូមផងដែរ . . . . ។ ព្រះវិហាររ៉ូមុាំងកាតូលិក គឺជានគរខាងឯសាសនាដែលមានប្រភពចេញមកពីនគររ៉ូម។ សាតាំងបានធ្វើឱ្យរដ្ឋាភិបាលខាងឯសាសនានេះ មានអំណាចជាទីបំផុត»។ ដកស្រង់ពី The SDA Bible Commentary, volume 7, page 817, adapted។

`សូមអានខគម្ពីរវិវរណៈ 13:3 និងវិវរណៈ 14:4។ សូមប្រៀបធៀបខទាំង2នេះ។ តើរឿងដែលត្រូវកើតឡើងនៅក្នុងខគម្ពីរវិវរណៈ 13:3 ខុសគ្នាពីអ្វីខ្លះ ដែលបានកើតនៅក្នុងខគម្ពីរវិវរណៈ 14:4 នោះដោយរបៀបណា?`

នៅក្នុងខគម្ពីរវិវរណៈ 13:3 មនុស្សសឹងតែទាំងអស់នៅលើផែនដីនេះ បានគោរពតាមសត្វដែល ឡើងមកពីសមុទ្រនោះ។ ប៉ុន្តែ នៅក្នុងខគម្ពីរវិវរណៈ 14:4 យើងបានអានថា ព្រះនឹងមានមនុស្សដែលគោរព តាមព្រះយេស៊ូវដ៏ជាកូនចៀម។ ដូចសព្វមួយដង នៅក្នុងសង្គ្រាមពិភពលោករវាងសេចក្តីល្អ និងសេចក្តីអាក្រក់នេះ មានភាគីតែ2ប៉ុណ្ណោះ។ ម្ខាងគឺជាភាគីរបស់ព្រះយេស៊ូវ ហើយម្ខាងទៀតនោះគឺជាភាគីរបស់សាតាំង។ យើងត្រូវតែជ្រើសរើសយកម្ខាង។ ប្រសិនបើយើងមិនជ្រើសរើសយកព្រះយេស៊ូវនោះទេ យើងប្រាកដជាជ្រើសរើសយកខាងសាតាំងហើយ ទោះបីជាយើងគិតថា យើងមិនបានរើសយកខាងណាក៏ដោយ។

`ព្រះយេស៊ូវបានមានបន្ទូលថា «មនុស្សទាំងអស់នឹងស្អប់អ្នករាល់គ្នា ដោយព្រោះឈ្មោះខ្ញុំ ប៉ុន្តែអ្នកណាដែលកាន់ខ្ជាប់ ដរាបដល់ចុងបំផុត អ្នកនោះនឹងបានសង្គ្រោះ» (ម៉ាថាយ 10:22)។ តើយើងអាច នៅរឹងមាំរហូតដល់ចុងបញ្ចប់នោះដោយរបៀបណា?`