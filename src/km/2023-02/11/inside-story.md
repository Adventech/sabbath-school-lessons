---
title:  រឿងខ្លី
date:  09/06/2023
---

### «ខ្ញុំមិនអាចធ្វើបែបនេះបានឡើយ»

ពិធីជប់លៀងមើលទៅល្អមែនទែន។ តុមួយត្រូវបានកក់ទុកនៅឯក្លឹបមួយនៅក្នុងទីក្រុងហារ៉ា (Harare) នៃប្រទេសហ្ស៊ីមបាវ៉េ។ ស្រាត្រូវបានទិញ ហើយភ្ញៀវក៏ត្រូវបានអញ្ជើញផងដែរ។ ប៉ុន្តែ ចាស់ទំុ មិនបានមកចូលរួមឡើយ។ លោកហ៊ូប៊ឺត (Hubert) នៅពេលដែលបានឃើញមិត្តភក្តិរបស់គាត់ ក្រោយ មកទៀតនោះ គាត់បានសួរមិត្តភក្តិរបស់គាត់ថា «ហេតុអ្វីបានជាអត់មកចូលរួម?»។ ចាស់ទុំម្នាក់នោះ បាននិយាយថា «ខ្ញុំគឺជាចាស់ទុំម្នាក់ ខ្ញុំមិនអាចធ្វើបែបនេះបានឡើយ»។ លោកហ៊ូប៊ឺតបានឮការនូវការបកស្រាយនេះកាលពីមុនមក។ គាត់ និងចាស់ទុំម្នាក់នោះបានក្លាយមកជាមិត្តនឹងគ្នា ខណៈពេលដែល ពួកគេកំពុងតែបង្រៀននៅឯវិទ្យាល័យមួយនៅក្នុងទីក្រុងហារ៉ា។ លោកហ៊ូប៊ឺតដែលមានអាយុ19ឆ្នាំបាន សម្រាកបង្រៀនមួយឆ្នាំ មុនពេលចូលទៅរៀននៅឯសាកលវិទ្យាល័យ។ រីឯចាស់ទុំម្នាក់នោះវិញ គាត់ មានអាយុ25ឆ្នាំ ហើយគាត់ក៏ជាចាស់ទុំនៃព្រះវិហារសេវេនដេយអាត់វេនទីស្ទផងដែរ។ លោកហ៊ូប៊ឺតបានចូលរួមនៅក្នុងពិធីជប់លៀង ប៉ុន្តែចាស់ទុំម្នាក់នោះមិនបានទៅចូលរួមនោះទេ។ គាត់តែងតែពន្យល់ ថា «ខ្ញុំមិនអាចធ្វើបែបនេះបានឡើយ ពីព្រោះខ្ញុំគឺជាចាស់ទុំ»។ លោកហ៊ូប៊ឺតមិនដែលបានជួបអ្នកអាត់-វេនទីស្ទពីមុនមកនោះទេ ម្ល៉ោះហើយគាត់បានគិតថា បុរសម្នាក់នេះពិតជាស្មោះត្រង់ចំពោះព្រះវិហាររបស់គាត់មែន។ ប៉ុន្តែ គាត់បានទៅឯព្រះវិហារតាមការអញ្ជើញរបស់ចាស់ទុំម្នាក់នោះឡើយ។

មួយឆ្នាំក្រោយមក លោកហ៊ូប៊ឺតបានចុះឈ្មោះចូលរៀននៅឯសាកលវិទ្យាល័យ មីតឡេន ស្ទេត (Midlands State) នៅក្នុងទីក្រុង ខ្វេរ៉ូ (Gweru)។ គាត់នៅតែនឹកចាំអំពីចាស់ទុំម្នាក់នោះ ហើយបាន ចូលទៅថ្វាយបង្គំនៅក្នុងព្រះវិហារអាត់វេនទីស្ទជាលើកដំបូង។ ពួកជំនុំនៅក្នុងព្រះវិហារមានភាពកក់ក្តៅ និងរួសរាយរាក់ទាក់ ហើយសេចក្តីអធិប្បាយក៏បានប៉ះពាល់ចិត្តរបស់គាត់ផងដែរ។ នៅក្នុងអំឡុងពេល សម្រាកពីឆមាសនោះ គាត់បានធ្វើដំណើរទៅឯព្រះវិហារអាត់វេនទីស្ទមួយទៀត នៅពេលដែលគាត់ទៅ លេងបងស្រីរបស់គាត់។ នៅពេលដែលគាត់បានឃើញព្រះវិហារអាត់វេនទីស្ទ គាត់តែងតែចង់ចូលទៅ ថ្វាយបង្គំជានិច្ច។ គាត់មានអារម្មណ៍ហាក់ដូចជាអ្វីបានបាត់ចេញពីជីវិតខាងឯវិញ្ញាណរបស់គាត់អ៊ីចឹង។ លុះដល់ឆ្នាំទី2នៃការសិក្សារបស់គាត់នោះ លោកហ៊ូប៊ឺតបានទទួលអាហារូបករណ៍ទៅសិក្សា នៅឯ ប្រទេសរុស្ស៊ី។ គាត់ក៏ឆ្ងល់ណាស់ដែរ ថាគាត់អាចនឹងរកឃើញព្រះវិហារអាត់វេនទីស្ទនៅទីនោះដែរឬទេ។

មានថ្ងៃសប្បាតហ៍មួយនោះ គាត់បានស្រវឹង នៅពេលដែលនាងម៉ាលដ្រេត (Mildred) មកដល់ ពិធីខួបកំណើតនៃមិត្តភក្តិជិតស្និទ្ធម្នាក់ នៅម៉ោង8យប់នៅក្នុងទីក្រុងមូស្គូ (Moscow)។ គាត់បានសួរថា «ហេតុអ្វីបានជាអ្នកមកយឺតអ៊ីចឹង?»។ នាងម៉ាដ្រេតបាននិយាយថា «ខ្ញុំរវល់នៅឯព្រះវិហារ»។ លោក ហ៊ូប៊ឺតបាននិយាយទៀតថា «គេថ្វាយបង្គំនៅថ្ងៃអាទិត្យទេតើ មិនមែនថ្ងៃសោរ៍ឯណា»។ នាងបាននិយាយ ថា «ខ្ញុំគឺជាអ្នកសេវេនដេយអាត់វេនទីស្ទ»។ លោកហ៊ូប៊ឺតសឹងតែមិនជឿនូវអ្វីដែលបានឮនោះ។ ដោយឃើញលោកហ៊ូប៊ឺតចាប់អារម្មណ៍យ៉ាងដូច្នេះ នាងម៉ាលដ្រេតបានអញ្ជើញគាត់ទៅឯព្រះវិហារអាត់វេនទីស្ទ នៅថ្ងៃសប្បាតហ៍បន្ទាប់ទៀត។ នាងថែមទាំងរង់ចាំគាត់នៅឯស្ថានីយ៍រថភ្លើងនៅពេលព្រឹកនៃថ្ងៃសប្បាតហ៍ នោះដែរ។ ប៉ុន្តែ លោកហ៊ូប៊ឺតមានការអៀនខ្មាសយ៉ាងខ្លាំង ដោយនាងបានឃើញគាត់ស្រវឹង ហើយក៏មិន បានជួបនឹងនាងដែរ។ នៅពេលដែលនាងទូរស័ព្ទសួរថាគាត់នៅឯណានោះ គាត់បាននិយាយថា «ឱ្យ ខ្ញុំសូមទោសផង ខ្ញុំនឹងទៅ នៅថ្ងៃសប្បាតហ៍ក្រោយវិញ»។ នាងម៉ាលដ្រេតបានទូរស័ព្ទរំឮកគាត់អំពី សេចក្តីសន្យារបស់គាត់ពេញមួយអាទិត្យនោះ។ នៅថ្ងៃសប្បាតហ៍ គាត់ បានធ្វើដំណើរទៅកាន់ព្រះវិហារ សេវេនដេយអាត់វេនទីស្ទអន្តរជាតិមូស្គូ ជាមួយនឹងនាង។ មួយឆ្នាំក្រោយមក លោកហ៊ូប៊ឺតបានថ្វាយចិត្តរបស់គាត់ ដល់ព្រះយេស៊ូវ ដោយការជ្រមុជទឹក។ គាត់បានទាក់ទងជាមួយនឹងចាស់ ទុំម្នាក់នោះ ព្រមទាំងបានអរគុណគាត់ចំពោះភាពស្មោះត្រង់របស់គាត់ ផងដែរ។ ចាស់ទុំម្នាក់នោះបានត្រេកអរយ៉ាងអនេក។