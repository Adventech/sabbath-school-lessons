---
title:  ទីបរិសុទ្ធនៅក្នុងរោងឧបោសថនៃស្ថានសួគ៌
date:  26/04/2023
---

ក្នុងបទគម្ពីរវិវរណៈ ជំពូក4 លោកយ៉ូហានបានឃើញទ្វារចំហមួយនៅឯស្ថានសួគ៌។ ព្រះយេស៊ូវ បានអញ្ជើញលោកយ៉ូហានដោយបន្ទូលថា៖ «ចូរឡើងមកឯណេះ អញនឹងបង្ហាញឲ្យឯងឃើញការ ដែលត្រូវ មកខាងក្រោយទៀត» (វិវរណៈ 4:1)។ ព្រះយេស៊ូវបានបើកទ្វារចូលទៅក្នុងរោងឧបោសថនៃស្ថានសួគ៌ ហើយទ្រង់បានអញ្ជើញលោកយ៉ូហានចូលទៅមើលខាងក្នុង។ នៅទីនោះ ព្រះនឹងបង្ហាញលោកយ៉ូហាន នូវអ្វីដែលនឹងត្រូវកើតឡើងនៅពេលអនាគត នៅក្នុងសង្គ្រាមរវាងសេចក្តីល្អ និងសេចក្តីអាក្រក់នេះ។ យើង ក៏អាចមើលឃើញផែនការរបស់ព្រះក្នុងការសង្គ្រោះយើងនេះ ជាមួយនឹងលោកយ៉ូហានផងដែរ។

`សូមអានខគម្ពីរវិវរណៈ 4:2-4។ តើមានហេតុការណ៍អ្វីកំពុងតែកើតឡើងនៅក្នុងខទាំងនេះ? សូមប្រៀបធៀបខទាំងនេះជាមួយនឹងបទគម្ពីរដានីយ៉ែល ជំពូក7។ តើខទាំងអស់នេះបានបង្ហាញយើង អំពីកិច្ចការរបស់ព្រះជាចៅក្រមនោះដោយរបៀបណា?`

ព្រះវរបិតាបានគង់នៅលើបល្ល័ង្ករបស់ទ្រង់នៅឯស្ថានសួគ៌។ ពួកទេវតាបានឈរនៅជុំវិញទ្រង់។ ក៏មានផ្លេកបន្ទោរ និងរន្ទះបាញ់ផងដែរ។ ផ្លេកបន្ទោរ និងរន្ទះបាញ់គឺជារូបសព្ទតំណាងកិច្ចការរបស់ព្រះ ជាចៅក្រមនោះឯង។ យើងក៏បានឃើញចាស់ទុំ24នាក់ដែលអង្គុយនៅជុំវិញបល្ល័ង្ករបស់ព្រះផងដែរ។

តើចាស់ទុំទាំង24នាក់នេះគឺជាអ្នកណាខ្លះ? នៅក្នុងសម័យគម្ពីរសញ្ញាចាស់ ចាស់ទុំទាំង24 នាក់ដែលបានបម្រើដល់សាសន៍អ៊ីស្រាអែលនោះ ត្រូវបានបំបែកជា24ក្រុម។ ក្រុមនៃពួកចាស់ទុំទាំងនេះបានប្តូរវេនគ្នាបម្រើព្រះនៅក្នុងរោងឧបោសថរបស់ទ្រង់។ ពួកចាស់ទុំទាំងនេះបានចូលទៅឯព្រះជំនួស ពួកបណ្តាជន។ នៅក្នុងខគម្ពីរពេត្រុសទី1 2:9 លោកពេត្រុសបានប្រកាសថា ព្រះបានជ្រើសរើសអ្នក គ្រីស្ទានសញ្ញាថ្មីឱ្យធ្វើជាពួកចាស់ទុំនៃក្រុមថ្មីរបស់ទ្រង់។ ដូច្នេះ ពួកចាស់ទុំទាំង24នាក់អាចជាផ្នែក នៃក្រុមមនុស្សដែលបានរស់ពីស្លាប់ឡើងវិញជាមួយនឹងព្រះយេស៊ូវ ហើយនឹងទៅឯស្ថានសួគ៌ជាមួយនឹង ទ្រង់នោះឯង (ម៉ាថាយ 27:52; អេភេសូរ 4:7, 8)។

មិនថា ពួកគេជាអ្នកណាឡើយ អ្វីដែលសំខាន់នោះគឺថា ពួកគេបានផ្តល់សេចក្តីសង្ឃឹមដល់យើង។ ចាស់ទុំទាំង24នាក់បានបង្ហាញយើងថា នៅជុំវិញបល្ល័ង្ករបស់ព្រះ មានមនុស្សមួយចំនួនដែល ព្រះបានសង្គ្រោះ។ សាតាំងបានព្យាយាមល្បួងមនុស្សទាំងនេះឱ្យធ្វើបាប ដូចដែលវាបានធ្វើមកលើយើង ផងដែរ។ ប៉ុន្តែ មនុស្សទាំងនេះឈ្នះសង្គ្រាមទាស់នឹងអំពើបាប ដោយព្រះគុណរបស់ព្រះ។ ព្រះវិញ្ញាណ បរិសុទ្ធបានជួយឱ្យពួកគេឈ្នះ។ ដូច្នេះ ពួកចាស់ទុំទាំង24នាក់បានពាក់សំលៀកបំពាក់ពណ៌ស។ សំលៀកបំពាក់ទាំងនេះបានបង្ហាញយើងថា ជីវិតដ៏បរិសុទ្ធរបស់ព្រះយេស៊ូវបានការពារពួកគេ ព្រមទាំង បង្ហាញថា ព្រះបានលើកលែងទោសអំពើបាបរបស់ពួកគេផងដែរ។ ចាស់ទុំទាំង24នាក់បានពាក់មកុដមាស នៅលើក្បាលរបស់ពួកគេ។ មកុដរបស់ពួកគេបានបង្ហាញថា ពួកគេបានឈ្នះសង្គ្រាមទាស់នឹងអំពើបាប។ ឥឡូវនេះ ពួកគេគឺជាផ្នែកមួយនៃខ្សែរាជវង្សនៅឯស្ថានសួគ៌ ដែលពេញទៅដោយសេចក្តីជំនឿ។

ព្រះបានគង់នៅលើបល្ល័ង្កមួយនៅឯស្ថានសួគ៌។ ពួកទេវតា និងអ្នកដទៃទៀតបានឈរនៅ ជំុវិញបល្ល័ង្កនោះ។ មិនយូរប៉ុន្មាន ពួកទេវតាទាំងអស់បានចាប់ផ្តើមច្រៀងចម្រៀងសរសើរតម្កើងមួយបទ ដែលថា៖ «ឱព្រះអម្ចាស់ ជាព្រះនៃយើងរាល់គ្នាអើយ ទ្រង់គួរនឹងទទួលសិរីល្អ កិត្តិនាម និងព្រះចេស្តា ដ្បិតទ្រង់បានបង្កើតរបស់សព្វសារពើមក ហើយគឺដោយបំណងព្រះហឫទ័យទ្រង់ហើយ ដែលរបស់ទាំង នោះបានកើតមក ហើយមាននៅផង» (វិវរណៈ 4:11)។