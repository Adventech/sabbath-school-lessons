---
title:  ដំណឹងល្អ និងកិច្ចការរបស់ព្រះជាចៅក្រម
date:  23/04/2023
---

កណ្ឌគម្ពីរវិវរណៈបានបង្ហាញអំពីអ្វីដែលត្រូវកើតឡើងនៅចុងបញ្ចប់នៃសង្គ្រាមពិភពលោករវាងព្រះ និងសាតាំង។ សង្គ្រាមនេះបានចាប់ផ្តើមឡើង មុនពេលដែលព្រះបានបង្កើតផែនដីនេះទៅទៀត។ លុយស៊ីហ្វ័របានចាប់ផ្តើមសង្គ្រាមនេះ។ លុយស៊ីហ្វ័រគឺជាទេវតាដ៏អស្ចារ្យមួយអង្គ ដែលបានបែរមកទាស់ នឹងព្រះ។ លុយស៊ីហ្វ័របានចោទប្រកាន់ព្រះ។ វាបាននិយាយថា ព្រះគ្មានភាពយុត្តិធម៌ឡើយ។ កណ្ឌគម្ពីរ វិវរណៈបានបង្ហាញយើងថាកិច្ចការរបស់ព្រះជាចៅក្រមនឹងបង្ហាញថា អ្វីដែលលុយស៊ីហ្វ័របានចោទប្រកាន់ ព្រះនោះ មិនមែនជាការពិតឡើយ។

`ខគម្ពីរវិវរណៈ 14:7 បានសំដែងថា៖ «ទេវតានោះបន្លឺសំឡេងយ៉ាងខ្លាំងថា ចូរកោតខ្លាចដល់ ព្រះ ហើយសរសើរសិរីល្អរបស់ទ្រង់ចុះ ដ្បិតពេលដែលទ្រង់ត្រូវជំនុំជម្រះ នោះបានមកដល់ហើយ ចូរក្រាបថ្វាយបង្គំដល់ព្រះដ៏បង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មានចុះ» (វិវរណៈ 14:7)។ តើលោក អ្នកបានឃើញពាក្យពេចន៍នៃទេវតាដែលបានប្រកាស បន្ទាប់ពីដំណឹងល្អនោះដែរឬទេ? ទេវតាបានប្រកាស អំពីកិច្ចការរបស់ព្រះជាចៅក្រម។ តើដំណឹងល្អ និងកិច្ចការរបស់ព្រះជាចៅក្រមមានទំនាក់ ទំនងនឹងគ្នាដូចម្តេចដែរ?`

ដំណឹងល្អ និងកិច្ចការរបស់ព្រះជាចៅក្រមគឺជាផ្នែកនៃសារនៃទេវតាទាំង3។ ផ្នែកទាំង2នេះមិន អាចបំបែកពីគ្នាបានឡើយ។ តើចំណុចនេះបានបង្ហាញយើងអំពីអ្វី? ចំណុចនេះបានបង្ហាញយើងថា បើ គ្មានដំណឹងល្អទេនោះ យើងក៏គ្មានក្តីសង្ឃឹម នៅពេលដែលព្រះជំនុំជម្រះយើងនោះដែរ។ យើងបានឃើញ រួចមកហើយថា ដំណឹងល្អគឺជាក្តីសង្ឃឹមតែមួយគត់របស់យើង នៅពេលដែលយើងត្រូវបានជំនុំជម្រះ។

នៅក្នុងអំឡុងនៃកិច្ចការរបស់ព្រះជាចៅក្រមនេះ អ្នកដទៃដែលរស់នៅភពដទៃទៀតនឹងបានឃើញថាព្រះទ្រង់ធ្វើអ្វីៗគ្រប់យ៉ាងតាមដែលទ្រង់អាចធ្វើទៅបាន ដើម្បីសង្គ្រោះមនុស្សគ្រប់គ្នានៅលើផែនដីនេះ។ កិច្ចការរបស់ព្រះជាចៅក្រមបានបង្ហាញយើងថា ទ្រង់យុត្តិធម៌ ព្រមទាំងពេញទៅដោយសេចក្តី មេត្តាផងដែរ។ កិច្ចការរបស់ព្រះជាចៅក្រមបានបង្ហាញយើងអំពីសេចក្តីស្រឡាញ់ និងបញ្ញត្តរបស់ទ្រង់។ ហើយកិច្ចការរបស់ទ្រង់ជាចៅក្រមក៏បានបង្ហាញអំពីសេចក្តីស្រឡាញ់របស់ទ្រង់នៅក្នុងការសង្គ្រោះយើង ចេញពីអំពើបាបផងដែរ។

កិច្ចការរបស់ព្រះជាចៅក្រមគឺជាផ្នែកមួយនៃចម្លើយរបស់ទ្រង់ចំពោះបញ្ហានៃអំពើបាប។ នៅ ក្នុងសង្គ្រាមរវាងសេចក្តីល្អ និងសេចក្តីអាក្រក់ ព្រះបានឆ្លើយទៅនឹងការកុហករបស់សាតាំង។ តើដោយ របៀបណា? គឺដោយការសុគតរបស់ព្រះយេស៊ូវនៅលើឈើឆ្កាង។ នៅក្នុងអំឡុងនៃកិច្ចការរបស់ព្រះជា ចៅក្រមនេះ ទ្រង់នឹងបង្ហាញយើងថា ទ្រង់បានធ្វើអ្វីៗគ្រប់យ៉ាងតាមដែលទ្រង់អាចធ្វើទៅបាន ដើម្បីសង្គ្រោះ យើង ដោយដឹកនាំយើងទៅកាន់ឈើឆ្កាងនៃការលើកលែងទោស។ បញ្ជីទាំងប៉ុន្មាននៅស្ថានសួគ៌នឹងត្រូវ បានបើកនៅពេលនោះ (សូមអានខគម្ពីរដានីយ៉ែល 7:10)។ ចំពោះព្រះ យើងទាំងអស់គ្នាមានតម្លៃជា ទីបំផុត។ ដូច្នេះហើយ ទ្រង់នឹងប្រទានឱកាសឱ្យគ្រប់គ្នានៅស្ថានសួគ៌បានមើលឃើញជម្រើសដែល យើងបានជ្រើសដើរតាមព្រះវិញ្ញាណបរិសុទ្ធនោះ។ ព្រះបានប្រទានព្រះវិញ្ញាណរបស់ទ្រង់ ដើម្បីដឹកនាំ យើងទៅឯព្រះយេស៊ូវ។

`សូមអានខគម្ពីរទំនុកដំកើង 51:1-4 យ៉ាងយកចិត្តទុកដាក់។ សូមក្រឡេកមើលខ4។ តើខទាំងនេះបានជួយឱ្យយើងយល់អំពីកិច្ចការរបស់ព្រះជាចៅក្រមនេះដោយរបៀបណា?`