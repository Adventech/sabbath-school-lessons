---
title:  រឿងខ្លី
date:  28/04/2023
---

### បុរសនៅលើកង់

លោកហ្វីលីពដែលជាអ្នកលក់សៀវភៅ បានជិះកង់របស់គាត់រាប់រយម៉ាយ ដើម្បីនឹងលក់ សៀវភៅ គ្រីស្ទានដែលពេញទៅដោយក្តីសង្ឃឹម នៅលើផ្លូវដីហុយស្ងួតហួតហែង និងក្រោមកំដៅថ្ងៃដ៏សែនក្តៅនៅក្នុងប្រទេសអូស្ត្រាលី។ ថ្ងៃមួយ គាត់បានទៅដល់កសិដ្ឋានដ៏ដាច់ស្រយាលមួយ ដែល នៅទីនោះមានឈ្មោះថា អឺហ្គោវវ៉ា (Eugowra)។ នៅទីនោះហើយ គាត់បានឃើញកសិករម្នាក់កំពុងតែភ្ជួរ ស្រែ។ បុរសម្នាក់នោះមានកាយសម្បទានរឹងមាំ ប៉ុន្តែ ស្មារតីរបស់គាត់ទន់ខ្សោយជាខ្លាំង។ កសិករនោះ មានឈ្មោះថា លោក ថម ខេន (Tom Kent)។

លោកហ្វីលីពមិនបានដឹងរឿងរបស់លោកថមឡើយ ប៉ុន្តែ គ្រួសាររបស់លោកថមមានវិបត្តិជាច្រើន។ នាងម៉ារីដែលជាប្រពន្ធរបស់គាត់បានស្លាប់ ដោយសារជំងឺរលាកសួត។ គាត់កំពុងតែស្ថិត នៅក្នុងភាពអស់សង្ឃឹម ដោយតស៊ូមើលកូនៗទាំង11របស់ពួកគាត់។ មុននាងម៉ារីស្លាប់ នាងបានសូម ឱ្យលោកសន្យានឹងនាងថា គាត់នឹងជួបនាងនៅឯស្ថានសួគ៌ ហើយនាំកូនៗមកជួបនឹងនាងផង។ លោកថមបានសន្យានឹងនាងយ៉ាងដូច្នេះ។ គាត់បានដើររកព្រះគម្ពីរទាំងទឹកភ្នែក ដើម្បីឱ្យបានដឹងថា គាត់អាចរក្សាសេចក្តីសន្យាមួយនេះបាន។ ពេលនោះហើយគឺជាពេលដែលលោកហ្វីលីព បានជួបនឹងលោកថម។ លោកហ្វីលីព រីគី (Philip Reekie) បានកើតនៅក្នុងប្រទេសស្កុតឡែននៅឆ្នាំ 1846។ នៅក្នុងឆ្នាំ1844 គាត់បានចំណាកស្រុកមកនៅប្រទេសអូស្រ្តាលី ដើម្បីស្វែងរកជីវិតថ្មី បន្ទាប់ ពីបានលែងលះជាមួយនឹងភរិយារួចមក។ មួយឆ្នាំក្រោយមក នៅក្នុងឆ្នាំ1889 គាត់បានប្រទះឃើញ សៀវភៅគ្រីស្ទានមួយចំនួន ហើយគាត់បានរកសេចក្តីពិតនៃព្រះគម្ពីរដ៏អស្ចារ្យជាច្រើននៅក្នុងនោះ ព្រម ទាំងបានដឹងអំពីព្រះយេស៊ូវទៀតផង។ គាត់មិនត្រឹមតែរកឃើញប្រទេសថ្មីប៉ុណ្ណោះទេ គាត់ថែមទាំងមាន ហេតុផលថ្មីដើម្បីរស់ទៀតផង។ គឺថា គាត់ចង់រំលែកនូវក្តីសង្ឃឹមថ្មីរបស់គាត់នេះ។ គាត់ឈប់ធ្វើការជា អ្នកឆ្លាក់អក្សរ មកធ្វើជាអ្នកឆ្លាក់ព្រះបន្ទូលរបស់ព្រះនៅក្នុងចិត្តនៃអ្នកដទៃវិញ តាមរយៈការលក់សៀវភៅ របស់គាត់វិញ។

ឥឡូវនេះ នៅពេលដែលបានស្តាប់រឿងដ៏សោកសៅរបស់លោកថមរួចមក លោកហ្វីលីពបាន យល់អំពីការឈឺចាប់ ព្រមទាំងបានឮអំពីក្តីសង្ឃឹមរបស់នាងម៉ារីទៀតផង។ គាត់បានសម្រេចចិត្តចែក រំលែកសៀវភៅមហាវិវាទជាមួយនឹងលោកថម។ លោកថមពិបាកនឹងទទួលយកសេចក្តីពិតដែលគាត់ បានអាននោះណាស់ ប៉ុន្តែ បន្ទាប់ពីបានសិក្សាយ៉ាងយកចិត្តទុកដាក់រួចមក គាត់បានទទួលយកនូវការ បង្រៀនទាំងនោះ។ ការរកឃើញសេចក្តីពិតថ្មីៗទាំងនេះបានកំសាន្តចិត្តលោកថម ព្រមទាំងធានានូវសេចក្តីត្រូវការដែលគាត់ចង់បានជាទីបំផុតនោះដែរ។ គាត់បានចែកចាយនូវការរកឃើញថ្មីៗរបស់គាត់ នេះ ដល់កូនៗ និងអ្នកជិតខាងរបស់គាត់។ កូនៗរបស់គាត់ និងអ្នកជិតខាង5គ្រួសារទៀតក៏បានក្លាយ ទៅជាអ្នកជឿ និងក្លាយទៅជាសាវករបស់ព្រះយេស៊ូវផងដែរ។ នៅពេលនោះហើយ ទើបលោកថមបាន ដឹងថា គាត់អាចរក្សាសេចក្តីសន្យារបស់គាត់ជាមួយប្រពន្ធរបស់គាត់បាន។

សព្វថ្ងៃនេះ រឿងដ៏អស្ចារ្យនេះបានបន្តទៅមុខទៀត។ កូនចៅរបស់លោកថម ខេនរួមជាមួយ នឹងអ្នកជិតខាងទាំង5គ្រួសារនេះ ហើយនឹងមនុស្សដទៃទៀតបានចូលនៅក្នុងពួកជំនុំអាត់វេនទីស្ទ សរុប មក មាន20000នាក់បន្ថែមទៀត។ ជីវិតនៃមនុស្សទាំង20000នាក់ នេះ ត្រូវបានផ្លាស់ប្តូរដោយអ្នកជិះកង់លក់សៀវភៅដោយស្មោះត្រង់ ម្នាក់ ហើយនឹងកសិករដែលបានចែករំលែកសៀវភៅមហាវិវាទជាមួយ នឹងក្រុមគ្រួសារ ហើយនឹងអ្នកជិតខាងរបស់គាត់នោះឯង។