---
title:  ព្រះដែលជាចៅក្រមរបស់យើង ទ្រង់ពេញទៅដោយសេចក្តីមេត្តា
date:  24/04/2023
---

ឈើឆ្កាង និងកិច្ចការរបស់ព្រះជាចៅក្រមបានបង្ហាញថាព្រះទ្រង់យុត្តិធម៌ និងពេញទៅដោយ សេចក្តីមេត្តា។ បញ្ញត្តរបស់ព្រះគឺត្រូវបានរំលង។ ហើយទោសនៃការរំលងនោះគឺជាសេចក្តីស្លាប់។ ដូច្នេះ ពួកបាបជនត្រូវតែស្លាប់។ «ដ្បិតឈ្នួលរបស់អំពើបាប នោះជាសេចក្តីស្លាប់» (រ៉ូម 6:23)។ ប៉ុន្តែ ព្រះក៏ ពេញទៅដោយសេចក្តីមេត្តាផងដែរ។ ដូច្នេះ នៅពេលដែលយើងទទួលការលើកលែងពីទ្រង់នោះ ទ្រង់គឺជាជីវិត«អំណោយទាននៃព្រះវិញ គឺជាជីវិតដ៏នៅអស់កល្បជានិច្ច» (រ៉ូម 6:23)។ ប្រសិនបើព្រះអាចផ្លាស់ប្តូរបញ្ញត្តរបស់ទ្រង់មែននោះ ព្រះយេស៊ូវក៏ពុំចាំបាច់សុគតដែរ។ ការសុគតរបស់ទ្រង់នៅលើឈើឆ្កាងបាន បង្ហាញយើងថា បញ្ញត្តរបស់ព្រះមិនអាចផ្លាស់ប្តូរបានឡើយ។

`តើត្រូវបានជំនុំជម្រះដោយរបៀបណា? សូមអានខគម្ពីរវិវរណៈ 20:12 សម្រាប់ចម្លើយ។ តើទង្វើល្អរបស់យើង ហើយនឹងការដែលយើងបានសង្គ្រោះនោះ មានទំនាក់ទំនងអ្វីនឹងគ្នាដែរ?`

ទង្វើរបស់យើងបានបង្ហាញយើងអំពីជម្រើសរបស់យើង។ ទង្វើរបស់យើងក៏បានបង្ហាញថា យើងបានស្មោះត្រង់ ឬមិនស្មោះត្រង់ចំពោះព្រះផងដែរ។ លោកប៉ុលបានមានប្រសាសន៍ថា «ដ្បិតគឺដោយ ព្រះគុណ ដែលអ្នករាល់គ្នាបានសង្គ្រោះ ដោយសារសេចក្តីជំនឿ ហើយសេចក្តីនោះក៏មិនមែនកើតពីអ្នក រាល់គ្នាដែរ គឺជាអំណោយទានរបស់ព្រះវិញ ក៏មិនមែនដោយការប្រព្រឹត្តដែរ ក្រែងអ្នកណាអួតខ្លួន» (អេភេសូរ 2:8, 9)។ នៅពេលដែលព្រះយេស៊ូវសង្គ្រោះយើងនោះ ទ្រង់ក៏បានផ្លាស់ប្តូរយើងដែរ។ «ដ្បិតយើងរាល់ គ្នាជាស្នាដៃ ដែលទ្រង់បង្កើតក្នុងព្រះគ្រីស្ទយេស៊ូវសម្រាប់ការល្អ ដែលព្រះបានរៀបចំជាមុនឲ្យយើងរាល់គ្នា ប្រព្រឹត្តតាម» (អេភេសូរ 2:10)។ ព្រះវិញ្ញាណបរិសុទ្ធបានជួយយើងឱ្យធ្វើកិច្ចការល្អៗ។ ប៉ុន្តែ ទង្វើ ល្អរបស់យើងមិនអាចសង្គ្រោះយើងបានទេ។ ទង្វើរបស់យើងគ្រាន់តែបានបង្ហាញថា សេចក្តីជំនឿរបស់យើងគឺជាការពិតប៉ុណ្ណោះ។ កិច្ចការរបស់ព្រះជាចៅក្រមនឹងបង្ហាញរឿងគ្រប់យ៉ាង ដែលមាននៅក្នុងចិត្ត របស់យើង។

សូមអានសម្រង់មតិដ៏អស្ចារ្យមួយនេះពីអ្នកស្រី អេល្លីន ជី វ៉ៃត៍ ស្តីអំពីដំណឹងល្អ និងកិច្ចការរបស់ ព្រះជាចៅក្រមរបស់យើង ដោយអ្នកស្រីបានសរសេរយ៉ាងដូច្នេះ៖ «ព្រះគម្ពីរបានបង្ហាញយើងថា រាស្ត្រ របស់ព្រះបានឈរនៅចំពោះព្រះ ដោយពាក់សំលៀកបំពាក់យ៉ាងកខ្វក់។ ទ្រង់គឺជាចៅក្រមរបស់យើង។ រូបសព្ទនេះបានបង្ហាញយើងថា យើងត្រូវតែលះបង់អំនួតទាំងអស់ចេញពីចិត្តរបស់យើង។ អ្នកគ្រីស្ទាន ទាំងអស់គួរតែសម្អាតចិត្តរបស់ពួកគេ។ នៅពេលដែលយើងកាន់តែសម្លឹងទៅឯជីវិតដ៏ល្អឥតខ្ចោះរបស់ព្រះយេស៊ូវនោះ យើងក៏កាន់តែឃើញសេចក្តីល្អទាំងអស់ដែលបានមកពីព្រះយេស៊ូវនោះនៅក្នុងចិត្តរបស់ យើងផងដែរ។ យើងនឹងមើលឃើញថាខ្លួនយើងគឺជាបាបជន។ ទន្ទឹមគ្នានេះ យើងក៏នឹងពឹងផ្អែកទៅលើ ព្រះយេស៊ូវផងដែរ។ ព្រះនឹងធ្វើឱ្យយើងបានជាបរិសុទ្ធ។ ព្រះយេស៊ូវគឺជាបុគ្គលតែមួយគត់ ដែលអាច ឆ្លើយទៅសាតាំងបាន នៅពេលដែលវាបានចោទប្រកាន់យើងដោយព្រោះអំពើបាប។ ព្រះយេស៊ូវបានចូល ទៅឯព្រះជំនួសយើង ទ្រង់ថែមទាំងបានតវ៉ារឿងក្តីរបស់យើងនៅក្នុងសាលជំនុំជម្រះផងដែរ។ ព្រះយេស៊ូវ បានប្រាប់សាតាំងឱ្យឈប់ចោទប្រកាន់យើង។ ព្រះយេស៊ូវអាចធ្វើកិច្ចការនេះសម្រាប់យើងបាន ដោយសារតែទ្រង់បានស្លាប់ជំនួសយើងហើយ។ យើងត្រូវបានសង្គ្រោះ ដោយសារជីវិតដ៏គ្រប់លក្ខណ៍របស់ទ្រង់នេះឯង មិនមែនដោយសារទង្វើល្អរបស់យើងនោះឡើយ»។ ដកស្រង់ពី Testimonies for the Church, volume 5, pages 471, 472, adapted។