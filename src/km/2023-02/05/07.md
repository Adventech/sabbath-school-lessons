---
title:  ការសិក្សាបន្ថែម
date:  28/04/2023
---

សូមអានសម្រង់មតិរបស់អ្នកស្រីអេល្លីន ជី វ៉ៃត៍ស្តីអំពីកិច្ចការរបស់ព្រះជាចៅក្រមនៅ ក្នុងគ្រាចុងក្រោយនេះ។

«ព្រះគុណរបស់ព្រះគឺជាក្តីសង្ឃឹមតែមួយគត់របស់យើង។ សេចក្តីអធិស្ឋានគឺជាវិធីតែម៉្យាងគត់ដែលអាចការពារយើងបាន។ លោកយ៉ូស្វេបានអធិស្ឋាននៅមុខព្រះយេស៊ូវដ៏ជាមហាទេវតា។ ទន្ទឹម គ្នានេះ ពួកជំនុំចុងក្រោយរបស់ព្រះនឹងអធិស្ឋានទូលសូមឱ្យព្រះយេស៊ូវសង្គ្រោះពួកគេ។ រាស្ត្ររបស់ព្រះ នឹងលះបង់សេចក្តីអំនួតទាំងអស់ចេញពីចិត្តរបស់ពួកគេ។ សេចក្តីជំនឿរបស់ពួកគេនឹងបានរឹងមាំឡើង។ ដ្បិតព្រះយេស៊ូវគឺជាមេធាវីរបស់ពួកគេ។ រាស្ត្ររបស់ព្រះនឹងបានដឹងថា ជីវិតរបស់ពួកគេមានពេញទៅដោយអំពើបាប។ រាស្ត្ររបស់ព្រះនឹងបានឃើញថា ពួកគេខ្សោយ និងគ្មានអំណាច។ ពួកគេ ត្រៀមខ្លួនជាស្រេច ចំពោះការអស់សង្ឃឹម។ ដ្បិតសាតាំងបានឈរនៅជិតនោះ ដើម្បីនឹងចោទប្រកាន់ពួក គេ។ ដូចគ្នានេះដែរ សាតាំងក៏បានឈរនៅជិតលោកយ៉ូស្វេ ដើម្បីនឹងចោទប្រកាន់គាត់ផងដែរ។ សាតាំង បានចង្អុលទៅលើសំលៀកបំពាក់កខ្វក់ ដែលរាស្ត្ររបស់ព្រះបានពាក់។ សំលៀកបំពាក់ទាំងនេះគឺជា រូបសព្ទមួយតំណាងឱ្យទង្វើរបស់ពួកគេ។ សាតាំងបាននិយាយថា រាស្ត្ររបស់ព្រះខ្សោយណាស់។ សាតាំងបានចោទថា ពួកគេបានធ្វើរឿងអាក្រក់ៗ។ ហើយសាតាំងបាននិយាយថា រាស្ត្ររបស់ព្រះមិនបាន ដឹងគុណទ្រង់នោះឡើយ។ ពួកគេមិនដូចជាព្រះយេស៊ូវឡើយ។ ដ្បិតពួកគេមិនបានលើកតម្កើងព្រះយេស៊ូវ ដែលជាព្រះអង្គសង្គ្រោះរបស់ពួកគេ . . . . រាស្ត្ររបស់ព្រះបានសាងកំហុសជាច្រើន។ សាតាំងបានដឹង អំពីអំពើបាបដែលវាបានល្បួងឱ្យពួកគេធ្វើនោះ គ្រប់ជ្រុងជ្រោយ។ សាតាំងបានបង្ហាញអំពើបាបទាំង នេះដល់ព្រះ។ សាតាំងក៏បាននិយាយបំភ្លើសអំពើបាបទាំងនេះផងដែរ។ សាតាំងបានប្រកាសថា «ព្រះ បានទម្លាក់យើង និងពួកទេវតារបស់យើងចេញពីស្ថានសួគ៌មក តែទ្រង់បែរជាប្រទានរង្វាន់ដល់រាស្ត្រ របស់ទ្រង់ដែលបានប្រព្រឹត្តអំពើបាបដូចជាពួកយើងដែរនោះ យ៉ាងដូចម្តេចទៅបាន?»។ ឱព្រះអម្ចាស់ អើយ ទ្រង់មិនអាចធ្វើដូច្នេះបានឡើយ ទ្រង់គ្មានភាពយុត្តិធម៌ចំពោះពួកយើងឡើយ។ ទ្រង់មិនបរិសុទ្ធ ហើយក៏គ្មានភាពយុត្តិធម៌នៅក្នុងការជំនុំជម្រះរបស់ទ្រង់នោះដែរ។ ដូច្នេះហើយ ទ្រង់ត្រូវតែដាក់ទោស ពួកគេ អំពីអំពើឧក្រិដ្ឋកម្មរបស់ពួកគេ។ មែនហើយ ពួកសិស្សរបស់ព្រះយេស៊ូវបានប្រព្រឹត្តអំពើបាបមែន ពិត។ ប៉ុន្តែ ពួកគេមិនបានប្រគល់ជីវិតរបស់ពួកគេឱ្យសាតាំងគ្រប់គ្រងនោះឡើយ។ រាស្ត្ររបស់ព្រះ បានលះបង់អំពើបាបរបស់ពួកគេ។ រាស្ត្ររបស់ព្រះបានចូលទៅឯព្រះអម្ចាស់។ ពួកគេបានលះបង់សេចក្តី អំនួតទាំងអស់ចេញពីចិត្តរបស់ពួកគេ។ ពួកគេបានសារភាពអំពើបាបរបស់ពួកគេ។ ព្រះយេស៊ូវដែលជា មេធាវីរបស់ពួកគេបានចូលទៅឯព្រះ ដើម្បីសូមជំនួយជួយដល់ពួកគេហើយ។ ពួកគេបានធ្វើបាបព្រះយេស៊ូវ ដោយមិនបានដឹងគុណទ្រង់ ចំពោះអ្វីៗដែលទ្រង់បានធ្វើសម្រាប់ពួកគេ។ ព្រះយេស៊ូវបានជ្រាបអំពី អំពើបាបរបស់ពួកគេ។ ប៉ុន្តែ ទ្រង់ក៏បានជ្រាបថាពួកគេបានលះបង់អំពើបាបរបស់ពួកគេចោលដែរ។ ដូច្នេះ តើព្រះយេស៊ូវបានធ្វើអ្វី? ព្រះយេស៊ូវនឹងប្រកាសថា សូមឱ្យព្រះកែតម្រូវឯងចុះ សាតាំងអើយ។ ខ្ញុំបានលះបង់ជីវិតរបស់ខ្ញុំជំនួសមនុស្សទាំងនេះហើយ។ ខ្ញុំក៏មានទីសម្គាល់នៃស្នាមដែកគោលនៅលើដៃ របស់ខ្ញុំផងដែរ ដើម្បីជាថ្នូរបង្ហាញថា ខ្ញុំពិតជាបានសុគតជំនួសពួកគេមែន។ ដកស្រង់ពី Ellen G. White, Testimonies for the Church, volume 5, pages 473, 474, adapted។

**សំណួរពិភាក្សា**

`1. យើងកំពុងតែរស់នៅក្នុងគ្រាមួយ នៅពេលដែលព្រះត្រូវជំនុំជម្រះមនុស្សទាំងអស់។ តើសេចក្តីពិតនៃព្រះគម្ពីរនេះគួរតែផ្លាស់ប្តូររបៀបដែលយើងរស់នៅរាល់ថ្ងៃនេះដោយរបៀបណា?`

`2. តើហេតុអ្វីបានជាកិច្ចការរបស់ព្រះជាចៅក្រមនេះ មិនមែនជាដំណឹងអាក្រក់នោះឡើយ តែជា ដំណឹងល្អសម្រាប់យើងយ៉ាងដូចម្តេចដែរ?`