---
title:  ការសិក្សាបន្ថែម
date:  16/06/2023
---

«គ្រាដែលពួកមេដឹកនាំនៃពួកជំនុំប្រូតេស្តង់នឹងធ្វើសេចក្តីសញ្ញាជាមួយនឹងពួកមេដឹក នាំនៃព្រះវិហាររ៉ូមុាំងកាតូលិកនោះនឹងត្រូវមកដល់។ ពួកជំនុំប្រូតេស្តង់ក៏នឹងទទួលយកការបង្រៀនខុស ឆ្គងដែលថាព្រលឹងមិនចេះស្លាប់នោះដែរ។ ពួកគេនឹងជឿថា មនុស្សស្លាប់អាចទាក់ទងជាមួយនឹងយើងបាន។ បន្ទាប់មក ពួកជំនុំប្រូតេស្តង់ ពួកជំនុំកាតូលិក និងមនុស្សដែលជឿថា មនុស្សស្លាប់អាចទាក់ទងជាមួយនឹងយើងនោះ ពួកគេនឹងសហការគ្នា។ ក្រុមទាំង3នេះ នឹងធ្វើឱ្យប្រជាជននៅក្នុងសហរដ្ឋ អាមេរិកបដិសេធក្បួនច្បាប់សំខាន់ៗទាំងអស់នៃរដ្ឋាភិបាលរបស់ពួកគេ។ បន្ទាប់មក ប្រជាជននៅក្នុង ប្រទេសនេះ រំលងច្បាប់ ដើម្បីនឹងលើកតម្កើងនូវការបង្រៀន និងការកុហករបស់ព្រះវិហាររ៉ូមុាំងកាតូលិក។ នៅពេលដែលរឿងទាំងនេះបានកើតឡើង យើងនឹងដឹងថា គ្រាដែលសាតាំងត្រូវធ្វើកិច្ចការដ៏ភ្ញាក់ផ្អើលរបស់វានោះ បានមកដល់ហើយ។ ហើយចុងបញ្ចប់ក៏ជិតមកដល់ដែរ»។ ដកស្រង់ពី Ellen G. White, Testimonies for the Church, volume 5, 451, adapted។

**សំណួរពិភាក្សា**

`1. យើងបានដឹងថាយើងកំពុងតែរស់នៅក្នុងគ្រាចុងក្រោយ។ ព្រះគម្ពីរបានព្រមានយើងអំពីសេចក្តីវេទនា និងគ្រាលំបាកៗដែលត្រូវមកដល់។ យើងត្រូវតែត្រៀមខ្លួនឱ្យបានស្រេច។ ទន្ទឹមគ្នានេះ តើហេតុអ្វីបានជាយើងត្រូវតែប្រុងប្រយ័ត្នកុំឱ្យយើងក្លាយទៅជាមនុស្ស «ឆ្កួត» យ៉ាងដូច្នេះ? តើហេតុអ្វីបានជាយើងត្រូវ ជៀសវាងពីការនិយាយថា ព្រះយេស៊ូវនឹងយាងត្រឡប់មកវិញនៅថ្ងៃនេះ ឬថ្ងៃនោះយ៉ាងដូច្នេះ? តើហេតុអ្វី បានជាយើងមិនគួរសន្និដ្ឋានអំពីហេតុការណ៍ដែលព្រះគម្ពីរមិនបានចែងយ៉ាងដូច្នេះ? កាលពីមុនមនុស្ស បាននិយាយអំពីហេតុការណ៍ពិសេសៗដែលនឹងត្រូវកើតឡើង ឬថាហេតុការណ៍ទាំងនោះ នឹងកើតឡើង នៅពេលនេះ ឬពេលនោះក៏មាន។ តើនឹងមានអ្វីកើតឡើង នៅពេលដែលរឿងទាំងនេះមិនបានកើតឡើង ទៅតាមការទាយរបស់ពួកគេនោះ? តើអ្នកដទៃនឹងមានអារម្មណ៍យ៉ាងណា? តើបទពិសោធន៍ទាំងនេះបានធ្វើឱ្យជំនឿរបស់ពួកគេឈឺចាប់ដែរឬទេ? ប្រសិនបើមែននោះ តើដោយរបៀបណាដែរ?`

`2. មានអ្នកនិយាយថា ទីសំគាល់របស់សត្វឡើងមកពីសមុទ្រនោះ មិនមែនជាការសាកល្បងអំពីថ្ងៃអាទិត្យ នោះឡើយ។ ពួកគេបាននិយាយថា ច្បាប់នៃថ្ងៃអាទិត្យទូទាំងពិភពលោកនោះ មិនអាចកើតឡើងបាន ឡើយ។ ដូច្នេះហើយ ពួកគេក៏បានគិតថា យើងគ្មានអ្វីត្រូវព្រួយបារម្ភនោះដែរ។ តើហេតុអ្វីបានជាការគិត បែបនេះមិនត្រឹមត្រូវយ៉ាងដូច្នេះ? សូមក្រឡេកមើលសន្ទុះនៃការផ្លាស់ប្តូរធំៗដែលបានកើតឡើងនៅក្នុង ជីវិតនេះកាលពី2ទៅ3ឆ្នាំមុន។ តើលោកអ្នកនឹងផ្តល់ចម្លើយយ៉ាងដូចម្តេច ទៅកាន់មនុស្សដែលបាននិយាយថា ច្បាប់នៃថ្ងៃអាទិត្យមិនអាចកើតទៅរួចនោះ?`