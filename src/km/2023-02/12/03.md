---
title:  ថ្ងៃដែលមនុស្សជាច្រើនបានឈប់ជឿព្រះ
date:  12/06/2023
---

`សូមអានខគម្ពីរថែស្សាឡូនីចទី2 2:3, 4, 9-12។ នៅក្នុងខទាំងនេះ លោកប៉ុលបានពិភាក្សា អំពីគ្រាចុងក្រោយ។ តើលោកប៉ុលបានមានប្រសាសន៍ថានឹងមានអ្វីកើតឡើង? តើលោកប៉ុលបានប្រាប់ យើងអ្វីខ្លះ អំពីអំណាចនៃសត្វឡើងមកពីសមុទ្រនោះ?`

លោកប៉ុលបានព្រមានអ្នកគ្រីស្ទានអំពីគ្រាដែល «ដ្បិតថ្ងៃនោះមិនមកឡើយ ទាល់តែមានសេចក្តី ក្បត់សាសនាមកជាមុន» សិន (ថែស្សាឡូនីចទី2 2:3)។ គឺថា មនុស្សនឹងឈប់ជឿទៅលើសេចក្តីពិត នៃព្រះគម្ពីរ។ លោកប៉ុលបានព្រួយបារម្ភអំពីការបង្រៀនខុសឆ្គង ដែលបានបង្រៀននៅក្នុងព្រះវិហារ នៅ ក្នុងអំឡុងនៃសម័យគម្ពីរថ្មី។ ក្រោយមក ដំណឹងល្អក្លែងក្លាយមួយនឹងចូលមកក្នុងពួកជំនុំ។ ការបង្រៀន ខុសឆ្គងនេះនឹងកុហកអំពីរបៀបដែលយើងត្រូវបានសង្គ្រោះ និងអំពីកិច្ចការរបស់ព្រះសម្រាប់យើងនៅឯស្ថានសួគ៌ផងដែរ។

តើនរណាជាអ្នកនៅពីក្រោយការទាំងអស់នេះ? ចម្លើយគឺ សាតាំង។ សាតាំងគឺជា «មនុស្ស ដែលជាតួបាប» ដែលលោកប៉ុលបានមានប្រសាសន៍នោះឯង។ សាតាំងចង់ «ទាស់ទទឹង ហើយលើកខ្លួនឡើង ខ្ពស់លើសជាងអស់ទាំងអ្វី ដែលហៅថាព្រះ ឬរបស់អ្វីដែលគេគោរពប្រតិបត្តិផង ដល់ម៉្លេះ បាន ជាវានឹងអង្គុយនៅ ដូចជាព្រះក្នុងវិហារនៃព្រះ ទាំងសំដែងខ្លួនថាជាព្រះផង» (ថែស្សាឡូនីចទី2 2:4)។ ប៉ុន្តែ សាតាំងគឺជាអ្នកកុហកទៅវិញទេ។ វាបានសហការជាមួយនឹងពួកសម្តេចសង្ឃរបស់មនុស្សលោក ដើម្បីឱ្យធ្វើកិច្ចការរបស់វា។ សាតាំងនឹងប្រើស្នែងតូចនៅក្នុងបទគម្ពីរដានីយ៉ែល ជំពូក7 ឱ្យធ្វើ កិច្ចការរបស់វា។ ស្នែងតូចនិងសត្វឡើងមកពីសមុទ្រនៅក្នុងបទគម្ពីរវិវរណៈ ជំពូក13 និង14 នោះ គឺជាអំណាចតែមួយ។ ហើយស្នែងតូច និងមនុស្សដែលជាតួបាបនៅក្នុងបទគម្ពីរថែស្សាឡូនីចទី2 ជំពូក2 នោះ ក៏ជាអំណាចតែមួយដែរ។ ដូច្នេះ រូបស័ព្ទទាំង3យ៉ាងនេះ បានបង្ហាញយើងអំពីអំណាចតែមួយ។

«សូមសិក្សាអំពីស្នែងតូចនៅក្នុងបទគម្ពីរដានីយ៉ែល ជំពូក7។ បន្ទាប់មក សូមប្រៀបធៀបស្នែង តូចជាមួយនឹងសត្វសាហាវឡើងមកពីសមុទ្រ ដែលមានមុខដូចជាខ្លារខិននោះផង។ ហើយប្រៀបធៀប អំណាចទាំង2យ៉ាងនេះ ជាមួយនឹងមនុស្សដែលជាតួបាបនោះផង។ យើងនឹងបានមើលឃើញថា លោក ដានីយ៉ែល លោកសាវកប៉ុល និងលោកយ៉ូហាន បានមានប្រសាសន៍អំពីអំណាចតែមួយ។ អំណាចនោះគឺជាភាពដឹកនាំនៃព្រះវិហាររ៉ូមុំាងកាតូលិកនេះឯង»។ ដកស្រង់ពី The SDA Bible Commentary, volume 7, page 271, adapted។

យើងត្រូវតែចាំថា លោកដានីយ៉ែល លោកប៉ុល និងលោកយ៉ូហាន កំពុងតែមានប្រសាសន៍អំពី សាសនាមួយ មិនមែនមានប្រសាសន៍អំពីសមាជិករបស់វានោះទេ (វិវរណៈ 18:4)។ ពួកមេដឹកនាំនៃសាសនានេះបានបង្រៀនគោលគំនិតខុសឆ្គង។ ពួកគេបានយកការបង្រៀនរបស់មនុស្សមកជំនួសឱ្យ ការបង្រៀនរបស់ព្រះគម្ពីរវិញ។ ម្ល៉ោះហើយ បានជាព្រះប្រទានសារពិសេសៗទាំងនេះ តាមរយៈព្រះគម្ពីរ ដើម្បីព្រមានយើង។ ព្រះទ្រង់ស្រឡាញ់យើង ហើយទ្រង់ក៏ចង់ឱ្យយើងត្រៀមខ្លួនជាស្រេចសម្រាប់ការយាងមករបស់ទ្រង់ផងដែរ។ ទ្រង់ក៏ចង់ឱ្យយើងព្រមានដល់រាស្ត្ររបស់ទ្រង់ដែលបានរួមចំណែក នៅក្នុងសាសនានេះផងដែរ ដោយសារតែទ្រង់ស្រឡាញ់យើងជាខ្លាំង។ យើងត្រូវតែចងចាំអំពីទំហំនៃសេចក្តីស្រឡាញ់ដែលព្រះមានចំពោះពួកគេ នៅពេលដែលយើងចែកចាយសេចក្តីពិតនៃព្រះគម្ពីរជាមួយនឹងពួកគេនោះ។