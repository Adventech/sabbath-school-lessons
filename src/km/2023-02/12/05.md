---
title:  ទីសំគាល់របស់សត្វឡើងមកពីសមុទ្រ
date:  14/06/2023
---

`សូមអានខគម្ពីរវិវរណៈ 14:9 រួចប្រៀបធៀបខនេះទៅខគម្ពីរវិវរណៈ 14:12។ តើទេវតាបានដាក់ទីសំគាល់របស់សត្វឡើងមកពីសមុទ្រនោះនៅទីណា? (សូមអានខគម្ពីរចោទិយកថា 6:8 និង ចោទិយកថា 11:18 ផងដែរ)។ តើរាស្ត្ររបស់ព្រះខុសគ្នាពីមនុស្សដែលបានទទួលទីសំគាល់របស់សត្វ ឡើងមកពីសមុទ្រនោះនៅត្រង់ចំណុច2យ៉ាងអ្វីខ្លះ?`

នឹងមានមនុស្ស2ក្រុមរស់នៅក្នុងគ្រាចុងក្រោយ។ ក្រុមទី1 នៅលើផែនដីនេះបានថ្វាយបង្គំដល់ អំណាចនៃសត្វឡើងមកពីសមុទ្រ។ ចំណែកឯក្រុមទី2 បានរក្សាក្រឹត្យវិន័យរបស់ព្រះវិញ។ ក្រឹត្យវិន័យទាំងនេះរួមបញ្ចូលទាំងក្រឹត្យវិន័យទី4ផងដែរ។ អំណាចនៃសត្វឡើងមកពីសមុទ្របានព្យាយាមផ្លាស់ប្តូរ បញ្ញត្តិនេះ។ ប៉ុន្តែក្រុមទី2 បានមានជំនឿមកពីព្រះយេស៊ូវវិញ។ អារក្សបានសហការជាមួយនឹង សត្វឡើងមកពីសមុទ្រ ហើយនិងសត្វនៅលើដីគោក ដើម្បីនឹងវាយប្រហារទៅលើថ្ងៃបរិសុទ្ធ។ ទីសំគាល់របស់សត្វឡើងមកពីសមុទ្រត្រូវបានដាក់នៅលើថ្ងាស ឬនៅលើដៃ។ ថ្ងាសគឺជារូបស័ព្ទមួយតំណាងឱ្យចិត្ត គំនិត និងការជ្រើសរើស។ រីឯដៃវិញ គឺជារូបស័ព្ទមួយតំណាងឱ្យសកម្មភាព និងរឿងដែលយើងបាន ធ្វើនោះឯង។ ថ្ងៃដែលច្បាប់នឹងប្រកាសថានឹងដកសិទ្ធសេរីភាពខាងឯសាសនារបស់យើងចេញនោះ នឹង ត្រូវមកដល់។ ថ្ងៃទាំងនោះអាចនឹងមកដល់លឿនជាងការគិតរបស់យើងផងក៏ថាបាន។ អ្នកណាដែលបានធ្វើតាមសេចក្តីពិតនៃព្រះគម្ពីរ ហើយបានរក្សាថ្ងៃទី7នោះ នឹងត្រូវគេចោទប្រកាន់ចំពោះ រឿងអាក្រក់ទាំងអស់ដែលបានកើតឡើងនៅលើផែនដីនេះ។

«មនុស្សដែលបានលើកតម្កើងថ្ងៃសប្បាតហ៍នោះ នឹងត្រូវគេចោទប្រកាន់ថា បានធ្វើឱ្យរឿង អាក្រក់ៗកើតមានឡើង។ ពួកគេនឹងត្រូវគេចោទប្រកាន់ថា បានរំលងបញ្ញត្តិ និងបានធ្វើឱ្យព្រះក្រោធ។ អ្នកដទៃនឹងនិយាយថា អ្នករក្សាថ្ងៃសប្បាតហ៍បានរឹងរូស ដោយមិនព្រមធ្វើតាមច្បាប់។ អ្នកទាំងនោះក៏នឹងនិយាយថា សិស្សស្មោះត្រង់របស់ព្រះគឺជាខ្មាំងសត្រូវរបស់រដ្ឋាភិបាលផងដែរ»។ ដកស្រង់ពី Ellen G. White, The Great Controversy, page 592, adapted។

ពួកមេដឹកនាំនៃព្រះវិហាររ៉ូមុាំងកាតូលិកបានប្រកាសថា ថ្ងៃអាទិត្យគឺជាទីសំគាល់ពិសេសតំណាង ឱ្យអំណាចរបស់ពួកគេ។ «ជាការពិតណាស់ ព្រះវិហារកាតូលិកបាននិយាយថា ការផ្លាស់ប្តូរពីថ្ងៃសោរ៍ ទៅថ្ងៃអាទិត្យនោះគឺជាគោលគំនិតរបស់គេ . . . . ហើយផ្លាស់ប្តូរនេះក៏ជាទីសំគាល់មួយបង្ហាញអំពីការគ្រប់គ្រងរបស់វាពីលើសាសនាផងដែរ»។ ដកស្រង់ពី The American Catholic Quarterly Review, January 1883, adapted។

កណ្ឌគម្ពីរវិវរណៈបានសំដែងប្រាប់យើងថា នៅពេលអនាគត គ្រោះមហន្តរាយដ៏អាក្រក់មួយនឹងកើតមានឡើង។ គ្រោះមហន្តរាយនេះនឹងរាតត្បាតទូទាំងពិភពលោក។ នៅពេលនោះ ការថ្វាយបង្គំ នៅថ្ងៃអាទិត្យនឹងត្រូវអនុម័តជាច្បាប់មួយ។ ហើយច្បាប់នោះនឹងក្លាយទៅជាទីសំគាល់របស់សត្វឡើងមកពីសមុទ្រនោះឯង។ យើងមិនបានដឹងថា រឿងនេះកើតឡើងនៅពេលណា ឬរបៀបណានោះទេ។ ប៉ុន្តែ យើងបានដឹងថា ថ្ងៃបរិសុទ្ធនឹងក្លាយមកជាការសាកល្បងផ្តាច់ព្រ័ត្រនៅក្នុងគ្រាចុងក្រោយវិញ។