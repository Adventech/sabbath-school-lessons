---
title:  របួសដែលអាចបង្កឱ្យស្លាប់បាន
date:  11/06/2023
---

យើងបានរៀនរួចមកហើយ ថាអំណាចនៃសត្វសាហាវនៅក្នុងបទគម្ពីរវិវរណៈ ជំពូក13 និង 14 បានបង្ហាញយើងអំពីសាសនាពិភពលោកមួយ ដែលបានបង្រៀន និងថ្វាយបង្គំខុសឆ្គង។ ប៉ុន្តែ ក៏ មានលើសពីនេះទៀតផងដែរ។

`សូមអានអំពីអំណាចនៃសត្វឡើងមកពីសមុទ្រ ដែលបានបង្ហាញនៅក្នុងខគម្ពីរវិវរណៈ 13:5; វិវរណៈ 12:6, 14 និងដានីយ៉ែល 7:25។ តើនគរខាងឯសាសនានេះបានគ្រប់គ្រងយូរប៉ុនណា ដែរ?`

សត្វសាហាវឡើងមកពីសមុទ្រនេះ នឹងត្រូវគ្រប់គ្រងអស់រយៈពេលជាច្រើនឆ្នាំ។ យោងតាមនៃពេលវេលាដែលមានចែងនៅក្នុងព្រះគម្ពីរនោះ មួយថ្ងៃគឺស្មើទៅនឹងមួយឆ្នាំ។ នៅក្នុងខគម្ពីរជនគណនា 14:34 យើងបានអានថា «ឯងរាល់គ្នានឹងត្រូវទ្រាំទ្រចំពោះសេចក្តីទុច្ចរិតរបស់ឯងអស់40ឆ្នាំ តាមចំនួន ថ្ងៃដែលបានដើរសង្កេតមើលក្នុងស្រុកនោះ គឺជា40ថ្ងៃ ក្នុង1ថ្ងៃទុកជា1ឆ្នាំ នោះឯងរាល់គ្នានឹងស្គាល់សណ្ឋានដែលឥតពីអញទៅ ជាយ៉ាងណា»។ ខនេះបានបង្ហាញយើងថា នៅក្នុងសារនៃពេលវេលានេះ មួយថ្ងៃគឺស្មើទៅនឹង1ឆ្នាំពិតប្រាកដ។ ព្រះក៏បានប្រទានក្បួនច្បាប់ដដែលនេះ នៅក្នុងកណ្ឌគម្ពីរអេសេគាល ផងដែរ គឺថា៖ «អញបានកំណត់1ថ្ងៃ ទុកជា1ឆ្នាំដល់ឯង» (អេសេគាល 4:6)។ ដូច្នេះ ប្រសិនបើយើង ប្រើក្បួនច្បាប់នៃព្រះគម្ពីរនេះជាមួយនឹងសារនៃពេលវេលាចំនួន 42ខែនៅក្នុងខគម្ពីរវិវរណៈ 13:5 នោះ យើងនឹងអាចរកឃើញចំនួនឆ្នាំនៅក្នុង 42ខែនោះ។ នៅក្នុងសម័យគម្ពីរសញ្ញាចាស់ មួយខែមាន30ថ្ងៃ។ ប្រសិនបើយក 42ខែគុណនឹងចំនួនថ្ងៃទាំងអស់នៅក្នុងមួយខែៗនោះ យើងនឹងឃើញ1260ថ្ងៃ ឬ1260 ឆ្នាំជាក់ជាមិនខាន។

នៅក្នុងឆ្នាំ300នៃគ្រិស្តសករាជ ស្តេចកុងស្តង់ទីននៃសាសន៍រ៉ូម បានតែងតាំងសាសនាគ្រីស្ទាន ឱ្យក្លាយទៅជាសាសនាមួយដែលស្របច្បាប់។ ស្តេចកុងស្តង់ទីនចង់បង្រួបបង្រួមនគរខាងកើតរបស់ ទ្រង់ជាមួយនឹងនគរខាងលិចឡើងវិញ។ ដូច្នេះហើយ បានជាទ្រង់ចង់ផ្លាស់ប្តូររាជធានីនៃនគររបស់ទ្រង់ ទៅកាន់ទីក្រុងប៊ីហ្សីនទីម (Byzantium) វិញ។ នៅពេលនោះ នគររ៉ូមពុំមានអ្នកគ្រប់គ្រងនោះឡើយ។ ដូច្នេះហើយ ប៉ាបក៏បានក្លាយមកជាមេដឹកនាំនៃសាសន៍រ៉ូមទៅ។ ប៉ាបគឺជាសម្តេចសង្ឃនៃព្រះវិហាររ៉ូមុាំង កាតូលិក។ ប៉ាបបានក្លាយទៅជាសម្តេចសង្ឃម្នាក់ដ៏មានអំណាច ហើយក៏ជាស្តេចដ៏ខ្លាំងពូកែម្នាក់ផងដែរ។ នៅក្នុងឆ្នាំ538 នៃគ្រិស្តសករាជ ស្តេចចាស្ទីនៀន (Justinian) បានគ្រប់គ្រងនគររ៉ូម។ នៅក្នុង ឆ្នាំនោះ ស្តេចចាស្ទីនៀនបានតែងតាំងសង្ឃនៃព្រះវិហាររ៉ូមុាំងឱ្យធ្វើជាសម្តេចសង្ឃជាន់ខ្ពស់របស់ពួក ជំនុំគ្រីស្ទាន។ ព្រះវិហាររ៉ូមុាំងកាតូលិកមានអំណាចយ៉ាងខ្លាំងក្លា ចាប់ពីឆ្នាំ538 រហូតដល់1798មុន គ្រិស្តសករាជ។ នៅក្នុងអំឡុងពេលនោះ ភាពជាមេដឹកនាំនៃពួកជំនុំ បានសម្លាប់មនុស្សស្មោះត្រង់នឹង ព្រះគម្ពីរនោះជាច្រើននាក់។ នៅក្នុងឆ្នាំ1798 មុនគ្រិស្តសករាជ មេទ័ពប៊ឺធីអឺរ (Berthier) ដែលជាមេទ័ព ម្នាក់របស់ស្តេចណាប៉ូឡេអុងនោះ បានចាប់ប៉ាបដាក់គុក។ មេទ័ពប៊ឺធីអឺរ និងកងទ័ពរបស់គាត់បាន «ដក» ប៉ាបចេញពីបល្ល័ង្ក។ តាមវិធីនេះ ភាពដឹកនាំនៃព្រះវិហាររ៉ូមុាំងកាតូលិកបានត្រូវរបួសដែល អាចបង្កឱ្យស្លាប់បាន ដូចអ្វីដែលព្រះគម្ពីរបានចែងមែន។ ប៉ុន្តែ នៅពេលអនាគត របួសនេះនឹងត្រូវជាសះស្បើយឡើងវិញ។

`តើសារនៃពេលវេលា42ខែនេះ បានជួយឱ្យយើងជឿទុកចិត្តថា ទ្រង់នឹងរក្សាសេចក្តីសន្យា របស់ទ្រង់នោះដោយរបៀបណា?`