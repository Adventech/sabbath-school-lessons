---
title:  រឿងខ្លី
date:  16/06/2023
---

### សេចក្តីសង្គ្រោះនៅក្នុងសាលា

ឡានទំនើបមួយគ្រឿង បានបត់ចូលមកក្នុងសាលាបឋមសិក្សា សេវេនដេយអាត់វេនទីស្ទ នៅថ្ងៃបើកបវេសនកាលនៅក្នុងប្រទេស អ៊ុយក្រែន។ ក្មេង2នាក់បានចេញពីឡាននោះដោយកាន់បាច់ផ្កា រួមគ្នាជាមួយនឹងឪពុកម្តាយរបស់ពួកគេ។ ក្មេងៗជនជាតិអ៊ុយក្រែងតែងតែជូនផ្កាដល់គ្រូៗនៅថ្ងៃ បើកបវេសនកាល។ ឪពុកបានប្រាប់នាយិកាសាលាថា «ពួកយើងចង់ឱ្យកូនៗរបស់យើងរៀននៅក្នុងសាលារបស់អ្នកគ្រូ»។ នាយិកាសាលាបានតបទៅវិញថា «ខ្ញុំខ្លាចតែមិនបានទេបង ដោយសារសិស្សរបស់ យើងពេញអស់ហើយ»។ ឪពុកនៅតែជម្នះ។ គាត់បាននិយាយទៀតថា «ខ្ញុំនឹងទិញតុ និងកៅអីថ្មីៗសម្រាប់ សិស្សទាំងអស់ ហើយបង់ថ្ងៃសាលាទ្វេដងទៀតផង ដូច្នេះ សូមឱ្យកូនៗរបស់ពួកយើងរៀននៅទីនេះ ផងចុះ»។ នាយិកាសាលាបានគិតថា ការរំពឹងទុករបស់ឪពុកម្នាក់នេះក៏ប្រាកដជាខ្ពស់ណាស់ដែរ។ នាង បាននិយាយថា «បងក៏ដឹងដែរថា សាលារបស់យើងមិនបានទទួលស្គាល់ពីរដ្ឋាភិបាលឱ្យធ្វើការប្រឡង ផ្តាច់ព្រ័ត្របានឡើយ កូនៗរបស់បងត្រូវតែទៅប្រឡងនៅឯសាលារដ្ឋវិញ»។ ម្តាយបាននិយាយថា «មិន អីទេ យើងនឹងឱ្យរដ្ឋាភិបាលទទួលស្គាល់សាលារបស់អ្នកគ្រូ»។ នាយិកាបាននិយាយទៀតថា «បងក៏ដឹងដែរថា សាលានេះគឺជាសាលា “សេវេនដេយអាត់វេនទីស្ទ”។ អ្នកអាត់វេនទីស្ទត្រូវបានរើសអើង ដោយមនុស្សជាច្រើននៅក្នុងអតីតនៃសហភាពសូវៀត។ ប៉ុន្តែឪពុកម្នាក់នេះបានដឹងថា នេះគឺជាសាលាអាត់វេនទីស្ទ រួចទៅហើយ ក៏គាត់នៅតែមិនរុញរាទៀត។ គាត់បាននិយាយថា «បាទ! មែនហើយ ពួកយើងចង់ឱ្យកូនៗរបស់យើងរៀននៅទីនេះ។

ម្តាយបានបកស្រាយប្រាប់នាងថា គ្រួសាររបស់គាត់បានសម្រាកវិសម្សកាលនៅឯសមុទ្រខ្មៅ កាលពីប៉ុន្មានសប្តាហ៍មុន នៅពេលនោះ កូនៗរបស់គាត់បានរាប់អានមិត្តភក្តិថ្មីៗពីសាលានេះ។ ជារៀង រាល់ថ្ងៃ កូនៗបានប្រាប់ពួកគាត់អំពីសាលានេះ ដោយក្តីរំភើបចិត្ត ព្រមទាំងសុំពួកគាត់ទៅរៀននៅឯសាលា នេះទៀតផង។ បន្ទាប់មក ម្តាយបានហុចកាតអាជីវកម្មរបស់គាត់ទៅឱ្យនាយិការូបនោះ។ នាងគឺជាតុលាការម្នាក់។ ប្តីរបស់នាងក៏ជាមន្ត្រីយោធាជាន់ខ្ពស់ម្នាក់ផងដែរ។

កូនៗរបស់ពួកគេបានចូលរៀនថ្នាក់ទី2 និងថ្នាក់ទី3 ហើយភ្លាមៗនោះ ពួកគេបានជាប់ចិត្តនឹងថ្នាក់រៀនរបស់ពួកគេយ៉ាងខ្លាំង។ ប៉ុន្តែមួយសប្តាហ៍ក្រោយមក ពួកគេបានចាប់ផ្តើមសុំឱ្យឪពុកម្តាយរបស់ពួកគេអានសៀវភៅរឿងមុនចូលគេងរបស់លោកពូអាធឺរ ដូចដែលឪពុកម្តាយមិត្តរួមថ្នាក់របស់ពួកគេបានធ្វើយ៉ាងដូច្នោះដែរ។ ម្តាយបានប្រាប់កូនៗរបស់គេថា សូមឱ្យគ្រូលក់សៀវភៅទាំងនោះដល់ពួកគេ។ គាត់បាននិយាយថា «ម៉ាក់នឹងអានឱ្យកូនស្តាប់ជារៀងរាល់យប់»។ កូនៗបានទិញសៀវភៅ ទាំងនោះ ហើយម្តាយក៏បានឱ្យពួកគេស្តាប់ជារៀងរាល់យប់ផងដែរ។

ជាច្រើនខែបានកន្លងផុតទៅ កូនៗបានសុំឪពុកម្តាយទៅលេងព្រះវិហារ និងចូលរួមនៅក្នុងថ្នាក់ សប្បាតហ៍ស្គូល។ ឪពុកម្តាយបាននាំពួកគេទៅឯព្រះវិហារជារៀងរាល់ថ្ងៃសប្បាតហ៍។ នៅរដូវក្តៅ បន្ទាប់ ពីមួយឆ្នាំដែលគ្រួសារនេះបានឮអំពី អ្នកអាត់វេនទីស្ទ ជាលើកដំបូងនៅពេលវិស្សមកាលនៅសមុទ្រខ្មៅ រួចមកទាំងម្តាយ និងឪពុកបានទទួលបុណ្យជ្រមុជទឹកទាំងអស់គ្នា។