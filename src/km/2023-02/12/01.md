---
title:  ទីសំគាល់ទាំង2យ៉ាង វគ្គ2
date:  10/06/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 14:12; ម៉ាថាយ 27:45-50; វិវរណៈ 13:15-17; វិវរណៈ 13:1, 2។

> <p>ខចងចាំ</p>
> «បើអ្នកណាដឹកនាំគេឲ្យទៅជាឈ្លើយ អ្នកនោះឯងនឹងត្រូវគេដឹកនាំខ្លួនឲ្យទៅជាឈ្លើយដែរ បើអ្នកណាកាប់សម្លាប់គេដោយដាវ នោះនឹងត្រូវស្លាប់ដោយដាវដែរ នេះហើយជាសេចក្តីអត់ធ្មត់ និងសេចក្តីជំនឿរបស់ពួកបរិសុទ្ធ» (ថែស្សាឡូនីចទី1 5:23)។

នៅក្នុងឆ្នាំ1500 មានមនុស្សមួយក្រុមបានរស់នៅលើកំពូលភ្នំនៅឯភាគខាងជើងនៃប្រទេស អ៊ីតាលី។ គេបានហៅពួកមនុស្សទាំងនេះថាជាពួកវ៉លដូ (Waldenses)។ ពួកវ៉លដូបានស្មោះត្រង់ សេចក្តីពិតនៃព្រះគម្ពីរ។ ពួកមេដឹកនាំនៃព្រះវិហាររ៉ូមុាំងកាតូលិកបានវាយប្រហារពួកវ៉លដូ ដោយសារ តែជំនឿរបស់ពួកគេ។ នៅក្នុងឆ្នាំ1488 នៃគ្រិស្តសករាជ ព្រះវិហាររ៉ូមុាំងកាតូលិកបានវាយប្រហារ និងសម្លាប់ពួកវ៉លដូនៅក្នុងភូមិឡូយ (Loyse)។

200ឆ្នាំក្រោយមក ព្រះវិហាររ៉ូមុាំងកាតូលិកបានវាយប្រហារពួកវ៉លដូម្តងទៀត។ មេទ័ព នៅក្នុងតំបន់សាវ៉ូយ (Savoy) បានបញ្ជូនកងទ័ព 8000នាក់ ទៅកាន់ពួកវ៉លដូ។ មេទ័ពក៏បានបង្គាប់ ឱ្យពួកវ៉លដូផ្តល់ស្បៀង និងជម្រកដល់ពួកកងទ័ព នៅក្នុងផ្ទះរបស់ពួកគេផងដែរ។ ប៉ុន្តែ ផែនការនេះគ្រាន់តែជាល្បិចប៉ុណ្ណោះ។ តាមពិតទៅ មេទ័ពនេះចង់ឱ្យពួកកងទ័ពរបស់គាត់ក្លែងធ្វើជាភ្ញៀវ ដើម្បីឱ្យពួកគេអាចសម្លាប់មនុស្សគ្រប់គ្នាបាន។ លុះដល់ថ្ងៃទី24 ខែមេសា ឆ្នាំ1655 នៅម៉ោង4ព្រឹក កងទ័ពរបស់គាត់បានសម្លាប់មនុស្សគ្មានកំហុសជាង 4000នាក់ នៅពេល ដែលពួកគេបានដេកលក់។ គួរឱ្យសោកស្តាយណាស់ រឿងដដែលនេះបានកើតឡើងនៅក្នុងប្រវត្តិសាស្ត្រ ម្តងហើយម្តងទៀត។ ទីសំគាល់ទាំង2យ៉ាងនៅក្នុងបទគម្ពីរវិវរណៈ ជំពូក13 បានបង្ហាញយើងថាការ វាយប្រហាររបស់ពួកសាសន៍រ៉ូម មកលើរាស្ត្ររបស់ព្រះកាលពីលើកមុននោះ នឹងត្រូវកើតឡើងម្តងទៀត។