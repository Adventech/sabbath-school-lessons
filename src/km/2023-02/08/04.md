---
title:  ការកុហកបោកប្រាស់របស់អារក្ស
date:  16/05/2023
---

អារក្សស្អប់ការបង្រៀនថាព្រះបានបង្កើតផ្ទៃមេឃ និងផែនដីនៅក្នុងរយៈពេល6ថ្ងៃណាស់។ ដូច្នេះ អារក្សបានប្រឌិតការកុហកមួយ ដើម្បីវាយប្រហារមកលើសេចក្តីពិត។ ការកុហករបស់សាតាំងគឺ និយាយថា ព្រះបានចំណាយពេលយ៉ាងយូរ ដើម្បីបង្កើតជីវិតនៅលើផែនដីនេះ។ ការកុហកនេះក៏បាន និយាយថា ព្រះមិនបានបង្កើតផែនដីនេះក្នុងរយៈពេល6ថ្ងៃនោះដែរ។ វាបានប្រើទ្រឹស្តីនៃការវិវដ្ត។ ការ វិវដ្តគឺជាការបង្រៀនខុសឆ្គងមួយដែលថា ជីវិតនៅលើផែនដីនេះបានចាប់ផ្តើមឡើង ដោយភាពចៃដន្យ នៃការផ្លាស់ប្តូរបន្តិចម្តងៗនៅក្នុងរុក្ខជាតិ និងសត្វដែលបានកើតឡើងនៅក្នុងរយៈពេលដ៏យូរអង្វែងមួយ។ តើលោកអ្នកបានឃើញអំពីការបោកប្រាស់នៃការបង្រៀននេះដែរឬទេ? សាតាំងបានបញ្ចូលទ្រឹស្តីនៃការ វិវដ្តនេះជាមួយនឹងសេចក្តីពិតនៃព្រះគម្ពីរ។ ការបង្រៀនខុសឆ្គងនេះបាននិយាយថាចំនួនថ្ងៃនៅក្នុងបទ គម្ពីរលោកុប្បត្តិ ជំពូក1 មិនមែនជាថ្ងៃពិតប្រាកដនោះឡើយ ប៉ុន្តែតំណាងឱ្យរាប់លានឆ្នាំវិញ។ ដូច្នេះ ការកុហកនេះបានបង្រៀនថា ជីវិតនៅលើផែនដីនេះគឺមានអាយុកាលរាប់ពាន់លានឆ្នាំមកហើយ។

`សូមអានខគម្ពីរទំនុកដំកើង 33:6, 9 និងហេព្រើរ 11:3។ តើខទាំងនេះបានបង្ហាញប្រាប់ យើង អំពីរបៀបដែលព្រះបានបង្កើតផែនដីនេះយ៉ាងដូចម្តេចដែរ?`

ព្រះគម្ពីរបានបង្រៀនយើងអំពីរបៀបដែលព្រះបង្កើតផែនដីនេះ ដោយបានសំដែងថា៖ «ដ្បិត ទ្រង់គ្រាន់តែមានព្រះបន្ទូល នោះក៏កើតមានដូច្នោះ ទ្រង់បានបង្គាប់ នោះក៏មាននៅ» (ទំនុកដំកើង 33:9)។ បទគម្ពីរលោកុប្បត្តិ ជំពូក1 បានបង្ហាញយើង ថាព្រះបានបង្កើតផែនដីនេះនៅក្នុងរយៈពេល6ថ្ងៃ ដែលមានរយៈពេល24ម៉ោងនៅក្នុងថ្ងៃនីមួយៗ។ បន្ទាប់មក ព្រះបានសម្រាកនៅថ្ងៃទី7។ អ្នកប្រាជ្ញខាង ឯព្រះគម្ពីរដែលមិនបានជឿទៅលើរឿងនៃកណ្ឌគម្ពីរលោកុប្បត្តិដែលមានរយៈពេល6ថ្ងៃពិតប្រាកដនោះ ក៏បានទទួលស្គាល់ថា បុគ្គលដែលសរសេរកណ្ឌគម្ពីរលោកុប្បត្តិនេះឡើងនោះ គឺដើម្បីបង្រៀនអំពីគោល គំនិតដែលព្រះបានបង្កើតផែនដីនេះនៅក្នុងរយៈពេល6ថ្ងៃនោះដែរ។

ពាក្យថា «ថ្ងៃ» នៅក្នុងបទគម្ពីរលោកុប្បត្តិ ជំពូក1 នេះ ប្រែមកពីពាក្យថា «យូម (yom)» ជា ភាសាហេព្រើរ។ នៅក្នុងព្រះគម្ពីរ តួលេខតែងតែសរសេរមុនពាក្យថា «ថ្ងៃ» ជានិច្ច។ ឧទាហរណ៍៖ ថ្ងៃទី3 ថ្ងៃទី1 ជាដើម (ខ្មែរសរសេរតួលេខពីក្រោយថ្ងៃវិញ)។ នៅពេលដែលតួលេខមួយត្រូវបានសរសេរមុនពាក្យ ថា «យូម» នោះ មានន័យថា តួលេខនោះត្រូវបានកំណត់រយៈពេល24ម៉ោងក្នុងមួយថ្ងៃវិញ។ នៅក្នុង ព្រះគម្ពីរ យើងមិនឃើញមានឧទាហរណ៍ណាមួយ ដែលមានតួលេខមួយមុន «យូម» នោះ មានន័យលើស ពីមួយថ្ងៃនោះឡើយ។ ដូច្នេះ ពាក្យថា «យូម» ជាមួយនឹងតួលេខមួយដែលបានសរសេរនៅពីមុខវានោះ តែងមានន័យថា24ម៉ោងជានិច្ច។

ម៉្យាងទៀត ប្រសិនបើព្រះមិនបានបង្កើតផ្ទៃមេឃ និងផែនដីនៅក្នុងរយៈពេល6ថ្ងៃមែននោះ តើយើងអាចរក្សាថ្ងៃសប្បាតហ៍ទី7យ៉ាងដូចម្តេចទៅបាន? តើហេតុអ្វីបានជាព្រះបង្គាប់ឱ្យយើងរក្សា ថ្ងៃសប្បាតហ៍យ៉ាងដូច្នេះ? ម្ល៉ោះហើយ ប្រសិនបើយើងទទួលស្គាល់ថា ព្រះបានចាំយ៉ាងយូរ ដើម្បីបង្កើត ផែនដីនោះ មានន័យថាយើងបានវាយប្រហារទៅលើសេចក្តីពិតនៃថ្ងៃបរិសុទ្ធហើយ។

គោលបំណងនៃការវាយប្រហាររបស់សាតាំងទៅលើថ្ងៃបរិសុទ្ធនេះ គឺជាការវាយប្រហារទៅលើការគ្រប់គ្រងរបស់ព្រះ។ ផែនការបោកប្រាស់របស់សាតាំងគឺជាការបោកបញ្ឆោតមនុស្សឱ្យទទួលយកទ្រឹស្តីនៃការវិវដ្តនេះឯង។ គួរឱ្យសោកស្តាយណាស់ មនុស្សជាច្រើននៅសព្វថ្ងៃនេះ រួមទាំងអ្នក គ្រីស្ទានខ្លះ មិនបានទទួលយកថ្ងៃបរិសុទ្ធនោះឡើយ។