---
title:  ថ្ងៃសប្បាតហ៍ និងព្រះដែលបានបង្កើតយើង
date:  15/05/2023
---

ព្រះបានប្រទានថ្ងៃសប្បាតហ៍ដល់យើង ពីព្រោះយើងត្រូវចាំថាទ្រង់បានបង្កើតយើងមក។ នៅ ពាក់កណ្តាលឆ្នាំ1800 មនុស្សនៅគ្រប់ទីកន្លែងបានចាប់ផ្តើមទទួលយកការបង្រៀនពីការវិវដ្ត។ ការ វិវដ្តគឺជាការបង្រៀនខុសឆ្គងមួយ ដែលថាជីវិតនៅលើផែនដីនេះបានចាប់ផ្តើមឡើង ដោយភាពចៃដន្យ នៃការផ្លាស់ប្តូរបន្តិចម្តងៗ នៅក្នុងរុក្ខជាតិ និងសត្វនៅលើផែនដីនេះ ដែលបានកើតឡើងរយៈនៅក្នុងរយៈ ពេលយ៉ាងយូរអង្វែងមួយ។ ដូច្នេះ ព្រះបានប្រទានសារនៃសេចក្តីសង្ឃឹមដ៏អស្ចារ្យមួយដល់មនុស្សលោក នៅលើផែនដីនេះ។ យើងបានសិក្សាសារមេរៀននេះពេញមួយត្រីមាស គឺជាសារនៃទេវតាទី1 នៅក្នុងខគម្ពីរវិវរណៈ 14:6, 7 នេះឯង។

សាតាំងស្អប់ព្រះយេស៊ូវណាស់។ ដូច្នេះហើយ សាតាំងបានព្យាយាមធ្វើឱ្យមនុស្សលោកយល់ខុសពីរឿងនៅក្នុងបទគម្ពីរលោកុប្បត្តិ ជំពូក1 និងជំពូក2 អំពីរបៀបដែលព្រះបានបង្កើតយើង។ សាតាំងមិនចង់ឱ្យយើងថ្វាយបង្គំព្រះយេស៊ូវទុកជាអ្នកបង្កើតយើង និងសង្គ្រោះយើងនោះឡើយ។ សារចុងក្រោយរបស់ព្រះ បានបង្គាប់មនុស្សលោកឱ្យថ្វាយបង្គំព្រះយេស៊ូវ ទុកជាអ្នកបង្កើតផ្ទៃមេឃ និង ផែនដី។ ដូច្នេះ យើងគួរតែថ្វាយបង្គំព្រះយេស៊ូវ ដោយសារតែទ្រង់បានបង្កើតយើងមក។

`ជាដំបូង សូមអានខគម្ពីរវិវរណៈ 14:6, 7។ បន្ទាប់មក សូមអានខគម្ពីរលោកុប្បត្តិ 2:1-3; និក្ខមនំ 20:8-11 និងចោទិយកថា 5:12-15។ តើក្រឹត្យវិន័យនៃថ្ងៃសប្បាតហ៍បានបង្ហាញយើងអំពី ទំនាក់ទំនងរវាងរឿងនៅក្នុងកណ្ឌគម្ពីរលោកុប្បត្តិ អំពីរបៀបដែលជីវិតនេះបានចាប់ផ្ដើមមានឡើង ហើយនិងដំណឹងល្អនោះដោយរបៀបណា?`

សង្គ្រាមចុងក្រោយរវាងព្រះ និងសាតាំងនោះ គឺអំពីថ្ងៃសប្បាតហ៍។ ថ្ងៃសប្បាតហ៍គឺជារូបសព្ទ មួយតំណាងឱ្យការសម្រាករបស់យើងនៅក្នុងព្រះយេស៊ូវ។ ថ្ងៃសប្បាតហ៍គឺជាទីសម្គាល់ពិសេសមួយ ដែលបង្ហាញថា យើងនៅស្មោះត្រង់ចំពោះព្រះ (អេសេគាល 20:12, 20)។ ថ្ងៃសប្បាតហ៍ក៏បានបង្ហាញ ថាយើងបានជឿទុកចិត្តថាព្រះយេស៊ូវនឹងសង្គ្រោះយើង មិនមែនដោយសារទង្វើល្អរបស់យើងនោះឡើយ។ ថ្ងៃសប្បាតហ៍បានបង្ហាញថា ព្រះបានធ្វើនូវរឿងដែលយើងមិនអាចធ្វើបានដោយខ្លួនឯង គឺថាព្រះបានសង្គ្រោះយើងចេញពីអំពើបាបរបស់យើងនោះឯង។

ព្រះគម្ពីរបានសូមឱ្យយើងសម្រាកនៅក្នុងសេចក្តីស្រឡាញ់ និងការយកព្រះទ័យទុកដាក់របស់ទ្រង់ជារៀងរាល់ថ្ងៃសប្បាតហ៍។ នេះគឺជាមូលហេតុមួយទៀតដែលថ្ងៃសប្បាតហ៍គឺជារូបសព្ទតំណាង ឱ្យការសម្រាក និងការជឿទុកចិត្ត។ ការរក្សាថ្ងៃសប្បាតហ៍របស់យើងនេះបានបង្ហាញថា យើងមិនជឿ ទុកចិត្តទៅលើទង្វើល្អ ដើម្បីឱ្យយើងបានសង្គ្រោះឡើយ។ ថ្ងៃសប្បាតហ៍គឺស្តីអំពីព្រះគុណ មិនមែន អំពីការរក្សាបញ្ញត្តិ ដើម្បីឱ្យបានការលើកលែងទោសពីព្រះនោះទេ។ ថ្ងៃសប្បាតហ៍គឺស្តីអំពីសេចក្តី ស្រឡាញ់ មិនមែនការដាក់ទោសនោះឡើយ។ ថ្ងៃសប្បាតហ៍ក៏ស្តីអំពីការពឹកផ្អែកទៅលើព្រះ មិនមែន ខ្លួនឯងនោះដែរ។ ជារៀងរាល់ថ្ងៃសប្បាតហ៍ យើងបានសរសើរតម្កើងព្រះដែលបានសង្គ្រោះយើងតាមរយៈព្រះយេស៊ូវ។ ថ្ងៃសប្បាតហ៍គឺជាទំនាក់ទំនងអស់កល្បជានិច្ចរវាងសួនអេដែនកាលពីអតីតកាល ហើយ និងសេចក្តីសន្យានៃផ្ទៃមេឃ និងផែនដីថ្មីនៅពេលអនាគត (អេសាយ 65:17; វិវរណៈ 21:1)។

`តើខគម្ពីរវិវរណៈ 14:6, 7 បានបង្ហាញយើងនូវតម្រុយនៃក្រឹត្យវិន័យនៃថ្ងៃសប្បាតហ៍នោះដោយរបៀបណា? តើហេតុអ្វីបានជាថ្ងៃសប្បាតហ៍សំខាន់ម្ល៉េះ សម្រាប់សារនៃគ្រាចុងក្រោយរបស់យើង នោះ? (សូមអានខគម្ពីរនិក្ខមនំ 20:8-11 ផងដែរ)។`