---
title:  ថ្ងៃសប្បាតហ៍ និងគ្រាចុងក្រោយ
date:  13/05/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យេរេមា 2:8-13; លោកុប្បត្តិ 2:1-3; ទំនុក-ដំកើង 33:6, 9; វិវរណៈ 14:7, 9, 12; អេសាយ 65:17។

> <p>ខចងចាំ</p>
> «ហើយឲ្យខ្ញុំបានបំភ្លឺដល់គ្រប់មនុស្សទាំងអស់ ពីសេចក្តីប្រកបក្នុងការអាថ៌កំបាំង ដែលលាក់ ទុកក្នុងព្រះ តាំងពីអស់កល្បរៀងមក ជាព្រះដែលទ្រង់បង្កើតរបស់សព្វសារពើ ដោយសារព្រះយេស៊ូវ គ្រីស្ទ» (អេភេសូរ 3:9)។

ព្រះបានបង្កើតយើងម្នាក់ៗ។ ដូច្នេះ មនុស្សយើងម្នាក់ៗសុទ្ធតែមានតម្លៃ។ ទារកនៅក្នុងពោះ ម្តាយ ក្មេងជំទង់នៅលើកៅអីរុញ រួមទាំងយាយដែលភ្លេចឈ្មោះខ្លួនឯងផងដែរ មនុស្សទាំងនេះសុទ្ធតែមានតម្លៃនៅក្នុងព្រះនេត្ររបស់ព្រះ។ ព្រះគឺជាបិតារបស់ពួកគេ។ ហើយមនុស្សទាំងនេះគឺជាបុត្រា បុត្រីរបស់ទ្រង់ដែរ។ «ដ្បិតព្រះដែលបង្កើតលោកីយ៍ និងរបស់សព្វសារពើ ព្រះអង្គនោះ ទ្រង់ជាព្រះ អម្ចាស់ នៃស្ថានសួគ៌ និងផែនដី ទ្រង់មិនគង់នៅក្នុងវិហារដែលដៃមនុស្សបានធ្វើទេ ក៏មិនបាច់មានដៃ មនុស្សបម្រើទ្រង់ ដូចជាទ្រង់ត្រូវការអ្វីនោះផងដែរ ដ្បិតគឺទ្រង់ដែលផ្គត់ផ្គង់ដោយព្រះអង្គទ្រង់ ឲ្យគ្រប់ទាំងអស់មានជីវិត មានដង្ហើមគ្រប់ជំពូក ទ្រង់បានបង្កើតមនុស្សគ្រប់សាសន៍ពីឈាមតែ1 ឲ្យបាននៅពេញលើផែនដី ព្រមទាំងសម្រេចកំណត់ពេលវេលា ដែលបានតាំងជាមុន និងព្រំទីលំនៅរបស់គេគ្រប់ គ្នា» (កិច្ចការ 17:24-26)។

មនុស្សម្នាក់នៅលើផែនដីនេះគឺជាគ្រួសារតែមួយ។ យើងគឺជាបងប្អូនដែលបានបង្កើតឡើង ដោយព្រះតែមួយ។ រឿងនៅក្នុងកណ្ឌគម្ពីរលោកុប្បត្តិ (លោកុប្បត្តិ ជំពូក1 និងជំពូក2) បានបង្ហាញ យើងអំពីទំហំនៃតម្លៃរបស់យើង។ លើសពីនេះទៅទៀតនោះ គឺថា យើងម្នាក់ៗសុទ្ធតែមនុស្សពិសេស។ ដ្បិតគ្មានអ្នកណាដែលមានរូបសម្បត្តិដូចនឹងលោកអ្នកបេះបិទនោះឡើយ។ លោកអ្នកពិតជាមានតម្លៃ សំខាន់ណាស់ចំពោះព្រះ រហូតដល់ទ្រង់ប្រសូតជាមនុស្សលោក និងសុគតនៅលើឈើឆ្កាងសម្រាប់លោកអ្នក និងអំពើបាបរបស់លោកអ្នកនោះ។