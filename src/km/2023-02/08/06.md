---
title:  ថ្ងៃសប្បាតហ៍ និងការសម្រាកដ៏នៅអស់កល្ប
date:  18/05/2023
---

ថ្ងៃសប្បាតហ៍ប្រៀបដូចជាកន្លែងដ៏មានសុវត្ថិភាពមួយនៅលើជីវិតនេះអ៊ីចឹង។ ជារៀងរាល់សប្តាហ៍ យើងបានបំភ្លេចនូវការព្រួយបារម្ភ និងការខ្វល់ខ្វាយរបស់យើង ដោយចូលទៅក្នុងទីសម្រាករបស់ព្រះ ដែលជាថ្ងៃសប្បាតហ៍នេះឯង។ លោកអ័ប្រាហាំ ហេសឆេល (Abraham Heschel) ដែលជាកវីនៃសាសន៍ យូដាដ៏ល្បីល្បាញម្នាក់ បាននិយាយថាថ្ងៃសប្បាតហ៍ «ប្រៀបដូចជារាជវាំងអ៊ីចឹង»។ ដកស្រង់ពី The Sabbath: Its Meaning for Modern Man (New York: Farrar, Straus and Giroux, 2005), page 12, adapted។ រាល់ថ្ងៃទី7 ថ្ងៃសប្បាតហ៍របស់ព្រះបានចុះពីស្ថានសួគ៌មកផែនដីនេះ។ ព្រះអម្ចាស់បាន អញ្ជើញយើងឱ្យចំណាយពេល24ម៉ោងនេះ នៅក្នុងការប្រកបគ្នាជាមួយនឹងទ្រង់ជារៀងរាល់សប្តាហ៍។

លោកហេសឆេលក៏បានសរសេរអំពីថ្ងៃសប្បាតហ៍ជាពាក្យទាំងនេះផងដែរថា៖ «ថ្ងៃសប្បាតហ៍គឺជារូបសព្ទមួយ តំណាងឱ្យនគរស្ថានសួគ៌។ ថ្ងៃសប្បាតហ៍គឺជារឿងមួយស្តីអំពីព្រះ និងការស្រឡាញ់របស់ទ្រង់។ តាមរយៈការអធិស្ឋានរបស់យើង យើងបានសូមឱ្យព្រះបញ្ជូនអ្នកជ្រើសតាំងរបស់ទ្រង់មួយអង្គ។ នៅពេល ដែលអ្នកជ្រើសតាំងចុះមកនោះ ការយាងមករបស់ទ្រង់ក៏ដូចជាថ្ងៃសប្បាតហ៍យ៉ាងដូច្នោះដែរ។ ថ្ងៃសប្បាតហ៍ បានជួយឱ្យយើងត្រៀមខ្លួនជាស្រេចសម្រាប់នគរស្ថានសួគ៌។ ដូច្នេះ យើងត្រូវតែរៀនស្រឡាញ់ថ្ងៃសប្បាតហ៍ចាប់ពីពេលនេះតទៅ។ ប្រសិនបើយើងមិនធ្វើដូច្នេះទេ យើងនឹងមិនស្គាល់របៀបសប្បាយរីករាយជាមួយនឹងជីវិតដ៏នៅអស់កល្ប ដែលនឹងត្រូវមកនោះឡើយ»។ ដកស្រង់ពី The Sabbath: Its Meaning for Modern Man, page XV, adapted។

ដូច្នេះ យើងអាចមើលឃើញថា នៅពេលដែលព្រះបានបង្កើតផែនដីនោះ ទ្រង់ក៏បានបង្កើតថ្ងៃ សប្បាតហ៍សម្រាប់យើងផងដែរ។ កាលណាយើងសម្រាកនៅថ្ងៃសប្បាតហ៍នោះ មានន័យថា យើងបាន សម្រាកនៅក្នុងការស្រឡាញ់ ការថែទាំរបស់ព្រះហើយ។ យើងបានសម្រាកនៅក្នុងសេចក្តីសង្ឃឹមនៃការសម្រាកមួយដ៏នៅអស់កល្ប ដែលព្រះនឹងប្រទានឱ្យយើងនៅក្នុងផែនដីថ្មីដែលនឹងត្រូវមកដល់នៅក្នុងពេលឆាប់ៗនេះ។

`សូមអានខគម្ពីរអេសាយ 65:17; អេសាយ 66:22; ពេត្រុសទី2 3:13 និងវិវរណៈ 21:1។ តើការរក្សាថ្ងៃសប្បាតហ៍ បានជួយឱ្យយើងយល់អំពីជីវិតអស់កល្បនៅលើផែនដីថ្មីនោះដោយរបៀបណា?`

ព្រះដដែលទ្រង់បានបង្កើតផែនដីជាលើកដំបូងនេះ នឹងធ្វើឱ្យផែនដីនេះថ្មីឡើងវិញម្តងទៀត។ ថ្ងៃសប្បាតហ៍នឹងក្លាយទៅជារូបស័ព្ទមួយតំណាងឱ្យព្រះដែលបានបង្កើតយើង (សូមអានគម្ពីរអេសាយ 66:23)។ នេះគឺជាមូលហេតុដែលនាំឱ្យសាសន៍យូដាមើលឃើញថ្ងៃសប្បាតហ៍ថា ជាទី សម្គាល់មួយអំពីជីវិតនាពេលអនាគតនៅឯស្ថានសួគ៌។ ពួកយូដាបានហៅថ្ងៃសប្បាតហ៍ថា «អូឡាម ហាបា (Olam Haba)»។ ឈ្មោះនេះមានន័យថា «រសជាតិ» មួយនៃនគរស្ថានសួគ៌។

ទេវតាទាំង3បានហោះនៅកណ្តាលមេឃ។ ពួកគេបានប្រកាសសាររបស់ពួកគេមកកាន់មនុស្ស លោកនៅលើផែនដីនេះ។ ទេវតាទាំង3បានប្រាប់មនុស្សគ្រប់គ្នាឱ្យថ្វាយបង្គំព្រះ។ សាររបស់ពួកគេ បានជួយឱ្យយើងយល់កាន់តែប្រសើរឡើងអំពីព្រះអង្គដែលបានបង្កើតយើង។ ព្រះគឺជាព្រះអង្គសង្គ្រោះ របស់យើងដែលនឹងធ្វើឱ្យរបស់ទាំងអស់ថ្មីឡើងវិញ។ ទ្រង់បានមានបន្ទូលថា «‘មើល អញធ្វើទាំងអស់ ឡើងជាថ្មី’ រួចទ្រង់មានព្រះបន្ទូលមកខ្ញុំថា ‘ចូរសរសេរទុកចុះ ដ្បិតពាក្យទាំងនេះពិតប្រាកដ ហើយគួរជឿ’» (វិវរណៈ 21:5)។

`តើលោកអ្នកអាចធ្វើឱ្យថ្ងៃសប្បាតហ៍ក្លាយជា «រសជាតិ» នៃស្ថានសួគ៌នៅក្នុងជីវិតរបស់លោកអ្នកផ្ទាល់ និងនៅក្នុងគ្រួសាររបស់លោកអ្នកដោយរបៀបណា?`