---
title:  ការសិក្សាបន្ថែម
date:  19/05/2023
---

«យើងបានថ្វាយបង្គំព្រះ ដោយសារទ្រង់គឺជាអ្នកដែលបានបង្កើតយើងមក។ ពួកទេវតា បរិសុទ្ធរបស់ព្រះបានបង្ហាញហេតុផលនេះដល់យើង ដោយនិយាយថា៖ «ទ្រង់បានបង្កើតរបស់សព្វសារពើ មក» (វិវរណៈ 4:11)។ នៅលើផែនដីនេះ មនុស្សលោកត្រូវតែចាំថា ព្រះគឺជាអ្នកដែលបង្កើតពួកគេមក។ នេះហើយគឺជាមូលហេតុដែលនាំឱ្យទេវតាទី1និយាយថា «ចូរក្រាបថ្វាយបង្គំដល់ព្រះ ដ៏បង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មានចុះ» (វិវរណៈ 14:7)។ អ្នកប្រាជ្ញខាងឯព្រះគម្ពីរបានជឿថា ទេវតា ទី1បានប្រើពាក្យចេញពីក្រឹត្យវិន័យទី4 ដែលព្រះបានប្រទានមក ដើម្បីឱ្យមនុស្សលោកថ្វាយបង្គំព្រះ (និក្ខមនំ 20:11) . . . .។

«ថ្ងៃសប្បាតហ៍គឺជាទីសម្គាល់នៃការគ្រប់គ្រងរបស់ព្រះ។ ថ្ងៃសប្បាតហ៍បានបង្ហាញយើងថា ទ្រង់ជាអ្នកណា។ ព្រះគឺជាអង្គបង្កើតយើងមក។ ថ្ងៃសប្បាតហ៍ក៏បានបង្ហាញយើងអំពីនគររបស់ព្រះផង ដែរ។ នគររបស់ព្រះរួមមានទាំងអ្វីៗដែលព្រះបានបង្កើតផងដែរ។ ជាចុងក្រោយ ថ្ងៃសប្បាតហ៍បានបង្ហាញ យើងថា ព្រះគឺជាបុគ្គលតែម្នាក់គត់ ដែលអាចធ្វើជាស្តេចបាន។ តើហេតុអ្វី? នោះគឺដោយសារតែទ្រង់បាន បង្កើតអ្វីៗគ្រប់យ៉ាង។ ដូច្នេះ ដើម្បីឱ្យនាគ (សាតាំង) ឈ្នះសង្គ្រាមរបស់វា ទាស់នឹងព្រះនោះ វាត្រូវតែ បំផ្លាញថ្ងៃសប្បាតហ៍ចោល»។ ដកស្រង់ពី Angel Manuel Rodriguez, from an unpublished article, “The Closing of the Cosmi Conflict: Role of the Three Angels’ Messages,” (from an unpublished article), pages 40, 41, adapted

**សំណួរពិភាក្សា**

`1. តើថ្ងៃសប្បាតហ៍បានបង្រៀនសារអ្វីដល់យើង? តើសារនេះបានឆ្លើយសំណួរសំខាន់ៗទាក់ទងនឹងជីវិតនេះដោយរបៀបណា? សំណួរទាំងនេះរួមមាន៖ «តើខ្ញុំមកពីណា?» «តើហេតុអ្វីបានជាខ្ញុំនៅទីនេះ?» «តើនៅពេលអនាគត នឹងមានរឿងអ្វីកើតឡើងដល់ខ្ញុំ?»។`

`2. សូមគិតអំពីរបស់ល្អៗទាំងអស់ដែលព្រះបានបង្កើតនៅក្នុងធម្មជាតិ។ រៀងរាល់សប្តាហ៍ ថ្ងៃសប្បាតហ៍ បានចុះមកកាន់យើង ដើម្បីជួយឱ្យយើងនឹកចាំអំពីរបស់ល្អៗទាំងនេះ ដែលព្រះបានបង្កើត។ តើថ្ងៃ សប្បាតហ៍ជារៀងរាល់សប្តាហ៍បានបង្រៀនយើងយ៉ាងដូចម្តេច អំពីសារៈសំខាន់នៃរឿងនៅក្នុងបទគម្ពីរ លោកុប្បត្តិ ជំពូក1 និងជំពូក2នោះ?`

`3. សូមអានរឿងនៅក្នុងបទគម្ពីរដានីយ៉ែល ជំពូក3 និងជំពូក6។ តើការថ្វាយបង្គំមានផ្នែកណាខ្លះ នៅ ក្នុងរឿងទាំងនេះ? តើរឿងទាំងនេះបានជួយឱ្យយើងត្រៀមខ្លួនជាស្រេចសម្រាប់គ្រាចុងក្រោយនេះ ដោយរបៀបណា?`