---
title:  រឿងខ្លី
date:  19/05/2023
---

### ភាពស្ទាក់ស្ទើរទៅលើសៀវភៅ2ក្បាល

នៅពេលខ្ញុំធំធាត់ឡើងនៅក្នុងគ្រួសារនៃអ្នកកាន់តាមទំនៀមទម្លាប់សាសន៍យូដា បើសង្ខេប ឱ្យខ្លីទៅ ខ្លឹមសារនៃបទពិសោធន៍សាសនារបស់ខ្ញុំគឺផ្តោតទៅលើការរក្សាថ្ងៃរាល់ថ្ងៃឈប់សម្រាក គឺថា៖ ពួកគេបានព្យាយាមសម្លាប់ពួកយើង ប៉ុន្តែ មិនបានសម្រេចឡើយ - តោះយើងនាំគ្នាបរិភោគ ខ្ញុំគឺជាអ្នក ដែលចូលចិត្តស្វែងរកសេចក្តីពិត។

នៅឆ្នាំ1979 នៃរដូវស្លឹកឈើជ្រុះ ការស្រាវជ្រាវរបស់ខ្ញុំបាននាំទៅតាមផ្លូវនៃមន្តអាគម និង ព្រលឹងនិយម។ ខ្ញុំថែមទាំងមានបទពិសោធន៍មួយចំនួន នៅក្នុងការធ្វើដំណើរតាមផ្កាយផងដែរ។ ដោយ មិនដឹងពីប្រភពច្បាស់លាស់នៃបទពិសោធន៍ទាំងនេះ តែយល់ថា វាគឺជាការពិត នោះខ្ញុំបានសម្រេចចិត្ត ចាប់ផ្តើមអានអំពីប្រភពទាំងនេះ។ ដូច្នេះហើយ ខ្ញុំបានដើរទៅកាន់បណ្ណាល័យនៅក្នុងសាកលវិទ្យាល័យនៅរដ្ឋ ផ្លូរីដា ដើម្បីរកសៀវភៅមន្តអាគមយកមកអានស្រាវជ្រាវឱ្យបានស៊ីជម្រៅ។

នៅពេលនោះ ខ្ញុំគឺជាអ្នកនិពន្ធដ៏ក្សត់ក្រ ដែលត្រូវការការងារធ្វើ។ ខណៈដែលខ្ញុំកំពុងតែដើរចូលទៅក្នុងបណ្ណាល័យនោះ ខ្ញុំបានឈប់នៅត្រង់ហាងអាហារសុខភាពមួយ ដើម្បីសួររកការងារ។ បុរស ម្នាក់បានចេញមក ហើយគ្រាន់តែខ្ញុំនិយាយរឿងអំពីអារក្សអ្នកតាភ្លាមនោះ គាត់បានឧទានថា «ថាមេ៉ច?»។ គាត់បានទាញខ្ញុំចូលទៅក្នុងហាង រួចចាក់សោ។ បន្ទាប់ពីខ្ញុំបានប្រាប់គាត់អំពីបទពិសោធន៍របស់ខ្ញុំ នោះ គាត់បានព្យាយាមដាស់តឿនខ្ញុំអំពីឥទ្ធិពលនៃអារក្សនោះ។ មែនហើយ គាត់ក៏បាននិយាយប្រាប់ខ្ញុំថា លោក តាណូអែល (Santa Claus) ក៏ជាអារក្សដែរ។ មុនពេលដែលខ្ញុំចាកចេញទៅនោះ គាត់បានប្រគល់សៀវភៅ មួយដល់ខ្ញុំ រួចនិយាយថា «សូមអានសៀវភៅនេះ»។ ដូច្នេះហើយ ខ្ញុំបានដើរទៅកាន់បណ្ណាគារនៃសាកល វិទ្យាល័យផ្លូរីដា ដើម្បីបានរកសៀវភៅមន្តអាគម។ ដោយសារតែខ្ញុំមិនមែនជាសិស្សនៅក្នុងសាលានោះ ខ្ញុំមិនអាចខ្ចីសៀវភៅនោះបានឡើយ ដូច្នេះ ខ្ញុំបានអង្គុយអានជំពូកទី1នៅក្នុងបណ្ណាគារវិញ ហើយក៏បាន អនុវត្តនូវក្បាច់ទី1 ដែលថ្មីស្រឡាងសម្រាប់ខ្ញុំផងដែរ។ បន្ទាប់មក ខ្ញុំបានចេញទៅវិញ ដោយទុកសៀវភៅ នោះនៅលើធ្នើរ ដែលខ្ញុំប្រាកដថាគ្មានអ្នកណាម្នាក់អាចយកវាទៅណាទេ មុនពេលដែលខ្ញុំបានអានចប់នោះឡើយ។ ទោះជាយ៉ាងនេះក៏ដោយ ខ្ញុំបានស្ទាក់ស្ទើរ ខណៈពេលដែលខ្ញុំកំពុងតែដើរកាត់បណ្ណាគារនោះជាមួយនឹងសៀវភៅ2ក្បាល។ ដៃមួយកាន់សៀវភៅមន្តអាគមដំបូងនៅក្នុងជីវិតរបស់ខ្ញុំ ដៃមួយទៀតកាន់សៀវភៅ ដែលបុរសនៅក្នុងហាងអាហារសុខភាពបានឱ្យដល់ខ្ញុំ។ សៀវភៅមន្តអាគមនៅក្នុងដៃមួយរបស់ខ្ញុំ តើដៃមួយទៀតកាន់សៀវភៅអ្វីដែរ? ដៃមួយទៀតកាន់សៀវភៅមហាវិវាទនោះឯង។ នៅពេលនោះ ខ្ញុំមិនដឹងថាមានអ្វីកំពុងតែកើតឡើងនៅជុំវិញខ្ញុំនោះឡើយ។

ប៉ុន្មានថ្ងៃក្រោយមក បន្ទាប់ពីបានទទួលបទពិសោធន៍ដ៏អស្ចារ្យជាមួយនឹងព្រះអម្ចាស់រួចមក ខ្ញុំ បានថ្វាយជីវិតរបស់ខ្ញុំដល់ព្រះយេស៊ូវវិញ ហើយបទពិសោធន៍នៃមន្តអាគមនក៏មិនដែលត្រឡប់មកវិញដែរ។ ក្រោយមក មិនយូរប៉ុន្មាន ខ្ញុំបានអានសៀវភៅមហាវិវាទ ដែលជាបទពិសោធន៍នៃការផ្លាស់ប្តូរជីវិតវិញ។ ខ្ញុំគ្មានចម្ងល់អ្វីឡើយ ដែលព្រះបានរៀបចំសៀវភៅដ៏មានអំណាច ទាន់ពេលវេលា និងសំខាន់ នេះចូលមកក្នុងជីវិតរបស់ខ្ញុំ។ មែនហើយ ខ្ញុំគឺជាអ្នកដែលចូលចិត្ត ស្វែងរកសេចក្តីពិត ដូច្នេះ ខ្ញុំបានរកឃើញសេចក្តីពិតជាច្រើននៅក្នុង សៀវភៅនោះ។