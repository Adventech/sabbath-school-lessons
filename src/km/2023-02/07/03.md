---
title:  ការថ្វាយបង្គំព្រះដែលបានបង្កើតលោកអ្នកមក
date:  08/05/2023
---

`សូមអានសារនៃទេវតាទី1នៅក្នុងខគម្ពីរវិវរណៈ 14:7។ តើសារនេះបានបញ្ចប់ដោយរបៀប ណា? សារនេះបានបង្ហាញប្រាប់យើង ថាគ្រាដែលព្រះត្រូវជំនុំជម្រះមនុស្សទាំងអស់នោះ បានមកដល់ ហើយ។ តើទេវតាទី1បានសូមឱ្យយើងធ្វើអ្វីខ្លះ នៅក្នុងគ្រានេះ? (សូមអានខគម្ពីរអេសាយ 40:26; យ៉ូហាន 1:1-3 និងរ៉ូម 1:20)។`

ខគម្ពីរវិវរណៈ 14:7 បានបញ្ចប់ជាមួយនឹងសេចក្តីបង្គាប់ពីទេវតាទី1 ថាឱ្យយើងថ្វាយបង្គំ ព្រះ។ តើហេតុអ្វី? នោះគឺដោយសារតែព្រះបានបង្កើតយើងនោះឯង។ សេចក្តីបង្គាប់នេះសំខាន់ណាស់ សម្រាប់យើងនៅសព្វថ្ងៃនេះ។ នោះគឺដោយសារតែអ្នកវិទ្យសាស្ត្របានទទួលយកទ្រឹស្តីនៃការវិវដ្ត។ ការវិវដ្ត គឺជាការបង្រៀនខុសឆ្គងមួយដែលថា ជីវិតនៅលើផែនដីនេះបានចាប់ផ្តើម ដោយសារតែការផ្លាស់ប្តូរ យ៉ាងយូរអង្វែងមួយនៃសត្វ និងនៅក្នុងភពនានា។ ប្រសិនបើទ្រឹស្តីនៃការវិវដ្តគឺជាការពិតមែននោះ សេចក្តី ជំនឿរបស់យើងគឺជាការកុហក។

សេចក្តីបង្គាប់នៅក្នុងកណ្ឌគម្ពីរវិវរណៈឱ្យថ្វាយបង្គំព្រះនោះ បាននាំយើងត្រឡប់ទៅឯកណ្ឌ គម្ពីរលោកុប្បត្តិដែលជាកណ្ឌគម្ពីរដំបូងនៅក្នុងព្រះគម្ពីរវិញ។ យើងត្រូវតែដឹងថា អ្នកណាជាអ្នកបង្កើត យើងមក ព្រមទាំងដឹងមូលហេតុដែលយើងមានវត្តមាននៅលើផែនដីនេះផងដែរ ទើបយើងអាចយល់អំពី សង្គ្រាមរវាងព្រះ និងសាតាំងបាន។ នៅពេលនោះ យើងនឹងបានយល់ថា សង្គ្រាមរវាងព្រះ និងសាតាំង ពិតប្រាកដនោះគឺស្តីអំពីអ្នកណាដែលយើងត្រូវថ្វាយបង្គំទៅវិញទេ។ «កាលដើមដំបូងឡើយ ព្រះបានបង្កើតផ្ទៃមេឃ និងផែនដី» (លោកុប្បត្តិ 1:1)។ ខនេះបានជួយឱ្យយើងយល់គម្ពីរដែលនៅសេសសល់។ ពាក្យសរសេរថា «បានបង្កើត» នោះ ប្រែមកពីពាក្យថា«បារ៉ា (bara)» ជាភាសាហេព្រើរ។ «បារ៉ា» គឺជា កិរិយាស័ព្ទមួយ ដែលត្រូវបានប្រើ ដើម្បីពិពណ៌នាអំពីព្រះ ហើយនឹងកិច្ចការដែលទ្រង់បានធ្វើ តែប៉ុណ្ណោះ។

តើព្រះមានអំណាចខ្លាំងប៉ុនណា? សូមគិតអំពីព្រះអាទិត្យ។ ជារៀងរាល់វិនាទី ព្រះអាទិត្យបាន បង្កើតថាមពលរបស់វាបន្ថែមទៀត លើសជាងថាមពលដែលយើងបានបង្កើតចេញពីប្រេង ឧស្ម័ន ធ្យូងថ្ម ឬភ្លើងតាំងពីដើមមកទៅទៀត។ ព្រះអាទិត្យមានទំហំធំ។ យើងត្រូវធ្វើដំណើរចំងាយ1392000គីឡូម៉ែត ទើបបាន1ជុំនៃទំហំរបស់វា។ ព្រះអាទិត្យមានទំហំស្មើនឹងភពដែលមានទំហំដូចជាផែនដីរបស់យើងនេះ ដល់តែ1លានភពឯណោះ។ ប៉ុន្តែ ព្រះអាទិត្យគ្រាន់តែជាផ្កាយមួយនៅក្នុងកាឡាក់ស៊ីមីលគី វេយ៍ Milky Way របស់យើងប៉ុណ្ណោះ។ កាឡាក់ស៊ីមីលគីវេយ៍ មានផ្កាយយ៉ាងហោចណាស់100ពាន់លាន នៅក្នុងវា។ ភីស្តុល (Pistol) គឺជាឈ្មោះនៃផ្កាយមួយនៅក្នុងកាឡាក់ស៊ីមីលគីនេះ។ ផ្កាយភីស្តុលបាន ផ្តល់ថាមពលលើសពីព្រះអាទិត្យ10លានដងឯណោះ។ ផ្កាយដែលមានទំហំដូចជាព្រះអាទិត្យចំនួន 1លានផ្កាយឯណោះ ទើបអាចស្មើនឹងផ្កាយភីស្តុលនោះ។ ដូច្នេះ តើអ្នកណាអាចនឹងយល់អំពីព្រះ ហើយនឹងអ្វីៗដែលទ្រង់អាចធ្វើបានទៅហ្ន៎?

ធម្មជាតិបានបង្ហាញយើងថា ព្រះទ្រង់អស្ចារ្យ។ អំណាចរបស់ទ្រង់មិនអាចយករបស់អ្វីមួយមកកំណត់បានឡើយ។ ព្រះបានបង្កើតផ្ទៃមេឃ និងផែនដី។ ហើយទ្រង់ក៏នៅតែបន្តទ្រទ្រង់ជីវិតរបស់យើង តាំងតែពីដើមកំណើតផែនដីនេះផងដែរ។ មែនហើយ ព្រះបានបង្កើតជីវិតនៅលើផែនដីនេះមែនពិត។ ដូច្នេះហើយ យើងអាចជឿទុកចិត្តបាន ថាទ្រង់នឹងមិនធ្វើឱ្យរាស្ត្ររបស់ទ្រង់ខកបំណងឡើយ នៅពេលដែលគេនៅមានជីវិតនៅឡើយនោះ។