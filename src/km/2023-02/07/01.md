---
title:  ការថ្វាយបង្គំព្រះអង្គដែលបានបង្កើតយើងមក
date:  06/05/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 1:9; វិវរណៈ 14:7; កូរិនថូសទី2 5:

17; អេភេសូរ 3:9; យ៉ូហាន 19:16-30។

> <p>ខចងចាំ</p>
> «ឱព្រះអម្ចាស់ ជាព្រះនៃយើងរាល់គ្នាអើយ ទ្រង់គួរនឹងទទួលសិរីល្អ កិត្តិនាម និងព្រះចេស្តា ដ្បិតទ្រង់បានបង្កើតរបស់សព្វសារពើមក ហើយគឺដោយបំណងព្រះហឫទ័យទ្រង់ហើយ ដែលរបស់ ទាំងនោះបានកើតមក ហើយមាននៅផង» (វិវរណៈ 4:11)។

តើយើងបានផ្អាកនូវសំណួរសួរថា «តើយើងបាននៅលើភពផែនដីនេះដោយរបៀបណា?» នោះ ញឹកញាប់ប៉ុនណាដែរ?

សំណួរនេះជាញឹកញាប់នឹងនាំឱ្យយើងសួរនូវសំណួរដ៏សំខាន់មួយទៀត ដោយសួរថា៖ តើអ្នកណាជាអ្នកបង្កើតផែនដីនេះ និងរបស់សព្វសារពើដ៏អស្ចារ្យនៅក្នុងវានោះ? ប៉ុន្តែ តើយ៉ាងណា ទៅវិញ ប្រសិនបើយើងមិនមានវត្តមាននៅលើផែនដីនេះនោះ? តើយ៉ាងណាទៅវិញ ប្រសិនបើផែនដី នេះ និងរបស់សព្វសារពើ ផ្កាយ និងភពនៅក្នុងលំហអាកាសមិនត្រូវបានបង្កើតនោះ? អ្នកវិទ្យាសាស្ត្រ ជាច្រើននាក់បាននិយាយថា មានគ្រាមួយដែលផ្កាយ ភព ឬព្រះអាទិត្យ និងព្រះច័ន្ទមិនទាន់មាននៅ ឡើយ។ អ្នកវិទ្យសាស្ត្រទាំងនេះបាននិយាយថា ជីវិតបានចាប់ផ្តើមឡើងដោយឯកឯង។ ដូច្នេះ ពួកគេ បានគិតថា វាគឺជាបាដិហារ្យមួយដែលជីវិតបានកកើតឡើងនៅលើផែនដីនេះ។

យើងបានដឹងថា គោលគំនិតទាំងនេះមិនមែនជាការបង្រៀនត្រឹមត្រូវនោះទេ។ ផ្កាយ និងភពនៅក្នុងលំហអាកាសមិនបានកើតមកដោយឯកឯងនោះឡើយ។ ជីវិតក៏មិនបានចាប់ផ្តើមដោយខ្លួន ឯងនោះដែរ។ ព្រះគម្ពីរបានបង្រៀនយើងថា ព្រះបានបង្កើតអ្វីៗទាំងអស់។ ព្រះបានបង្កើតព្រះអាទិត្យ ព្រះច័ន្ទ ផ្កាយ និងភពទាំងអស់ដែលបាននៅក្នុងលំហអាកាស។ ព្រះក៏បានបង្កើតផែនដីនេះ ហើយនឹង ជីវិតទាំងអស់នៅលើផែនដីនេះផងដែរ។