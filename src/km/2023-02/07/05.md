---
title:  ព្រះដែលបានបង្កើតយើង ក៏បានសង្គ្រោះយើងផងដែរ
date:  10/05/2023
---

សូមក្រឡេកមើលសារនៃទេវតាទី1។ តើសារនេះស្តីអំពីអ្វីដែរ? សារនៃទេវតាទី1គឺស្តីអំពីចំណុច 3យ៉ាង៖ (1) ដំណឹងល្អអំពីព្រះយេស៊ូវ (2) ការបង្រៀនថា គ្រាដែលព្រះត្រូវជំនុំជម្រះមនុស្សទាំងអស់ នោះបានមកដល់យើង និង (3) ការបង្គាប់ឱ្យថ្វាយបង្គំព្រះដែលបានបង្កើតយើងមក។ តើលោកអ្នក បានឃើញអំពីទំនាក់ទំនងនៃគោលគំនិតទាំង3យ៉ាងនេះដែរឬទេ? ដំណឹងល្អគឺជារបស់តែមួយគត់ ដែល ផ្តល់ក្តីសង្ឃឹមដល់យើង នៅពេលដែលព្រះជំនុំជម្រះយើងនោះ? «ហេតុនោះ នៅជាន់នេះ អ្នកណាដែល នៅក្នុងព្រះគ្រីស្ទយេស៊ូវ នោះគ្មានទោសសោះ» (រ៉ូម 8:1)។

សារអំពីព្រះដែលជាអ្នកបង្កើតយើងនេះ សំខាន់ណាស់សម្រាប់សម័យកាលរបស់យើង។ យើង បានឃើញរួចមកហើយថា ការវិវដ្តគឺជាវិទ្យាសាស្ត្រដ៏ខុសឆ្គងមួយ ដែលបានបង្រៀនយើងថា ជីវិតនៅ លើផែនដីនេះបានចាប់ផ្តើមដោយចៃដន្យ។ ការវិវដ្តគឺជាការវាយប្រហារមកលើជំនឿគ្រីស្ទាន។ លើសពី នេះទៅទៀតនោះ អ្នកខ្លះក៏បានបញ្ចូលការវិវដ្តជាមួយនឹងសេចក្តីពិតនៃព្រះគម្ពីរផងដែរ។

ប៉ុន្តែ យើងមានសេចក្តីសង្ឃឹមមួយ។ ដ្បិតព្រះមានពួកជំនុំមួយក្រុមនៅក្នុងគ្រាចុងក្រោយទាំង នេះ គឺពួកជំនុំអាត់វេនទីស្ទនេះឯង។ ថ្ងៃសប្បាតហ៍ទី7បានជួយឱ្យយើងនឹកចាំថា ព្រះបានបង្កើត យើងមក។ ដូច្នេះ ឈ្មោះនៃពួកជំនុំរបស់យើងបានជួយឱ្យមនុស្សគ្រប់គ្នាមើលឃើញថា ការវិវដ្តគឺ ជាវិទ្យាសាស្ត្រដ៏ខុសឆ្គងមួយ។

`សូមអានខគម្ពីរអេភេសូរ 3:9; កូឡូស 1:13-17; វិវរណៈ 4:11 និងរ៉ូម 5:17-19។ តើខទាំងនេះបានបង្រៀនយើងអ្វីខ្លះ អំពីព្រះយេស៊ូវដែលជាអ្នកបង្កើតយើង និងសង្គ្រោះហើយនោះ?`

សូមក្រឡេកមើលទំនាក់ទំនងនៃគោលគំនិតដែលថា ព្រះយេស៊ូវបានបង្កើតយើង ហើយនឹង គោលគំនិតដែលថា ព្រះយេស៊ូវគឺជាព្រះអង្គសង្គ្រោះរបស់យើងនេះ។ នៅពេលដែលយើងនិយាយថា ព្រះយេស៊ូវមិនបានប្រទានជីវិតដល់យើងនោះ យើងបានបង្ហាញថា យើងមិនបានចាត់ទុកទ្រង់ថាជាព្រះអង្គ សង្គ្រោះរបស់យើងនោះឡើយ។ ព្រះយេស៊ូវបានយាងមកសង្គ្រោះយើងចេញពីការរងទុក្ខ អំពើបាប និង សេចក្តីស្លាប់។ ការវិវដ្តបានបង្ហាញយើងថា ការរងទុក្ខ អំពើបាប និងសេចក្តីស្លាប់គឺជារឿងដែលបង្កឱ្យ ជីវិតកើតមានឡើង។ ដូច្នេះ ប្រសិនបើគោលគំនិតនេះត្រឹមត្រូវមែននោះ មានន័យថាព្រះបានសង្គ្រោះ យើងចេញពីរបស់ដែលទ្រង់បានប្រើនៅក្នុងការបង្កើតយើងហើយ។ គោលគំនិតនេះគឺជាការកុហកទេ។

ការវិវដ្តបាននិយាយថា ការដែលព្រះយេសូ៊វសុគតនៅលើឈើឆ្កាងនោះគ្មានអ្វីសំខាន់ឡើយ។ តើហេតុអ្វី? លោកប៉ុលបានភ្ជាប់អំពើបាបរបស់លោកអ័ដាមទៅនឹងការស្លាប់របស់ព្រះយេស៊ូវ (សូមអាន ខគម្ពីររ៉ូម 5:17-19)។ ដូច្នេះ លោកអ័ដាម និងព្រះយេស៊ូវមានទំនាក់ទំនងនឹងគ្នាយ៉ាងជ្រាលជ្រៅ។ ប៉ុន្តែ ការវិវដ្តបានបង្រៀនយើងថា លោកអ័ដាមមិនបានធ្វើឱ្យសេចក្តីស្លាប់កើតឡើង ដោយសារតែសេចក្តីស្លាប់ត្រូវការរាប់លានឆ្នាំ ដើម្បីឱ្យលោកអ័ដាម និងជីវិតនៃមនុស្សលោកដទៃទៀតបានកកើត ឡើង។

ដូច្នេះ យើងអាចមើលឃើញថា ការវិវដ្តគឺជាការវាយប្រហារមួយមកលើឈើឆ្កាង។ អ្នកសេវេន-ដេយអាត់វេនទីស្ទបានអញ្ជើញមនុស្សពីគ្រប់ទីកន្លែងឱ្យមកថ្វាយបង្គំដល់ព្រះដែលបានបង្កើតពួកគេ វិញ។ អ្នកអាត់វេនទីស្ទគឺជាសាក្សីរស់ដែលបានអះអាងថា វិទ្យាសាស្ត្រនៃការវិវដ្តគឺជាការខុសឆ្គង។