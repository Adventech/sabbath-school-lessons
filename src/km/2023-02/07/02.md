---
title:  មិត្តភក្តិនៅក្នុងគ្រាលំបាក
date:  07/05/2023
---

បន្ទាប់ពីព្រះបានយាងទៅស្ថានសួគ៌នោះ ក្រោយមក ទ្រង់បានយាងត្រឡប់មកផែនដីនេះវិញ ដើម្បីសួរសុខទុក្ខលោកយ៉ូហាន។ លោកយ៉ូហានគឺជាសាវកម្នាក់នៅក្នុងចំណោមសាវកទាំង12នាក់របស់ព្រះយេស៊ូវដែលបានស្លាប់ក្រោយគេ។ លោកយ៉ូហានបានរស់នៅកោះបាត់ម៉ុស។ កោះបាត់ម៉ុសគឺ ជាកោះនៃពួកអ្នកទោសដែលពួកមេដឹកនាំរ៉ូមបានបញ្ជូនទៅ។ ដូមីធៀន (Domitian) ដែលជាស្តេច ក៏អាក្រក់ នៃសាសន៍រ៉ូម បានបញ្ជូនលោកយ៉ូហានទៅកាន់កោះនេះ ដោយសារតែគាត់បានចែកចាយអំពីព្រះយេស៊ូវ។

`សូមអានខគម្ពីរវិវរណៈ 1:9។ សូមអានខគម្ពីរម៉ាថាយ 13:21; កិច្ចការ 14:22 និងយ៉ូហាន 16:33។ តើសារនៅក្នុងខទាំងនេះ សម្រាប់យើងរាល់គ្នា ដែលចង់ដើរតាមព្រះយេស៊ូវនៅក្នុងជីវិតនេះ គឺជាអ្វី?`

លោកយ៉ូហានត្រូវបានបំបែកចេញពីក្រុមគ្រួសារមិត្តភក្តិ និងសហគមន៍គ្រីស្ទានរបស់គាត់។ ប៉ុន្តែ លោកយ៉ូហានមិនត្រូវបានទុកឱ្យនៅតែម្នាក់ឯងនៅក្នុងការរងទុក្ខរបស់គាត់នោះឡើយ។ កិច្ចការ របស់លោកយ៉ូហានសម្រាប់ព្រះ មិនទាន់ចប់ឡើយ។ ភ្ញៀវម្នាក់ពីស្ថានសួគ៌ បានចុះមកជួបលោកយ៉ូហាន នៅលើកោះដាច់ស្រយាលនោះ។ ភ្ញៀវម្នាក់នេះពេញទៅដោយពន្លឺចែងចាំង។ លោកបាននាំសារមួយពី ព្រះដែលគង់នៅលើបល្ល័ង្ករបស់ទ្រង់នៅឯស្ថានសួគ៌នោះ មកប្រាប់យ៉ូហាន។ ព្រះយេស៊ូវគឺជាអ្នកនាំសារ នេះឯង។ សារដែលទ្រង់បាននាំមកប្រាប់ដល់លោកយ៉ូហាននោះ គឺជាសារមួយនៃសេចក្តីសង្ឃឹមសម្រាប់ អ្នកគ្រីស្ទាននៅក្នុងសម័យរបស់លោកយ៉ូហាន ហើយនិងអ្នកគ្រីស្ទានទាំងអស់រហូតដល់គ្រាចុងក្រោយ។ សារនេះគឺជាកណ្ឌគម្ពីរវិវរណៈនេះឯង។ កណ្ឌគម្ពីរនេះបានជួយឱ្យអ្នកដទៃត្រៀមខ្លួនជាស្រេចសម្រាប់ ការយាងមកវិញរបស់ព្រះយេស៊ូវ។ សារនេះក៏ជាការព្រមានមួយផងដែរ។ ព្រះបានប្រទានសារនេះដល់យើង ដើម្បីលើកទឹកចិត្តយើង ខណៈដែលយើងបានត្រៀមខ្លួនជាស្រេចក្នុងការប្រឈមនឹងការសាកល្បង ហើយ បញ្ហាដែលនឹងត្រូវមកដល់នោះ។

ប្រសិនបើលោកអ្នកអាចទៅលេងកោះប៉ាត់ម៉ុសនោះ លោកអ្នកនឹងអាចចូលទៅក្នុងរូងភ្នំដែល មនុស្សជាច្រើនបានជឿថា ព្រះយេស៊ូវបានយាងមកជួបនឹងលោកយ៉ូហាននោះហើយ។ ក៏មានខព្រះគម្ពីរ មួយខសរសេរនៅលើស្លាកផងដែរ។ ខនោះបានសំដែងថា «ទេវតានោះបន្លឺសំឡេងយ៉ាងខ្លាំងថា ចូរកោត ខ្លាចដល់ព្រះ ហើយសរសើរសិរីល្អរបស់ទ្រង់ចុះ ដ្បិតពេលដែលទ្រង់ត្រូវជំនុំជម្រះ នោះបានមកដល់ហើយ ចូរក្រាបថ្វាយបង្គំដល់ព្រះដ៏បង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មានចុះ» (វិវរណៈ 14:7)។ ខនេះបានបង្ហាញយើងអំពីខ្លឹមសារនៃកណ្ឌគម្ពីរវិវរណៈទាំងមូល។

កណ្ឌគម្ពីរវិវរណៈទាំងមូលគឺស្តីអំពីការថ្វាយបង្គំ។ ព្រះបានបង្កើតយើង។ ហើយទ្រង់ក៏បានបំពេញយើងជាតម្រូវការនៃការថ្វាយបង្គំទ្រង់ផងដែរ។ យើងម្នាក់ៗសុទ្ធតែបានថ្វាយបង្គំអ្នកណាម្នាក់ ឬ របស់អ្វីមួយ។ នៅពេលដែលយើងថ្វាយបង្គំព្រះនោះ យើងនឹងរកឃើញអំពីមូលហេតុដែលយើងមានវត្តមាន នៅលើផែនដីនេះ។ នៅពេលដែលយើងថ្វាយបង្គំព្រះនោះ យើងនឹងស្លាប់ ដើម្បីអ្វីមួយដែលមានតម្លៃ។ លើសពីនេះទៅទៀតនោះ យើងក៏នឹងមានហេតុផល ដើម្បីនឹងរស់បន្តទៅទៀតផងដែរ។ អ្វីដែលចាំបាច់ នោះ គឺថា ការថ្វាយបង្គំរបស់យើងដល់ព្រះនោះ នឹងជួយឱ្យយើងបានរឹងមាំនៅក្នុងគ្រាលំបាកៗ។ នៅពេលនោះ យើងនឹងបានយល់កាន់តែប្រសើរអំពីពាក្យពេចន៍ដែលបានចែងថា «[យើង] ត្រូវតែទ្រាំរង ទុក្ខវេទនាជាច្រើន ទើបនឹងចូលទៅក្នុងនគរព្រះបាន» (កិច្ចការ 14:22)។

`តើយើងគួរតែរំពឹងថា យើងនឹងត្រូវរងទុក្ខ ដោយសារតែសេចក្តីជំនឿរបស់យើងដែរឬទេ?`