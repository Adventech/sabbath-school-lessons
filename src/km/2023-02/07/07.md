---
title:  ការសិក្សាបន្ថែម
date:  12/05/2023
---

ការថ្វាយបង្គំព្រះគឺជាការបង្រៀនមួយដ៏សំខាន់នៅក្នុងព្រះគម្ពីរ។ នៅក្នុងគម្ពីរសញ្ញាថ្មី ពួកហោរារបស់ព្រះបានព្រមានរាស្ត្ររបស់ព្រះមិនឱ្យថ្វាយបង្គំព្រះដទៃជាដាច់ខាត។ យើងបានឃើញថា នៅសព្វថ្ងៃនេះ បញ្ហាដដែលនេះគឺជាផ្នែកមួយនៃសង្គ្រាមពិភពលោករវាងព្រះ និងសាតាំង។ បញ្ហាមួយទៀតដែលយើងបានឃើញនៅសព្វថ្ងៃនេះដែលនោះ គឺថាមានមនុស្សជាច្រើននាក់ដែលបាននិយាយ ថាពួកគេគឺជាគ្រីស្ទាន ហើយពួកគេក៏បានបង្រៀន ថាយើងមិនចាំបាច់រក្សាបញ្ញត្តិរបស់ព្រះទៀតដែរ។

«ការថ្វាយបង្គំគឺជាផ្នែកមួយដ៏សំខាន់បំផុតនៅក្នុងការរស់នៅរបស់យើង។ តើមនុស្សលោកគួរ តែធ្វើអ្វីខ្លះ បន្ទាប់ពីពួកគេបានរៀនអំពីព្រះ និងយល់អំពីអត្តសញ្ញាណរបស់ទ្រង់នោះ? ពួកគេគួរតែថ្វាយបង្គំ ទ្រង់ . . . . មានតែមនុស្សរស់ប៉ុណ្ណោះដែលអាចថ្វាយបង្គំព្រះអម្ចាស់បាន។ មនុស្សស្លាប់មិនអាចសរសើរ តម្កើង ឬថ្វាយបង្គំទ្រង់បានឡើយ . . . . ព្រះដែលបានបង្កើតយើង ទ្រង់បានត្រាស់ហៅយើងឱ្យថ្វាយ ជីវិតរបស់យើងដល់ទ្រង់។ អំណោយទាននេះគឺដូចគ្នាទៅនឹងការថ្វាយបង្គំយ៉ាងដូច្នោះដែរ។ ព្រះនឹងប្រទាន ជីវិតរបស់យើងដល់យើងវិញ ដើម្បីឱ្យយើងអាចបម្រើទ្រង់ ព្រមទាំងធ្វើជាព្រះពរដល់អ្នកដទៃផងដែរ។ ព្រះនឹងធ្វើឱ្យជីវិតរបស់យើងបានប្រសើរឡើង។ ការថ្វាយបង្គំគឺស្តីអំពីអត្តសញ្ញាណនៃមនុស្សលោក ហើយនឹងហេតុផលដែលយើងត្រូវរស់នៅលើផែនដីនេះផងដែរ។ ការថ្វាយបង្គំគឺស្តីអំពីសេចក្តីត្រូវការ របស់យើងទៅលើអ្វីមួយ ដែលអាចជួយរំដោះយើងចេញពីភាពអាត្មានិយមរបស់យើងបាន។ តើយ៉ាងណា ទៅវិញ ប្រសិនបើយើងមិនបានជ្រើសរើសថ្វាយបង្គំដល់ទ្រង់នោះ? នៅពេលនោះ យើងនឹងមានភាព ច្របូកច្របល់ ហើយយើងនឹងបាត់បង់ហេតុផលនៅក្នុងការរស់នៅរបស់យើងផងដែរ។ ជីវិតដែល គ្មានព្រះគឺដូចជាការស្លាប់យ៉ាងដូច្នោះដែរ។ ពីព្រោះបើគ្មានព្រះទេនោះ យើងនឹងត្រូវបែកចេញពីទ្រង់ជា មិនខាន។ ដ្បិតជីវិតទាំងអស់ គឺទ្រង់ហើយជាអ្នកប្រទាន»។ ដកស្រង់ពី Angel Manual Rodriguez, “The Closing of the Cosmic Conflict: Role of the Three Angels’ Message,” page 42, (from and unpublished paper), adapted។

**សំណួរពិភាក្សា**

`1. យើងបានដឹងថា ព្រះបានបង្កើតយើងមក។ ទន្ទឹមគ្នានេះ តើហេតុអ្វីបានជាយើងដែលជាបាបជននេះ ក៏ត្រូវការសេចក្តីសន្យានៃព្រះអង្គសង្គ្រោះមួយអង្គយ៉ាងដូច្នេះ?`

`2. តើព្រះបានបង្ហាញសេចក្តីស្រឡាញ់របស់ទ្រង់ចំពោះលោកអ្នកដោយផ្ទាល់នោះ ដោយរបៀបណា? ព្រះដដែលនេះក៏បានបង្កើតផ្កាយនៅលើមេឃ និងរបស់ទាំងអស់ផងដែរ។ ព្រះអង្គដដែលនេះក៏បានស្រឡាញ់ដោយការយកព្រះទ័យទុកដាក់ចំពោះជីវិតរបស់លោកអ្នកដែរ។ តើហេតុអ្វីបានជាសេចក្តីពិត នេះ គួរតែកំសាន្តចិត្តលោកអ្នកយ៉ាងដូច្នេះ? តើហេតុអ្វីបានជាសេចក្តីពិតនេះគួរតែលុបបំបាត់សេចក្តី អំនួតទាំងអស់ចេញពីចិត្តរបស់លោកអ្នកដែរនោះ?`

`3. ឧបមាថា ការវិវដ្តគឺជារឿងពិតទៅចុះ។ ប្រសិនបើវាជាការពិតមែននោះ មានន័យថា យើងកំពុងតែ ថ្វាយបង្គំព្រះមួយអង្គដែលបានប្រើសេចក្តីស្លាប់ ការឈឺចាប់ ការរងទុក្ខ និងសោកនាដកម្មរាប់ពាន់លាន ឆ្នាំ ដើម្បីបង្កើតយើងមកនោះឯង។ ទន្ទឹមគ្នានេះ ទស្សនខុសឆ្គងនេះនឹងផ្លាស់ប្តូររឿងគ្រប់យ៉ាងដែលមាន នៅក្នុងបទគម្ពីរលោកុប្បត្តិ ជំពូក1 និងជំពូក2 បានបង្រៀននោះជាមិនខាន។ ប្រសិនបើការវិវដ្ត គឺជារឿងពិតមែននោះ តើយើងអាចថ្វាយបង្គំព្រះយ៉ាងដូចម្តេចទៅបាន? តើយើងត្រូវថ្វាយបង្គំទ្រង់ ដើម្បីអ្វី? តើយើងត្រូវថ្វាយបង្គំទ្រង់ដែលបានកុហកយើងរាប់ពាន់ឆ្នាំអំពីវត្តមានរបស់យើងនៅលើ ផែនដីនេះ ដើម្បីអ្វី?`