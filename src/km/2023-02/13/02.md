---
title:  ការត្រៀមខ្លួនជាស្រេចសម្រាប់ការច្បាំងចុងក្រោយ
date:  18/06/2023
---

`សូមអានខគម្ពីរថែស្សាឡូនីចទី1 5:1-6។ តើលោកប៉ុលបានផ្តល់ការដាស់តឿនអំពីសម័យ ចុងក្រោយនៅក្នុងប្រវត្តិសាស្ត្ររបស់មនុស្សលោកនោះដល់យើងយ៉ាងដូចម្តេចដែរ?`

លោកប៉ុលបានសរសេរទៅកាន់ពួកជំនុំថែស្សាឡូនីចអំពីការយាងមកជាលើកទី2។ លោក ប៉ុលបានប្រាប់អ្នកគ្រីស្ទានឱ្យ «ចាំយាម ហើយដឹងខ្លួន» (ថែស្សាឡូនីចទី1 5:6)។ លោកប៉ុលបានផ្តល់យោបល់ដល់អ្នកគ្រីស្ទាននៅក្នុងសម័យរបស់គាត់។ ដូច្នេះ តើលោកប៉ុលនឹងមានប្រសាសន៍មកកាន់យើងនៅសព្វថ្ងៃនេះយ៉ាងដូចម្តេចដែរ?

លោកប៉ុលក៏បានប្រាប់ពួកជំនុំផងដែរ ថាពួកគេគឺជា «ពួកនៃពន្លឺ» (ថែស្សាឡូនីចទី1 5:5)។ ពួកជំនុំ «មិនមែននៅក្នុងសេចក្តីងងឹតឲ្យថ្ងៃនោះបានមកដល់អ្នករាល់គ្នា ដូចជាចោរនោះទេ» (ថែស្សា-ឡូនីចទី1 5:4)។ ព្រះយេស៊ូវបានប្រើពាក្យថា «ចូរចាំយាម» នៅពេលដែលទ្រង់បានមានបន្ទូលអំពីសេចក្តីអធិស្ឋាន (ម៉ាថាយ 24:22; ម៉ាថាយ 26:40, 41)។ «ចូរចាំយាម» មានន័យថាយល់អំពីសេចក្តីពិត នៃព្រះគម្ពីរ។ មានន័យថា យើងត្រូវតែឆ្លាតអំពីសម័យដែលយើងកំពុងតែរស់នៅ និងគិតអំពីរឿងដែល សំខាន់បំផុត។

អ្នកស្រីអេល្លីន ជី វ៉ៃត៍ បានបន្ថែមទៀតថា៖ «យើងបានដឹងសេចក្តីពិតនៃព្រះគម្ពីរអំពីគ្រា ចុងក្រោយ។ ដូច្នេះហើយ យើងគួរតែត្រៀមជាស្រេចសម្រាប់អ្វីដែលនឹងត្រូវកើតឡើងនៅពេលឆាប់ៗខាងមុខនេះ។ អ្វីដែលត្រូវកើតឡើងនោះ នឹងធ្វើឱ្យមនុស្សភាគច្រើននៅផែនដីនេះមានការភ្ញាក់ផ្អើល»។ ដកស្រង់ពី Testimonies for the Church, volume 8, page 28, adapted។

អ្វីដែលត្រូវកើតឡើងនោះនឹងធ្វើឱ្យមនុស្សភាគច្រើនមានការភ្ញាក់ផ្អើល ប៉ុន្តែអ្នកសេវេនដេយអាត់វេនទីស្ទ មិនគួរមានការភ្ញាក់ផ្អើលអំពីហេតុការណ៍នោះឡើយ។ យើងមិនដឹងថាការសាកល្បងចុងក្រោយនឹងត្រូវមកដល់នៅពេលណា ឬកើតឡើងដោយរបៀបណានោះទេ។ ប៉ុន្តែ យើងបានដឹងថាការសាកល្បងនោះជិតមកដល់ហើយ។ ថ្ងៃនេះ ឥឡូវនេះ គឺជាពេលវេលាដ៏ល្អបំផុតនៅក្នុងការត្រៀមខ្លួនជាស្រេច។

`សូមអានអំពីនគរធំៗនៅក្នុងបទគម្ពីរដានីយ៉ែល ជំពូក2។ សូមធ្វើបញ្ជីឈ្មោះនគរដែលធ្លាប់ មាន និងនគរដែលបានរលំហើយ។ រឿងគ្រប់យ៉ាងបានកើតឡើងដូចជាព្រះបានមានបន្ទូលមែន។ តើបញ្ជី នេះគួរតែបង្រៀនយើងយ៉ាងដូចម្តេច អំពីរបៀបដែលយើងអាចជឿទុកចិត្តសេចក្តីសន្យារបស់ព្រះនាពេល អនាគតនោះ?`

ព្រះយេស៊ូវបានប្រទានសារនៃគ្រាចុងក្រោយ ដើម្បីឱ្យយើងអាចត្រៀមខ្លួនជាស្រេចសម្រាប់ ការយាងមកវិញរបស់ទ្រង់។ សារពិសេសអំពីពេលវេលានៅក្នុងកណ្ឌគម្ពីរដានីយ៉ែល គម្ពីរវិវរណៈ និងពីអ្នក ស្រីអេល្លីន ជី វ៉ៃត៍នោះ បានបង្ហាញយើងអំពីហេតុការណ៍ដែលត្រូវកើតឡើងនៅពេលអនាគត។

`លោកប៉ុលបានប្រាប់កុំឱ្យ «ដេកលក់» ដូចជាអ្នកដទៃនោះឡើយ។ តើលោកអ្នកគិតថាការ «ដេកលក់» នេះគឺជារូបស័ព្ទតំណាងឱ្យអ្វីដែរ? តើយើងអាចដឹងបានថាយើងកំពុងតែ «ដេកលក់» ឬ ក៏កំពុងតែ «ភ្ញាក់ឡើង» ដោយរបៀបណា? ប្រសិនបើយើងបានដេកលក់នោះ តើយើងត្រូវធ្វើអ្វីខ្លះ ដើម្បីឱ្យបាន «ភ្ញាក់ឡើង» វិញនោះ?`