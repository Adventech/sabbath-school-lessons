---
title:  ការសិក្សាបន្ថែម
date:  23/06/2023
---

«អ្នកបម្រើរបស់ព្រះនឹងចេញពីកន្លែងមួយទៅកន្លែងមួយទៀត។ ផ្ទៃមុខរបស់ពួកគេនឹងចែងចាំដោយពន្លឺ។ ពួកគេនឹងប្រកាសសាររបស់ព្រះមកពីស្ថានសួគ៌។ មនុស្សរាប់ពាន់នាក់នៅលើផែនដីទាំងមូលនឹងទទួលបាននូវការព្រមានជាលើកចុងក្រោយនេះ។ រាស្ត្ររបស់ព្រះនឹងធ្វើការអស្ចារ្យ។ ពួកគេនឹងព្យាបាលអ្នកជំងឺ។ ព្រះនឹងសំដែងទីសំគាល់ និងការអស្ចារ្យទុកជាភ័ស្តតាង។ ភ័ស្តុតាងនេះនឹង ជួយឱ្យមនុស្សនៅលើផែនដីនេះបានដឹងថា កិច្ចការដែលរាស្ត្ររបស់ព្រះបានធ្វើនោះ គឺមានប្រភពមក ពីទ្រង់។ សាតាំងក៏ធ្វើកិច្ចការរបស់វា។ វាក៏នឹងសំដែងការអស្ចារ្យ និងបាដិហារ្យ។ មនុស្ស នឹងបានឃើញកិច្ចការទាំងនោះ ដោយគិតថា កិច្ចការទាំងនោះមានប្រភពមកពីព្រះវិញ។ ប៉ុន្តែ នោះគឺជា ការកុហកទេ។ សាតាំងនឹងនាំភ្លើងពីស្ថានសួគ៌ចុះមកលើផែនដីនេះ (វិវរណៈ 13:13)។ មនុស្សគ្រប់គ្នានៅលើផែនដីនេះ ត្រូវតែរើសយកម្នាក់ដើម្បីជឿនិងបម្រើ»។

«ពួកសិស្សរបស់ព្រះនឹងបញ្ចុះបញ្ចូលមនុស្សថា សាររបស់ពួកគេមានប្រភពមកពីព្រះ។ ប៉ុន្តែពួកគេនឹងមិនបានចិត្តរបស់មនុស្សទាំងនោះ ដោយហេតុផល និងសម្តីឆ្លាតវៃរបស់ពួកគេនោះឡើយ។ ប៉ុន្តែអង្គព្រះវិញ្ញាណបរិសុទ្ធនឹងបញ្ចុះបញ្ចូលពួកគេថា សារនេះពិតជាមកពីស្ថានសួគ៌មែន។ ពួកសិស្សរបស់ព្រះនឹងជួយចែកចាយសាររបស់ទ្រង់។ ពួកសិស្សរបស់ទ្រង់នឹងដាំសារនេះដូចជាគ្រាប់ពូជមួយនៅក្នុងចិត្តរបស់មនុស្សយ៉ាងដូច្នោះដែរ។ សារនេះនឹងលូតលាស់ឡើងនៅក្នុងចិត្តរបស់មនុស្ស ដូចជារុក្ខជាតិមួយទងដែលបានបង្កើតផលផ្លែយ៉ាងដូច្នោះដែរ។ គ្រូបង្រៀនព្រះគម្ពីរបានសរសេរអំពីសេចក្តីពិតនេះ។ កណ្ឌគម្ពីរតូចៗរបស់ពួកគេបានធ្វើកិច្ចការរបស់ពួកគេ។ មនុស្សជាច្រើនបានអានអំពីសារនេះ។ ប៉ុន្តែពួកគេមិនបានយល់គ្រប់យ៉ាងដែលពួកគេបានអាននៅពេលនោះនោះឡើយ។ ដូច្នេះ ពួកគេមិនបានគោរពតាមភ្លាមៗនោះទេ។ ឥឡូវនេះមនុស្សទាំងនេះបានយល់អំពីសេចក្តីពិតនៃព្រះគម្ពីរ។ ពួកគេបានញែកអ្វីៗគ្រប់យ៉ាងដែលបានរារាំងពួកគេមិនឱ្យគោរពតាមសេចក្តីពិតនៃព្រះគម្ពីរវិញ។ ក្រុមគ្រួសារ និងពួកជំនុំរបស់ពួកគេមិនមានអំណាចរារាំងពួកគេមិនឱ្យគោរពតាមព្រះបានឡើយ។ សេចក្តីពិតនៃព្រះគម្ពីរមានសារសំខាន់ដល់ពួកគេជាងអ្វីៗទាំងអស់។ មនុស្សជាច្រើននឹងព្យាយាមរារាំងកុំឱ្យអ្នកជឿថ្មីៗទាំងនេះគោរពតាមព្រះ។ ប៉ុន្តែ នឹងមានមនុស្សមួយក្រុមធំទទួលយកសេចក្តីពិតនៃព្រះគម្ពីរ ព្រមទាំងចុះចូលជាមួយនឹងព្រះអម្ចាស់ផងដែរ»។ ដកស្រង់ពី Ellen G. White, The Great Controversy, page 612, adapted។

**សំណួរពិភាក្សា**

`1. តើព្រះគុណរបស់ព្រះ ហើយនិងសារនៃទេវតាទាំង3 មានទំនាក់ទំនងអ្វីនឹងគ្នាដែរ?`

`2. សូមអានខគម្ពីរវិវរណៈ 14:12 ម្តងទៀត។ ខនេះបានសំដែងអំពីការគោរពតាមព្រះ។ តើការរក្សា ក្រឹត្យវិន័យខុសគ្នាពីការព្យាយាមទិញព្រះគុណរបស់ព្រះតាមទង្វើល្អរបស់យើងនោះដោយរបៀបណា?`

`3. នៅក្នុងថ្នាក់ សូមពិភាក្សាអំពីរឿងដែលកំពុងតែកើតឡើងទូទាំងពិភពលោក ដែលលោកអ្នកបានដឹង តាមព័ត៌មាន។ តើលោកអ្នកបានឃើញរឿងអ្វីខ្លះ អាចជួយឈានទៅរកព្រឹត្តការណ៍នៃគ្រាចុងក្រោយនោះ?`