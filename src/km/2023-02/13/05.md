---
title:  ព្រះបានបំពេញផែនដីទាំងមូលដោយពន្លឺរបស់ទ្រង់
date:  21/06/2023
---

`សូមអានអំពីសិរីល្អរបស់ព្រះនៅក្នុងខគម្ពីរវិវរណៈ 4:11; វិវរណៈ 5:12; វិវរណៈ 19:1 និងវិវរណៈ 21:26។ នៅក្នុងខគម្ពីរវិវរណៈ 18:1 សិរីល្អរបស់ព្រះគឺដូចគ្នាទៅនឹងតួពន្លឺដ៏ចែងចាំងមួយ ដែលបានបំពេញផែនដីទាំងមូលយ៉ាងដូច្នោះដែរ។ តើខទាំងនេះបានបង្ហាញប្រាប់យើងយ៉ាងដូចម្តេចទៀត អំពីសិរីល្អរបស់ព្រះនេះ។`

សង្គ្រាមពិភពលោករវាងសេចក្តីល្អ និងសេចក្តីអាក្រក់គឺស្តីអំពីកិត្តិនាមរបស់ព្រះ។ សាតាំងបាន ចោទប្រកាន់ព្រះថាទ្រង់មិនយុត្តិធម៌។ សាតាំងបាននិយាយថា ទ្រង់បានបង្គាប់ឱ្យយើងថ្វាយបង្គំទ្រង់ ប៉ុន្តែ ទ្រង់មិនបានប្រទានរបស់អ្វីដល់យើងឡើយ។ សាតាំងក៏បាននិយាយថា បញ្ញត្តិរបស់ព្រះបានកំណត់ សេរីភាព និងអំណររបស់យើងផងដែរ។

ជីវិត សេចក្តីស្រឡាញ់ និងការរស់ឡើងពីស្លាប់ឡើងវិញរបស់ព្រះយេស៊ូវ បានបង្ហាញយើងថា ពាក្យសម្តីរបស់សាតាំងគឺជាការកុហក។ ព្រះយេស៊ូវបានយាងមកកាន់ភពផែនដីដែលពេញទៅដោយ អំពើបាបនេះ ដូចជារណ្តៅមួយដែលពេញទៅដោយសត្វពស់យ៉ាងដូច្នោះដែរ។ ព្រះយេស៊ូវបានយាងមក សង្គ្រោះយើង។ នៅលើឈើឆ្កាង ព្រះយេស៊ូវបានបង្ហាញថា ពាក្យចោទប្រកាន់របស់សាតាំងចំពោះព្រះនោះគឺជាការកុហកទេ។ ព្រះយេស៊ូវក៏បានបង្ហាញថា ព្រះទ្រង់ប្រកបទៅដោយសេចក្តីស្រឡាញ់ និង សេចក្តីយុត្តិធម៌ផងដែរ។ នៅក្នុងនាមជារាស្ត្រចុងក្រោយរបស់ព្រះ យើងត្រូវតែបង្ហាញសិរីល្អរបស់ទ្រង់។ តើសិរីល្អរបស់ទ្រង់នោះគឺជាអ្វី? នោះគឺជាសេចក្តីស្រឡាញ់របស់ទ្រង់នេះហើយ។ យើងបានបង្ហាញសេចក្តី ស្រឡាញ់របស់ព្រះ ទៅកាន់ភពផែនដីមួយដែលពេញដោយមនុស្សអាត្មានិយម។ តាមវិធីនេះ ផែនដីទាំង មូលនឹងពេញទៅដោយសិរីល្អរបស់ព្រះ។

`តើព្រះបានបង្ហាញសេចក្តីមេត្តារបស់ទ្រង់ដល់លោកម៉ូសេដោយរបៀបណា? សូមអានខគម្ពីរ និក្ខមនំ 33: 18, 19 សម្រាប់ចម្លើយ។ តើខទាំងនេះបានបង្ហាញយើងថាសិរីល្អរបស់ព្រះនោះគឺជាអ្វី?`

យើងបានឃើញរួចមកហើយ ថាសិរីល្អរបស់ព្រះគឺជាសេចក្តីស្រឡាញ់របស់ទ្រង់នេះឯង។ យើងត្រូវតែពេញទៅដោយសេចក្តីស្រឡាញ់របស់ព្រះ។ ជីវិតរបស់យើងត្រូវតែផ្លាស់ប្តូរ ដោយព្រះគុណ នៃសេចក្តីស្រឡាញ់របស់ទ្រង់។ នៅពេលនោះ ផែនដីនឹងបានពេញទៅដោយសិរីល្អរបស់ព្រះ។

នៅពេលដែលយើងបានបង្ហាញសេចក្តីស្រឡាញ់របស់ព្រះនៅក្នុងជីវិតរបស់យើង នោះយើងបានបង្ហាញសិរីល្អរបស់ព្រះទៅកាន់អ្នកដែលនៅជុំវិញយើងហើយ។ យើងនឹងប្រកាសសារចុងក្រោយ របស់ព្រះទៅភពផែនដីមួយ ដែលពេញទៅដោយអំពើបាប និងសេចក្តីអាក្រក់។ យើងនឹងធ្វើកិច្ចការនៃទេវតាទាំង3 ដែលបានហោះនៅកណ្តាលមេឃ។ សាររបស់ពួកគេគឺឱ្យ៖ «កោតខ្លាចដល់ព្រះ ហើយសរសើរសិរីល្អរបស់ទ្រង់ចុះ» (វិវរណៈ 14:7)។ នេះក៏ជាសាររបស់យើងផងដែរ។ ដូច្នេះហើយ យើងត្រូវតែប្រកាសសារនេះទៅកាន់មនុស្សគ្រប់គ្នានៅលើផែនដីនេះ។

«រាស្ត្ររបស់ព្រះត្រូវប្រកាសសារនៃព្រះគុណរបស់ទ្រង់ ទៅកាន់មនុស្សគ្រប់គ្នានៅលើផែនដី . . . . នេះគឺជាសារនៃទេវតាទី3។ នៅពេលដែលយើងប្រកាសសារនេះចប់សព្វគ្រប់ ផែនដីទាំងមូលនឹងពេញទៅដោយសិរីល្អរបស់ព្រះ»។ ដកស្រង់ពី Ellen G. White, Testimonies for the Church, volume 6, page 19។