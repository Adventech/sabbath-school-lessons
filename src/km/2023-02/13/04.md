---
title:  ការផ្លាស់ប្តូរដើម្បីឱ្យមានភាពប្រសើរឡើងនៅតែបន្ត
date:  20/06/2023
---

ព្រះបានចាប់ផ្តើមពួកជំនុំសេវេនដេយអាត់វេនទីស្ទ។ ព្រះបានប្រទានសារនៃគ្រាចុងក្រោយ ដ៏ពិសេសមួយដល់ពួកជំនុំនេះ។ សារនោះបានបន្តធ្វើកិច្ចការពីអ្នកគ្រីស្ទានដទៃទៀតកាលពីសម័យ មុន។ អ្នកគ្រីស្ទានទាំងនោះបានធ្វើការ ដើម្បីឱ្យអ្វីៗនៅក្នុងពួកជំនុំបានប្រសើរឡើង។ ពួកគេបានរើសយកព្រះយេស៊ូវទុកជាព្រះអង្គសង្គ្រោះរបស់ពួកគេ។ ទ្រង់គឺជាបុគ្គលតែម្នាក់គត់ដែលអាចសង្គ្រោះ មនុស្សលោកបាន។ កាលពីមុន អ្នកគ្រីស្ទានទាំងនេះក៏បានជឿថា ព្រះវិញ្ញាណបរិសុទ្ធ គឺជាបុគ្គលបានប្រទានឱ្យពួកគេនូវអំណាចទាស់នឹងអំពើបាប ហើយនិងសាតាំងផងដែរ។ អ្នកគ្រីស្ទានទាំងនេះក៏បាន សង្ឃឹមថា ព្រះនឹងយាងត្រឡប់មកវិញផងដែរ។ នៅគ្រាចុងក្រោយ យើងនឹងបន្តធ្វើកិច្ចការពីអ្នកគ្រីស្ទាន ទាំងនេះ។ យើងនឹងប្រកាសសេចក្តីពិតនៃព្រះគម្ពីរជាច្រើន ដែលអ្នកគ្រីស្ទានដទៃទៀតបានភ្លេច និងលែង បានដឹងអំពីសេចក្តីពិតនោះ។ ហើយថ្ងៃសប្បាតហ៍គឺជាសេចក្តីពិតមួយនៅក្នុងចំណោមនៃសេចក្តីពិតទាំង នោះ។

សារនៃទេវតាទាំង3 ហើយនិងសារពិសេសៗនៅក្នុងកណ្ឌគម្ពីរវិវរណៈ បានបង្ហាញយើងអំពី កិច្ចការរបស់យើងនៅក្នុងនាមជាពួកជំនុំម្នាក់។ យើងត្រូវប្រកាសសារនៃសេចក្តីមេត្តាចុងក្រោយរបស់ព្រះទៅកាន់មនុស្សនៅលើភពផែនដីដែលកំពុងហៀបនឹងស្លាប់នេះ។ បទគម្ពីរវិវរណៈ ជំពូក14 បានបង្ហាញអំពីពួកជំនុំទូទាំងពិភពលោកមួយក្រុម ដែលបានចែកចាយដំណឹងល្អអំពីព្រះយេស៊ូវ ជាមួយនឹង មនុស្សគ្រប់គ្នានៅលើផែនដីនេះ។ ទេវតាទាំង3 នៅក្នុងបទគម្ពីរវិវរណៈ ជំពូក14 ត្រូវបានចូលរួមដោយ ទេវតាទី4 នៅក្នុងបទគម្ពីរវិវរណៈ ជំពូក18។ ទេវតានេះបានប្រទានអំណាចដល់ការប្រកាសនូវសារនៃ ទេវតាទាំង3ដំបូង។ សារនេះនឹងបានដូចជាតួពន្លឺដ៏ចែងចាំង ដែលបានបំភ្លឺផែនដីទាំងមូលយ៉ាងដូច្នោះ ដែរ (វិវរណៈ18:1)។ បទគម្ពីរវិវរណៈ ជំពូក18 បានពិពណ៌នាអំពីហេតុការណ៍ធំៗ ដែលត្រូវកើតឡើង មុនចុងបញ្ចប់នៃប្រវត្តិសាស្ត្ររបស់មនុស្សលោក។ នៅពេលនោះ ដំណឹងល្អអំពីព្រះយេស៊ូវនឹងបានឈ្នះ ការកុហករបស់សាតាំងវិញ។

`សូមអានអំពីទេវតាទី4 នៅក្នុងបទគម្ពីរវិវរណៈ 18:1។ តើលោកយ៉ូហានបានប្រាប់យើងនូវ ចំណុច3យ៉ាងអ្វីខ្លះ អំពីទេវតាទី4នេះ? (សូមអានខគម្ពីរហាបាកុក 2:14 ផងដែរ)។`

ទេវតាបានយាងចុះមកពីដំណាក់នៃបល្ល័ង្ករបស់ព្រះ។ ព្រះបានប្រទានសារដ៏ពិសេសមួយ ដល់ ទេវតានេះ។ ទេវតានេះត្រូវតែប្រកាសសារនៃសេចក្តីមេត្តាចុងក្រោយរបស់ព្រះម្តងទៀត ព្រមទាំងព្រមាន មនុស្សនៅលើផែនដីនេះ អំពីអ្វីដែលនឹងត្រូវកើតឡើងផងដែរ។

ទេវតាទី4 «មានអំណាចយ៉ាងធំ» (វិវរណៈ 18:1)។ ពាក្យថា «អំណាច» នៅក្នុងគម្ពីរសញ្ញា ថ្មីនេះ ប្រែមកពីពាក្យថា «អុិចស៊ូសៀ (exousia)» ជាភាសាក្រេក។ ព្រះយេស៊ូវបានប្រើពាក្យនេះ។ នៅ ក្នុងខគម្ពីរម៉ាថាយ 10:1 ព្រះយេស៊ូវបានប្រទានអំណាចឱ្យពួកគេបានឈ្នះសេចក្តីអាក្រក់។ នៅ ក្នុងខគម្ពីរម៉ាថាយ 28:18, 19 ព្រះយេស៊ូវបានចាត់ពួកគេឱ្យទៅម្តងទៀត។ លើកនេះ ព្រះយេស៊ូវ បានបញ្ជូនពួកគេឱ្យទៅជាមួយនឹង «អំណាចទាំងអស់» នៅឯស្ថានសួគ៌ និងនៅលើផែនដីនេះ ដើម្បីឱ្យពួកគេបានបង្កើតសិស្សបន្ថែមទៀតសម្រាប់ទ្រង់។