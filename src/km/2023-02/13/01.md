---
title:  នៅពេលដែលសិរីល្អរបស់ព្រះបំភ្លឺមកលើផែនដីនេះ
date:  17/06/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ថែស្សាឡូនីចទី1 5:1-6; យ៉ូហាន 8:32; វិវរណៈ 18:1; វិវរណៈ 4:11; វិវរណៈ 5:6, 8, 12។

> <p>ខចងចាំ</p>
> «ក្រោយនោះមក ខ្ញុំឃើញទេវតា1ទៀតចុះពីស្ថានសួគ៌មក មានអំណាចយ៉ាងធំ ហើយសិរី ល្អរបស់ទេវតានោះក៏បំភ្លឺផែនដី» (វិវរណៈ 18:1)។

មិនយូរមិនឆាប់ ព្រឹត្តិការណ៍ចុងក្រោយដែលព្រះគម្ពីរបានសំដែងនោះ នឹងត្រូវមកដល់។ យើងមិនបានដឹងថា អ្វីៗគ្រប់យ៉ាងនឹងត្រូវកើតឡើងនៅពេលណា ឬដោយរបៀបណានោះឡើយ។ ប៉ុន្តែ យើងបានដឹងគ្រប់គ្រាន់ ដោយបានឃើញទិដ្ឋភាពធំៗ។ យើងបានដឹងថា គេនឹងបង្កើតច្បាប់មួយ ដើម្បីបង្ខំឱ្យមនុស្សថ្វាយបង្គំព្រះនៅថ្ងៃអាទិត្យ។ ច្បាប់នេះនឹងច្រានចោលនូវក្រឹត្យវិន័យទី4។ កណ្ឌគម្ពីរវិវរណៈបានបង្ហាញយើងអំពីរឿងសំខាន់ៗបំផុតដែលនឹងត្រូវកើតឡើងនៅក្នុងគ្រាចុងក្រោយ។ អ្នកណាដែលគ្មានឈ្មោះនៅក្នុងបញ្ជីជីវិតនឹងថ្វាយបង្គំដល់សត្វឡើងមកពីសមុទ្រ ហើយក៏ថ្វាយបង្គំដល់ព្រះក្លែងក្លាយរបស់វាផងដែរ។ រីឯអ្នកណាដែលបានជ្រើសរើសដើរតាមព្រះអម្ចាស់យេស៊ូវគ្រីស្ទ និងគោរពតាមបញ្ញត្តិរបស់ទ្រង់នោះ នឹងមានឈ្មោះកត់ទុកនៅក្នុងបញ្ជីជីវិតវិញ។ ឈ្មោះរបស់ពួកគេនឹងមិនត្រូវលុបចេញពីបញ្ជីជីវិតនោះឡើយ។ តើយើងត្រូវខ្វល់អំពីកិត្តិយស និងយសស័ក្តិនៅក្នុងជីវិតនេះធ្វើអ្វី ប្រសិនបើយើងមានជីវិតអស់កល្បជាមួយនឹងព្រះនោះ?

ព្រះបានចាប់ផ្តើមឱ្យពួកជំនុំសេវេនដេយអាត់វេនទីស្ទ ចែកចាយអំពីសារនៃមេត្តាចុងក្រោយ របស់ទ្រង់ទៅកាន់មនុស្សគ្រប់គ្នានៅលើផែនដីនេះ។ ដូច្នេះ យើងត្រូវតែដឹងអំពីសេចក្តីពិតនៃព្រះគម្ពីរ។ លើសពីនេះទៅទៀតនោះ យើងក៏ត្រូវតែផ្លាស់ប្តូរតាមរយៈសេចក្តីពិតនៃព្រះគម្ពីរនោះដែរ។ ជីវិតរបស់ យើងត្រូវតែបានកើតជាថ្មី តាមរយៈដំណឹងល្អអំពីព្រះយេស៊ូវ (សូមអានខគម្ពីរវិវរណៈ 14:6)។ ដំណឹង ល្អគឺជាសារមួយស្តីអំពីការសុគតរបស់ព្រះយេស៊ូវសម្រាប់យើង ការលើកលែងទោសរបស់ទ្រង់ និង សេចក្តីមេត្តារបស់ទ្រង់ ដើម្បីសង្គ្រោះយើងចេញពីអំពើបាបរបស់យើង។