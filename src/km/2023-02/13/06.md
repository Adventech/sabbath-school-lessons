---
title:  កូនចៀមដែលត្រូវបានគេសម្លាប់
date:  22/06/2023
---

កណ្ឌគម្ពីរវិវរណៈបានប្រើរូបស័ព្ទជាច្រើន។ យើងបានអានអំពីសត្វនាគនៅស្ថានសួគ៌ (វិវរណៈ 12:3, 4, 7)។ មានពួកទេវតាហោះហើរនៅលើមេឃ (វិវរណៈ 14:6)។ មានស្ត្រីម្នាក់ជិះសត្វមានពណ៌ ក្រហមមួយក្បាល (វិវរណៈ 17:3)។ យើងបានអានអំពីរូបស័ព្ទទាំងនេះនៅក្នុងព្រះគម្ពីរ។ ព្រះវិញ្ញាណ បរិសុទ្ធបានបង្គាប់ឱ្យលោកយ៉ូហាន បញ្ចូលរូបសព្ទទាំងនេះទៅក្នុងព្រះគម្ពីរ។ រូបស័ព្ទទាំងនេះបានបង្ហាញសេចក្តីពិតនៃព្រះគម្ពីរដ៏សំខាន់មួយអំពីគ្រាចុងក្រោយ។

ក៏មានរូបស័ព្ទដទៃទៀតដែលយើងតែងតែឃើញនៅក្នុងកណ្ឌគម្ពីរវិវរណៈនេះផងដែរ។ តើរូបស័ព្ទ នេះគឺជាអ្វី? តើវាបានបង្ហាញយើងអំពីអ្វីដែរ?

`សូមអានខគម្ពីរវិវរណៈ 5:6, 8, 12; វិវរណៈ 7:17; វិវរណៈ 14:1; វិវរណៈ 15:3; វិវរណៈ 19:7; វិវរណៈ 21:22, 23 និងវិវរណៈ 22:1, 3។ តើរូបស័ព្ទនៃកូនចៀមតំណាងឱ្យអ្វី? តើហេតុអ្វីបានជារូបស័ព្ទនេះមានចែងនៅក្នុងកណ្ឌគម្ពីរវិវរណៈជាច្រើនដងដូច្នេះ?`

ខដំបូងនៅក្នុងកណ្ឌគម្ពីរវិវរណៈបានបង្ហាញយើងអំពីខ្លឹមសារនៃកណ្ឌគម្ពីរនេះ។ កណ្ឌគម្ពីរនេះបានបង្ហាញយើងអំពីព្រះយេស៊ូវគ្រីស្ទ។ ព្រះយេស៊ូវគឺជាកូនចៀម។ ទ្រង់មិនមែនជាកូនចៀមធម្មតា នោះទេ។ ទ្រង់គឺជាកូនចៀមដែលត្រូវបានគេសម្លាប់ (វិវរណៈ 5:6, 12; វិវរណៈ 13:8)។ ដូច្នេះហើយ កូនចៀមបានបង្ហាញយើងអំពីព្រះអង្គសង្គ្រោះដែលបានសុគតនៅលើឈើឆ្កាងជំនួសយើង។ សេចក្តីពិត នៃព្រះគម្ពីរនៅត្រង់នេះ គឺជាការបង្រៀនដ៏សំខាន់បំផុតនៃព្រះគម្ពីរ សារនៃទេវតាទាំង3 ហើយនិងកណ្ឌ គម្ពីរវិវរណៈ។ យើងមិនអាចធ្វើកិច្ចការដែលព្រះសូមឱ្យយើងធ្វើនោះបានទេ ប្រសិនបើយើងមិនបានធ្វើ ឱ្យកូនចៀមក្លាយមកជាផ្នែកដ៏សំខាន់មួយនៃសាររបស់យើងនោះ។

«ព្រះយេស៊ូវគឺជាកូនចៀមដែលត្រូវបានគេសម្លាប់ជំនួសអំពើបាបរបស់យើង។ យើងត្រូវតែធ្វើឱ្យសេចក្តីពិតនេះក្លាយមកជាផ្នែកដ៏សំខាន់បំផុតនៃសេចក្តីអធិប្បាយ ការតែងអត្ថបទ សេចក្តីអធិស្ឋាន ចម្រៀង ការសិក្សាព្រះគម្ពីរ និងអ្វីៗដែលយើងបានធ្វើ។ ព្រះយេស៊ូវបានបង្ហាញសេចក្តីស្រឡាញ់របស់ទ្រង់ចំពោះយើងនៅលើឈើឆ្កាង។ សេចក្តីស្រឡាញ់នេះនឹងផ្លាស់ប្តូរទង្វើរបស់យើង។ សេចក្តីស្រឡាញ់នេះនឹងធ្វើឱ្យយើងស្រឡាញ់អ្នកដទៃកាន់តែខ្លាំងឡើង។ នៅពេលនោះ យើងនឹងយកចិត្តទុកដាក់ចំពោះ មនុស្សនៅជុំវិញយើងនៅលើផែនដីនេះជាមិនខាន»។ ដកស្រង់ពី Angel Manuel Rodrizuez, “The Closing of the Cosmic Conflict: Role of the Three Angels’ Messages,” (from an unpublished article), page 70, adapted។

`យើងត្រូវតែយកព្រះយេស៊ូវជាកូនចៀមនេះ មកធ្វើជាផ្នែកដ៏សំខាន់បំផុតនៃសាររបស់យើង។ តើការធ្វើបែបនេះ អាចជួយឱ្យយើងដឹកនាំអ្នកដទៃ ឱ្យទទួលយកសារនេះដោយរបៀបណា? តើការធ្វើ បែបនេះបានជួយដល់យើងដោយរបៀបណា?`