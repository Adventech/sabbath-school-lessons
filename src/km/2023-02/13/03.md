---
title:  ការយល់ដឹងអំពីសេចក្តីពិតនៃព្រះគម្ពីរ
date:  19/06/2023
---

`សូមអានខគម្ពីរយ៉ូហាន 8:32; យ៉ូហាន 7:17 និងយ៉ូហាន 17:17។ តើព្រះយេស៊ូវបាន ប្រទានសេចក្តីសន្យាអំពីប្រាជ្ញា និងការយល់ដឹងអ្វីខ្លះដល់យើងនៅក្នុងខទាំងនេះ? តើយើងត្រូវស្វែងរក សេចក្តីពិតខាងឯវិញ្ញាណនោះនៅទីណា?`

សារចុងក្រោយរបស់ព្រះមកកាន់រាស្ត្ររបស់ទ្រង់ បានព្រមានពួកគេឱ្យបដិសេធនូវការបង្រៀនខុសឆ្គងនៃក្រុងបាប៊ីឡូនខាងឯវិញ្ញាណ។ ព្រះបានត្រាស់ហៅពួកគេឱ្យទទួលយកសេចក្តីពិត នៃព្រះគម្ពីរវិញ។ សេចក្តីពិតនៃព្រះគម្ពីរគឺនៅអស់កល្បជានិច្ច។ ឱ្យតែយើងជឿទុកចិត្តព្រះគម្ពីរ ហើយនិងការបង្រៀនរបស់វានោះ យើងនឹងមិនចាញ់បោកសាតាំងនៅក្នុងការសាកល្បងចុងក្រោយនោះឡើយ។ យើងក៏មិនចាញ់បោកការកុហករបស់វាអំពីថ្ងៃសប្បាតហ៍នោះដែរ។

ទេវតាទី2 នៅក្នុងបទគម្ពីរវិវរណៈ ជំពូក14 បានត្រាស់ហៅយើងឱ្យទទួលយកសាររបស់ លោក។ សាររបស់លោកបានបង្គាប់ឱ្យយើងទទួលយកសេចក្តីពិតនៃព្រះគម្ពីរ ដោយមិនជឿទៅលើ ការបង្រៀនក្លែងក្លាយ និងការកុហករបស់សាតាំង។

ទេវតាទី3 បានព្រមានអំពីទីសំគាល់របស់សត្វឡើងមកពីសមុទ្រ។ យើងបានឃើញរួចមកហើយ ថា សត្វនៅក្នុងកណ្ឌគម្ពីរវិវរណៈគឺជារូបស័ព្ទមួយតំណាងឱ្យនគរមួយ ឬក៏អំណាចនៃសាសនាមួយ។ សត្វឡើងមកពីសមុទ្រនៅក្នុងបទគម្ពីរវិវរណៈ ជំពូក13 និង14បានកើតចេញពីនគររ៉ូម។ បន្ទាប់មក អំណាចនៃសត្វឡើងមកពីសមុទ្របានគ្រប់គ្រងពួកជំនុំគ្រីស្ទានទាំងអស់ នៅក្នុងអំឡុងនៃយុគសម័យ ងងឹត។ នៅពេលអនាគត នគរនៃសាសន៍រ៉ូមខាងឯសាសនានេះ នឹងរួបរួមជាមួយនឹងរដ្ឋាភិបាលនៅលើ ផែនដីនេះ។ អំណាចនៃសាសនាពិភពលោកនេះនឹងព្យាយាមគ្រប់គ្រងមនុស្សគ្រប់គ្នា នៅក្នុងគ្រាដែល មានគ្រោះមហន្តរាយ និងសង្គ្រាមដ៏ឃោរឃៅទាំងអម្បាលមាន។

សហរដ្ឋអាមេរិកនឹងក្លាយទៅជាមេដឹកនាំនៅក្នុងផែនការដ៏ធំនេះ ដើម្បីនឹងនាំមនុស្សគ្រប់គ្នាឱ្យស្ថិតនៅក្រោមការគ្រប់គ្រងនៃអំណាចរបស់សត្វឡើងមកពីសមុទ្រនេះ។ «សាតាំងនឹងប្រើនូវការ បង្រៀនខុសឆ្គង2យ៉ាង ដើម្បីគ្រប់គ្រងពីលើចិត្តគំនិតរបស់មនុស្ស។ ការកុហកទី1 គឺជាការកុហករបស់ សាតាំងដែលថា ថ្ងៃអាទិត្យគឺជាថ្ងៃបរិសុទ្ធ។ ការកុហកទី1នេះបានធ្វើឱ្យមនុស្សទទួលយកនូវការ បង្រៀនខុសឆ្គងមួយដែលថា មនុស្សស្លាប់អាចទាក់ទងជាមួយនឹងយើងបាន។ រីឯការកុហកទី2វិញ បានធ្វើឱ្យមនុស្សលើកតម្កើងព្រះវិហាររ៉ូមុាំងកាតូលិក។ ពួកប្រូតេស្តង់នៅក្នុងសហរដ្ឋអាមេរិកនឹងមាន ផ្នែកដ៏សំខាន់មួយនៅក្នុងកិច្ចការរបស់សាតាំងនេះ។ ពួកជំនុំប្រូតេស្តង់ ព្រះវិហាររ៉ូមុាំងកាតូលិក និងមនុស្ស ដែលជឿថាមនុស្សស្លាប់អាចទាក់ទងជាមួយនឹងយើងនោះនឹងរួបរួមគ្នា។ ក្រុមទាំង3នេះ នឹងធ្វើឱ្យ ប្រជាជននៅក្នុងសហរដ្ឋអាមេរិកបដិសេធក្បួនច្បាប់ និងបញ្ញត្តិសំខាន់នៃរដ្ឋាភិបាលរបស់យើង។ រដ្ឋាភិបាលអាមេរិកនឹងធ្វើទង្វើដូចជាសាសន៍រ៉ូមនៅក្នុងយុគសម័យកណ្តាលយ៉ាងដូច្នោះដែរ។ ពួកគេនឹងធ្វើ បាបចំពោះអ្នកណាដែលចង់គោរពតាមសេចក្តីពិតនៃព្រះគម្ពីរ»។ ដកស្រង់ពី Ellen G. White, The Great Controversy, 588, adapted។