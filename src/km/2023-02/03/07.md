---
title:  ការសិក្សាបន្ថែម
date:  14/04/2023
---

សូមពិចារណាបន្ថែមទៀតអំពីគោលគំនិតនៅក្នុងមេរៀនថ្ងៃព្រហស្បត្តិ៍ដែលថា មនុស្ស លោកចាំបាច់ត្រូវក្លាយទៅជាផ្នែកមួយដែលសំខាន់ជាងជីវិតរបស់ពួកគេផ្ទាល់។ យើងមានជីវិតខ្លី ណាស់។ ជីវិតរបស់យើងក៏ជួបប្រទះទៅដោយសេចក្តីអាក្រក់ និងរឿងសោកសៅផងដែរ។ ដូច្នេះ យើងត្រូវ តែរស់នៅ ដើម្បីធ្វើអ្វីមួយដែលធំ និងសំខាន់ជាងខ្លួនយើងនោះវិញ។ តើមានរបស់អ្វីមួយដែលធំ ឬសំខាន់ជាងការប្រកាសថា ព្រះជិតយាងមកហើយនោះដែរឬទេ?

«អ្នកបម្រើរបស់ព្រះនឹងធ្វើដំណើរពីកន្លែងមួយទៅកន្លែងមួយ។ ពួកគេនឹងធ្វើដំណើរយ៉ាងលឿន។ មុខរបស់ពួកគេត្រូវបានបំភ្លឺឡើង ដោយជីវិតដ៏បរិសុទ្ធរបស់ព្រះ។ អ្នកបម្រីរបស់ព្រះរាប់ពាន់នាក់នឹងព្រមាន មនុស្សគ្រប់គ្នានៅលើផែនដីនេះ។ រាស្ត្ររបស់ព្រះក៏នឹងធ្វើការអស្ចារ្យផងដែរ។ ពួកគេនឹងព្យាបាលអ្នកជំងឺ។ ទីសម្គាល់ និងរឿងអស្ចារ្យជាច្រើននឹងត្រូវកើតឡើង នៅគ្រប់ទីកន្លែងដែលពួកគេទៅដល់។ សាតាំងក៏នឹង ធ្វើការរបស់វាដែរ។ វានឹងធ្វើបាដិហារ្យដែរ។ ប៉ុន្តែ បាដិហារ្យរបស់វាគឺជាការកុហក និងការបោកបញ្ឆោតទេ។ សាតាំងនឹងធ្វើឱ្យមានភ្លើងធ្លាក់ពីលើមេឃ នៅមុខមនុស្សគ្រប់គ្នា (វិវរណៈ 13:13)។ មនុស្សគ្រប់គ្នា នៅលើផែនដីនេះនឹងរៀនអំពីអ្វីដែលពួកគេចង់ដឹង ដើម្បីឱ្យពួកគេអាចសម្រេចចិត្តថា ទទួលជឿលើ់ព្រះយេស៊ូវ ឬ ក៏ប្រឆំាងនឹងទ្រង់»។ ដកស្រង់ពី Ellen G. White, The Great Controversy, page 612, adapted។

**សំណួរពិភាក្សា**

`1. «មានមនុស្សជាច្រើនបានសរសេរមកខ្ញុំ។ ពួកគេបានសួរខ្ញុំអំពីការបង្រៀនដែលថា ព្រះបានលើកលែង ទោសអំពើបាបរបស់យើង និងធ្វើឱ្យយើងបរិសុទ្ធ ដោយព្រះគុណរបស់ទ្រង់ តាមរយៈសេចក្តីជំនឿរបស់ យើងទៅលើព្រះយេស៊ូវ។ មនុស្សទាំងនេះបានសួរចង់ដឹងថា សារនេះដូចគ្នាទៅនឹងសារនៃទេវតាទាំង3 ដែរឬទេ។ ខ្ញុំបានឆ្លើយទៅកាន់ពួកគេថា ‘ចាស ជាការពិតណាស់ សារនេះក៏ជាសារនៃទេវតាទាំង3ដែរ’»។ ដកស្រង់ពី Ellen G. White, The Advent Review and Sabbath Herald, April 1, 1890, adapted។ តើសារនៃទេវតាទាំង3មានទំនាក់ទំនងទៅនឹងការបង្រៀនដែលថា ព្រះបានលើកលែងទោសអំពើបាបរបស់ យើង និងធ្វើឱ្យយើងបរិសុទ្ធ ដោយព្រះគុណរបស់ទ្រង់ តាមរយៈសេចក្តីជំនឿរបស់យើងទៅលើព្រះយេស៊ូវ នេះដោយរបៀបណាដែរ?`

`2. សូមគិតបន្ថែមទៀតអំពីគោលគំនិតដែលថា ដំណឹងល្អនឹងត្រូវបន្តជារៀងរហូតនោះ។ តើហេតុអ្វីបានជាដំណឹងល្អនេះនឹងត្រូវបន្តជារៀងរហូតយ៉ាងដូច្នេះ?`

`3. ក្នុងនាមជាពួកជំនុំ យើងមានអ្នកបង្រៀនព្រះគម្ពីរនៅក្នុងប្រទេសជាច្រើននៅលើផែនដីនេះ។ តើលោក អ្នកគិតថា ហេតុអ្វីបានជាយើងត្រូវធ្វើយ៉ាងដូច្នេះ? តើក្រុមនៃអ្នកបង្រៀនព្រះគម្ពីរនេះបានបង្ហាញយើង អំពីរបៀបដែលព្រះបានប្រទានពរដល់ការខិតខំរបស់យើងរហូតមកដល់ពេលនេះយ៉ាងដូចម្តេចដែរ? ទន្ទឹមគ្នានេះដែរ តើសិស្សថ្នាក់សប្បាតហ៍ស្គូលនិងពួកជំនុំនៅតាមតំបន់របស់លោកអ្នកអាចធ្វើអ្វីខ្លះ បន្ថែមទៀត ដើម្បីជួយឱ្យកិច្ចការរបស់ព្រះនៅលើផែនដីនេះបានចប់សព្វគ្រប់នោះ?`