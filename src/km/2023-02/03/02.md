---
title:  កណ្ឌគម្ពីរដែលពេញទៅដោយសេចក្តីមេត្តា និងសេចក្តីសង្ឃឹម
date:  09/04/2023
---

នៅពេលដែលលោកអ្នកគិតអំពីកណ្ឌគម្ពីរវិវរណៈ តើលោកអ្នកស្រមៃឃើញអ្វីដែរ? សត្វដ៏គួរ ឱ្យខ្លាច? រូបស័ព្ទចម្លែកៗ? ទីសម្គាល់ និងការព្រមានដ៏អាថ៌កំបាំងមែនទេ? គួរឱ្យសោកស្តាយណាស់ កណ្ឌគម្ពីរវិវរណៈបានបំភ័យមនុស្សជាច្រើននាក់ ដោយសារតែពួកគេមិនបានយល់អំពីកណ្ឌគម្ពីរនេះ។ ប៉ុន្តែ កណ្ឌគម្ពីរនេះក៏បានបំពេញក្តីសង្ឃឹមដល់មនុស្សជាច្រើននាក់ផងដែរ។ ព្រះទ្រង់មានហេតុផលជាច្រើនដល់យើងតាមរយៈកណ្ឌគម្ពីរវិវរណៈ ដើម្បីឱ្យយើងបានរីករាយ អំពីផែនការរបស់ទ្រង់ក្នុងការ សង្គ្រោះពួកបាបជន។

`សូមអានខគម្ពីរវិវរណៈ 1:1-3។ តើខទាំងនេះបានបង្រៀនយើងយ៉ាងដូចម្តេច អំពីកណ្ឌគម្ពីរ វិវរណៈ? ឥឡូវនេះ សូមអានខគម្ពីរវិវរណៈ 14:6។ តើខទាំងនេះបានបង្រៀនយើងយ៉ាងដូចម្តេច អំពី ដំណឹងល្អដែលនឹងបន្តជារៀងរហូតនោះ?`

កណ្ឌគម្ពីរវិវរណៈទាំងមូលគឺស្តីអំពីព្រះយេស៊ូវ។ កណ្ឌគម្ពីរនេះគឺជាសារនៃក្តីសង្ឃឹមរបស់ព្រះយេស៊ូវទៅដល់រាស្ត្ររបស់ទ្រង់ចាប់ពីសម័យគម្ពីរសញ្ញាថ្មីរហូតដល់ការយាងមកជាលើកទី2។ កណ្ឌ គម្ពីរវិវរណៈមានសារជាច្រើន សម្រាប់ពួកជំនុំរបស់ព្រះ នៅក្នុងអំឡុងនៃគ្រាចុងក្រោយ។ កណ្ឌគម្ពីរវិវរណៈ ក៏ពេញទៅដោយសេចក្តីមេត្តា និងសេចក្តីស្រឡាញ់ផងដែរ។ កណ្ឌគម្ពីរបានបង្ហាញយើងថា ព្រះយេស៊ូវគឺជាកូនចៀមដែលបានស្លាប់ជំនួសយើង។ កណ្ឌគម្ពីរនេះបានសន្យាអំពីព្រះពរមួយដល់មនុស្សគ្រប់គ្នាដែលបានអានយល់ និងគោរពតាមសេចក្តីពិតនៃព្រះគម្ពីរនៅក្នុងកណ្ឌគម្ពីរនេះ។

ក្នុងខគម្ពីរវិវរណៈ 1:5, 6 យើងបានឃើញថា ព្រះយេស៊ូវគឺជាបុគ្គលម្នាក់ដែលបាន «ស្រឡាញ់ យើងរាល់គ្នា ហើយបានលាងយើងដោយព្រះលោហិតទ្រង់ ឲ្យបានរួចពីបាប ព្រមទាំងតាំងយើងរាល់គ្នាឡើងជានគរ ហើយជាពួកសង្ឃថ្វាយព្រះដ៏ជាព្រះវរបិតា»។ ព្រះបានលើកលែងទោសឱ្យយើង ដោយសារតែព្រះយេស៊ូវ។ ព្រះបានលើកលែងទោសអំពើបាបរបស់យើងកាលពីមុន។ ដោយសារតែ ព្រះយេស៊ូវ ព្រះបានបញ្ចប់នូវអំពើបាបដែលបានគ្រប់គ្រងនៅលើជីវិតយើងនោះចោលចេញ។ មិនយូរ ទៀតទេ ព្រះយេស៊ូវនឹងយាងត្រឡប់មកវិញ ដើម្បីបញ្ចប់អំពើបាបជារៀងរហូត។ សេចក្តីសង្ឃឹមនេះគឺជាសារនៃកណ្ឌគម្ពីរវិវរណៈមកកាន់យើងនេះឯង។

សារនេះត្រូវបានបង្ហាញ តាមរយៈរូបសព្ទនៃទេវតាមួយអង្គ ដែលបានហោះយ៉ាងលឿននៅ កណ្តាលមេឃ។ ទេវតានេះមានដំណឹងល្អដែលនឹងបន្តជារៀងរហូត។ តើលោកអ្នកបានឃើញថា ដំណឹង ល្អ អំពីព្រះយេស៊ូវចេញពីការចាប់ផ្តើមនៅក្នុងសារនៃទេវតាទាំង3ដែរឬទេ? ព្រះចង់ឱ្យយើងដឹងថា យើងត្រូវបានសង្គ្រោះ ដោយសេចក្តីមេត្តារបស់ទ្រង់ តាមរយៈសេចក្តីជំនឿរបស់យើងទៅលើអ្វីៗគ្រប់ យ៉ាងដែលព្រះយេស៊ូវបានធ្វើសម្រាប់យើង។ យើងបានទទួលសេចក្តីសន្យានៃជីវិតអស់កល្ប ដោយសារ តែទ្រង់នេះឯង។

`តើអ្វីទៅជាសារដ៏សំខាន់បំផុតនៃកណ្ឌគម្ពីរវិវរណៈ? តើរូបសព្ទ និងការព្រមានទាំងអស់បានបង្រៀនយើងថា ចម្លើយឆ្លើយតបទៅនឹងសំណួរនេះគឺជាអ្វីដែរ?`