---
title:  រឿងខ្លី
date:  14/04/2023
---

### ព្រះ និងសក់ពណ៌ផ្កាឈូក

ប៉ុន្មានថ្ងៃមុនឆ្នាំសិក្សាបានចាប់ផ្តើមនោះ ម្តាយបានទូរស័ព្ទទៅសុំជំនួយពីនាយិកាសាលាបឋមសិក្សាសេវេនដេយអាត់វេនទីស្ទនៅក្នុងប្រទេសអ៊ុយក្រែន។ ម្តាយបាននិយាយថា «ខ្ញុំមិនដឹងអ្វីអំពី សាសនាគ្រីស្ទនោះទេ ហើយខ្ញុំក៏មិនដឹងថា និកាយនៃសាសនាគ្រីស្ទនីមួយៗយ៉ាងម៉េចនោះដែរ? ប៉ុន្តែ នៅពេល ដែលខ្ញុំបានឃើញអំណាននៅខាងក្រៅសាលារបស់នាយិកានោះ ខ្ញុំបានដឹងច្បាស់ថា សាលានេះហើយ ដែលខ្ញុំកំពុងតែស្វែងរកនោះ?»។

នាយិកាបានចាប់អារម្មណ៍នឹងសម្តីរបស់គាត់ជាខ្លាំង បន្ទាប់មក នាងបានសួរនាំគាត់បន្ថែម ទៀត។ នាយិកាបានដឹងថា អ្នកដែលទូរស័ព្ទមកនោះ គឺជាម្តាយនៃក្មេងស្រីម្នាក់ដែលមានឈ្មោះថា ណាថាស្សា (Natasha)។ ម្តាយបាននិយាយថា នៅពេលដែលគាត់មានណាថាស្សានៅក្នុងផ្ទៃនោះ គាត់ តែងតែគិតជានិច្ច អំពីការបញ្ជូននាងទៅរៀននៅឯសាលានៃព្រះវិហារ។ គំនិតនេះបានដក់នៅក្នុងចិត្ត របស់នាងជានិច្ច ដោយសារតែនាងមិនមែនជាអ្នកជឿព្រះ។ នៅពេលដែលនាងណាថាស្សាគ្រប់អាយុ ចូលរៀននោះ ម្តាយបានចុះឈ្មោះនាងនៅក្នុងសាលាឯកជនមួយ ដែលបានធានាថា ពួកគេនឹងបណ្តុះ គំនិតច្នៃប្រឌិតនៅក្នុងបរិយាកាសមួយ ដែលពេញទៅដោយសេរីភាព ហើយក៏គ្មានវិន័យអប់រំតឹងរឹងអ្វីដែរ។ ម្តាយរបស់នាងណាថាស្សាមានការភ្ញាក់ផ្អើលយ៉ាងខ្លាំង នៅពេលដែលកូនស្រីរបស់គាត់និយាយ នៅក្នុងថ្នាក់ទី2ថា នាងចង់លាបថ្នាំសក់ពណ៌ផ្កាឈូក។ នៅរដូវក្តៅនោះ ម្តាយបានព្រួយបារម្ភថា ការខ្វះវិន័យអប់រំអាចនឹងធ្វើឱ្យប៉ះពាល់ដល់អនាគតកូនស្រីរបស់គាត់។ ក្រោយពីបានឃើញស្លាកនៃ សាលាអាត់វេនទីស្ទរួចមក គាត់បាននឹកចាំអំពីគំនិត កាលដែលគាត់នៅមានផ្ទៃពោះនៅឡើយ បន្ទាប់ មក គាត់បានគិតថា ខ្ញុំចង់ឱ្យកូនរបស់ខ្ញុំចូលទៅរៀននៅក្នុងសាលានេះ។

នៅថ្ងៃចូលរៀនដំបូង នាងណាថាស្សាបានចាប់ផ្តើមចូលថ្នាក់ទី3របស់នាងជាមួយនឹង ក្មេងៗ5នាក់ទៀត ដែលមានគ្រួសារជាអ្នកអាត់វេនទីស្ទ។ ជាដំបូង នាងមានការលំបាកនៅក្នុងការរៀនឱ្យទាន់ក្មេងៗទាំងនោះណាស់ ប៉ុន្តែ មិនយូរប៉ុន្មាន នាងបានតាមទាន់ពួកគេ។ ការអានព្រះគម្ពីរ និងការចូលរួមនៅក្នុងការថ្វាយបង្គំនៅពេលព្រឹកនោះ គឺជាបទពិសោធន៍ថ្មីមួយសម្រាប់នាង។ នាងបានស្រូប យកអ្វីៗគ្រប់យ៉ាងដែលបានរៀនពីព្រះនោះ ដោយអន្ទះសា។

ប៉ុន្មានសប្តាហ៍ក្រោយមក នៅក្នុងឆ្នាំសិក្សានោះ ម្តាយបានទូរស័ព្ទទៅកាន់នាយិកាសាលាប្រាប់ ថា នាងសប្បាយចិត្តជាខ្លាំង ដោយបានឃើញកូនស្រីរបស់គាត់ផ្លាស់ប្តូរអត្តចរិក។ គាត់បាននិយាយថា «កូនស្រីខ្ញុំចូលចិត្តអានមេរៀននៅក្នុងព្រះគម្ពីរណាស់ ហើយនាងក៏ជាប់ចិត្តជាមួយនឹងសាលារៀននេះ ដែរ នាងបានប្រាប់រឿងគ្រប់យ៉ាងដល់យើង ព្រមទាំងសូមឱ្យពួកយើងអធិស្ឋានមុនពេលបាយផងដែរ ខ្ញុំពិតជាសប្បាយចិត្តណាស់ ដែលបាននាំកូនរបស់ខ្ញុំមករៀននៅក្នុងសាលានេះ»។

មិនយូរប៉ុន្មាន ម្តាយបានទាក់ទងទៅកាន់នាយិកាសួរនាំព័ត៌មានបន្ថែមទៀត អំពីគោលជំនឿ អាត់វេនទីស្ទ។ គាត់បាននិយាយថា «ណាថាស្សាចង់ក្លាយទៅជាអ្នកអាត់វេនទីស្ទដែរ ម្ល៉ោះហើយ ខ្ញុំចង់ ដឹងថា នាងត្រូវផ្លាស់ប្តូរអ្វីខ្លះ ហើយខ្ញុំក៏ចង់ក្លាយទៅជាអ្នកអាត់វេនទីស្ទផងដែរ»។