---
title:  ដំណឹងល្អដែលនឹងបន្តជារៀងរហូត
date:  10/04/2023
---

សូមក្រឡេកមើលរបៀបដែលសារនៃទេវតាទាំង3បានចាប់ផ្តើមឡើង ដោយបានសំដែងថា៖ «ខ្ញុំ ក៏ឃើញទេវតា1ទៀត កំពុងហោះកាត់កណ្តាលមេឃ ទាំងមានដំណឹងល្អដ៏នៅអស់កល្បជានិច្ច» (វិវរណៈ 14:6)។ កណ្ឌគម្ពីរវិវរណៈ 14:6 បានចាប់ផ្តើមឡើងជាមួយនឹងដំណឹងល្អ។ ដូច្នេះ យើងបានឃើញ ថា ដំណឹងល្អនេះសំខាន់ណាស់ដល់សារនៃទេវតាទាំង3។ ប្រសិនបើយើងមិនបានយល់អំពីដំណឹងល្អ នេះទេ យើងនឹងមិនអាចយល់អំពីសារនៃទេវតាទាំង3បានឡើយ។ ហើយយើងក៏មិនអាចយល់អំពីកិច្ចការ របស់ព្រះជាចៅក្រមសម្រាប់យើង ដែលទេវតាបានប្រកាសនោះដែរ។ នៅពេលនោះ យើងក៏មិនអាចយល់ អំពីក្រុងបាប៊ីឡូននៅក្នុងសារនៃទេវតាទី2បានដែរ។ ហើយយើងក៏អាចមិនយល់អំពីទីសម្គាល់នៃសត្វសាហាវនៅក្នុងទេវតាទី3បានដែរ។

`សូមអានខគម្ពីរកូរិនថូសទី1 15:1-4; រ៉ូម 3:24-26 និងរ៉ូម 5:6-8។ តើខទាំងនេះបាន បង្រៀនយើងយ៉ាងដូចម្តេច អំពីដំណឹងល្អដែលនឹងបន្តជារៀងរហូតនោះ? តើខទាំងនេះបានផ្តល់ក្តីសង្ឃឹម អ្វីដល់យើង?`

ដំណឹងល្អគឺជាសារមកពីព្រះសម្រាប់យើងដែលថា ព្រះយេស៊ូវបានសុគតជំនួសអំពើបាបរបស់ យើង។ ដំណឹងល្អក៏បានប្រាប់យើងថា ព្រះយេស៊ូវបានរស់ពីស្លាប់ឡើងវិញសម្រាប់យើងផងដែរ។ ដំណឹង ល្អក៏បានប្រាប់យើងថា ព្រះយេស៊ូវបានស្រឡាញ់ និងយកព្រះទ័យទុកដាក់ចំពោះយើងផងដែរ។ យើង ត្រូវតែជឿទៅលើការសុគតរបស់ព្រះយេស៊ូវនៅលើឈើឆ្កាងសម្រាប់យើង។ នៅពេលនោះ ទ្រង់នឹងអាច រំដោះយើងចេញពីទោសនៃអំពើបាបរបស់យើងបាន។ ព្រះយេស៊ូវក៏អាចរំដោះយើងចេញពីអំពើបាបដែល បានគ្រប់គ្រងមកលើជីវិតរបស់យើងផងដែរ។ លោកប៉ុលបានយល់សេចក្តីពិតនៃព្រះគម្ពីរទាំងនេះយ៉ាង ជាក់ច្បាស់។ ព្រះយេស៊ូវបានបំពេញគំនិតរបស់លោកប៉ុល ព្រមទាំងការសរសេររបស់គាត់ផងដែរ។ ព្រះយេស៊ូវបានរំដោះលោកប៉ុលចេញពីកំហុសនៃអំពើបាបរបស់គាត់កាលពីមុន។ ព្រះយេស៊ូវបានធ្វើឱ្យលោកប៉ុលអាចគ្រប់គ្រងលើគំនិត និងឥរិយាបថរបស់គាត់បាន។ ព្រះយេស៊ូវក៏បានប្រទានសេចក្តី សង្ឃឹមនាពេលអនាគតដល់លោកប៉ុលផងដែរ។

សូមក្រឡេកមើលការបង្រៀនទាំង4យ៉ាង ដែលលោកប៉ុលបានមានប្រសាសន៍នៅក្នុងខនៃកណ្ឌគម្ពីរកូរិនថូសទី1 និងកណ្ឌគម្ពីររ៉ូម ដែលយើងទើបនឹងបានអានអម្បាញ់មិញនេះ៖

1. តាមរយៈសេចក្តីមេត្តារបស់ព្រះ ទ្រង់បានលើកលែងទោសឱ្យយើង ដោយឥតគិតថ្លៃ។
2. សេចក្តីមេត្តាបានបង្ហាញយើងថា ព្រះទ្រង់បរិសុទ្ធ។
3. សេចក្តីមេត្តារបស់ព្រះបានសម្អាតយើង នៅពេលដែលយើងទទួលយកព្រះយេស៊ូវ។
4. ព្រះបានបង្ហាញសេចក្តីស្រឡាញ់របស់ទ្រង់ដល់យើង ខណៈដែលយើងនៅក្នុងសភាពជាពួកបាបជន។

យើងមិនមែនទទួលសេចក្តីមេត្តារបស់ព្រះ តាមរយៈទង្វើដែលយើងបានធ្វើនោះទេ។ ព្រះយេស៊ូវ បានសុគតយ៉ាងឈឺចាប់ និងវេទនាជាទីបំផុត។ ពួកបាបជនដែលបដិសេធមិនព្រមទទួលយកព្រះយេស៊ូវ នោះ នឹងត្រូវរងនូវការស្លាប់ជាលើកទី2។ នៅលើឈើឆ្កាង ព្រះយេស៊ូវបានរងសេចក្តីក្រោធរបស់ព្រះ ទាស់ ទៅនឹងអំពើបាប។ ព្រះយេស៊ូវត្រូវបានបដិសេធ ដើម្បីឱ្យព្រះអាចទទួលយកយើងបាន។ ព្រះយេស៊ូវ បានរងនូវការស្លាប់ដែលជារបស់យើង ដើម្បីឱ្យយើងអាចរស់នៅក្នុងជីវិតដែលជារបស់ទ្រង់វិញ។

ព្រះបានរៀបផែនការសង្គ្រោះនេះ មុនដែលពេលវេលាបានចាប់ផ្តើមទៅទៀត (ធីម៉ូថេទី2 1:9; ទីតុស 1:2; អេភេសូរ 1:4)។ ព័ត៌មាននេះបានជួយឱ្យយើងយល់អំពីមូលហេតុដែលផែនការ របស់ទ្រង់ត្រូវបានហៅថាជាដំណឹងល្អដែលនឹងបន្តជារៀងរហូតនោះឯង។