---
title:  ដំណឹងល្អដែលនឹងបន្តជារៀងរហូត
date:  08/04/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 1:1-3; កូរិនថូសទី1 15:1-4; វិវរណៈ 13:8; ម៉ាថាយ 28:19, 20។

> <p>ខចងចាំ</p>
> «ខ្ញុំក៏ឃើញទេវតា1ទៀត កំពុងហោះកាត់កណ្តាលមេឃ ទាំងមានដំណឹងល្អដ៏នៅអស់កល្ប ជានិច្ច សំរាប់នឹងថ្លែងប្រាប់ដល់មនុស្សនៅផែនដី គឺដល់គ្រប់អស់ទាំងសាសន៍ គ្រប់ពូជអំបូរ គ្រប់ភាសា ហើយគ្រប់ទាំងគ្រួសារដែរ» (វិវរណៈ 14:6)។

នៅក្នុងសម័យគម្ពីរសញ្ញាចាស់ មនុស្សដែលរស់នៅជិតសាសន៍អ៊ីស្រាអែលបានថ្វាយបង្គំព្រះធ្វើពីឈើ និងថ្ម។ ប៉ុន្តែ សាសន៍អ៊ីស្រាអែលបានថ្វាយបង្គំព្រះអម្ចាស់ ដែលបានបង្កើតផ្ទៃមេឃ និង ផែនដីវិញ។ លោកម៉ូសេបានមានប្រសាសន៍ថា «ចូរស្តាប់ចុះ ឱអ៊ីស្រាអែលអើយ ព្រះយេហូវ៉ាជាព្រះ នៃយើង គឺព្រះយេហូវ៉ាតែ1អង្គទ្រង់» (ចោទិយកថា 6:4)។ ខនេះបានក្លាយទៅជាសេចក្តីអធិស្ឋានមួយ សម្រាប់ពួកសាសន៍អ៊ីស្រាអែល។ ពាក្យសរសេរថា «ចូរស្តាប់ចុះ» ប្រែមកពីពាក្យថា «ស្សេម៉ា (shema)» ជាភាសាហេព្រើរ។ ដូច្នេះ សេចក្តីអធិស្ឋាននេះមានឈ្មោះថា «ស្សេម៉ា»។ សេចក្តីអធិស្ឋាន នេះបានជួយឱ្យពួកយូដានឹកចាំអំពីផែនការរបស់ព្រះ សម្រាប់ពួកគេដែលជាមនុស្សលោក។ សេចក្តី អធិស្ឋាននេះក៏បានជួយឱ្យសាសន៍អ៊ីស្រាអែលចង់បម្រើព្រះក្នុងនាមជារាស្ត្រពិសេសរបស់ទ្រង់ផងដែរ។

ក្នុងនាមជាអ្នកសេវនដេយអាត់វេនទីស្ទ តើ «ស្សេម៉ា» របស់យើងគឺជាអ្វីដែរ? តើការបង្រៀន នៃព្រះគម្ពីរបានជួយឱ្យយើងនឹកចាំអំពីអត្តសញ្ញាណរបស់យើង និងកិច្ចការដែលព្រះបានប្រទានឱ្យយើងក្នុងនាមជាពួកជំនុំរបស់ទ្រង់នោះ មានអ្វីខ្លះ? ចម្លើយគឺថា៖ សារនៃទេវតាទាំង3នៅក្នុង ខគម្ពីរវិវរណៈ 14:6-12 គឺជាស្សេម៉ារបស់យើង។ សប្តាហ៍នេះ យើងនឹងសិក្សាអំពីសារនៃទេវតា ទាំង3។ សារនេះគឺជាសារទាំង3រួមមកតែមួយ។ យើងនឹងក្រឡេកមើលសេចក្តីមេត្តារបស់ព្រះនៅក្នុងសារនេះ។ យើងក៏នឹងបានឃើញអំពីសារៈសំខាន់នៃសេចក្តីមេត្តា សម្រាប់ការយល់ដឹងរបស់យើង អំពីសារនៃទេវតាទាំង3នេះផងដែរ។