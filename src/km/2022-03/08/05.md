---
title:  ចូរអនុញ្ញាតអោយព្រះទ្របន្ទុកនៃការព្រួយបារម្ភដ៏ធ្ងន់របស់លោកអ្នក
date:  17/08/2022
---

មនុស្សខ្លះមានស្លាកដ៏អស់សំណើចមួយនៅតាមផ្ទះរបស់ពួកគេ។ ស្លាកនេះនិយាយថា៖ «បើ យើងនៅតែព្រួយ អធិស្ឋានធ្វើអ្វី?»។ ជាការពិតណាស់ ស្លាកនេះបានធ្វើអោយយើងសើច។ នោះគឺដោយ សារតែយើងដឹងថា យើងតែងតែព្រួយបារម្ភជានិច្ច ហើយយើងក៏មិនបានចូលទៅឯព្រះ ដើម្បីអនុញ្ញាតអោយទ្រង់ដោះស្រាយបញ្ហារបស់យើងនោះដែរ។

ប៉ុន្តែ នោះគឺជាអ្វីដែលព្រះចង់ធ្វើសម្រាប់យើង។ គួរអោយសោកស្តាយណាស់ យើងបានទ្រ បញ្ហា និងការព្រួយបារម្ភរបស់យើង រហូតទាល់តែបន្ទុកនោះកើនឡើងខ្លាំង។ តើហេតុអ្វីបានជាយើងរង់ចាំរហូតទាល់តែបន្ទុកនោះហៀបនឹងបំផ្លាញយើងដោយទម្ងន់របស់វា មុនពេលចូលទៅសុំជំនួយពីព្រះយ៉ាងដូច្នោះ?

`សូមអានខគម្ពីរពេត្រុសទី1 5៖7។ លោកពេត្រុសបានប្រើសម្រង់មតិមួយចេញពីខគម្ពីរទំនុក ដំកើង 55៖22 នៅក្នុងខគម្ពីរពេត្រុសទី1 5៖7។ តើសាររបស់លោកពេត្រុសសម្រាប់យើងនៅក្នុងខគម្ពីរពេត្រុសទី1 5៖7នោះ គឺជាអ្វី? សូមអានខគម្ពីរម៉ាថាយ 6៖25-33 ផងដែរ។`

ខគម្ពីរពេត្រុសទី1 5៖7 គឺជាខដ៏សាមញ្ញមួយ។ ខនេះគ្មានអត្ថន័យបង្កប់នោះឡើយ។ ខនេះ មានន័យត្រង់ ដោយបានសំដែងថា៖ «ចូរផ្ទេរគ្រប់ទាំងសេចក្តីទុក្ខព្រួយរបស់អ្នករាល់គ្នាទៅលើទ្រង់ ដ្បិត ទ្រង់តែងយកព្រះទ័យទុកដាក់នឹងអ្នករាល់គ្នា» (ពេត្រុសទី1 5៖7)។ ទ្រង់បានសន្យាថា នឹងដោះស្រាយ បញ្ហារបស់យើង នៅពេលដែលយើងថ្វាយការព្រួយបារម្ភរបស់យើងដល់ព្រះវរបិតានៅឯស្ថានសួគ៌។ ព្រះយេស៊ូវបានមានបន្ទូលប្រាប់យើងអំពីរឿងដដែលនេះនៅក្នុងខគម្ពីរម៉ាថាយ 6៖25-33។ បញ្ហា លំបាកសម្រាប់យើងនោះ មិនមែនជាការថ្វាយការព្រួយបារម្ភរបស់យើងទៅព្រះនោះទេ។ បញ្ហាពិតប្រាកដ នោះ គឺថា យើងមានអារម្មណ៍ថា ការថ្វាយការបារម្ភរបស់យើងទៅឯព្រះនោះ ហាក់ដូចជាល្អ និងងាយ ស្រួលពេក។

ការព្រួយបារម្ភបណ្តាលមកពីរឿងលំបាកៗជាច្រើន។ វាអាចបណ្តាលមកពីលោកអ្នកមានភាព តានតឹងពីការងាររបស់លោកអ្នក។ ឬមួយ អ្នកណាម្នាក់បានប្រាប់លោកអ្នកថា អ្នកធ្វើការមិនបានល្អ។ ឬមួយ លោកអ្នកអាចមានអារម្មណ៍ថា គ្មានអ្នកណាម្នាក់ស្រឡាញ់លោកអ្នកទាល់តែសោះ។ យើងក៏អាច ព្រួយបារម្ភអំពីថវិកា និងសុខភាពផងដែរ។ មនុស្សជាច្រើនមានអារម្មណ៍ថា កំហុសរបស់ពួកគេក៏មិនអាចលើកលែងអោយបានដែរ។

មិនថា ហេតុផលនៃការព្រួយបារម្ភរបស់យើងយ៉ាងណានោះទេ យើងបានចាប់បញ្ហារបស់យើង ជាប់ ដោយសារតែយើងគិតថា យើងអាចដោះស្រាយបញ្ហានោះល្អជាងអ្នកណាទាំងអស់។ ប៉ុន្តែ លោក ពេត្រុសបានមានប្រសាសន៍ប្រាប់យើង កុំអោយគិតបែបនេះតទៅទៀត។ ហេតុផលដែលយើងមិនត្រូវព្រួយបារម្ភនោះ គឺថា ព្រះបានយកព្រះទ័យទុកដាក់ចំពោះយើងហើយ។ តើព្រះមិនបានយកព្រះទ័យទុក ដាក់ក្នុងការបញ្ឈប់ការលែងលះមិនអោយកើតឡើង ឬមិនបានរក្សាលោកអ្នកមិនអោយបាត់បង់ការងារ ទេឬអី? ព្រះគម្ពីរបានសំដែងប្រាប់យើងថា ព្រះបានយកព្រះទ័យទុកដាក់ក្នុងការបង្វែរបទពិសោធន៍នៅ ក្នុងជីវិតរបស់យើង ប្រសិនបើរឿងនោះគឺជាផែនការរបស់ទ្រង់សម្រាប់យើង។

`ឥឡូវនេះ តើលោកអ្នកកំពុងតែព្រួយបារម្ភអំពីអ្វីដែរ? តើមានរឿងពិបាកដែលព្រះធ្វើមិនបាន ដែរឬទេ? លោកអ្នកប្រហែលជាជឿថា ព្រះអាចបញ្ហារបស់លោកអ្នកបាន។ ប៉ុន្តែ លោកអ្នកក៏មិនជឿថា ទ្រង់នឹងដោះស្រាយបញ្ហាទាំងនោះតាមរបៀបដែលលោកអ្នកចង់បាននោះដែរ។ តើរឿងនេះពិតសម្រាប់ លោកអ្នកប៉ុនណាដែរ?`