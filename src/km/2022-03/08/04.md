---
title:  សេចក្តីសង្ឃឹមនៃការរស់ពីស្លាប់ឡើងវិញ
date:  16/08/2022
---

យើងបានជឿទៅលើការរស់ឡើងវិញ។ ការរស់ឡើងវិញគឺជាពេលវេលាមួយ នៅពេលដែល ព្រះនឹងប្រោសរាស្ត្ររបស់ទ្រង់ពីស្លាប់ឡើងវិញ នៅពេលដែលទ្រង់យាងមកជាលើកទី2។ ការរស់ឡើង វិញបានផ្តល់សេចក្តីសង្ឃឹមដល់យើង។ នៅពេលដែលយើងគិតអំពីព្រះជន្ម ការសុគត និងការរស់ឡើង វិញរបស់ព្រះយេស៊ូវនោះ យើងក៏បានគិតអំពីរបៀបនៃការសុគតរបស់ទ្រង់ ដែលអាចធ្វើអោយព្រះអត់ ឱនទោសដល់យើង និងទទួលយកយើងផងដែរ។

ទន្ទឹមគ្នានេះ ការរស់ឡើងវិញក៏បានបង្ហាញយើងថា ព្រះនឹងប្រោសអោយយើងរស់ពីស្លាប់ឡើង វិញដែរ។ បន្ទាប់ពីព្រះយេស៊ូវត្រូវបានប្រោសអោយរស់ពីស្លាប់ឡើងវិញនោះ ទ្រង់បានគង់នៅខាងស្តាំនៃព្រះវរបិតាទ្រង់។ កន្លែងដែលព្រះយេស៊ូវបានគង់នោះ បានបង្ហាញយើងថា ព្រះយេស៊ូវបានគ្រប់គ្រង និងមានអំណាច។ ឥឡូវនេះ សូមគិតអំពីគោលគំនិតនេះ ដែលថា៖ អំណាចនៃការរស់ឡើងវិញដែលបានប្រោសព្រះយេស៊ូវអោយរស់ឡើងវិញនោះ គឺជាអំណាចតែមួយដែលព្រះនឹងប្រទានដល់យើងនៅថ្ងៃនេះ។

`ក្នុងខគម្ពីរអេភេសូរ 1៖18-23 ព្រះបានបណ្តាលអោយលោកប៉ុលមានប្រសាសន៍អំពីអំណាច របស់ព្រះ។ តើខទាំងនេះបានបង្រៀនយើងយ៉ាងដូចម្តេច អំពីការរស់ឡើងវិញ? តើលោកអ្នកបានឃើញ សេចក្តីសង្ឃឹម និងសេចក្តីសន្យាអ្វីខ្លះ នៅក្នុងខទាំងនេះ?`

លោកប៉ុលបានអធិស្ឋានសូមអោយពួកជំនុំអេភេសូរយល់អំពីរឿងមួយចំនួន។ យើងក៏អាច យល់អំពីរឿងទាំងនេះបានដែរ តាមរយៈជំនួយពីព្រះតែមួយគត់ គឺថា៖ (1) ព្រះបានសន្យាថា នឹងផ្លាស់ប្តូរ ជីវិតរបស់យើង។ ទ្រង់ក៏បានសន្យានឹងយើង អំពីអនាគតនៃជីវិតអស់កល្បមួយជាមួយនឹងព្រះយេស៊ូវផងដែរ។ (2) លោកប៉ុលក៏ចង់អោយពួកគ្រីស្ទានយល់អំពីរឿងដ៏អស្ចារ្យទាំងអស់ ដែលព្រះ និងអំណាច របស់ទ្រង់បានធ្វើសម្រាប់យើងផងដែរ។

លោកប៉ុលបានព្យាយាមបកស្រាយថា អំណាចនេះគួរអោយភ្ញាក់ផ្អើល និងអស្ចារ្យជាទីបំផុត។ អំណាចដែលព្រះបានប្រទានដល់យើងនៅសព្វថ្ងៃនេះ ក៏ជាអំណាចតែមួយដែលព្រះបានប្រើ ដើម្បីប្រោស ព្រះយេស៊ូវអោយមានជីវិតចេញពីដីម្តងទៀតផងដែរ។ បន្ទាប់មក អំណាចនេះក៏បានលើកព្រះយេស៊ូវអោយគង់នៅខាងស្តាំព្រះវរបិតាទ្រង់នៅឯស្ថានសួគ៌ផងដែរ។

ប៉ុន្តែ លោកប៉ុលមិនបញ្ឈប់ការបកស្រាយត្រឹមនេះឡើយ។ (3) ការរស់ឡើងវិញមិនត្រឹមតែផ្តល់អោយព្រះយេស៊ូវនូវអំណាចគ្រប់គ្រងរបស់សព្វសារពើនោះទេ។ ការរស់ឡើងវិញក៏បានផ្តល់អោយ ព្រះយេស៊ូវនូវអំណាចក្នុងការប្រទាននូវអ្វីៗគ្រប់យ៉ាងចំពោះតម្រូវការជារៀងរហូតនៃរាស្ត្ររបស់ទ្រង់ តាម ដែលអាចធ្វើទៅបានផងដែរ។

`តើលោកអ្នកមានចំណុចមួយចំនួននៅក្នុងជីវិត ដែលត្រូវការការផ្លាស់ប្តូរពីព្រះយេស៊ូវដែរឬទេ? សូមសរសេរចំណុចទាំងនេះ។ នៅពេលលោកអ្នកសរសេររួច សូមអធិស្ឋាន ដើម្បីអោយអំណាច របស់ព្រះដកហូតនូវផ្នែកទាំងនេះនៃជីវិតរបស់លោកអ្នកចេញ។ ទន្ទឹមគ្នានេះ តើលោកអ្នកអាចធ្វើអ្វីបាន ខ្លះ នៅពេលឥឡូវនេះ? តើលោកអ្នកអាចបង្កើតជម្រើសអ្វីបានខ្លះ ដើម្បីអនុញ្ញាតអោយអំណាចរបស់ព្រះធ្វើការនៅក្នុងជីវិតរបស់លោកអ្នកកាន់តែពេញលេញនោះ?`