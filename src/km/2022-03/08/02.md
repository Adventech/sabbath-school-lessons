---
title:  សេចក្តីស្រឡាញ់របស់ព្រះវរបិតា
date:  14/08/2022
---

ប្រសិនបើព្រះពិតជាស្រឡាញ់យើងមែន ទ្រង់នឹងធ្វើ ___________ សម្រាប់ខ្ញុំ»។ តើយើង មានអារម្មណ៍បែបនេះញឹកញាប់ប៉ុនណាដែរ? យើងបានក្រឡេកមើលជីវិតរបស់យើង បន្ទាប់មក ចាប់ផ្តើម ឆ្ងល់ថា តើព្រះពិតជាស្រឡាញ់យើងមែន ឬយ៉ាងណា។ យើងមានអារម្មណ៍ថា ប្រសិនបើទ្រង់ស្រឡាញ់ យើងមែន រឿងគ្រប់យ៉ាងគួរតែខុសពីនេះ មែនទេ?

គោលគំនិត2យ៉ាងបានធ្វើអោយយើងសង្ស័យថា តើព្រះទ្រង់ល្អមែន ឬមិនមែន។ គោលគំនិត ទី1 យើងប្រហែលជាមានសេចក្តីប្រាថ្នាសម្រាប់អ្វីមួយដែលយើងជឿថា ល្អហើយ មើលទៅ។ ម្ល៉ោះហើយ គោលគំនិតដែលថា ព្រះប្រហែលជាចង់បានអ្វីមួយខុសពីយើងនោះ មើលទៅដូចជារឿងដ៏ឆ្កួតលីលាមួយ។ គោលគំនិតទី2 យើងប្រហែលជាសង្ស័យថា ចំពោះសេចក្តីល្អរបស់ព្រះ ដោយសារតែបទពិសោធន៍របស់ យើងមិនស្របទៅតាមគោលជំនឿរបស់យើង។ ដូច្នេះ ប្រសិនបើអ្វីមួយដែលមើលទៅល្អប្រសើរ និងធ្វើ អោយមានអារម្មណ៍ស្រស់ស្រាយនោះ យើងនឹងយល់ឃើញថា របស់ទាំងនោះគឺជារឿងដ៏ល្អមួយ។ ប៉ុន្តែ នៅពេលដែលយើងមិនអាចទទួលបាននូវអ្វីដែលយើងប្រាថ្នានោះ យើងបែរជាខឹងនឹងព្រះវិញ។

យើងត្រូវការសេចក្តីជំនឿ ដើម្បីជួយដល់យើងនៅក្នុងអំឡុងនៃគ្រាទាំងនេះ។ សេចក្តីជំនឿអាច ជួយដល់យើងបាន នៅពេលដែលយើងមានមន្ទិលសង្ស័យចំពោះព្រះ និងសេចក្តីស្រឡាញ់របស់ទ្រង់។

`ខគម្ពីររ៉ូម 8៖32-39 គឺជាខដ៏មានអំណាចមួយ ដោយបានបង្ហាញអំពីសេចក្តីស្រឡាញ់ និង ការយកព្រះទ័យទុកដាក់របស់ព្រះចំពោះយើង។ តើលោកអ្នកអាចរកឃើញចំណុចអ្វីខ្លះ នៅក្នុងខទាំង នេះ ដើម្បីជួយការពារកុំអោយចិត្តរបស់លោកអ្នកសង្ស័យចំពោះសេចក្តីស្រឡាញ់របស់ព្រះនោះ?`

ក្នុងខគម្ពីររ៉ូម 8៖32 យើងបានឃើញគោលគំនិតមួយដែលជាជំនួយក្នុងការការពារយើងពីការសង្ស័យ និងការភ័យខ្លាច នៅក្នុងអំឡុងនៃបទពិសោធន៍ដ៏លំបាក។ «ឯព្រះអង្គ ដែលមិនបានសំចៃ ទុកនូវព្រះរាជបុត្រាទ្រង់បង្កើត គឺបានបញ្ជូនទៅជំនួសយើងរាល់គ្នា នោះតើមានទំនងអ្វី ឲ្យទ្រង់មិនប្រទាន គ្រប់ទាំងអស់មកយើង ជាមួយនឹងព្រះរាជបុត្រាទ្រង់នោះផង» (រ៉ូម 8៖32)។ តើលោកអ្នកអាចសន្និដ្ឋាន ថា ព្រះទ្រង់អាក្រក់ និងអាត្មានិយមយ៉ាងដូចម្តេចទៅបាន បើទ្រង់បានចាត់ព្រះយេស៊ូវអោយមកសុគតជំនួសយើងយ៉ាងដូច្នេះនោះ??

រ៉ូម 8៖32 បានជួយអោយយើងមើលឃើញចំណុចមួយដ៏សំខាន់ទាក់ទងទៅនឹងការសុគតរបស់ព្រះយេស៊ូវជំនួសយើងនៅលើឈើឆ្កាង។ យើងត្រូវតែអនុញ្ញាតអោយឈើឆ្កាងផ្លាស់ប្តូរការគិតរបស់ យើង។ សេចក្តីពិតនៃព្រះគម្ពីរអំពីឈើឆ្កាងត្រូវតែមានឥទ្ធិពលខ្លាំងជាងការសង្ស័យទាំងអស់ដែលចូលមកក្នុងចិត្តរបស់យើងតាមរយៈបទពិសោធន៍លំបាកៗ និងការសាកល្បងទាំងឡាយរបស់យើង។

`តើសេចក្តីស្រឡាញ់របស់ព្រះអាចមានឥទ្ធិពលខ្លាំងជាងការសង្ស័យរបស់យើងយ៉ាងដូចម្តេច ទៅបាន? សូមចំណាយពេលពិចារណាអំពីសេចក្តីពិតនៃព្រះគម្ពីរដែលព្រះបានចាត់ព្រះយេស៊ូវអោយមកសុគតជំនួសអំពើបាបរបស់យើង។ តើគោលគំនិតនេះបានធ្វើអោយសេចក្តីជំនឿរបស់លោកអ្នកកាន់ តែរឹងមាំឡើងដោយរបៀបណា?`