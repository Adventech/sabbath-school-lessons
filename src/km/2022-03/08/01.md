---
title:  ការឃើញនូវអ្វីដែលមើលមិនឃើញ
date:  13/08/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 2៖1-4; រ៉ូម 8៖28-39; យ៉ូហាន 14៖1-14; អេភេសូរ1៖18-23; ពេត្រុសទី1 5៖7; ទំនុកដំកើង 55៖22; ម៉ាថាយ 6៖25-23; អេសាយ 40៖ 27-31; អេសាយ 40៖11; រ៉ូម 13៖15។

> <p>ខចងចាំ</p>
> «ដោយសារសេចក្តីជំនឿ នោះលោកក៏ចេញពីស្រុកអេស៊ីព្ទទៅ ឥតកោតខ្លាចដល់សេចក្តីកំហឹងនៃស្តេចឡើយ ដ្បិតលោកបានកាន់យ៉ាងខ្ជាប់ខ្ជួន ហាក់ដូចជាឃើញព្រះដ៏មើលមិនឃើញដែរ» (ហេព្រើរ 11៖27)។

តើសេចក្តីជំនឿគឺជាអ្វី? កណ្ឌគម្ពីរហេព្រើរបានបកស្រាយអំពីអត្ថន័យនៃសេចក្តីជំនឿនេះយ៉ាងល្អបំផុតសម្រាប់យើង ដោយបានសំដែងយ៉ាងដូច្នេះថា៖ «ដោយសារសេចក្តីជំនឿ នោះលោកក៏ចេញពីស្រុកអេស៊ីព្ទទៅ ឥតកោតខ្លាចដល់សេចក្តីកំហឹងនៃស្តេចឡើយ ដ្បិតលោកបានកាន់យ៉ាងខ្ជាប់ខ្ជួន ហាក់ដូចជាឃើញព្រះដ៏មើលមិនឃើញដែរ» (ហេព្រើរ 11៖27)។ តើយើងអាចដឹងអំពីអ្វីដែលយើងមើលមិនឃើញនោះយ៉ាងដូចម្តេចទៅបាន? ព្រះបានបណ្តាលអោយលោកប៉ុលមានប្រសាសន៍មកកាន់យើងថា លោកម៉ូសេបានបង្ហាញយើងអំពីរបៀបដែល៖ «លោកបានកាន់យ៉ាងខ្ជាប់ខ្ជួន ហាក់ដូចជាឃើញព្រះដ៏មើលមិនឃើញដែរ» (ហេព្រើរ 11៖27)។

ព្រះបានត្រាស់ហៅយើងរាល់គ្នាអោយមើលឃើញ «ព្រះដែលមើលមិនឃើញ»។ ជាការពិត ណាស់ ព្រះចង់អោយយើងមើលឃើញទ្រង់ នៅពេលវេលាដ៏ត្រឹមត្រូវមួយ។ លើសពីនេះទៅទៀតនោះ ព្រះចង់អោយយើងមើលឃើញទ្រង់ នៅពេលដែលអ្វីៗគ្រប់យ៉ាងនៅក្នុងជីវិតមិនប្រក្រតី។ យើងត្រូវ ការសេចក្តីជំនឿខាងឯសេចក្តីពិតនៃព្រះគម្ពីរដ៏រឹងមាំមួយ ដើម្បីអោយយើងអាចធ្វើរឿងនេះបាន។ ដូច្នេះ យើងត្រូវតែជឿទៅលើព្រះ និងនគររបស់ព្រះផងដែរ។ យើងក៏ត្រូវតែជឿទៅលើអំណាចនៃព្រះនាមរបស់ព្រះយេស៊ូវផងដែរ។ យើងត្រូវតែជឿថា ព្រះយេស៊ូវអាចប្រោសយើង និងអ្នកជាទីស្រឡាញ់របស់យើងអោយរស់ពីស្លាប់ឡើងវិញបាន។ សេចក្តីពិតនៃព្រះគម្ពីរទាំងនេះនឹងជួយអោយយើងមានភាព រឹងមាំនៅ ពេលដែលយើងកំពុងតែរងទុក្ខ និងចង់ឆ្ងល់អំពីអ្វីដែលយើងកំពុងតែជឿនោះ។