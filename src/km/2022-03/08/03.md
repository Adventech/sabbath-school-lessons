---
title:  នៅក្នុងព្រះនាមព្រះយេស៊ូវ
date:  15/08/2022
---

> <p></p>
> «បើអ្នករាល់គ្នានឹងសូមអ្វី ដោយនូវឈ្មោះខ្ញុំ នោះខ្ញុំនឹងសំរេចឲ្យ» (យ៉ូហាន 14៖14)។

ព្រះយេស៊ូវនៅជាមួយនឹងសិស្សរបស់ទ្រង់មិនយូរប៉ុន្មានឡើយ។ បន្តិចទៀតនេះ ទ្រង់នឹងយាង ទៅឯស្ថានសួគ៌វិញ។ សិស្សរបស់ព្រះយេស៊ូវបានចាប់ផ្តើមមានអារម្មណ៍ច្របូកច្របល់ និងល្ហិតល្ហៃ។ ព្រះយេស៊ូវបានលើកទឹកចិត្ត និងគាំទ្រសិស្សរបស់ទ្រង់។ ឥឡូវនេះ ពួកគេនឹងលែងបានជួបព្រះភ័ក្ត្ររបស់ ព្រះតទៅទៀតហើយ។ ដូច្នេះ ព្រះយេស៊ូវបានប្រទានសេចក្តីសន្យាដ៏គួរអោយភ្ញាក់ផ្អើលមួយដល់ពួកសិស្សរបស់ទ្រង់ ដើម្បីកំសាន្តចិត្ត និងផ្តល់សេចក្តីសង្ឃឹមដល់ពួកគេឡើងវិញ។

សូមអានខគម្ពីរយ៉ូហាន 14៖1-14។ ក្នុងខ13 និង14 ព្រះយេស៊ូវបានសន្យានឹងធ្វើ «អ្វី គ្រប់យ៉ាង» ដែលយើងបានសូមដោយនូវព្រះនាមរបស់ទ្រង់។ ដោយសារសេចក្តីសន្យានេះហើយ បានជា យើងតែងតែបញ្ចប់សេចក្តីអធិស្ឋានរបស់យើងជាមួយនឹងពាក្យថា «នៅក្នុងព្រះនាមព្រះយេស៊ូវ អាម៉ែន»។

`តើហេតុអ្វីបានជាយើងនិយាយថា «នៅក្នុងព្រះនាមព្រះយេស៊ូវ» នៅចុងសេចក្តីអធិស្ឋានរបស់ យើងយ៉ាងដូច្នេះ? តើពាក្យទាំងនេះមានន័យយ៉ាងដូចម្តេច? តើហេតុអ្វីបានជាព្រះយេស៊ូវលើកទឹកចិត្តដល់យើង អោយអធិស្ឋានយ៉ាងដូច្នេះ? តើយើងអាចរកឃើញតម្រុយអ្វីខ្លះ នៅក្នុងខដែលយើងទើបនឹង បានអានអម្បាញ់មិញនេះ ដើម្បីជួយអោយយើងបានយល់អំពីសេចក្តីពិតនៃព្រះគម្ពីរដែលព្រះបានមាន បន្ទូលនេះ?`

នៅពេលដែលយើងសូមអ្វីមួយ «នៅក្នុងព្រះនាមព្រះយេស៊ូវ» នោះ យើងអាចច្បាស់ថា ស្ថាន-សួគ៌ទាំងអស់នឹងជួយដល់យើង។ យើងប្រហែលជាមិនបានឃើញពួកទេវតាធ្វើកិច្ចការនៅជុំវិញយើងនោះទេ។ ប៉ុន្តែ នៅក្នុងព្រះនាមព្រះយេស៊ូវ ព្រះបានចាត់ពួកទេវតាពីបល្ល័ង្កនៃស្ថានសួគ៌របស់ទ្រង់មកកាន់យើង។ ព្រះបានចាត់ពួកទេវតារបស់ទ្រង់មកឆ្លើយតបនឹងការអធិស្ឋានរបស់យើង។

តើលោកអ្នកធ្លាប់អធិស្ឋាននៅក្នុងព្រះនាមព្រះយេស៊ូវ ហើយរំពឹងចង់បានអ្វីផ្សេង នៅពេល លោកអ្នកនិយាយថា «អាម៉ែន» ដែរឬទេ? លោកប្រហែលជារំពឹងចង់អោយព្រះឆ្លើយតបនឹងការអធិស្ឋាន របស់លោកអ្នកភ្លាមៗផង ក៏ថាបាន។ ខណៈដែលព្រះអាចធ្វើបាដិហារ្យដ៏អស្ចារ្យនោះ ពេលខ្លះ ព្រះបាន ឆ្លើយតបទៅនឹងការអធិស្ឋានរបស់យើង ដែលយើងមិនរំពឹងទុកនោះ ដោយស្ងៀមស្ងាត់វិញ។ មែនហើយ ព្រះយេស៊ូវបានបង្គាប់អោយព្យុះឈប់បក់។ ជាការពិតណាស់ នេះគឺជាការអស្ចារ្យដ៏មានអំណាចមួយ។ ប៉ុន្តែ ពេលខ្លះ ព្រះបានជួយដល់យើងតាមរបៀបដែលយើងមិនបានរំពឹងទុកវិញ។ ជាការពិតណាស់ រឿង នេះក៏បានកើតឡើងចំពោះព្រះយេស៊ូវ នៅពេលដែលព្រះបានជួយដល់ទ្រង់នៅក្នុងសួនច្បារគែតសេម៉ានី ផងដែរ។ នៅពេលដែលយើងអធិស្ឋាននោះ ការអស្ចារ្យដ៏ធំនឹងមិនកើតឡើងភ្លាមៗនោះទេ។ ប៉ុន្តែ រឿង នេះក៏មិនមានន័យថា ព្រះមិនធ្វើកិច្ចការសម្រាប់យើងនោះដែរ។

`សូមអានខគម្ពីរយ៉ូហាន 14៖1-14 ម្តងទៀត។ នៅពេលលោកអ្នកអានខនេះ សូមជឿថាព្រះយេស៊ូវកំពុងតែមានបន្ទូលមកកាន់លោកអ្នកមុខទល់នឹងមុខ។ តើសេចក្តីសន្យាទាំងនេះបានផ្តល់សេចក្តីសង្ឃឹម និងការលើកទឹកចិត្តយ៉ាងដូចម្តេច ដល់លោកអ្នក? ទន្ទឹមគ្នានេះ សូមសួរខ្លួនឯងថា «តើ មានចំណុចអ្វីខ្លះ នៅក្នុងជីវិតរបស់ខ្ញុំ ដែលស្របទៅនឹងរបៀបនៃការរក្សាសេចក្តីសន្យាទាំងនេះរបស់ព្រះ?»។ តើខ្ញុំត្រូវផ្លាស់ប្តូរអ្វីខ្លះ?`