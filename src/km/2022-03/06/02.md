---
title:  ព្រះវិញ្ញាណនៃសេចក្តីពិត
date:  31/07/2022
---

តើលោកអ្នកធ្លាប់អធិស្ឋានថា «សូមព្រះអង្គជួយកែឆ្នៃទូលបង្គំផង» ដែរឬទេ? ប៉ុន្តែ គ្មានអ្វីកើត ឡើងទាល់តែសោះ។ តើវាអាចទៅរួចដែរឬទេ ដែលយើងអធិស្ឋានទូលសូមអំណាចដ៏អស្ចារ្យរបស់ព្រះ អោយធ្វើការនៅក្នុងចិត្តរបស់យើង ប៉ុន្តែ យើងនៅតែរស់នៅក្នុងជីវិតដូចមុននោះ? យើងបានដឹងថា ព្រះ បានប្រទានអំណាចនៃការផ្លាស់ប្តូរនៅក្នុងជីវិតរបស់យើងដោយឥតគិតថ្លៃ។ យើងក៏ចង់អោយការផ្លាស់ប្តូរ នេះកើតឡើងផងដែរ។ ប៉ុន្តែ បន្ទាប់មក ជីវិតរបស់យើងមិនបានផ្លាស់ប្តូរស្របទៅតាមអ្វីដែលព្រះបាន ប្រទានដល់យើងនោះឡើយ។

តើហេតុអ្វី? ហេតុផលគឺងាយស្រួលជាទីបំផុត។ មែនហើយ ព្រះវិញ្ញាណបរិសុទ្ធមានអំណាច ក្នុងការផ្លាស់ប្តូរយើង។ ប៉ុន្តែ ជម្រើសផ្ទាល់ខ្លួនរបស់យើងអាចកម្រិតនូវអ្វីដែលទ្រង់អាចធ្វើបានសម្រាប់ យើង។

`សូមអានខគម្ពីរយ៉ូហាន 16៖5-15។ ក្នុងខទាំងនេះ ព្រះយេស៊ូវបានមានបន្ទូលថា ព្រះវិញ្ញាណ បរិសុទ្ធក៏ជា «ព្រះវិញ្ញាណនៃសេចក្តីពិត» (យ៉ូហាន 16៖13) ផងដែរ។ តើនាមសម្រាប់ព្រះវិញ្ញាណ បរិសុទ្ធនេះគឺជាសញ្ញាមួយនៃរបៀបដែលទ្រង់ជួយដល់យើងដោយរបៀបណា?`

ព្រះវិញ្ញាណបរិសុទ្ធបានបង្ហាញយើងនូវអំពើបាបរបស់យើង។ ប៉ុន្តែ ទ្រង់មិនអាចបង្ខំអោយយើងឈប់ធ្វើបាបនោះបានឡើយ។ ព្រះវិញ្ញាណបរិសុទ្ធក៏អាចបង្ហាញយើងនូវសេចក្តីពិតនៃព្រះគម្ពីរដ៏សំខាន់បំផុតអំពីព្រះផងដែរ។ ប៉ុន្តែ ព្រះវិញ្ញាណបរិសុទ្ធមិនអាចបង្ខំយើងអោយជឿ ឬធ្វើតាមបាន ឡើយ។ តើយ៉ាងណាទៅវិញ ប្រសិនបើព្រះបង្ខំយើងអោយធ្វើអ្វីមួយនោះ? ពេលនោះ យើងនឹងលែង មានសេរីភាពទៀតហើយ។ បន្ទាប់មក សាតាំងអាចនឹងចោទប្រកាន់ព្រះថា បានបង្ខំចិត្ត និងគំនិតរបស់ យើងអោយបម្រើទ្រង់។ សាតាំងក៏អាចនឹងចោទប្រកាន់ព្រះថា បាន «កេងបន្លំ» នៅក្នុងមហាវិវាទរវាង សេចក្តីល្អ និងសេចក្តីអាក្រក់ផងដែរ។ នៅពេលវិវាទនេះបានចាប់ផ្តើមឡើងនៅស្ថានសួគ៌ ព្រះវរបិតាមិន បានបង្ខំអោយសាតាំង ឬទេវតាណាម្នាក់របស់ទ្រង់ជឿថា ទ្រង់ល្អនោះទេ។ ព្រះក៏មិនបានបង្ខំអោយពួក ទេវតាឈប់ធ្វើបាបនោះដែរ។ ក្នុងសួនច្បារអេដែន ព្រះបានហាមមិនអោយលោកអ័ដាម និងនាងអេវ៉ាបរិភោគផ្លែចេញពីដើមឈើនៅក្នុងកណ្តាលសួនជាដាច់ខាត។ ប៉ុន្តែ ទ្រង់មិនបានបញ្ចប់លោកអ័ដាម និង នាងអេវ៉ាចេញពីការមិនជ្រើសរើសគោរពតាមទ្រង់នោះឡើយ។ ព្រះក៏បានធ្វើយ៉ាងដូច្នេះជាមួយនឹងយើង នៅសព្វថ្ងៃនេះផងដែរ។ ដូច្នេះ ព្រះវិញ្ញាណបានបង្ហាញយើងនូវសេចក្តីពិតនៃព្រះគម្ពីរអំពីព្រះ និងអំពើ បាប។ បន្ទាប់មក ព្រះវិញ្ញាណបានមានបន្ទូលថា «យើងបានបង្ហាញឯងអំពីសេចក្តីពិតនេះហើយ តើចម្លើយ របស់ឯងយ៉ាងដូចម្តេចដែរ? តើឯងនឹងធ្វើអ្វី នៅពេលនេះ?

រឿងដដែលនេះក៏បានកើតឡើង នៅពេលដែលព្រះប្រទានការសាកល្បងមួយដល់យើងផងដែរ។ ពេលខ្លះ ព្រះបាននាំយកការសាកល្បងមកក្នុងជីវិតរបស់យើង ដោយសារតែយើងមិនបានគោរព តាមទ្រង់ ឬដោយសារតែយើងមិនបានបញ្ឈប់ការធ្វើបាប។ តើយើងចង់អោយព្រះជួយដល់យើង នៅក្នុង អំឡុងពេលនេះដែរឬទេ? បើចង់ យើងត្រូវតែសារភាពអំពើបាបរបស់យើង រួចគោរពតាមទ្រង់ចុះ។ នៅ ពេលនោះ អំណាចរបស់ព្រះអាចចូលមកក្នុងចិត្តរបស់យើង ហើយផ្លាស់ប្តូរយើងបាន។

`តើ «ព្រះវិញ្ញាណនៃសេចក្តីពិត» បានមានបន្ទូលមកកាន់លោកអ្នកនៅពេលថ្មីៗនេះយ៉ាងដូច ម្តេចដែរ? សំខាន់ជាងនេះទៅទៀតនោះ តើលោកអ្នកកំពុងតែជ្រើសរើសជម្រើសបែបណាដែរ?`