---
title:  ការថ្វាយអ្វីៗគ្រប់យ៉ាងដល់ព្រះ
date:  03/08/2022
---

> <p></p>
> «បើភ្នែកស្តាំអ្នកនាំឲ្យរវាតចិត្ត នោះចូរខ្វេះចេញបោះចោលទៅ ដ្បិតដែលភ្នែកអ្នក1ត្រូវវិនាស នោះមានប្រយោជន៍ ជាជាងឲ្យរូបកាយទាំងមូល ត្រូវបោះទៅក្នុងនរក» (ម៉ាថាយ 5៖29)។

`សូមគិតអំពីព្រះបន្ទូលរបស់ព្រះយេស៊ូវនៅក្នុងខគម្ពីរម៉ាថាយ 5៖29ខាងលើ។ តើលោកអ្នក គិតថា ព្រះយេស៊ូវបានសូមសិស្សរបស់ទ្រង់លះបង់ច្រើនពេកដែរឬទេ? សូមពន្យល់ចម្លើយរបស់លោក អ្នក។`

ព្រះបានសូមអោយយើងលះបង់អ្វីៗ ដែលអោយយើងបានល្អប៉ុណ្ណោះ។ ព្រះមិនបានសូម អោយយើងលះបង់អ្វីៗ ដោយសារតែទ្រង់ចង់អោយជីវិតរបស់យើងលំបាកវេទនានោះឡើយ។ ពេលខ្លះ យើងត្រូវការ យើងត្រូវការបញ្ជេញសកម្មភាពខ្លាំង ដោយសារតែយើងបានឃ្លាតឆ្ងាយពីផែនការរបស់ព្រះសម្រាប់យើង។ អ្នកដទៃអាចនឹងសួរថា «តើខ្ញុំបានឃ្លាតឆ្ងាយពីព្រះដោយរបៀបណា?»។ ចម្លើយតែងតែឆ្លើយស្រដៀងគ្នាជានិច្ចថា៖ ដោយបន្តិចម្តងៗ។

សូមអានខគម្ពីរម៉ាថាយ 5៖29, 30។ ព្រះយេស៊ូវបានមានបន្ទូលអំពីការរួមភេទនៅក្នុងខទាំងនេះ។ ប៉ុន្តែ ក្បួនច្បាប់ដ៏សំខាន់នោះគឺជាដំបូន្មានល្អៗសម្រាប់កិច្ចការដែលយើងគួរធ្វើទាក់ទងទៅ នឹងអំពើបាបផ្សេងៗទៀតនៅក្នុងជីវិតរបស់យើង។ យើងត្រូវតែដើរតាមក្បួនច្បាប់ទាំងនេះ ប្រសិនបើយើងចង់អោយមានការលូតលាស់នៅក្នុងព្រះយេស៊ូវ។

`តើព្រះយេស៊ូវបានចែករំលែកនូវគោលគំនិតសំខាន់អ្វី ជាមួយនឹងយើងតាមរយៈខគម្ពីរម៉ាថាយ 5៖29, 30 នេះ? តើព្រះយេស៊ូវពិតជាសូមអោយយើងខ្វេះភ្នែក និងកាត់ដៃរបស់យើងចេញមែនឬ?`

ព្រះយេស៊ូវមិនបានសូមអោយយើងធ្វើបាបរាងកាយរបស់យើងនោះទេ។ មិនមែនដូច្នោះឡើយ ផ្ទុយទៅវិញ ព្រះយេស៊ូវចង់អោយយើងគ្រប់គ្រងចិត្ត និងរាងកាយរបស់យើងអោយបាន មិនថា មានបញ្ហា អ្វីនោះឡើយ។ តើលោកអ្នកបានឃើញថា ខទាំងនេះមិនបានចែងថា ព្រះនឹងដកសេចក្តីប្រាថ្នាក្នុងការធ្វើរឿងអាក្រក់ចេញពីចិត្តរបស់យើងដែរឬទេ? មែនហើយ ពេលខ្លះ ព្រះនឹងដកហូតសេចក្តីប្រាថ្នានេះជំនួសយើង។ ប៉ុន្តែ ជាទូទៅ ព្រះនឹងសូមអោយយើងលះបង់អ្វីមួយជាមុនសិន។ ឬមួយ ទ្រង់អាចសូមអោយយើងចាប់ផ្តើមធ្វើអ្វីមួយ ដែលយើងមិនចង់ធ្វើទាល់តែសោះ ក៏ថាបាន។ កិច្ចការនោះអាចជាការសាកល្បងដ៏លំបាកមួយ។ នៅពេលដែលយើងធ្វើការជ្រើសរើសត្រឹមត្រូវ យើងនឹងបានរីកចម្រើនឡើង។ បន្ទាប់មក សេចក្តីប្រាថ្នាក្នុងការធ្វើបាបនឹងអន់ថយចុះនៅក្នុងជីវិតរបស់យើងវិញ។

ពេលខ្លះ ព្រះបានប្រើការសាកល្បង និងសេចក្តីវេទនា ដើម្បីអោយទាញចំណាប់អារម្មណ៍របស់យើង។ នៅពេលដែលយើងរងទុក្ខ យើងតែងតែដឹងថា យើងបានឃ្លាតចេញពីព្រះឆ្ងាយប៉ុនណា។ សេចក្តី វេទនាក៏អាចជាការត្រាស់ហៅមួយរបស់ព្រះមកកាន់យើងផងដែរ ដើម្បីអោយមានការផ្លាស់ប្តូរដ៏ធំមួយក្នុងជីវិតរបស់យើង។ សេចក្តីវេទនាក៏អាចជួយអោយយើងមើលឃើញពីប្រាជ្ញានៅក្នុងការត្រឡប់មកឯផែនការរបស់ព្រះសម្រាប់យើងវិញដែរ។