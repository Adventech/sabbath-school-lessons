---
title:  កុំអោយបោះបង់ឡើយ
date:  04/08/2022
---

`សូមអានរឿងអំពីការបោកចំបាប់របស់លោកយ៉ាកុបជាមួយនឹងព្រះ (លោកុប្បត្តិ 32)។ តើរឿងនេះបានសំដែងប្រាប់យើងយ៉ាងដូចម្តេច អំពីការមិនបោះបង់ចោល សូម្បីតែនៅពេលដែលយើងបាក់ទឹកចិត្តក៏ដោយនោះ?`

យើងអាចដឹងបាន អំពីអ្វីដែលត្រឹមត្រូវ ព្រមទាំងអាចជ្រើសរើសធ្វើរឿងត្រឹមត្រូវផង។ ប៉ុន្តែ នៅពេលដែលស្ថិតនៅក្នុងគំនាប យើងអាចយល់ឃើញថា ការតោងអោយជាប់ទៅនឹងព្រះ ហើយនិង សេចក្តីសន្យារបស់ទ្រង់នោះ គឺជារឿងដ៏លំបាកបំផុត។ ដូច្នេះ ការមិនបោះបង់ចោលគឺជាកម្លាំងគ្រីស្ទាន ដ៏សំខាន់មួយ។

លោកយ៉ាកុបគឺជាគំរូដ៏ល្អមួយនៅក្នុងព្រះគម្ពីរទាក់ទងនឹងការមិនបោះបង់ចោលនេះ។ លោក យ៉ាកុបបានបោកបញ្ឆោតលោកអេសាវ ដែលជាបងប្រុសរបស់គាត់ ព្រមទាំងឪពុករបស់គាត់ជាច្រើនឆ្នាំ មុនផងដែរ។ លោកយ៉ាកុបបានលួចព្រះពរពីបងប្រុសរបស់គាត់ (លោកុប្បត្តិ 27)។ ចាប់ពីពេលនោះ មក លោកយ៉ាកុបបានរត់គេចពីលោកអេសាវដែលចង់សម្លាប់គាត់ ដោយក្តីភ័យខ្លាច។ មែនហើយ ព្រះ បានប្រទានសេចក្តីសន្យានៃការការពារ និងព្រះពរដ៏អស្ចារ្យរបស់ទ្រង់ដល់លោកយ៉ាកុបតាមរយៈសុបិន អំពីជណ្តើរមួយដែលទល់មេឃ។ ប៉ុន្តែ លោកយ៉ាកុបនៅតែមានអារម្មណ៍ភ័យខ្លាចដដែល។ លោកយ៉ាកុប ចង់ដឹងថា ព្រះបានទទួលយកគាត់ ដោយរក្សាសេចក្តីសន្យាដែលទ្រង់បានសន្យានឹងគាត់កាលពីប៉ុន្មាន ឆ្នាំមុនដែរឬទេ។ ខណៈពេលដែលលោកយ៉ាកុបបោកចំបាប់ជាមួយព្រះ ដែលជាព្រះយេស៊ូវនោះ ត្រគាក របស់គាត់បានភ្លាត់ចេញពីគ្នា។ ដោយសារតែឈឺចាប់ខ្លាំងពេក លោកយ៉ាកុបបានឈប់បោកចំបាប់។ ក្នុងការឈឺចាប់ដ៏ធ្ងន់ធ្ងរនេះ លោកយ៉ាកុបបានឱបព្រះយេស៊ូវយ៉ាងណែន។ ព្រះយេស៊ូវបានមានបន្ទូល ទៅកាន់គាត់ថា «ចូរលែងឲ្យអញទៅ ដ្បិតភ្លឺហើយ» (លោកុប្បត្តិ 32៖26)។ ប៉ុន្តែ លោកយ៉ាកុបមិន ព្រមលែងឡើយ ទាល់តែព្រះយេស៊ូវប្រទានព្រះពររបស់ទ្រង់ដល់គាត់។

លោកយ៉ាកុបបានទទួលព្រះពរ ដោយសារតែគាត់បានតោងយ៉ាងជាប់តាមរយៈការឈឺចាប់។ រឿងនេះក៏បានកើតឡើងចំពោះយើងដែរ។ ព្រះប្រហែលជាអាចធ្វើអោយ «ត្រគាក» របស់យើងថ្លោះផង ដែរ។ នៅពេលនោះ ទ្រង់នឹងហៅយើងអោយតោងទ្រង់អោយជាប់តាមរយៈការឈឺចាប់របស់យើង។ ព្រះមិនបានលុបស្លាកស្នាមរបស់លោកយ៉ាកុបពីការប្រកួតចំបាប់របស់ទ្រង់ និងគាត់នោះទេ។ លោក យ៉ាកុបនៅតែដើរទាំងស្ពឹកជាប់ នៅពេលដែលគាត់ជួបបងប្រុសរបស់គាត់។ ពីសំបកក្រៅ លោកយ៉ាកុប មើលទៅដូចជាមនុស្សកំសោយម្នាក់។ ប៉ុន្តែ ការស្ពឹកជាប់នេះគឺជាទីសំគាល់នៃកម្លាំងរបស់គាត់។

តើលោកអ្នកអាចបង្កើតជម្រើសអ្វីខ្លះ ដែលនឹងជួយកុំអោយលោកអ្នកបោះបង់ចោលព្រះ នៅ ពេលដែលលោកអ្នកអស់សង្ឃឹម និងធ្វើខុសនោះ? ជម្រើសទាំងនេះអាចរាប់បញ្ចូលទាំងមិត្តភក្តិ របៀប រស់នៅ សៀវភៅដែលលោកអ្នកអាន ទម្លាប់សុខភាព និងជីវិតខាងឯវិញ្ញាណផងដែរ។