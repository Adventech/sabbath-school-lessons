---
title:  ការរួបរួមរវាងព្រះ និងមនុស្សលោក
date:  01/08/2022
---

តើភាពជោគជ័យដ៏ធំបំផុតរបស់លោកអ្នកគឺជាអ្វី? លោកអ្នកមិនបានទទួលភាពជោគជ័យនេះ ដោយគ្រាន់តែងើបចេញពីគ្រែរបស់លោកអ្នកនៅពេលព្រឹកមួយនោះឡើយ។ ប្រសិនបើយើងចង់សម្រេច អ្វីមួយដ៏សំខាន់នៅក្នុងជីវិតរបស់យើងនោះ យើងត្រូវខិតខំធ្វើការ។ ភាពជោគជ័យទាមទារពេលវេលា និង ការខិតខំប្រឹងប្រែង។ ការបម្រើព្រះយេស៊ូវរបស់យើងក៏មិនខុសគ្នាដែរ។

`លោកប៉ុលបានមានប្រសាសន៍ថា ព្រះបានធ្វើការនៅក្នុងគាត់។ ទន្ទឹមគ្នានេះ តើចំណែកខាង នៃការខិតខំខាងឯមនុស្សលោកនៅក្នុងភាពជោគជ័យរបស់លោកប៉ុលក្នុងកិច្ចការដែលគាត់បានធ្វើសម្រាប់ ព្រះនោះគឺជាអ្វី? សូមអានខគម្ពីរកូឡូស 1៖28, 29 សម្រាប់ចម្លើយ។ សូមអានខគម្ពីរចោទិយកថា 4៖4; លូកា 13៖24; កូរិនថូសទី1 9៖25 និងហេព្រើរ 12៖4។`

ក្នុងខគម្ពីរកូឡូស 1៖28 និង 29 លោកប៉ុលបានមានប្រសាសន៍អំពីកិច្ចការរបស់គាត់សម្រាប់ ព្រះ។ គាត់បានមានប្រសាសន៍ថា គាត់បានខំធ្វើការ និងតយុទ្ធ ដើម្បីនាំមនុស្សថ្វាយព្រះ។ ប៉ុន្តែ លោក ប៉ុលបានមានប្រសាសន៍ថា អំណាចរបស់ព្រះបានជួយអោយគាត់សម្រេចកិច្ចការនេះបាន។

ពាក្យសរសេរថា «ខំធ្វើការ» ក្នុងខគម្ពីរកូឡូស 1៖29 មានន័យថា «ធ្វើការរហូតដល់លោក អ្នកអស់កម្លាំងមិនអាចធ្វើតទៅទៀតបាន»។ អ្នកសរសេរនៅក្នុងសម័យរបស់លោកប៉ុលបានប្រើពាក្យ នេះ ដើម្បីពិពណ៌នាអំពីអ្នកប្រកួត នៅក្នុងអំឡុងនៃការហ្វឹកហាត់របស់ពួកគេ។ ពាក្យសរសេរថា «តយុទ្ធ» (កូឡូស 1៖29) ក៏អាចមានន័យថា «រងទុក្ខជាច្រើន» ផងដែរ។ ដូច្នេះ ពាក្យទាំងនេះបានបង្ហាញយើង អំពីរូបស័ព្ទនៃអ្នកប្រកួតម្នាក់ដែលកំពុងតែខិតខំព្យាយាម ដើម្បីអោយខ្លួនបានឈ្នះ។ ប៉ុន្តែ បន្ទាប់មក លោកប៉ុលបានមានចំណែកមួយទៀតទៅក្នុងរូបស័ព្ទនេះ គឺជាចំណែករបស់ព្រះ។ មែនហើយ លោកប៉ុល បានតយុទ្ធ និងខំធ្វើការជាមួយនឹងអ្វីទាំងអស់ដែលគាត់មាន។ ប៉ុន្តែ លោកប៉ុលក៏បានប្រយុទ្ធជាមួយនឹងអ្វីទាំងអស់ដែលព្រះបានប្រទានដល់គាត់ផងដែរ។ ដូច្នេះ យើងអាចមើលឃើញថា កិច្ចការរបស់លោកប៉ុលសម្រាប់ព្រះត្រូវបានសម្រេចជាមួយនឹងអំណាចរបស់ព្រះ។ មែនហើយ លោកប៉ុលបានប្រើ សមត្ថភាព និងកម្លាំងខាងឯមនុស្សលោករបស់គាត់ក៏មែនពិត។ ប៉ុន្តែ គាត់បានយល់ឃើញថា កម្លាំង ដ៏ពិតប្រាកដនោះ គឺមានប្រភពមកពីព្រះវិញ។

យើងកំពុងតែរស់នៅក្នុងសម័យមួយ ដែលមនុស្សភាគច្រើនចង់បានហើយចង់បានទៀត។ ប៉ុន្តែ ពួកគេចង់ទទួលបានរបស់ទាំងនោះដោយចំណាយកម្លាំងតិច។ គួរអោយសោកស្តាយណាស់ គោល គំនិតនេះក៏បានហូរចូលមកក្នុងគ្រីស្ទសាសនាផងដែរ។ អ្នកអធិប្បាយគ្រីស្ទានខ្លះបានអះអាងថា លោក អ្នកគ្រាន់តែជឿទៅលើព្រះយេស៊ូវប៉ុណ្ណោះបានហើយ។ នៅពេលនោះ ព្រះនឹងបង្អុរព្រះវិញ្ញាណបរិសុទ្ធ មកលើលោកអ្នក។ ព្រះវិញ្ញាណនឹងប្រទានអំណាចអោយលោកអ្នកធ្វើការអស្ចារ្យជាច្រើន។ ប៉ុន្តែ ការ បង្រៀនបែបនេះត្រឹមត្រូវតែពាក់កណ្តាលប៉ុណ្ណោះ។ ការបង្រៀនបែបនេះអាចធ្វើអោយអ្នកដទៃគិតថា យើងគ្រាន់តែរង់ចាំអំណាចរបស់ព្រះមកផ្លាស់ប្តូរយើងប៉ុណ្ណោះ។ យើងមិនចាំបាច់ធ្វើអ្វីនោះទេ។ យើង គ្រាន់តែអង្គុយសម្រាក រង់ចាំអោយការផ្លាស់ប្តូរកើតឡើងប៉ុណ្ណោះ។

`តើបទពិសោធន៍នៃការតយុទ្ធរបស់លោកអ្នកផ្ទាល់ ដែលលោកប៉ុលបានមានប្រសាសន៍នេះគឺជាអ្វីដែរ? តើលោកអ្នកកំពុងតែប្រយុទ្ធទាស់ទៅនឹងរឿងអ្វីនៅក្នុងចិត្តរបស់លោកអ្នក? តើលោកអ្នករៀនថ្វាយចិត្តកាយរបស់លោកអ្នកទាំងអស់ទៅក្នុងផែនការរបស់ព្រះសម្រាប់ជីវិតរបស់លោកអ្នកបាន ដោយរបៀបណា?`