---
title:  ការសិក្សាបន្ថែម
date:  05/08/2022
---

សូមអាន Ellen G. White, “The Night of Wrestling,” pages 195-203; in Patriarchs and Prophets; and “Consecration,” pages 43-48, in Steps to Christ។

«ព្រះបានបង្កើតមនុស្សអោយមានសេរីភាពក្នុងការជ្រើសរើស។ នៅពេលដែលអ្នកណាម្នាក់ ធ្វើបាប គាត់បានដាក់សេរីភាពក្នុងការជ្រើសរើសរបស់គាត់នៅក្រោមការគ្រប់គ្រងរបស់សាតាំង។ ចាប់ពី ពេលនោះមក សាតាំងបានព្យាយាមបោកបញ្ឆោតមនុស្សអោយធ្វើអ្វីដែលវាចង់អោយពួកគេធ្វើ។ សាតាំង បានធ្វើការ ដើម្បីបំផ្លាញមនុស្សលោក និងធ្វើអោយជីវិតរបស់ពួកគេគ្មានក្តីសុខ ហើយវេទនាជាទីបំផុត»។ ដកស្រង់ពី Ellen G. White, Testimonies for the Church, volume 5, page 515, adapted។

«ប្រសិនបើមនុស្សចង់បានជំនួយពីព្រះនោះ ពួកគេត្រូវតែដឹងនូវរាល់ចំណុចខ្សោយ និងតម្រូវ ការរបស់ពួកគេ។ ព្រះចង់ផ្លាស់ប្តូរពួកគេតាមរបៀបដ៏អស្ចារ្យមួយ។ មនុស្សក៏ត្រូវខិតខំផ្លាស់ប្តូរផងដែរ។ ពួកគេត្រូវតែអធិស្ឋាន និងមិនបោះបង់ចោលព្រះជាដាច់ខាត។ ពួកគេត្រូវតែលះបង់ចោលទម្លាប់ខុសឆ្គង ទាំងឡាយរបស់ពួកគេ។ មនុស្សនឹងឈ្នះសង្គ្រាមប្រឆាំងនឹងខ្លួនឯងបាន លុះត្រាតែពួកគេព្យាយាមកែ បញ្ហារបស់ពួកគេ មកធ្វើអ្វីដែលត្រឹមត្រូវវិញ។ មនុស្សជាច្រើនមិនអាចក្លាយទៅជាបុគ្គលដែលព្រះចង់បាននោះឡើយ។ តើហេតុអ្វី? នោះគឺដោយសារតែពួកគេរង់ចាំអោយព្រះធ្វើជំនួសពួកគេនូវកិច្ចការដែល ទ្រង់នឹងប្រទានអំណាចអោយពួកគេធ្វើ។ មនុស្សដែលមានប្រយោជន៍នៅក្នុងជីវិតនេះសុទ្ធតែត្រូវបានហ្វឹកហាត់ តាមរយៈការអប់រំដ៏តឹងរឹងមួយ។ មែនហើយ ពួកគេត្រូវតែលុតដំចិត្ត និងគំនិតរបស់ពួកគេយ៉ាង ល្អិតល្អន់ ដើម្បីអោយបានធ្វើអ្វីដែលត្រឹមត្រូវ។ បន្ទាប់មក ព្រះនឹងជួយដល់ពួកគេ។ ព្រះនឹងបង្រួបបង្រួម អំណាចដ៏អស្ចារ្យរបស់ទ្រង់ជាមួយនឹងការខិតខិតប្រឹងប្រែងរបស់មនុស្សលោក»។ ដកស្រង់ពី Ellen G. White, Patriarchs and Prophets, page 248។

**សំណួរពិភាក្សា**

`1. តើការសម្លឹងទៅឯព្រះយេស៊ូវអាចជួយអោយយើងយល់ អំពីទំហំនៃសេចក្តីត្រូវការចំពោះព្រះគុណ និងសេចក្តីមេត្តារបស់ព្រះនោះ បានដោយរបៀបណា?`

`2. សូមអានរឿងអំពីព្រះយេស៊ូវនៅក្នុងសួរច្បារគែតសេម៉ានី (ម៉ាថាយ 26៖36-42)។ តើព្រះយេស៊ូវ មានអារម្មណ៍ និងសេចក្តីប៉ងប្រាថ្នាយ៉ាងដូចម្តេចដែរ? តើអារម្មណ៍ និងសេចក្តីប៉ងប្រាថ្នានេះខុសពីអ្វីដែលព្រះចង់អោយទ្រង់ធ្វើយ៉ាងដូចម្តេចដែរ? តើយើងអាចរៀនអ្វីខ្លះ ចេញពីគំរូរបស់ព្រះយេស៊ូវនេះ?`

`3. នៅក្នុងថ្នាក់ សូមពិភាក្សាអំពីរបស់ទាំងអម្បាលម៉ាននៅក្នុងសហគមន៍របស់លោកអ្នក ដែលអាចធ្វើ អោយលោកអ្នកចុះខ្សោយ និងបើកឱកាសអោយសាតាំងវាយប្រហារដល់លោកអ្នកបាន។ តើយើងអាច ធ្វើអ្វីបានខ្លះ ដើម្បីជួយអោយសមាជិកពួកជំនុំដទៃទៀតមានការប្រុងប្រយ័ត្នចំពោះគ្រោះថ្នាក់ទាំងនេះ? តើយើងអាចជួយដល់អ្នកដែលត្រូវការជំនួយដោយរបៀបណាដែរ?`