---
title:  ការប្រយុទ្ធជាមួយនឹងកម្លាំងទាំងអស់ដែលយើងមាន
date:  30/07/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន 16៖5-15; កូឡូស 1៖28, 29; ចោទិយកថា 4៖4; លូកា 13៖24; កូរិនថូសទី1 9៖25; ហេព្រើរ 12៖4; ពេត្រុសទី1 1៖13; យេរេមា 17៖9; លោកុប្បត្តិ 3៖6; សាំយូអែលទី2 11៖2-4; កាឡាទី 2៖11, 12; ម៉ាថាយ 5៖29, 30; លោកុប្បត្តិ 32។

> <p>ខចងចាំ</p>
> «ខ្ញុំក៏ខំធ្វើការនោះឯង ទាំងតយុទ្ធតាមឫទ្ធិបារមីទ្រង់ ដែលបណ្តាលឡើងក្នុងខ្ញុំដោយព្រះ ចេស្តា» (កូឡូស 1៖29)។

មនុស្សពីរនាក់ត្រូវបានអញ្ជើញឱ្យធ្វើជាភ្ញៀវក្នុងកម្មវិធីជជែកមួយ។ ភ្ញៀវបុរសម្នាក់ និងភ្ញៀវ ស្ត្រីម្នាក់។ ពួកគាត់សុទ្ធតែមានកូនម្នាក់ដែលត្រូវបានគេសម្លាប់។ កាលពី20ឆ្នាំមុន កូនប្រុសរបស់ភ្ញៀវស្ត្រីត្រូវបានគេសម្លាប់។ ប៉ុន្មានឆ្នាំកន្លងមកនេះ ស្ត្រីម្នាក់នេះនៅតែមានអារម្មណ៍ខឹងចំពោះឃាតករ ដែលបានសម្លាប់កូនប្រុសរបស់គាត់។ រីឯភ្ញៀវបុរសម្នាក់ទៀត កូនស្រីរបស់គាត់ទើបតែត្រូវគេសម្លាប់ កាលពីប៉ុន្មានឆ្នាំមុននេះប៉ុណ្ណោះ។ ប៉ុន្តែ គាត់មិនមានអារម្មណ៍ខឹងចំពោះឃាតករដែលបាន សម្លាប់កូន ស្រីរបស់គាត់នោះឡើយ។ បុរសម្នាក់នេះបាននិយាយថា គាត់បានអត់ឱនទោសអោយពួកឃាតករទាំង នោះហើយ។ គាត់ក៏បាននិយាយទៀតថា ព្រះបានផ្លាស់ប្តូរការឈឺចាប់របស់គាត់ទៅជាព្រះពរវិញ។ មែនហើយ ការឈឺចាប់របស់បុរសម្នាក់នេះធ្ងន់ជាទីបំផុត។ ប៉ុន្តែ គាត់បានក្លាយទៅជាគំរូមួយនៃរបៀប ដែលព្រះអាចនាំសេចក្តីប្រោសលោះមកលើគ្រាលំបាកៗនៅក្នុងជីវិតរបស់យើងវិញ។

តើមនុស្សពីរនាក់ដែលមានបទពិសោធដូចគ្នាអាចប្រព្រឹត្តខុសគ្នាបានយ៉ាងដូចម្តេចទៅ? តើការផ្លាស់ប្តូរខាងឯវិញ្ញាណបានកើតឡើងនៅក្នុងជីវិតនៃគ្រីស្ទានដោយរបៀបណា? តើការផ្លាស់ប្តូរ ខាងឯវិញ្ញាណបានជួយអោយបុគ្គលម្នាក់កាន់តែរឹងមាំឡើង នៅក្នុងអំឡុងនៃការសាកល្បងដោយ របៀបណាដែរ?