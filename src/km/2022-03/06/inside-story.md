---
title:  គ្រោងការនៃពួកវិញ្ញាណអាក្រក់ត្រូវបានបរាជ័យ វគ្គ6
date:  05/08/2022
---

ជាច្រើនខែបានកន្លងផុតទៅ មុនពេលដែលជូនា និងម្តាយបានរកឃើញមើលមូលហេតុថា ហេតុដែលនាំអោយឪពុករបស់ពួកគេផ្លាស់ប្តូរចិត្ត ទៅចូលរួមនៅក្នុងកម្មវិធីជ្រមុជទឹករបស់ជូនាវិញ។ ពួកវិញ្ញាណអាក្រក់បានឃាត់ឪពុកមិនអោយទៅចូលរួមនៅក្នុងកម្មវិធីជ្រមុជទឹកនៅថ្ងៃសប្បាតហ៍នោះ។ ដូច្នេះ ឪពុកបានបដិសេធការអញ្ជើញអោយចូលរួមពីកូនប្រុសរបស់គាត់។ នៅថ្ងៃជ្រមុជទឹក ឪពុកមាន អារម្មណ៍មិនស្ងប់ទាល់តែសោះ ដូច្នេះ គាត់បានប្រាប់អោយម្តាយជូនគាត់ទៅឯវត្តខាន់ណូបល នៅក្នុង ទីក្រុងម៉ាណូសនៃប្រទេសប្រេស៊ីលវិញ។ នៅម្តុំម៉ោង5នៃល្ងាចនោះ ពួកអារក្សនៅឯវត្តបានប្រាប់ឪពុក អោយស្លៀកពាក់អាវផាយសង្គ្រាជរបស់គាត់ ដើម្បីធ្វើដំណើរទៅឯព្រះវិហារសហគមន៍សេវេនដេយអាត់វេនទីស្ទអាល់ហ្វា។ ពួកវាបានស្បថថា នឹងចូលសណ្ឋិតពួកជំនុំនៅក្នុងព្រះវិហារ ដើម្បីរារាំងជូនាមិនអោយជ្រមុជទឹក។

ឪពុកបានស្លៀកពាក់អាវផាយរបស់គាត់ រួចជិះតាក់ស៊ីចេញទៅ។ គាត់អាចឮសំឡេងនៃពួក វិញ្ញាណអាក្រក់នៅជុំវិញគាត់។ នៅឯឃ្លោងទ្វារព្រះវិហារ ពួកអារក្សបានស្រែកឡើងថា ពួកវាមិនអាចទៅ ក្នុងបានឡើយ។ នៅពេលនោះ ឪពុកបាននឹកចាំអំពីមេរៀនដ៏សំខាន់បំផុត ដែលពួកអារក្សបានបង្រៀន ដល់គាត់កាលពីប៉ុន្មានឆ្នាំមុនថា៖ មិនត្រូវទុកភារកិច្ចចោលជាដាច់ខាត។ ប្រសិនបើគាត់ចាប់ផ្តើមកិច្ចការ ណាមួយហើយ គាត់ត្រូវតែធ្វើរឿងនោះអោយចប់។ ឪពុកបានចូលទៅក្នុងព្រះវិហារដោយភាពក្លាហាន។ ខណៈពេលដែលគាត់ដើរចូលទៅក្នុងសាលធំនោះ អំណាចដ៏បរិសុទ្ធ និងទន់ភ្លន់បានចូលមកក្នុងចិត្ត របស់គាត់។ គាត់មិនដែលធ្លាប់មានបទពិសោធន៍ និងមានអារម្មណ៍បែបនេះពីមុនមកនោះទេ។ ក្រោយមក គាត់បានដឹងថា នេះគឺជាអំណាចនៃព្រះវិញ្ញាណបរិសុទ្ធ។

កំហឹងរបស់ឪពុកអំពីការជ្រមុជទឹកបានរសាយបាត់ទៅ។ លោករ៉ូបឺតូ ហ្វឺណាន់ដេស ដែលជាជំនួយការបានជួបគាត់នៅខាងក្រោយសាល លោកហ្វឺណាស់ដេសបានឱបឪពុក រួចនាំគាត់ទៅឯអាង ជ្រមុជទឹក។ ឪពុកបានបែរទៅឯពួកជំនុំនៅពីក្រោយ កំពុងតែឱនក្បាលចុះ។ គាត់បានគិតថា ពួកគេខ្លាច គាត់ ប៉ុន្តែ ក្រោយមក គាត់បានដឹងថា ពួកគេកំពុងតែអធិស្ឋាន។ នៅពេលដែលគាត់ឃើញជូនានៅក្នុង អាងទឹក គាត់បានដឹងថា ពួកអារក្សបានកុហកគាត់។ គ្មានអ្នកណាម្នាក់បង្ខំអោយជូនាចូលជាពួកជំនុំ អាត់វេនទីស្ទនោះឡើយ។ ការជ្រមុជទឹកនេះគឺជាការសម្រេចចិត្តរបស់គាត់ផ្ទាល់។

បន្ទាប់ពីច្រៀងរួច គ្រូគង្វាយរីខាដូបានលើកដៃរបស់គាត់ ហើយនិយាយថា «ក្នុងនាមខ្ញុំជាអ្នក ផ្សាយដំណឹងល្អម្នាក់ ខ្ញុំសូមជ្រមុជទឹកជូនានៅក្នុងនាមព្រះវរបិតា ព្រះរាជបុត្រា និងព្រះវិញ្ញាណបរិសុទ្ធ អាម៉ែន»។ បន្ទាប់មក គាត់បានជ្រមុជជូនាចូលទៅក្នុងទឹក។

បន្ទាប់ពីពិធីបុណ្យជ្រមុជទឹក ជូនាបានយកមីក្រូហ្វូន រួចបែរមកមើលឪពុក។ ជូនាបាននិយាយ ថា «ប៉ា មិនថា បា៉កាន់សាសនាណាទេ ខ្ញុំនៅតែស្រឡាញ់ប៉ាជានិច្ច»។ គាត់បានឱបឪពុករបស់គាត់ទាំង យំ។ ពាក្យសម្តីរបស់ជូនាបានប៉ះពាល់ចិត្តរបស់ឪពុកជាខ្លាំង។ នៅពេលចប់កម្មវិធី សមាជិកព្រះវិហារ ស្រោចស្រប់គាត់ដោយការឱប។ គាត់មានការភ្ញាក់ផ្អើលជាខ្លាំង។ គាត់មិនដែលរំពឹងថា នឹងត្រូវគេគោរព ដោយក្តីស្រឡាញ់បែបនេះនោះឡើយ។ គាត់បាននិយាយនៅក្នុងឡានថា «ទីនេះជាកន្លែងល្អ ហើយ មនុស្សក៏ល្អៗដែរ»។

នៅពេលត្រឡប់មកផ្ទះវិញ ឪពុកបានកោះហៅប្រាប់មនុស្សដែលគាត់បានស្គាល់ទាំងអម្បាល-ម៉ាន ដើម្បីប្រកាសដោយមោទនភាពថា កូនប្រុសរបស់គាត់បានទទួលបុណ្យជ្រមុជទឹកហើយ។ គាត់បានរៀបរាប់អំពីបទពិសោធន៍នេះថា ជាបទពិសោធន៍ដ៏អស្ចារ្យមួយ។

ម្តាយបានដឹងថា ព្រះវិញ្ញាណបរិសុទ្ធបានចាប់ផ្តើមធ្វើការនៅក្នុងចិត្តរបស់គាត់ហើយ។ សេចក្តី សុខសាន្តដ៏មិនគួរអោយជឿមួយបំពេញលំនៅរបស់ពួកគេអស់រយៈពេល4ថ្ងៃ។ បន្ទាប់មក ពួកវិញ្ញាណ អាក្រក់បានបញ្ជាអោយឪពុកសម្លាប់ម្តាយ និងជូនាចោលចេញ។