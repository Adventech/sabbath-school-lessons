---
title:  របស់ជំនួស
date:  15/09/2022
---

យើងបានឃើញកាលពីម្សិលមិញរួចមកហើយថា យើងមិនត្រូវពឹងផ្អែកលើប្រាជ្ញា និងកម្លាំង របស់យើងនោះឡើយ។ ផ្ទុយទៅវិញ យើងត្រូវតែពឹងផ្អែកទៅលើព្រះប្រាជ្ញាញ្ញាណ និងអំណាចរបស់ព្រះ។ យើងក៏មិនត្រូវពឹងផ្អែកទៅលើរបស់ជំនួសព្រះនោះដែរ។ នៅពេលដែលអ្នកណាម្នាក់មិនសប្បាយចិត្ត ពួកគេតែងតែទៅទិញរបស់របរ ដើម្បីធ្វើអោយពួកគេសប្បាយចិត្តឡើងវិញ។ នៅពេលដែលអ្នកណាម្នាក់ មានអារម្មណ៍ថា ពួកគេគ្មានតម្លៃនោះ ពួកគេតែងតែខំប្រឹងប្រែង ដើម្បីអោយពួកគេមានកេរ្តិ៍ឈ្មោះ។ នៅ ពេលដែលប្តីប្រពន្ធមានបញ្ហានៅក្នុងអាពាហ៍ពិពាហ៍របស់ពួកគេនោះ ពួកគេតែងតែស្វែងរករបស់ជំនួស ដើម្បីធ្វើអោយពួកគេមានអារម្មណ៍រំភើប និងកក់ក្តៅ។

យើងអាចប្រើរបស់ជាច្រើន ដើម្បីជួយអោយយើងកាត់បន្ថយអារម្មណ៍តានតឹង និងជួយអោយ យើងបានប្រសើរឡើង។ ប៉ុន្តែ ជាទូទៅ របស់ទាំងនេះមិនបានដោះស្រាយបញ្ហារបស់យើងនោះទេ។ របស់ ទាំងនេះក៏មិនបានបង្រៀនអោយយើងដោះស្រាយភាពតានតឹងដែលនឹងត្រូវមកបន្ទាប់ទៀតនោះដែរ។ បញ្ហាគឺថា យើងតែងតែពឹងផ្អែកទៅលើរបស់ជំនួសជាជាងពឹងផ្អែកទៅលើព្រះអង្គផ្ទាល់។

មនុស្សតែងតែជំនួសព្រះជាមួយនឹងរបស់ទាំង3យ៉ាងនេះ៖

1. ការគិតរបស់មនុស្សលោក។ យើងអាចនឹងពឹងផ្អែកទៅលើការគិតរបស់មនុស្សលោក នៅ ពេលដែលយើងត្រូវការព្រះប្រាជ្ញាញ្ញាណរបស់ព្រះ។

2. ការមិនយកចិត្តទុកដាក់។ យើងអាចនឹងជ្រើសរើសមិនយកចិត្តទុកដាក់ចំពោះបញ្ហារបស់ យើង ព្រមទាំងមិនខ្វល់ខ្វាយអំពីបញ្ហាទាំងនោះផងដែរ។ អ្វីដែលយើងត្រូវការពិតប្រាកដនោះ គឺទូលសូម ជំនួយមកពីទ្រង់ ដើម្បីដោះស្រាយបញ្ហារបស់យើង។

3. ការគេចចេញពីព្រះ។ យើងក៏អាចនឹងជ្រើសរើសរត់គេចពីបញ្ហារបស់យើង និងរត់គេចពី ព្រះផងដែរ។ អ្វីដែលយើងត្រូវធ្វើនោះ គឺនិយាយជាមួយនឹងព្រះ ហើយទូលសូមអំណាចរបស់ទ្រង់។

លោកសាការីបានជួយអោយយើងយល់អំពីអ្វីដែលយើងត្រូវធ្វើ នៅពេលដែលសាតាំងបានព្យាយាមល្បួងយើងអោយយករបស់ទាំងនេះជំនួសព្រះ។ បន្ទាប់ពីឃ្លាតចេញពីស្រុកកំណើតអស់រយៈពេលជាច្រើនឆ្នាំរួចមក ពួកសាសន៍យូដាបានចាកចេញពីស្រុកបាប៊ីឡូន ព្រមទាំងបានចាប់ផ្តើមសាងសង់ រោងឧបោសថនៅឯទឹកដីកំណើតរបស់ពួកគេផងដែរ។ ប៉ុន្តែ ពួកខ្មាំងសត្រូវបានព្យាយាមរារាំងមិនអោយ ពួកសាសន៍យូដាសាងសង់រោងឧបោសថនោះឡើយ (លោកអ្នកអាចអានបន្ថែមទៀត អំពីបទពិសោធន៍ របស់ពួកគេនៅក្នុងបទគម្ពីរអេសរ៉ា 4-6)។ ម្ល៉ោះហើយ លោកសាការីបានសរសេរសារលើកទឹកចិត្តមួយ ច្បាប់ជូនដល់លោកសូរ៉ូបាបិល ដែលអ្នកគ្រប់គ្រងលើការងារសាងសង់នេះ។

`សូមអានសាររបស់លោកសាការីនៅក្នុងបទគម្ពីរសាការី 4។ តើព្រះចង់បង្ហាញយើងអំពីអ្វី នៅក្នុងខគម្ពីរសាការី 4៖6? តើព្រះវិញ្ញាណបរិសុទ្ធត្រូវធ្វើកិច្ចការអ្វីខ្លះ ជាមួយនឹងការសាងសង់រោង ឧបោសថសាជាថ្មីនេះ? តើចម្លើយនេះបានបង្រៀនយើងយ៉ាងដូចម្តេច អំពីទំនាក់ទំនងរវាងព្រះវិញ្ញាណបរិសុទ្ធ និងកិច្ចការគ្រប់យ៉ាងដែលយើងធ្វើនៅក្នុងជីវិតនោះ?`

ព្រះមិនបានបញ្ឈប់បញ្ហាដែលរាស្ត្ររបស់ទ្រង់ត្រូវជួប ខណៈពេលដែលពួកគេសាងសង់រោង ឧបោសថនោះឡើយ។ ព្រះមិនបានដកហូតភាពតានតឹងចេញពីលោកសូរ៉ូបាបិលនោះទេ។ ព្រះនឹងមិន ដកយើងចេញពីសេចក្តីវេទនានោះឡើយ។ ប៉ុន្តែ នៅពេលដែលសេចក្តីវេទនា និងបញ្ហាមកដល់នោះ ព្រះ អាចនឹងប្រើបញ្ហាទាំងនេះ ដើម្បីបង្រៀនយើងអោយជឿទុកចិត្តទៅលើទ្រង់។