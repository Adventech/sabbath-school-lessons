---
title:  ការបម្រើព្រះ
date:  11/09/2022
---

`សូមអានខគម្ពីរ ភីលីព 2៖5-9។ តើមានសារសំខាន់អ្វី សម្រាប់យើងនៅក្នុងខទាំងនេះ?`

សព្វថ្ងៃនេះ យើងត្រូវបានបង្រៀនអោយក្រោកឈរដោយខ្លួនឯង ព្រមទាំងធានាថា យើងត្រូវតែ ទទួលបាននូវរបស់ពិសេសៗដែលជាកម្មសិទ្ធិរបស់យើងស្របទៅតាមច្បាប់នៅក្នុងនាមជាពលរដ្ឋផង ដែរ។ ដំបូន្មាននេះល្អ ហើយវាគួរតែទៅរបៀបនេះ។ ប៉ុន្តែ ពេលខ្លះ ព្រះអាចនឹងសូមអោយយើងលះបង់ របស់ទាំងនេះ ក៏មាន ដើម្បីអោយយើងអាចបម្រើទ្រង់កាន់តែប្រសើរឡើង។ ការលះបង់របស់ទាំងនេះ មិនមែនជារឿងងាយនោះឡើយ ហើយវាក៏អាចធ្វើអោយយើងរងទុក្ខផងដែរ។

សូមក្រឡេកមើលរបៀបដែលព្រះយេស៊ូវបានលះបង់អ្វីៗគ្រប់យ៉ាង ដើម្បីធ្វើទៅតាមអ្វីដែលព្រះបាន សូមអោយទ្រង់ធ្វើ (ភីលីព 2៖5-8)។ ខទាំងនេះបានបង្ហាញយើងនូវចំណុច3យ៉ាង ដែលព្រះយេស៊ូវ បានធ្វើ ដើម្បីគោរពផែនការរបស់ព្រះសម្រាប់ទ្រង់។ មុនពេលដែលលោកប៉ុលប្រាប់យើងអំពីចំណុចទាំង3យ៉ាងនេះ គាត់បានមានប្រសាសន៍ថា៖ «ត្រូវតែមានគំនិតគិតដូចជាព្រះគ្រីស្ទយេស៊ូវវិញ» (ភីលីព 2៖5)។

តើចំណុច3យ៉ាងដែលព្រះយេស៊ូវបានធ្វើ ដើម្បីសង្គ្រោះយើងនោះគឺជាអ្វី? ចំណុចទី1 «ទោះ បើទ្រង់មានរូបអង្គជាព្រះក៏ដោយ គង់តែមិនបានរាប់សេចក្តីស្មើនឹងព្រះនោះ ទុកជាសេចក្តីដែលគួរកាន់ ខ្ជាប់ឡើយ គឺទ្រង់បានលះបង់ព្រះអង្គទ្រង់ មកយករូបភាពជាបាវបំរើវិញ ព្រមទាំងប្រសូតមកមានរូបជា មនុស្សផង» (ភីលីព 2៖6, 7)។

ចំណុចទី2 ព្រះយេស៊ូវមិនបានយាងមកផែនដីនេះក្នុងនាមជាបុគ្គលម្នាក់ដ៏មានអំណាចនោះ ទេ។ «ទ្រង់បានលះបង់ព្រះអង្គទ្រង់ មកយករូបភាពជាបាវបំរើវិញ ព្រមទាំងប្រសូតមកមានរូបជាមនុស្ស ផង» (ភីលីព 2៖7)។

ចំណុចទី3 ក្នុងនាមជាបាវបម្រើ ព្រះយេស៊ូវមិនបានរស់នៅយ៉ាងសុខសាន្តនៅលើផែនដីនេះ ឡើយ។ «ហើយដែលឃើញទ្រង់មានភាពជាមនុស្សដូច្នោះ នោះក៏បន្ទាបព្រះអង្គទ្រង់ ទាំងចុះចូលស្តាប់ បង្គាប់ រហូតដល់ទីមរណៈ គឺទ្រង់ទទួលសុគតជាប់ឈើឆ្កាងផង» (ភីលីព 2៖8)។

`តើគំរូរបស់ព្រះយេស៊ូវនេះជាតម្រាប់អោយយើងធ្វើតាមនៅក្នុងជីវិតរបស់យើងដោយរបៀបណាខ្លះ? យើងទាំងអស់គ្នាបានយល់ស្របថា របស់ពិសេសៗដែលជាកម្មសិទ្ធិរបស់យើងស្របទៅតាម ច្បាប់នៃពលរដ្ឋនោះ គឺជារឿងល្អ។ យើងត្រូវតែការពាររបស់ពិសេសៗទាំងនេះ។ តើព្រះអាចនឹងសូមអោយ យើងលះបង់កម្មសិទ្ធិរបស់យើង ដើម្បីបម្រើទ្រង់អោយកាន់តែប្រសើរឡើង នៅពេលខ្លះដែរឬទេ? សូម ពន្យល់។ ឥឡូវនេះ សូមអានខគម្ពីរភីលីព 2៖9។ តើខនេះបានជួយអោយយើងយល់អំពីមូលហេតុ ដែលយើងត្រូវតែថ្វាយខ្លួនយើងទាំងស្រុងដល់ព្រះ និងដល់ផែនការរបស់ទ្រង់សម្រាប់យើងនោះដោយ របៀបណា?`