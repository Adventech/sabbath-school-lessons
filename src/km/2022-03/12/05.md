---
title:  ការជឿទុកចិត្តលើខ្លួនឯងជាជាងជឿទុកចិត្តទៅលើព្រះ
date:  14/09/2022
---

នៅពេលដែលនាងអេវ៉ាធ្វើបាបនៅក្នុងសួនច្បារអេដែននោះ នាងបានសង្ស័យទៅលើព្រះ។ ប៉ុន្តែ អំពើបាបរបស់នាងលើសពីការសង្ស័យទៅទៀត។ នាងអេវ៉ាបានជឿថា នាងមានប្រាជ្ញាគ្រប់គ្រាន់ ល្មមអោយនាងអាចសម្រេចចិត្តដោយខ្លួនឯងបាននូវអ្វីដែលល្អសម្រាប់នាង។ នាងបានជឿទុកចិត្តទៅ លើប្រាជ្ញារបស់នាង។ នៅពេលដែលយើងជឿទុកចិត្តទៅលើប្រាជ្ញាខ្លួនឯងនោះជាជាងជឿទុកចិត្តទៅលើព្រះនោះ យើងបានធ្វើអោយខ្លួនយើងមានបញ្ហាហើយ។

រឿងអំពីស្តេចសូលបានបង្ហាញយើងអំពីកំហុសដែលស្តេចសូលបានធ្វើ នៅពេលដែលទ្រង់ជឿទុកចិត្តទៅលើខ្លួនឯង។ យើងបានឃើញគ្រោះមហន្តរាយតែងតែកើតឡើង នៅពេលដែលជឿទុកចិត្ត លើខ្លួនឯង។ លោកសាំយូអែលបានចាក់ប្រេងតាំងស្តេចសូល ដើម្បីបង្ហាញថា ព្រះបានជ្រើសរើសទ្រង់ អោយធ្វើជាស្តេច (សាំយូអែលទី1 10៖1)។ បន្ទាប់មក លោកសាំយូអែលបានផ្តល់ដំបូន្មាន និងក្បួនច្បាប់សំខាន់ៗមួយចំនួនអោយស្តេចសូលអនុវត្តតាម (សាំយូអែលទី1 10៖8)។ ប៉ុន្តែ ស្តេចសូលមិន បានគោរពតាមឡើយ។

`សូមអានផ្នែកបន្ទាប់នៃរឿងនេះនៅក្នុងខគម្ពីរសាំយូអែលទី1 13៖1-14។ តើស្តេចសូល បានធ្វើអ្វីខ្លះ ដែលនាំទៅរកទីបញ្ចប់ដ៏អាក្រក់របស់គាត់នោះ?`

ស្តេចសូលបានធ្វើរឿង3យ៉ាង ដែលបណ្តាលអោយទ្រង់ពឹងផ្នែកលើខ្លួនឯងភ្លាមៗ បន្ទាប់ទ្រង់ បានក្លាយទៅជាស្តេច។ បញ្ហានោះគឺមិនមែនដោយសារតែរឿងទាំង3យ៉ាងនេះអាក្រក់ដោយខ្លួនវានោះ ទេ។ ប៉ុន្តែ រឿងនីមួយៗបានបង្ហាញយើងថា ស្តេចសូលបានសម្រេចចិត្តធ្វើ ដោយមិនសូមអនុញ្ញាតមក ពីព្រះ។ សូមក្រឡេកមើលនូវអ្វីដែលបានកើតឡើង។

1. ស្តេចសូលបានមានបន្ទូលថា «ខ្ញុំឃើញថា» (សាំយូអែលទី1 13៖11)។ ស្តេចសូលឃើញ ថា ពួកបណ្តាទ័ពបានរត់ខ្ចាត់ខ្ចាយចេញទៅ។ ស្តេចសូលក៏ឃើញថា លោកសាំយូអែលមិននៅទីនោះ ដើម្បីជួយដល់គាត់នោះដែរ (សាំយូអែលទី1 13៖11)។ ស្តេចសូលមានអារម្មណ៍ថា ខ្លួនមានសម្ពាធ ជាខ្លាំង។ ម្ល៉ោះហើយ ទ្រង់បានវិនិច្ឆ័យនូវអ្វីដែលកំពុងតែកើតឡើងជាមួយនឹងព្រះនេត្ររបស់ទ្រង់ផ្តល់ ដោយមិនរង់ចាំព្រះនោះឡើយ។

2. បន្ទាប់មក ស្តេចសូលបានមានបន្ទូលថា «ខ្ញុំនឹកថា» (សាំយូអែលទី1 13៖12)។ ស្តេច សូលបានប្រកាសថា ពួកសាសន៍ភីលីស្ទីនច្បាស់ជាឈ្នះកងទ័ពនៃសាសន៍អ៊ីស្រាអែលហើយ។ អ្វីដែល ស្តេចសូលបានឃើញដោយព្រះនេត្ររបស់ទ្រង់នោះ បានធ្វើអោយទ្រង់យល់ខុសអំពីហេតុការណ៍ដែល កំពុងតែកើតឡើង។

3. ទីបំផុត ស្តេចសូលបានមានបន្ទូលថា «ខ្ញុំបានបង្ខំខ្លួន» (សាំយូអែលទី1 13៖12)។ ស្តេច សូលបានបង្ខំខ្លួនថ្វាយតង្វាយដល់ព្រះ (សាំយូអែលទី1 13៖12)។ នៅត្រង់នេះ យើងបានឃើញថា គំនិតរបស់ស្តេចសូលបានបណ្តាលអោយអារម្មណ៍របស់ទ្រង់កាន់តែភ័យទៅៗ។

យើងទាំងអស់គ្នាសុទ្ធតែមានបទពិសោធន៍ដូចជាស្តេចសូលយ៉ាងដូច្នេះដែរ។ យើងបានពឹងផ្អែកទៅលើអ្វីដែលយើងបានឃើញ។ ការដែលយើងបានឃើញនោះបាននាំអោយយើងពឹងផ្អែកទៅលើ គំនិតនៃមនុស្សលោករបស់យើង។ ហើយពឹងផ្អែកទៅលើគំនិតនៃមនុស្សលោកនេះទៀតសោត ក៏បាននាំអោយយើងពឹងផ្អែកទៅលើអារម្មណ៍នៃមនុស្សលោករបស់យើងផងដែរ។ បន្ទាប់មក យើងបានអនុវត្ត ទៅតាមអារម្មណ៍ទាំងនោះ។

`តើលោកអ្នកគិតថា ហេតុអ្វីបានជាការដែលស្តេចសូលធ្វើតាមគំនិតរបស់ទ្រង់នោះ គឺជារឿង ងាយជាជាងធ្វើតាមសេចក្តីបង្គាប់របស់ព្រះយ៉ាងដូច្នេះ? បើសិនជាយើងបានដឹងថា យើងជាមនុស្សលោក ដ៏ខ្សោយទៅហើយ ហេតុអ្វីបានជាយើងនៅតែជឿទុកចិត្តលើខ្លួនយើងយ៉ាងដូច្នេះ? តើយើងអាចធ្វើអ្វីខ្លះ ដើម្បីរៀនជឿទុកចិត្តទៅលើសេចក្តីបង្គាប់របស់ព្រះជាជាងជឿទៅលើគំនិត និងអារម្មណ៍របស់យើងនោះ?`