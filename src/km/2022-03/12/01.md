---
title:  គ្រាប់ពូជដែលងាប់
date:  10/09/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ភីលីព 2៖5-9; រ៉ូម12៖1, 2; សាំយូអែលទី1 3៖10; សាំយូអែលទី1 2៖12-3៖18; សាំយូអែលទី1 13៖1-14; សាការី4៖6។

> <p>ខចងចាំ</p>
> «ប្រាកដមែន ខ្ញុំប្រាប់អ្នករាល់គ្នាជាប្រាកដថា បើគ្រាប់ស្រូវដែលធ្លាក់ចុះទៅដីមិនងាប់ទេ នោះក៏នៅតែ1ដដែល តែបើងាប់វិញ នោះក៏បង្កើតផលជាច្រើនឡើង (យូ៉ហាន 12៖24)។

ព្រះយេស៊ូវបានបង្ហាញយើងនូវរូបស័ព្ទមួយស្តីអំពីគ្រាប់ពូជនៃស្រូវសាលីដែលងាប់។ គ្រាប់ ពូជនៃស្រូវសាលីដែលងាប់បានបង្ហាញយើងអំពីអត្ថន័យនៃការថ្វាយជីវិតរបស់យើងទាំងស្រុងទៅឯព្រះ។ ចំណុចទី1 គ្រាប់ពូជបានជ្រុះចេញពីដើមនៃស្រូវសាលី។ គ្រាប់ពូជមិនអាចគ្រប់គ្រងទិសដៅ នៅពេលដែលវាធ្លាក់បានឡើយ។ គ្រាប់ពូជក៏មិនអាចគ្រប់គ្រងទៅដីដែលកប់វានោះដែរ។

ចំណុចទី2 គ្រាប់ពូជមានពេល ដែលត្រូវរង់ចាំ ដើម្បីលូតលាស់។ គ្រាប់ពូជបានធ្លាក់ទៅ លើដី។ ប៉ុន្តែ វាមិនបានដឹងថា នឹងមានអ្វីកើតឡើងនៅពេលអនាគតនោះទេ។ គ្រាប់ពូជក៏មិនអាចមើលឃើញអំពីអ្វីដែលនឹងត្រូវកើតឡើងនៅពេលអនាគតបានដែរ។ (ជាការពិតណាស់ វាគ្រាន់តែជា គ្រាប់ពូជប៉ុណ្ណោះ វាគ្មានគំនិតអ្វីឡើយ)។

ចំណុចទី3 គ្រាប់ពូជមានពេល ដែលត្រូវងាប់។ គ្រាប់ពូជមិនអាចក្លាយទៅជាដើមស្រូវសាលីមួយបានឡើយ រហូតទាល់តែវាលះបង់កន្លែងសុវត្ថិភាពរបស់វានៅក្នុងជាមុនសិន។ គ្រាប់ពូជ ត្រូវតែ «ងាប់» ជាមុនសិន។ ដូច្នេះ គ្រាប់ពូជត្រូវតែលះបង់នូវអ្វីដែលខ្លួនមានកាលពីមុនចោលចេញ។ នៅពេលនោះ គ្រាប់ពូជអាចនឹងក្លាយទៅជាស្រូវសាលីមួយទង ដែលយើងអាចបរិភោគបាន។