---
title:  ការសិក្សាបន្ថែម
date:  15/07/2022
---

សូមអាន Ellen G. White, “The Exodus,” pages 281-290; “From the Red Sea to Sinai,” pages 291-302, in Patriarchs and Prophets, “The Temptation,” pages 114-123, in The Desire of Age។

ក្នុងសម័យព្រះគម្ពីរ ព្រះអម្ចាស់បានដឹកនាំរាស្ត្ររបស់ទ្រង់ទៅកាន់រេផីឌីម។ ទ្រង់ប្រហែលជាអាចដឹកនាំយើងទៅទីនោះផង ក៏ថាបាន។ តើហេតុអ្វីបានធ្វើយ៉ាងដូច្នេះ? នោះគឺដើម្បីសាកល្បងយើង។ ព្រះអម្ចាស់ចង់ទតឃើញយើងគោរពតាមទ្រង់ និងស្មោះត្រង់ចំពោះទ្រង់។ ព្រះមិនដឹកនាំយើងទៅឯកន្លែង ស្រណុកស្រួលនៅក្នុងជីវិតរបស់យើងជានិច្ចនោះឡើយ។ ប្រសិនបើទ្រង់ធ្វើដូច្នេះមែន យើងអាចនឹងភ្លេច ថា ទ្រង់គឺជាអង្គជំនួយរបស់យើង។ ព្រះប្រាថ្នាចង់បង្ហាញអង្គទ្រង់ដល់យើង។ ទ្រង់ចង់បង្ហាញយើងនូវរបស់ ដ៏អស្ចារ្យទាំងអស់ដែលទ្រង់បានបង្កើត ដើម្បីផ្គត់ផ្គង់តម្រូវការរបស់យើង។ ដូច្នេះ ព្រះបានអនុញ្ញាតអោយ ការសាកល្បង និងគ្រាលំបាកៗចូលមកឯយើង។ គ្រាលំបាកៗទាំងនេះបានបង្រៀនយើងថា យើងមិនអាច ធ្វើខ្លួនឯងបានឡើយ។ ក្នុងអំឡុងនៃគ្រាលំបាកៗទាំងនេះ យើងបានរៀនបែរមកសូមជំនួយពីព្រះវិញ។ ព្រះ អាចធ្វើអោយទឹកដ៏ត្រជាក់ហូរចេញពីថ្មដ៏រឹងបាន។ នៅពេលដែលយើងឃើញព្រះមុខទល់មុខនោះ យើងនឹង បានដឹងថា ព្រះបានទ្របន្ទុកធ្ងន់ៗជាច្រើនប៉ុនណាជំនួសយើង។ យើងក៏បានដឹងថា ព្រះអម្ចាស់ចង់ទ្របន្ទុក ធ្ងន់ៗ ទាំងនោះជំនួសយើងផងដែរ ប្រសិនបើយើងបានអនុញ្ញាតដល់ទ្រង់»។ ដកស្រង់ពី Ellen G. White, “Rephidim,” Advent Review and Sabbath Herald, April 7, 1903។

**សំណួរពិភាក្សា**

`1. យើងតែងតែពិភាក្សាគ្នាថា អំពើបាបគឺជាអ្វីមួយដែលយើងម្នាក់ៗកំពុងតែប្រយុទ្ធ។ តើមានប្រភេទ អំពើបាបដែលយើងត្រូវការប្រយុទ្ធជាលក្ខណៈគ្រួសារ ឬពួកជំនុំដែរឬទេ? ប្រសិនបើមាន តើអំពើបាបទាំង នេះគឺជាអ្វីខ្លះ?`

`2. នៅក្នុងថ្នាក់ ចូរសូមអោយអ្នកស្ម័គ្រចិត្តនិយាយអំពីបទពិសោធន៍ដែលពួកគេមាននៅក្នុងជីវិតដែលពួកគេ «មិនពេញចិត្ត»។ តើយ៉ាងណាទៅវិញ ប្រសិននៅសព្វថ្ងៃនេះ សមាជិកនៅក្នុងថ្នាក់របស់លោកអ្នក កំពុងតែជួបបទពិសោធន៍ទាំងនេះនោះ?`

`3. យើងទាំងអស់គ្នាបានដឹងអំពីមូលហេតុសម្រាប់ការសាកល្បងដែលព្រះបានប្រទានដល់យើង។ ព្រះចង់ អោយយើងបានបរិសុទ្ធ ព្រមទាំងចង់អោយចិត្តរបស់យើងបានស្អាតផងដែរ។ ព្រះចង់បញ្ជាក់ថា យើងបាន ស្មោះត្រង់ចំពោះទ្រង់។ តើយើងអាចយល់អំពីការសាកល្បងដែលមើលទៅដូចជាគ្មានតម្លៃអ្វីទាល់តែសោះ យ៉ាងដូចម្តេចទៅបាន? (ឧទាហរណ៍៖ បុគ្គលម្នាក់ត្រូវបានស្លាប់នៅក្នុងគ្រោះថ្នាក់រថយន្តមួយ) សូមព្យាយាម រកចម្លើយតបទៅនឹងសំណួរដ៏ពិបាកនេះនៅក្នុងថ្នាក់។`