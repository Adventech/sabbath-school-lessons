---
title:  សង្គ្រាមរវាងសេចក្តីល្អ និងសេចក្តីអាក្រក់នៅក្នុងទីរហោស្ថាន
date:  12/07/2022
---

> <p></p>
> «រីឯព្រះយេស៊ូវទ្រង់បានពេញជាព្រះវិញ្ញាណបរិសុទ្ធ ក៏វិលពីទន្លេយ័រដាន់មកវិញ នោះព្រះ វិញ្ញាណនាំទៅនៅទីរហោស្ថាន ទ្រង់ត្រូវអារក្សល្បួងក្នុងរវាង40ថ្ងៃ មិនបានសោយអ្វីសោះនៅវេលានោះ លុះផុតថ្ងៃទាំងនោះមក ទ្រង់ក៏ឃ្លាន» (លូកា 4៖1, 2)។

`សូមអានរឿងនៅក្នុងខគម្ពីរលូកា 4៖1-13។ តើលោកអ្នកបានរៀនមេរៀនអ្វីខ្លះ ចេញពីរឿងអំពីរបៀបយកឈ្នះសង្គ្រាមទាស់នឹងអំពើបាបនេះ?`

ការនិយាយថា ទេ ទៅកាន់អំពើបាបនោះគឺជារឿងដ៏ពិបាកបំផុត ពីព្រោះចិត្តអាក្រក់របស់យើងរីករាយនឹងការធ្វើអំពើទុច្ចរិត។ ដូច្នេះ ចំណុចងាយនឹងធ្វើអោយយើងធ្លាក់ចូលទៅក្នុងអំពើបាបជាទីបំផុត។ សេចក្តីប្រាថ្នាក្នុងការធ្វើបាបក៏តែងតែបំពេញចិត្តរបស់យើងម្តងហើយម្តងទៀត នៅពេល ដែលយើងមិនចង់និយាយថា ទេ ផងដែរ។

បទគម្ពីរលូកា 4 បានពិពណ៌នាអំពីរបៀបដែលសាតាំងបានព្យាយាមល្បួងព្រះយេស៊ូវនៅក្នុងទីរហោស្ថាន។ ជាដំបូង យើងប្រហែលជាគិតថា ព្រះវិញ្ញាណបរិសុទ្ធបាននាំព្រះយេស៊ូវទៅរកអំពើ បាបហើយ មើលទៅ។ ប៉ុន្តែ ព្រះគម្ពីរបានបង្ហាញថា ព្រះមិនដែលព្យាយាមនាំយើងទៅរកអំពើបាបនោះ ឡើយ (យ៉ាកុប 1៖13)។ យើងបានឃើញរួចមកហើយថា ព្រះបានប្រទានការសាកល្បងលំបាកៗដល់យើង។ បទគម្ពីរលូកា 4 បានបង្ហាញយើងថា ព្រះវិញ្ញាណបរិសុទ្ធអាចនាំយើងទៅរកគ្រានៃការសាកល្បង។ ក្នុងអំឡុងនៃគ្រាទាំងនេះ សាតាំងអាចវាយប្រហារយើង និងព្យាយាមនាំយើងអោយធ្វើ បាប។ យើងប្រហែលជាមិនអាចយល់អំពីអ្វីដែលកំពុងតែកើតឡើងចំពោះយើងបានឡើយ។ ម្ល៉ោះហើយ យើងអាចគិតថា យើងមិនបានធ្វើតាមព្រះនៅក្នុងផ្លូវដ៏ត្រឹមត្រូវនោះឡើយ។ ប៉ុន្តែ គោលគំនិតនេះមិន មែនត្រូវរហូតឡើយ។

«ពេលខ្លះ ព្រះបាននាំយើងទៅជួបនឹងបញ្ហា និងគ្រាលំបាកៗ។ នៅពេលនោះ យើងតែងឆ្ងល់ ថា ព្រះវិញ្ញាណរបស់ព្រះបានដឹកនាំយើងដែរឬទេ។ ប៉ុន្តែ យើងត្រូវតែនឹកចាំថា ព្រះវិញ្ញាណបាននាំព្រះយេស៊ូវទៅឯទីរហោស្ថាន។ នៅទីនោះ សាតាំងបានព្យាយាមល្បួងព្រះយេស៊ូវអោយធ្វើបាប។ នៅ ពេលដែលព្រះនាំយើងទៅជួបនឹងគ្រាលំបាកៗនោះ ទ្រង់មានផែនការមួយសម្រាប់យើង។ ការសាកល្បងនេះគឺជាប្រយោជន៍ដល់យើងទេ។ ព្រះយេស៊ូវមិនបានទៅឯទីរហោស្ថានដោយអង្គឯងនោះឡើយ។ ទ្រង់បានអនុញ្ញាតអោយព្រះដឹកនាំទ្រង់ . . . . ព្រះយេស៊ូវក៏មិនបានបាត់បង់សេចក្តីសង្ឃឹម នៅពេលដែលសាតាំងព្យាយាមល្បួងទ្រង់នោះដែរ។ ដូច្នេះ យើងគួរតែធ្វើតាមតម្រាប់របស់ព្រះយេស៊ូវ។ ដកស្រង់ ពី Ellen G. White, The Desire of Ages, pages 126, 129, adapted។

ពេលខ្លះ នៅពេលដែលព្រះប្រទានការសាកល្បងមួយដល់យើងនោះ យើងមានអារម្មណ៍ «ក្តៅក្រហាល» ជាខ្លាំង។ យើងមិនមានអារម្មណ៍ថា ការសាកល្បងធ្វើអោយយើងបានបរិសុទ្ធនោះ ឡើយ។ ដូច្នេះ ចំណុចនេះគឺជាការកំសាន្តចិត្តមួយ នៅពេលដែលយើងធ្លាក់ទៅក្នុងអំពើបាបនោះ យើង អាចមានសេចក្តីសង្ឃឹមម្តងទៀត។ តើហេតុអ្វី? នោះគឺដោយសារតែព្រះយេស៊ូវបានរក្សាភាពស្មោះត្រង់ ចំពោះព្រះ។ ព្រះយេស៊ូវបានរងអំពើបាបរបស់យើងជំនួសយើងនៅលើឈើឆ្កាង។ នេះគឺជាដំណឹងល្អ មួយ។ ទ្រង់បានចេញថ្លៃលោះអំពើបាបរបស់យើង ដោយសារតែយើងបានអាក់ខានក្នុងការនិយាយថា ទេ ទៅកាន់អំពើបាប។ ព្រះយេស៊ូវបានរងទុក្ខធ្ងន់ជាងការរងទុក្ខដែលយើងធ្លាប់មានទៅទៀត។ ព្រះ បានទទួលយកយើង ដោយសារតែព្រះយេស៊ូវនេះឯង។ សូម្បីតែបាបជនដ៏អាក្រក់បំផុតនៅលើផែនដី នេះ ក៏អាចទទួលបានសេចក្តីសង្ឃឹមនេះផងដែរ (ធីម៉ូថេទី1 1៖15)។