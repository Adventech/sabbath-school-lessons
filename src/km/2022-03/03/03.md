---
title:  ទឹកដែលមានរសជាតិមិនល្អ
date:  11/07/2022
---

> <p></p>
> «ឯពួកជំនុំកូនចៅអ៊ីស្រាអែលទាំងអស់ក៏ចេញពីទីរហោស្ថានស៊ីន ធ្វើដំណើរទៅតាមបង្គាប់ព្រះយេហូវ៉ា ក៏ដំឡើងត្រសាលនៅត្រង់រេផិឌីម នៅទីនោះគ្មានទឹកឲ្យគេផឹកសោះ» (និក្ខមនំ 17៖1)។

យើងមិនអាចទទួលបានរបស់គ្រប់យ៉ាងពីព្រះតាមដែលយើងប្រាថ្នានោះឡើយ។ ប៉ុន្តែ យើង អាចរំពឹងបានថា ព្រះនឹងប្រទានរបស់គ្រប់យ៉ាងដែលត្រូវការ មែនទេ? មិនមែនរបស់គ្រប់យ៉ាងដែលយើង «គិត» ថា យើងត្រូវការនោះឡើយ តែជារបស់ដែលយើងពិតជាត្រូវការមែន។

ចំណុចមួយដែលពួកសាសន៍អ៊ីស្រាអែលត្រូវការបំផុតនោះ គឺជាទឹក។ ព្រះទើបតែបាននាំពួក សាសន៍អ៊ីស្រាអែលឆ្លងកាត់សមុទ្រក្រហមរួច។ បន្ទាប់មក ពួកគេបានដើរតាមដុំពពកនៃព្រះឆ្លងកាត់ទីរហោស្ថានដ៏ក្តៅអស់រយៈពេល3ថ្ងៃ ដោយមិនឃើញមានទឹកនៅត្រង់ណាទាល់តែសោះ។ ពួកសាសន៍ អ៊ីស្រាអែបានចាប់ផ្តើមស្លន់ស្លោឡើង។ យើងអាចយល់អំពីការភ័យខ្លាចរបស់ពួកគេនេះបាន។ តើដែល ពួកគេអាចទទួលបានទឹកដែលពួកគេត្រូវការនៅពេលណាទៅ?

ដូច្នេះ តើព្រះបាននាំពួកគេទៅកន្លែងណា? ដុំពពកដ៏ខ្ពស់បាននាំពួកគេទៅកាន់ម៉ារ៉ាដែលជា កន្លែងមានទឹក។ ពួកសាសន៍អ៊ីស្រាអែលគួរតែមានអារម្មណ៍ត្រេកអរ។ ប៉ុន្តែ នៅពេលដែលពួកគេភ្លក់ ទឹកនោះ ពួកគេបានខ្ជាក់វាចេញ ដោយនិយាយថា ទឹកនោះមិនឆ្ងាញ់ទាល់តែសោះ។ «បណ្តាជនក៏ត្អូញត្អែរ ដាក់ម៉ូសេថា តើយើងមានអ្វីផឹក» (និក្ខមនំ 15៖24)។

បន្ទាប់មក 5ថ្ងៃក្រោយមកទៀត ព្រះបានប្រទានការសាកល្បងខាងឯទឹកម្តងទៀត។ ម្តងនេះ ដុំពពកបានឈប់ នៅកន្លែងដែលគ្មានទឹកទាល់តែសោះ (និក្ខមនំ 17៖1)។

`តើព្រះបានបង្ហាញសាសន៍អ៊ីស្រាអែលអំពីព្រះអង្គទ្រង់នៅត្រង់ម៉ារ៉ា និងរេផិឌីមយ៉ាងដូចម្តេច ដែរ? តើពួកសាសន៍អ៊ីស្រាអែលគួរតែបានរៀនមេរៀនអ្វីដែរ នៅត្រង់នោះ? សម្រាប់ចម្លើយ សូមអាន ខគម្ពីរនិក្ខមនំ 15៖22-27 និងខគម្ពីរនិក្ខមនំ 17៖1-7។`

`តើពួកកូនចៅអ៊ីស្រាអែលបានសួរសំណួរយ៉ាងដូចម្តេច នៅត្រង់រេផិឌីម? សូមអានខគម្ពីរ 17៖7 សម្រាប់ចម្លើយ។ តើលោកអ្នកធ្លាប់មានចម្ងល់ដូចជាពួកគេដែរឬទេ? ប្រសិនបើមាន តើហេតុអ្វី? តើលោកអ្នកបានរៀនមេរៀនអ្វីខ្លះ បន្ទាប់ពីព្រះបានឆ្លើយតបទៅនឹងសំណួររបស់លោកអ្នកនោះ? តើលោកអ្នកត្រូវការសួរសំណួរនេះប៉ុន្មានដងទៀតបានលោកអ្នកឈប់?`