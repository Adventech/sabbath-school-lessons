---
title:  ទ្រុងបក្សី
date:  09/07/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
និក្ខមនំ 14៖10; និក្ខមនំ 17៖1; លូកា 4៖1; ពេត្រុសទី1 1៖6-9; រ៉ូម 8៖28; កូរិនថូសទី2 12៖9។

> <p>ខចងចាំ</p>
> «អ្នករាល់គ្នាក៏មានសេចក្តីអំណរជាខ្លាំង ក្នុងសេចក្តីសង្គ្រោះនោះ ទោះបើសព្វថ្ងៃនេះត្រូវរងទុក្ខព្រួយជាយូរបន្តិច ដោយកើតមានសេចក្តីល្បួងផ្សេងៗក៏ដោយ» (ពេត្រុសទី1 1៖6)។

បក្សីមិនអាចរៀនច្រៀងបានឡើយ លុះត្រាតែវាបានរស់នៅក្រោមពន្លឺថ្ងៃ ហើយអាចឮសំឡេង និងតន្ត្រីដទៃទៀតជាមុនសិន។ បក្សីអាចចាប់បានឃ្លាពីចម្រៀងមួយ ហើយនឹងឃ្លាពីបទចម្រៀងមួយ ទៀត។ ប៉ុន្តែ បក្សីមិនអាចរៀនចម្រៀងមួយបទនោះទាំងស្រុងបានឡើយ។ ម្ល៉ោះហើយ ម្ចាស់បក្សីត្រូវ តែគ្របទ្រុងរបស់វា។ បន្ទាប់មក ម្ចាស់ត្រូវតែដាក់ទ្រុងនោះនៅក្នុងកន្លែងមួយ ដែលបក្សីនឹងឮចម្រៀង ដែលគាត់ត្រូវច្រៀងនោះ។ នៅក្នុងទីងងឹត បក្សីបានព្យាយាមហើយព្យាយាមទៀត ដើម្បីច្រៀងចម្រៀង នោះ។ នេះគឺជារបៀបមួយដែលបក្សីអាចរៀនច្រៀងចម្រៀងនោះបាន។ បន្ទាប់មក បក្សីនោះនឹងអាច ច្រៀងចម្រៀងមួយបទនោះ នៅពេលដែលម្ចាស់យកវាមកដាក់នៅឯទីភ្លឺវិញ។ ព្រះក៏បានបង្ហាត់កូនៗ របស់ទ្រង់យ៉ាងដូច្នេះដែរ។ ព្រះមាន «ចម្រៀង» មួយបទ ដើម្បីបង្រៀនយើង។ យើងក៏ត្រូវតែរៀន ចម្រៀងនោះ នៅក្នុងគ្រាងងឹតនៃសេចក្តីវេទនាផងដែរ។ បន្ទាប់មក យើងនឹងអាចច្រៀងចម្រៀងមួយ បទបានតាមចិត្តចង់»។ ដកស្រង់ពី Ellen G. White, The Ministry of Healing, page 472, adapted។

តើលោកអ្នកបានឃើញនៅក្នុងកថាខណ្ឌដែលយើងទើបតែអានអម្បាញ់មិញថា បុគ្គលដែល កាន់ទ្រុងបក្សីចូលទៅក្នុងទីងងឹតនោះគឺជាម្ចាស់របស់វាដែរឬទេ?

យើងបានឃើញថា សាតាំងធ្វើអោយមានការឈឺចាប់។ ចំណុចនេះងាយនឹងមើលឃើញ ណាស់ មែនទេ? ប៉ុន្តែ តើព្រះដ៏ជាបរមគ្រូរបស់យើងពិតជាបាននាំចូលទៅក្នុងគ្រានៃសេចក្តីវេទនាដែរ ឬទេ? តើព្រះពិតជាបានប្រទានការសាកល្បងលំបាកៗដែលធ្វើអោយយើងមានអារម្មណ៍ច្របូកច្របល់ និងឈឺចាប់ដែរឬទេ?