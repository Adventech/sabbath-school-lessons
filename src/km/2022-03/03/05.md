---
title:  សេចក្តីសង្ឃឹមនៃផ្ទៃមេឃ និងផែនដីថ្មី
date:  13/07/2022
---

`សូមអានខគម្ពីរពេត្រុសទី1 1៖6, 7។ តើព្រះបានបណ្តាលអោយលោកពេត្រុសមានប្រសាសន៍ យ៉ាងដូចម្តេចនៅក្នុងខទាំងនេះ?`

ព្រះបានបណ្តាលអោយលោកពេត្រុសសរសេរទៅកាន់អ្នកដែលកំពុងតែរងទុក្ខ។ ជាទូទៅ មនុស្សទាំងនេះមានអារម្មណ៍ឯកោជាទីបំផុត។ អ្នករងទុក្ខទាំងនេះបាន «បែកខ្ញែកគ្នាទៅរស់ជាអាណិក ជន នៅស្រុកប៉ុនតុស ស្រុកកាឡាទី ស្រុកកាប៉ាដូគា ស្រុកអាស៊ី និងស្រុកប៊ីធូនា» (ពេត្រុសទី1 1៖1, គខប)។ សព្វថ្ងៃនេះ យើងបានដឹងថា តំបន់ទាំងនេះគឺជាប្រទេសទួរគីខាងលិច។ ព្រះបានបណ្តាលអោយ លោកពេត្រុសមានប្រសាសន៍ថា គាត់បានដឹងថា អ្នកអានរបស់គាត់កំពុងតែមានអារម្មណ៍សោកស្តាយ នៅក្នុងខក្រោយៗមកទៀត។ ពួកគេបានជួបនឹងការសាកល្បងខាងឯសេចក្តីជំនឿជាច្រើន។ ពួកគេបាន «រងទុក្ខព្រួយជាយូរបន្តិច» (ពេត្រុសទី1 1៖6)។

`ព្រះបានបណ្តាលអោយលោកពេត្រុសមានប្រសាសន៍ថា រាស្ត្ររបស់ព្រះបាន «បែកខ្ញែកគ្នាទៅរស់ជាអាណិកជនស្រុក» ដទៃទៀត (ពេត្រុសទី1 1៖1, គខប)។ តើការរស់នៅជាអាណិកជនរបស់ ពួកគេនេះបានធ្វើអោយជីវិតរបស់ពួកគេកាន់តែលំបាក់ៗទៅដោយរបៀបណា?`

ក្នុងសម័យព្រះគម្ពីរ ការក្លាយមកជាគ្រីស្ទានគឺជាបទពិសោធន៍ដ៏ថ្មីមួយ។ នៅសម័យនោះ ពួក គ្រីស្ទានមានគ្នាតិចតួចណាស់។ រឿងដែលល្អបំផុតនោះ គឺថា មនុស្សមិនដឹងថា ពួកគ្រីស្ទានគឺជាអ្នកណា នោះឡើយ។ រីឯរឿងដែលអាក្រក់បំផុតនោះ គឺថា មនុស្សបានវាយប្រហារពួកគ្រីស្ទាន និងធ្វើបាបពួក គេ។ ព្រះបានបណ្តាលអោយលោកពេត្រុសប្រាប់ពួកគ្រីស្ទានថា បទពិសោធន៍របស់ពួកគេគ្មានអ្វីចំឡែក នោះឡើយ។ មែនហើយ ពួកគេអាចសោកសៅបន្តិច ដោយសារតែសេចក្តីវេទនា និងការសាកល្បងទាំង អម្បាលម៉ានរបស់ពួកគេ។ ប៉ុន្តែ ការសាកល្បងទាំងនេះសម្រាប់តែហេតុផលមួយប៉ុណ្ណោះ (ពេត្រុសទី1 1៖6, 7)។ ព្រះបានផ្តល់ការសាកល្បងដល់ពួកគេ ដើម្បីអោយសេចក្តីជំនឿរបស់ពួកគេបានលូតលាស់ ឡើង។

`តើលោកពេត្រុសចង់អោយពួកគ្រីស្ទានមានសេចក្តីសង្ឃឹមយ៉ាងដូចម្តេច ខណៈដែលពួកគេ កំពុងតែជួបនឹងបញ្ហា និងការសាកល្បងខាងឯសេចក្តីជំនឿនេះ? សូមអានខគម្ពីរពេត្រុសទី1 1៖6-9 សម្រាប់ចម្លើយ។ តើសេចក្តីសង្ឃឹមនេះមានន័យដូចម្តេចដែរសម្រាប់យើង?`

ជាការពិតណាស់ យើងប្រហែលជាអាចរងទុក្ខមែន។ យើងប្រហែលជាអាចជួបនឹងគ្រាលំបាកៗ នៅក្នុងជីវិតរបស់យើងមែន។ ប៉ុន្តែ ជីវិតដ៏នៅអស់កល្បកំពុងតែរង់ចាំយើង។ ព្រះយេស៊ូវនឹងប្រទានអំណោយទាននេះដល់យើង នៅពេលដែលទ្រង់យាងត្រឡប់មកវិញ។ ពាក្យពេចន៍របស់លោកប៉ុលទៅ កាន់ពួកគ្រីស្ទាននៅក្នុងសម័យរបស់គាត់នោះ ក៏ជាព្រះបន្ទូលរបស់ព្រះសម្រាប់យើងសព្វថ្ងៃនេះដែរ។ មែនហើយ យើងប្រហែលជាអាចរងទុក្ខនូវរឿងដ៏ឈឺចាប់ជាច្រើននៅក្នុងជីវិតមែន។ ប៉ុន្តែ យើងត្រូវតែនឹកចាំអំពីអំណោយទាននៃជីវិតអស់កល្ប ដែលកំពុងតែរង់ចាំយើងនៅលើផែនដីថ្មី។ នៅពេលនោះ យើង នឹងមានជីវិតមួយដែលមានសេរីភាពពីការឈឺចាប់ សេចក្តីវេទនា ហើយនិងសេចក្តីស្លាប់។ សេចក្តីសន្យា នេះអស្ចារ្យជាទីបំផុត។ ការសុគតរបស់ព្រះយេស៊ូវបានធ្វើអោយសេចក្តីសន្យាសម្រេចបាន។ ដូច្នេះ យើង មិនត្រូវបោះបង់ចោលសេចក្តីជំនឿ នៅពេលដែលយើងរងគ្រាលំបាកៗនោះឡើយ។ យើងត្រូវតែទូលសូមអោយព្រះអម្ចាស់ដកហូតនូវអ្វីដែលរារាំងសេចក្តីជំនឿរបស់យើងចេញពីចិត្តរបស់យើង។