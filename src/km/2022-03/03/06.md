---
title:  ការសាកល្បងខាងឯសេចក្តីជំនឿ
date:  14/07/2022
---

លោកអាឡេកបានជួបនឹងបញ្ហា កាលពីគាត់នៅជាក្មេង។ គាត់បានប្រើគ្រឿងញៀន។ គាត់បានចូលរួមជាមួយនឹងក្រុមកាប់ចាក់។ ពេលខ្លះ គាត់ក៏ត្រូវជាប់ឃុំឃាំងផងដែរ។ ប៉ុន្តែ លោកអាឡេកបានស្គាល់ព្រះតាមរយៈសមាជិកព្រះវិហារតំបន់ម្នាក់។ (សមាជិកព្រះវិហារបានតាមទាន់លោកអាឡេក កំពុងលួចអ៊ីវ៉ាន់របស់គាត់)។ សមាជិកនោះមានចិត្តសប្បុរស ហើយគាត់បានអភ័យទោសអោយលោក អាឡេក។ ក្រោយមក លោកអាឡេកបានថ្វាយចិត្តរបស់គាត់ដល់ព្រះយេស៊ូវ។ ជាការពិតណាស់ លោក អាឡេកបានបន្តជួបទាំងបញ្ហាថ្មីៗ និងបញ្ហាកាលពីមុន។ ប៉ុន្តែ ឥឡូវនេះ លោកអាឡេកគឺជាមនុស្សថ្មីម្នាក់នៅក្នុងព្រះយេស៊ូវគ្រីស្ទ។ លោកអាឡេកបានស្រឡាញ់ព្រះ ហើយចង់បង្ហាញព្រះអំពីទំហំនៃសេចក្តី ស្រឡាញ់របស់គាត់ដល់ទ្រង់។ ដូច្នេះ លោកអាឡេកបានគោរពតាមក្រឹត្យវិន័យរបស់ព្រះ (យ៉ូហាន 5:1, 2)។ លោកអាឡេកមានអារម្មណ៍ថា ព្រះចង់អោយគាត់បម្រើទ្រង់ទាំងស្រុង ហើយនិងចេះអធិប្បាយ។ ដូច្នេះ លោកអាឡេកបានសម្រេចចិត្តទៅរៀនធ្វើជាគ្រូគង្វាល។

នៅឯមហាវិទ្យាល័យ ដំបូងឡើយ អ្វីៗគ្រប់យ៉ាងដំណើរការយ៉ាងរលូនសម្រាប់លោកអាឡេក។ បន្ទាប់មក អ្វីៗគ្រប់យ៉ាងចាប់ផ្តើមខុសប្រក្រតី។ ជីវិតរបស់លោកអាឡេកបានចាប់ផ្តើមច្របូកច្របល់។ ជាដំបូង អាឡេកបានអស់លុយ។ បន្ទាប់មក មិត្តភក្តិជិតស្និទ្ធរបស់គាត់បានបែរមកទាស់នឹងគាត់។ មិត្ត ម្នាក់នោះបានចាប់និយាយអាក្រក់អំពីលោកអាឡេកទៅកាន់អ្នកដទៃ។ រឿងអាក្រក់ៗទាំងនេះមិនមែនជា រឿងពិតនោះឡើយ ប៉ុន្តែ មនុស្សជាច្រើនបានជឿរឿងប្រឌិតទាំងនោះ។ បន្ទាប់មកទៀត លោកអាឡេក បានធ្លាក់ខ្លួនឈឺ។ គ្មានគ្រូពេទ្យណាបានដឹងថា លោកអាឡេកកើតរោគអ្វីនោះឡើយ។ ប៉ុន្តែ មិនយូរ ប៉ុន្មាន លោកអាឡេកមិនអាចទៅរៀនបានឡើយ ដោយសារតែឈឺខ្លាំងពេក។ គាត់មានអារម្មណ៍ថា គាត់ត្រូវតែឈប់រៀន។ លើសពីនេះទៅទៀតនោះ លោកអាឡេកបានចាប់ផ្តើមប្រើគ្រឿងញៀនម្តងទៀត។ លោកអាឡេកមិនបានយល់អំពីមូលហេតុដែលធ្វើអោយរឿងអាក្រក់ៗទាំងនេះកើតឡើងនោះឡើយ។ គាត់គ្រាន់តែដឹងច្បាស់ថា ព្រះបាននាំគាត់មកកាន់សាលារៀននេះ។ តើលោកអាឡេកមានកំហុសដែរឬទេ នៅក្នុងរឿងនេះ? ប្រសិនបើគាត់មាន តើបទពិសោធន៍ទាំងមូលរបស់គាត់ជាមួយនឹងព្រះនេះគឺជាកំហុស ដ៏ធំមួយដែរឬទេ? បន្ទាប់មក លោកអាឡេកបានចាប់ផ្តើមសង្ស័យទៅលើមូលដ្ឋានគ្រឹះនៃសេចក្តីពិតខាង ឯព្រះគម្ពីរ។

`ប្រសិនបើលោកអាឡេកចូលមករកអ្នក នៅក្នុងអំឡុងពេលនេះ ដើម្បីសូមយោបល់ពីលោក អ្នក។ តើលោកអ្នកនឹងនិយាយទៅកាន់យ៉ាងដូចម្តេច? តើបទពិសោធន៍ផ្ទាល់របស់លោកអ្នកនៅក្នុងជីវិត អាចជួយដល់បញ្ហារបស់លោកអាឡេកបានដោយរបៀបណា? តើលោកអ្នកត្រូវចែករំលែកខគម្ពីរណាខ្លះដល់គាត់? សូមអានបទគម្ពីរសុភាសិត 3; យេរេមា 8៖28; កូរិនថូសទី2 12៖9; ហេព្រើរ 13៖5។ តើខទាំងនេះអាចជួយមនុស្សដែលកំពុងតែរងទុក្ខបានដោយរបៀបណា?`

`អ្នកដែលដើរតាមព្រះអម្ចាស់សឹងតែបានជួបនឹងការឈឺចាប់សឹងតែទាំងអស់គ្នា។ ក្នុងអំឡុង នៃគ្រាលំបាកៗ យើងអាចសង្ស័យថា ព្រះកំពុងតែដឹកនាំយើងដែរឬយ៉ាងណា។ ប៉ុន្តែ យើងត្រូវចាំថា ត្រូវ តែតោងជាប់នឹងសេចក្តីសន្យារបស់ព្រះជានិច្ច។ យើងក៏ត្រូវតែចាំអំពីរបៀបដែលព្រះបានដឹកនាំយើងកាលពីមុនផងដែរ។ បន្ទាប់មក យើងក៏ត្រូវតែអធិស្ឋានសម្រាប់សេចក្តីជំនឿ និងកម្លាំងបន្តទៅទៀតផង ដែរ។ ព្រះអម្ចាស់មិនបោះបង់ចោលយើងឡើយ។ សំណួរសម្រាប់យើងនោះគឺថា៖ តើយើងត្រូវធ្វើយ៉ាង ដូចម្តេច ដើម្បីកុំអោយយើងបោះបង់ចោលទ្រង់នោះ?`