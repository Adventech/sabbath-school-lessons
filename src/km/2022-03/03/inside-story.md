---
title:  ត្រូវបានឳពុកកាត់កាល់ចោល វគ្គ3
date:  15/07/2022
---

ឪពុកមើលទៅតែងតែខឹងជានិច្ច បន្ទាប់ពីម្តាយបានប្រាប់គាត់ថា នាងកំពុងតែទៅឯព្រះវិហារ អាត់វេនទីស្ទ។ គាត់បានខឹងចំពោះរឿងតូចតាចទាំងអស់។ យប់មួយ គាត់បានផ្ទុះកំហឹងឡើង នៅពេល ដែលម្តាយបានចេញមកពីកម្មវិធីព្រះវិហារមកដល់ផ្ទះយឺត។ នៅព្រឹកថ្ងៃបន្ទាប់ ម្តាយបានដល់គ្លីនិក ពេទ្យធ្មេញ ដែលនាងជាលេខាធិការនៅក្នុងទីក្រុងម៉ាណូសនៃប្រទេសប្រេស៊ីល រួចបានដឹងថា នាងលែង បានធ្វើការទៀតហើយ ដោយសារតែគ្លីនិកនោះបានបិទបាត់ទៅហើយ។ នៅតាមផ្លូវទៅផ្ទះ នាងមិនដឹង ថា ត្រូវប្រាប់ប្តីរបស់នាងយ៉ាងដូចម្តចឡើយ។ ប៉ុន្តែ គាត់មិនបាននៅផ្ទះ ហើយគាត់ក៏មិនបានលើកទូរស័ព្ទ ផងដែរ។ នៅពេលនោះ ម្តាយបានគត់សម្គាល់ថា ខោអាវរបស់ឪពុកបានបាត់អស់ពីទូ។ ឪពុកបានចាក ចេញពីផ្ទះបាត់ទៅហើយ។

ម្តាយមិនបាននិយាយអ្វីទៅកាន់ជូនាកូនប្រុសរបស់គាត់នោះឡើយ។ ជូនាបានជាប់រវល់នៅ ឯសាលារៀន និងក្លឹបហ្គេមរបស់គាត់ 3ថ្ងៃក្រោយមក ទើបបានដឹងថា ឪពុកបានចាកចេញពីផ្ទះហើយ នៅពេលដែលគាត់បានទទួលសារវីដេអូវត្តស្អាប់ (WhatsApp) មួយ នៅលើទូរស័ព្ទដៃរបស់គាត់។ ឪពុក បាននិយាយថា អាត់វេនទីស្ទ និងជំនឿខាន់ណូបលរបស់គាត់មិនអាចនៅក្នុងផ្ទះតែមួយបានឡើយ។ ម្តាយក៏បានទទួលសារវត្តស្អាប់មួយផងដែរ។ ឪពុកបាននិយាយថា គាត់បានផ្លាស់ទៅនៅឯវត្តខាន់ណូបល ដែលជាកន្លែងដែលគាត់បានថ្វាយបង្គំពួកវិញ្ញាណអាក្រក់ក្នុងនាមជាសង្គ្រាជ។ គាត់បាននិយាយទៀត ថា «ខ្ញុំមិនបោះបង់ចោលសាសន៍ខ្ញុំឡើយ ឯងត្រូវតែយល់»។

ម្តាយមិនដែលបានឮអំពីមហាវិវាទរវាងព្រះគ្រីស្ទ និងសាតាំងពីមុនមកឡើយ។ ប៉ុន្តែ នាង បានព្រួយបារម្ភជាខ្លាំង រួចនាងបានទៅជួបជាមួយនឹងលោករីខាដូ ខូលហូ (Richardo Coelho) ដែល ជាគ្រូគង្វាលនៃព្រះវិហារសហគមន៍សេវេនដេយអាត់វេនទីស្ទអាល់ហ្វា។ នាងបានសារភាពទាំងទឹកភ្នែក ថា ប្តីនាងធ្វើការជាសង្គ្រាជនៃសាសនាខាន់ណូបល គាត់បានបោះបង់ចោលខ្ញុំ និងកូនរបស់គាត់ហើយ។ លោករីខាដូបានលើកទឹកចិត្តម្តាយ ហើយបានបើកព្រះគម្ពីររបស់គាត់និយាយដោយស្រទន់ថា «សូមអោយខ្ញុំផ្តល់យោបល់ខ្លះដល់នាង»។ គាត់បានអានខគម្ពីរកូរិនថូសទី1 7៖3 ថា «ត្រូវឲ្យប្តីប្រព្រឹត្តនឹង ប្រពន្ធដោយចិត្តសប្បុរស ហើយត្រូវឲ្យប្រពន្ធប្រព្រឹត្តនឹងប្តីក៏ដូច្នោះដែរ»។ រួចគាត់បានបើកអានខគម្ពីរ សុភាសិត 14៖1 ទៀតថា «គ្រប់ទាំងស្រីៗ ដែលមានប្រាជ្ញារមែងសង់ផ្ទះរបស់ខ្លួនឡើង តែស្ត្រីល្ងីល្ងើ គេរំលំផ្ទះដោយដៃខ្លួនវិញ»។ គាត់បាននិយាយទៅនាងថា «ចូរធ្វើជាម្តាយដ៏ល្អដល់លោកអេថ្វាដូ ដែល ជាប្តីរបស់នាងចុះ ហើយអធិស្ឋានជូនគាត់ផង»។ ខគម្ពីរទាំងនេះបានលើកទឹកចិត្តដល់ម្តាយ រូចនាងបានប្តេជ្ញាចិត្តអធិស្ឋានហើយអធិស្ឋានទៀត។ ជាច្រើនសប្តាហ៍បានកន្លងផុតទៅ លុយរបស់នាងបាន អស់ទៅ។ ប៉ុន្តែ នាងបានទទួលកម្លាំងតាមរយៈព្រះគម្ពីរ ព្រមទាំងបានអធិស្ឋានសូមសេចក្តីសន្យាតាម រយៈខគម្ពីរយូ៉ស្វេ 1៖9 ដោយបានសំដែង «ចូរឲ្យមានកំឡាំង និងចិត្តក្លាហានចុះ កុំឲ្យខ្លាចឡើយ ក៏កុំឲ្យស្រយុតចិត្តផង ដ្បិតព្រះយេហូវ៉ាជាព្រះនៃឯង ទ្រង់គង់ជាមួយនៅកន្លែងណា ដែលឯងទៅផង» ដែរ។

នៅពេលដែលយាយម្តាយរបស់ឪពុកបានដឹងថា គ្រួសារជិតអស់អាហារទទួលទានហើយនោះ គាត់បានទូរស័ព្ទទៅឪពុក រួចឪពុកបានចាប់ផ្តើមផ្ញើគ្រឿងទេសមកអោយគាត់។ ថ្ងៃមួយ យាយបានប្រាប់ ម្តាយថា អារក្សបានអន្ទងហៅគាត់ និងជូនាទៅវត្ត។ នៅពេលដែលពួកគេទាំង2នាក់ទៅដល់វត្ត ឪពុក ត្រូវបានវិញ្ញាណអាក្រក់សណ្ឋិត ដោយនិយាយសំលេងធំស្អកៗ។ វិញ្ញាណបាននិយាយថា ឪពុកអាច ត្រឡប់ទៅផ្ទះវិញបាន ប៉ុន្តែ វាគម្រាមថា នឹងសម្លាប់ឪពុក ប្រសិនបើម្តាយ ឬជូនាព្យាយាមប្រាប់គាត់អំពីសាសនារបស់ពួកគេ ឬអញ្ជើញគាត់ទៅឯព្រះវិហារនោះ។ ឪពុកបានត្រឡប់មកផ្ទះវិញនៅថ្ងៃនោះ។ គាត់បានចេញពីផ្ទះអស់រយៈពេល2ខែ។ ម្តាយនៅតែបន្តអធិស្ឋានជូនគាត់។