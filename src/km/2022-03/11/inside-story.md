---
title:  ការវាយប្រហារជាលើកចុងក្រោយ វគ្គ 11
date:  09/09/2022
---

ពីសប្តាហ៍មុនពិធីបុណ្យជ្រមុជទឹករបស់ឪពុក គាត់បានខឹងយ៉ាងខ្លាំង បន្ទាប់ពីភ្ញៀវបានចាក ចេញពីផ្ទះ ក្រោយពីការសិក្សាព្រះគម្ពីរនៃក្រុមតូចនៅក្នុងទីក្រុងម៉ាណូសនៃប្រទេសប្រេស៊ីលនាពេលល្ងាចថ្ងៃសុក្ររួចមក។ ឪពុកបានប្រកាសថា គាត់នឹងគេងនៅក្នុងបន្ទប់ទទួលភ្ញៀវ។ យប់នោះងងឹតជាង សព្វដង។ អ្នកជិតខាងបានបិទភ្លើងអស់ ធ្វើអោយផ្ទះ និងផ្លូវងងឹតសូន្យឈឹង។ ប្រហែលជាម៉ោង1ព្រឹក ជូនាបានភ្ញាក់ពីដំណេក ដោយសារតែសំឡេងមួយបានស្រែកឡើងថា ឪពុកនឹងមិនជ្រមុជទឹកឡើយ។ ជូនាបានភ័យខ្លាចជាខ្លាំង ហើយគាត់ក៏មិនដឹងថា ត្រូវធ្វើយ៉ាងដូចម្តេចដែរ។ គាត់បានសម្ងំនៅក្នុងបន្ទប់ របស់គាត់ ដើម្បីឃ្លាំមើលថា នឹងមានអ្វីកើតឡើង។ សំឡេងនោះបានស្រែកឡើងម្តងទៀតថា ឪពុកនឹង មិនជ្រមុជទឹកឡើយ។ ជូនាបានឃ្លាំមើលបន្តទៀត។ គាត់បានឮសំឡេងមនុស្សម្នាក់ដើរចូលមកក្នុង បន្ទាប់របស់គាត់។ ឪពុកបាននិយាយថា «កូនអើយ តោះអធិស្ឋានជាមួយនឹងប៉ា អារក្សបានវាយប្រហារ ប៉ាម្តងទៀតហើយ។ សំឡេងមួយទៀតបាននិយាយឡើង។ «តើអ្នកទាំង2កំពុងតែធ្វើអ្វី?» នោះគឺជា សំឡេងរបស់ម្តាយ។ នៅពេលដែលនាងបានឮសំឡេងស្រែកចេញពីបន្ទប់ទទួលភ្ញៀវនោះ នាងបាន បន្ទន់ចុះ ហើយចាប់ផ្តើមអធិស្ឋាន។ ឥឡូវនេះ ម្តាយបានបបួលឪពុក និងជូនាអោយចូលរួមអធិស្ឋានជា មួយនឹងនាង ដើម្បីសូមអោយព្រះយេស៊ូវបណ្តេញពួកវិញ្ញាណអាក្រក់ចេញ។

បន្ទាប់ពីអធិស្ឋានប៉ុន្មាននាទីរួចមក ម្តាយបានណែនាំអោយពួកគេដើរចេញទៅក្រៅផ្ទះ ដើម្បី អោយបានឃើញគ្នាទៅវិញទៅមក នៅក្រោមពន្លឺព្រះច័ន្ទដ៏ស្រអាប់មួយ។ នៅខាងក្រៅផ្ទះ ឪពុកបាន និយាយថា គាត់ស្រេកទឹកខ្លាំងណាស់។ ជូនាបានស្ម័គ្រចិត្តដើរចូលទៅខាងក្នុង ដើម្បីទៅយកទឹកមួយ កែវជូនឪពុក។ គាត់បានឃើញដុំខ្មៅដ៏អាថ៌កំបាំងមួយនៅលើឥដ្ឋ។ គាត់បានហៅម្តាយមក ហើយចង្អុល ទៅឯដុំខ្មៅនោះសួរថា «នោះអីគេ ម៉ាក់?»។ ម្តាយបានផ្ចង់មើលទៅឯឥដ្ឋ។ នាងបាននិយាយ «អាហ្នឹង សក់តើកូន»។ ជូនា និងម្តាយបានចេញមកពិនិត្យមើលឪពុកនៅឯខាងក្រៅវិញ។ សក់មួយដុំបានបាត់ពីលើក្បាលរបស់ឪពុក។ មើលទៅហាក់ដូចជាមានអ្នកណាម្នាក់ច្រឡំដៃយកកន្ត្រៃមួយគូមកកាត់សក់ របស់គាត់អ៊ីចឹង។ ឪពុកបានស្ទាបក្បាលរបស់គាត់ ទាំងក្រវីក្បាល។ គាត់បាននិយាយថា «មើលទៅ ខ្ញុំ ត្រូវកោសក់ហើយ ក្បាលត្រងោលល្អជាង»។

នៅពេលព្រះអាទិត្យបានរះនៅព្រឹកថ្ងៃសប្បាតហ៍បន្ទាប់នោះ ឪពុកមានអារម្មណ៍ថា នឿយហត់ ជាខ្លាំង ដោយត្រូវគេវាយអ៊ីចឹង បន្ទាប់ពីពួកវិញ្ញាណបានវាយប្រហារ ដោយពួកវិញ្ញាណអាក្រក់រួចមក។ គាត់បានសម្រេចចិត្តអធិស្ឋាននៅផ្ទះជាជាងទៅឯព្រះវិហារ។ បន្ទាប់ពីជូនា និងម្តាយបានចាកចេញពីផ្ទះ គាត់បានអធិស្ឋានថា«ឱព្រះយេស៊ូវអើយ សូមទ្រង់ជួយកុំអោយពួកវាយករូបកាយរបស់ទូលបង្គំឡើយ សូមទ្រង់គង់ជាមួយនឹងទូលបង្គំផង ដ្បិតទូលបង្គំមិនចង់អោយពួកវាមកសណ្ឋិតនៅក្នុងទូលបង្គំទៀត ឡើយ»។ គាត់បានបើកព្រះគម្ពីររបស់គាត់ រួចអានខគម្ពីរទំនុកដំកើង 37៖5 ដែលបានចែងថា «ចូរទុក ដាក់ផ្លូវអ្នកនឹងព្រះយេហូវ៉ាចុះ ថែមទាំងទុកចិត្តដល់ទ្រង់ផង»។ ឪពុកបានយល់ឃើញថា ព្រះយេស៊ូវកំពុងតែមានបន្ទូលប្រាប់គាត់ថា កុំអោយខ្លាចឡើយ។ ព្រះយេស៊ូវនឹងនាំគាត់ទៅឯពិធីបុណ្យជ្រមុជទឹករបស់គាត់។ ជាការពិតណាស់ ពួកវិញ្ញាណអាក្រក់លែងមកសណ្ឋិតលើគាត់តាំងតែពីយប់ថ្ងៃសុក្រនោះ រហូត មក។ ប៉ុន្តែ គាត់នៅតែឮសំឡេងពួកវា។