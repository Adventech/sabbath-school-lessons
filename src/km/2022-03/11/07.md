---
title:  ការសិក្សាបន្ថែម
date:  09/09/2022
---

សូមអាន Ellen G. White, “The Anointing of David,” pages 637-642, in Patri-archs and Prophets។

«ខ្ញុំមិនដឹងថា ព្រះចង់អោយខ្ញុំរៀនមេរៀនអ្វីចេញពីការរងទុក្ខនោះទេ។ ប៉ុន្តែ ព្រះទ្រង់ជ្រាបនូវ អ្វីដែលល្អបំផុត។ ខ្ញុំនឹងថ្វាយរូបកាយ វិញ្ញាណ និងជីវិតរបស់ខ្ញុំដល់ទ្រង់។ ទ្រង់គឺជាព្រះអាទិកររបស់ខ្ញុំ។ ទ្រង់មិនធ្វើអោយខ្ញុំខកចិត្តនោះឡើយ។ ‘គឺដោយហេតុនោះ បានជាខ្ញុំរងទុក្ខទាំងនេះ តែខ្ញុំមិនខ្មាសទេ ដ្បិតខ្ញុំស្គាល់ព្រះដែលខ្ញុំបានជឿតាម ហើយខ្ញុំជឿពិតថា ទ្រង់អាចនឹងថែរក្សាបញ្ញើ ដែលខ្ញុំបានផ្ញើទុកនឹងទ្រង់ ដរាបដល់ថ្ងៃនោះឯង’ (ធីម៉ូថេទី2 1៖12)។ តើយ៉ាងណាទៅវិញ ប្រសិនបើយើងបង្ហាត់បង្រៀន ខ្លួនយើងអោយបង្ហាញសេចក្តីជំនឿ សេចក្តីស្រឡាញ់ និងសេចក្តីអត់ធ្មត់បន្ថែមទៀតនោះ? នៅពេលនោះ យើងនឹងមានសេចក្តីសុខសាន្ត និងសេចក្តីអំណរកាន់តែខ្លាំងឡើង ពីមួយថ្ងៃទៅមួយថ្ងៃ ក្នុងគ្រប់ទាំងការ សាកល្បងទាំងអម្បាលម៉ាននៅក្នុងជីវិតនេះជាមិនខាន»។

«ព្រះអម្ចាស់មិនសព្វព្រះហឫទ័យ នៅពេលដែលយើងព្រួយបារម្ភច្រើន រហូតដល់យើងលះបង់ ចោលសេចក្តីជំនឿរបស់យើងពីព្រះយេស៊ូវនោះឡើយ។ យើងត្រូវតែរៀនសង្កេតមើល និងរង់ចាំយ៉ាង ស្ងាត់ស្ងៀម ដោយក្តីសង្ឃឹមចំពោះទ្រង់។ យើងត្រូវតែប្រមើលមើលទីសំគាល់មួយចំនួនទុកជាភ័ស្តុតាង នៃសេចក្តីជំនឿរបស់យើង។ យើងគួរតែយល់ឃើញថា យើងត្រូវតែមានចិត្តផុសផុលក្នុងការបង្ហាញថា យើងមានសេចក្តីជំនឿ។ ប៉ុន្តែ សេចក្តីជំនឿនោះមិនមែនជាអារម្មណ៍នោះឡើយ»។ ដកស្រង់ពី Ellen G. White, Selected Messages, book 2, page 242, adapted។

**សំណួរពិភាក្សា**

`1. ព្រះយេស៊ូវមិនប្រទានការសាកល្បងណាមួយអោយហួសពីកម្លាំងរបស់យើងនោះទេ (កូរិនថូសទី1 10៖13)។ តើការយល់ដឹងអំពីសេចក្តីពិតនេះអាចជួយដល់យើងបានដោយរបៀបណា ខណៈពេលដែលយើងកំពុងតែរង់ចាំអោយរក្សាសេចក្តីសន្យារបស់ទ្រង់នោះ?`

`2. ចូរសូមអោយសិស្សនៅក្នុងថ្នាក់ចែករំលែកអំពីរឿងផ្ទាល់ខ្លួនរបស់ពួកគេទាក់ទងនឹងអត្ថន័យនៃការរង់ចាំដោយអត់ធ្មត់។ តើសេចក្តីភ័យខ្លាច និងសេចក្តីអំណរ ខណៈពេលដែលពួកគេកំពុងតែរង់ចាំនោះគឺជាអ្វី? តើពួកគេបានរក្សាខ្ជាប់សេចក្តីជំនឿរបស់ពួកគេដោយរបៀបណា? តើមានសេចក្តីសន្យាអ្វីខ្លះ ដែលបានជួយដល់ពួកគេនៅគ្រានៃការសាកល្បងនោះ?`

`3. តើលោកអ្នកអាចធ្វើអ្វីបានខ្លះ ក្នុងនាមជាពួកជំនុំ ដើម្បីជួយដល់អ្នកដទៃដែលកំពុងតែរងទុក្ខ ខណៈ ពេលដែលពួកគេកំពុងតែរង់ចាំអោយព្រះជួយដល់ពួកគេនោះ?`