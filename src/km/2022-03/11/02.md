---
title:  ព្រះដ៏អត់ធ្មត់របស់យើង
date:  04/09/2022
---

`សូមអានខគម្ពីររ៉ូម 15៖4, 5។ តើខទាំងនេះបានបង្រៀនសេចក្តីអ្វីដល់យើង?`

ពួកយើងភាគច្រើនមិនសូវអត់ធ្មត់នៅក្នុងការរង់ចាំរបស់ដែលយើងត្រូវការបំផុតនោះឡើយ។ យើងក៏មិនចូលចិត្តរង់ចាំអ្វីមួយដែលបានសន្យាហើយ តែមិនបានទទួលនោះដែរ។ យើងតែងតែសប្បាយ ចិត្ត នៅពេលដែលយើងបានទទួលអ្វីមួយដែលយើងបានរង់ចាំ។ ប៉ុន្តែ យើងក៏តែងតែមិនសប្បាយចិត្ត នៅពេលដែលយើងបានទទួលរបស់នោះ មិនចំពេលដែលយើងចង់បាននោះដែរ។ ម្ល៉ោះហើយ យើង តែងតែអន់ចិត្ត និងខឹងជានិច្ច។ នៅពេលដែលយើងមានអារម្មណ៍បែបនេះ យើងនឹងមានចិត្តស្ងប់ជាមួយ នឹងព្រះនោះឡើយ។

ការរង់ចាំអាចជាការឈឺចាប់មួយ។ ពាក្យមួយនៅក្នុងប្រយោគនៃខគម្ពីរទំនុកដំកើង 37៖7 នោះគឺ «ចូរស្ងៀមនៅចំពោះព្រះយេហូវ៉ា ហើយរង់ចាំទ្រង់ចុះ» ប្រែមកពីពាក្យហេព្រើរមួយដែលអាចសរសេរបានថា «មានអារម្មណ៍ឈឺចាប់ខ្លាំង» «ញាប់ញ័រ» «ឈឺចាប់» «សោកសៅ»។ ការរៀនអត់ធ្មត់ របស់យើងមិនមែនជារឿងងាយស្រួលនោះទេ។ ពេលខ្លះ បទពិសោធន៍នៃការរៀនអត់ធ្មត់ក៏អាចធ្វើអោយ យើងមានអារម្មណ៍ថា យើងកំពុងតែទ្រាំទ្រការសាកល្បងដ៏ពិបាកមួយនៅក្នុងជីវិតរបស់យើងផងដែរ។

`សូមអានខគម្ពីរទំនុកដំកើង 27៖14; ទំនុកដំកើង 37៖7 និងរ៉ូម 5៖3-5។ តើខទាំងនេះ បានសំដែងប្រាប់យើងយ៉ាងដូចម្តេចខ្លះ? តើការអត់ធ្មត់របស់យើងបានដឹកនាំយើងទៅរកអ្វី?`

ខណៈដែលយើងកំពុងតែរង់ចាំ យើងអាចធ្វើរឿងមួយនៅក្នុងចំណោមរឿង2យ៉ាង។ យើងអាចគិតអំពីរបស់ដែលយើងកំពុងតែរង់ចាំ។ ឬមួយ យើងអាចគិតអំពីព្រះអង្គដែលបានកាន់របស់ទាំងនោះនៅក្នុងព្រះហស្តរបស់ទ្រង់។ តើអ្វីទៅ ដែលធ្វើអោយការរង់ចាំរបស់យើងបានទទួលជោគជ័យ? តើការទទួលជោគជ័យគឺជាពេលវេលាដែលយើងត្រូវរង់ចាំឬ? ទេ មិនមែនដូច្នោះឡើយ ការទទួលជោគ- ជ័យគឺជាការជឿទុកចិត្តវិញទេតើ។ ប្រសិនបើយើងជឿទុកចិត្តទៅលើព្រះអម្ចាស់នោះ យើងនឹងថ្វាយ ជីវិតរបស់យើងទៅក្នុងព្រះហស្តរបស់ទ្រង់។ ប្រសិនបើយើងថ្វាយជីវិតរបស់យើងទៅឯព្រះយេស៊ូវនោះ យើងនឹងអាចជឿទុកចិត្តបានថា ទ្រង់នឹងធ្វើរឿងដ៏ល្អបំផុតមួយសម្រាប់យើង នៅពេលមួយដ៏ស័ក្តិសមបំផុតសម្រាប់យើង ទោះបីជារឿងនោះពិបាកអោយយើងជឿយ៉ាងណាក៏ដោយ។

តើរបស់អ្វីខ្លះ ដែលលោកអ្នកកំពុងតែរង់ចាំ និងចង់បានបំផុតនោះ? តើលោកអ្នកអាចរៀនថ្វាយអ្វីៗគ្រប់យ៉ាងដល់ព្រះ និងជឿទុកចិត្តចំពោះទ្រង់បានដោយរបៀបណា? សូមអធិស្ឋានទូលសូមអោយព្រះប្រទានដល់លោកអ្នកនូវចិត្តមួយដែលពោរពេញទៅដោយសេចក្តីជំនឿដ៏អត់ធ្មត់ និងការជឿ ទុកចិត្តទៅលើទ្រង់ចុះ។