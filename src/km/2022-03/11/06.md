---
title:  ចូរយកព្រះយេហូវ៉ាជាសេចក្តីអំណររបស់អ្នក
date:  08/09/2022
---

> <p></p>
> «ចូរយកព្រះយេហូវ៉ាជាសេចក្តីអំណររបស់អ្នក នោះទ្រង់នឹងប្រទានឲ្យអ្នកបានដូចបំណងចិត្ត» (ទំនុកដំកើង 37៖4)។

ខគម្ពីរទំនុកដំកើង 37៖4 គឺជាសេចក្តីសន្យាដ៏អស្ចារ្យមួយ។ សូមស្រមៃថា លោកអ្នកតែងតែទទួលបាននូវអ្វីៗដែលលោកអ្នកចង់បានជានិច្ច។ ការទទួលបាននូវអ្វីៗដែលលោកអ្នកដែលចង់បាន នោះ មានអាថ៌កំបាំងមួយ គឺថា លោកអ្នកត្រូវតែយកព្រះយេហូវ៉ាជាសេចក្តីអំណររបស់លោកអ្នក។ តើការដែលយកព្រះយេហូវ៉ាជាសេចក្តីអំណររបស់អ្នក និងការដែលមានសេចក្តីអំណរក្នុងការបម្រើទ្រង់នោះ មានន័យយ៉ាងណាដែរ?

សូមអានខគម្ពីរទំនុកដំកើង 37៖1-11។ ហេតុផលដែលនាំអោយស្តេចដាវីឌសរសេរបទគម្ពីរទំនុកដំកើង 37 នេះ ក៏ជារឿងគួរអោយភ្ញាក់ផ្អើលផងដែរ។ ស្តេចដាវីឌបានសរសេរអំពីការដែលនៅជុំវិញមនុស្សបានធ្វើកិច្ចការទាស់នឹងព្រះ ហើយទាស់នឹងទ្រង់។ យើងអាចនឹងខឹង នៅពេលដែល មនុស្សធ្វើកិច្ចការទាស់នឹងយើងនោះ។ ឬមួយ យើងប្រហែលជាចង់បង្ហាញថា យើងគឺជាអ្នកត្រូវ ហើយ ពួកគេគឺជាអ្នកខុស ក៏ថាបាន។ ប៉ុន្តែ ស្តេចដាវីឌបានផ្តល់ឱវាទខុសគ្នាពីនេះដល់យើង។

**សូមអានខខាងក្រោម។ តើស្តេចដាវីឌបានចេញបង្គាប់អោយរាស្ត្ររបស់ព្រះធ្វើអ្វីខ្លះ នៅក្នុងខ នីមួយៗ?**

`ទំនុកដំកើង 37៖1`

`ទំនុកដំកើង 37៖5`

`ទំនុកដំកើង 37៖7`

`ទំនុកដំកើង 37៖8`

ឥឡូវនេះ សូមអានខគម្ពីរទំនុកដំកើង 37៖4 ម្តងទៀត។ តើខដែលលោកអ្នកទើបតែបានអានខាងលើអម្បាញ់មិញនេះបានជួយអោយលោកអ្នកយល់អំពីអត្ថន័យដែលស្តេចដាវីឌចង់បង្ហាញយ៉ាង ដូចម្តេចដែរ នៅពេលដែលទ្រង់មានបន្ទូលថា «ចូរយកព្រះយេហូវ៉ាជាសេចក្តីអំណររបស់អ្នក» នោះ (ទំនុក-ដំកើង 37៖4)?

យើងបានឃើញនៅក្នុងខខាងលើរួចមកហើយថា ស្តេចដាវីឌបានមានបន្ទូលប្រាប់យើងតាម របៀបផ្សេងៗគ្នាម្តងហើយម្តងទៀតអោយជឿទុកចិត្តទៅលើព្រះ។ សូមជឿទុកចិត្តព្រះទ្រង់នឹងជួយ។ សូមកុំអោយបញ្ហារបស់លោកអ្នកធ្វើអោយលោកអ្នកមិនសប្បាយចិត្តនោះឡើយ ពីព្រោះទ្រង់គឺជាព្រះរបស់ លោកអ្នក។ ឥឡូវនេះ ទ្រង់កំពុងតែធ្វើកិច្ចការសម្រាប់លោកអ្នក។ លោកអ្នកមិនចាំបាច់ប្រញាប់ដោះស្រាយ បញ្ហាដោយខ្លួនលោកអ្នកផ្ទាល់នោះឡើយ។ ព្រះវរបិតារបស់លោកអ្នកដែលគង់នៅឯនគរស្ថានសួគ៌គឺជាអ្នកគ្រប់គ្រងអ្វីៗទាំងអស់។ សូមជឿទុកចិត្តទៅលើទ្រង់ទាំងស្រុងចុះ។

ការដែលយកព្រះយេហូវ៉ាជាសេចក្តីអំណរនោះ មានន័យថា យើងមានការជឿទុកចិត្តដ៏ល្អឥត ខ្ចោះមួយចំពោះទ្រង់។ ព្រះទ្រង់គង់នៅទីនោះ ហើយទ្រង់ក៏កំពុងតែធ្វើកិច្ចការសម្រាប់យើងផងដែរ។ ដូច្នេះ យើងអាចញញឹមបាន។ យើងអាចសរសើរតម្កើងទ្រង់បាន ដោយសារតែគ្មានអ្នកណាម្នាក់មានប្រាជ្ញាជាង ព្រះរបស់យើងនោះទេ។ នៅពេលដែលយើងអាចរៀនជឿទុកចិត្តព្រះច្រើនប៉ុននេះនោះ យើងនឹងទទួល បាននូវអ្វីដែលយើងប្រាថ្នាចង់បាន។ យើងនឹងទទួលបាននូវអ្វីដែលព្រះវរបិតាជាទីស្រឡាញ់របស់យើងចង់ប្រទានដល់យើង។ ទ្រង់ក៏នឹងប្រទានរបស់នោះដល់យើង នៅពេលមួយដ៏ត្រឹមត្រូវផងដែរ។