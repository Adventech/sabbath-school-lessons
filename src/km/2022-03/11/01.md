---
title:  ការរៀនរង់ចាំ
date:  03/09/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
រ៉ូម 15៖4, 5; ទំនុកដំកើង 27៖14; ទំនុក-ដំកើង 37៖7; រ៉ូម 5៖3-6; រ៉ូម 5៖6; កាឡាទី 4៖4; ដានីយ៉ែល 9៖24-27; សាំយូអែលទី1 26៖12-25; សាំយូអែលទី1 16៖1-13; សាំយូអែលទី1 23៖17; សាំយូអែលទី1 24៖20; ពង្សាវតាក្សត្រទី1 19៖1-9; ពង្សាវតាក្សត្រទី1 18; លោកុប្បត្តិ 16៖1-3; លេវីវិន័យ 20៖10-12; ពួកចៅហ្វាយ 14៖1-3; ម៉ាថាយ 20៖20, 21; លូកា 9៖52-56; លូកា 9៖52-56; កិច្ចការ 9៖1; ទំនុកដំកើង 37៖4; ធីម៉ូថេទី2 1៖12; កូរិនថូសទី1 10៖13។

> <p>ខចងចាំ</p>
> « តែឯផលផ្លែនៃព្រះវិញ្ញាណវិញ នោះគឺសេចក្តីស្រឡាញ់ អំណរអរ មេត្រីភាព អត់ធ្មត់ សុភាព សប្បុរស ស្មោះត្រង់ » (កាឡាទី 5៖22)។

អ្នកវិទ្យាសាស្ត្របានធ្វើការសាកល្បងមួយជាមួយនឹងក្មេងៗអាយុ4ឆ្នាំ និងស្តរគ្រាប់ម៉ាស្មឡូវ (marshmallows)។ អ្នកវិទ្យាសាស្ត្របានអោយស្ករគ្រាប់ដល់ក្មេងទាំងនោះម្នាក់មួយគ្រាប់។ ប្រសិន បើក្មេងណាម្នាក់ដែលបានរង់ចាំអ្នកវិទ្យាសាស្ត្រត្រឡប់ពីការងារវិញនោះ ក្មេងម្នាក់នោះនឹងទទួលបាន ស្ករគ្រាប់មួយទៀត។ ប៉ុន្តែ តើមានអ្វីកើតឡើង? អ្នកវិទ្យាសាស្ត្រមិនទាន់ចេញទៅបានយូរប៉ុន្មានផង ក្មេងៗខ្លះបានដាក់ស្ករគ្រាប់ចូលទៅក្នុងមាត់បាត់ទៅហើយ។ រីឯក្មេងខ្លះទៀតបានរង់ចាំអ្នកវិទ្យាសាស្ត្រ ត្រឡប់មកវិញ។

អ្នកវិទ្យាសាស្ត្របានសិក្សាទៅលើក្មេងៗទាំងនោះ រហូតដល់ពួកគេធំពេញវ័យ។ ក្មេងៗដែល បានរង់ចាំ ដើម្បីអោយខ្លួនបានទទួលស្ករគ្រាប់ម៉ាស្មឡូវនោះ បានក្លាយទៅជាសិស្សដ៏ល្អបំផុត។ ពួក គេក៏បានទទួលការជោគជ័យជាច្រើននៅក្នុងជីវិតរបស់ពួកគេផងដែរ។ តើហេតុអ្វី? នោះគឺដោយសារ តែពួកគេបានដឹងថា ការអត់ធ្មត់របស់ពួកគេមានសារៈសំខាន់ជាទីបំផុត។ ពួកគេបានរៀងអំពីរបៀប រង់ចាំ។ យើងមិនគួរឆ្ងល់ឡើយ ដែលព្រះបានបង្គាប់អោយយើងរៀនអត់ធ្មត់នោះ។

**សប្តាហ៍នេ**

យើងនឹងក្រឡេកមើលនូវការសាកល្បងដ៏ពិបាកបំផុតមួយនៅក្នុងជីវិត នោះ គឹជាការរៀនអត់ធ្មត់នៅក្នុងអំឡុងនៃការសាកល្បងពិបាកៗ និងគ្រាលំបាកៗ។