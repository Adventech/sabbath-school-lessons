---
title:  លោកអេលីយ៉ាគឺជាមេរៀនមួយនៃការមិនប្រញាប់
date:  07/09/2022
---

ការប្រកួតដ៏ធំមួយរវាងព្រះ និងព្រះបាលបានកើតឡើងនៅលើកំពូលភ្នំខាមែល។ ឥឡូវនេះ ការប្រកួតនេះបានបញ្ចប់ហើយ (ពង្សាវតារក្សត្រទី1 18)។ ភ្លើងបានធ្លាក់ពីលើមេឃ។ មនុស្សទាំងអស់ បានប្រកាសថា ព្រះអម្ចាស់គឺជាព្រះពិត។ លោកអេលីយ៉ាបានបង្គាប់អោយពួកបណ្តាជនសម្លាប់ពួកគ្រួ និងពួកសង្ឃក្លែងក្លាយដែលបានថ្វាយបង្គំព្រះបាលនោះ ចោលចេញ។ លោកអេលីយ៉ាបានបង្ហាញពួក បណ្តាជនថា ព្រះទ្រង់មានអំណាចលើអ្វីៗទាំងអស់ ហើយទ្រង់ក៏ជាព្រះតែមួយអង្គគត់ដែលពួកគេគួរតែ ថ្វាយបង្គំផងដែរ។ បន្ទាប់ពីរឿងទាំងអស់នេះរួចមក លោកអ្នកអាចនឹងគិតថា លោកអេលីយ៉ាគឺជាអ្នកដែលមានសេចក្តីជំនឿដ៏រឹងមាំម្នាក់ មែនទេ? ប៉ុន្តែ លោកអេលីយ៉ាបានឮរឿងមួយដែលធ្វើអោយគាត់ខ្លាច ជាទីបំផុត រហូតដល់គាត់ចង់សម្លាប់ទៀតផង។ សូមអានរឿងដែលនៅសេសសល់ នៅក្នុងខគម្ពីរពង្សាវ-

តារក្សត្រទី1 19៖1-9។ តើលោកអេលីយ៉ាបានធ្វើអ្វី បន្ទាប់ទៀត? គាត់បានរត់គេច។ «កាលលោក បានទៅដល់ហើយ នោះក៏ចូលទៅអាស្រ័យក្នុងរអាង1នៅទីនោះ គ្រានោះ ឮព្រះបន្ទូលនៃព្រះយេហូវ៉ា មកសួរថា អេលីយ៉ាអើយ តើធ្វើអីនៅទីនេះ» (ពង្សាវតារក្សត្រទី1 19៖9)។ សំណួររបស់ព្រះបានបង្ហាញ យើងថា លោកអេលីយ៉ាកំពុងនៅឯកន្លែងខុស។ ការភ័យខ្លាចក៏ដូច្នេះចំពោះយើងផងដែរ។

`បន្ទាប់បាដិហារ្យដ៏អស្ចារ្យរបស់ព្រះនៅលើកំពូលភ្នំខាមែលរួចមក លោកអេលីយ៉ាគួរតែពេញ ទៅដោយសេចក្តីជំនឿ និងការជឿទុកចិត្ត។ ប៉ុន្តែ គាត់មិនមានសេចក្តីទាំងនេះឡើយ។ គាត់បានរត់គេច ដោយក្តីភ័យខ្លាច ដើម្បីអោយគាត់បានរស់។ តើយើងអាចរៀនមេរៀនអ្វី ចេញពីគំរូដ៏អាក្រក់នេះ?`

រឿងរបស់លោកអេលីយ៉ាបានបង្ហាញយើងអំពីសេចក្តីពិតដ៏សំខាន់មួយ។ នៅពេលដែលយើង ប្រញាប់ យើងងាយនឹងធ្លាក់ទៅក្នុងកន្លែងខុសណាស់។ សេចក្តីភ័យខ្លាចរបស់លោកអេលីយ៉ាបានធ្វើអោយគាត់បាក់ទឹកចិត្តជាខ្លាំង រហូតដល់គាត់រត់ទៅឯទីរហោស្ថាន។ គាត់បានប្រាថ្នាថា គាត់មិនគួរកើត មកឡើយ។ សេចក្តីភ័យខ្លាចគឺជាចំណុចមួយដែលអាចធ្វើអោយយើងរត់ចេញពីផែនការរបស់ព្រះបាន។ តើមានចំណុចអ្វីផ្សេងទៀត?

`សូមអានខទាំងនេះ៖ ម៉ាថាយ 16៖1-3; លេវីវិន័យ 20៖10-12; ពួកចៅហ្វាយ 14៖1-3; ម៉ាថាយ 20៖20-21; លូកា 9៖52-56 និង កិច្ចការ 9៖1។ តើអ្វីដែលបានធ្វើអោយពួកបណ្តាជននៅក្នុងខទាំងនេះបានរត់ចេញពីផែនការរបស់ព្រះសម្រាប់ជីវិតរបស់ពួកគេនោះ?`

ការដែលអនុញ្ញាតអោយកំហឹងធ្វើអោយយើងប្រញាប់ទទួលបានអ្វីដែលយើងប្រាថ្នានោះ គឺ ជារឿងងាយទេ។ យើងអាចនឹងរត់ទៅមុនព្រះបាន ប៉ុន្តែ យើងនឹងដឹងនៅពេលក្រោយថា ខ្លួនយើងកំពុង តែស្ថិតនៅក្នុងកន្លែងមួយដែលព្រះមិនបានដឹកនាំយើង។ គ្មានអ្នកណាម្នាក់មានសុវត្ថិភាពចេញពីគ្រោះថ្នាក់ នេះឡើយ។ ម្ល៉ោះហើយ យើងត្រូវតែរៀនជឿទុកចិត្តទៅលើព្រះ និងមានសេចក្តីជំនឿចំពោះព្រះគុណ របស់ទ្រង់។ ព្រះរបស់យើងទ្រង់ល្អ។ ទ្រង់ស្រឡាញ់យើង ព្រមទាំងចង់ប្រទានអោយយើងនូវអ្វីដែលល្អ បំផុតផងដែរ។ ផែនការរបស់ទ្រង់សម្រាប់ជីវិតរបស់យើងមិនបានកើតឡើងមួយពេលនោះឡើយ។ ជាការ ពិតណាស់ សេចក្តីជំនឿគឺជាអំណោយទានមួយ។ ប៉ុន្តែ សេចក្តីជំនឿនេះទៀតសោតក៏ជាអំណោយទាន មួយដែលយើងត្រូវតែពង្រឹង និងរក្សាការពារយ៉ាងប្រុងប្រយ័ត្នផងដែរ។