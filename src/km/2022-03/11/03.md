---
title:  ពេលវេលាដ៏ត្រឹមត្រូវមួយ
date:  05/09/2022
---

`សូមអានខគម្ពីររ៉ូម 5៖6 និងកាឡាទី 4៖4។ តើខទាំងនេះបានសំដែងប្រាប់យើងយ៉ាងដូចម្តេច អំពីពេលវេលាដែលទ្រង់នឹងធ្វើការនោះ?`

ក្នុងខទាំងនេះ លោកប៉ុលបានមានប្រសាសន៍ថា ព្រះយេស៊ូវបានយាងមកសុគតជំនួសយើង នៅចំពេលវេលាដ៏ត្រឹមត្រូវមួយ។ ប៉ុន្តែ លោកប៉ុលមិនបានប្រាប់យើងថា ហេតុអ្វីបានជាពេលវេលានោះ ត្រឹមត្រូវនោះឡើយ។ ការអានខគម្ពីររ៉ូម 5៖6 និងកាឡាទី 4៖4 ងាយនឹងធ្វើអោយឆ្ងល់ថា «តើហេតុអ្វី បានជាព្រះយេស៊ូវត្រូវរង់ចាំរាប់ពាន់ឆ្នាំក្នុងការយាងចុះមកប្រឆាំងទាស់នឹងអំពើបាបនៅផែនដីនេះយ៉ាង ដូច្នេះ? តើទេវតានៅឯស្ថានសួគ៌មិនដឹងថា អំពើបាបអាក្រក់ហួសល្បត់ មុនពេលដែលព្រះយេស៊ូវបានយាងចុះមកផែនដីនេះទេឬអី?»។ យើងអាចនឹងឆ្ងល់ថា ហេតុអ្វីបានជាព្រះយេស៊ូវក៏ត្រូវតែរង់ចាំក្នុងការ យាងត្រឡប់មកវិញជាលើកទី2ដែរនោះ។ យើងក៏អាចនឹងឆ្ងល់ផងដែរថា «តើហេតុអ្វីបានជាព្រះអម្ចាស់ ត្រូវរង់ចាំក្នុងការឆ្លើយតបទៅនឹងសេចក្តីអធិស្ឋានរបស់ទូលបង្គំយ៉ាងដូច្នេះ?»។

`សូមគិតអំពីបទទំនាយ70អាទិត្យនៅក្នុងខគម្ពីរដានីយ៉ែល 9៖24-27។ បទទំនាយនៃពេល វេលានេះបានបង្ហាញយើងថា ព្រះយេស៊ូវគឺជាព្រះអង្គសង្គ្រោះ។ តើរយៈពេល70អាទិត្យពិតប្រាកដនោះ មានរយៈពេលយូរប៉ុនណាដែរ? តើចម្លើយនេះបង្ហាញប្រាប់លោកអ្នកយ៉ាងដូចម្តេច អំពីការរៀនរង់ចាំអ្វីៗ គ្រប់យ៉ាងនៅក្នុងគ្រារបស់ព្រះ ទោះបីជាយូរប៉ុនណាក៏ដោយនោះ?`

មានហេតុផលជាច្រើនដែលយើងត្រូវរង់ចាំអោយព្រះបង្ហើយកិច្ចការរបស់ទ្រង់។ យើងនឹង ក្រឡេកមើលហេតុផលខាងឯវិញ្ញាណ6យ៉ាង។ (1) ការរង់ចាំអាចជួយអោយយើងដកចិត្តចេញពី «របស់ អ្វីមួយ» ហើយប្រគល់របស់នោះទៅអោយទ្រង់ជាអ្នកចាត់ចែងវិញ។ (2) ការរង់ចាំបានធ្វើអោយយើង យល់អំពីចិត្តរបស់យើងកាន់តែប្រសើរឡើង។ (3) ការរង់ចាំបានបង្រៀនយើងអោយមានការអត់ធ្មត់។ (4) ការរង់ចាំបានជួយអោយសេចក្តីជំនឿរបស់យើងកាន់តែរឹងមាំឡើង។ (5) ការរង់ចាំបានផ្តល់ពេល វេលាដល់ព្រះ ដើម្បីធ្វើរឿងដទៃទៀតសម្រាប់យើង តាមដែលទ្រង់បានសន្យាមក។ (6) យើងប្រហែល ជាមិនបានដឹងអំពីហេតុផលដែលយើងត្រូវតែរង់ចាំ ក៏ថាបាន។ ម្ល៉ោះហើយ យើងត្រូវតែរៀនរស់នៅ ដោយសេចក្តីជំនឿ។ តើលោកអ្នកអាចនឹកឃើញហេតុផលដទៃទៀត អំពីការដែលយើងត្រូវតែរង់ចាំដែរឬទេ?

`តើលោកអ្នកអាចរកឃើញឧទាហរណ៍នៃព្រះគម្ពីរអ្វីខ្លះ អំពីពេលវេលាដែលព្រះបានធ្វើកិច្ចការ តែនៅពេលដែលទ្រង់បានត្រៀមព្រះអង្គទ្រង់ជាស្រេចប៉ុណ្ណោះ? តើឧទាហរណ៍ទាំងនេះអាចជួយអោយ លោកអ្នករៀនជឿទុកចិត្តថា ព្រះនឹងធ្វើកិច្ចការដ៏ត្រឹមត្រឹមមួយសម្រាប់យើង នៅពេលដែលទ្រង់ត្រៀមព្រះអង្គទ្រង់ជាស្រេចបានដោយរបៀបណា? (សូមគិតអំពីលោកអ័ប្រាហាំ នាងសារ៉ា និងសេចក្តីសន្យា នៃការប្រទានកូនប្រុសមួយ)។ តើលោកអ្នកធ្លាប់បានអធិស្ឋាន អំពីរឿងអ្វីមួយដែលលោកអ្នកចង់បានជា ទីបំផុត ជាយូរមកហើយដែរឬទេ? សូមសួរខ្លួនឯងថា «តើខ្ញុំកំពុងតែធ្វើអ្វីមួយដែលនាំអោយការអធិស្ឋាន របស់ខ្ញុំទទួលបានការឆ្លើយតបយឺតដែរឬទេ?»។ ប្រសិនបើមាន តើលោកអ្នកមានអារម្មណ៍ថា លោក អ្នកកំពុងតែធ្វើអ្វី ដែលបណ្តាលអោយមានការពន្យារពេលដូច្នេះ?`