---
title:  ស្តេចដាវីឌគឺជាគំរូមួយនៃការរង់ចាំ
date:  06/09/2022
---

ក្នុងខគម្ពីរសាំយូអែល16៖1-13។ លោកសាំយូអែលបានចាក់ប្រេងតាំងពីលើស្តេចដាវីឌ កាលពីទ្រង់នៅជាកុមារនៅឡើយ ដើម្បីបង្ហាញថា ស្តេចដាវីឌនឹងធ្វើជាសេ្តចនៃសាសន៍អ៊ីស្រាអែលនាពេលអនាគត។ ប៉ុន្តែ ស្តេចដាវីឌត្រូវតែរង់ចាំអស់រយៈពេលយ៉ាងយូរ ទម្រាំតែទ្រង់បានក្លាយទៅជាស្តេច។ ជាការពិតណាស់ មានពេលខ្លះ ស្តេចដាវីឌក៏មានអារម្មណ៍ថា ទ្រង់កំពុងតែរងទុក្ខយ៉ាងខ្លាំង ដោយការ រង់ចាំយ៉ាងយូរនេះផងដែរ។

សូមក្រឡេកមើលបទពិសោធន៍របស់ស្តេចដាវីឌ មុនពេលដែលទ្រង់បានក្លាយទៅជាស្តេច។ ជាដំបូង ស្តេចដាវីឌត្រូវបានគេសុំអោយលេងភ្លេង ដើម្បីជួយអោយស្តេចសូលមានអារម្មណ៍ល្អ (សាំយូអែល ទី1 16)។ ក្រោយមក ស្តេចដាវីឌបានក្លាយទៅជាវីរបុរសនៃសាសនអ៊ីស្រាអែល នៅពេលដែលទ្រង់បាន សម្លាប់លោកកូលីយ៉ាត (សាំយូអែលទី1 17)។ ស្តេចដាវីឌក៏បានចំណាយពេលរត់ចេញពីស្តេចសូល ដែល បានព្យាយាមសម្លាប់ទ្រង់ អស់រយៈពេលជាច្រើនឆ្នាំផងដែរ។ ទាំងស្តេចសូល និងលោកយូណាថានដែល ជាបុត្រារបស់ទ្រង់សុទ្ធតែបានដឹងថា ស្តេចដាវីឌនឹងក្លាយទៅជាស្តេចបន្ទាប់ (សាំយូអែលទី1 23៖17; សាំយូអែលទី1 24៖20)។ ស្តេចដាវីឌមិនបានធ្វើអ្វីមួយ ដើម្បីអោយទ្រង់ក្លាយទៅជាស្តេចនោះទេ។ នៅពេលដែលស្តេចសូលព្យាយាមសម្លាប់ទ្រង់នោះ ស្តេចដាវីឌបានកាត់ជាយព្រះពស្ត្រ របស់ស្តេចសូល។ បន្ទាប់មក ស្តេចដាវីឌបានមានអារម្មណ៍មិនល្អចំពោះអ្វីដែលគាត់បានធ្វើ។ ទ្រង់បានប្រាថ្នាថា គាត់មិន បានធ្វើរឿងនោះឡើយ (សាំយូអែលទី1 24៖5-7)។ នៅពេលដែលស្តេចសូលព្យាយាមសម្លាប់ស្តេច ដាវីឌម្តងទៀតនោះ ស្តេចដាវីឌក៏មានឱកាសក្នុងការសម្លាប់ស្តេចសូលម្តងទៀតដែរ។ ប៉ុន្តែ ទ្រង់បានបដិសេធមិនសម្លាប់ស្តេចសូលឡើយ (សាំយូអែលទី1 26៖7-11)។

`តើហេតុអ្វីបានជាស្តេចដាវីឌបានបដិសេធមិនសម្លាប់ស្តេចសូលយ៉ាងដូច្នេះ? តើការសម្រេច ព្រះទ័យរបស់ស្តេចដាវីឌបានបង្រៀនយើងនូវក្បួនច្បាប់ដ៏សំខាន់អ្វី ទាក់ទងទៅនឹងរបៀបដែលព្រះអនុវត្ត ផែនការរបស់ទ្រង់សម្រាប់ជីវិតរបស់យើងនោះ? សូមអានខគម្ពីរសាំយូអែលទី1 26៖1-11 សម្រាប់ ចម្លើយ។`

`តើការសម្រេចព្រះទ័យរបស់ស្តេចដាវីឌ ដោយមិនសម្លាប់ស្តេចសូលនោះ បានផ្លាស់ប្តូរព្រះទ័យ របស់ស្តេចសូលយ៉ាងដូចម្តេចដែរ? តើរឿងនេះបានបង្រៀនយើងយ៉ាងដូចម្តេច អំពីមូលហេតុដែលយើង គួរតែអត់ធ្មត់ និងរង់ចាំអោយព្រះធ្វើការនៅក្នុងជីវិតរបស់យើង នៅពេលដែលទ្រង់បានត្រៀមអង្គទ្រង់ជា ស្រេចនោះ?`

រឿងរបស់ស្តេចដាវីឌអំពីការក្លាយទៅជាស្តេចនោះ បានបង្រៀនយើងអំពីសេចក្តីពិតនៃព្រះគម្ពីរ មួយយ៉ាងដូច្នេះថា៖ «មិនត្រូវប្រមូលយកអ្វីដែលព្រះមិនបានប្រទានដល់លោកអ្នកនោះឡើយ។ ផ្ទុយទៅ វិញ សូមរង់ចាំ ដ្បិតអំណោយទានរបស់ព្រះតែងតែល្អបំផុត នៅពេលដែលយើងរង់ចាំអោយព្រះប្រទាន អំណោយទានទាំងនោះដល់យើង។ យើងអាចនឹងត្រូវរង់ចាំយូរ ក៏ថាបាន។ ប៉ុន្តែ ដើមអូកត្រូវការចំណាយ ពេលជាច្រើនឆ្នាំ ដើម្បីលូតលាស់។ នៅពេលដែលខ្យល់ប៉ះ ដើមនេះមិនរលំនោះឡើយ។

`ស្តេចដាវីឌមានហេតុផលល្អៗសម្រាប់ការដែលមិនសម្លាប់ស្តេចសូល។ (លោកសាំយូអែលបានប្រាប់ស្តេចដាវីឌថា ទ្រង់នឹងក្លាយទៅជាស្តេចនៃសាសន៍អ៊ីស្រាអែលនាពេលអនាគត។ ណាមួយ ស្តេចសូលក៏ជាស្តេចដ៏អាក្រក់មួយផងដែរ)។ ប៉ុន្តែ ទង្វើរបស់ស្តេចដាវីឌបានបង្ហាញអំពីសេចក្តីជំនឿរបស់ ទ្រង់ចំពោះព្រះ។ តើគំរូរបស់ទ្រង់បានបង្រៀនលោកអ្នកយ៉ាងដូចម្តេច អំពីមូលហេតុដែលលោកអ្នកត្រូវ តែអត់ធ្មត់ចំពោះរបស់អ្វីមួយដែលលោកអ្នកកំពុងតែរង់ចាំនោះ?`