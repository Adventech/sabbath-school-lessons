---
title:  ការសាកល្បងខាងឯសេចក្តីជំនឿ
date:  02/07/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ពេត្រុសទី1 4៖12; ជនគណនា 12៖1-3; រ៉ូម 1៖18; យេរេមា 9៖7; កូរិនថូសទី2 12៖7។

> <p>ខចងចាំ</p>
> «ពួកស្ងួនភ្ងាអើយ កុំឲ្យមានប្លែកក្នុងចិត្ត ដោយភ្លើងដ៏ក្តៅក្រហាយ ដែលកំពុងតែល្បងអ្នក រាល់គ្នា ទុកដូចជាកើតមានសេចក្តីចំឡែកនោះឡើយ ត្រូវអរសប្បាយវិញ ដោយព្រោះមានចំណែកក្នុងការរងទុក្ខរបស់ព្រះគ្រីស្ទ ដើមី្បឲ្យអ្នករាល់គ្នាបានត្រេកអររីករាយជាខ្លាំង ក្នុងកាលដែលសិរីល្អទ្រង់លេចមក» (ពេត្រុសទី1 4៖12, 13)។

អ្នកវិទ្យាសាស្ត្រនៅក្នុងបន្ទប់ពិសោធន៍តែងតែយកសារធាតុផ្សេងៗមកលាយចូលគ្នា (សារ-ធាតុរាវ សារធាតុរឹង និងឧស្ម័ន) នៅក្នុងបំពង់ពិសេសរបស់ពួកគេជានិច្ច។ បំពង់ពិសេសអាចដុតអោយ ក្តៅបាន។ នៅពេលដែលបំពង់ពិសេសទទួលកំដៅ សារធាតុនៅក្នុងបំពង់នោះរលាយ ឬបែកផ្កាភ្លើង អាស្រ័យទៅលើអ្វីដែលអ្នកវិទ្យាសាស្ត្របានដាក់នៅក្នុងបំពង់នោះ។ បំពង់ពិសេសគឺជារូបស័ព្ទមួយតំណាងអោយការសាកល្បងដ៏លំបាកបំផុត។ បំពង់ពិសេសក៏ជារូបស័ព្ទមួយតំណាងអោយរឿងរ៉ាវនៅក្នុងជីវិតដែលបណ្តាលអោយយើងផ្លាស់ប្តូរផងដែរ។

រូបស័ព្ទទាំងនេះបានជួយអោយយើងយល់ចំណុចនូវសំខាន់មួយដែលបានកើតឡើងនៅក្នុងជីវិតខាងឯវិញ្ញាណរបស់យើង។ សប្តាហ៍នេះ យើងនឹងក្រឡេកមើលថា តើហេតុអ្វីបានជាយើងត្រូវឈឺ ចាប់ និងទទួលបទពិសោធន៍លំបាកៗយ៉ាងដូច្នេះ។ បទពិសោធន៍ទាំងនេះបានធ្វើអោយយើងផ្លាស់ប្តូរ និងរីកចម្រើនកាន់តែប្រសើរឡើង។ បទពិសោធន៍ទាំងនេះក៏បានជួយអោយយើងយល់កាន់តែប្រសើរ ឡើង អំពីអ្វីដែលព្រះបានធ្វើនៅក្នុងជីវិតរបស់យើងផងដែរ។ បន្ទាប់មក នៅពេលដែលយើងជួបនឹងបទពិសោធន៍លំបាកៗដទៃទៀតនាពេលអនាគតនោះ យើងដឹងថា ត្រូវដោះស្រាយដោយរបៀបណា។