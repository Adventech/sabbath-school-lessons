---
title:  ការសាកល្បងដែលជួយអោយយើងរីកចម្រើន
date:  07/07/2022
---

> <p></p>
> «ហើយក្រែងខ្ញុំកើតមានចិត្តធំ ដោយព្រោះការបើកសំដែងដ៏ហួសល្បត់នោះ បានជាមានបន្លា 1ចាក់មកក្នុងសាច់ឈាមខ្ញុំ គឺជាទេវតារបស់អារក្សសាតាំង ដែលមកធ្វើទុក្ខខ្ញុំ ដើមី្បកុំឲ្យខ្ញុំមានចិត្តធំឡើយ» (កូរិនថូសទី2 12៖7)។

បើយើងសួរអ្នកថែសួន គាត់នឹងឆ្លើយប្រាប់យើងថា ការដែលយើងកាត់ដើមផ្កាចោលខុសគ្នាពីការដែលយើងកាត់មែកងាប់ៗចេញ។ យើងកាត់ដើមផ្កាចោល នៅពេលដែលយើងលែងត្រូវការពួកវា តទៅទៀត។ ហើយយើងតម្រឹមដើមផ្តា នៅពេលដែលយើងចង់អោយពួកវាលូតលាស់។ កិច្ចការទាំង2 យ៉ាងនេះសុទ្ធតែប្រើកាំបិតមុត។ នៅពេលដែលយើងតម្រឹម យើងកាត់ផ្នែកខ្លះនៃដើមផ្កាដែលមើលទៅមិនសំខាន់។ អ្នកណាដែលមិនបានដឹងអំពីការថែសួននោះ អាចនឹងគិតថា យើងកំពុងតែកំទិចដើមផ្កា ហើយ។ ការតម្រឹមដើមផ្កាគឺជារូបស័ព្ទតំណាងអោយកិច្ចការដែលព្រះបានធ្វើ ដើមី្បជួយអោយយើងរីក ចម្រើនឡើង។ លោកប្រូស វីលឃីនសុន (Bruce Wilkinson) បានសរសេរថា «តើលោកអ្នកកំពុងតែអធិស្ឋានអោយព្រះប្រទានពរដល់លោកអ្នកដែរឬទេ? តើលោកអ្នកកំពុងតែទូលសូមអោយទ្រង់ធ្វើអោយ លោកអ្នកដូចជាព្រះយេស៊ូវដែរឬទេ? ប្រសិនបើលោកអ្នកឆ្លើយថាបាននោះ លោកអ្នកកំពុងតែទូលសូម អោយព្រះ «តម្រឹម» ផ្នែកអាក្រក់ៗចេញពីជីវិតខាងឯវិញ្ញាណរបស់លោកអ្នកហើយ។ បន្ទាប់មក យើង នឹងបានលូតលាស់ ហើយរឹងមាំឡើងនៅក្នុងនាមជាគ្រីស្ទាន ដូចជាដើមផ្កា នៅពេលដែលយើងកាត់ស្លឹក និងមែកងាប់ៗរបស់វាយ៉ាងដូច្នោះដែរ»។ ដកស្រង់ពី Bruce Wilkinson, Secrets of the Vine (Sisters, OR: Multinomah Publishers, Inc., 2001), page 60, adapted។

មនុស្សតែងតែឆ្ងល់ថា «បន្លា» (កូរិនថូសទី2 12៖7) ដែលលោកបានឈឺចាប់នោះគឺជាអ្វី? អ្នកខ្លះបានគិតថា បន្លានេះគឺជាពួកសត្រូវ។ អ្នកខ្លះទៀតបានគិតថា លោកប៉ុលមានការលំបាកក្នុងការនិយាយ។ ប៉ុន្តែ អ្នកស្រីអែល្លីន ជីវ៉ៃត៍បានប្រាប់យើងថា លោកប៉ុលមានបញ្ហាទាក់ទងនឹងភ្នែករបស់គាត់ (សូមអាន Ellen G. White Comments, The SDA Bible Commentary, volume 6, page 1107, adapted)។

`តើលោកអ្នកគិតថា លោកប៉ុលមានន័យយ៉ាងណា នៅពេលដែលព្រះបណ្តាលអោយគាត់មាន ប្រសាសន៍ថា៖ «មានបន្លា1ចាក់មកក្នុងសាច់ឈាមខ្ញុំ» នោះ (កូរិនថូសទី2 12៖7)? តើអ្នកណាជាអ្នកដោតបន្លានេះដល់លោកប៉ុល? តើព្រះបានប្រើបន្លានេះ ដើមី្បប្រទានពរដល់លោកប៉ុលដោយរបៀប ណា?`

ព្រះបានបណ្តាលអោយលោកប៉ុលមានប្រសាសន៍ថា គាត់ត្រូវបានព្រះបានប្រទានបន្លានេះ ដើមី្ប «ក្រែងខ្ញុំកើតមានចិត្តធំ ដោយព្រោះការបើកសំដែងដ៏ហួសល្បត់នោះ» (កូរិនថូសទី2 12៖7)។ ព្រះមិនបានបញ្ជូនបន្លានេះទៅឯលោកប៉ុល ដើមី្បដាក់ទោសគាត់ចំពោះអំពើបាបកាលពីមុននោះឡើយ។ មិនមែនដូច្នោះឡើយ ផ្ទុយទៅវិញ ព្រះបានប្រទានបន្លានេះដល់លោកប៉ុល ដើមី្បការពារគាត់ចេញពីការ ធ្វើបាបនាពេលអនាគតវិញ។ លោកប៉ុលបានយល់ឃើញថា គាត់ជាមនុស្សកំសោយ។ ចិត្តរបស់គាត់ងាយនឹងមានអំនួតជាទីបំផុត។ ម្ល៉ោះហើយ ព្រះបានប្រទាន «បន្លា» នេះដល់លោកប៉ុល ដើមី្បការពារគាត់ទាស់នឹងការដែលមានចិត្តធំ។