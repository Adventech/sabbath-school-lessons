---
title:  នៅពេលដែលអំពើបាបរបស់យើងបានធ្វើអោយយើងឈឺចាប់
date:  05/07/2022
---

> <p></p>
> «ពីព្រោះសេចក្តីក្រោធរបស់ព្រះ បានសំដែងមកពីស្ថានសួគ៌ ទាស់នឹងគ្រប់ទាំងសេចក្តីទមិល ល្មើស និងសេចក្តីទុច្ចរិតរបស់មនុស្ស ដែលគេបង្ខាំងសេចក្តីពិត ដោយសេចក្តីទុច្ចរិត» (រ៉ូម 1៖18)។

ទង្វើរបស់យើងបានបណ្តាលអោយសេចក្តីល្អ ឬសេចក្តីអាក្រក់កើតមានឡើង។ ការ៉េមកីនឹង ត្រូវរលាយទៅ ប្រសិនបើលោកអ្នកកាន់វានៅក្រោមថ្ងៃ។ អំពើបាបក៏ដូចគ្នាយ៉ាងដូច្នោះដែរ។ អំពើបាបតែងតែបណ្តាលអោយរឿងអាក្រក់កើតឡើងជានិច្ច។ ព្រះមិនបានគង់នៅស្ថានសួគ៌បង្កើតវិធីថ្មី ដើមី្បដាក់ ទោសពួកបាបជននោះឡើយ។ ដូច្នេះ យើងក៏មិនត្រូវស្តីបណ្ទោសដល់ទ្រង់ដែរ។ ទ្រង់មិនបានបណ្តាល អោយរឿងអាក្រក់ៗកើតឡើង នៅពេលដែលយើងធ្វើបាបនោះឡើយ។ យើងទេតើ ដែលបានធ្វើអោយ រឿងអាក្រក់ទាំងនោះកើតមានឡើង។

យើងនឹងធ្វើអោយបញ្ហាកាន់ធ្ងន់ឡើងៗ ដោយសារតែយើងគិតថា យើងបានល្បងលព្រះ នៅ ពេលដែលយើងបានធ្វើបាប។ តើដោយរបៀបណា? គឺដោយយើងបានគិតថា យើងអាចធ្វើបាបបានហើយគ្មានការអាក្រក់ណាកើតចេញពីបទពិសោធន៍នោះឡើយ។ ប៉ុន្តែ រឿងនេះមិនអាចទៅរួចឡើយ។ លោកប៉ុលបានបង្ហាញយើងថា អំពើបាបនឹងផ្លាស់ប្តូរជីវិតរបស់យើងនៅលើផែនដីនេះ។

`ក្នុងខគម្ពីររ៉ូម 1៖21-32 ព្រះបានបណ្តាលអោយលោកប៉ុលមានប្រសាសន៍អំពីរបៀបដែល មនុស្សធ្លាក់ចុះទៅក្នុងអំពើបាប និងអំពីអ្វីដែលត្រូវកើតឡើង នៅពេលដែលពួកគេបានធ្វើបាប។ សូមអានខទាំងនេះយ៉ាងយកចិត្តទុកដាក់។ បន្ទាប់មក សូមបកស្រាយអំពីប្រសាសន៍របស់លោកប៉ុលទៅតាម ពាក្យរបស់លោកអ្នក។`

ក្នុងខគម្ពីររ៉ូម 1៖18 ព្រះបានបណ្តាលអោយលោកប៉ុលមានប្រសាសន៍អំពីរឿងអាក្រក់ទាំង អម្បាលម៉ាន ដែលបានកើតឡើង ដោយសារតែអំពើបាប។ ព្រះបានបណ្តាលអោយលោកប៉ុលមាន ប្រសាសន៍ថា ព្រះបានបង្ហាញសេចក្តីក្រោធរបស់ទ្រង់។ រូបស័ព្ទនេះបានបង្ហាញយើងថា ព្រះបានបណ្តោយ អោយមនុស្សរងទុក្ខវេទនា ដោយសារតែជម្រើសអាក្រក់ដែលពួកគេបានធ្វើ។ ព្រះនឹងមិនដកការឈឺចាប់ ចេញពីជីវិតរបស់យើង ដែលអំពើបាប និងអាកប្បកិរិយារបស់យើងបានបង្កឡើងរាល់ពេលនោះឡើយ។ ព្រះបានបណ្តោយអោយយើងរងទុក្ខ ដើមី្បអោយយើងយល់ថា អំពើបាបអាក្រក់ និងខុសឆ្គងជាទីបំផុត។

យើងបានពិភាក្សាគ្នាអំពីអំពើបាបដែលចេញមកពីការបំពានក្រឹត្យវិន័យទាំង10ប្រការ។ ប៉ុន្តែ តើមានអ្វីកើតឡើង នៅពេលដែលយើងបំពានក្រឹត្យវិន័យខាងឯផ្នែកសុខភាពរបស់ព្រះនោះ? ប្រសិនបើ យើងធ្វើបាបខ្លួន ដោយមិនធ្វើលំហាត់ប្រាណ មិនទទួលទានអាហារល្អ ឬធ្វើការងារហួសកម្រិតនោះ មានន័យថា យើងក៏បានធ្វើបាបទាស់នឹងទ្រង់ដែរ។ ជម្រើសអាក្រក់ៗទាំងនេះក៏បានបណ្តាលអោយរឿង អាក្រក់ៗកើតមានឡើង ដែលវាអាចឈានទៅដល់ការសាកល្បងនៃសេចក្តីវេទនា។

`ក្នុងជីវិតរបស់លោកអ្នក តើលោកអ្នកធ្លាប់ឈឺចាប់ភ្លាមៗ ដោយសារតែជម្រើសមិនត្រឹមត្រូវ របស់លោកអ្នកដែរឬទេ? តើបទពិសោធន៍ទាំងនេះបានបង្រៀនមេរៀនអ្វីខ្លះដល់យើង? តើលោកអ្នកត្រូវ ផ្លាស់ប្តូរអ្វីខ្លះ ដើម្បកុំអោយលោកអ្នកមានបទពិសោធន៍នេះម្តងទៀត?`