---
title:  ការធ្វើបាបនៅឯសាលារៀន ភាគ2
date:  08/07/2022
---

ម្តាយបានព្រួយបារម្ភអំពីជូនាជាខ្លាំង។ កូនប្រុសអាយុ15ឆ្នាំរបស់គាត់ដែលតែងតែរីករាយនោះ បានក្លាយមកជាសោះកក្រោះ និងកាចសាហាវនៅឯផ្ទះរបស់ពួកគេក្នុងទីក្រុងម៉ាណូសនៃប្រទេសប្រេស៊ីល វិញ។ គាត់បានចុះឈ្មោះរៀនខាផភីអេរ៉ា (Capoeira) ដែលជាសិល្បៈក្បាច់គុននៃជនជាតិអាហ្វ្រិកប្រេស៊ីស ទាស់នឹងបំណងម្តាយរបស់គាត់។ ម្តាយរបស់គាត់បានប្រាប់ប្តីរបស់គាត់ថា «អេថ្វាដូអើយ អូនដូចជាមិនចង់ អោយជូនារៀនក្បាច់គុនទាល់តែសោះនៀក»។ ប្តីបានតបទៅគាត់វិញថា «សម្រាប់បង គ្មានបញ្ហាអ្វីឡើយ ពីព្រោះថ្នាក់ក្បាច់គុននោះនៅតាមផ្លូវទៅវត្តខាន់ដូបល កន្លែងធ្វើការបងស្រាប់»។ ម្តាយបាននិយាយថា «រឿងនេះក៏គួរអោយខ្វល់ផងដែរ អូនមិនដឹងថា ខាផភីអេរ៉ា និងខាន់ដូបលមានទំនាក់ទំនងអ្វីនឹងគ្នានោះទេ ប៉ុន្តែ អូនដូចជាមិនចង់អោយកូនប្រុសរបស់អូនធ្វើការងារទាំង2យ៉ាងនេះទាល់តែសោះ»។ ឪពុកបានសើច ឡើង រួចនិយាយថា «ជូនាបានប្រាប់បងថា មានក្មេងប្រុសៗខ្លះកំពុងតែធ្វើបាបកូននៅឯសាលារៀនអ៊ីចឹង ហើយ បានជាកូនសម្រេចចិត្តរៀនក្បាច់គុននោះ»។

នៅថ្ងៃបន្ទាប់ ខណៈពេលដែលម្តាយរង់ចាំយកជូនាពីឯសាលារៀនត្រឡប់ទៅឯសាលារៀនវិញ នោះ នាងបាននិយាយរឿងនៅក្នុងចិត្តរបស់នាងទៅកាន់នាងឌីលម៉ា អារ៉ាហូស ដូ សាន់តូស (Dilma Araujos dos Santos) ដែលជាម្តាយរបស់ឃ្លីហ្វឺសិន (Clifferson) មិត្តភក្តិម្នាក់របស់ជូនានោះឯង។ នាង បាននិយាយថា «កូនប្រុសរបស់ខ្ញុំមិនមានពួកម៉ាកល្អទាល់តែសោះ»។ ប៉ុន្មានថ្ងៃក្រោយមក ឃ្លីហ្វឺសិនបាន អញ្ជើញជូនាទៅឯក្លឹបវីដេអូហ្គេមនៅឯផ្ទះរបស់គាត់។ ម្តាយបានអនុញ្ញាតអោយជូនាទៅ ដោយយល់ឃើញ ថា ជូនាបានរាប់អានមិត្តភក្តិម្នាក់ហើយ។ នៅឯផ្ទះរបស់ឃ្លីហ្វឺសិន ជូនាបានឃើញក្មេងប្រុសមួយចំនួនកំពុង តែលេងវីដេអូហ្គេមកីឡាមួយ។ ប៉ុន្មាននាទីក្រោយមក ឃ្លីហ្វឺសិនបានបិទវីដេអូហ្គេម រួចហៅពួកក្មេងប្រុសទាំង នោះច្រៀងចម្រៀងអំពីព្រះយេស៊ូវ។ នៅពេលនោះ ពួកគេបានបើកព្រះគម្ពីរ រួចពិភាក្សាគ្នាថា ព្រះយេស៊ូវ មានន័យយ៉ាងណាចំពោះពួកគេ។ ជូនាបានសួរថា «តើពួកឯងជាគ្រីស្ទានមែនទេ?»។ ឃ្លីហ្វឺសិនបានតបទៅ វិញថា «ពួកយើងតែងតែលេងហ្គេមកីឡា និងពិភាក្សាគ្នាអំពីព្រះយេស៊ូវនៅក្នុងក្លឹបរបស់យើងនេះជានិច្ច»។ ជូនាបានពេញចិត្តនឹងមិត្តភក្តិថ្មីៗរបស់គាត់នេះណាស់ ហើយគាត់មិនដែលបាត់មុខពីការប្រជុំនោះម្តងណា ឡើយ។ ថ្ងៃមួយ ម្តាយរបស់ឃ្លីហ្វឺសិនបានហៅជូនាទៅឯព្រះវិហារជាមួយនឹងគ្រួសាររបស់គាត់។ ជូនាបាន ចំណាយពេលជាមួយនឹងឃ្លីហ្វឺសិនដោយក្តីរីករាយ ហើយគាត់ក៏លែងទៅរៀនថ្នាក់ក្បាច់គុនរបស់គាត់ទៀត ដែរ។ គាត់ក៏មិនបានប្រាប់ម្តាយថា គាត់កំពុងតែទៅលេងនៅឯព្រះវិហារសហគមន៍សេវេនដេយអាត់- វេនទីស្ទអាល់ហ្វានោះដែរ។ គាត់គ្រាន់តែប្រាប់ថា គាត់ចេញទៅក្រៅតែប៉ុណ្ណោះ។ មិនយូរប៉ុន្មាន ម្តាយបាន គត់សម្គាល់ថា ជូនាតែងតែចង់ចេញពីផ្ទះនៅថ្ងៃសៅរ៍ជានិច្ច ដូច្នេះហើយ គាត់បានសួរនាំកូនរបស់គាត់។ ជូនាបានបង្ហាញប៉ុស្តិ៍យូធ្យូបដល់គាត់ ដែលពួកជំនុំបានផ្សាយផ្ទាល់នូវកម្មវិធីថ្ងៃសប្បាតហ៍របស់ពួកគេ។ ម្តាយបានចាប់ផ្តើមមើល។ នៅថ្ងៃសប្បាតហ៍ ជូនាបានប្រាប់ម្តាយថា មានបុរសម្នាក់បានថ្វាយចិត្តរបស់គាត់ ទៅឯព្រះយេស៊ូវ ហើយបានទទួលបុណ្យជ្រមុជទឹកនៅឯព្រះវិហារ។ គាត់បាននិយាយថា «ខ្ញុំក៏ចង់ជ្រមុជ ទឹកដែរ»។

ប៉ុន្មានសប្បាតហ៍ក្រោយមក ម្តាយបានរួមដំណើរជាមួយនឹងជូនាទៅឯព្រះវិហារផងដែរ។ នាង បានស្តាប់ខណៈពេលដែលគ្រូថ្នាក់សប្បាតហ៍កំពុងតែបង្រៀនចេញពីមគ្គុទេសក៍សិក្សាព្រះគម្ពីររបស់គាត់។ មនុស្សម្នាក់បានអោយព្រះគម្ពីរមួយក្បាលដល់គាត់ ហើយនាងបានបើកមើលទៅតាមខទាំងប៉ុន្មានដែលគ្រូម្នាក់នោះបានអានចេញពីកណ្ឌគម្ពីរវិវរណៈ។ សេចក្តីតក់ស្លុតបានរត់ចុះតាមឆ្អឹងខ្នងរបស់នាង នៅពេល ដែលនាងអានថា «តែត្រង់ពួកខ្លាច ពួកមិនជឿ ពួកគួរខ្ពើម ពួកកាប់សំឡាប់គេ ពួកកំផិត ពួកមន្តអាគម ពួក ថ្វាយបង្គំរូបព្រះ ហើយគ្រប់ទាំងមនុស្សកំភូត គេនឹងមានចំណែក នៅក្នុងបឹងដែលឆេះជាភ្លើង និងស្ពាន់ធ័រ គឺជាសេចក្តីស្លាប់ទី2វិញ។ គាត់បានគិតថា នេះហើយគឺជាជោគវាសនាប្តីរបស់ខ្ញុំ គាត់នឹងត្រូវវិនាសនៅក្នុង បឹងភ្លើងជាមិនខាន។ ដូច្នេះ នាងបានចាប់ផ្តើមអធិស្ឋានទៅឯព្រះវរបិតា។