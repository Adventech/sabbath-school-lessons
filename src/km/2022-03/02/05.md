---
title:  ការសាកល្បងដែលធ្វើអោយចិត្តរបស់យើងបានស្អាត
date:  06/07/2022
---

> <p></p>
> «ហេតុនោះ ព្រះយេហូវ៉ានៃពួកពលបរិវារ ទ្រង់មានព្រះបន្ទូលដូច្នេះថា មើល អញនឹងរំលាយ ហើយសាកលគេ ដ្បិតតើនឹងឲ្យអញធ្វើយ៉ាងណាទៀត ដល់កូនស្រីរបស់រាស្ត្រអញនេះ» (យេរេមា 9៖7)។

«តើព្រះវិញ្ញាណរបស់ព្រះបានធ្វើអោយលោកអ្នកឈឺចាប់ តាមរយៈខគម្ពីរណាមួយដែលចង្អុល បង្ហាញអំពីអំពើបាបនៅក្នុងចិត្តរបស់លោកអ្នកដែរឬទេ? ពេលនោះ លោកអ្នកអាចដឹងបានថា ព្រះចង់ធ្វើ ទុក្ខដល់ផ្នែកណាមួយដែលនៅក្នុងចិត្តរបស់លោកអ្នកហើយ។ ជាការពិតណាស់ ព្រះចង់អោយផ្នែកនោះ រលាយចេញពីលោកអ្នកទៅ»។ ដកស្រង់ពី Oswald Chambers, My Utmost for His Highest (Uhrichsville, OH: Barbour & Company, Inc., 1963), page 271, adapted។

`តើលោកអ្នកបានយល់អំពីខគម្ពីរ និងសម្រង់មតិខាងលើយ៉ាងដូចម្តេចដែរ? តើលោកអ្នកមាន បទពិសោធន៍យ៉ាងណា នៅពេលដែលព្រះបានរំដោះលោកអ្នកចេញពីអំពើបាបនោះ?`

`សូមអានខគម្ពីរយេរេមា 9៖7-16។ ក្នុងខទាំងនេះ ព្រះបានមានបន្ទូលថា ទ្រង់នឹង «សាកល គេ» (យេរេមា 9៖7)។ តើមូលហេតុ2យ៉ាងដែលព្រះបានបង្ហាញនៅក្នុងខគម្ពីរយេរេមា 9៖13, 14 សម្រាប់ «ការសាកល្បង» នោះគឺជាអ្វី? តើព្រះនឹងធ្វើកិច្ចការនេះនៅក្នុងជីវិតនៃរាស្ត្ររបស់ទ្រង់ដោយ របៀបណា? (សម្រាប់ចម្លើយ សូមអានខគម្ពីរយេរេមា 9៖15, 16)។`

នៅពេលដែលព្រះដកហូតអំពើបាបចេញពីជីវិតរបស់យើងនោះ ទ្រង់តែងធ្វើរឿងដែលយើង ប្រហែលជានឹងមិនចូលចិត្តនោះឡើយ។ រឿងទាំងនេះអាចធ្វើអោយយើងរងទុក្ខ និងឈឺចាប់បាន។ ហេតុ ដូច្នេះហើយ បានជាយើងមានអារម្មណ៍ថា បទពិសោធន៍ដូចគ្នាទៅនឹងការសាកល្បងមួយដែរ។ យ៉ាង ហោចណាស់ មានហេតុផល3យ៉ាងដែលធ្វើអោយការសាកល្បងនេះអាចជាបទពិសោធន៍ដ៏ឈឺចាប់ មួយ។ ហេតុផលទី1 យើងមានអារម្មណ៍ឈឺចាប់ នៅពេលដែលព្រះបណ្តោយអោយបញ្ហាកើតឡើងនៅក្នុងជីវិតរបស់យើង បង្ហាញយើងអំពីអំពើបាបរបស់យើង។ ព្រះបានបណ្តាលអោយលោកយេរេមាសរសេរថា «ឯស្នប់ក៏សប់យ៉ាងខ្លាំង សំណបានសូន្យបាត់ទៅ ការដែលគេនៅតែសំរងទៀត នោះជាឥត អំពើសោះ ដ្បិតពួកអាក្រក់មិនទាន់បានដកចេញនៅឡើយ» (យេរេមា 6៖29)។ ខនេះបានបង្ហាញយើង ថា ពេលខ្លះ ព្រះត្រូវការធ្វើកិច្ចការធំមួយ ដើមី្បទាក់ទាញចំណាប់អារម្មណ៍របស់យើង។ កិច្ចការដ៏ធំនេះ តែងតែអាចធ្វើអោយយើងមានអារម្មណ៍ឈឺចាប់នៅពេលនោះ។ ហេតុផលទី2 យើងអាចមានអារម្មណ៍ ឈឺចាប់ នៅពេលដែលយើងមានអារម្មណ៍សោកស្តាយចំពោះអំពើបាបរបស់យើង។ ហេតុផលទី3 ការ ឈឺចាប់ត្រូវតែមាន ដើមី្បអោយមានការផ្លាស់ប្តូរ។ ព្រះប្រហែលជាសូមអោយយើងលះបង់ចោលរបស់ ដែលជាផ្នែកដ៏ធំមួយនៃជីវិតរបស់យើងជាយូរមកហើយ។ ការផ្លាស់ប្តូរក៏អាចធ្វើអោយយើងរងទុក្ខផង ដែរ។

`តើព្រះបានដកហូតអំពើបាបចេញពីជីវិតរបស់លោកអ្នកនៅសព្វថ្ងៃនេះដោយរបៀបណា?`