---
title:  ការភ្ញាក់ផ្អើល
date:  03/07/2022
---

> <p></p>
> «ពួកស្ងួនភ្ងាអើយ កុំឲ្យមានប្លែកក្នុងចិត្ត ដោយភ្លើងដ៏ក្តៅក្រហាយ ដែលកំពុងតែល្បងអ្នករាល់ គ្នា ទុកដូចជាកើតមានសេចក្តីចំឡែកនោះឡើយ» (ពេត្រុសទី1 4៖12)។

ការភ្ញាក់ផ្អើលដ៏គួរអោយឈឺចាប់អាចកើតឡើងបានគ្រប់ពេលនៅក្នុងជីវិត។ រថយន្តនៅតាម ផ្លូវជ្រុលចង្កូតមកបុកលោកអ្នក។ លោកអ្នកបានទទួលសំបុត្របញ្ចប់ការងារមួយច្បាប់។ ការធ្វើតេស្ត វេជ្ជសាស្ត្របានផ្តល់ដំណឹងអាក្រក់មួយដែលលោកអ្នកមិនបានរំពឹងទុក។ មនុស្សដែលលោកអ្នកស្រឡាញ់ និងជឿទុកចិត្តបំផុតបានបែរមកទាស់នឹងលោកអ្នក គឺជាអ្នកដែលលោកអ្នកបានគិតថា បានស្រឡាញ់ លោកអ្នកពិតមែន។ កាឈឺចាប់របស់យើងគឺជាការអាក្រក់មែនពិត ប៉ុន្តែ ការភ្ញាក់ផ្អើលតែងតែធ្វើអោយ ការឈឺចាប់នេះកាន់តែអាក្រក់ថែមទៀត។

**សប្តាហ៍នេ**

យើងនឹងក្រឡេកមើលប្រភេពនៃការសាកល្បងមួយចំនួនដែលមិនបានធ្វើអោយ យើងមានការភ្ញាក់ផ្អើល។

ជាដំបូង ចូរយើងត្រឡប់ទៅឯខគម្ពីរពេត្រុសទី1 4៖12 ជាមុនសិន។ ពាក្យថា «ប្លែក» ជា ភាសាក្រេកមានន័យថា «ចំឡែក»។ ដូច្នេះ លោកពេត្រុសកំពុងតែប្រាប់អ្នកអានរបស់គាត់ថា ការសាកល្បងដ៏គួរអោយឈឺចាប់ទាំងអម្បាលម៉ានគឺជាផ្នែកមួយនៃបទពិសោធន៍គ្រីស្ទាន។ ការសាកល្បងទាំង នេះគឺជារឿងធម្មតា។ ក្នុងនាមជាគ្រីស្ទាន យើងអាច និងគួរតែរំពឹងទុកនូវការសាកល្បងលំបាកជាងនេះ។

ពាក្យសរសេរថា «ភ្លើងដ៏ក្តៅក្រហាយ» (ពេត្រុសទី1 4៖12) ប្រែមកពីពាក្យថា «ក្តៅក្រហាយ» ជាភាសាក្រេក។ ពាក្យភាសាក្រេកនេះបានបង្ហាញយើងអំពី «ឡកំដៅ» នៅក្នុងខគម្ពីរដទៃទៀត។ ឡកំដៅ គឺជារូបស័ព្ទមួយតំណាងអោយបទពិសោធន៍នៃការឈឺចាប់សម្រាប់សេចក្តីជំនឿរបស់យើង។

`តើសាររបស់លោកពេត្រុសមកកាន់យើងនៅក្នុងខគម្ពីរពេត្រុសទី1 4៖12-19 គឺជាអ្វី?`

ពួកយើងជាច្រើនអ្នកបានភ្ញាក់ផ្អើល នៅពេលដែលយើងជួបនឹងការឈឺចាប់ ដោយសារតែយើង មិនទាន់មានទស្សនដ៏ត្រឹមត្រូវមួយ អំពីជីវិតគ្រីស្ទាននៅឡើយ។ យើងបានដឹងថា វិញ្ញាណ2 នៅលើផែនដី នេះ មួយជាវិញ្ញាណរបស់ព្រះ និងមួយទៀតជាវិញ្ញាណរបស់សាតាំង។ យើងតែងតែគិតថា អ្វីដែលធ្វើ អោយយើងមានអារម្មណ៍ល្អនោះ គឺចេញមកពីព្រះ។ រីឯអ្វីដែលធ្វើអោយយើងមានអារម្មណ៍អាក្រក់នោះ គឺចេញមកពីសាតាំងវិញ។ ប៉ុន្តែ ជីវិតមិនមែនជារឿងងាយស្រួលនោះឡើយ។ យើងមិនអាចប្រើអារម្មណ៍ របស់យើង ដើមី្បសម្រេចថា អ្វីជារបស់ព្រះ និងអ្វីជារបស់សាតាំងបានឡើយ។ ពេលខ្លះ ការដើររបស់ យើងជាមួយនឹងព្រះក៏ជួបនឹងរឿងលំបាកបានដែរ។ យើងប្រហែលជាឃើញថា មនុស្សដែលដើរតាមសាតាំងមើលទៅសប្បាយរីករាយជាមួយនឹងរង្វាន់ធំៗនៅក្នុងជីវិតរបស់ពួកគេហើយ មើលទៅ។ លោក យ៉ូបបានឃើញបញ្ហានេះ ម្ល៉ោះហើយ គាត់បានសួរទៅកាន់ព្រះថា៖ «ហេតុអ្វីបានជាពួកមនុស្សអាក្រក់មានជីវិតរស់នៅ អាយុក៏វែង អើ គេក៏ឡើងជាមានអំណាចយ៉ាងធំផង» (យ៉ូប 21៖7)។

`តើខគម្ពីរពេត្រុសទី1 4៖12-19 អាចជួយអោយយើងពន្យល់អ្នកណាម្នាក់កុំអោយមានការ ភ្ញាក់ផ្អើលចំពោះការសាកល្បងនៃសេចក្តីឈឺចាប់បានដោយរបៀបណា?`