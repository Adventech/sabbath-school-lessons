---
title:  ការសិក្សាបន្ថែម
date:  08/07/2022
---

ដកស្រង់ពី Ellen G. White, “Effectual Prayer,” in Signs of the Times, November 18, 1903; Ellen G. White Comments, page 1182, in The Bible Commentary, volume 4; “God Permits Trial and Affliction to Purify Me,” page 92, in My Life Today។

«ព្រះបានជ្រាបរឿងគ្រប់យ៉ាងនៅក្នុងចិត្ត និងគំនិតរបស់យើង។ ព្រះក៏បានជ្រាបផងដែរថា យើង ជាអ្នកណាលើសជាងយើងដឹងអំពីខ្លួនយើងទៅទៀត។ ព្រះក៏បានទតឃើញពួកយើងខ្លះមានអំណោយ ទានវិសេសៗផងដែរ។ កាលណាយើងប្រើអំណោយទានទាំងនេះនៅក្នុងផ្លូវសុចរិតនោះ យើងនឹងអាច ធ្វើជាពរដល់ព្រះនៅក្នុងកិច្ចការរបស់ទ្រង់នៅលើផែនដីនេះ។ ព្រះបានអនុញ្ញាតអោយយើងមានបទ ពិសោធន៍លំបាកៗ ដើមី្បបង្ហាញយើងអំពីចំណុចខ្សោយ និងអំពើបាប ដោយយោងទៅតាមព្រះប្រាជ្ញាញាណរបស់ទ្រង់។ យើងប្រហែលជាលាក់អំពើបាបនេះចេញពីខ្លួនយើងបានហើយ មើលទៅ។ ប៉ុន្តែ ព្រះបានប្រទានឱកាសមួយ ដើមី្បកែប្រែបញ្ហាទាំងនេះ និងធ្វើអោយយើងត្រៀមខ្លួន ជាស្រេច ដើមី្បអោយ ទ្រង់ប្រើ។ ព្រះតែងតែបណ្តោយអោយយើងមានពិសោធន៍អាក្រក់ ៗ និងមានពេលវេលានៃការរងទុក្ខជា និច្ច។ ពេលវេលាលំបាកៗទាំងនេះបានជួយអោយយើងរំលាយអំពើបាបចេញពីចិត្តរបស់យើង»។ ដក ស្រង់ពី Ellen G. White, The Ministry of Healing, page 471, adapted។

**សំណួរពិភាក្សា**

`1. នៅពេលដែលយើងធ្វើបាប យើងបានរងនូវមន្ទិលសង្ស័យ និងការភ័យព្រួយជាច្រើន។ យើងតែងតែ សួរខ្លួនឯងថា៖ «តើខ្ញុំអាចនៅជាប់នឹងព្រះម្តងទៀតបានដែរឬទេ? តើទ្រង់នឹងទទួលយកខ្ញុំដែរឬទេ?» តើសេចក្តីសន្យានៃព្រះគម្ពីរអ្វីខ្លះ ដែលបានលើកទឹកចិត្តយើងកុំអោយលះបង់សេចក្តីជំនឿ និងសេចក្តី សង្ឃឹមនៅក្នុងគ្រាលំបាកៗទាំងនេះ? (ដើមី្បឆ្លើយតបទៅនឹងសំណួរនេះ សូមអានអំពីអ្វីដែលព្រះបានបណ្តាលអោយលោកប៉ុលសរសេរនៅក្នុងខគម្ពីររ៉ូម 5៖1-11)។ តើខទាំងនេះអាចជួយអោយលោកអ្នក ផ្តល់សេចក្តីសង្ឃឹមទៅកាន់អ្នកណាម្នាក់ដែលកំពុងតែរងទុក្ខ ដោយសារតែអំពើបាបកាលពីមុនរបស់គាត់ នោះដោយរបៀបណា?`

`2. ឥឡូវនេះ លោកអ្នកប្រហែលជាស្គាល់អ្នកណាម្នាក់ដែលកំពុងស្ថិតនៅក្នុងគ្រាលំបាកហើយ មើល ទៅ។ តើលោកអ្នកត្រូវការដឹងអំពីមូលហេតុដែលបណ្តាលអោយបុគ្គលម្នាក់នេះរងទុក្ខ មុនពេលដែល យើងជួយដល់គាត់ដែរឬទេ? សូមពន្យល់ចម្លើយរបស់លោកអ្នក។`

`3. បុរសវ័យក្មេងគ្រីស្ទានម្នាក់បានរស់នៅក្នុងទ្វីបអាមេរិកខាងត្បូង។ គាត់បានឈឺចាប់ជាមួយនឹងបទ ពិសោធន៍មួយយ៉ាងខ្លាំង។ បន្ទាប់ពីបទពិសោធន៍បានកន្លងផុតទៅ បុរសវ័យក្មេងម្នាក់នេះបានផ្លាស់ទៅ អឺរ៉ុបវិញ។ ក្រោយមក គាត់បានប្រាប់មនុស្សម្នាក់ទៀតថា «ខ្ញុំបានទុករូបកាយស្លាប់របស់ខ្ញុំនៅឯទ្វីបអាមេរិកខាងត្បូងហើយ»។ តើរូបស័ព្ទនេះមានន័យយ៉ាងដូចម្តេច? តើហេតុអ្វីបានជាយើងទាំងអស់គ្នាត្រូវទុក «រូបកាយស្លាប់» របស់យើងពីក្រោយ នៅពេលដែលយើងដើរតាមព្រះយេស៊ូវនោះ? តើគ្រាលំបាកអាចជួយអោយយើងធ្វើដូច្នេះបានដោយរបៀបណា?`