---
title:  សេចក្តីវេទនាដែលសាតាំងបានធ្វើ
date:  04/07/2022
---

> <p></p>
> «ចូរឲ្យដឹងខ្លួន ហើយចាំយាមចុះ ព្រោះអារក្សដែលជាខ្មាំងសត្រូវរបស់អ្នករាល់គ្នា វាតែងដើរក្រវែល ទាំងគ្រហឹមដូចជាសិង្ហ ដើមី្បនឹងរកអ្នកណាដែលវានឹងត្របាក់លេបបាន» (ពេត្រុសទី1 5៖8)។

`សូមអានខគម្ពីរខាងលើ។ តើសារសម្រាប់យើងនៅក្នុងខខាងលើនេះគឺជាអ្វី? សូមលោកអ្នក សួរខ្លួនឯងថា «តើខ្ញុំបានជឿពាក្យទាំងនេះច្រើនប៉ុនណាដែរ?»។ តើលោកអ្នកបានធ្វើអ្វីខ្លះនៅក្នុងជីវិតរបស់លោកអ្នក ដែលបង្ហាញអំពីការឆ្លើយតបទៅនឹងចម្លើយរបស់លោកអ្នកនេះ?`

តើលោកអ្នកធ្លាប់សង្កេតមើលតោដែលកំពុងតែស្រេកឃ្លានដែរឬទេ? តោអាចចាប់ស៊ីសឹងតែ គ្រប់សត្វទាំងអស់ដែលវាចង់ស៊ី។ ព្រះបានមានបន្ទូលតាមរយៈលោកពេត្រុសថា សាតាំងក៏មានឥរិយាបថ យ៉ាងដូច្នេះដែរ។ នៅពេលដែលយើងក្រឡេកមើលជុំវិញ យើងនឹងបានឃើញរឿងជាច្រើននៅក្នុងជីវិតដែលបង្ហាញយើងថា អារក្សពិតជាចង់បំផ្លាញយើងយ៉ាងខ្លាំង។ យើងបានឃើញសេចក្តីស្លាប់ និងសេចក្តី វេទនាមាននៅគ្រប់ទីកន្លែង។ សាតាំងបានព្យាយាមបំផ្លាញរបស់ល្អៗ និងបរិសុទ្ធទាំងអស់ចោលចេញ។ ហើយយើងមិនអាចគេចផុតពីការឃើញសេចក្តីអាក្រក់ដែលសាតាំងបានបង្កឡើងនោះដែរ។

`សូមអានខគម្ពីរពេត្រុសទី1 5៖8-11។ តើពួកគ្រីស្ទានគួរតែយ៉ាងដូចម្តេច នៅពេលដែល សាតាំងកំពុងតែព្យាយាមធ្វើទុក្ខ និងបំផ្លាញរបស់ល្អបរិសុទ្ធទាំងអស់ចោលចេញនោះ?`

`តើព្រះបានសន្យានឹងធ្វើអ្វីខ្លះ ចំពោះមនុស្សដែលកំពុងតែឈឺចាប់នេះ? សម្រាប់ចម្លើយ សូម អានខគម្ពីរពេត្រុសទី1 5៖10។`

ក្នុងខគម្ពីរពេត្រុសទី1 5៖8-11 ព្រះបានមានបន្ទូលតាមរយៈលោកពេត្រុសអំពីរបៀបដែលសាតាំងបានវាយប្រហារទៅលើសេចក្តីជំនឿគ្រីស្ទាន។ យើងបានពិភាក្សាគ្នារួចមកហើយថា សាតាំងបាន ធ្វើកិច្ចការរបស់វាតាមវិធីខុសៗគ្នា។ ជាការពិតណាស់ យើងត្រូវតែទទួលស្គាល់ថា សាតាំងគឺជាសត្រូវដ៏ មានអំណាចម្នាក់។ ប៉ុន្តែ យើងក៏មិនត្រូវបាក់ទឹកចិត្តដែរ។ សូមចងចាំថា ព្រះបានឈ្នះសាតាំងនៅឯទី រហោស្ថាន និងនៅលើឈើឆ្កាង។ ដូច្នេះ យើងត្រូវតែនៅជាប់ជាមួយនឹងព្រះយេស៊ូវ។ កាលណាយើង នៅជាប់នឹងព្រះយេស៊ូវ សាតាំងមិនអាចយកឈ្នះយើងបានឡើយ។ ដោយសារតែឈើឆ្កាងនេះ ជ័យជម្នះ របស់ព្រះយេស៊ូវក៏ជាជ័យជម្នះរបស់យើងដែរ។

`សូមគិតអំពីវិធីសាស្ត្រដទៃទៀត ដែលសាតាំងបានធ្វើអោយមានការឈឺចាប់។ សាតាំងបាន ធ្វើអោយមានសេចក្តីវេទនាជាច្រើននៅលើផែនដីនេះ។ តើខគម្ពីរពេត្រុសទី1 5៖8-11 បានជួយអោយ យើងយល់អំពីមូលហេតុនៃសេចក្តីវេទនាដែលបានកើតឡើងដល់យើងនៅលើផែនដីនេះដោយរបៀបណា?`