---
title:  ការសិក្សាបន្ថែម
date:  26/08/2022
---

សូមអាន Ellen G. White, “Jehoshaphat,” pages 190-203, in Prophets and Kings; and «The Fall of Jericho,” pages 487-498, in Patriarchs and Prophets។

«ចូរបង្រៀនចិត្ត និងដៃរបស់យើងអោយសរសើរតម្កើងព្រះចំពោះសេចក្តីស្រឡាញ់របស់ទ្រង់។ គ្មានអ្នកណាម្នាក់អាចប្រៀបផ្ទឹមនឹងសេចក្តីស្រឡាញ់របស់ព្រះចំពោះយើងបានឡើយ។ ចូរបង្រៀនខ្លួនយើង អោយពេញដោយក្តីសង្ឃឹមចុះ។ សូមរៀនរស់នៅក្នុងពន្លឺដែលចែងចាំងចេញពីឈើឆ្កាងនៃកាល់វ៉ារីចុះ។ យើង ត្រូវតែចងចាំជានិច្ចថា យើងគឺជាបុត្រាបុត្រីនៃស្តេចស្ថានសួគ៌។ យើងគឺជាបុត្រា និងបុត្រីរបស់ព្រះអម្ចាស់។ ទ្រង់គឺជាមេទ័ពនៃពួកទេវតា។ ព្រះបានប្រទានអំណោយទាននៃសេចក្តីសុខសាន្ត ដោយសារតែហេតុផល នេះហើយ។ យើងអាចជឿទុកចិត្តទៅទ្រង់បាន ដោយគ្មានការភ័យខ្លាចអ្វីឡើយ»។ ដកស្រង់ពី Ellen G. White, The Ministry of Healing, page 253, adapted។

«ខ្ញុំស្រឡាញ់ព្រះ និងចង់សរសើរតម្កើងទ្រង់។ ខ្ញុំក៏ចង់អោយលោកអ្នកថ្វាយសិរីល្អដល់ទ្រង់ជាមួយនឹងខ្ញុំផងដែរ។ សូមសរសើរព្រះអម្ចាស់ នៅពេលដែលលោកអ្នកសោកសៅ។ សូមសរសើរតម្កើង ទ្រង់ នៅពេលដែលលោកអ្នកប្រឆាំងទាស់នឹងអំពើបាប។ ព្រះបានបណ្តាលអោយលោកប៉ុលមានប្រសាសន៍ ថា «ចូរអរសប្បាយ ក្នុងព្រះអម្ចាស់ជានិច្ច ខ្ញុំប្រាប់ម្តងទៀតថា ចូរអរសប្បាយឡើង» (ភីលីព 4៖4)។ តើ សេចក្តីអំណរនឹងនាំវិញ្ញាណនៃការសោកសៅចូលទៅក្នុងគ្រួសាររបស់លោកអ្នកដែរឬទេ? ទេ មិនមែន ដូច្នោះឡើយ។ សេចក្តីអំណរនាំមកនូវពន្លឺវិញទេតើ។ តាមវិធីនេះ លោកអ្នកនឹងស្រូបយកកាំរស្មីដ៏នូវអស់កល្បជានិច្ចចេញពីបល្ល័ង្ករបស់ព្រះ។ លោកអ្នកអាចនឹងចែករំលែកពន្លឺនេះជាមួយនឹងមនុស្សនៅជុំវិញលោកអ្នកបាន។ ខ្ញុំសូមលើកទឹកចិត្តលោកអ្នកអោយធ្វើរឿងនេះ។ សូមចែករំលែកជីវិត និងពន្លឺនេះជាមួយនឹងមនុស្សនៅជុំវិញលោកអ្នក។ សូមព្យាយាមធ្វើអោយជីវិតមនុស្សនៅជុំវិញលោកអ្នកបាន ប្រសើរឡើង។ សូមនាំពួកគេទៅឯព្រះចុះ។ សូមបង្ហាញស្ថានសួគ៌ និងសិរីល្អនៃស្ថានសួគ៌ដល់ពួកគេចុះ។ សូមអោយពួកគេរកឃើញទ្រព្យសម្បត្តិមកពីស្ថានសួគ៌ចុះ។ ទ្រព្យសម្បត្តិទាំងនេះមិនចេះច្រេះ រលួយ និងបាត់បង់ឡើយ។ ទ្រព្យសម្បត្តិទាំងនេះមានជារៀងរហូត»។ ដកស្រង់ពី Ellen G. White, Testimonies for the Church, volume 2, pages 593, 594។

**សំណួរពិភាក្សា**

`1. តើការសរសើរតម្កើងព្រះមានសារៈសំខាន់យ៉ាងដូចម្តេច ចំពោះជីវិតនៃពួកជំនុំ? តើពួកជំនុំរបស់លោក អ្នកសរសើរតម្កើងព្រះនៅថ្ងៃសប្បាតហ៍យ៉ាងដូចម្តេចដែរ? តើការសរសើរតម្កើងនេះបាននាំលោកអ្នកទៅ ជិតនឹងព្រះដែរឬទេ? ប្រសិនបើទេ តើពួកជំនុំរបស់លោកអ្នកអាចធ្វើអ្វីបានខ្លះ ដើម្បីអោយបទពិសោធន៍ នៃការសរសើរតម្កើងនេះកាន់តែប្រសើរឡើងនោះ?`

`2. តើការសរសើរតម្កើងព្រះ នៅពេលដែលលោកអ្នកសោកសៅ ឬនៅពេលដែលលោកអ្នកប្រឆាំងទាស់ នឹងអំពើបាបនោះ មានន័យយ៉ាងណាចំពោះលោកអ្នក? តើការសរសើរតម្កើងអាចជួយដល់លោកអ្នកនៅ អំឡុងនៃបទពិសោធន៍ទាំងនេះបានដោយរបៀបណា?`

`3. តើការសរសើរតម្កើងបានផ្លាស់ប្តូរជីវិតរបស់លោកអ្នកដោយរបៀបណា?`

`4. នៅក្នុងថ្នាក់ សូមរើសយកបទទំនុកដំកើងនៃការសរសើរតម្កើងមួយមកអាន។ តើបទទំនុកដំកើងនេះ បានបង្រៀនលោកអ្នកយ៉ាងដូចម្តេច អំពីការសរសើរតម្កើង? តើបទទំនុកដំកើងនៃការសរសើរតម្កើងនេះ ធ្វើអោយសេចក្តីជំនឿរបស់លោកអ្នកកាន់តែរឹងមាំឡើងដោយរបៀបណា?`