---
title:  ហេតុអ្វីបានជាយើងត្រូវសរសើរតម្កើងព្រះ?
date:  21/08/2022
---

លោកហ្វូដូ ដូស្តូយេវស្គី (Fyodor Dostoyevsky) ដែលជាអ្នកនិពន្ធដ៏ល្បីល្បាញម្នាក់ កំពុង តែស្នាក់នៅក្នុងគុក រង់ចាំការកាត់ទោស។ ទោសរបស់គាត់គឺត្រូវប្រហារជីវិត។ ប៉ុន្តែ នៅវិនាទីចុងក្រោយ ទោសរបស់លោកដូស្គូយេវស្គីត្រូវបានប្តូរ។ គេបានអនុញ្ញាតអោយគាត់មានជីវិតរស់បន្តទៅទៀត។ គាត់ បានរស់នៅក្នុងគុកជាច្រើនឆ្នាំបន្ថែមទៀត បន្ទាប់ពីការកាត់ទោស។ ក្រោយមកទៀត លោកដូស្គូយេវស្គី បានសរសើរអំពីជីវិតរបស់គាត់នៅក្នុងគុកនោះយ៉ាងដូច្នេះថា៖ «មិនត្រូវបោះបង់ចោលឡើយ។ មនុស្សនៅជំុវិញលោកអ្នកអាចនឹងលែងជឿថា ពួកគេនឹងមានសេរីភាពនោះឡើយ។ លោកអ្នកអាចជាមនុស្សតែម្នាក់ដែលនៅជឿ ក៏ថាបាន។ ប៉ុន្តែ លោកអ្នកមិនត្រូវបោះបង់ចោលសេចក្តីជំនឿនោះឡើយ។ ចូរ សរសើរព្រះ នៅពេលដែលលោកអ្នកនៅតែម្នាក់ឯងវិញ»។

យើងបានឃើញរួចមកហើយ អំពីរបៀបដែលលោកប៉ុលបានរងនូវបទពិសោធន៍ និងគ្រាលំបាកៗ ដ៏ឈឺចាប់ជាច្រើន នៅក្នុងមេរៀនទាំងនេះ។ មនុស្សបានធ្វើបាបគាត់ និងចាប់គាត់ដាក់គុក។ ប៉ុន្តែ លោក ប៉ុលមិនពិបាកចិត្តអ្វីឡើយ។ គាត់ថែមទាំងបានសរសេរសំបុត្រកំសាន្តចិត្តពួកជំនុំនៅឯក្រុងភីលីពទៀត ផង។

`តើលោកបានសរសេរយ៉ាងដូចម្តេច នៅក្នុងខគម្ពីរភីលីព 4៖4-7? តើលោកប៉ុលអាចសរសេរ អំពីរឿងអស្ចារ្យទាំងនេះបាន នៅពេលដែលគាត់នៅក្នុងគុកនោះ ដោយរបៀបណាទៅ? តើយើងអាច ទទួល «សេចក្តីសុខសាន្តរបស់ព្រះ» ដែលលោកប៉ុលបានមានប្រសាសន៍នៅក្នុងខទាំងនេះដោយរបៀប ណា?`

យើងងាយនឹងមានអំណរ នៅពេលដែលអ្វីៗគ្រប់យ៉ាងដំណើរទៅយ៉ាងរលូន។ ប៉ុន្តែ លោកប៉ុលបានលើកទឹកចិត្តយើងអោយមានអំណរជានិច្ច។ នៅពេលខ្លះ ការធ្វើអារម្មណ៍បែបនេះអាចនឹងប្លែក បន្តិច។ ដូច្នេះ តើការសរសើរតម្កើងព្រះជានិច្ចនោះ មានន័យយ៉ាងណាទៅ? ប្រសិនបើយើងជឿលោកប៉ុល យើងត្រូវតែធ្វើរឿង2យ៉ាង៖

(1) យើងត្រូវតែសរសើរតម្កើងព្រះទាំងគ្រាល្អ និងគ្រាអាក្រក់។ (2) យើងត្រូវតែរៀនសរសើរ តម្កើងព្រះនៅពេលដែលយើងមិនចង់សរសើរតម្កើងទ្រង់ទាល់តែសោះ។

លោកប៉ុលបានសូមអោយយើងសរសើរតម្កើងព្រះ នៅពេលដែលយើងមានអារម្មណ៍ថា យើង គ្មានហេតុផលណាក្នុងការសរសើរតម្កើងទ្រង់ទាល់តែសោះ។ ពេលនេះហើយ ដែលព្រះចង់អោយយើង សរសើរទ្រង់ជាងពេលណាៗទាំងអស់។ យើងអាចនិយាយបានថា ការសរសើរតម្កើងគឺជារបៀបមួយនៃ ការបង្ហាញសេចក្តីជំនឿរបស់យើង។ សេចក្តីជំនឿមិនមែនស្តីអំពីអារម្មណ៍ដែលយើងមាននោះឡើយ។ សេចក្តីជំនឿគឺជាអ្វីមួយ ដោយសារតែយើងបានជឿទៅលើសេចក្តីពិតនៃព្រះគម្ពីរអំពីព្រះ។ ទន្ទឹមគ្នានេះ ការសរសើរតម្កើងក៏មិនមែនស្តីអំពីអារម្មណ៍ល្អដែលយើងមានផងដែរ។ ការសរសើរតម្កើងគឺជាអ្វីមួយដែល យើងធ្វើ ដោយសារតែយើងបានទទួលសេចក្តីពិតនៃព្រះគម្ពីរអំពីព្រះ។ យើងក៏ត្រូវតែជឿទុកចិត្តទៅលើ សេចក្តីសន្យារបស់ព្រះផងដែរ។ សេចក្តីជំនឿដែលបានមកពីការជឿទុកចិត្តទៅលើព្រះនោះ អាចជួយ អោយគោលគំនិត អារម្មណ៍ និងការរស់នៅរបស់យើងកាន់តែប្រសើរ។

`តើសេចក្តីពិតអំពីព្រះនៅក្នុងខគម្ពីរភីលីព 4៖4-7 គឺជាអ្វីខ្លះ? សូមសរសេរបញ្ជីផ្ទាល់ខ្លួនមួយ ទាក់ទងទៅនឹងសេចក្តីពិតនៃគម្ពីរអំពីព្រះ។ សូមសរសើរតម្កើងព្រះចំពោះសេចក្តីពិតនៃព្រះគម្ពីរនេះម្តង មួយៗ។ តើបញ្ជីរបស់លោកអ្នកបានផ្លាស់ប្តូរអារម្មណ៍របស់លោកអ្នកអំពីរឿងលំបាកៗនៅក្នុងជីវិតរបស់ លោកអ្នកដោយរបៀបណា?`