---
title:  ការលូតលាស់នៅក្នុងព្រះគ្រីស្ទ វគ្គ9
date:  26/08/2022
---

បន្ទាប់ពីពិធីបុណ្យជ្រមុជទឹករបស់ម្តាយរួចមក ឪពុកបានប្រឈមមុខនឹងការតស៊ូខាងឯវិញ្ញាណ ដ៏ធ្ងន់ធ្ងរមួយ។ ពួកអារក្សបានចូលសណ្ឋិតគាត់នៅពេលយប់ ប៉ុន្តែ គាត់បានព្យាយាមសំងំ។ នៅពេលដែល ពួកអារក្សចូលសណ្ឋិតគាត់ម្តងៗ ពួកវាបានបង្ហាញម្តាយថា ពួកវាស្អប់នាងជាខ្លាំង។

ឪពុក និងម្តាយបានពង្រឹងសេចក្តីជំនឿរបស់ពួកគេតាមរយៈការអធិស្ឋាន និងការសិក្សាមេរៀន សប្បាតហ៍ស្គូលជារៀងរាល់ថ្ងៃ។ ឪពុកក៏បានចំណាយពេលវេលាផ្ទាល់ខ្លួនជាមួយនឹងព្រះ ព្រមទាំងលុត ជង្គង់អធិស្ឋានផងដែរ។ គាត់ទាំង2បានបង្កើតទម្លាប់នៃការអធិស្ឋាន ការថ្វាយបង្គំ និងការសិក្សាមេរៀនថ្ងៃសប្បាតហ៍ជារៀងរាល់ថ្ងៃ។

ម្តាយបានជឿទុកចិត្តទៅលើព្រះ ហើយនាងក៏មានអារម្មណ៍ថា ទ្រង់បានបង្ហាញការយកព្រះទ័យ ទុកដាក់របស់ទ្រង់ចំពោះគ្រួសាររបស់នាងដែរ។ នាងក៏បានរកឃើញសេចក្តីជំនឿ និងការធានាពីក្នុងព្រះគម្ពីរ ផងដែរ ជាពិសេសនោះ ខគម្ពីរមួយចំនួនដែលបានជួយដល់នាង នៅក្នុងអំឡុងនៃការតស៊ូវរបស់ឪពុកជា មួយនឹងពួកវិញ្ញាណអាក្រក់។ នាងបានអានខគម្ពីរយ៉ាកុប 4៖7 ដែលបានចែងយ៉ាងដូច្នេះថា៖ «ដូច្នេះ ត្រូវ ចុះចូលចំពោះព្រះ ហើយតស៊ូនឹងអារក្សវិញចុះ នោះវានឹងរត់ចេញពីអ្នករាល់គ្នាទៅ»។ នាងបានអានខគម្ពីរ ថែស្សាឡូនីចទី2 3៖3 ដែលបានចែងបន្តទៀតថា៖ «តែព្រះអម្ចាស់ទ្រង់ស្មោះត្រង់ ទ្រង់នឹងតាំងអ្នករាល់ គ្នាឲ្យមាំមួនឡើង ហើយការពារអ្នករាល់គ្នាឲ្យរួចពីសេចក្តីអាក្រក់ផង»។ នាងក៏បានទទួលសេចក្តីសន្យា របស់ព្រះយេស៊ូវនៅក្នុងខគម្ពីរយ៉ូហាន 10៖10 ផងដែរ ថា៖ «ឯចោរ វាមកប្រយោជន៍តែនឹងលួច សម្លាប់ ហើយបំផ្លាញប៉ុណ្ណោះ តែឯខ្ញុំវិញ ខ្ញុំបានមក ដើម្បីឲ្យវារាល់គ្នាមានជីវិត ហើយឲ្យមានជីវិតនោះពេញបរិបូរ ផង»។ នៅពេលដែលនាងរកបានខគម្ពីរមួយដែលបានផ្តល់សេចក្តីសង្ឃឹមដល់នាងនោះ នាងតែងតែចម្លង ខគម្ពីរនោះទុកជាកំណត់ហេតុដល់ពិសេសមួយ ព្រមទាំងបានយកខទាំងនោះអធិស្ឋានដល់ព្រះ នៅពេល ម៉ោង5ព្រឹក ដែលជាម៉ោងអធិស្ឋានរបស់នាងផងដែរ។ ម្តាយក៏បានសរសេរការអធិស្ឋានមួយសម្រាប់ឪពុក ផងដែរ ហើយនាងបានអធិស្ឋានជារៀងរាល់ព្រឹកអស់រយៈពេល1ឆ្នាំ។ នាងបានអធិស្ឋានថា «ឱព្រះអម្ចាស់ អើយ ទូលបង្គំសូមអោយទ្រង់ជួយអោយអីថ្វាដូ ប្តីទូលបង្គំនេះ បានបែរមករកទ្រង់ ដោយអស់ពីចិត្តផង សូមទ្រង់ជួយអោយទូលបង្គំស្រឡាញ់គាត់ និងធ្វើអោយសេចក្តីស្រឡាញ់របស់ទូលបង្គំចំពោះគាត់បានថ្មី ឡើងវិញផង ឱព្រះអម្ចាស់អើយ ទូលបង្គំសូមថ្វាយរបស់ទាំងអស់ទៅទ្រង់ ដូច្នេះ សូមទ្រង់ប្រទានពរដល់ ប្តីទូលបង្គំ ខណៈពេលដែលគាត់កំពុងតែព្យាយាមថ្វាយការគោរពដល់ទ្រង់ សូមទ្រង់បង្ហាត់បង្រៀនគាត់ នៅពេលដែលចាំបាច់ ព្រមទាំងជួយបំផ្លាស់បំប្រែគាត់អោយក្លាយជាបុគ្គលម្នាក់ ដែលចង់គោរពតាមទ្រង់ ផង សូមទ្រង់ជួយអោយទូលបង្គំលើកទឹកចិត្តគាត់ និងបង្ហាញការគោរពដល់គាត់ផងដែរ។ ទូលបង្គំសូមទូលថ្វាយនៅក្នុងព្រះនាមព្រះយេស៊ូវគ្រីស្ទ អាម៉ែន»។

ទន្ទឹមគ្នានេះ ឪពុកក៏បានចាប់ផ្តើមសិក្សាព្រះគម្ពីរ ដើម្បីត្រៀមជ្រមុជទឹកផងដែរ។ គាត់ចង់ជ្រមុជ ទឹកនៅថ្ងៃទី29 ដើម្បីអោយបាន1ឆ្នាំពេញ បន្ទាប់ពីពិធីបុណ្យជមុជទឹករបស់ជូនា។

ខណៈពេលដែលឪពុកកំពុងតែសិក្សាព្រះគម្ពីរនោះ គាត់បានតាមដានការអធិប្បាយតាមយូធូបដោយអ្នកអធិប្បាយមកពីព្រះវិហារអាត់វេនទីស្ទ ទាំងចង់ដឹងចង់យល់។ គាត់ក៏បានតាមដានការអធិប្បាយ មកពីនិកាយគ្រីស្ទានដទៃៗទៀតផងដែរ ដើម្បីចង់ដឹងថា ការបង្រៀនរបស់ពួកគេទាស់នឹងព្រះគម្ពីរដែរឬ ទេ។ នៅពេលដែលគាត់កំពុងតែស្តាប់អ្នកអធិប្បាយដទៃទៀតនោះ គាត់បានភ្ញាក់ផ្អើលជាខ្លាំង ដោយពួក អារក្សបានទិទៀនគាត់ថា ពួកវានឹងបញ្ជូនគាត់ទៅឯព្រះវិហារប្រសើរជាងព្រះវិហារអាត់វេនទីស្ទ ប្រសិនបើគាត់ចាប់អារម្មណ៍នឹងអ្នកអធិប្បាយទាំងនោះ។

ឪពុកបានឈប់តាមដានការអធិប្បាយទាំងនោះ ដោយគិតថា ឥឡូវនេះ ខ្ញុំបានដឹងថា ខ្ញុំចូល ព្រះវិហារត្រូវហើយ។