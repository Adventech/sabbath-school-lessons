---
title:  ជីវិតនៃការសរសើរតម្កើង
date:  23/08/2022
---

យើងអាចនឹងគិតថា ការសរសើរតម្កើងព្រះពិបាកនឹងធ្វើនៅក្នុងគ្រាស្រណុក។ បើដូច្នេះមែន តើការសរសើរទ្រង់នៅគ្រាលំបាកនោះ ពិបាកជាងនេះយ៉ាងណាទៅ? នេះគឺជាអ្វីដែលព្រះបានសូមអោយ យើងធ្វើ។ ការសរសើរតម្កើងគឺជារឿងមួយ ដែលយើងអាចធ្វើអោយកាន់តែប្រសើរឡើង។ ជាដំបូង ការសរសើរតម្កើងប្រហែលជាពិបាកសម្រាប់យើង។ ប៉ុន្តែ ការដែលយើងកាន់តែធ្វើបែបនេះ ការសរសើរ តម្កើងកាន់តែផ្លាស់ប្តូរយើង។ មិនយូរប៉ុន្មាន ការសរសើរតម្កើងនឹងក្លាយជាផ្នែកមួយនៃជីវិតរបស់យើង។

`សូមអានបទគម្ពីរទំនុកដំកើង 145។ តើស្តេចដាវីឌបានផ្តល់ហេតុផលអ្វីខ្លះ សម្រាប់ការ សរសើរព្រះ? តើពាក្យពេចន៍នៃបទគម្ពីរទំនុកដំកើង 145 អាចក្លាយមកជាពាក្យរបស់លោកអ្នកដោយ វិធីណាខ្លះ?`

លោកឆាល ហាដុន ស្ពឺជៀន (Charles Haddon Spurgeon) ដែលជាអ្នកអធិប្បាយជនជាតិ អង់គ្លេសដ៏ល្បីល្បាញម្នាក់ បានសរសេរសៀវភៅមួយក្បាល ដែលមានឈ្មោះថា ការហ្វឹកហាត់សរសើរ តម្កើង (The Practice of Praise)។ សៀវភៅនេះស្តីអំពីខគម្ពីរទំនុកដំកើង 145៖7។ លោកស្ពឺជៀន បានប្រាប់យើងនូវចំណុច3យ៉ាង ដែលយើងអាចធ្វើបាន ដើម្បីជួយអោយយើងសរសើរតម្កើងព្រះនៅក្នុងជីវិតរបស់យើងកាន់តែប្រសើរឡើង។

1. សូមក្រឡេកមើលជុំវិញលោកអ្នក។ ប្រសិនបើយើងមិនក្រឡេកមើលជំុវិញយើងនោះទេ យើងនឹងមិនឃើញសិរីល្អ និងសិរីលំអរបស់ព្រះនៅក្នុងជីវិតឡើយ។ នៅពេលនោះ ហើយយើងក៏មិនមាន ហេតុផលអ្វី ក្នុងការសរសើរតម្កើងដល់ទ្រង់ដែរ។ តើលោកអ្នកអាចមើលឃើញអ្វីខ្លះ តាមរយៈធម្មជាតិ ដែលបង្ហាញលោកអ្នកអំពីហេតុផល ដើម្បីសរសើរតម្កើងព្រះនោះ? តើលោកអ្នកអាចមើលឃើញអ្វីខ្លះ តាមរយៈជីវិតខាងឯវិញ្ញាណរបស់លោកអ្នក ដែលផ្តល់ហេតុផល ដើម្បីសរសើរតម្កើងព្រះនោះ? តើលោក អ្នកបានឃើញសេចក្តីជំនឿលូតលាស់ឡើងនៅក្នុងជីវិតនៃគ្រីស្ទានវ័យក្មេងណាម្នាក់ដែរឬទេ?

2. សូមចងចាំអំពីអ្វីដែលលោកអ្នកបានឃើញ។ ប្រសិនបើយើងចង់រស់នៅក្នុងជីវិតនៃការសរសើរតម្កើងនោះ យើងត្រូវតែចងចាំអំពីហេតុផលសរសើរតម្កើងព្រះរបស់យើងទាំងអម្បាលម៉ាន។ តើលោកអ្នកអាចចងចាំរឿងដ៏អស្ចារ្យអំពីព្រះដោយវិធីណា? តើសកម្មភាពនៃការថ្វាយបង្គំអ្វីខ្លះ ដែល ជួយអោយយើងនឹកចាំថា ព្រះទ្រង់ល្អនោះ? សូមគិតអំពីរឿងទាំងនេះជានិច្ច។ នៅពេលនោះ លោកអ្នក នឹងមិនភ្លេចសេចក្តីស្រឡាញ់របស់ព្រះឡើយ។

3. សូមថ្លែងប្រាប់អំពីរឿងដែលព្រះបានធ្វើសម្រាប់លោកអ្នក។ ការសរសើរតម្កើងមិនត្រឹមតែជាអ្វីដែលយើងបានធ្វើតាមរយៈការអធិស្ឋាន នៅពេលដែលយើងនៅតែម្នាក់ឯងនោះទេ។ ការសរសើរ តម្កើងក៏ជាការថ្លែងប្រាប់អំពីព្រះទៅកាន់អ្នកដទៃផងដែរ។ តើលោកអ្នកអាចគិតឃើញហេតុផលអ្វីខ្លះ ក្នុងការសរសើរតម្កើងព្រះ? តើការសរសើរតម្កើងរបស់លោកអ្នកនឹងផ្លាស់ប្តូរជីវិតអ្នកដទៃដោយរបៀប ណា?

`សូមយកប៊ិក និងក្រដាស បន្ទាប់មក សូមចំណាយពេលគិត និងសរសេរចុះអំពីចំណុច3យ៉ាង ដែលអាចធ្វើបាន ដើម្បីសរសើរតម្កើងព្រះ។ តើលោកអ្នកអាចធ្វើបានអ្វីខ្លះ ដើម្បីអោយការសរសើរតម្កើង ព្រះក្លាយទៅជាទម្លាប់មួយនៅក្នុងជីវិតរបស់លោកអ្នកនោះ?`