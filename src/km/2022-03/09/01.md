---
title:  ជីវិតនៃការសរសើតម្កើង
date:  20/08/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ភីលីព 4៖4-7; យ៉ូស្វេ 5៖13-6៖20; ទំនុកដំកើង 66៖1, 2; ហេព្រើរ 11៖30; និក្ខមនំ 16៖14-31; ទំនុកដំកើង 145; កិច្ចការ 16៖16-34; ភីលីព 1៖29, 30; របាក្សត្រទី2 20៖1-30។

> <p>ខចងចាំ</p>
> «រួចអេសាវនិយាយថា គេបានដាក់ឈ្មោះវាថា ‘យ៉ាកុប’ ត្រូវណាស់ ព្រោះវាបានដណ្តើមខ្ញុំ 2ដងនេះហើយ គឺបានយកអំណាចមរដកបងច្បងរបស់ខ្ញុំម្តង ហើយមើល ឥឡូវនេះ វាមកដណ្តើមយក ពររបស់ខ្ញុំទៀត រួចគាត់សួរថា តើលោកឪពុកគ្មានបំរុងពរណាទុកសំរាប់ឲ្យខ្ញុំផងទេឬអី» (លោកុប្បត្តិ 27៖36)។

ជាការពិតណាស់ យើងអាចសរសើរតម្កើងព្រះបាន នៅពេលដែលយើងសប្បាយចិត្ត។ នៅពេលដែលអ្វីៗគ្រប់យ៉ាងមិនល្អនោះ ការសរសើរតម្កើងដល់ព្រះមិនមែនជារឿងងាយទេ មែនទេ? ប៉ុន្តែ នោះគឺជាពេលដ៏សំខាន់បំផុតក្នុងការសរសើរតម្កើងព្រះ។ ការសរសើរតម្កើងអាចជួយអោយយើង រក្សាខ្ជាប់នូវសេចក្តីជំនឿរបស់យើងបាន។

ការសរសើរតម្កើងថែមទាំងអាចផ្លាស់ប្តូរបទពិសោធន៍អាក្រក់ៗនៅក្នុងជីវិតរបស់យើងទៀត ផង។ ប្រហែលជារឿងដែលធ្វើអោយយើងរងទុក្ខនោះមិនឈប់នោះឡើយ នៅពេលដែលយើងសរសើរ តម្កើងព្រះ ក៏មាន។ ប៉ុន្តែ ការសរសើរតម្កើងរបស់យើងបណ្តាលអោយព្រះផ្លាស់ប្តូរយើង និងអ្នកដទៃ នៅជុំវិញយើង។ ការសរសើរតម្កើងក៏អាចជួយមិនអោយយើងមានអារម្មណ៍ពិបាកចិត្តខ្លាំងផងដែរ នៅពេលដែលយើងឈឺចាប់។

យើងបានបង្ហាញសេចក្តីជំនឿ នៅពេលដែលយើងសរសើរតម្កើងព្រះ។ ដូចដែលយើងបាន ពិភាក្សាគ្នារួមមកហើយថា ការសរសើរតម្កើងព្រះ នៅពេលដែលយើងពិបាកចិត្តនោះ មិនមែនជារឿង ងាយស្រួលនោះទេ។ ប៉ុន្តែ កាលណាយើងកាន់តែសរសើរតម្កើងព្រះនៅក្នុងគ្រាលំបាកនោះ ការសរសើរ តម្កើងក៏ងាយនឹងក្លាយទៅជាផ្នែកមួយនៃជីវិតរបស់យើងផងដែរ។ ការសរសើរតម្កើងព្រះមានអំណាច ក្នុងការផ្លាស់ប្តូរយើង ព្រមទាំងជួយអោយយើងឈ្នះសង្គ្រាមទាស់នឹងអំពើបាប និងសេចក្តីវេទនាផង ដែរ។