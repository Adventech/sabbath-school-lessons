---
title:  ការអធិស្ឋានទូលសូមអោយកំផែងដួលរលំ
date:  22/08/2022
---

ពាក្យចាស់មួយជាភាសាអង់គ្លេសបានពោលថា៖ «លោកអ្នកមិនត្រូវឈរលាបពណ៌នៅកែង ជ្រុងឡើយ»។ តើពាក្យចាស់នេះមានន័យយ៉ាងដូចម្តេចដែរ? សូមស្រមៃអំពីបន្ទប់មួយ។ លោកអ្នកកំពុង តែលាបពណ៌ឥដ្ឋនៅក្នុងបន្ទប់។ ប៉ុន្តែ មួយស្របក់ក្រោយមក លោកអ្នកបានដឹងថា លោកអ្នកកំពុងតែ ស្ថិតនៅកែមជ្រុង មិនអាចដើរកាត់ទឹកថ្នាំពណ៌មិនទាន់ស្ងួតបានឡើយ។ ដូច្នេះ លោកអ្នកត្រូវតែនៅទី នោះ រហូតទាល់តែថ្នាំស្ងួតជាមុនសិន។

ពេលខ្លះ សេចក្តីជំនឿរបស់យើងប្រៀបដូចជា លោកអ្នកបាន «លាបពណ៌» នៅឯកែងជ្រុង យ៉ាងដូច្នោះដែរ។ នៅពេលដែលបញ្ហានៅក្នុងជីវិតមកដល់ សេចក្តីជំនឿរបស់លោកអ្នកបាន «បិទជ្រក» លោកអ្នក ដូចជាទឹកថ្នាំមិនទាន់ស្ងួតអ៊ីចឹង។ យើងបានក្រឡេកមើលបញ្ហារបស់យើង ព្រមទាំងត្រូវធ្វើការជ្រើសរើសមួយផងដែរ។ យើងអាចបដិសេធព្រះ សេចក្តីជំនឿ និងគោលជំនឿរបស់យើងបាន។ ឬ ដោយសេចក្តីជំនឿ យើងអាចជឿទៅលើអ្វីមួយដែលអ្នកដទៃគិតថា មិនអាចទៅរួច ប៉ុន្តែ ព្រះទ្រង់អាច ធ្វើបានវិញ។

ព្រះបានដឹកនាំសាសន៍អ៊ីស្រាអែលទៅឯ «កែងជ្រុង» មួយ។ ពួកសាសន៍អ៊ីស្រាអែលបានវង្វេង អស់រយៈពេល40ឆ្នាំនៅក្នុងទីរហោស្ថាន។ បន្ទាប់ពីវង្វេងរួចមក ព្រះមិនបានដឹកនាំរាស្ត្ររបស់ទ្រង់ទៅ កាន់វាលស្មៅទំនេរដ៏ស្រស់ស្អាតនោះឡើយ។ ព្រះបានដឹកនាំរាស្ត្ររបស់ទ្រង់ទៅកាន់ទីក្រុងដ៏រឹងមួយដ៏ រឹងមាំបំផុតនៅក្នុងទឹកដីនោះ។ បន្ទាប់ ព្រះបានបង្គាប់អោយពួកសាសន៍អ៊ីស្រាអែលដើរព័ទ្ធក្រុងយេរីខូរ អស់រយៈពេល6ថ្ងៃ។ នៅក្នុងអំឡុងនៃការដើរនេះ ព្រះបានបង្គាប់ដល់ពួកសាសន៍អ៊ីស្រាអែលកុំអោយនិយាយអ្វីឡើយ។ ដូច្នេះ ពួកគេបានដើរដោយស្ងៀមស្ងាត់អស់រយៈពេល6ថ្ងៃ។ នៅថ្ងៃទី7 ព្រះបានបង្គាប់ អោយពួកសាសន៍អ៊ីស្រាអែលស្រែកឡើង។ ព្រះបានសន្យាថា ការស្រែក រួមទាំងសំឡេងត្រែរបស់ពួកគេ នឹងធ្វើអោយកំផែងក្រុងដួលរលំ។

`សូមអានខគម្ពីរយ៉ូស្វេ 5៖13-6៖20។ តើព្រះចង់បង្រៀនអ្វីខ្លះ ដល់ពួកសាសន៍អ៊ីស្រាអែល?`

ការស្រែកមិនបានធ្វើអោយកំផែងដួលរលំឡើយ។ នៅពេលដែលព្រះបង្គាប់អោយពួកសាសន៍ អ៊ីស្រាអែលស្រែកនោះ ទ្រង់បានសូមអោយពួកគេស្រែក ដូចដែលស្តេចដាវីឌបានសរសេរនៅបទគម្ពីរទំនុកដំកើងយ៉ាងដូច្នេះថា៖ «នែ ផែនដីទាំងមូលអើយ ចូរបន្លឺឡើង ដោយអំណរ ថ្វាយព្រះចុះ ចូរច្រៀងពី កិត្តិយសនៃព្រះនាមទ្រង់ ឲ្យសេចក្តីសរសើរទ្រង់បានរុងរឿងឡើង» (ទំនុកដំកើង 66៖1, 2)។ ការស្រែក នេះគឹជាការសរសើរតម្កើង។ ពួកសាសន៍អ៊ីស្រាអែលបានសម្លឹងទៅឯកំផែងអស់រយៈពេល6ថ្ងៃ។ ពួកគេ បានដឹងថា ពួកគេគ្មានមិនអាចបំផ្លាញកំផែងទាំងនេះ ដោយខ្លួនគេផ្ទាល់បានឡើយ។

`តើរឿងអំពីកំផែងយេរីខូរបានជួយអោយយើងយល់អំពីអត្ថន័យនៃខគម្ពីរហេព្រើរ 11៖30 យ៉ាងដូចម្តេចដែរ?`

នៅពេលដែលព្រះបម្រុងនឹងធ្វើរឿងថ្មីមួយសម្រាប់យើងនោះ ទ្រង់ក៏អាចនឹងដឹកនាំយើងទៅ ឯ «ក្រុងយេរីខូរ» ផងដែរ។ តើហេតុអ្វី? នោះគឺដោយសារតែទ្រង់ចង់បង្រៀនយើងថា យើងមិនអាចឈ្នះ ដោយកម្លាំងខ្លួនឯងបានឡើយ។ អ្វីៗដែលយើងត្រូវការនោះសុទ្ធតែមកពីព្រះទាំងអស់។ ម្ល៉ោះហើយ យើងត្រូវតែសរសើរតម្កើងទ្រង់។ ទង្វើបែបនេះបង្ហាញអំពីសេចក្តីជំនឿរបស់យើង។