---
title:  រូបភាពរបស់ព្រះ
date:  08/08/2022
---

យើងបានដឹងហើយថា កណ្ឌគម្ពីរយ៉ូបបានផ្តើមឡើងជាមួយបទពិសោធន៍នៃការឈឺចាប់ និង សេចក្តីវេទនារដ៏អាក្រក់របស់លោកយ៉ូប។ លោកយ៉ូបបានបាត់បង់អ្វីៗគ្រប់យ៉ាង លើកលែងតែប្រពន្ធ និងជីវិតរបស់គាត់ប៉ុណ្ណោះ។ ប្រពន្ធរបស់គាត់បានប្រាប់គាត់អោយ «ចូរប្រមាថដល់ព្រះ ហើយស្លាប់ ទៅចុះ» (យ៉ូប 2៖9)។ រីឯបទគម្ពីរដែលនៅសេសសល់នោះ គឺជាការសន្ទនារវាងលោកយ៉ូប និងមិត្តភក្តិ របស់គាត់។ មិត្តភក្តិរបស់លោកយ៉ូបបានចំណាយពេលរបស់ពួកគេ ដើម្បីស្វែងរកមូលហេតុអំពីរឿងអាក្រក់ទាំងនេះ ដែលបានកើតឡើងចំពោះលោកយ៉ូប។ ខណៈពេលដែលមិត្តភក្តិរបស់លោកយ៉ូបនិយាយ នោះ ព្រះបានស្ងៀម មិនមានបន្ទូលអ្វីសោះ។

ក្នុងបទគម្ពីរយ៉ូប 38 ព្រះបានចាប់ផ្តើមមានបន្ទូល។ ចំណុចដំបូងដែលទ្រង់បានធ្វើនោះ គឺ បង្ហាញថា ទ្រង់មិនយល់ស្របតាមយោបល់ពីមិត្តភក្តិរបស់លោកយ៉ូបនោះឡើយ ដោយមានបន្ទូលថា៖ «តើអ្នកណានេះដែលបង្អាប់ព្រះដំរិះ ដោយសារពាក្យសំដីឥតប្រាជ្ញាដូច្នេះ» (យ៉ូប 38៖2)។ បន្ទាប់មក ព្រះបានសួរលោកយ៉ូប 60សំណួរ។ សូមបើកព្រះគម្ពីររបស់លោកអ្នក ហើយអានសំណួរទាំងនេះនៅក្នុងបទគម្ពីរយ៉ូប 38 និង 39។

បន្ទាប់ពីសំណួរចុងក្រោយ លោកយ៉ូបបានឆ្លើយឡើងថា «មើល ទូលបង្គំថោកទាបណាស់ តើនឹងទូលដល់ទ្រង់ដូចម្តេចបាន ទូលបង្គំនឹងដាក់ដៃខ្ទប់មាត់វិញ ទូលបង្គំបាននិយាយម្តងហើយ ឥឡូវ មិនឆ្លើយទៀតឡើយ អើ បាននិយាយ2ដងផង តែលែងពោលអ្វីទៀតហើយ» (យ៉ូប 40៖4, 5)។ ប៉ុន្តែ ព្រះមិនទាន់បានបញ្ចប់ការមានបន្ទូលរបស់ទ្រង់នោះឡើយ។ ទ្រង់បានសួរលោកយ៉ូបសំណុំនៃសំណួរ «ធំៗ» បន្ថែមទៀត។

`សូមអានចម្លើយចុងក្រោយរបស់លោកយ៉ូបនៅក្នុងខគម្ពីរយ៉ូប 42៖1-6។ តើព្រះកំពុងតែព្យាយាមប្រាប់លោកយ៉ូបយ៉ាងដូចម្តេច? តើចម្លើយនេះបានផ្លាស់ប្តូរចិត្តរបស់លោកយ៉ូបដោយរបៀបណា?`

ព្រះមិនចង់ឆ្លើយនឹងសំណួរ «ហេតុអ្វី» ដែលមិត្តភក្តិរបស់លោកយ៉ូបបានសួរនោះឡើយ។

ប៉ុន្តែ ព្រះបាន «គូ» រូបមួយ អំពីអំណាច និងឫទ្ធានុភាពដ៏ស្មោះត្រង់របស់ទ្រង់។ យើងអាចឃើញ «រូបភាព» អំពីព្រះនេះនៅក្នុងធម្មជាតិ។ ការត្រូវការសេចក្តីពន្យល់របស់លោកយ៉ូបត្រូវបានបញ្ចប់ នៅពេលដែល គាត់បានឃើញរូបភាពនៃអំណាច និងឫទ្ធានុភាពរបស់ព្រះនេះនៅក្នុងធម្មជាតិ។

រឿងរបស់លោកយ៉ូបបានបង្ហាញយើងអំពីសេចក្តីពិតនៃព្រះគម្ពីរ។ សេចក្តីសង្ឃឹម និងការ កំសាន្តចិត្តអាចបានមកពីការទទួលស្គាល់អំពីកម្រិតនៃការយល់ដឹងរបស់យើង។ យើងចង់ដឹងរឿងគ្រប់ យ៉ាង ដើម្បីអោយយើងមានសុវត្ថិភាព។ យើងនឹងបាត់បង់សេចក្តីសង្ឃឹម នៅពេលដែលយើងមិនអាចដឹងអំពីរឿងអ្វីមួយ។ ពេលខ្លះ ព្រះបានជួយអោយយើងនឹកចាំអំពីកម្រិតនៃការយល់ដឹងរបស់យើងប្រគល់ សេចក្តីសង្ឃឹមរបស់យើងទៅឯទ្រង់។ ដ្បិតទ្រង់ជ្រាបអំពីរឿងគ្រប់យ៉ាង។

`តើមានរឿងកំពុងតែកើតឡើង ដែលអ្នកមិនអាចយល់បានដែរឬទេ? ប្រសិនបើមាន សូមគិត អំពីព្រះ និងសេចក្តីស្រឡាញ់របស់គាត់។ តើការគិតអំពីរឿងទាំងនេះអាចផ្តល់សេចក្តីដល់លោកអ្នកក្នុង ការរស់នៅជាមួយនឹងអ្វីដែលលោកអ្នកមើលមិនឃើញនោះ បានដោយរបៀបណា?`