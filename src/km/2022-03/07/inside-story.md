---
title:  ឪពុកបានចុះចាញ់ វគ្គ7
date:  12/08/2022
---

4ថ្ងៃក្រោយបន្ទាប់ពីពិធីបុណ្យជ្រមុជទឹករបស់ជូនារួចមក ពួកវិញ្ញាណអាក្រក់បានបង្គាប់អោយ ឪពុកសម្លាប់គ្រួសាររបស់គាត់។ ពួកវាបានប្រមានឪពុកថា បើមិនដូច្នោះទេ ជូនា និងម្តាយនឹងបំផ្លាញ គាត់ជាមិនខាន ដោយសារតែពួកគេកំពុងតែអធិស្ឋានអោយគាត់។ នេះជាលើកទីមួយហើយ ដែលឪពុក ហ៊ានសួរនាំបកទៅវិញ។ គាត់បានសួរថា «តើពួកគាត់សម្លាប់ខ្ញុំដោយរបៀបណា? តើការបន់ស្រន់របស់យើងមិនខ្លាំងជាងទេឬអី?»។ ពួកអារក្សបានភ័យខ្លាច រួចពួកប្រាប់ឪពុកអោយចាកចេញពីផ្ទះរបស់ គាត់ នៅឯទីក្រុងម៉ាណូសនៃប្រទេសប្រេស៊ីល។ ពួកវាបានប្រាប់អោយគាត់ចុះទូកទៅឯទីក្រុងមួយក្នុង ចំណោមទីក្រុងទាំង5 ដែលមានពួកសង្គ្រាជកំពុងតែរង់ចាំគាត់។ ប៉ុន្តែ នៅពេលដែលឪពុកព្យាយាមទិញ សំបុត្រទូក ទូកទៅកាន់ទីក្រុងនោះសុទ្ធតែជាប់រវល់ទាំងអស់។ មានតែសំបុត្រទៅកាន់ទីក្រុងកូរី (Coari) ប៉ុណ្ណោះ។ ដោយនឹកចាំអំពីឪពុកមាម្នាក់នៅឯទីក្រុងកូរី ឪពុកបានសម្រេចចិត្តធ្វើដំណើរទៅទីនោះ។

លោកសេសារីយូ៉ ហ្វឺរេរ៉ា (Cesario Ferreira) ចង់ជួបឪពុកជាខ្លាំង ម្ល៉ោះហើយ គាត់បានរៀបចំការជួបជុំមួយជាលក្ខណៈគ្រួសារ។ ឪពុកមិនបានស្គាល់ញាតិសណ្តានរបស់គាត់ជិតស្និទ្ធនោះឡើយ ប៉ុន្តែ គាត់មានអារម្មណ៍ថា មានជម្លោះខាងឯវិញ្ញាណមួយបានផ្ទុះឡើងនៅក្នុងផ្ទះនោះ។ ម្តាយ មីងថេរ៉ាស្សា (Teraza) ដែលមានអាយុ92ឆ្នាំ បានអង្អែលស្មារបស់គាត់។ ម្តាយមីងបាននិយាយថា «ក្មួយបានបម្រីពួកវិញ្ញាណអាក្រក់ពេញមួយជីវិតរបស់ក្មួយ។ ឥឡូវនេះ ដល់ពេលដែលក្មួយត្រូវបម្រីព្រះវិញម្តង»។ឪពុកបានងាកមើលគាត់ដោយស្រឡាំងកាំង។ គាត់បាននិយាយថា «តើមីងជាគ្រីស្ទាន ប្រូតេស្តង់ឬ?» ដោយនឹកចាំថា ពួកវិញ្ញាណអាក្រក់បានប្រាប់អោយគាត់នៅអោយឆ្ងាយពីពួកគ្រីស្ទាន។ ម្តាយមីងបានញញឹម រួចណែនាំអំពីសាច់ញាតិដទៃទៀត ដែលកំពុងតែញញឹមដូចគ្នាថា «ក្មួយប្រុស ពួក យើងទាំងអស់គ្នាគឺជាគ្រីស្ទានប្រូតេស្តង់»។ នៅថ្ងៃបន្ទាប់ ឪពុកបានទូរស័ព្ទសុំយោបល់ពីសង្គ្រាជវត្តម្នាក់ ដោយ ក្តីព្រួយបារម្ភ។ ឪពុកមាបានសេសារីយ៉ូបានឮការសន្ទនានោះ ខណៈដែលគាត់កំពុងតែរៀបចំអាហារ ពេលព្រឹក។ បន្ទាប់ពីឪពុកដាក់ទូរស័ព្ទចុះ ឪពុកមាបាននិយាយថា «ក្មួយប្រុស តើក្មួយមិនដឹងថា ព្រះយេស៊ូវ អាចបណ្តេញពួកវិញ្ញាណអាក្រក់ទេឬអី?»។ ឪពុកបាននិយាយថា «តើព្រះយេស៊ូវអាចបណ្តេញពួកវិញ្ញាណ អាក្រក់បានដោយ របៀបណា?»។ ឪពុកមាបានអានរឿងនៅក្នុងព្រះគម្ពីរអំពីរបៀបដែលព្រះយេស៊ូវបានបណ្តេញពួកវិញ្ញាណអាក្រក់អស់រយៈពេល3ថ្ងៃ។ នៅថ្ងៃទី4 ឪពុកមាបានប្រាប់គាត់អំពីរឿងបុរសម្នាក់ដែលមានពួកវិញ្ញាណអាក្រក់សណ្ឋិតនៅក្នុងខគម្ពីរម៉ាកុស 5៖1-9។ ឪពុកមានការភ្ញាក់ផ្អើលជាខ្លាំង ដែល ពួកវិញ្ញាណអាក្រក់បានប្រាប់ព្រះយេស៊ូវថា «ទូលបង្គំឈ្មោះ ‘កងទ័ព’ ពីព្រោះយើងខ្ញុំមានគ្នាច្រើន» (ខ9)។ ឪពុកបាននិយាយថា «នេះគឺជារឿងពិត នៅពេលដែលខ្ញុំធ្វើដំណើរទៅចូលរួមពិធីបុណ្យជ្រមុជទឹករបស់ ជូនានៅឯព្រះវិហារនោះ ខ្ញុំបានធ្វើដំណើរទៅទីនោះ ដោយកងទ័ពនៃពួកវិញ្ញាណអាក្រក់»។ នៅថ្ងៃទី5 ឪពុកមានសេសារីយ៉ូមិនបានប្រាប់រឿងនៃព្រះគម្ពីរដល់ឪពុកទៀតឡើយ។ ឪពុកក៏មិនហ៊ានសួរនាំដែរ ដូច្នេះ គាត់បានចេញទៅដើរខាងក្រៅមួយស្របក់ធំ។ នៅល្ងាចនោះ គាត់បានតូចចិត្តជាខ្លាំង នៅពេល ដែលសង្គ្រាជវត្តបានទូរស័ព្ទប្រាប់អោយគាត់ជួយរកសត្វសម្រាប់ការបន់ស្រន់។ គាត់បានបន្លឺឡើងថា «យកពួកអារក្សធ្វើជាសំណែនទៅ! ព្រោះពួកវាបានប្រាប់អោយខ្ញុំសម្លាប់កូនប្រុសរបស់ខ្ញុំ លោកដោះស្រាយ បញ្ហានេះដោយខ្លួនឯងទៅ!»។

ឪពុកបានអង្គុយរង់ចាំអាហារពេលល្ងាចទាំងអន់ចិត្ត។ ឪពុកមាសេសារីយ៉ូបាននិយាយទៅកាន់គាត់ថា «ក្មួយប្រុស តើក្មួយមិនដឹងថា អារក្សបានសម្លាប់កូនប្រុសរបស់លោកយ៉ូប និងកូនៗដទៃ ទៀតរបស់គាត់ទេឬអី?»។ ឪពុកមិនដែលធ្លាប់ឮអំពីលោកយ៉ូបពីមុនមកនោះទេ ម្ល៉ោះហើយ គាត់បាន ស្រក់ទឹកភ្នែក ខណៈពេលដែលគាត់បានឮអំពីរឿងព្រះគម្ពីរមួយនេះ។ នៅទីបំផុត ឪពុកបាននិយាយថា «ខ្ញុំ សម្រេចហើយថា ខ្ញុំនឹងចាកចេញពីវត្តខាណូបល មករៀនអំពីព្រះរបស់អាត់វេនទីស្ទវិញម្តង សូមអធិស្ឋាន អោយខ្ញុំផង ពីព្រោះពួកអារក្សនឹងតាមសម្លាប់ខ្ញុំជាមិនខាន»។ ឪពុកបានត្រឡប់ទៅផ្ទះវិញនៅថ្ងៃបន្ទាប់ គាត់បានប្រាប់ម្តាយអំពីការសម្រេចចិត្តរបស់គាត់។ គាត់បាននិយាយថា «ឯងហ៎ា ខ្ញុំសម្រេចចិត្តថា នឹង កាន់តាមព្រះរបស់ឯងដែរ»។