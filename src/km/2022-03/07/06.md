---
title:  សេចក្តីប្រៀនប្រដៅរបស់ព្រះវរបិតា
date:  11/08/2022
---

សូមអានខគម្ពីរហេព្រើរ 12៖5-13។ តើខទាំងនេះបានបង្ហាញសារអ្វីដល់យើង? តើសារទាំងនេះស្របជាមួយនឹងអ្វីដែលសិក្សានៅក្នុងត្រីមាសនេះដែរឬទេ?

ក្នុងខគម្ពីរហេព្រើរ 12៖5-13 លោកប៉ុលបានបកស្រាយអំពីមូលហេតុដែលនាំអោយយើង ទទួលបានការសាកល្បង និងបទពិសោធន៍លំបាកៗ។ គាត់បានមានប្រសាសន៍ថា ព្រះបានប្រើបទ ពិសោធន៍ទាំងនេះ ដើម្បីប្រៀនប្រដៅយើង។ ពាក្យ «សេចក្តីប្រៀនប្រដៅ» ជាភាសាក្រេកនៅក្នុងសម័យ របស់លោកប៉ុលនោះ ក៏អាចនិយាយបានថាជា «ការអប់រំ» ផងដែរ។ ដូច្នេះ ប្រសិនបើយើងចង់អោយ យល់អំពី «សេចក្តីប្រៀនប្រដៅ» នេះ យើងត្រូវតែគិតថា ព្រះកំពុងតែអប់រំយើងនៅក្នុងសាលារៀននៃសេចក្តីជំនឿ។ ព្រះបានបណ្តាលអោយលោកប៉ុលមានប្រសាសន៍អំពីគោលគំនិតនេះនៅក្នុងបទគម្ពីរហេព្រើរ 11។

ព្រះបានបណ្តាលអោយលោកប៉ុលសរសេរអំពីពួកបុរស និងស្ត្រីដែលមានជំនឿរឹងមាំនៅក្នុង បទគម្ពីរហេព្រើរទាំងមូល។ សេចក្តីជំនឿរបស់ពួកគេបានរក្សាអោយនៅរឹងមាំ នៅពេលដែលពួកគេជួប នឹងបញ្ហា និងការសាកល្បងលំបាកៗនៅក្នុងជីវិតរបស់ពួកគេ។ ក្នុងជំពូក12 ព្រះបានបណ្តាលអោយលោកប៉ុលមានប្រសាសន៍ថា យើងក៏អាចរត់ និងបញ្ចប់ការ «រត់ប្រណាំង» ខាងឯសេចក្តីជំនឿជាមួយ អំណាចដូចគ្នាទៅនឹងពួកបុរស និងស្ត្រីនៅក្នុងបទគម្ពីរហេព្រើរ 11 នេះផងដែរ។ តើយើងអាចធ្វើកិច្ចការ នេះបានដោយរបៀបណា? យើងត្រូវតម្រឹមភ្នែករបស់យើងទៅឯព្រះយេស៊ូវ (ហេព្រើរ 12៖2)។ ទ្រង់ បានបង្ហាញយើងអំពីរបៀបរៀបចំឥរិយាបថ នៅគ្រាលំបាក (ហេព្រើរ 12៖3)។ នៅពេលដែលយើង អានបទគម្ពីរហេព្រើរ 12 នេះ យើងហាក់ដូចជាបានពាក់វ៉ែនតាម្ញូបមួយផងដែរ។ បើគ្មានវ៉ែនតាទាំងនេះ ទេ ការយល់ដឹងរបស់យើងអំពីសេចក្តីវេទនានឹងព្រិលជាមិនខាន។ ប៉ុន្តែ នៅពេលដែលយើងមើលតាម វ៉ែនតាទាំងនេះ ភ្នែករបស់យើងនឹងឃើញច្បាស់។ «វ៉ែនតា» ទាំងនេះនឹងជួយបញ្ជាក់ដល់ការបកស្រាយ ត្រង់កន្លែងព្រិល និងកន្លែងស្រពេចស្រពិល អំពីសេចក្តីវេទនាដែលអ្នកដទៃបានព្យាយាមធ្វើមកលើយើង។ ប៉ុន្តែ នៅពេលដែលយើងអានបទគម្ពីរហេព្រើរ 12 យើងនឹងបានយល់អំពីមូលហេតុដែលនាំអោយយើង រងទុក្ខ។ បន្ទាប់មក យើងនឹងធ្វើដូចដែលព្រះយេស៊ូវចង់អោយយើងធ្វើ នៅក្នុងគ្រានៃការសាកល្បង និង បទពិសោធន៍លំបាកៗយ៉ាងដូច្នោះដែរ។

សូមអានខគម្ពីរហេព្រើរ 12៖1-13។ ឥឡូវនេះ សូមក្រឡេកមកមើលខ5-13 រួចឆ្លើយ សំណួរខាងក្រោមទាំងនេះ៖

តើអ្នកណាជាអ្នកប្រៀនប្រដៅយើង ____________________________________________

តើហេតុអ្វីបានជាយើងត្រូវទ្រង់ប្រៀនប្រដៅយ៉ាងដូច្នេះ? ______________________________

`តើយើងបានរៀបចំឥរិយាបថយ៉ាងដូចម្តេច នៅពេលដែលយើងបានទទួលសេចក្តីប្រៀនប្រដៅហើយ?`

`សូមអានខគម្ពីរហេព្រើរ 12៖1-13 ម្តងទៀត។ សូមធ្វើបញ្ជីនៃហេតុផលទាំងអស់ដែលផ្តល់ សេចក្តីសង្ឃឹមដល់លោកអ្នក។ តើសេចក្តីសង្ឃឹមនេះបានជួយលោកអ្នកយ៉ាងដូចម្តេច នៅក្នុងពេលនៃ «ការអប់រំ» ខាងឯវិញ្ញាណ ដែលព្រះបានប្រៀនប្រដៅលោកអ្នកនោះ?`