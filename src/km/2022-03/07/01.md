---
title:  សេចក្តីសង្ឃឹមដែលមិនធ្វើអោយយើងបរាជ័យ
date:  06/08/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហាបាកុក 1៖1-4; ហាបាកុក 1៖5-11; ហាបាកុក 2៖2, 3; ហេព្រើរ 10៖37; វិវរណៈ 18៖2; ហាបាកុក 3៖16-19; យ៉ូប 42៖1-6; យ៉ូប 2៖9; យ៉ូប 38; យ៉ូប 39; យ៉ូប 4ឥ៖4, 5; អេសាយ 41៖8-14; យេរេមា 29៖1-10; យេរេមា 29៖11-14; ទំនុកដំកើង 137៖1; ហេព្រើរ 11; ហេព្រើរ 12៖1-13។

> <p>ខចងចាំ</p>
> «ឯសេចក្តីសង្ឃឹមក៏មិនដែលនាំឲ្យយើងមានសេចក្តីខ្មាសឡើយ ពីព្រោះសេចក្តីស្រឡាញ់ របស់ព្រះ បានផ្សាយមកសព្វក្នុងចិត្តយើងរាល់គ្នា ដោយសារព្រះវិញ្ញាណបរិសុទ្ធ ដែលព្រះបានប្រទាន មកយើងហើយ»។

នៅពេលដែលយើងនៅឯព្រះវិហារជាមួយនឹងមនុស្សរីករាយនោះ យើងនឹងមានអារម្មណ៍ ថា ការនិយាយ និងច្រៀងអំពីសេចក្តីសង្ឃឹមគឺជារឿងងាយជាទីបំផុត។ ប៉ុន្តែ នៅពេលដែលយើងរង ទុក្ខ ពេលនោះ ការនិយាយ និងការច្រៀងរបស់យើងមិនមែនជារឿងងាយនោះទេ មែនទេ? នៅពេល ដែលរឿងទាំងអស់បែរទៅជាអាក្រក់ យើងនឹងចាប់ផ្តើមសួរសំណួរគ្រប់យ៉ាង រួមទាំងឆ្ងល់អំពីព្រះប្រាជ្ញា-ញ្ញានរបស់ព្រះផងដែរ។

លោកស៊ី អេស ឡេវីស (C. S. Lewis) បានសរសេរអំពីសត្វតោប្រឌិតមួយក្បាល។ អ្នកណា ដែលចង់ជួបនឹងសត្វតោនេះ តែងតែសួរអ្នកដទៃជានិច្ចថា សត្វនោះស្លូតដែរឬទេ។ អ្នកដទៃបានឆ្លើយ ថា សត្វតោះនោះមិនស្លូតទេ «ប៉ុន្តែ វាល្អ»។

ជាទូទៅ យើងតែងតែមិនយល់អំពីព្រះ។ ទ្រង់តែងតែធ្វើរឿង ដែលធ្វើអោយយើងភាន់ច្រឡំ ឬយើងមិននឹកស្មានដល់ជានិច្ច។ ប៉ុន្តែ រឿងទាំងនោះមិនមានន័យថា ព្រះទ្រង់ទាស់នឹងយើងនោះទេ។ យើងគ្រាន់តែមិនទាន់យល់រូបភាពទាំងមូលនៅឡើយ។ យើងតែងតែមានគោលគំនិតខុសឆ្គង ដែល មិនអាចអោយយើងមានសេចក្តីសុខ ឬសេចក្តីសង្ឃឹមបាន ប្រសិនបើយើងមិនបានយល់អំពីព្រះ និង កិច្ចការដែលទ្រង់កំពុងតែធ្វើនោះ។ យើងចង់បានព្រះមានព្រះហឫទ័យ «ស្លូតបូត»។ ម្ល៉ោះហើយ សេចក្តីប្រាថ្នានេះក៏អាចធ្វើអោយយើងបាក់ទឹកចិត្ត ឬបាត់បង់សេចក្តីសង្ឃឹមផងដែរ។