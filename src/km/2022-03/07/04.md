---
title:  ព្រះគង់នៅជាមួយនឹងយើង
date:  09/08/2022
---

> <p></p>
> «ដ្បិតអញនេះ គឺយេហូវ៉ាជាព្រះនៃឯង អញនឹងកាន់ដៃស្តាំឯង ដោយពោលនឹងឯងថា កុំឲ្យភ័យខ្លាចឡើយ អញនឹងជួយឯង» (អេសាយ 41៖31)។

បុគ្គលម្នាក់បាននិយាយថា «លោកអ្នកអាចនឹងគិតថា ព្រះនៅឆ្ងាយ។ បើអ៊ីចឹងមែន សូមខ្លួន ឯងថា តើអ្នកណាគឺជាអ្នកនៅឆ្ងាយពិតប្រាកដនោះ? ព្រះ ឬក៏ខ្ញុំ?»។ នៅពេលដែលបញ្ហាមកដល់យើង តែងតែគិតថា ព្រះបានទុកអោយយើងនៅតែម្នាក់ឯង។ ការពិតនោះ ព្រះមិនបានទៅណាឡើយ។

ពួកយូដាដែលត្រូវបានចាប់ជាឈ្លើយពីស្រុកកំណើតរបស់ពួកគេនោះ បានគិតថា ព្រះនៅឆ្ងាយ ពីពួកគេមែនទែន។ ប៉ុន្តែ ព្រះបានសន្យានឹងលោកអេសាយថា ទ្រង់នឹងរំដោះរាស្ត្ររបស់ទ្រង់នៅពេលអនាគត។ នៅពេលនោះ ពួកគេនឹងត្រឡប់មកឯក្រុងយេរូសាឡិមវិញ។ មែនហើយ លោកអេសាយ បានប្រាប់ពួកបណ្តាជនថា សេចក្តីសន្យានេះនឹងកើតឡើងជាច្រើនឆ្នាំខាងមុខទៀត។ ប៉ុន្តែ ព្រះចង់អោយ រាស្ត្ររបស់ទ្រង់ដឹងថា ទ្រង់មិនបានយាងចេញពីពួកគេនោះទេ។ ពួកគេមានហេតុផលដែលត្រូវសង្ឃឹម។

`តើរាស្ត្ររបស់ព្រះមានហេតុផលអ្វីខ្លះ សម្រាប់សេចក្តីសង្ឃឹមដែលថា ទ្រង់នឹងរំដោះពួកគេនៅពេលអនាគតនោះ? សូមអានខគម្ពីរអេសាយ 41៖8-14 សម្រាប់ចម្លើយ។ តើសេចក្តីសន្យានៅក្នុងខទាំងនេះបានជួយដល់យើងយ៉ាងដូចម្តេច ខណៈពេលដែលយើងកំពុងរង់ចាំព្រះយេស៊ូវយាងត្រឡប់ មកវិញ ដើម្បីយកយើងទៅឯស្ថានសួគ៌នោះ?`

រូបស័ព្ទដ៏មានអំណាចមួយនៅក្នុងខគម្ពីរអេសាយ 41៖8-14នោះ ត្រូវបានរកឃើញនៅក្នុង ខ13។ ព្រះគឺជាអ្នកគ្រប់គ្រងនៃរបស់គ្រប់យ៉ាង។ ដូច្នេះ ទ្រង់បានមានបន្ទូលប្រាប់រាស្ត្ររបស់ទ្រង់កុំអោយភ័យខ្លាចឡើយ។ ទ្រង់ «នឹងកាន់ដៃស្តាំឯង» (អេសាយ 41៖13)។ ជាការពិតណាស់ យើងអាច ស្រមៃឃើញរូបភាពនៃការដែលព្រះកំពុងតែគង់នៅលើបល្ល័ង្ករបស់ទ្រង់ ខណៈពេលដែលទ្រង់គ្រប់គ្រង លើប្រវត្តិសាស្ត្ររបស់យើងឆ្លាយពីផែនដីរបស់យើងជាច្រើនឆ្នាំពន្លឺ (Light-Year)។ ប៉ុន្តែ តើលោកអ្នក បានដឹងដែរឬទេថា ព្រះទ្រង់គង់នៅកៀកនឹងលោកអ្នកគ្រប់គ្រាន់ល្មមអោយទ្រង់អាចកាន់ដៃលោកអ្នក បាននោះ?

នៅពេលដែលយើងជាប់រវល់នោះ យើងប្រហែលជាពិបាកក្នុងការនឹកចាំថា ព្រះទ្រង់គង់នៅ កៀកនឹងយើង។ ដូច្នេះ យើងត្រូវតែនឹកចាំថា ព្រះគឺជាអេម៉ាញូអែល ដែលមានន័យថា «ព្រះដែលគង់នៅ ជាមួយយើង»។ នៅពេលដែលព្រះគង់ជាមួយយើង ផែនការ សេចក្តីសន្យា និងអំណាចនៃការផ្លាស់ប្តូររបស់ទ្រង់ក៏នៅជាមួយយើងផងដែរ។

សូមសាកល្បងបទពិសោធន៍នេះនៅក្នុងរយៈពេល3ថ្ងៃខាងមុខនេះ។ ឱកាសទាំងអស់ដែល លោកអ្នកបានទទួលនោះ បង្ហាញលោកអ្នកថា ព្រះអាទិករទ្រង់គង់នៅកៀកនឹងលោកអ្នកគ្រប់គ្រាន់ល្មម អោយទ្រង់អាចកាន់ដៃលោកអ្នកបាន។ ទ្រង់បានសន្យាថា នឹងជួយដល់លោកអ្នក។ សូមលោករក្សា កំណត់ត្រាអំពីបទពិសោធន៍នេះដែលបានផ្លាស់ប្តូររបៀបនៃការរស់នៅរបស់លោកអ្នក។ សូមលោកអ្នក ត្រៀមខ្លួនជាស្រេចក្នុងការចែករំលែកបទពិសោធន៍របស់លោកអ្នកនៅក្នុងថ្នាក់នៅថ្ងៃសប្បាតហ៍។