---
title:  រូបភាពទាំងមូល
date:  07/08/2022
---

នៅពេលដែលយើងរងទុក្ខ យើងតែងតែមានអារម្មណ៍ថា ការរងទុក្ខរបស់យើងគឺជារឿងសំខាន់ តែមួយគត់។ ប៉ុន្តែ យើងមិនត្រូវមានអារម្មណ៍បែបនេះឡើយ។ យើងត្រូវដឹងថា មានអ្វីមួយ កំពុងតែកើត ឡើង សំខាន់ជាងការឈឺចាប់ផ្ទាល់ខ្លួនរបស់យើងទៅទៀត (សូមអានខគម្ពីរវិវរណៈ 12៖7; រ៉ូម 8៖22)។ រឿងរបស់លោកហាបាគុកបានបង្ហាញយើងអំពីសេចក្តីពិតនៃព្រះគម្ពីរនេះ។

`តើហេតុអ្វីបានជាលោកហាបាគុកកើតទុក្ខ? សូមអានខគម្ពីរហាបាគុក 1៖1-4 សម្រាប់ចម្លើយ។`

តើលោកអ្នករំពឹងចង់អោយព្រះឆ្លើយតបទៅនឹងសេចក្តីអធិស្ឋានរបស់លោកហាបាគុកយ៉ាងដូចម្តេចដែរ? លោកអ្នកអាចគិតថា ព្រះនឹងមានបន្ទូលថា «បញ្ហានេះធ្ងន់ធ្ងរណាស់ យើងនឹងជួយឯង ភ្លាម»។ ប៉ុន្តែ ព្រះបានមានបន្ទូលប្រាប់លោកហាបាគុកថា បញ្ហានេះនឹងកាន់តែអាក្រក់ទៅៗ។ សូមអាន ចម្លើយរបស់ព្រះនៅក្នុងខគម្ពីរហាបាគុក 1៖5-11។

ពួកសាសន៍អាសស៊ើរបានចាប់ពួកសាសន៍អ៊ីស្រាអែលទុកជាអ្នកទោសនៃសង្គ្រាម ព្រមទាំង នារទេសពួកគេចេញពីទឹកដីរបស់ពួកគេទៀតផង។ ព្រះបានសន្យាថា នឹងមានរឿងដែលអាក្រក់ជាងនេះ ទៅទៀត។ ពួកសាសន៍បាប៊ីឡូនក៏នឹងនារទេសពួកសាសន៍យូដាចេញពីទឹកដីរបស់ពួកគេផងដែរ។ លោក ហាបាគុកបានទូលអង្វរព្រះនៅក្នុងខ12-17។ បន្ទាប់មក លោកហាបាគុកបានរង់ចាំចម្លើយរបស់ទ្រង់។

`ក្នុងខគម្ពីរហាបាគុក 2៖2, 3 ព្រះបានតាំងសេចក្តីសន្យាដ៏ពិសេសមួយភ្លាមៗ មុនពេលដែល ទ្រង់បានមានបន្ទូលថា សាសន៍បាប៊ីឡូននឹងត្រូវបំផ្លាញចេញ។ តើសេចក្តីសន្យានេះនាំមកនូវសេចក្តីសង្ឃឹមអ្វី?`

បទគម្ពីរហាបាគុក 2 គឺជាសេចក្តីសន្យារបស់ព្រះ ដែលបានសំដែងថា ទ្រង់នឹងបំផ្លាញពួកសាសន៍បាប៊ីឡូន។ ខគម្ពីរហេព្រើរ 10៖37 បានប្រើសម្រង់មតិពីខគម្ពីរហាបាគុក 2៖3 ដើម្បីបង្ហាញ យើងនូវសេចក្តីមួយ អំពីព្រះអង្គសង្គ្រោះ។ សេចក្តីសន្យានេះបានបង្ហាញយើងថា ព្រះនឹងបំផ្លាញ «ក្រុងបាប៊ីឡូនដ៏ជាធំ» (វិវរណៈ 18៖2) ដូចដែលទ្រង់បានបំផ្លាញនគរបាប៊ីឡូននៅក្នុងសម័យគម្ពីរសញ្ញាចាស់ យ៉ាងដូច្នោះដែរ។

លោកហាបាគុកបានរស់នៅក្នុងចន្លោះនៃសម័យអាក្រក់ទាំង2នេះ។ គាត់ក៏បានឃើញរឿងអាក្រក់ដែលពួកសាសន៍អាសស៊ើរបានធ្វើទៅលើសាសន៍អ៊ីស្រាអែលផងដែរ។ ឥឡូវនេះ គាត់បានដឹង ថា រឿងអាក្រក់ជាងនេះនឹងត្រូវកើតឡើង។ យើងក៏យល់ឃើញថា ខ្លួនយើងកំពុងតែស្ថិតនៅចន្លោះតែ មួយដូចជាលោកហាបាគុកយ៉ាងដូច្នោះដែរ។ រឿងដ៏អាក្រក់បានកើតឡើងនៅជំុវិញយើង។ ប៉ុន្តែ ព្រះគម្ពីរ បានចែងថា រឿងដែលអាក្រក់ជាងនេះទៅទៀតនឹងត្រូវមកដល់។ តើលោកហាបាគុកបានរស់នៅជាមួយ នឹងចំណេះដឹង អំពីរឿងអាក្រក់ៗដែលនឹងត្រូវកើតឡើងនៅពេលអនាគតនោះដោយរបៀបណាទៅ? គាត់ បានរៀនមើល «រូបភាពទាំងមូល» ចេញពីព្រះគម្ពីរ។ ដោយហេតុនេះ នៅក្នុងជំពូក3 លោកហាបាគុក អាចអធិស្ឋានសរសើរតម្កើងដល់ព្រះបាន។ លោកហាបាគុកក៏បានដឹងថា ព្រះនឹងធ្វើអ្វីនៅពេលអនាគត ផងដែរ។

តើហេតុអ្វីបានជាលោកហាបាគុកមានសេចក្តីសង្ឃឹម? សូមអានខគម្ពីរហាបាគុក 3៖16-19 សម្រាប់ចម្លើយ។