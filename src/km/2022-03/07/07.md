---
title:  ការសិក្សាបន្ថែម
date:  12/08/2022
---

សូមអាន Ellen G. White, “The School of the Hereafter,” pages 301-309, in Education; and “Help in Daily Living,” page 470, 471, in The Ministry of Healing។

«យើងរាល់គ្នានឹងមានអារម្មណ៍អស់សង្ឃឹម និងបាក់ទឹកចិត្តនៅគ្រាមួយនៅក្នុងជីវិតរបស់យើង ជាមិនខាន។ យើងនឹងជួបថ្ងៃមួយ ដែលយើងមានអារម្មណ៍សោកសៅ។ នៅពេលនោះ យើងនឹងមាន បញ្ហាក្នុងការជឿថា ព្រះបានស្រឡាញ់ និងយកព្រះទ័យទុកដាក់ចំពោះយើងជាមិនខាន។ យើងនឹងជួប ថ្ងៃមួយ ដែលពោរពេញទៅដោយបញ្ហា។ នៅគ្រាលំបាកទាំងនេះ យើងអាចនឹងចង់ស្លាប់ផង ក៏ថាបាន។ មនុស្សជាច្រើនបានបោះបង់សេចក្តីជំនឿទៅលើព្រះ នៅពេលដែលបញ្ហាបានចាប់ផ្តើមឡើង។ ពួកគេ បានចាប់ផ្តើមសង្ស័យ រហូតដល់ពួកគេក្លាយទៅជាទាសករនៃការសង្ស័យ។ នៅគ្រាលំបាកទាំងនេះ យើង ត្រូវការចក្ខុវិស័យខាងឯវិញ្ញាណ ដើម្បីអោយបានយល់អំពីរបៀបដែលព្រះបានដឹកនាំយើង។ បន្ទាប់មក យើងនឹងអាចមើលឃើញពួកទេវតាកំពុងតែសង្គ្រោះយើងចេញពីខ្លួនយើងផ្ទាល់ជាមិនខាន។ ពួកទេវតា នឹងអោយយើងមានសេចក្តីជំនឿដែលរឹងមាំជាងភ្នំទៅទៀត។ ប្រសិនបើព្រះបើកភ្នែករបស់យើងមើលឃើញពួកទេវតាទាំងនេះមែននោះ សេចក្តីជំនឿថ្មីមួយនឹងលូតលាស់ឡើងនៅក្នុងចិត្តរបស់យើង»។ ដក ស្រង់ពី Ellen G. White, Prophets and Kings, page 162, adapted។

**សំណួរពិភាក្សា**

`1. អ្នកស្រីអែល្លីន ជីវ៉ៃត៍បានមានប្រសាសន៍ថា មនុស្សគ្រប់គ្នានឹងត្រូវជួបបទពិសោធន៍ ដែលធ្វើពួកគេ មានអារម្មណ៍អស់សង្ឃឹមជាខ្លាំង។ តើលោកអ្នកបានស្គាល់អ្នកណាម្នាក់ដែលកំពុងតែមានអារម្មណ៍អស់ សង្ឃឹមដែរឬទេ? តើយើងអាចជួយដល់មនុស្សដែលកំពុងរងទុក្ខអោយមានសេចក្តីសង្ឃឹមបន្ថែមទៀតដោយរបៀបណា?`

`2. នៅក្នុងថ្នាក់ សូមពិភាក្សាអំពីចម្លើយរបស់លោកអ្នកចំពោះសំណួរចុងក្រោយនៃមេរៀនថ្ងៃអង្គារ៍។ តើជីវិតរបស់លោកអ្នកបានផ្លាស់ប្តូរកាន់តែប្រសើរឡើងដោយរបៀបណា? នៅពេលដែលលោកអ្នកគិត ថា ព្រះបានគង់នៅជិតនឹងលោកអ្នកនោះ?`

`3. នៅក្នុងថ្នាក់ សូមអានផ្នែកនៃខគម្ពីរយ៉ូប 38-41។ តើខទាំងនេះបានបង្ហាញយើងយ៉ាងដូចម្តេច អំពី «រូបភាព» របស់ព្រះ? តើលោកអ្នកបានរៀនអ្វីខ្លះពីខទាំងនេះ ដែលផ្តល់សេចក្តីសង្ឃឹម និងការលើក ទឹកចិត្តដល់លោកអ្នកនោះ?`

`4. សេចក្តីសង្ឃឹមដែលបានផ្លាស់ប្តូរជីវិតមានប្រភពចេញមកពីព្រះ។ ដូច្នេះ យើងអាចអធិស្ឋានទូលសូម អោយសេចក្តីសង្ឃឹមជូនគ្នាទៅវិញទៅមកបាន។ សូមចំណាយពេលអធិស្ឋានជូនអ្នកដែលបានបាត់បង់ សេចក្តីសង្ឃឹម។ សូមអធិស្ឋានអោយពួកគេមានសេចក្តីសង្ឃឹមឡើងវិញ។ តើលោកអ្នកអាចធ្វើអ្វីបានខ្លះ ចំពោះអ្នកដែលបានបរាជ័យនៅក្នុងការស្វែងរកសេចក្តីសង្ឃឹមនេះ?`