---
title:  រឹងមាំនៅក្នុងគ្រានៃសេចក្តីវេទនា
date:  18/07/2022
---

ក្នុងនាមជាគ្រីស្ទាន យើងបានដឹងថា យើងកំពុងតែស្ថិតនៅក្នុងសង្គ្រាមមួយ។ យើងបានដឹង ថា មានកងពលនៃសេចក្តីអាក្រក់ផងដែរ។ យើងមិនអាចឃើញពួកវាបានឡើយ។ ប៉ុន្តែ យើងអាចមាន អារម្មណ៍ថា ពួកវាកំពុងតែប្រឆាំងទាស់នឹងយើងនៅក្នុងជីវិតរបស់យើង។ ដូច្នេះ យើងត្រូវតែរឹងមាំនៅក្នុងសេចក្តីជំនឿ។ យើងត្រូវតែជឿទុកចិត្តទៅលើព្រះដែល «មើលមិនឃើញ» (ហេព្រើរ 11៖27)។

`សូមអានអំពីសេចក្តីវេទនារបស់លោកយ៉ូបនៅក្នុងខគម្ពីរយ៉ូប 23៖1-10។ តើអ្វីដែលធ្វើអោយលោកយ៉ូបខកចិត្តបំផុតអំពីសេចក្តីវេទនារបស់គាត់នោះ? តើគាត់មិនបានឃើញអ្វី? ទន្ទឹមគ្នានេះ តើលោកយ៉ូបបានទទួលយកអ្វីនៅក្នុងសេចក្តីជំនឿរបស់គាត់?`

ជាការពិតណាស់ លោកយ៉ូបបានរងទុក្ខជាដំណំ។ ប៉ុន្តែ គាត់បានបន្តជឿទុកចិត្តចំពោះព្រះអម្ចាស់។ លោកយ៉ូបបានបដិសេធមិនព្រមបោះបង់សេចក្តីជំនឿចំពោះព្រះ។ តើអ្វីដែលធ្វើអោយសេចក្តី ជំនឿរបស់លោកយ៉ូបនៅតែរឹងមាំនោះ? ចម្លើយគឺ មាស។ លោកយ៉ូបបានសម្លឹងទៅឯរង្វាន់របស់គាត់មក ពីព្រះនាពេលអនាគត។ លោកយ៉ូបបានដឹងថា គាត់ត្រូវតែរឹងមាំនៅក្នុងសេចក្តីជំនឿជាដាច់ខាត។ ពេល នោះ ព្រះអាចធ្វើអោយគាត់បានដូចជាមាសយ៉ាងដូច្នោះដែរ។ យើងមិនដឹងថា លោកយ៉ូបបានដឹងអំពីហេតុផលច្បាស់លាស់សម្រាប់ការឈឺចាប់របស់គាត់នោះឡើយ។ ប៉ុន្តែ យើងបានដឹងថា លោកយ៉ូបនៅ តែរឹងមាំនៅក្នុងគ្រានៃសេចក្តីវេទនារបស់គាត់។ សេចក្តីវេទនានេះប្រៀបដូចជាភ្លើងយ៉ាងដូច្នោះដែរ។ នៅក្នុងភ្លើង លោកយ៉ូបនៅតែរឹងមាំ ដោយសារតែគាត់គោរពតាមព្រះ។

តើលោកអ្នកខ្លាច «ភ្លើង» ដែរឬទេ? តើលោកអ្នកព្រួយបារម្ភអំពី «កំដៅ» របស់វាមែនទេ? បទ ពិសោធន៍ របស់លោកអ្នកប្រហែលជាដូចគ្នាទៅនឹងលោកយ៉ូបដែរ ក៏ថាបាន។ លោកអ្នកមិនយល់អំពី ហេតុផលចំពោះ «ភ្លើង» នេះឡើយ។ លោកអ្នកអាចជួបនឹងបញ្ហាចំពោះការងារថ្មី ឬគេហដ្ឋានថ្មីរបស់ លោកអ្នក។ បុគ្គលិកការងារចិត្តអាក្រក់ និងគម្រោះគម្រើយដាក់លោកអ្នក។ ឬមួយ ក្រុមគ្រួសាររបស់លោកអ្នកមិនល្អចំពោះលោកអ្នក។ លោកអ្នកក៏ប្រហែលជាបានធ្លាក់ខ្លួនឈឺផង ក៏ថាបាន។ លោកអ្នក អាចពិបាកយល់អំពីហេតុផលនៃសេចក្តីវេទនារបស់លោកអ្នកក៏មែនពិត។ ប៉ុន្តែ សូមចងចាំថា លោកអ្នក ពុំចាំបាច់យល់អំពីអ្វីដែលបានកើតឡើងចំពោះលោកអ្នកនោះឡើយ។ ព្រះអាចប្រើគ្រាលំបាកៗទាំងនេះ ដើម្បីប្រទានចិត្តថ្មីមួយដល់លោកអ្នក ព្រមទាំងជួយអោយលោកអ្នកបានដូចជាទ្រង់ផងដែរ។

តើអ្វីដែលផ្តល់សេចក្តីសង្ឃឹមដល់លោកយ៉ូបកុំអោយបោះបង់ចោលព្រះនោះ? នោះគឺថា លោក យ៉ូបចង់បានដូចជាមាសដែលបានសម្រងចេញពីភ្លើងយ៉ាងដូច្នោះដែរ។ សេចក្តីសង្ឃឹមនេះបានជួយអោយ លោកយ៉ូបរឹងមាំនៅក្នុងបញ្ហារបស់គាត់។ នៅក្នុងចន្លោះនៃការឈឺចាប់ និងការរងទុក្ខទាំងអស់របស់គាត់ នេះ លោកយ៉ូបបានយល់ឃើញថាព្រះចង់ផ្លាស់ប្តូរគាត់ និងធ្វើអោយគាត់បានប្រសើរឡើង។ ជាការពិត ណាស់ គាត់មិនបានយល់រឿងគ្រប់យ៉ាងដែលបានកើតឡើងចំពោះគាត់នោះឡើយ។ ប៉ុន្តែ គាត់បាន ដឹងថា ការសាកល្បងរបស់គាត់នឹងធ្វើអោយសេចក្តីជំនឿរបស់គាត់រឹងមាំឡើង។

`តើការសាកល្បង និងការរងទុក្ខបានធ្វើអោយសេចក្តីជំនឿរបស់លោកអ្នកកាន់តែរឹងមាំឡើង ដោយរបៀបណា? តើមានវិធីអ្វីខ្លះទៀត ដែលព្រះអាចជួយអោយចិត្តរបស់លោកអ្នកបានដូចជាទ្រង់នោះ?`