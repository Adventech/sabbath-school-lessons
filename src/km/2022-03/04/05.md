---
title:  ពួកអ្នកមានប្រាជ្ញា
date:  20/07/2022
---

កាលពីម្សិលមិញ យើងបានក្រឡេកមើលអំពីមូលហេតុដែលឥរិយាបថសំខាន់សម្រាប់ពួក គ្រីស្ទាន ខណៈពេលដែលពួកគេកំពុងតែរង់ចាំការយាងមកជាលើកទី2។ សព្វថ្ងៃនេះ យើងនឹងក្រឡេក មើលអំពីមូលហេតុដែលឥរិយាបថសំខាន់សម្រាប់មនុស្សដែលមានរស់នៅក្នុងសម័យនៃការយាងមកជា លើកទី2។

`សូមអានខគម្ពីរដានីយ៉ែល 12៖1-10។ តើខទាំងនេះបានសំដែងអំពីអ្វី? តើខទាំងនេះបាន បង្ហាញយើងនៅសម័យណានៅក្នុងប្រវត្តិសាស្ត្រផែនដីនោះ? សំខាន់ជាងនេះទៅទៀតនោះ តើរាស្ត្រ របស់ព្រះនឹងរៀបចំឥរិយាបថយ៉ាងដូចម្តេច នៅក្នុងអំឡុងនៃសម័យទាំងនេះ? តើឥរិយាបថរបស់ពួកគេ ខុសគ្នាពីឥរិយាបថរបស់មនុស្សអាក្រក់យ៉ាងដូចម្តេចដែរ? សូមអានខគម្ពីរវិវរណៈ 22៖11 សម្រាប់ ចម្លើយ។`

ពួកទេវតាបានប្រាប់លោកដានីយ៉ែលអំពីរឿងដែលត្រូវកើតឡើងនៅលើផែនដីនេះ មុនពេល ដែលព្រះយេស៊ូវយាងត្រឡប់មកវិញ។ នឹងមានបញ្ហាអាក្រក់ៗ និងគ្រានៃសេចក្តីវេទនាលើសជាងសម័យ ណាៗទាំងអស់នៅក្នុងប្រវត្តិសាស្ត្រនៃផែនដី។ ក្នុងខគម្ពីរដានីយ៉ែល 12៖3, 10 យើងបានឃើញ រូបស័ព្ទមួយនៃរាស្ត្រដ៏បរិសុទ្ធរបស់ព្រះ និងមនុស្សអាក្រក់នៅក្នុងសម័យនេះ។ តើលោកអ្នកបានឃើញ ថា «ពួកមនុស្សអាក្រក់ គេនឹងចេះតែប្រព្រឹត្តអំពើអាក្រក់ទៅ» (ដានីយ៉ែល 12៖10)។ ប៉ុន្តែ «ពួកអ្នកមានប្រាជ្ញា គេនឹងយល់វិញ» (ដានីយ៉ែល 12៖13)។ ពួកអ្នកមានប្រាជ្ញាត្រូវបាន «សំអាត ហើយជម្រះ ខ្លួនឲ្យសស្គុស រួចនឹងបានសំរងជាស្រេច» (ដានីយ៉ែល 12៖13)។ មនុស្សអាក្រក់មិនបានយល់នៅគ្រា នេះឡើយ។ ប៉ុន្តែ រាស្ត្រដ៏បរិសុទ្ធរបស់ព្រះមានប្រាជ្ញាវិញ។ ពួកគេបានយល់អំពីមូលហេតុពិតនៃបញ្ហា ទាំងអស់នៅលើផែនដីនេះវិញ។

កណ្ឌគម្ពីរសុភាសិតបានសំដែងប្រាប់យើងថា «សេចក្តីកោតខ្លាចដល់ព្រះយេហូវ៉ា នោះជាដើម ចមនៃដំរិះ» (សុភាសិត 1៖7)។ ជាការពិតណាស់ យើងអាចនិយាយថា «ពួកអ្នកមានប្រាជ្ញា» គឺជាពួក អ្នកឆ្លាត ដោយសារតែពួកគេយល់អំពីគ្រានៃបញ្ហាដែលបានកើតឡើងនៅលើផែនដីនេះ។ ពួកគេគ្មាន ការភ្ញាក់ផ្អើលនោះឡើយ។ ពួកគេបានឃើញគ្រានៃបញ្ហានេះនឹងត្រូវមកដល់ ដោយសារតែពួកគេបានសិក្សាព្រះគម្ពីរ។ សំខាន់ជាងនេះទៅទៀតនោះ ពួកគេបានដឹងថា ពួកគេបានធ្វើតាមអ្វីៗគ្រប់យ៉ាងដែល ព្រះអម្ចាស់បានសូមអោយពួកគេធ្វើ ដើម្បីអោយពួកគេត្រៀមខ្លួនជាស្រេចសម្រាប់គ្រានេះ។ ម៉្យាងទៀត ពួកល្ងង់ខ្លៅក៏កាន់តែរឺងរូសឡើងផងដែរ។ ពួកគេបានបន្តប្រឆាំងទាស់នឹងព្រះ។ ពួកគេបានបន្តរបៀប រស់នៅដ៏អាក្រក់របស់ពួកគេ។

ខទាំងនេះសំខាន់ ដោយសារតែខទាំងនេះបានបង្ហាញយើងអំពីក្រុមមនុស្សដែលត្រូវបានសម្អាត និងធ្វើអោយបរិសុទ្ធ។

`តើលោកអ្នកបានឃើញក្បួនច្បាប់អ្វីខ្លះ នៅក្នុងខគម្ពីរដានីយ៉ែល 12៖1-10? តើសព្វថ្ងៃនេះ ក្បួនច្បាប់ទាំងនេះបានជួយអោយយើងយល់អំពីអត្ថន័យនៃការដែលត្រូវបានសម្អាត និងធ្វើអោយបរិសុទ្ធ ដោយរបៀបណា?`