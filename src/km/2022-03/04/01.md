---
title:  ការឃើញព្រះភ័ក្ត្រនៃជាងមាស
date:  16/07/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
រ៉ូម 8៖29; យ៉ូប 23៖1-10; ម៉ាថាយ 25៖31-46; ដានីយ៉ែល 12៖1-12; អេភេសូរ 4៖11-16។

> <p>ខចងចាំ</p>
> «ហើយយើងរាល់គ្នាទាំងអស់ ដែលកំពុងតែរំពឹងមើលសិរីល្អព្រះអម្ចាស់ ទាំងមុខទទេ ដូចជា ឆ្លុះមើលទ្រង់ក្នុងកញ្ចក់ យើងកំពុងតែផ្លាស់ប្រែទៅ ឲ្យដូចជារូបឆ្លុះនោះឯង ពីសិរីល្អទៅដល់សិរីល្អ គឺដោយសារព្រះអម្ចាស់ដ៏ជាព្រះវិញ្ញាណ» (កូរិនថូសទី2 3៖18)។

នាងអេមី ខាមីកែល (Amy Carmichael) បាននាំក្មេងៗមួយក្រុមទៅឯជាងមាសនៅក្នុងប្រទេសឥណ្ឌា។ ជាងមាសបានទុកភ្លើងយ៉ាងក្តៅមួយនៅក្នុងរោងជាងរបស់គាត់។ ជាងមាសបានដាក់ ដុំឥដ្ឋមួយជ្រុងតូចនៅក្នុងភ្លើង។ នៅលើឥដ្ឋមួយជ្រុងនោះ ជាងមាសបានដាក់អំបិល ផ្លែឈើពិសេស និងធូលីឥដ្ឋមួយចំនួន។ បន្ទាប់មក គាត់បានដុតល្បាយទាំងនេះទៅក្នុងភ្លើង។ នៅចំកណ្តាលនៃល្បាយ ដែលឆេះនេះគឺជាដុំមាសមួយ។ ភ្លើងបានឆេះកម្ទេចគ្រួសមិនស្អាតតូចៗនៅក្នុងមាសចោលចេញ។ ជាងមាសបានប្រើឧបករណ៍ពិសេស ដើម្បីយកមាសចេញពីភ្លើង។ បន្ទាប់មក ជាងមាសពិនិត្យមើល មាសនោះ។ ប្រសិនបើមិនទាន់រួចរាល់នៅឡើយទេ ជាងមាសនឹងដាក់មាសនោះទៅក្នុងភ្លើងវិញ។ នៅ ពេលនោះ ជាងមាសនឹងធ្វើអោយភ្លើងកាន់តែក្តៅឡើង។ ក្មេងៗមួយក្រុមនោះបានសួរជាងមាសថា «តើលោកពូធ្វើយ៉ាងដូចម្តេច ទើបដឹងថា នៅពេលណាបានមាសនេះអាចប្រើបាននោះ? ជាងមាស បានឆ្លើយថា «នៅពេលដែលខ្ញុំអាចឆ្លុះឃើញមុខរបស់ខ្ញុំនៅក្នុងមាសនេះ»។ ដកស្រង់ពី Amy Carmichael, Learning of God (Fort Washington, PA: Christian Literature Crusade, 1989), page 50, adapted។

ព្រះក៏ចង់ធ្វើអោយយើងត្រៀមខ្លួនជាស្រេចផងដែរ។ ទ្រង់ចង់ចម្រាញយើងដូចជាមាស យ៉ាងដូច្នោះដែរ។ ព្រះចង់ឃើញអង្គទ្រង់នៅក្នុងយើង។ តើព្រះអាចផ្លាស់ប្តូរយើង ដើម្បីអោយយើង មើលទៅបានដូចជាទ្រង់ដោយរបៀបណា? ទ្រង់បានអនុញ្ញាតអោយយើងរងទុក្ខ និងទទួលនូវ ការសាកល្បងខាងឯសេចក្តីជំនឿនៅក្នុងជីវិតនេះ។ ការសាកល្បងទាំងនេះបានបង្ហាញយើងអំពីអ្វី ដែលមាននៅក្នុងចិត្តរបស់យើង។