---
title:  ចិត្ត និងការប្តេជ្ញាចិត្តរបស់យើង
date:  21/07/2022
---

`សូមអានខគម្ពីរអេភេសូរ 4៖11-16។ តើព្រះបានបណ្តាលអោយលោកប៉ុលចែករំលែកសេចក្តីពិតអ្វីនៅក្នុងខគម្ពីរទាំងនេះ? តើហេតុអ្វីបានជាពួកជំនុំសំខាន់ម្ល៉េះ សម្រាប់សេចក្តីជំនឿ និងបទ ពិសោធន៍ខាងឯសេចក្តីជំនឿរបស់យើងនោះ?`

នៅពេលដែលព្រះបានបណ្តាលអោយលោកប៉ុលសរសេរទៅកាន់ពួកជំនុំអេភេសូរនោះ លោក បាននិយាយថា ពួកជំនុំបៀបដូចជារាងកាយតែមួយយ៉ាងដូច្នោះដែរ។ ព្រះយេស៊ូវប្រៀប ដូចជាក្បាល ហើយរាស្ត្ររបស់ទ្រង់ប្រៀបដូចជាផ្នែកផ្សេងៗទៀតនៃរាងកាយផងដែរ។ សូមក្រឡេកមើលខគម្ពីរអេភេសូរ 4៖13។ តើលោកអ្នកបានឃើញហេតុផលសម្រាប់ពួកជំនុំដែរឬទេ? ព្រះបានបង្កើតពួកជំនុំ ដើម្បីអោយ យើង «បានពេញជាមនុស្ស ហើយដល់ខ្នាតកំពស់នៃសេចក្តីពោរពេញផងព្រះគ្រីស្ទ» (អេភេសូរ 4៖13)។ ជាការពិតណាស់ យើងត្រូវការគ្នាទៅវិញទៅមកសម្រាប់ចំណុចនេះ។

យើងត្រូវតែឈរសម្រាប់សេចក្តីជំនឿរបស់យើងដោយក្តីឯកោជានិច្ច។ ទន្ទឹមគ្នានេះ លោកប៉ុលចង់អោយយើងយល់សេចក្តីពិតនៃព្រះគម្ពីរដ៏សំខាន់មួយផងដែរ។ យើងបានរៀនអំពីព្រះយេស៊ូវ និងព្រះជន្មដ៏ល្អឥតខ្ចោះរបស់ទ្រង់ នៅពេលដែលយើងធ្វើកិច្ចការរួមគ្នា ព្រមទាំងប្រកបជាមួយគ្នាទៅវិញ ទៅមកផងដែរ។

`ក្នុងខគម្ពីរអេភេសូរ 4៖11-16។ តើព្រះបានបណ្តាលអោយលោកប៉ុលមានប្រសាសន៍ថា នឹងមានអ្វីកើតឡើង មុនពេលដែលយើងអាចបង្ហាញព្រះយេស៊ូវនូវគ្រប់ទាំងសិរីលំអដ៏ល្អឥតខ្ចោះរបស់ ទ្រង់តាមរយៈពួកជំនុំនោះ?`

`តើពួកជំនុំបានបង្ហាញជីវិតដ៏បរិសុទ្ធរបស់ព្រះយេស៊ូវដោយរបៀបណា? តើទិដ្ឋភាពនេះមើល ទៅខុសគ្នាពីបុគ្គសតែម្នាក់បង្ហាញជីវិតដ៏បរិសុទ្ធរបស់ព្រះយេស៊ូវដោយរបៀបណា? តើចម្លើយរបស់លោក អ្នកបង្រៀនលោកអ្នកយ៉ាងដូចម្តេច អំពីសារៈសំខាន់នៃពួកជំនុំនៅក្នុងមហាវិវាទរវាងព្រះ និងសាតាំង នោះ? សម្រាប់ចម្លើយ សូមអានខគម្ពីរអេភេសូរ 3៖10។`

`ជាការពិតណាស់ វាមិនមែនជារឿងងាយនោះឡើយ នៅពេលដែលលោកអ្នកនៅតែឯង ឬនៅ ជាមួយនឹងមនុស្សមិនស្គាល់នោះ។ ប៉ុន្តែ ការធ្វើល្អចំពោះមនុស្សដែលលោកអ្នកស្គាល់ ឬមិនចូលចិត្តនោះ ពិបាកជាងនេះទៅទៀត មែនទេ? នៅពេលដែលយើងបង្ហាញសេចក្តីស្រឡាញ់របស់ព្រះដល់មនុស្សទាំង នេះនោះ សបញ្ជាក់ថា យើងបានបង្ហាញភ័ស្តុតាងអំពីព្រះ និងសេចក្តីពិតនៃព្រះគម្ពីរដល់ពួកគេហើយ។ តើហេតុអ្វីបានជាភ័ស្តុតាងនេះមានអំណាចខ្លាំងម្ល៉េះ?`