---
title:  បង្កើតអោយមើលទៅដូចជាព្រះ
date:  17/07/2022
---

> <p></p>
> «ដ្បិតអ្នកណាដែលទ្រង់បានស្គាល់ជាមុន នោះទ្រង់ក៏តម្រូវទុកជាមុន ឲ្យបានត្រឡប់ដូចជារូបអង្គនៃព្រះរាជបុត្រាទ្រង់ ដើម្បីឲ្យព្រះរាជបុត្រាបានធ្វើជាបងច្បងគេក្នុងពួកបងប្អូនជាច្រើន» (រ៉ូម 8៖29)។

ពីដើមឡើយ ព្រះបានបង្កើតយើង ដើម្បីអោយយើងមើល និងធ្វើដូចជាទ្រង់ដែរ។ យើងគឺជា រូបចម្លងរបស់ទ្រង់ផ្ទាល់។ ប៉ុន្តែ ក្រោយមក អំពើបាបបានធ្វើអោយរូបចម្លងខូចបង់ទៅ។

`តើអំពើបាបបានបំផ្លាញសិរីលំអដ៏បរិសុទ្ធរបស់ព្រះនៅក្នុងយើងដោយរបៀបណា?`

យើងទាំងអស់គ្នាត្រូវបានបំផ្លាញដោយអំពើបាប (រ៉ូម 3៖10-19)។ ដូច្នេះ ផែនការរបស់ព្រះគឺធ្វើអោយយើងបានថ្មីម្តងទៀត។ ខគម្ពីរនៅថ្ងៃនេះបានបង្ហាញយើងអំពីផែនការរបស់ព្រះ។ ជាដំបូង យើងត្រូវតែថ្វាយជីវិតរបស់យើងទាំងស្រុងទៅឯព្រះវិញ្ញាណបរិសុទ្ធជាមុនសិន។ បន្ទាប់មក ព្រះអាចផ្លាស់ ប្តូរយើង «ឲ្យបានត្រឡប់ដូចជារូបអង្គនៃព្រះរាជបុត្រាទ្រង់» (រ៉ូម 8៖29)។

ប៉ុន្តែ មិនត្រឹមតែប៉ុណ្ណឹងឡើយ។ «ព្រះក៏ចង់អោយចិត្តរបស់យើងបានដូចជាទ្រង់ផងដែរ។ ព្រះ នឹងមានកិត្តិយសនៅចំពោះមុខពួកទេវតាទាំងអស់ នៅពេលដែលយើងបានក្លាយដូចជាទ្រង់។ ព្រះយេស៊ូវ ក៏មានកិត្តិយសផងដែរ»។ ដកស្រង់ពី Ellen G. White, The Desire of Ages, page 671), adapted។

`តើសម្រង់មតិមកពីអ្នកស្រីអែល្លីន ជីវ៉ៃត៍នៅត្រង់នេះមានន័យយ៉ាងណាចំពោះលោកអ្នក? សម្រាប់ជំនួយនៅក្នុងការឆ្លើយតបទៅនឹងសំណួរនេះ សូមអានបទគម្ពីរយ៉ូប 1; ខគម្ពីរម៉ាថាយ 5៖16; កូរិនថូសទី1 4៖9; អេភេសូរ 3៖10។`

ក្នុងនាមជាគ្រីស្ទាន យើងត្រូវតែចងចាំជានិច្ចថា យើងកំពុងតែនៅកណ្តាលមហាវិវាទរវាងព្រះ និងសាតាំង។ មហាវិវាទនេះកំពុងតែកើតឡើងនៅជុំវិញយើងទាំងអស់។ យើងបានឃើញសង្គ្រាមនៅ តាមកន្លែង និងតាមរបៀបផ្សេងៗគ្នានៅលើផែនដីនេះ។ ប៉ុន្តែ មានអ្វីលើសពីនេះទៀតដែលយើងមិន អាចមើលឃើញបាន។ ទោះជាយ៉ាងនេះក្តី យើងបានយល់ឃើញថា យើងមានតួនាទីដ៏សំខាន់មួយនៅ ក្នុងមហាវិវាទនេះ។ យើងអាចនាំកិត្តិយសដល់ព្រះនាមរបស់ព្រះយេស៊ូវ ដោយរបៀបរស់នៅរបស់យើង។

`សូមស្រមៃមើលទិដ្ឋភាពនេះនៅក្នុងចិត្តរបស់លោកអ្នក គឺថា៖ លោកអ្នកកំពុងឈរលើទីលាន ប្រកួតដ៏ធំមួយនៅក្នុងកីឡាដ្ឋានមួយ។ ពួកទេវតាបានគង់នៅលើកៅអីទាំងអស់។ លោកអ្នកបានឃើញ ពួកទេវតាដែលស្មោះត្រង់ចំពោះព្រះកំពុងតែគង់នៅលើកៅអីខាងស្តាំ ហើយឃើញពួកទេវតាដែលបាន ធ្លាក់ចុះមកជាមួយនឹងសាតាំងអង្គុយនៅកៅអីខាងឆ្វេងវិញ។ សូមគិតអំពីជីវិតរបស់លោកអ្នកក្នុងរយៈពេល24ម៉ោង។ ប្រសិនបើអ្វីដែលលោកអ្នកបានធ្វើនៅថ្ងៃនោះ បានកើតឡើង ដើម្បីអោយគ្រប់គ្នាបាន ឃើញវិញនោះ តើពួកទេវតាក្រុមណាដែលនឹងអបអរសាទរដល់លោកអ្នកជាងគេនោះ? តើចម្លើយរបស់ លោកអ្នកបានប្រាប់លោកអ្នកយ៉ាងដូចម្តេច អំពីខ្លួនលោកអ្នកផ្ទាល់?`