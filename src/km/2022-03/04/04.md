---
title:  ព្រះបន្ទូលចុងក្រោយរបស់ព្រះយេស៊ូវ
date:  19/07/2022
---

ព្រះយេស៊ូវហៀបនឹងសុគតនៅក្នុងក្រុងយេរូសាឡិមហើយ។ លោកម៉ាថាយបានប្រាប់យើងអំពីកិច្ចការដែលព្រះបានបង្រៀនដល់ពួកសិស្សរបស់ទ្រង់ មុនពេលដែលទ្រង់យាងទៅឯឈើឆ្កាង។ ព្រះយេស៊ូវបានមានបន្ទូលប្រាប់ពួកសិស្សរបស់ទ្រង់ជារឿងប្រៀបប្រដូចវិញ។ ក្នុងនោះមានរឿងប្រៀប ប្រដូចទាំង2យ៉ាងគឺ «ចៀម និងពពែ» ព្រមទាំង «ស្ត្រីព្រហ្មចារីទាំង10» ផងដែរ។ រឿងទាំងនេះបានបង្ហាញយើងអំពីរបៀបដែលយើងគួររស់នៅ ខណៈពេលដែលយើងកំពុងតែរង់ចាំព្រះយេស៊ូវយាងមកវិញ។ យើងបានឃើញទីសំគាល់នៅជុំវិញយើងដែលបង្ហាញយើងថា ព្រះយេស៊ូវជិតយាងមកវិញហើយ។ ដូច្នេះ រឿងប្រៀបប្រដូចទាំងនេះមានសារៈសំខាន់បំផុតចំពោះយើងនៅសព្វថ្ងៃនេះ។

យើងអាចអានរឿងប្រៀបប្រដូចអំពី «ស្ត្រីព្រហ្មចារីទាំង10» នៅក្នុងខគម្ពីរម៉ាថាយ 25:1-12។ នៅក្នុងរឿង ប្រេងគឺជារូបស័ព្ទតំណាងអោយព្រះវិញ្ញាណបរិសុទ្ធ។ អ្នកស្រីអែល្លីន ជីវ៉ៃត៍ក៏បានយល់ស្របជាមួយនឹងការបកស្រាយនេះផងដែរ។ អ្នកស្រីក៏បានមានប្រសាសន៍ថា ប្រេងបង្ហាញយើងអំពីអ្វីមួយផ្សេងទៀតផងដែរ។ ប្រេងបានបង្ហាញយើងអំពីគោលគំនិត អារម្មណ៍ និងឥរិយាបថថ្មីៗដែល ព្រះចង់ប្រទានដល់យើង។

**សូមអានរឿងប្រៀបប្រដូចអំពី «ស្ត្រីព្រហ្មចារីទាំង10» នៅក្នុងខគម្ពីរម៉ាថាយ 25៖1-12។ តើរឿងនឹងប្រែប្រួលយ៉ាងណាទៅ ប្រសិនបើប្រេងមានអត្ថន័យពីរផ្សេងគ្នានោះ? ប្រសិនបើយើងមើល ឃើញថា ប្រេងគឺជាព្រះវិញ្ញាណបរិសុទ្ធនោះ តើរឿងនេះមានអត្ថន័យយ៉ាងដូចម្តេច? ចុះប្រសិនបើយើង មើលឃើញថា ប្រេងគឺជាជីវិតថ្មីខាងឯគោលគំនិត អារម្មណ៍ និងឥរិយាបថថ្មីវិញនោះ តើរឿងនេះមាន អត្ថន័យយ៉ាងណាទៅវិញ?**

`ព្រះវិញ្ញាណបរិសុទ្ធ`

`ចិត្តថ្មី`

`សូមអានរឿងប្រៀបប្រដូចអំពីចៀម និងពពែនៅក្នុងខគម្ពីរម៉ាថាយ 25៖31-46។ តើស្តេច បានប្រើក្បួនច្បាប់អ្វីខ្លះ ដើម្បីញែកចៀមចេញពីពពែនោះ?`

តើលោកអ្នកបានឃើញហេតុផលដែលនាំអោយស្តេចញែកចៀមចេញពីពពែដែរឬទេ? ហេតុ-ផលនោះគឺជារបៀបដែលពួកគេបានធ្វើ គិត និងមានអារម្មណ៍។ ជាការពិតណាស់ ព្រះយេស៊ូវមិនបាន បង្រៀនយើងថា យើងត្រូវបានសង្គ្រោះដោយសារតែទង្វើល្អរបស់យើងនោះឡើយ។ ប៉ុន្តែ យើងអាច មើលឃើញថា ឥរិយាបថរបស់យើងក៏សំខាន់នៅក្នុងផែនការសង្គ្រោះរបស់ព្រះផងដែរ។ ជីវិត និងឥរិយា-បថរបស់យើងនឹងបង្ហាញថា ព្រះយេស៊ូវបានសង្គ្រោះយើង។

`តើលោកអ្នកជាមនុស្សប្រភេទណាដែរ នៅពេលដែលគ្មានអ្នកណាម្នាក់ឃ្លាំមើលលោកអ្នកនោះ? តើចម្លើយរបស់លោកអ្នកបានប្រាប់លោកអ្នកយ៉ាងដូចម្តេច អំពីការផ្លាស់ប្តូរដែលលោកអ្នកត្រូវធ្វើនោះ?`