---
title:  ការសិក្សាបន្ថែម
date:  22/07/2022
---

សូមអាន Ellen G. White, “God Promises Us a New Heart of Flesh,” page 100, in Sons and Daughters of God; “ ‘To Meet the Bridegroom,’ “ pages 405-421, in Christ’s Object Lessons; and “The Time of Trouble,” pages 613-634, in The Great Controversy។

«ព្រះបានប្រទានកិច្ចការដ៏សំខាន់មួយដល់យើង។ ទ្រង់ចង់អោយយើងបង្ហាញអ្នកដទៃថា យើង មានគោលគំនិត អារម្មណ៍ និងឥរិយាបថថ្មី។ ឥឡូវនេះ យើងត្រូវតែខិតខំសិក្សាអំពីរបៀបធ្វើរឿងទាំងនេះលើសជាងពេលណាៗទាំងអស់។ ពួកជំនុំកាលពីមុនមិនដែលធ្លាប់រស់នៅគ្រាលំបាកដូចជាពេលឥឡូវនេះឡើយ។ យើងត្រូវតែឆ្លើយតបទៅនឹងសំណួរអំពីសេចក្តីពិតនៃព្រះគម្ពីរដ៏សំខាន់បំផុត។ ពួក បុរស និងស្ត្រីវ័យក្មេងត្រូវតែឈរប្រឆាំងទាស់នឹងអំពើបាប និងសេចក្តីអាក្រក់លើសជាងពេលណាៗទាំងអស់នៅក្នុងប្រវត្តិសាស្ត្រ»។ ដកស្រង់ពី Ellen G. White, Education, page 225, adapted។

«ក្នុងរឿងប្រៀបប្រដូចអំពីស្ត្រីព្រហ្មចារីទាំង10នោះ ពួកស្ត្រីវ័យក្មេងដែលគ្មានគំនិតបានសូម ប្រេងពីអ្នកដទៃ។ ប៉ុន្តែ ពួកគេមិនបានប្រេងឡើយ។ តើផ្នែកនៃរឿងនៅត្រង់នេះបានបង្ហាញយើងយ៉ាងដូចម្តេច? យើងបានឃើញថា ពួកស្ត្រីវ័យក្មេងមិនបានត្រៀមខ្លួនជាស្រេចសម្រាប់ការយាងមកជាទី2នោះឡើយ។ ម្ល៉ោះហើយ ពួកគេមិនអាចឈរយ៉ាងមាំមួននៅក្នុងគ្រានៃបញ្ហាបានឡើយ។ ពួកគេមិនអាច ទៅរកជិតខាងរបស់ពួកគេ ហើយនិយាយថា «សូមអោយគោលគំនិត អារម្មណ៍ និងឥរិយាបថរបស់អ្នក មកខ្ញុំ បើមិនដូច្នោះទេ ខ្ញុំច្បាស់ជាបាត់បង់ជាមិនខាន» បានឡើយ។ ពួកស្ត្រីវ័យក្មេងដែលមានប្រាជ្ញាមិន អាចអោយប្រេងរបស់ពួកគេទៅក្នុងចង្កៀងនៃពួកស្ត្រីវ័យក្មេងដែលគ្មានគំនិតនោះឡើយ។ ចង្កៀងនៃពួក

ស្ត្រីវ័យក្មេងដែលគ្មានគំនិតជិតនឹងរលត់ទៅហើយ។ តើផ្នែកនៃរឿងនេះបានបង្ហាញសេចក្តីពិតនៃព្រះគម្ពីរ អ្វីទៀត? នោះគឺថា យើងមិនអាចអោយគោលគំនិត អារម្មណ៍ និងឥរិយាបថល្អរបស់យើងទៅអ្នកដទៃបានឡើយ។ យើងមិនអាចលក់របស់ទាំងនេះទៅអោយអ្នកណាម្នាក់ ឬទិញរបស់ទាំងនេះពីអ្នកណាម្នាក់ បានឡើយ។ យើងត្រូវតែទទួលយកគោលគំនិត អារម្មណ៍ និងឥរិយាបថនេះមកពីព្រះ។ ព្រះអម្ចាស់បានប្រទានឱកាសមួយដល់មនុស្សគ្រប់គ្នា ដើម្បីអោយពួកគេទទួលបានចិត្តថ្មីមួយ មុនគ្រានៃបញ្ហា បានចាប់ផ្តើមឡើង។ យើងអាចទទួលបានចិត្តថ្មីនេះតាមរយៈការសាកល្បង និងបទពិសោធន៍លំបាក តែប៉ុណ្ណោះ។ យើងក៏ត្រូវតែរៀនមេរៀនពីព្រះយេស៊ូវ ដែលជាបរមគ្រូរបស់យើងផងដែរ។ នៅពេលនោះ យើងនឹងបានរៀនអំពីរបៀបអត់ធ្មត់ នៅពេលដែលយើងរងទុក្ខ។ យើងនឹងបានដឹងអំពីរបៀបក្នុងការបង្ហាញ សេចក្តីជំនឿ ដោយធ្វើកិច្ចការដែលអ្នកដទៃនិយាយថា មិនអាចទៅរួច។ ដកស្រង់ពី The Youth’s Instructor, January 16, 1896, adapted។

**សំណួរពិភាក្សា**

`1. តើការ «លូតលាស់» ខាងឯគោលគំនិត អារម្មណ៍ និងឥរិយាបថថ្មីមានន័យយ៉ាងដូចម្តេច? តើលោក អ្នកអាចធ្វើកិច្ចការជាមួយនឹងព្រះ ដើម្បីអោយការផ្លាស់ប្តូរនេះកើតឡើងបានដោយរបៀបណា? តើកិច្ចការ នេះមានសារៈសំខាន់យ៉ាងណា នៅក្នុងជីវិតរបស់លោកអ្នក និងពួកជំនុំរបស់លោកអ្នកនោះ?`

`2. ការសិក្សានៅថ្ងៃព្រហស្បត្តិ៍បានពិពណ៌នាអំពីសារៈសំខាន់នៃពួកជំនុំនៅក្នុងជីវិតរបស់គ្រីស្ទាន។ តើពួកជំនុំនៃតំបន់របស់លោកអ្នកបានបង្ហាញថា ពួកគេគឺជា «រាងកាយ» របស់ព្រះយេស៊ូវល្អប៉ុនណា ដែរ? សូមពិភាក្សានៅក្នុងថ្នាក់ អំពីអ្វីដែលពួកជំនុំរបស់លោកអ្នកអាចធ្វើបាន ដើម្បីកែលម្អ។`

`3. អ្នកស្រីហេលែន ឃេល័រ (Hellne Keller) បានខ្វាក់ ហើយថ្លង់តាំងតែពីក្មេងមកម្ល៉េះ។ អ្នកស្រីបាន មានប្រសាសន៍ថា «ចិត្ត និងគំនិតមិនអាចលូតលាស់បាននៅក្នុងជីវិត ដោយគ្មានការរងទុក្ខ និងការឈឺ ចាប់នោះឡើយ។ បទពិសោធន៍នៃការរងទុក្ខ និងការសាកល្បងលំបាកៗបានធ្វើអោយយើងរឹងមាំ ព្រម ទាំងផ្តល់ប្រាជ្ញា និងភាពជោគជ័យដល់យើងផងដែរ»។ ដកស្រង់ពី Leadership, volume 17, number 4។ តើលោកអ្នកយល់ស្របជាមួយនឹងគោលគំនិតនេះដែរឬទេ? សូមពន្យល់ចម្លើយរបស់លោកអ្នក។ សូមពិភាក្សាអំពីទំនាក់ទំនងរវាងចិត្តថ្មី ការរងទុក្ខ និងមហាវិវាទរវាងព្រះ និងសាតាំង។`