---
title:  ព្រះយេស៊ូវនៅក្នុងសួនច្បារគែតសេម៉ានី
date:  20/09/2022
---

ទ្រង់ «ក៏មានព្រះបន្ទូលទៅគេថា ចិត្តខ្ញុំព្រួយជាខ្លាំងសឹងតែនឹងស្លាប់ ចូរនៅទីនេះចាំយាមចុះ» (ម៉ាកុស 14៖34)។

អស់ទាំងការឈឺចាប់ដែលព្រះយេស៊ូវបានរងអស់រយៈពេល33ព្រះវស្សានៅលើផែនដីនេះ គ្មានការឈឺចាប់ណា ដែលអាចផ្ទឹមទៅនឹងការឈឺចាប់ ដែលទ្រង់បានរងនៅប៉ុន្មានម៉ោងចុងក្រោយ មុន ពេលទ្រង់បានសុគតនៅលើឈើឆ្កាងនោះឡើយ។ ព្រះបានរៀបចំផែនការសម្រាប់ព្រះយេស៊ូវ ដើម្បីអោយទ្រង់ក្លាយទៅជាយញ្ញបូជាសម្រាប់អំពើបាបរបស់យើង មុនអ្នកណាម្នាក់ធ្វើបាប (អេភេសូរ 1៖1-4; ធីម៉ូថេទី2 1៖8, 9; ទីតុស 1៖1, 2)។

`សូមអានខគម្ពីរម៉ាថាយ 26៖39; ម៉ាកុស 14៖33-36 និងលូកា 22៖41-44។ តើខ ទាំងនេះបានបង្ហាញប្រាប់យើងយ៉ាងដូចម្តេច អំពីការរងទុក្ខរបស់ព្រះយេស៊ូវនៅក្នុងសួនច្បារគែតសេម៉ានី នោះ?`

«ព្រះយេស៊ូវបានយាងចេញពីពួកសិស្សរបស់ទ្រង់។ ប៉ុន្តែ ទ្រង់មិនបានយាងចេញទៅឆ្ងាយ រហូតដល់ពួកគេមិនអាចឃើញ ឬឮនោះឡើយ។ បន្ទាប់មក ព្រះយេស៊ូវបានលុតជង្គង់ចុះ។ ទ្រង់បាន មានអារម្មណ៍ថា អំពើបាបបានបំបែកទ្រង់ចេញពីព្រះវរបិតារបស់ទ្រង់។ ការបំបែកនេះធ្ងន់ធ្ងរជាខ្លាំង រហូត ដល់ព្រះយេស៊ូវស្លុតទាំងឈឺចាប់។ ប៉ុន្តែ ទ្រង់មិនបានប្រើអំណាចជាព្រះរបស់ទ្រង់ ដើម្បីរំដោះព្រះអង្គទ្រង់ចេញពីការឈឺចាប់នេះទេ។ ក្នុងសភាពជាមនុស្សលោក ព្រះយេស៊ូវត្រូវតែឈឺចាប់ជំនួសអំពើបាប របស់មនុស្សលោក។

«ឥឡូវនេះ ព្រះយេស៊ូវបានទទួលបទពិសោធន៍មួយ ដែលទ្រង់មិនដែលធ្លាប់ជួបពីមុនមក។ លោកសាការីបានបកស្រាយអំពីអ្វីដែលព្រះយេស៊ូវបានរងទុក្ខនៅពេលនោះយ៉ាងដូច្នេះថា៖ «ព្រះយេហូវ៉ា នៃពួកពលបរិវារ ទ្រង់មានព្រះបន្ទូលថា ‘ម្នាលដាវអើយ ចូរភ្ញាក់ឡើងទាស់ឡើងទាស់នឹងអ្នកគង្វាលរបស់ អញ ហើយទាស់នឹងមនុស្សដែលជាគូកនអញចុះ ចូរវាយអ្នកគង្វាល នោះហ្វូងចៀមនឹងត្រូវខ្ចាត់ខ្ចាយទៅ រួចអញនឹងប្រែដៃទៅលើកូនតូចៗវិញ’ (សាការី 13៖7)។ ព្រះយេស៊ូវគឺជាអ្នកជំនួសសម្រាប់មនុស្ស លោក។ ក្នុងសភាពជាអ្នកជំនួស ព្រះយេស៊ូវបានទ្រាំទ្រនូវការដាក់ទោសរបស់ព្រះទាស់នឹងអំពើបាប។ ព្រះយេស៊ូវបានជ្រាបអំពីអត្ថន័យនៃការដាក់ទោសនេះ។ មុនការដាក់ទោសមកដល់ ព្រះយេស៊ូវបាន ជួយមនុស្សលោក ដោយចូរទៅឯព្រះជំនួសពួកគេ។ ឥឡូវនេះ ព្រះយេស៊ូវពិតជាចង់អោយអ្នកណាម្នាក់ចូលទៅឯព្រះជំនួសទ្រង់ជាខ្លាំង»។ ដកស្រង់ពី Ellen G. White, The Desire of Anges, page 686, adapted។

`សូមគិតអំពីអ្វីដែលបានកើតឡើងដល់ព្រះយេស៊ូវនៅក្នុងសួនច្បារគែតសេម៉ានី។ ព្រះបានចាប់ ផ្តើមផ្ទេរអំពើបាបនៃមនុស្សគ្រប់គ្នាទៅលើព្រះយេស៊ូវនៅពេលនោះ។ សូមស្រមៃមើលអំពីបទពិសោធន៍ នេះ។ ព្រះមិនដែលធ្លាប់សូមអោយមនុស្សលោកណាម្នាក់ធ្វើនូវអ្វីដែលព្រះយេស៊ូវបានធ្វើនោះឡើយ។ តើសេចក្តីពិតនេះបានបង្ហាញប្រាប់យើងយ៉ាងដូចម្តេច អំពីសេចក្តីស្រឡាញ់របស់ព្រះចំពោះយើង? តើសេចក្តីស្រឡាញ់របស់ព្រះបានផ្តល់សេចក្តីសង្ឃឹមអ្វីដល់លោកអ្នក?`