---
title:  ការសិក្សាបន្ថែម
date:  23/09/2022
---

សូមអាន Ellen G. White, “Gethsemane,” pages 685-697, and “Calvary,” pages 741-757, in The Desire of Ages។

«ព្រះយេស៊ូវបានអធិស្ឋាន3ដង។ ភាពជាមនុស្សលោករបស់ទ្រង់ក៏បានទប់មិនអោយទ្រង់លះបង់អង្គទ្រង់ទុកជាតង្វាយសម្រាប់អំពើបាបរបស់យើងផងដែរ។ ប៉ុន្តែ ឥឡូវនេះ ព្រះអម្ចាស់របស់យើង បានទតឃើញការសំដែងមួយនៃប្រវត្តិសាស្ត្រទាំងមូលរបស់មនុស្សលោក។ ទ្រង់បានទតឃើញថា ពួក បាបជននឹងវិនាស ប្រសិនបើគ្មានអ្នកណាម្នាក់ជួយដល់ពួកគេ។ ព្រះយេស៊ូវបានទតឃើញថា មនុស្ស លោកគ្មានទីពំនាក់នោះឡើយ ដ្បិតអំពើបាបមានអំណាចជាខ្លាំង។ ព្រះយេស៊ូវក៏បានទតឃើញនូវការឈឺចាប់ និងការរងទុក្ខរបស់មនុស្សលោកផងដែរ។ ដូច្នេះ ទ្រង់បានធ្វើការសម្រេចចិត្តថា ទ្រង់នឹងសង្គ្រោះ មនុស្សលោកជាដាច់ខាត មិនថា ទ្រង់ត្រូវរងទោសយ៉ាងណានោះឡើយ។ ព្រះយេស៊ូវបានទទួលស្គាល់ ថា ទ្រង់បង្ហូរព្រះលោហិតរបស់ទ្រង់ ដើម្បីសង្គ្រោះយើង។ ដោយសារតែអង្គព្រះយេស៊ូវនេះហើយ មនុស្ស រាប់លាននាក់នឹងបានទទួលជីវិតដ៏នៅអស់កល្ប។ ព្រះយេស៊ូវបានចាកចេញពីទីជំនុំជម្រះនៅស្ថានសួគ៌។ អ្វីៗគ្រប់យ៉ាងនៅទីនោះគឺបរិសុទ្ធ រីករាយ និងពោរពេញទៅដោយសិរីល្អ។ ព្រះយេស៊ូវបានចាកចេញពី សិរីល្អទាំងអស់ ដើម្បីសង្គ្រោះចៀមដែលបាត់បង់។ មានន័យថា ព្រះយេសូ៊វបានយាងមកសង្គ្រោះពិភព លោកមួយដែលបានធ្លាក់ទៅក្នុងអំពើបាប ដោយសារតែការរំលងបញ្ញត្តរបស់ព្រះ។ ព្រះយេស៊ូវនឹងមិន បដិសេធភារកិច្ចសង្គ្រោះនេះទេ។ ទ្រង់នឹងធ្វើជាតង្វាយលោះបាបសម្រាប់មនុស្សលោកនៅលើផែនដីនេះ។ ទ្រង់នឹងថ្វាយព្រះអង្គទ្រង់ជំនួសមនុស្សលោក ដែលបានជ្រើសរើសធ្វើបាប។ ឥឡូវនេះ ព្រះយេស៊ូវ បានផ្លាស់ប្តូរសេចក្តីអធិស្ឋានរបស់ទ្រង់។ ទ្រង់បានអធិស្ឋានថា នឹងធ្វើនូវអ្វីដែលព្រះបានចាត់អោយទ្រង់ ធ្វើ ដោយមានបន្ទូលយ៉ាងដូច្នេះថា៖ «ឱព្រះវរបិតានៃទូលបង្គំអើយ បើសិនជាបាន នោះសូមឲ្យពែងនេះ កន្លងហួសពីទូលបង្គំទៅ ប៉ុន្តែ កុំតាមចិត្តទូលបង្គំឡើយ សូមតាមតែព្រះហឫទ័យទ្រង់វិញ»។ ដកស្រង់ពី Ellen G. White, The Desire of Ages, pages 690, 693។

**សំណួរពិភាក្សា**

`1. តើការដែលដឹងថា អង្គព្រះយេស៊ូវបានរងទុក្ខលើសយើងទាំងអស់គ្នានេះ អាចជួយសម្រាលដល់ការ រងទុក្ខរបស់យើងបានដោយរបៀបណា? តើការរងទុក្ខរបស់ព្រះយេស៊ូវជំនួសយើងមានន័យយ៉ាងដូចម្តេច ចំពោះយើង? តើយើងអាចរកឃើញសេចក្តីកំសាន្តចិត្តអ្វី ចេញពីសេចក្តីពិតដ៏គួរអោយភ្ញាក់ផ្អើលនេះ?`

`2. សូមពិនិត្យមើលការរងទុក្ខរបស់ព្រះយេស៊ូវ។ តើព្រះយេស៊ូវបានឆ្លងកាត់ការសាកល្បងអ្វីខ្លះ ជំនួស យើង? តើការសាកល្បងទាំងនេះដូចគ្នា និងខុសគ្នាពីការសាកល្បងរបស់យើងដោយរបៀបណា? តើយើង អាចរៀនមេរៀនអ្វីខ្លះ ចេញពីឥរិយាបថ និងទង្វើរបស់ព្រះយេស៊ូវ នៅក្នុងអំឡុងពេលនៃការរងទុក្ខនេះ?`

`3. តើលោកអ្នកចូលចិត្តសេចក្តីសន្យានៃព្រះគម្ពីរណាខ្លះ? តើសេចក្តីសន្យាទាំងនោះបានជួយដល់លោក អ្នកយ៉ាងដូចម្តេច នៅពេលដែលលោកអ្នកកំពុងតែរងទុក្ខ? សូមចែករំលែកខទាំងនោះនៅក្នុងថ្នាក់។`

`4. តើលោកអ្នកបានរៀនសេចក្តីពិតនៃព្រះគម្ពីរសំខាន់ៗអ្វីខ្លះ នៅក្នុងត្រីមាសនេះ? តើមេរៀននេះបាន ឆ្លើយទៅនឹងសំណួរអ្វីខ្លះ របស់លោកអ្នក? តើលោកអ្នកនៅមានសំណួរអ្វីទៀត? តើយើងអាចជួយគ្នា ទៅវិញទៅមក ទៅលើបញ្ហានៃសំណួរចោទទាំងនោះបានដោយរបៀបណា?`