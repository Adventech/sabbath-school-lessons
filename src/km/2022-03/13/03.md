---
title:  ទ្រង់ត្រូវបានគេស្អប់ និងបដិសេធ
date:  19/09/2022
---

`សូមអានខទាំងនេះ៖ ម៉ាថាយ 12៖22-24; លូកា 4៖21-30 និងយ៉ូហាន 8៖58, 59។លោកអ្នកបានអានរួចមកហើយថា ព្រះយេស៊ូវគឺជាព្រះ។ សូមចងចាំថា ទ្រង់ក៏បានបង្កើតផ្ទៃមេឃ និង ផែនដីផងដែរ។ ព្រមទាំងចងចាំថា ព្រះយេស៊ូវក៏បានយាងមក ដើម្បីលះបង់ព្រះអង្គទ្រង់ជំនួសអំពើបាប នៃមនុស្សគ្រប់គ្នាផងដែរ។ តើខទាំងនេះបានជួយអោយយើងយល់អំពីការឈឺចាប់ ដែលព្រះយេសូវបាន រងនៅលើផែនដីនេះដោយរបៀបណា?`

មនុស្សនៅគ្រប់ទីកន្លែងតែងយល់ច្រឡំអំពីព្រះយេស៊ូវ។ ពួកគេមិនបានយល់អំពីជីវិត ទង្វើ និងការបង្រៀនរបស់ទ្រង់នោះទេ។ ពួកមេដឹកនាំ និងពួកបណ្តាជនក៏មិនបានយល់អំពីព្រះយេស៊ូវនោះ ដែរ។ ក្រោយមក ការយល់ច្រឡំរបស់ពួកគេបានធ្វើអោយពួកគេស្អប់ព្រះយេស៊ូវ និងបដិសេធទ្រង់។ សូមគិតអំពីចំណុចនេះ ដែលថា៖ ព្រះយេស៊ូវត្រូវបានមនុស្សដែលទ្រង់យាងមកសង្គ្រោះនោះ ស្អប់ខ្ពើម និងបដិសេធ។ ឪពុកម្តាយដែលមានកូនៗមិនចេះស្តាប់បង្គាប់ អាចនឹងយល់បន្តិចបន្តួច អំពីអារម្មណ៍របស់ ព្រះយេស៊ូវ។ ឪពុកម្តាយបានយល់ឃើញថា កូនៗរបស់ពួកគេត្រូវការជំនួយ។ ពួកគេសុខចិត្តលះបង់អ្វីៗ គ្រប់យ៉ាង ដើម្បីជួយដល់កូនៗរបស់ពួកគេ។ ប៉ុន្តែ កូនៗបានបដិសេធពួកគេទៅវិញ។ រឿងដ៏គួរអោយ សោកស្តាយនោះគឺថា មានតែឪពុកម្តាយប៉ុណ្ណោះ ដែលអាចជួយជីវិតកូនៗរបស់ពួកគេចេញពីសេចក្តី វិនាសបាន។ ឧទាហរណ៍នេះបានជួយអោយយើងយល់អំពីបទពិសោធន៍របស់ព្រះយេស៊ូវផ្ទាល់នៅលើ ផែនដីនេះ។ បទពិសោធន៍នោះប្រាកដជាឈឺចាប់ណាស់ សម្រាប់ទ្រង់។

`សូមអានខគម្ពីរម៉ាថាយ 23៖37។ តើខនេះបានបង្ហាញប្រាប់យើងយ៉ាងដូចម្តេច អំពីអារម្មណ៍ របស់ព្រះយេស៊ូវចំពោះការបដិសេធនេះ? ខណៈពេលដែលលោកអ្នកកំពុងតែអាន សូមសួរសំណួរខ្លួន ឯងថា «តើព្រះយេស៊ូវមានអារម្មណ៍មិនល្អចំពោះព្រះអង្គទ្រង់ (ដូចដែលយើងតែងតែមាន នៅពេលដែល គេបដិសេធយើង) ដែរឬទេ? ឬមួយក៏ ព្រះយេស៊ូវមានអារម្មណ៍មិនល្អ ដោយសារតែហេតុផលផ្សេងទៀត? ប្រសិនបើមាន តើហេតុផលនោះគឺជាអ្វី?`

យើងទាំងអស់គ្នាសុទ្ធតែមានអារម្មណ៍បដិសេធ។ ប្រហែលជាយើងបានមានអារម្មណ៍ឈឺចាប់ សម្រាប់ហេតុផលដូចជាព្រះយេស៊ូវផង ក៏ថាបាន។ យើងបានឈឺចាប់ ដោយសារតែយើងបានដឹងថា អ្នក ដទៃនឹងបាត់បង់អ្វីមួយ នៅពេលដែលពួកគេបដិសេធយើង។ ឥឡូវនេះ សូមព្យាយាមស្រមៃមើលអំពី អារម្មណ៍របស់ព្រះ នៅពេលដែលទ្រង់ត្រូវមនុស្សជាច្រើន ដែលទ្រង់បានយាងមកសង្គ្រោះនោះ បាន បដិសេធទ្រង់។ «ព្រះយេស៊ូវបានជ្រាបអំពីអ្វីដែលនឹងត្រូវកើតឡើងដល់មនុស្សលោក ដែលបានបដិសេធ ទ្រង់»។ ដកស្រង់ ពី Ellen G. White, Selected Messages, book 3, page 129, adapted។

`តើលោកអ្នករៀនមេរៀនអ្វីខ្លះ មកពីព្រះយេស៊ូវ ដែលអាចជួយអោយលោកអ្នករស់នៅជាមួយ នឹងការឈឺចាប់ នៅពេលលោកអ្នកត្រូវបានអ្នកណាម្នាក់បដិសេធនោះ?`