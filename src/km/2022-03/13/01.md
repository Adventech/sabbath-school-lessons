---
title:  ការរងទុក្ខរបស់ព្រះយេស៊ូវ
date:  17/09/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា 2៖7; 22-24; លេវីវិន័យ 12៖6-8; ម៉ាថាយ 2៖1-18; ម៉ាថាយ 12៖22-24; លូកា4៖21-30; យ៉ូហាន 8៖58, 59; ម៉ាកុស 14៖34; ម៉ាថាយ 26៖39; ម៉ាកុស 14៖33-36; លូកា 22៖41-44; ម៉ាកុស 15៖38; ម៉ាថាយ 27៖45; ម៉ាថាយ 27៖51, 52; កិច្ចការ 14៖22; ភីលីព 1៖29; ធីម៉ូថេទី2 3៖12; យ៉ូហាន 10៖28; រ៉ូម 6៖23; ទីតុស 1៖2 និង យ៉ូហានទី1 2៖25។

> <p>ខចងចាំ</p>
> «ប្រហែលជាម៉ោង3 នោះព្រះយេស៊ូវទ្រង់បន្លឺឡើងជាសំឡេងខ្លាំងថា អេលីៗល៉ាម៉ាសា-បាច់ថានី គឺស្រាយថា ឱព្រះអង្គៗនៃទូលបង្គំអើយ ហេតុអ្វីបានជាទ្រង់ចោលទូលបង្គំ» (ម៉ាថាយ 27៖46)។

នៅពេលណាដែលយើងសិក្សាអំពីប្រធានបទនៃការរងទុក្ខនោះ យើងត្រូវតែសួរសំណួរថា៖ តើអំពើបាប និងការរងទុក្ខបានចាប់ផ្តើមឡើងដោយរបៀបណា? ព្រះគម្ពីរបានផ្តល់ចម្លើយល្អៗជាច្រើន ដល់យើង។ អំពើបាប និងសេចក្តីវេទនាបានកើតឡើង ដោយសារតែពួកទេវតាមិនបានគោរពអំណោយ ទាននៃសេរីភាព ដែលព្រះបានប្រទានដល់ពួកគេ។ ចម្លើយនេះអាចជម្រុញអោយយើងសួរសំណួរមួយ ទៀតថា៖ តើព្រះបានជ្រាបជាមុនថា ពួកទេវតានឹងប្រព្រឹត្តអំពើបាបនេះដែរឬទេ? មែនហើយ ព្រះទ្រង់ បានជ្រាបជាមុនពិត ប៉ុន្តែ លោកស៊ីអេសឡេវីស (C. S. Lewis) បានសរសេរថា ព្រះបានយល់ឃើញ ថា ការប្រទានសេរីភាពក្នុងការជ្រើសរើសដល់ពួកទេវតានោះ គឺជា «ការប្រថុយមួយ»។

ជាការប្រថុយ? តើដើម្បីអ្នកណាទៅ? តើអាចដើម្បីយើងដែរឬទេ ខណៈដែលទ្រង់គង់នៅ លើបល្ល័ង្ករបស់ទ្រង់នៅឯស្ថានសួគ៌យ៉ាងដូច្នេះនោះ? មិនមែនដូច្នេះឡើយ។ នៅក្នុងព្រះនេត្ររបស់ព្រះ សេរីភាពគឺជារបស់ដ៏មានតម្លៃជាទីបំផុត។ ដូច្នេះហើយ បានជាទ្រង់បង្កើតយើងអោយមានសេរីភាព។ ព្រះក៏បានជ្រើសរើសទទួលយល់ទណ្ឌកម្ម និងការរងទុក្ខជំនួសយើងផងដែរ ប្រសិនបើយើងបានជ្រើស រើសប្រព្រឹត្តអំពើបាបនោះ។ យើងអាចមើលឃើញការរងទុក្ខនេះ តាមរយៈព្រះជន្ម និងការសុគតរបស់ ព្រះយេស៊ូវបាន។ ព្រះយេស៊ូវបានរងទុក្ខក្នុងសភាពជាមនុស្សលោកម្នាក់។ ការរងទុក្ខរបស់ទ្រង់បាន ផ្សាភ្ជាប់មនុស្សលោកនៅលើផែនដីនេះជាមួយនឹងព្រះនៅឯស្ថានសួគ៌ជារឿងរហូត។