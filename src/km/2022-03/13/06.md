---
title:  ព្រះដែលបានរងទុក្ខ
date:  22/09/2022
---

យើងអាចនឹងសុាំជាមួយនឹងការឈឺចាប់ផង ក៏ថាបាន ដោយយល់ឃើញយ៉ាងដូច្នេះថា៖ ដរាប ណាយើងនៅលើផែនដីនេះ យើងនៅតែរងទុក្ខជានិច្ច។ ដោយសារតែយើងបានជ្រើសរើសធ្វើជាបាបជន យើងមិនអាចគេចពីការរងទុក្ខនៅក្នុងជីវិតនេះបានទេ។ ព្រះគម្ពីរក៏មិនបានសំដែងសេចក្តីសន្យាអ្វីផ្សេង ពីនេះដែរ។

`សូមអានខគម្ពីរកិច្ចការ 14៖22; ភីលីព 1៖29 និងធីម៉ូថេទី2 3៖12។ តើខទាំងនេះបាន បង្ហាញប្រាប់យើងយ៉ាងដូចម្តេច អំពីការរងទុក្ខ?`

ជាការពិតណាស់ យើងនឹងរងទុក្ខជានិច្ចនៅក្នុងជីវិតនេះ។ ប៉ុន្តែ ទន្ទឹមគ្នានេះ យើងក៏ត្រូវតែចងចាំនូវចំណុច2យ៉ាងផងដែរ។

ចំណុចទី1 ព្រះយេស៊ូវដែលជាព្រះអម្ចាស់របស់យើងបានរងទុក្ខលើសជាងអ្នកណាទៀតទាំង អស់។ នៅលើឈើឆ្កាង ព្រះយេស៊ូវ «[បាន] រងទុក្ខអស់ទាំងសេចក្តីឈឺចាប់របស់យើង ហើយបានទទួល ផ្ទុកអស់ទាំងសេចក្តីទុក្ខព្រួយរបស់យើងពិត» (អេសាយ 53៖4)។ នៅពេលដែលយើងរងនូវការដាក់ ទោស យើងមិនមែនរងជំនួសអ្នកណាម្នាក់នោះឡើយ។ ប៉ុន្តែ ព្រះយេស៊ូវបានរងជំនួសមនុស្សគ្រប់គ្នាវិញ។ ទ្រង់ដែលមិនបានធ្វើបាបសោះ បានត្រឡប់ «ជាតួបាបជំនួសយើងរាល់គ្នាវិញ» (កូរិនថូសទី2 5៖21)។ ព្រះយេស៊ូវបានរងទុក្ខនៅក្នុងរបៀបមួយដែលយើងជាបាបជនមិនអាចនឹងយល់បាន។

ចំណុចទី2 ខណៈដែលយើងកំពុងតែរងទុក្ខនោះ យើងគួរតែចងចាំអំពីអ្វីដែលបានកើតឡើង ដោយសារតែព្រះយេស៊ូវបានរងទុក្ខជំនួសយើង។ មានន័យថា យើងត្រូវតែចងចាំអំពីអ្វីដែលព្រះបានសន្យានឹងយើង ដោយសារតែអ្វីដែលទ្រង់បានសន្យាសម្រាប់យើង។

`សូមអានខគម្ពីរយ៉ូហាន 10៖28; រ៉ូម 6៖23; ទីតុស 1៖2 និងយ៉ូហានទី1 2៖25។ តើខ ទាំងនេះបានសន្យាអ្វីខ្លះ ដល់យើង?`

មិនថា យើងបានរងទុក្ខនៅក្នុងជីវិតនេះបែបណានោះទេ ឥឡូវនេះ យើងនៅតែល្អឥតខ្ចោះនៅ ក្នុងព្រះយេស៊ូវបាន។ តើល្អឥតខ្ចោះយ៉ាងដូចម្តេចទៅបាន? នោះគឺដោយសារតែព្រះយេស៊ូវបានទទួល យកទោសរបស់យើងនៅលើឈើឆ្កាង។ ដូច្នេះ តាមរយៈសេចក្តីជំនឿ យើងមានសេចក្តីសន្យានៃជីវិតអស់កល្ប។ សូមអរព្រះគុណដល់ព្រះយេស៊ូវ ព្រះជន្ម និងតង្វាយដ៏ល្អឥតខ្ចោះរបស់ទ្រង់ ដែលយើងនឹង មានអនាគតដ៏ល្អប្រសើរមួយកំពុងតែរង់ចាំយើង។ សូមអរព្រះគុណដល់ព្រះយេស៊ូវ ដែលយើងនឹងរស់ នៅលើផែនដីថ្មីមួយជារៀងរហូត។ អំពើបាបនឹងមិនមានទៀតឡើយ។ ការរងទុក្ខ និងសេចក្តីស្លាប់នឹងត្រូវបំផ្លាញចោលជារៀងរហូត។ ព្រះបានសន្យាថា នឹងប្រទានរបស់ទាំងនេះដល់យើង ដោយសារតែ ព្រះយេស៊ូវ និងអ្វីៗគ្រប់យ៉ាងដែលទ្រង់រងជំនួសយើង។ យើងមានរឿងជាច្រើនដែលត្រូវថ្លែងអំណរគុណ ដោយសារតែព្រះអង្គសង្គ្រោះរបស់យើង។