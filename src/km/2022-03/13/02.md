---
title:  ព្រះយេស៊ូវកាលពីកុមារភាព
date:  18/09/2022
---

ព្រះគម្ពីរបានបង្ហាញព័ត៌មានតិចតួចបំផុតអំពីព្រះយេស៊ូវកាលពីកុមារភាព។ ប៉ុន្តែ ប៉ុន្មានខនោះ បានបង្ហាញប្រាប់យើងនូវចំណុចមួយទាក់ទងទៅនឹងរបៀបរបប នៅពេលដែលទ្រង់បានយាងមកកាន់ផែនដីនេះក្នុងសភាពជាមនុស្សលោកម្នាក់នៅក្នុងចំណោមយើងរាល់គ្នា។

`សូមអានខគម្ពីរលូកា 2៖7, 22-24 (សូមអានខគម្ពីរលេវីវិន័យ 12៖6-8 ផងដែរ) និង ម៉ាថាយ 2៖1-18។ តើយើងបានឃើញអ្វីខ្លះ នៅក្នុងខទាំងនេះ ដែលបានបង្ហាញយើងអំពីបញ្ហាដែល ព្រះយេស៊ូវបានជួបប្រទះនៅជីវិតកាលពីកុមារភាពនោះ?`

ជាការពិតណាស់ ព្រះយេស៊ូវមិនមែនជាមនុស្សដំបូងគេ ដែលបានប្រសូតមកនៅក្នុងសភាព ជាអ្នកក្រីក្រ ឬជាមនុស្សដំបូងគេ ដែលបានជួបនឹងមនុស្ស ដែលចង់ធ្វើគុតទ្រង់នោះឡើយ។ មនុស្សបាន មានបំណងចង់សម្លាប់ព្រះយេស៊ូវតាំងតែពីទ្រង់នៅជាទារកមកម្ល៉េះ។ ប៉ុន្តែ ព្រះគម្ពីរបានបង្ហាញយើងនូវ ចំណុចមួយ ដែលអាចជួយអោយយើងយល់អំពីបញ្ហាទាំងឡាយ ដែលព្រះយេស៊ូវបានជួបកាលពីកុមារ ភាព។

`សូមអានខគម្ពីរយ៉ូហាន 1៖46។ តើខនេះបានជួយអោយយើងយល់បន្ថែមទៀត អំពីបញ្ហាដែលកុមារព្រះយេស៊ូវបានរងទុក្ខនោះ ដោយរបៀបណា?`

ព្រះយេស៊ូវគឺជាមនុស្សតែម្នាក់គត់នៅលើផែនដីនេះ ដែលមិនបានប្រព្រឹត្តអំពើបាប។ ប៉ុន្តែ ទ្រង់ បានរស់នៅលើផែននេះដែលពេញទៅដោយអំពើបាប។ ព្រះយេស៊ូវប្រាកដជាបានរងទុក្ខយ៉ាងខ្លាំង កាល ពីទ្រង់នៅជាកុមារនៅឡើយ។ ទ្រង់គឺជាមនុស្សល្អឥតខ្ចោះម្នាក់។ ម្ល៉ោះហើយ អំពើបាបទាំងអស់នៅជុំវិញ ទ្រង់ច្បាស់ជាយាយីទ្រង់ជាខ្លាំង។ រីឯយើងវិញ យើងនៅឆ្ងាយពីភាពល្អឥតខ្ចោះនេះណាស់ ដោយសារ តែយើងជាមនុស្សមានបាប។ ប៉ុន្តែ ទន្ទឹមគ្នានេះ យើងក៏មិនបានធ្វើអំពើបាបមួយចំនួនផងដែរ។ យើងក៏មិនចង់ឮអំពីអ្នកណាម្នាក់ដែលបានធ្វើអំពើបាបទាំងនោះផងដែរ។ នៅពេលដែលយើងឮ យើងអាច នឹងមានអារម្មណ៍សោកសៅ និងមិនសប្បាយចិត្ត។ តើលោកអ្នកគិតថា ព្រះយេស៊ូវមានអារម្មណ៍យ៉ាង ណាដែរ ខណៈដែលអំពើបាបនៅជុំវិញទ្រង់យ៉ាងដូច្នេះនោះ? ជាការពិតណាស់ ទ្រង់ប្រាកដជាមាន អារម្មណ៍ ឈឺចាប់ជាខ្លាំងហើយ។

`សូមសួរសំណួរខ្លួនឯងថា៖ តើខ្ញុំត្រូវបានយាយីដោយអំពើបាបទាំងអស់នៅជុំវិញខ្ញុំដែរឬទេ? ឬថា ហេតុអ្វីបានជាខ្ញុំត្រូវខ្វល់ខ្វាយនឹងអំពើបាបទាំងនោះ? បើសិនជាលោកអ្នកមិនខ្វល់ខ្វាយអំពីអំពើបាបទាំងនោះទេ តើវាអាចដោយសារតែអ្វីដែលលោកអ្នកបានអាន មើល និងអនុវត្តដែរឬទេ?`