---
title:  ព្រះយេស៊ូវនៅលើឈើឆ្កាង
date:  21/09/2022
---

ការស្លាប់នៅលើឈើឆ្កាងគឺជាការដាក់ទោសដ៏អាក្រក់បំផុតមួយ ដែលពួកសាសន៍រ៉ូមបានដាក់ អោយអ្នកណាម្នាក់។ ឈើឆ្កាងគឺជាវិធីស្លាប់ដ៏អាក្រក់បំផុត។ ដូច្នេះ យើងអាចមានអារម្មណ៍សោកស្តាយ ចំពោះ អ្នកណាដែលបានស្លាប់នៅលើឈើឆ្កាង។ លើសពីនេះទៅទៀតនោះ យើងក៏មានអារម្មណ៍ សោកស្តាយ ចំពោះព្រះយេស៊ូវផងដែរ។ ដ្បិតទ្រង់មិនបានធ្វើអ្វីខុសទាល់តែសោះ។

យើងត្រូវតែចងចាំជានិច្ចថា ព្រះយេស៊ូវបានយាងមកនៅក្នុងរូបកាយជាមនុស្សលោក ដូចជាយើង រាល់គ្នាដែរ។ ទ្រង់ត្រូវគេវាយដំ។ ទ្រង់ត្រូវគេវាយនឹងខ្សែតី។ ដែកគោលត្រូវបានដំចូលទៅក្នុងព្រះហស្ត និងព្រះបាទរបស់ទ្រង់។ ខណៈដែលព្រះយេស៊ូវត្រូវបានព្យួរនៅលើឈើឆ្កាង ទម្ងន់នៃរូបកាយរបស់ទ្រង់ បានទាញទ្រង់ចុះបញ្ច្រាស់ដែកគោល ធ្វើអោយព្រះហស្តរបស់ទ្រង់ដាច់រហែកយ៉ាងដំណំ។ ការឈឺចាប់ ពិតជាអាក្រក់មែនទែន។ នេះគឺជាការសុគតដ៏វេទនាមួយ ស្មើនឹងអំពើឧក្រិដ្ឋកម្មដ៏អាក្រក់បំផុតមួយ។ ប៉ុន្តែ ព្រះយេស៊ូវមិនបានធ្វើអំពើឧក្រិដ្ឋកម្មណាមួយឡើយ។ ដូច្នេះ វាមិនយុត្តិធម៌ទាល់តែសោះ ដែលទ្រង់ គួរតែសុគតនៅលើឈើឆ្កាងនោះ។

**តើមានអ្វីកើតឡើង នៅក្នុងអំឡុងពេលដែលព្រះយេស៊ូវបានសុគតនោះ? តើហេតុការណ៍ទាំង នេះបានបង្ហាញយើងថា មានរឿងច្រើនជាងនេះកំពុងតែកើតឡើង លើសជាងមនុស្សភាគច្រើនបានយល់ នៅពេលនោះទៅទៀត ដោយរបៀបណា?**

`ម៉ាថាយ 27៖45`

`ម៉ាថាយ 27៖51, 52`

`ម៉ាកុស 15៖38`

ជាការពិតណាស់ មានរឿងជាច្រើនទៀតកំពុងតែកើតនៅក្នុងរឿងនេះលើសពីការសុគតនៃមនុស្សលោកដែលគ្មានកំហុសម្នាក់នេះទៅទៀត។ ព្រះគម្ពីរបានបង្ហាញប្រាប់យើងថា សេចក្តីក្រោធរបស់ព្រះទាស់នឹងអំពើបាបរបស់យើង ត្រូវបានដាក់ទម្លាក់ទៅលើព្រះយេស៊ូវ។ ព្រះយេស៊ូវនៅលើឈើ ឆ្កាង។ ព្រះយេស៊ូវនៅលើឈើឆ្កាងបានទ្រាំទ្រសេចក្តីក្រោធដ៏បរិសុទ្ធរបស់ព្រះទាស់នឹងអំពើបាបនៃមនុស្សលោកទាំងអស់។ ដូច្នេះ យើងអាចប្រាកដបានថា ព្រះយេស៊ូវបានទ្រាំទ្រសេចក្តីឈឺចាប់លើស ជាងអ្នកណាទាំងអស់។

`ព្រះយេស៊ូវបានទ្រាំទ្រជំនួសយើងនៅលើឈើឆ្កាង ដោយព្រះអង្គទ្រង់ផ្ទាល់។ តើការរងទុក្ខ របស់ទ្រង់បានផ្តល់សេចក្តីសង្ឃឹម និងការកំសាន្តចិត្តដល់លោកអ្នកយ៉ាងដូចម្តេច?`