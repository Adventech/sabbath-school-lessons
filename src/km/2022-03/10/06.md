---
title:  ព្រះយេស៊ូវដែលជាថ្មដា និងជាទីជ្រកកោនរបស់យើង
date:  01/09/2022
---

ជានិច្ចកាល មនុស្សដែលមានអំនួតនៅក្នុងចិត្តរបស់ពួកគេមិនសូវពេញចិត្តនឹងអ្វីដែលគេមាន នោះទេ។ អំនួតរបស់ពួកគេប្រៀបដូចជារបាំងមុខអ៊ីចឹង។ មនុស្សទាំងនេះបានលាក់មុខនៅពីក្រោយ «របាំង មុខ» នៃសេចក្តីអំនួតនេះ។ លើសពីនេះទៅទៀតនោះ ពួកគេបានប្រើរបាំងមុខនេះ ដើម្បីគ្របបាំងអំនួត នៅក្នុងចិត្តរបស់ពួកគេទៀតផង។ ពួកគេសង្ឃឹមថា នឹងគ្មានអ្នកណាម្នាក់មើលឃើញចំណុចខ្វះខាតអ្វីមួយនៅក្នុងចិត្តរបស់ពួកគេនោះឡើយ។ អ្វីដែលមនុស្សទាំងនេះត្រូវការនោះ ក៏ជាអ្វីដែលយើងទាំងអស់ គ្នាត្រូវការ ដើម្បីអោយមានអារម្មណ៍កក់ក្តៅ និងអារម្មណ៍ថា ពួកគេមានតម្លៃ និងត្រូវបានអ្នកដទៃទទួល ស្គាល់។ យើងត្រូវការរបស់ទាំងនេះ នៅពេលដែលយើងកំពុងតែរងទុក្ខ។ និយាយរួម ចិត្តបន្ទាបគឺជាភ័ស្តុតាងដ៏មានអំណាចមួយ ដែលបង្ហាញថា មនុស្សម្នាក់បានមានទំនាក់ទំនងជាមួយនឹងព្រះយេស៊ូវ។ ព្រះយេស៊ូវប្រៀបដូចជាថ្មដា។ យើងអាចឈរនៅលើថ្មដានេះ ដោយគ្មានសេចក្តីភិតភ័យ។ ព្រះយេស៊ូវ ដែលជាថ្មដារបស់យើង ទ្រង់ក៏នឹងជួយការពារដល់យើងផងដែរ។

`សូមអានខគម្ពីរទំនុកដំកើង 62៖1-8។ តើស្តេចដាវីឌបានសរសេរបទគម្ពីរទំនុកដំកើងនេះ នៅក្នុងគោលបំណងអ្វី? តើទ្រង់កំពុងតែបង្រៀនយើងអំពីក្បួនច្បាប់សំខាន់ៗអ្វីខ្លះ? សំខាន់ជាងនេះទៅ ទៀតនោះ តើលោកអ្នកអាចធ្វើតាមក្បួនច្បាប់ទាំងនេះនៅក្នុងជីវិតរបស់លោកអ្នកបានដោយរបៀបណា?`

«មនុស្សនឹងក្លាយមកជាខ្មាំងសត្រូវរបស់យើង ដោយគ្មានហេតុផល។ មនុស្សនឹងមិនយល់ថា ហេតុអ្វីបានជារាស្ត្ររបស់ព្រះបានធ្វើនោះទេ។ មនុស្សដែលមិនបានជឿទៅលើព្រះនឹងជឿថា រាស្ត្ររបស់ ព្រះគឺជាមនុស្សអាក្រក់។ រួមទាំងពួកគ្រីស្ទានដទៃទៀត ដែលមិនបានស្គាល់ព្រះច្បាស់លាស់ផងដែរ។ ពួកអ្នកបម្រើរបស់ព្រះអម្ចាស់នឹងត្រូវទទួលបានការសាកល្បងដ៏លំបាកៗ។ មនុស្សនឹងស្តីបន្ទោសដល់ រាស្ត្ររបស់ព្រះចំពោះរឿងតូចតាច ព្រមទាំងចាត់ទុកកំហុសនៃរាស្ត្ររបស់ព្រះដូចជារឿងធំផងដែរ។ តើ ពួកគេធ្វើដូច្នេះ ដើម្បីអ្វី? ពួកគេធ្វើដូច្នេះ ដើម្បីអោយពួកគេអាចប្រើប្រាស់កំហុសទាំងនោះទុកជាលេស ដើម្បីធ្វើរឿងអាក្រក់ . . . . មនុស្សអាក្រក់នឹងជឿការកុហកទាំងនេះ។ នៅពេលនោះ នឹងគ្មានអ្នកណាម្នាក់ជឿទុកចិត្តចំពោះពួកអ្នកបម្រើរបស់ព្រះនោះឡើយ។ នៅក្នុងអំឡុងពេលនោះ ពួកអ្នកបម្រើរបស់ព្រះត្រូវតែធ្វើដូចជាព្រះយេស៊ូវ។ ពួកគេត្រូវតែគិតតាមរបៀបដែលព្រះយេស៊ូវបានគិត។ ពួកគេមិនត្រូវ រំពឹងថា ពួកគេនឹងគេចផុតពីការប្រមាថនោះទេ។ ពួកគេនឹងត្រូវបានវិនិច្ឆ័យទាំងមួលបង្កាច់។ មនុស្សនឹង ចោទប្រកាន់ពួកគេអំពីថា បរិសុទ្ធជ្រុល។ ប៉ុន្តែ ពួកអ្នកបម្រើរបស់ព្រះមិនត្រូវបោះបង់ចោលសេចក្តីនោះ ឡើយ។ ដ្បិតព្រះទ្រង់គឹជាអ្នកគ្រប់គ្រង។ ទ្រង់បានដឹកនាំកិច្ចការរបស់ទ្រង់។ ទ្រង់នឹងនាំសិរីល្អថ្វាយដល់ ព្រះនាមរបស់ទ្រង់»។ ដកស្រង់ពី Ellen G. White, The Upward Look, page 177, adapted។

`តើលោកអ្នកងាយនឹងឈឺចាប់ នៅពេលដែលអ្នកដទៃជេរប្រមាថលោកអ្នកដែរឬទេ? ព្រះបាន ស្រឡាញ់លោកអ្នកជាអនេក រហូតដល់ទ្រង់បានសុគតជំនួសអំពើបាបរបស់លោកអ្នក។ តើសេចក្តីពិត នៃព្រះគម្ពីរនេះអាចជួយអោយលោកអ្នកដឹងអំពីទំហំនៃតម្លៃរបស់លោកអ្នកបានដោយរបៀបណា? តើសេចក្តីពិតនេះអាចជួយអោយយើងការពារខ្លួនយើងទាស់នឹងការជេរប្រមាថបានដោយរបៀបណាដែរ?`