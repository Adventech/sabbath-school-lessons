---
title:  ការទូលសូមនូវសេចក្តីមេត្តារបស់ព្រះ
date:  29/08/2022
---

`តើលោកម៉ូសេបានធ្វើអ្វី បន្ទាប់ពីពួកសាសន៍របស់គាត់បានថ្វាយបង្គំគោមាសនោះ? សូមអាន ខគម្ពីរនិក្ខមនំ 32៖1-14 សម្រាប់ចម្លើយ។`

ពួកបណ្តាជនបានថ្វាយបង្គំគោមាស។ ព្រះបានសម្រេចព្រះទ័យថា ពួកបណ្តាជនបានធ្វើអំពើ បាបមួយដ៏អាក្រក់បំផុត។ ដូច្នេះ ព្រះបានប្រកាសថា ទ្រង់នឹងបំផ្លាញពួកគេ។ បន្ទាប់មក ព្រះប្រទានឱកាសអោយលោកម៉ូសេធ្វើជាឪពុកនៃសាសន៍ថ្មីមួយ។ ប៉ុន្តែ លោកម៉ូសេបានបដិសេធមិនទទួលយកការប្រទានរបស់ព្រះនោះទេ។ ផ្ទុយទៅវិញ លោកម៉ូសេបានសូមអោយព្រះអត់ឱនទោសអោយរាស្ត្ររបស់ទ្រង់។ ដូច្នេះ ព្រះបានសម្រេចព្រះទ័យថា មិនបំផ្លាញសាសន៍អ៊ីស្រាអែលនោះឡើយ។

ខគម្ពីរនិក្ខមនំ 32៖1-14 បានបង្ហាញយើងអំពីសេចក្តីពិតនៃព្រះគម្ពីរដ៏សំខាន់2យ៉ាង។ សេចក្តីពិតទី1 ការប្រទានឱកាស និងការប្រទានព្រះពរដល់លោកម៉ូសេ ដោយការបំផ្លាញពួកសាសន៍អ៊ីស្រាអែលនោះ គឺជាការសាកល្បងមួយ។ ព្រះគ្រាន់តែចង់អោយលោកម៉ូសេបង្ហាញអំពីទំហំនៃសេចក្តី ស្រឡាញ់ដែលគាត់មានចំពោះពួកបាបជនប៉ុណ្ណោះ។ លោកម៉ូសេបានឆ្លងផុតការសាកល្បងនេះ។ លោក ម៉ូសេបានសូមអោយព្រះបង្ហាញសេចក្តីមេត្តាដល់សាសន៍អ៊ីស្រាអែល។ ព្រះយេស៊ូវក៏បានធ្វើកិច្ចការនេះ ផងដែរ។ ផ្នែកនៃរឿងនេះបានបង្ហាញយើងអំពីចំណុចមួយដ៏គួរអោយចាប់អារម្មណ៍បំផុត គឺថា ពេលខ្លះ ព្រះអាចនឹងបណ្តោយអោយយើងរងទុក្ខ ដើម្បីអោយទេវតានៅស្ថានសួគ៌បានឃើញអំពីទំហំនៃសេចក្តីស្រឡាញ់ដែលយើងមានចំពោះពួកបាបជន។

`លោកម៉ូសេបានផ្តល់ហេតុផលដល់ព្រះអម្ចាស់ថា ទ្រង់មិនគួរបំផ្លាញសាសន៍អ៊ីស្រាអែលនោះ ឡើយ។ តើហេតុផលទាំងនេះគឺជាអ្វីខ្លះ?`

សេចក្តីពិតទី2 ដែលខគម្ពីរនិក្ខមនំ 32៖1-14 បានបង្រៀនដល់យើងនោះ គឺថា ព្រះបានបង្ហាញយើងអំពីសេចក្តីមេត្តារបស់ទ្រង់ នៅពេលដែលយើងបានធ្វើខុស។ មនុស្សត្រូវការសេចក្តីមេត្តាជាទីបំផុត នៅពេលដែលពួកគេបានធ្វើរឿងអាក្រក់ខ្លាំងបំផុត។ ប៉ុន្តែ នោះគឺជាពេលដែលយើងមិនចង់បង្ហាញសេចក្តីមេត្តាដល់ពួកគេទាល់តែសោះ។ នៅពេលនាងម៉ារាម ដែលជាបងស្រីរបស់លោកម៉ូសេ បាននិយាយរឿងអាក្រក់អំពីគាត់នោះ តើលោកម៉ូសេបានធ្វើយ៉ាងដូចម្តេចដែរ? គាត់បានបង្ហាញសេចក្តី មេត្តាដល់នាង។ លោកម៉ូសេបានសូមអោយព្រះព្យាបាលនាងចេញពីជំងឺឃ្លង់ (លេវីវិន័យ 12)។ នៅ ពេលដែលព្រះក្រោធនឹងលោកកូរេ រួមទាំងពួកបះបោលជាមួយនឹងគាត់នោះ ទ្រង់ចង់បំផ្លាញពួកគេជា ខ្លាំង។ តើលោកម៉ូសេបានធ្វើយ៉ាងដូចម្តេច? លោកម៉ូសេបានក្រាបមុខទៅនឹងដី ហើយទូលសូមអោយ ព្រះអនុញ្ញាតអោយលោកកូរេ និងពួកបះបោរជាមួយនឹងគាត់រស់បន្តទៀត។ នៅថ្ងៃបន្ទាប់ ពួកសាសន៍ អ៊ីស្រាអែលបានរអ៊ូរទាំទាស់នឹងលោកម៉ូសេ។ ពួកគេបានចោទប្រកាន់លោកម៉ូសេថា បានសម្លាប់លោក កូរេ និងពួកគូកនរបស់គាត់។ ជាថ្មីម្តងទៀត ព្រះចង់បំផ្លាញសាសន៍នេះចោល។ ប៉ុន្តែ តើលោកម៉ូសេបាន ធ្វើយ៉ាងដូចម្តេច? លោកម៉ូសេបានក្រាបមុខទៅនឹងដីម្តងទៀត។ គាត់បានប្រាប់លោកអើរ៉ុនអោយក្រាប មុខទៅនឹងដីភ្លាម ដើម្បីជួយដល់ពួកបណ្តាជន (លេវីវិន័យ 16)។ លោកម៉ូសេគឺជាមនុស្សម្នាក់ដែលគ្មាន អំនួតនៅក្នុងចិត្ត។ គាត់គឺជាមនុស្សអត់ធ្មត់ និងមិនអាត្មានិយម នៅក្នុងអំឡុងនៃការសាកល្បងដ៏លំបាកៗ។ លោកម៉ូសេបានទូលសូមសេចក្តីមេត្តាជំនួសពួកបណ្តាជនដែលបានធ្វើបាបទាស់នឹងព្រះ ហើយគួរតែ ស្លាប់។

`សូមគិតអំពីមនុស្សនៅជុំវិញលោកអ្នក ដែលបានធ្វើបាបលោកអ្នកយ៉ាងខ្លាំង។ ពួកគេត្រូវការ សេចក្តីមេត្តា និងការអត់ឱនទោស។ តើលោកអ្នកអាចបង្ហាញសេចក្តីមេត្តា និងការអត់ឱនទោសរបស់ព្រះដល់ពួកគេបានដោយរបៀបណា?`