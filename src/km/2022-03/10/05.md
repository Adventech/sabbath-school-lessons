---
title:  មិនត្រូវនិយាយអ្វី ដើម្បីការពារខ្លួនឯងឡើយ
date:  31/08/2022
---

យើងបានរៀនរួចមកហើយថា មនុស្សបន្ទាបខ្លួនគ្មានអំនួតនៅក្នុងចិត្តរបស់ពួកគេនោះទេ។ មនុស្សបន្ទាបខ្លួនគឺជាមនុស្សអត់ធ្មត់ និងសប្បុរសចំពោះមនុស្សដែលធ្វើបាបពួកគេ។ ព្រះយេស៊ូវគឺជាគំរូ នៃមនុស្សបន្ទាបខ្លួនម្នាក់ដ៏មានអំណាចបំផុត។ ព្រះយេស៊ូវបានមានបន្ទូលថា «ចូរទទួលនឹមខ្ញុំ ហើយរៀន នឹងខ្ញុំចុះ ដ្បិតខ្ញុំស្លូត ហើយមានចិត្តសុភាព នោះអ្នករាល់គ្នានឹងបានសេចក្តីសំរាកដល់ព្រលឹង» (ម៉ាថាយ 11៖29)។

`សូមអានខគម្ពីរពេត្រុសទី1 2៖18-25។ លោកពេត្រុសបានផ្តល់ដំបូន្មានដ៏គួរអោយភ្ញាក់ផ្អើលមួយចំនួនដល់ពួកគ្រីស្ទានដែលជាទាសករ។ លោកពេត្រុសបានប្រាប់ពួកគេអំពីរបៀបដែលព្រះ-យេស៊ូវបានធ្វើ នៅពេលដែលមនុស្សជេរប្រមាថទ្រង់។ ព្រះយេស៊ូវ «បានរងទុក្ខជំនួសយើងដែរ ទាំងទុក តម្រាប់ ឲ្យយើងរាល់គ្នាដើរតាមលំអានដាននៃទ្រង់» (ពេត្រុសទី1 2៖21)។ តើយើងអាចរៀនក្បួនច្បាប់ សំខាន់ៗអ្វីបានខ្លះ ចេញពីគំរូរបស់ព្រះយេស៊ូវទាក់ទងទៅនឹងការដែលមានចិត្តបន្ទាប ខណៈពេលដែល យើងកំពុងតែរងទុក្ខនោះ?`

យើងមានអារម្មណ៍មិនល្អ នៅពេលដែលយើងឃើញអ្នកណាម្នាក់ធ្វើបាបអ្នកដទៃ ដោយគ្មាន ហេតុផល។ យើងក៏កាន់តែមានអារម្មណ៍មិនល្អថែមទៀត នៅពេលដែលយើងគឺជាអ្នកដែលគេធ្វើបាបនោះ។ យើងចង់អោយរឿងគ្រប់យ៉ាងល្អប្រសើរ ពីព្រោះយើងចង់អោយមានភាពស្មើភាពនៅក្នុងជីវិតនេះ។ ដូច្នេះ យើងបានខឹង នៅពេលដែលយើងឃើញការឈឺចាប់ ដែលមនុស្សគ្មានកំហុសបានទទួល រង នៅពេលដែលអ្នកដទៃធ្វើបាបពួកគេ។

ការរស់នៅជាមួយនឹងកំហឹងនៅក្នុងចិត្តរបស់យើងនោះ មិនមែនជារឿងងាយស្រួលនោះទេ។ ដូច្នេះ តើយើងត្រូវធ្វើយ៉ាងដូចម្តេច? យើងត្រូវតែជឿថា ព្រះវរបិតារបស់យើងដែលគង់នៅស្ថានសួគ៌ ទ្រង់ គឺជាអ្នកគ្រប់គ្រង។ ទ្រង់នឹងជួយដល់យើង នៅពេលដែលយើងធ្វើជាព្រះពរដល់អ្នកដទៃ និងនាំកិត្តិយស ដល់ព្រះនាមទ្រង់។ ដូច្នេះ យើងត្រូវតែទទួលស្គាល់ថា ព្រះអាចនឹងមិនជួយយើងអោយគេចផុតពីសេចក្តី វេទនាជានិច្ចនោះឡើយ។ ទន្ទឹមគ្នានេះ ព្រះក៏មិនបានជួយព្រះយេស៊ូវអោយគេចផុតពីការឆ្កាងផងដែរ។ យើងអាចនឹងទទួលរងនូវរឿងអយុត្តិធម៌។ ប៉ុន្តែ យើងត្រូវតែចាំជានិច្ចថា ព្រះវរបិតារបស់យើងដែលគង់ នៅស្ថានសួគ៌ ទ្រង់គង់ជាមួយនឹងយើង ហើយទ្រង់ក៏ជាអ្នកគ្រប់គ្រងលើអ្វីៗទាំងអស់ផងដែរ។

ដំបូន្មានរបស់លោកពេត្រុសដល់យើងគឺជារឿងដ៏គួរអោយភ្ញាក់ផ្អើលមួយ។ តើហេតុអ្វី? ពីព្រោះ នៅពេលដែលយើងមិនតបតទៅនឹងអ្នកដែលបានស្តីបន្ទោសយើង និងធ្វើអោយយើងឈឺចាប់នោះ ស បញ្ជាក់ថា យើងបានបង្ហាញភ័ស្តុតាងនៃសេចក្តីស្រឡាញ់របស់ព្រះហើយ។ សូមក្រឡេកទៅឯព្រះយេស៊ូវ។ នៅពេលដែលលោកកៃផាស និងលោកពីឡាត់សួរសំណួរព្រះយេស៊ូវនៅក្នុងសាលជំនុំជម្រះនោះ តើព្រះ- យេស៊ូវបានឆ្លើយយ៉ាងដូចម្តេចដែរ? តើព្រះយេស៊ូវបានការពារព្រះអង្គទ្រង់ដែរឬទេ? ទេ ទ្រង់មិនបាន ធ្វើដូច្នោះឡើយ។ ទ្រង់មិនបានមានបន្ទូលអ្វីទាំងអស់។ ភាពស្ងៀមស្ងាត់របស់ទ្រង់គឺជាទីសំគាល់មួយ បង្ហាញអំពីចិត្តបន្ទាបរបស់ទ្រង់។

`តើលោកអ្នកមានឥរិយាបថយ៉ាងដូចម្តេចដែរ នៅពេលដែលអ្នកដទៃអយុត្តិធម៌ ឬមិនស្រឡាញ់ លោកអ្នកនោះ? តើលោកអ្នកអាចបង្ហាញក្បួនច្បាប់សំខាន់ៗដែលលោកអ្នកបានរៀននៅថ្ងៃនេះតាមរយៈ ជីវិតផ្ទាល់របស់លោកអ្នកកាន់តែប្រសើរឡើងដោយរបៀបណា?`