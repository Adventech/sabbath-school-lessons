---
title:  ការស្រឡាញ់មនុស្សដែលបានធ្វើបាបយើង
date:  30/08/2022
---

បុគ្គលម្នាក់បានសួរថា៖ «តើយើងស្រឡាញ់ខ្មាំងសត្រូវរបស់យើងដោយរបៀបណា? នេះគឺជា របៀបមួយ។ ឧទាហរណ៍ថា ខ្មាំងសត្រូវរបស់យើងគឺជាគុជប្រឡាក់ភក់។ ភក់គឺជារូបស័ព្ទតំណាងអោយ អ្វីៗដែលខ្មាំងសត្រូវរបស់យើងបានធ្វើបាបយើង។ តើការស្រឡាញ់ខ្មាំងសត្រូវរបស់យើងមានន័យថា យើងត្រូវស្រឡាញ់ ‘ភក់’ ដែលជាប់នឹង ‘គុជ’ នោះដែរឬទេ? ទេ មិនមែនដូច្នោះឡើយ។ ការស្រឡាញ់ ខ្មាំងសត្រូវរបស់យើងមានន័យថា យើងស្រឡាញ់ ‘គុជ’ ដែលជាប់ប្រឡាក់ ‘ភក់’ វិញទេតើ។ ព្រះមិនបាន ស្រឡាញ់យើង ដោយសារតែយើងងាយនឹងស្រឡាញ់នោះឡើយ។ ហើយយើងបានក្លាយមកជាមនុស្ស ប្រកបដោយក្តីស្រឡាញ់ ដោយសារតែព្រះទ្រង់ស្រឡាញ់យើង»។

`តើលោកអ្នកបានឃើញអ្វី នៅពេលដែលលោកអ្នកក្រឡេកមើល «ខ្មាំងសត្រូវ» របស់លោក អ្នកនោះ? តើលោកអ្នកបានឃើញគុជ ឬក៏ឃើញភក់នៅជុំវិញគុជនោះ?`

`ព្រះយេស៊ូវបានសូមអោយយើងស្រឡាញ់ខ្មាំងសត្រូវរបស់យើង ព្រមទាំងអធិស្ឋានអោយពួក គេផងដែរ។ តើព្រះយេស៊ូវបានបង្ហាញយើងនូវគំរូអ្វី ចេញពីធម្មជាតិនៅក្នុងខគម្ពីរម៉ាថាយ 5៖43-48 ដែលជួយអោយយើងយល់អំពីមូលហេតុដែលយើងគួរតែស្រឡាញ់ខ្មាំងសត្រូវរបស់យើងនោះ? តើព្រះ-យេស៊ូវចង់អោយយើងរៀនអំពីសេចក្តីពិតនៃព្រះគម្ពីរអ្វី នៅត្រង់នេះ?`

ក្នុងខគម្ពីរម៉ាថាយ 5៖45 ព្រះយេស៊ូវបានប្រើគំរូនៃព្រះវរបិតារបស់ទ្រង់ដែលគង់នៅស្ថានសួគ៌ ដើម្បីបង្ហាញយើងអំពីរបៀបដែលយើងគួរតែស្រឡាញ់មនុស្សដែលបានធ្វើបាបយើង។ ពួកគេប្រហែលជា បានធ្វើបាបយើងយ៉ាងខ្លាំង ព្រមទាំងបានធ្វើអោយយើងឈឺចាប់យ៉ាងធ្ងន់ផងដែរ។ ព្រះយេស៊ូវបានមាន បន្ទូលថា ព្រះវរបិតារបស់ទ្រង់បានប្រទានព្រះពរនៃទឹកភ្លៀងសម្រាប់ទាំងមនុស្សល្អ និងមនុស្សអាក្រក់។ ប្រសិនបើព្រះបានប្រទានទឹកភ្លៀងដល់មនុស្សអាក្រក់មែននោះ តើយើងគួរតែធ្វើយ៉ាងដូចម្តេចដែរ ចំពោះ ពួកគេ?

ព្រះយេស៊ូវមិនបានមានបន្ទូលថា យើងគួរតែមានអារម្មណ៍រីករាយនៅក្នុងចិត្តរបស់យើងចំពោះ មនុស្សដែលបានសាងបញ្ហាអោយយើងជានិច្ចនោះឡើយ។ (ប៉ុន្តែ ព្រះអាចធ្វើអ្វីៗបានទាំងអស់ មែនទេ?)។ សេចក្តីស្រឡាញ់ចំពោះខ្មាំងសត្រូវរបស់យើងមិនមែនមានន័យថា ជាអារម្មណ៍ដែលយើងមានចំពោះពួក គេនោះទេ។ សេចក្តីស្រឡាញ់ចំពោះខ្មាំងសត្រូវរបស់យើងគឺជាសេចក្តីស្រឡាញ់ និងការយកចិត្តទុកដាក់ ដែលយើងបានបង្ហាញដល់ពួកគេវិញទេតើ។

ព្រះយេស៊ូវបានបញ្ចប់ព្រះបន្ទូលរបស់ទ្រង់ទាក់ទងនឹងសេចក្តីមេត្តានេះ ជាមួយនឹងពាក្យពេចន៍ ទាំងនេះថា៖ «ដូច្នេះ ចូរឲ្យអ្នករាល់គ្នាបានគ្រប់លក្ខណ៍ ដូចព្រះវរបិតានៃអ្នក ដែលគង់នៅស្ថានសួគ៌ ទ្រង់ គ្រប់លក្ខណ៍ដែរ» (ម៉ាថាយ 5៖48)។ តើយើងត្រូវធ្វើអ្វីខ្លះ ដើម្បីអោយបានល្អដូចជាព្រះ? យើងត្រូវតែ បង្ហាញសេចក្តីស្រឡាញ់ដល់ខ្មាំងសត្រូវរបស់យើង ដូចជាព្រះបានបង្ហាញសេចក្តីស្រឡាញ់ដល់ខ្មាំងសត្រូវ របស់ទ្រង់យ៉ាងដូច្នោះដែរ។ នៅពេលនោះ យើងនឹងបាន «គ្រប់លក្ខណ៍» នៅក្នុងព្រះនេត្ររបស់ព្រះ។ យើងអាចស្រឡាញ់ខ្មាំងសត្រូវរបស់យើងបាន លុះត្រាតែយើងមានចិត្តបន្ទាប។ ចិត្តបន្ទាបគឺជាចិត្តដែល គ្មានអំនួត។ មនុស្សបន្ទាបខ្លួនគឺជាមនុស្សអត់ធ្មត់។ មនុស្សបន្ទាបខ្លួនមិនសងសឹកនឹងអ្នកដែលធ្វើបាបពួកគេនោះឡើយ។

`តើលោកអ្នកចង់បានចិត្តបន្ទាបដែរឬទេ? តើលោកអ្នកត្រូវផ្លាស់ប្តូរអ្វីខ្លះ? សូមរៀបរាប់នូវការ ផ្លាស់ប្តូរទាំងនេះ។ ចូរទូលសូមអោយព្រះជួយដល់លោកអ្នក ដើម្បីអោយលោកអ្នកអាចស្រឡាញ់ «ខ្មាំង សត្រូវ» របស់លោកអ្នកបាន។`