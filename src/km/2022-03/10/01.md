---
title:  ចិត្តដែលគ្មានអំនួត
date:  27/08/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសេគាល 24៖15-27; និក្ខមនំ 32៖1-14; ម៉ាថាយ 5៖43-48; ពេត្រុសទី1 2៖18-25; ទំនុកដំកើង 62៖1-8។

> <p>ខចងចាំ</p>
> «មានពរហើយ អស់អ្នកដែលស្លូតត្រង់ ដ្បិតអ្នកទាំងនោះនឹងគ្រងផែនដីជាមរដក» (ម៉ាថាយ 5៖5)។

តើលោកអ្នកបានសង្កេតឃើញថា មនុស្សសព្វថ្ងៃនេះមិនសូវប្រើពាក្យ «បន្ទាប» ច្រើន នៅ ក្នុងការសន្ទនាដែរឬទេ? មូលហេតុមិនពិបាករកនឹកនោះទេ។ ពាក្យ «បន្ទាប» មានន័យថា «មិនមាន អារម្មណ៍ថា លោកអ្នកប្រសើរជាងអ្នកដទៃ»។ ពាក្យនេះក៏មានន័យថា «មិនចង់ឈ្លោះជាមួយនឹងអ្នក ដទៃ» និង «មានចិត្តស្ងប់សុខ និងសេចក្តីស្រឡាញ់» ផងដែរ។ គ្មានចម្ងល់ឡើយ ដែលយើងមិនបាន ឮពាក្យ «បន្ទាប» នេះជាញឹកញាប់នោះ។ សព្វថ្ងៃនេះ មនុស្សជាច្រើនមិនគោរពអ្នកដែលមានចិត្តរាប ទាបនោះឡើយ។ ពេលខ្លះ អ្នកសរសេរព្រះគម្ពីរបានប្រើពាក្យ «បន្ទាប» នេះថា ជា «ការអត់ធ្មត់»។ មនុស្សអត់ធ្មត់គឺជាមនុស្សដែលប្រកបដោយភាពស្ងៀមស្ងាត់ សេចក្តីស្រឡាញ់ និងតែងត្រូវត្រៀមខ្លួន ជាស្រេច ដើម្បីជួយដល់អ្នកដទៃ។ ជាថ្មីម្តងទៀត នៅសព្វថ្ងៃនេះ យើងមិនសូវបានឃើញមនុស្សបន្ទាប ខ្លួនដើរនៅជុំវិញយើងនោះឡើយ។

មនុស្សបន្ទាបខ្លួនគឺជាមនុស្សដែលអត់ធ្មត់បំផុត នៅពេលដែលអ្នកដទៃធ្វើបាបពួកគេ។ មនុស្ស បន្ទាបខ្លួនមិនច្រឡោតឡើយ។ពួកគេក៏មិនខឹងចំពោះមនុស្សដែលធ្វើខុសដាក់ពួកគេនោះដែរ។ មនុស្ស បន្ទាបខ្លួនមិនប្រាថ្នាចង់សងសឹងអ្នកដទៃដែលធ្វើបាបពួកគេនោះទេ។ ព្រះយេស៊ូវបានបន្ទាបព្រះអង្គ ទ្រង់ និងអត់ធ្មត់ជាទីបំផុត។ ពួកសិស្សរបស់ទ្រង់បានរៀនធ្វើតាមទ្រង់។ ការបន្ទាបខ្លួនក៏អាចជាអាវុធ ដ៏មានអំណាចមួយផងដែរ។ អាវុធនេះអាចជួយអោយយើងប្រឆាំងទាស់នឹងការឈឺចាប់ដែលចេញពី សេចក្តីវេទនាបាន។ សេចក្តីវេទនា និងបញ្ហារបស់យើងគឺជាបទពិសោធន៍ដ៏ល្អមួយ សម្រាប់ការស្វែង យល់អំពីរបៀបទទួលបានចិត្តរាបទាប និងចិត្តអត់ធ្មត់។ ចិត្តដែលគ្មានអំនួត និងជីវិតនៃការបន្ទាបខ្លួន ក៏អាចជាវិធីដ៏មានអំណាចមួយ ក្នុងការបង្ហាញព្រះយេស៊ូវទៅកាន់អ្នកដទៃផងដែរ។