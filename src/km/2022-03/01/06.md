---
title:  សេចក្តីសន្យាសម្រាប់ការធ្វើដំណើរ
date:  30/06/2022
---

> <p></p>
> «ប្រាកដជាសេចក្តីសប្បុរស និងសេចក្តីមេត្តាករុណានឹងជាប់តាមខ្ញុំ រាល់តែថ្ងៃ ដរាបដល់អស់ 1ជីវិតខ្ញុំ ហើយខ្ញុំនឹងនៅក្នុងដំណាក់នៃព្រះយេហូវ៉ាជារៀងដរាបទៅ»។ (ទំនុកតំកើង 23៖6)។

នៅពេលដែលរឿងអាក្រក់ៗបានកើតឡើងចំពោះយើងនោះ យើងប្រហែលជាគិតថា ព្រះបាន ទុកអោយយើងនៅតែម្នាក់ឯងហើយមើលទៅ។ យើងក៏ប្រហែលជាជឿថា ព្រះមិនបានធ្វើអ្វីច្រើនសម្រាប់ យើងនោះដែរ។ ដោយសារតែយើងជួបនឹងបញ្ហា យើងបានគិតថា ព្រះមិនបានយកព្រះទ័យទុកដាក់ចំពោះ យើងនោះឡើយ។ ប៉ុន្តែ ស្តេចដាវីឌមិនបានគិតយ៉ាងដូច្នេះឡើយ។

`ស្តេចដាវីឌក៏បានជួបគ្រាលំបាកៗមួយចំនួននៅក្នុងជីវិតរបស់ទ្រង់ផងដែរ។ ប៉ុន្តែ តើស្តេចដាវីឌ បានមានបន្ទូលចំណុច2យ៉ាងអ្វីខ្លះ នៅក្នុងខគម្ពីរទំនុកដំកើង 23៖6 នេះ? (សូមអានខគម្ពីរអេភេសូរ 1៖4; ពេត្រុសទី2 1៖10 និងហេព្រើរ 11៖13-15 ផងដែរ)។`

ក្នុងខគម្ពីរទំនុកដំកើង 23៖6 កិរិយាស័ព្ទសរសេរ «នៅ» មានអត្ថន័យយ៉ាងជ្រាលជ្រៅនៅក្នុង ភាសាហេព្រើរ។ កិរិយាស័ព្ទនេះមានន័យថា «ដេញតាម» អ្នកណាម្នាក់។ តើពាក្យនេះបានបង្ហាញយើង យ៉ាងដូចម្តេច អំពីសេចក្តីស្រឡាញ់ និងសេចក្តីមេត្តារបស់ព្រះ? ព្រះបានស្រឡាញ់យ៉ាងខ្លាំង ដែលនាំ អោយសេចក្តីស្រឡាញ់ និងសេចក្តីមេត្តារបស់ទ្រង់នេះប្រៀបដូចជាមនុស្សដែលកំពុងតែរត់ប្រដេញគ្នានៅក្នុងការរត់ប្រណាំងមួយយ៉ាងដូច្នេះដែរ។ សេចក្តីស្រឡាញ់ និងសេចក្តីមេត្តារបស់ព្រះបាន «ដេញតាម» យើងដូចជាអ្នករត់ប្រណាំងអ៊ីចឹង។ យើងមិនអាចរត់គេចពីសេចក្តីស្រឡាញ់ និងសេចក្តីមេត្តារបស់ព្រះ បានឡើយ។ សេចក្តីទាំង2យ៉ាងនេះនឹង «រត់តាម» យើង។ នៅពេលដែលសេចក្តីទាំងនេះ «ចាប់បាន» យើងហើយ សេចក្តីទាំងនេះនឹងនៅជាមួយនឹងយើងជារៀងរហូត។ (សូមក្រឡេកមើលខគម្ពីរលោកុប្បត្តិ 14៖14; យ៉ូស្វេ 10៖19 និងសាំយូអែលទី1 25៖29។ តើលោកអ្នកបានឃើញរបៀបដែលខទាំង នេះបានបង្ហាញយើងអំពីគោលគំនិតនៃ «ការដេញតាម» អ្វីមួយដែរឬទេ?)។

`សេចក្តីស្រឡាញ់ និងសេចក្តីមេត្តារបស់ព្រះប្រៀបដូចជាអ្នករត់ប្រណាំងរត់លឿនយ៉ាងដូច្នេះ ដែរ។ សូមលោកអ្នកស្រមៃមើលអំពីការដែល «អ្នករត់ប្រណាំង» ទាំងនេះកំពុងតែរត់ដេញតាមលោក អ្នក។ តើហេតុអ្វីបានស្តេចដាវីឌចង់អោយយើងយល់អំពីព្រះ និងសេចក្តីស្រឡាញ់របស់ទ្រង់ចំពោះយើង យ៉ាងដូចម្តេច?`

ជីវិតនឹងជួបនៅគ្រាលំបាកនៅពេលណាមួយជាមិនខាន។ មនុស្សអាចធ្វើបាបយើងគ្រប់ពេល វេលា។ ហើយយើងក៏អាចសង្ស័យចំពោះសេចក្តីស្រឡាញ់របស់ព្រះសម្រាប់យើងនៅគ្រាលំបាកៗបែប នេះបានដែរ។ យើងប្រហែលជាឆ្ងល់ថា តើព្រះកំពុងតែដឹកនាំយើងដែរឬទេ។ នៅក្នុងគ្រាលំបាកៗទាំង នេះ យើងត្រូវនឹកចាំអំពីព្រះយេស៊ូវ។ នៅពេលដែលទ្រង់ព្យួរនៅលើឈើឆ្កាង ព្រះយេស៊ូវមានសេចក្តីជំនឿយ៉ាងមាំមួនចំពោះសេចក្តីស្រឡាញ់របស់ព្រះ។ ការជឿទុកចិត្តនេះបានជួយអោយព្រះយេស៊ូវរឹង មាំឡើង ខណៈពេលដែលទ្រង់ត្រូវព្យួរនៅលើឈើឆ្កាង។ ប្រសិនបើគោលគំនិតទាំងនេះបានជួយដល់ព្រះយេស៊ូវមែននោះ គោលគំនិតទាំងនេះក៏អាចជួយដល់យើងរាល់គ្នាបានដែរ។

នៅពេលខ្លះ មនុស្សដែលយើងយកចិត្តទុកដាក់នោះមានសំណួរចោទសួរជាច្រើន។ ក្នុងខគម្ពីរ ទំនុកដំកើង 23៖6 ស្តេចដាវីឌបានបង្ហាញយើងអំពីវិធីដ៏ល្អបំផុតក្នុងការឆ្លើយសំណួរទាំងនោះ។ សូម កុំអោយព្យាយាមជជែកវែកញែកនោះឡើយ។ ប៉ុន្តែ លោកអ្នកគ្រាន់តែចែកចាយគោលជំនឿរបស់លោក អ្នកទៅលើសេចក្តីពិតនៃព្រះគម្ពីរអំពីព្រះទៅកាន់ពួកគាត់ប៉ុណ្ណោះជាការស្រេច។