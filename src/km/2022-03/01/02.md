---
title:  អ្នកគង្វាលគឺជាមគ្គុទេសក៍សម្រាប់ការធ្វើដំណើររបស់យើង
date:  26/06/2022
---

> <p></p>
> «ព្រះយេហូវ៉ាទ្រង់ជាអ្នកគង្វាលខ្ញុំ ខ្ញុំនឹងមិនខ្វះអ្វីសោះ» (ទំនុកដំកើង 23៖1)។

គ្រូបង្រៀនម្នាក់បានសូមអោយក្រុមកុមារគូរូបព្រះ។ ក្មេងៗទាំងអស់បានគូរូបបេះដូងនៅត្រង់ កន្លែងផ្សេងៗគ្នានៅក្នុងរូបគំនូររបស់ពួកគេ។ នៅពេលនោះ លោកគ្រូបានសួរក្មេងៗថា ហេតុអ្វីបានជាពួកគេគូរូបបេះដូងយ៉ាងដូច្នេះ។ ក្មេងៗទាំងអស់បានឆ្លើយឡើងព្រមៗគ្នាថា៖ «ពីព្រោះព្រះគឺជាសេចក្តី ស្រឡាញ់»។ ចម្លើយនេះគឺសាមញ្ញជាទីបំផុត។

នៅពេលដែលយើងមានអ្វីៗគ្រប់យ៉ាងនៅក្នុងជីវិតរបស់យើងហើយ យើងមិនចាំបាច់គិតច្រើន អំពីព្រះទៀតទេ មែនទេ? ប៉ុន្តែ ខណៈដែលយើងកាន់តែចាស់ទៅៗ ជីវិតរបស់យើងក៏កាន់តែមមាញឹក និង លំបាកជាងមុនទៅដែរ។ ទស្សនៈរបស់យើងអំពីព្រះតែងតែផ្លាស់ប្តូរជានិច្ច។ ជាការពិតណាស់ ព្រះទ្រង់ ផ្ទាល់មិនដែលផ្លាស់ប្តូរម្តងណាឡើយ (ហេព្រើរ 13៖8; យ៉ាកុប 1៖17)។ ប៉ុន្តែ យើងទៅវិញទេ ដែល តែងតែផ្លាស់ប្តូរជានិច្ចនោះ។

ដូច្នេះ យើងត្រូវតែចងចាំអំពីទំហំនៃសេចក្តីស្រឡាញ់ និងការយកព្រះទ័យទុកដាក់របស់ទ្រង់ចំពោះយើងជានិច្ច។ បទគម្ពីរទំនុកដំកើង 23 បានបង្រៀនយើងថា យើងតែងតែអាចជឿទុកចិត្តទៅលើ សេចក្តីសន្យារបស់ព្រះជានិច្ច។ តើហេតុអ្វី? នោះគឺដោយសារតែសេចក្តីស្រឡាញ់របស់ព្រះមិនដែលផ្លាស់ប្តូរឡើយ។ ព្រះគឺជាអ្នកគង្វាលរបស់យើងដែលប្រកបទៅដោយសេចក្តីស្រឡាញ់។ ព្រះគម្ពីរបាន ប្រើរូបស័ព្ទនៃអ្នកគង្វាលនេះ ដើម្បីបង្ហាញយើងអំពីទំហំនៃការយកព្រះទ័យទុកដាក់របស់ព្រះយេស៊ូវចំពោះ យើង។ មុននឹងយើងក្រឡេកមើលបទគម្ពីរទំនុកដំកើង 23 សូមយើងក្រឡេកមើលអំពីប្រសាសន៍ផ្សេងៗ គ្នានៃអ្នកសរសេរព្រះគម្ពីរទាក់ទងទៅអ្នកគង្វាលរបស់យើងនេះ។

**តើយើងបានរៀនអ្វីខ្លះ អំពីអ្នកគង្វាលចេញពីខគម្ពីរខាងក្រោមទាំងនេះ?**

`អេសាយ 40៖11`

`យេរេមា 23៖3, 4`

`អេសេគាល 34៖12`

`យ៉ូហាន 10៖14-16`

`ពេត្រុសទី1 2៖25`

`ឥឡូវនេះ សូមបែរមកមើលខគម្ពីរទំនុកដំកើង 23៖2-6 វិញម្តង។ តើអ្នកគង្វាលនៅក្នុងបទ គម្ពីរទំនុកដំកើង 23 បានធ្វើអ្វីខ្លះ ដើម្បីរក្សាហ្វូងចៀមរបស់ទ្រង់?`

`តើការដែលដឹងថា អ្នកគង្វាលបានយកព្រះទ័យទុកដាក់ចំពោះយើងនេះ មានន័យយ៉ាងណា ទៅសម្រាប់យើង? តើលោកអ្នកអាចប្រើរូបស័ព្ទនៃអ្នកគង្វាលនេះ ដើម្បីលើកទឹកចិត្តអ្នកណាម្នាក់ដែល មានរូបគំនូរបាក់បែករបស់ព្រះដោយសារតែបទពិសោធន៍ដ៏ឈឺចាប់ដែលពួកគេបានទទួលកាលពីមុននោះ ដោយរបៀបណាដែរ?`