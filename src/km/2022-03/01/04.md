---
title:  នៅពេលដែលព្រះបាននាំយើងទៅតាមផ្លូវដែលយើងមិនបានរំពឹងទុក
date:  28/06/2022
---

> <p></p>
> «អើ ទោះបើទូលបង្គំដើរកាត់ច្រកភ្នំនៃម្លប់សេចក្តីស្លាប់ក៏ដោយ គង់តែមិនខ្លាចសេចក្តីអាក្រក់ ណាឡើយ ដ្បិតទ្រង់គង់នៅជាមួយនឹងទូលបង្គំ ព្រនង់ ហើយនឹងដំបងរបស់ទ្រង់កំសាន្តចិត្តទូលបង្គំ» (ទំនុកដំកើង 23៖4)។

តើយ៉ាងទៅវិញ ប្រសិនបើយើងបានធ្វើដំណើរតែនៅលើផ្លូវដែលមានទឹកហូរគ្រឿងៗ និងមានតែ ស្មៅខៀវខ្ចីប៉ុណ្ណោះនោះ? យើងទាំងអស់គ្នាចង់អោយដំណើររបស់យើងងាយស្រួល មែនទេ? ប៉ុន្តែ ស្តេច ដាវីឌបានមានបន្ទូលថា ជីវិតមិនមែនងាយស្រួលរហូតនោះឡើយ។ ផ្លូវនៃជីវិតគឺស្ថិតនៅក្បែរ «ច្រកភ្នំ» នៃម្លប់សេចក្តីស្លាប់។ ច្រកភ្នំនេះគឺជារូបស័ព្ទមួយតំណាងអោយការឈឺចាប់។ គ្មានអ្នកណាម្នាក់ចង់ទៅ លេងនៅទីនោះឡើយ។ ទាំងសម័យព្រះគម្ពីរ និងសម័យឥឡូវនេះ ច្រកភ្នំនៅក្នុងសាសន៍អ៊ីស្រាអែលតែងតែជន់លិចជានិច្ច។ ច្រកភ្នំទាំងនេះតូចចង្អៀតដោយមានភ្នំខ្ពស់ៗបាំងពន្លឺថ្ងៃទាំងសងខាង។ នេះគឺជាមូលហេតុដែលស្តេចដាវីឌបានដាក់ឈ្មោះកន្លែងនេះនៅក្នុងកំណាព្យរបស់ទ្រង់ថាជា «ច្រកភ្នំនៃម្លប់ សេចក្តីស្លាប់» (ទំនុកដំកើង 23៖4)។

`សូមគិតអំពីគ្រាមួយនៅពេលដែលលោកអ្នកស្ថិតនៅក្នុង «ច្រកភ្នំនៃម្លប់សេចក្តីស្លាប់» (ទំនុក-ដំកើង 23៖4)។ សូមចែករំលែកបទពិសោធន៍របស់លោកអ្នកនៅក្នុងថ្នាក់។ តើលោកអ្នកខ្លាចដែរឬ ទេ? តើលោកអ្នកនឹកចាំថា ព្រះយេស៊ូវដ៏ជាអ្នកគង្វាល ទ្រង់គង់នៅជាមួយនឹងលោកអ្នកដែរឬទេ? តើខគម្ពីរណាខ្លះដែលសំខាន់ចំពោះលោកអ្នកនៅពេលនោះ? តើហេតុអ្វីបានជាលោកអ្នកគិតថា ខទាំង នោះសំខាន់សម្រាប់លោកអ្នក?`

`តើលោកអ្នកគិតថា ហ្វូងចៀមនឹងត្រូវជាប់នៅក្នុងច្រកភ្នំនេះដែរឬទេ? តើលោកអ្នកគិតថា ចៀម អាចចេញពីទីនោះបានដោយខ្លួនឯងដែរឬទេ? តើអ្នកគង្វាលបាននាំហ្វូងចៀមទៅតាមផ្លូវនេះដោយអង្គ ទ្រង់ផ្ទាល់ដែរឬទេ? សូមពន្យល់។`

«កូនចៀមនៅក្នុងច្រកភ្នំនៃម្លប់សេចក្តីស្លាប់ប្រហែលជាគិតថា អ្នកគង្វាលបាននាំគាត់ខុសផ្លូវ ហើយមើលទៅ។ ប៉ុន្តែ គោលគំនិតបែបនេះមិនត្រឹមត្រូវនោះឡើយ។ កូនចៀមត្រូវតែឆ្លងកាត់ច្រកភ្នំដ៏ ខ្មៅងងឹតនេះ។ តើហេតុអ្វីទៅ? នោះគឺដើម្បីអោយគាត់បានបង្វឹកខ្លួនគាត់កុំអោយភ័យខ្លាច។ អ្នកគង្វាល តែងតែនៅជាមួយនឹងកូនចៀមរបស់ទ្រង់ជានិច្ច»។ ដកស្រង់ពី Elisabeth Elliot, Quest for Love (Grand Rapinds, MI: Revell Books, 1996), page 218, adapted។

`តើលោកអ្នកធ្លាប់មានអារម្មណ៍ថា ព្រះអម្ចាស់បាននាំលោកអ្នកខុសផ្លូវដែរឬទេ? នៅពេលដែលព្រះដ៏ជាអ្នកគង្វាលរបស់យើងបាននាំយើងទៅតាមផ្លូវមួយដែលយើងមិនបានរំពឹងទុកនោះ យើងអាចនឹងមានការយល់ច្រឡំចំពោះទ្រង់បាន។ តើលោកអ្នកគិតថា ហេតុអ្វីបានជាព្រះសព្វព្រះហឫទ័យក្នុងការទទួលយកហានិភ័យនេះយ៉ាងដូច្នេះ?`