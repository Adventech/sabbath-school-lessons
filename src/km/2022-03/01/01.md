---
title:  ព្រះយេស៊ូវដ៏ជាអ្នកគង្វាលរបស់យើងបានដឹកនាំយើង
date:  25/06/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកដំកើង 23៖1; អេសាយ 40៖11; យេរេមា 23៖3, 4; អេសេគាល 34៖12; យ៉ូហាន 10៖14-16។

> <p>ខចងចាំ</p>
> «ទ្រង់កែព្រលឹងខ្ញុំឡើងវិញ ទ្រង់នាំខ្ញុំទៅតាមផ្លូវសុចរិត ដោយយល់ដល់ព្រះនាមទ្រង់» (ទំនុកដំកើង 23៖3)។

នាងសូហ្វីបានទម្លាក់ខ្លួនរបស់នាងនៅលើឥដ្ឋក្នុងបន្ទប់គេងទាំងទឹកភ្នែក។ នាងបានសួរខ្លួន ឯងទាំងក្តីឈឺចាប់ថា «ហេតុអ្វីបានជាគាត់ធ្វើដាក់ខ្ញុំយ៉ាងដូច្នេះ?»។ ទឹកភ្នែករបស់នាងបានធ្លាក់ចុះ មកលើថ្ពាល់របស់នាង។ នាងសូហ្វីទើបតែបានដឹងដំណឹងអាក្រក់ៗមួយចំនួន។ បុរសម្នាក់នោះបាននិយាយរឿងអាក្រក់ជាច្រើនអំពីនាងទៅកាន់អ្នកដទៃ។ អាក្រក់ជាងនេះទៅទៀតនោះគឺថា បុរសម្នាក់ នោះគឺជាមិត្តភក្តិរបស់នាង។ នាងបានគិតថា គាត់គឺជាមិត្តភក្តិរបស់នាង។ នាងបានជឿទុកចិត្តចំពោះ គាត់។ គាត់បានគោរពអោយតម្លៃគាត់។ ប៉ុន្តែ គាត់បែរជាប្រាប់រឿងអាក្រក់ៗអំពីនាង និងបំផ្លាញកិច្ចការ របស់នាង ដើម្បីបង្ខូចឈ្មោះនាងទៅវិញ។ នាងសូហ្វីបានលើកយកព្រះគម្ពីរពីគ្រែរបស់នាង ហើយ បានអាននៅលើភ្លៅរបស់នាង។ បន្ទាប់ពីនាងបានជូតទឹកភ្នែករបស់នាងរួចមក នាងបានឃើញខមួយ ដែលនាងធ្លាប់បានអានជាច្រើនលើកច្រើនសារពីមុនមក ដែលខនោះបានសំដែងថា៖ «ទ្រង់កែព្រលឹង ខ្ញុំឡើងវិញ ទ្រង់នាំខ្ញុំទៅតាមផ្លូវសុចរិត ដោយយល់ដល់ព្រះនាមទ្រង់ អើ ទោះបើទូលបង្គំដើរកាត់ច្រកភ្នំនៃម្លប់សេចក្តីស្លាប់ក៏ដោយ គង់តែមិនខ្លាចសេចក្តីអាក្រក់ណាឡើយ ដ្បិតទ្រង់គង់នៅជាមួយនឹងទូលបង្គំ ព្រនង់ ហើយនឹងដំបងរបស់ទ្រង់កំសាន្តចិត្តទូលបង្គំ» (ទំនុកដំកើង 23៖3, 4)។

នាងសូហ្វីបានជឿថា ខនេះគឺជាសារមួយមកពីព្រះ។ ប៉ុន្តែ សេចក្តីពិតនៃព្រះគម្ពីរពិតជាពិបាក អោយនាងទទួលយកមែនទែន។ មែនហើយ អ្នកគង្វាលនៅក្នុងបទគម្ពីរទំនុកដំកើង 23 បាននាំចៀម របស់ទ្រង់ដើរទៅតាមផ្លូវដ៏សុចរិត។ ប៉ុន្តែ ពេលខ្លះ វាមិនមែនជារឿងងាយស្រួលនោះឡើយ។ ពេលខ្លះ អ្នកគង្វាលត្រូវនាំយើងដើរកាត់ «ច្រកភ្នំនៃម្លប់សេចក្តីស្លាប់»។ ប៉ុន្តែ នេះគឺជារបៀបដែលទ្រង់នឹងធ្វើ។ ទ្រង់នឹងប្រើច្រកភ្នំនៃម្លប់សេចក្តីស្លាប់ ដើម្បីបង្រៀនយើងអំពីរបៀបធ្វើជាមនុស្សដ៏គ្រប់លក្ខណ៍មួយរូប។