---
title:  ផ្លូវដ៏សុចរិត
date:  27/06/2022
---

> <p></p>
> «ទ្រង់នាំខ្ញុំទៅតាមផ្លូវសុចរិត ដោយយល់ដល់ព្រះនាមទ្រង់» (ទំនុកដំកើង 23៖3)។

បទគម្ពីរទំនុកដំកើង 23 បានបង្ហាញយើងថា ដំណើរជីវិតរបស់យើងគឺប្រៀបដូចជាផ្លូវមួយអ៊ីចឹង។ ជាការពិតណាស់ ព្រះបាននាំដើរនៅលើផ្លូវដ៏ល្អបំផុតតាមដែលអាចធ្វើទៅបាន។ ប៉ុន្តែ តើការនេះមានន័យដំណើររបស់យើងនឹងងាយស្រួលជានិច្ចឬ? សូមលោកអ្នកស្រមៃមើលអំពី «ផ្លូវសុចរិត» (ទំនុកដំកើង 23៖3) ដែលព្រះបានជ្រើសរើសសម្រាប់យើង។ ផ្លូវទាំងនេះបានលាតសន្ធឹងនៅមុខលោក អ្នកតាមដែលភ្នែករបស់លោកអ្នកអាចមើលឃើញបានរហូតដល់ដាច់កន្ទុយភ្នែក។ ប៉ុន្តែ លោកអ្នកបាន ដឹងថា នៅចុងបញ្ចប់នៃផ្លូវនេះគឺជាដំណាក់របស់ព្រះ។ សូមសម្លឹងមើលផ្លូវនេះយ៉ាងយកចិត្តទុកដាក់។ តើលោកអ្នកបានឃើញអ្វីផ្សេងទៀតដែរឬទេ? តើលោកអ្នកបានឃើញថា ផ្លូវនេះនឹងនាំទៅណាដែរឬ ទេ? ទេ។ យើងអាចមើលឃើញត្រឹមតែកន្លែងខ្លះនៅតាមដងផ្លូវប៉ុណ្ណោះ។ ផ្នែកផ្សេងៗទៀតនៃផ្លូវនេះត្រូវបានបិទបាំងទៅដោយរនាំងនៃបញ្ហា។ ពេលខ្លះ ផ្លូវនេះបានបាត់ទៅនៅលើកំពូលភ្នំដ៏ខ្ពស់មួយ។ ផ្នែកខ្លះទៀតនៃផ្លូវនេះពិតជាងាយស្រួលសម្រាប់អោយលោកអ្នកដើរមែនទែន។ រីឯផ្នែកខ្លះទៀតក៏ពិបាក ខ្លាំងនៅក្នុងការធ្វើដំណើរផងដែរ។ សាសន៍អ៊ីស្រាអែលក៏មានបទពិសោធន៍ដូចគ្នានេះ នៅពេលដែលពួកគេធ្វើដំណើរចេញពីស្រុកអេស៊ីព្ទទៅឯទឹកដីសន្យាផងដែរ។

`សូមអានបទគម្ពីរទំនុកដំកើង 23។ ក្នុងបទគម្ពីរទំនុកដំកើង 23 ស្តេចដាវីឌបានមានបន្ទូល អំពីកន្លែងពិបាកៗមួយចំនួនទៀត ដែលចៀមត្រូវតែដើរឆ្លងផ្លូវទាំងនោះឆ្ពោះទៅឯដំណាក់នៃព្រះអម្ចាស់។ តើកន្លែងពិបាកៗទាំងនេះគឺជាកន្លែងអ្វីខ្លះ?`

ដើម្បីជួយអោយយើងឆ្លើយទៅនឹងសំណួរនេះបាន ចូរយើងចាប់ផ្តើមដោយការសួរសំណួរ មួយទៀតយ៉ាងដូច្នេះថា៖ តើហេតុអ្វីបានជាស្តេចដាវីឌដាក់ឈ្មោះផ្លូវនេះថាជា «ផ្លូវសុចរិត» (ទំនុកដំកើង 23៖3) យ៉ាងដូច្នេះ? ត្រង់នេះមានហេតុផល4យ៉ាង។ ហេតុផលទី1 គឺថា ផ្លូវទាំងនេះសុចរិត ដោយសារ តែពួកវានាំទៅរកគោលដៅដ៏ត្រឹមត្រូវមួយ។ ផ្លូវទាំងនេះបាននាំចៀមទៅឯក្រោលនៃអ្នកគង្វាល។ ហេតុ ផលទី2 គឺថា ផ្លូវទាំងនេះសុចរិត ដោយសារតែពួកវាបានរក្សាយើងនៅក្នុងសេចក្តីសញ្ញាជាមួយនឹងអ្នក គង្វាល។ ហេតុផលទី3 គឺថា ផ្លូវទាំងនេះសុចរិត ដោយសារតែពួកវាបានបង្ហាត់បង្រៀនយើងអោយមាន ឥរិយាបថដូចជាអ្នកគង្វាលយ៉ាងដូច្នោះដែរ។ រីឯហេតុផលទី4នោះ គឺថា ផ្លូវទាំងនេះសុចរិត ដោយសារ តែពួកវាបានជួយអោយសរសើរតម្កើងព្រះអម្ចាស់ ព្រមទាំងគោរពកោតខ្លាចដល់ទ្រង់ផងដែរ។ ដូច្នេះ ការធ្វើដំណើរនៅក្នុងផ្លូវស្រួល និងផ្លូវពិបាកនៅក្នុងផ្លូវទាំងនេះសុទ្ធតែជាផ្លូវសុចរិតទាំងអស់។

នៅពេលដែលព្រះនាំយើងនោះ ទ្រង់បានធ្វើលើសពីការនាំយើងត្រឡប់ទៅផ្ទះវិញទៅទៀត។ ទ្រង់ក៏បានធ្វើលើសពីការការពារយើងផងដែរ។ មែនហើយ ព្រះបានធ្វើរឿងទាំងអស់នេះ នៅពេលដែល ទ្រង់នាំយើង។ ប៉ុន្តែ នៅពេលដែលព្រះនាំផ្លូវយើងនោះ ទ្រង់ក៏បានបង្ហាត់បង្រៀនយើងអោយបានជា បរិសុទ្ធផងដែរ។

`តើបទពិសោធន៍នៃការឈឺចាប់របស់លោកអ្នកអាចជួយអោយលោកអ្នកបង្ហាញសេចក្តីស្រឡាញ់ របស់ព្រះទៅកាន់អ្នកដទៃដោយរបៀបណា?`