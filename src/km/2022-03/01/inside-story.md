---
title:  សណ្ឋិតនៅម៉ោង11ថ្ងៃត្រង់ ភាគ1
date:  01/07/2022
---

មុខរបស់អេថ្វាដូ (Eduardo) អាយុ11ឆ្នាំមានពេញទៅដោយញើស ខណៈពេលដែលគាត់ជិះ ក្តារស្គីរបស់គាត់ទៅមកនៅលើផ្លូវខាងក្រៅផ្ទះរបស់គាត់នៅពេលព្រឺកនៃរដូវក្តៅមួយ។ ម្តាយរបស់គាត់ ស្រែកឡើងថា «អេថ្វាដូ ហ្វឺរេរ៉ា ដុស សាន់តូស (Eduardo Ferreira dos Santos) ឆាប់ចូលមកងូត ទឹកមកកូន នឹងអាលមុនបាយថ្ងៃត្រង់»។ អេថ្វាដូបានដើរសំដៅទៅឯផ្ទះបាយទាំងហត់ និងបែកញើស ជោគ ដោយគិតតែអំពីបាយថ្ងៃត្រង់របស់គាត់នោះ គាត់បានភ្លេចងូតទឹកអោយឈឹង។ អេថ្វាដូក៏មិនបាន អើពើនឹងមនុស្សប្លែកមុខម្នាក់ដែលកំពុងតែអង្គុយរង់ចាំលាបថ្នាំក្រចកនៅក្នុងបន្ទប់ទទួលភ្ញៀវនោះដែរ។ ម្តាយរបស់គាត់បានបើកអាជីវកម្មផ្ទាល់ខ្លួនមួយ គឺហាងកែសម្ផស្សមួយដែលមានដុះខាត់ក្រចក និងកក់ សក់។

អេថ្វាដូត្រូវបានបងស្រីអាយុ12ឆ្នាំរបស់គាត់ឃាត់ មុនពេលដែលគាត់ទៅដល់ផ្ទះបាយ។ នាង បាននិយាយថា «អង្គុយចុះ អោយបាត់ហត់មើល»។ អេថ្វាដូបានស្តាប់តាម រួចទម្លាក់ខ្លួនចុះនៅលើកៅអី មួយ។ រំពេចនោះ សម្រែកបានធ្លោយពីបបូរមាត់របស់គាត់។ រីឯរាងកាយរបស់គាត់ក៏ចាប់ផ្តើមប្រកាច់ឡើយដែរ។ ម្តាយរបស់គាត់បានរត់មករកគាត់ភ្លាម។ សំឡេងខ្សាវៗបាននិយាយចេញពីមាត់អេថ្វាដូ ប្រាប់អោយម្តាយរបស់គាត់ប្រគល់អេថ្វាដូដល់វា បើអ៊ីចឹងទេ កូនគាត់ច្បាស់ជាស្លាប់ជាមិនខាន។ ម្តាយ របស់អេថ្វាដូបានចាប់ផ្តើមទ្រហោយំឡើង។ អ្នកប្លែកមុខនៅក្នុងហេតុការណ៍នេះបាននិយាយទៅកាន់ ម្តាយរបស់អេថ្វាដូថា «កុំអោយខ្លាចឡើយ កូនប្រុសរបស់អ្នកត្រូវបានជ្រើសតាំងអោយក្លាយមកជាក្រុម តែមួយនឹងយើងហើយ។ ខ្ញុំគឺជាអ្នកដឹកនាំសាសនាខាន់ដុមបល (ខាន់ដុមបល) ម្នាក់។ ម្តាយរបស់អេថ្វាដូ បានឮថា សាសនាខាន់ដុមបលគឺជាសាសនាមួយដែលបានចូលមកក្នុងប្រទេសប្រេស៊ីលតាមរយៈនាវា ដឹកអ្នកទាសករពីទ្វីបអាហ្រ្វិកតាំងតែពីដើមសតវត្សទី19មកម្ល៉េះ។ មេដឹកនាំនៃសាសនាបានបង្រៀនថា មនុស្សត្រូវបានសណ្ឋិតដោយវិញ្ញាណនៃព្រះ។ ទោះជាយ៉ាងនេះក្តី វិញ្ញាណទាំងនោះមិនមែនជាព្រះនោះ ឡើយ តែជាពួកទេវតាដែលបានធ្លាក់ចុះពីស្ថានសួគ៌មកប៉ុណ្ណោះ។ អេថ្វាដូត្រូវកងពលនៃវិញ្ញាណអាក្រក់ មួយនៅជុំវិញមនុស្សប្លែកមុខម្នាក់មកសណ្ឋិតលើរូបគាត់ហើយ។ មួយស្របក់ក្រោយមក វិញ្ញាណអាក្រក់ បានថយចេញពីគាត់ទៅ រួចអេថ្វាដូបានត្រឡប់ទៅជាធម្មតាវិញ។ គាត់មិនបានចងចាំអំពីហេតុការណ៍ នោះឡើយ ប៉ុន្តែ ម្តាយរបស់គាត់ចាំទាំងអស់ ដូច្នេះ គាត់ក៏បាននាំអេថ្វាដូទៅឯព្រះវិហារខាន់ដុមបល។

បុរសម្នាក់នៅទីនោះបាននិយាយថា «ពិតជាកិត្តិយសណាស់ ដែលអ្នកត្រូវព្រះជ្រើសតាំង»។ អេថ្វាដូដែលមានអាយុត្រឹមតែ11ឆ្នាំប៉ុណ្ណោះ ត្រូវបានគេណែនាំអោយស្គាល់ពួកវិញ្ញាណអាក្រក់ និងការគោរព ថ្វាយបង្គំដល់វិញ្ញាណទាំងនោះ។ គាត់បានចំណាយពេលអស់រយៈពេល7ឆ្នាំក្នុងការរៀនធ្វើជាសង្ឃនៅក្នុង ព្រះវិហារនោះ។ ពួកវិញ្ញាណអាក្រក់បាននិយាយមកកាន់គាត់ និងតាមរយៈគាត់ទៅកាន់អ្នកដទៃ។ ពួកវា បាននិយាយថា មេរៀនដ៏សំខាន់បំផុតនោះ គឺថា មិនត្រូវទុកភារកិច្ចចោលនោះឡើយ។ ប្រសិនបើគាត់ ចាប់ផ្តើមភារកិច្ចណាមួយនោះ គាត់ត្រូវតែបញ្ចប់ភារកិច្ចមួយនោះជាដាច់ខាត។ លោកអេថ្វាដូបានក្លាយ ទៅជាសង្គ្រាជនៃព្រះវិហារមួយ នៅពេលដែលគាត់ធំពេញវ័យ។ គាត់បានទទួលប្រាក់ពីអ្នកដែលចង់អោយ គាត់ដាក់បណ្តាសាដល់សត្រូវរបស់ពួកគេ។ ប៉ុន្តែ ពួកវិញ្ញាណអាក្រក់បានហាមគាត់មិនអោយដាក់បណ្តាសា ដល់ពួកសេវេនដេយអាត់វេនទីស្ទ និងពួកគ្រីស្ទានប្រូតេស្តង់ដទៃ ទៀតនោះឡើយ។ ពួកវាប្រាប់លោកអេថ្វាដូកុំអោយព្យាយាមដាក់បណ្តាសាដល់មនុស្សទាំងនេះឡើយ ព្រោះវាអាចបណ្តាលអោយគាត់បាត់បង់អំណាចរបស់គាត់បាន ដោយពួកវានិយាយថា «មនុស្សទាំងនេះ មានគេការពារហើយ»។ ពួកវិញ្ញាណ អាក្រក់ក៏បានហាមឃាត់មិនអោយលោកអេថ្វាដូមានទំនាក់ទំនងជាមួយនឹងពួកសេវេនដេយអាត់វេនទីស្ទ និងពួកប្រូតេស្តង់ដទៃទៀតផងដែរ។ លោកអេថ្វាដូបានរៀបការជាមួយនឹងនាងស៊ីដេឡេន ស៊ីលវ៉ា ដេ អូលីវេរ៉ា (Sidilene Silva de Oliveira) តាមច្បាប់ទម្លាប់ បន្ទាប់មក ពួកគេមានកូនប្រុសម្នាក់ឈ្មោះថា អេថ្វាដូ ជូនា។ ជីវិតរបស់ពួក គេមានសេចក្តីសុខសាន្តវិញ រហូតដល់លោកជូនានិយាយ គាត់ចង់ចូលរួមជាមួយនឹង ពួកជំនុំសេវេនដេយ អាត់វេនទីស្ទ។