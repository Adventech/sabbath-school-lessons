---
title:  ការសិក្សាបន្ថែម
date:  01/07/2022
---

សូមអាន Ellen G. White, “Missionaries in the Home,” page 143, in Testimonies for the Church, volume 4; “The Divine Shepherd,” pages 476-484, in The Desire of Ages។

«តើយើងអាចឈ្នះសង្គ្រាមទាស់នឹងអំពើបាបនេះទីបញ្ចប់ដោយរបៀបណា? យើងនឹងជួបការ សាកល្បង ហើយនិងបទពិសោធន៍លំបាកៗជាច្រើននៅក្នុងជីវិតខាងឯសាសនារបស់យើង។ ប៉ុន្តែ យើង មិនត្រូវបញ្ឈប់ការជឿទុកចិត្តទៅលើព្រះនោះឡើយ។ ការសាកល្បង និងបទពិសោធន៍លំបាកៗរបស់យើងគឺជាផ្នែកមួយនៃការអប់រំរបស់យើងនៅក្នុង «សាលារៀននៃព្រះយេស៊ូវគ្រីស្ទ»។ ព្រះយេស៊ូវបាន ប្រើការសាកល្បង និងបទពិសោធន៍ទាំងនេះ ដើម្បីសំអាតចិត្តរបស់យើងចេញពីអំពើបាប។ ដូច្នេះ យើង ត្រូវតែរឹងមាំឡើង នៅពេលដែលសាតាំងវាយប្រហារយើង។ សាតាំងនឹងនិយាយពីរឿងអាក្រក់ៗជាច្រើន មកកាន់យើង ដើម្បីបំបាក់ទឹកចិត្តរបស់យើង។ ប៉ុន្តែ យើងមិនត្រូវចុះចាញ់ឡើយ។ យើងមិនត្រូវធ្លាក់ទៅ ក្នុងអន្ទាក់ដែលសាតាំងបានរៀបចំសម្រាប់យើងនៅតាមផ្លូវនោះឡើយ . . . .»។

«សូមកុំអោយក្រឡេកមើលទៅឯបញ្ហារបស់លោកអ្នកនោះឡើយ។ តែសូមបន្តសម្លឹងមើល ទៅឯព្រះវិញ។ ពេលនោះ នៅពេលដែលបញ្ហាមកដល់ យើងនឹងមិនដួលរលំឡើយ។ សូមលើកដៃរបស់ លោកអ្នកទៅឯទ្រង់ដោយសេចក្តីជំនឿ។ សូមអោយព្រះយេស៊ូវដឹកនាំយើង ដើម្បីអោយការជឿទុកចិត្ត របស់យើងបានលូតលាស់ឡើង។ មិនយូរប៉ុន្មាន ចិត្តរបស់យើងនឹងពេញទៅដោយសេចក្តីសង្ឃឹម»។

«លោកអ្នកនឹងរកឃើញជំនួយដែលលោកអ្នកត្រូវការនៅក្នុងព្រះយេស៊ូវ។ ទ្រង់នឹងជួយអោយ លោកអ្នកក្លាយមកដូចជាទ្រង់ដែរ។ ទ្រង់នឹងប្រទានដល់លោកអ្នកនូវចិត្តដ៏ល្អឥតខ្ចោះ និងគ្រប់លក្ខណ៍ ដែលពេញទៅដោយសេចក្តីស្រឡាញ់របស់ទ្រង់។ សាតាំងមិនអាចពន្លត់ពន្លឺដែលចែងចាំងចេញពីចិត្ត របស់បុគ្គលបែបនេះបានឡើយ . . . . ព្រះបានប្រទានអំណោយទានដ៏ល្អបំផុតដល់យើង។ ព្រះបាន ប្រទានព្រះយេស៊ូវដែលជាព្រះរាជបុត្រាតែមួយគត់របស់ទ្រង់។ ព្រះយេស៊ូវបាននាំយើងត្រឡប់ទៅឯព្រះវិញ។ ព្រះយេស៊ូវបានប្រទានជីវិតដ៏ល្អឥតខ្ចោះរបស់ទ្រង់ដល់យើង ដើម្បីអោយយើងអាចរស់នៅឯ ស្ថានសួគ៌ជាមួយនឹងព្រះបាន»។ ដកស្រង់ពី Ellen G. White, Messages to Young People, pages 63, 64, adapted។

**សំណួរពិភាក្សា**

`1. ការសាកល្បង និងបទពិសោធន៍លំបាកៗរបស់យើងគឺជាផ្នែកមួយនៃការអប់រំនៅក្នុង «សាលារៀន នៃព្រះយេស៊ូវគ្រីស្ទ»។ តើលោកអ្នកបានស្គាល់បទពិសោធន៍នេះនៅក្នុងជីវិតរបស់លោកអ្នកដោយរបៀប ណា?`

`2. តើព្រះយេស៊ូវបានប្រើយើងអោយទៅកំសាន្ត និងលើកទឹកចិត្តដល់អ្នកដទៃដោយរបៀបណា? តើកិច្ចការនៃផែនការរបស់ព្រះនេះបានជួយដល់អ្នកដទៃនៅក្នុងគ្រានៃការឈឺចាប់ និងខ្វះខាតដោយរបៀប ណា? តើលោកអ្នកអាចធ្វើកិច្ចការអ្វីខ្លះ ក្នុងនាមជាពួកជំនុំ ដើម្បីជួយដល់មនុស្សដែលត្រូវការជំនួយទាំងនោះ?`

`3. ចូរសូមអោយសមាជិតនៅក្នុងថ្នាក់និយាយអំពីរបៀបដែលសេចក្តីស្រឡាញ់ និងសេចក្តីមេត្តារបស់ ព្រះ «បានដេញតាម» ពួកគេ។ តើលោកអ្នកអាចរៀនអ្វីខ្លះ ចេញពីបទពិសោធន៍នីមួយៗរបស់ពួកគេនេះ?`