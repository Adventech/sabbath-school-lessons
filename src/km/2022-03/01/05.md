---
title:  នៅពេលដែលព្រះនាំយើងទៅតាមផ្លូវដែលយើងមិនបានរំពឹងទុក
date:  29/06/2022
---

> <p></p>
> «ទ្រង់រៀបតុនៅមុខទូលបង្គំ ចំពោះពួកខ្មាំងសត្រូវផង ទ្រង់ចាក់ប្រេងលាបលើក្បាលទូលបង្គំ ពែងនៃទូលបង្គំក៏ពេញហៀរ» (ទំនុកដំកើង 23៖5)។

គួរអោយសោកស្តាយណាស់ ដែលយើងមានពួកខ្មាំងសត្រូវនៅក្នុងជីវិតនេះ។ តើលោកអ្នកមានអារម្មណ៍ចំពោះខ្មាំងសត្រូវរបស់យើងយ៉ាងដូចម្តេចដែរ? តើលោកអ្នកធ្លាប់បានដេកគិតនៅពេលយប់ អំពីរបៀបដែលលោកអ្នកអាចសងសឹកនឹងអ្នកដែលធ្វើបាបលោកអ្នកដែរឬទេ? ពួកគ្រីស្ទានតែងតែមាន ការលំបាកក្នុងការដឹងអំពីអ្វីដែលពួកគេគួរធ្វើចំពោះសត្រូវរបស់ពួកគេ។

`តើសត្រូវរបស់លោកអ្នកគឺជាអ្នកណាខ្លះ? តើលោកអ្នកបាននិយាយទៅកាន់អ្នកដែលបានព្យាយាមធ្វើបាបលោកអ្នកយ៉ាងដូចម្តេចដែរ? តើលោកអ្នកបានធ្វើតាមព្រះបន្ទូលរបស់ព្រះយេស៊ូវមកកាន់នៅក្នុងខគម្ពីរម៉ាថាយ 5៖44 ឬប្រសាសន៍របស់លោកប៉ុលនៅក្នុងខគម្ពីររ៉ូម 12៖18-21 បានល្អ ប៉ុនណាដែរ?`

ក្នុងខគម្ពីរទំនុកដំកើង 23៖5 ស្តេចដាវីឌបានបង្ហាញយើងអំពីកិច្ចការដែលយើងត្រូវធ្វើ នៅ ពេលដែលមានសត្រូវ។ ស្តេចដាវីឌមិនបានគិតអំពីរឿងអាក្រក់ៗដែលពួកសត្រូវរបស់ទ្រង់បានធ្វើមកលើទ្រង់ កាលពីមុននោះឡើយ។ ស្តេចដាវីឌមិនបានធ្វើដូច្នោះឡើយ ផ្ទុយទៅវិញ ទ្រង់បានគិតអំពីរឿងល្អៗដែល ព្រះកំពុងតែធ្វើសម្រាប់ទ្រង់នៅពេលឥឡូវនេះវិញ។

នៅក្នុងសម័យស្តេចដាវីឌ ម្ចាស់ផ្ទះបានធ្វើកិច្ចការដ៏ពិសេសមួយសម្រាប់ភ្ញៀវដែលគាត់គោរព អោយតម្លៃ។ នៅពេលដែលភ្ញៀវមកដល់ ម្ចាស់ផ្ទះបានចាក់ប្រេងពីលើភ្ញៀវ មុនពេលដែលពួកគាត់ចូល ទៅឯកន្លែងជប់លៀង។ ប្រេងនោះគឺជាប្រេងអូលីវល្បាយជាមួយនឹងទឹកអប់។ បន្ទាប់មក ម្ចាស់ផ្ទះបាន នាំភ្ញៀវទៅកាន់តុអង្គុយរបស់ពួកគេ។ នៅមុខភ្ញៀវមានចំណីអាហារជាច្រើនលើសពីពួកគេអាចទទួលបរិភោគទៅទៀត។

`ក្នុងខគម្ពីរទំនុកដំកើង 23៖5 ស្តេចដាវីឌបានមានបន្ទូលអំពីតុ ប្រេង និងពែង។ តើរបស់ទាំង នេះបានជួយអោយយើងនឹកចាំថា ព្រះតែងតែយកព្រះទ័យទុកដាក់ចំពោះតម្រូវការរបស់យើងដោយរបៀបណា?`

ព្រះបានមានបន្ទូលតាមរយៈលោកប៉ុលដល់យើងថា «ដ្បិតយើងរាល់គ្នាមិនមែនតយុទ្ធនឹងសាច់ឈាមទេ គឺ និងពួកគ្រប់គ្រង ពួកមានអំណាច និងពួកម្ចាស់នៃសេចក្តីងងឹតនៅលោកីយ៍នេះវិញ ហើយទាស់នឹងអំណាចអាក្រក់ខាងវិញ្ញាណ នៅស្ថានដ៏ខ្ពស់ដែរ» (អេភេសូរ 6៖12)។ ដូច្នេះ យើងមាន ទាំងសត្រូវដែលយើងមើលឃើញ ហើយនិងសត្រូវដែលយើងមើលមិនឃើញ។ សត្រូវទាំងអស់នេះនៅ គ្រប់កន្លែងជុំវិញយើង។ ប៉ុន្តែ នៅពេលដែលយើងនៅជាមួយនឹងព្រះយេស៊ូវដ៏ជាអ្នកគង្វាលរបស់យើងនោះ គ្មានសត្រូវណាអាចលួចព្រះពរដែលទ្រង់បានប្រទានដល់យើងបាននោះឡើយ។

`តើអ្នកគង្វាលបានធ្វើអ្វីខ្លះសម្រាប់លោកអ្នក នៅពេលដែលសត្រូវរបស់លោកអ្នកនៅជុំវិញលោកអ្នកនោះ? តើចម្លើយរបស់លោកអ្នកអាចជួយអោយលោកអ្នកនឹកចាំអំពីការអរព្រះគុណនៅក្នុងគ្រា លំបាកៗខាងមុខទៀតដោយរបៀបណា?`