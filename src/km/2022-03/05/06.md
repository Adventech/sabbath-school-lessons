---
title:  តើយើងអាចទ្រាំទ្រការឈឺចាប់បានប៉ុនណា?
date:  28/07/2022
---

កន្លងមក យើងបានក្រឡេកមើលគំរូនៃការសាកល្បងជាច្រើន ដែលព្រះបានប្រទានដល់យើង ដើម្បីជួយអោយយើងបានដូចជាព្រះយេស៊ូវ។ អ្នកខ្លះប្រហែលជាបានក្រឡេកមើលគំរូទាំងនេះ រួចយល់ ឃើញថា ព្រះអាក្រក់ និងតឹងរឹងចំពោះយើងណាស់ មើលទៅ។ ពួកគេអាចនឹងនិយាយថា «យើងដឹងថា ព្រះចង់អោយយើងបានល្អ។ ប៉ុន្តែ គំរូទាំងនេះមិនបានបង្ហាញការយកព្រះទ័យទុកដាក់ និងស្រឡាញ់ ចំពោះយើងនោះឡើយ។ មើលទៅ ព្រះប្រៀបដូចជាអ្នកធ្វើបាបគេទៅវិញទេ។ ទ្រង់បានធ្វើរឿងទាំងនេះ ដើម្បីអោយយើងជួបនឹងគ្រាលំបាក។ នេះគឺជាមូលហេតុនៃគ្រប់យ៉ាង។ យើងមិនអាចធ្វើអ្វីបានឡើយ»។

ជាការពិតណាស់ យើងកំពុងតែរស់នៅលើផែនដីដែលពេញទៅដោយអំពើបាប។ ម្ល៉ោះហើយ យើងបានយល់អំពីហេតុការណ៍ដែលបានកើតឡើងតែបន្តិចបន្តួចប៉ុណ្ណោះ។ យើងនឹងបានដឹងលើសពី នេះទៅទៀត នៅពេលដែលយើងនៅឯស្ថានសួគ៌ (កូរិនថូសទី1 4៖5; កូរិនថូសទី1 13៖12)។ ប៉ុន្តែ នៅពេលនេះ យើងត្រូវតែទទួលស្គាល់ថា ព្រះយកព្រះទ័យទុកដាក់ចំពោះយើង ទោះបីជាអ្វីៗគ្រប់យ៉ាង មិនដំណើរការល្អក៏ដោយ។ លោកអេសាយបានមានប្រសាសន៍អំពីបញ្ហានេះ។

សូមអានខគម្ពីរអេសាយ 43៖1-7។ ព្រះបានមានបន្ទូលទៅកាន់រាស្ត្ររបស់ទ្រង់ថា «កុំឲ្យ ខ្លាចឡើយ ដ្បិតអញបានលោះឯងហើយ អញបានហៅចំឈ្មោះឯង ឯងជារបស់ផងអញ កាលណាឯង ដើរកាត់ទឹកធំ នោះអញនឹងនៅជាមួយ កាលណាដើរកាត់ទន្លេ នោះទឹកនឹងមិនលិចឯងឡើយ កាលណា ឯងលុយកាត់ភ្លើង នោះឯងនឹងមិនត្រូវរលាក ហើយអណ្តាតភ្លើងក៏មិនឆាបឆេះឯងដែរ (អេសាយ 43៖1-2)។ ទន្លេ និងភ្លើងគឺជារូបស័ព្ទ។ របស់ទាំង2យ៉ាងនេះបានបង្ហាញយើងអំពីគ្រោះថ្នាក់ដ៏អាក្រក់។ របស់ទាំង2យ៉ាងនេះក៏បានបង្ហាញយើងអំពីគ្រាមួយ នៅពេលរាស្ត្ររបស់ព្រះឆ្លងសមុទ្រក្រហម និងឆ្លង ទន្លយ័រដាន់ផងដែរ។ បទពិសោធន៍ទាំងនេះគឺជាគ្រាដ៏តក់ស្លុតបំផុតសម្រាប់រាស្ត្ររបស់ព្រះ។ ប៉ុន្តែ បទ ពិសោធន៍ទាំងនេះបាននាំទៅរកជីវិតថ្មីមួយ។ លោកអ្នកប្រហែលជារំពឹងថា ព្រះនឹងមានបន្ទូលថា ទ្រង់ នឹងការពាររាស្ត្ររបស់ទ្រង់ចេញពីគ្រោះថ្នាក់ទាំងនេះ ហើយនាំពួកគេទៅតាមផ្លូវដ៏ងាយស្រួលហើយ មើល ទៅ។ ប៉ុន្តែ ព្រះជាមួយនឹងរាស្ត្រមិនខុសគ្នាពីអ្នកគង្វាលជាមួយនឹងចៀមរបស់ទ្រង់នៅក្នុងបទគម្ពីរទំនុក ដំកើង 23 នោះឡើយ។ ដូច្នេះ យើងមិនត្រូវភ័យខ្លាចឡើយ នៅពេលដែលគ្រាលំបាកមកដល់។

`សូមក្រឡេកមើលខគម្ពីរអេសាយ 43៖1-7។ សូមសរសេរអំពីវិធីខុសៗគ្នាដែលព្រះបានកំសាន្តចិត្តរាស្ត្ររបស់ទ្រង់នៅក្នុងអំឡុងនៃគ្រាលំបាក។ តើចម្លើយរបស់លោកអ្នកនៅក្នុងគំនិតរបស់លោក អ្នកបានបង្ហាញរូបភាពអំពីព្រះយ៉ាងដូចម្តេចដែរ? តើសេចក្តីសន្យាណាមួយនៅក្នុងខទាំងនេះ ដែលលោក អ្នកត្រូវការបំផុតនៅក្នុងជីវិតរបស់លោកអ្នកនោះ?`

ខគម្ពីរអេសាយ 43៖1-7 បានបង្រៀនយើងនូវចំណុច3យ៉ាងអំពីការសាកល្បងរបស់ព្រះ សម្រាប់យើង។ (1) ការសាកល្បងរបស់ព្រះមិនមែនសម្រាប់បំផ្លាញយើងនោះឡើយ។ ការសាកល្បង ទាំងនោះគឺសម្រាប់បំផ្លាញអំពើបាបរបស់យើងទៅវិញទេតើ។ (2) ការសាកល្បងរបស់ព្រះមិនមែនសម្រាប់ ធ្វើអោយយើងមានអារម្មណ៍អាក់អន់ចិត្តនោះឡើយ ប៉ុន្តែ ការសាកល្បងទាំងនោះគឺសម្រាប់ធ្វើអោយយើង បានគ្រប់លក្ខណ៍ និងបរិសុទ្ធវិញ។ (3) ការយកព្រះទ័យទុកដាក់របស់ព្រះចំពោះយើងក៏មិនដែលផ្អាក នៅក្នុងអំឡុងនៃគ្រាឈឺចាប់របស់យើងផងដែរ។ ទ្រង់បានស្រឡាញ់យើងជាមួយនឹងព្រះទ័យដ៏ទន់ភ្លន់។ មិនថា មានរឿងអ្វីកើតឡើងចំពោះយើងនោះទេ ព្រះមិនទុកអោយយើងនៅតែម្នាក់ឯងនោះឡើយ។