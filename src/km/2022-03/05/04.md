---
title:  បញ្ហារបស់លោកយ៉ូប
date:  26/07/2022
---

`តើការរងទុក្ខរបស់លោកយ៉ូបបណ្តាលមកពីអ្វី ? សូមអានខគម្ពីរយ៉ូប 1៖6-2៖10 សម្រាប់ ចម្លើយ។`

យើងបានឃើញចំណុចដ៏គួរភ្ញាក់ផ្អើលមួយនៅក្នុងរឿងរបស់លោកយ៉ូប។ ពួកទេវតាបានចូល មកជួបនឹងព្រះ។ សាតាំងក៏បានចូលមកជាមួយនឹងពួកគេដែរ។ ព្រះបានសួរសាតាំងថា វាមកពីណា។ សាតាំងបានឆ្លើយថា «មកពីដើរចុះឡើងទៅមកនៅផែនដី» (យ៉ូប 1៖7)។ បន្ទាប់មក ព្រះបានសួរសាតាំង នូវសំណួរបែបនេះថា៖ «ឯងបានសង្កេតមើលយ៉ូប ជាអ្នកបំរើអញឬទេ ដ្បិតគ្មានអ្នកណាមួយ នៅផែនដី ឲ្យដូចគាត់ឡើយ» (យ៉ូប 1៖8)។ សំណួរនេះផ្ទាល់មិនមានអ្វីគួរអោយភ្ញាក់ផ្អើលឡើយ។ អ្វីដែលគួរអោយ ភ្ញាក់ផ្អើលទៅវិញនោះគឺថា ព្រះបានសួរនូវសំណួរនេះ។ តើលោកអ្នកបានឃើញថា សាតាំងមិនមែនជា អ្នកចង្អុលអោយមើលទៅឯគំរូរបស់លោកយ៉ូបដែរឬទេ? ព្រះទេតើ ដែលបានចង្អុលប្រាប់សាតាំងនោះ។ ព្រះបានធ្វើអោយសាតាំងចាប់អារម្មណ៍នឹងលោកយ៉ូប។ នៅផែនដីឯណោះវិញ លោកយ៉ូបមិនដឹងថា គាត់នឹងត្រូវរងការឈឺចាប់ធ្ងន់ធ្ងរប៉ុនណាឡើយ។ មែនហើយ សាតាំងគឺជាអ្នកដែលបានធ្វើអោយលោក យ៉ូបរងទុក្ខ មិនមែនជាព្រះឡើយ។ ប៉ុន្តែ ព្រះបានអនុញ្ញាតអោយសាតាំងបំផ្លាញទ្រព្យសម្បត្តិ កូនចៅ និងសុខភាពផ្ទាល់របស់គាត់។ ប្រសិនបើព្រះជាអ្នកអនុញ្ញាតអោយលោកយ៉ូបរងទុក្ខយ៉ាងដូច្នេះហើយ តើត្រូវអំពុលជាមួយនឹងអ្នកណាដែលបណ្តាលអោយមានការរងទុក្ខនេះធ្វើអ្វី? តើព្រះអាចបរិសុទ្ធ និងល្អ យ៉ាងដូចម្តេចទៅបាន នៅពេលដែលព្រះបានអនុញ្ញាតអោយសាតាំងធ្វើអោយលោកយ៉ូបឈឺចាប់យ៉ាង ធ្ងន់នោះ? តើការរងទុក្ខរបស់លោកយ៉ូបគឺជាករណីពិសេស ឬមួយក៏ព្រះប្រើវិធីបែបនេះជាមួយនឹងយើង សព្វថ្ងៃនេះដែរ?

`ក្នុងខគម្ពីរយ៉ូប 1៖20, 21 តើលោកយ៉ូបបានធ្វើយ៉ាងដូចម្តេច នៅក្នុងអំឡុងពេលនៃបញ្ហា របស់គាត់នេះ?`

យើងអាចធ្វើតាមវិធីមួយនៅក្នុងចំណោមវិធីទាំង2នេះ នៅពេលដែលយើងបានទទួលនូវការ សាកល្បងលំបាកៗ។ យើងអាចនឹងខឹង ហើយគិតអវិជ្ជមានអំពីព្រះ។ ឬមួយ យើងអាចនឹងឱបក្រសោប ព្រះអោយកាន់តែខ្លាំងឡើងជាងមុន។ តើលោកយ៉ូបបានធ្វើយ៉ាងដូចម្តេច? គាត់នៅតែស្មោះត្រង់ចំពោះ ព្រះ និងថ្វាយបង្គំដល់ទ្រង់។

ក្នុងខគម្ពីរយ៉ូប 1៖20, 21 លោកយ៉ូបបានធ្វើកិច្ចការ3យ៉ាងដែលអាចជួយដល់យើងបាន នៅពេលដែលយើងរងទុក្ខ។ (1) លោកយ៉ូបបានទទួលស្គាល់ថា គាត់បានអស់សង្ឃឹម។ គាត់បានយល់ ឃើញថា គ្មានអ្នកណាម្នាក់ជំពាក់អ្វីនឹងគាត់នោះឡើយ ដោយថា៖ «ទូលបង្គំបានចេញពីផ្ទៃម្តាយមកដោយ ខ្លួនទទេ ហើយនឹងត្រឡប់ទៅវិញដោយទទេដែរ» (យ៉ូប 1៖21)។ (2) លោកយ៉ូបបានជឿថា ព្រះនៅ តែជាអ្នកគ្រប់គ្រងយ៉ាងពេញលេញដដែល ដោយថា៖ «ព្រះយេហូវ៉ាទ្រង់បានប្រទានមក ហើយទ្រង់ក៏បានដកយកទៅវិញ» (យ៉ូប 1៖21)។ (3) លោកយ៉ូបបានថ្វាយបង្គំដល់ព្រះ និងជឿថា ទ្រង់ស័ក្តិសម នឹងទទួលនូវការសរសើរតម្កើង ដោយថា៖ «សូមឲ្យព្រះនាមព្រះយេហូវ៉ាបានព្រះពរចុះ» (យ៉ូប 1៖21)។

`តើលោកអ្នកកំពុងតែរងទុក្ខដែរឬទេ? សូមធ្វើកិច្ចការទាំង3យ៉ាងដែលលោកយ៉ូបបានធ្វើចុះ។ តើលោកអ្នកគិតថា កិច្ចការទាំងនេះនឹងជួយដល់លោកអ្នកដោយរបៀបណា?`