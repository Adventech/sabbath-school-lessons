---
title:  ជួបប្រទះនឹងពិធីបុណ្យជ្រមុជទឹក វគ្គ5
date:  29/07/2022
---

ថ្ងៃជូនាជ្រមុជទឹកបានមកដល់។ បេក្ខជន5នាក់រួមទាំងជូនានឹងត្រូវជ្រមុជទឹកនៅម៉ោង4ល្ងាច នៅឯព្រះវិហារសហគមន៍អាត់វេនទីស្ទអាល់ហ្វា ក្នុងទីក្រុងម៉ាណូសនៃប្រទេសប្រេស៊ីល។ ឪពុកបាន និយាយថា «ជូនយើងទៅវត្ត។ យើងមិនទៅចូលរួមកម្មវិធីហ្នឹងទេ»។ នៅតាមផ្លូវទៅឯព្រះវិហារ ម្តាយ បានឆ្ងល់ថា តើឪពុកអាចនឹងបង្ហាញខ្លួននៅក្នុងកម្មវិធីជ្រមុជទឹកនេះ ទាំងអាវផាយសង្គ្រាជរបស់គាត់ពី វត្តខាន់ណូបលដែរឬទេ។ ជូនាបាននិយាយថា «កូនមិនខ្វល់ថា ឪពុកនឹងមកទាំងអាវផាយសង្គ្រាជនោះ ឡើយ ខ្ញុំនឹងទទួលយកគាត់»។ នៅឯព្រះវិហារ គ្រូគង្វាលរីខាដូបានប្រកាសថា លោកជូនានឹងត្រូវជ្រមុជ ទឹកមុនគេគ្រូគង្វាលបានសូមអោយជូនាចែករំលែករឿងរបស់គាត់ ខណៈពេលដែលគាត់ឈរនៅក្បែរអាងជ្រមុជទឹក។ ជូនាបានចែករំលែកអំពីការដែលគាត់ត្រូវគេធ្វើបាបនៅឯសាលារៀន បន្ទាប់មក ឃ្លី-ហ្វឺសិនមិត្តរួមថ្នាក់របស់គាត់បានបបួលទៅឯក្លឹបវីដេអូហ្គេម ដែលច្រៀងអំពីព្រះយេស៊ូវ និងជជែកគ្នា អំពីព្រះគម្ពីរ។ នៅពេលដែលជូនាចែករំលែកចប់ គាត់បានចុះទៅក្នុងអាងជ្រមុជទឹក រួចបែរមុខទៅឯក្រុម ជំនុំទាំងអស់។ នៅពេលនោះ ឪពុកបានចូលមកក្នុងព្រះវិហារទាំងអាវផាយសង្គ្រាជរបស់គាត់។ ម្តាយ បាននិយាយទាំងស្រក់ទឹកភ្នែកថា៖ «គាត់នៅទីនេះហើយ គាត់បាននិយាយថា គាត់មិនមកទេ ប៉ុន្តែ គាត់ នៅទីនេះហើយ»។ មនុស្សទាំងអស់បានក្រឡេកទៅមើលខាងក្រោយសាលនៃព្រះវិហារ។ ម្តាយបាន អធិស្ឋានយ៉ាងស្ងៀមស្ងាត់ ដោយនឹកចាំអំពីការងាររបស់ឪពុកផងនោះ ពួកជំនុំក៏បានអធិស្ឋានផងដែរ។ អ្នកខ្លះទៀតបានសម្លឹងទៅឯអាវផាយដ៏អស្ចារ្យរបស់ឪពុក។ គ្រប់គ្នាបានគោរពស្វាគមន៍ដល់គាត់។ អ្នក ជំនួយការព្រះវិហារបានឈរស្វាគមន៍នៅកៀកនឹងគាត់។ លោករ៉ូបឺតូ ហ្វឺណាន់ដេស (Roberto Fernandez) ដែលជាជំនួយការ បាននិយយាថា «សូមស្វាគមន៍ លោកអេថ្វាដូ ពួកយើងកំពុងតែរង់ចាំអ្នក សូមអញ្ជើញចូលមក»។ គាត់បាននាំឪពុកទៅកាន់អាង ដែលជូនាកំពុងតែរង់ចាំជ្រមុជទឹក។ ជូនាបានគិត អំពីរឿងជាច្រើននៅពេលនោះ។ គាត់បានគិតថា ព្រះបានរៀបចំអ្វីៗទាំងអស់ គ្មានអ្នកណាម្នាក់ដឹងថា ខ្ញុំ នឹងត្រូវជ្រមុជទឹកមុនគេ ហើយឪពុករបស់ខ្ញុំបានមកទាន់ពេលដែលខ្ញុំចុះមកក្នុងអាងនោះឡើយ ផែនការ របស់ព្រះមិនជាល្អឥតខ្ចោះមែន។ ពិធីបុណ្យជ្រមុជទឹកសម្រាប់បេក្ខជនទាំង5នាក់សមតែ10នាទីប៉ុណ្ណោះ ប៉ុន្តែ ពិធីបុណ្យជ្រមុជទឹករបស់ជូនាដល់1ម៉ោងឯណោះ។ មិត្តភក្តិពីក្នុងក្លឹបវីដេអូហ្គេមបានឈរសរសើរ តម្កើងព្រះចំពោះការសម្រេចចិត្តរបស់ជូនា និងការលើកទឹកចិត្តដល់ជូនា។ គ្រូគង្វាលរីខាដូបានសូមអោយផាតហ្វាញឌ័រចាប់ផ្តើមចម្រៀង រួចគ្រប់គ្នាបានចូលរួមច្រៀងទាំងអស់គ្នា។ ខណៈពេលដែលជូនា ងើបពីទឹកវិញនោះ ពួកផាតហ្វាញឌ័របានក្រវីកន្សែងលឿងរបស់ពួកគេដោយក្តីអំណរអបអរដល់ជូនា ដែលកំពុងតែឱបឪពុកទាំងសើមជោគ។ ជូនាបាននិយាយថា «មិនថា ប៉ាកាន់សាសនាណាទេ ខ្ញុំនៅ តែស្រឡាញ់ប៉ាជានិច្ច»។ គាត់បានមើលទៅឯទស្សនាទាំងអស់ រួចនិយាយបន្ថែមទៀតថា «ខ្ញុំសូម អរគុណបងប្អូនអ៊ំពូមីងទាំងអស់គ្នាដែលមានវត្តមាននៅទីនេះ លើសពីនេះទៅទៀតនោះ ខ្ញុំក៏សូមអរគុណ ឪពុករបស់ខ្ញុំដែលមានវត្តមាននៅទីនេះផងដែរ»។ ឪពុកបាននិយាយទៅកាន់ជូនាថា «កូនប្រុស ប៉ាសុខ ចិត្តទទួលយកសាសនារបស់កូន ដោយសារតែរឿងអធិធម្មជាតិជាច្រើនបានកើតឡើង ប៉ាបានរារាំង កូនចេញពីសាសនារបស់កូនមួយរយៈនេះ ហើយប៉ាក៏មិនចង់អោយកូនពាក់ព័ន្ធជាមួយនឹងសាសនាណា ដែរ ប៉ុន្តែ ប៉ាសុខចិត្តទទួលយកសាសនារបស់កូន ដោយសារតែប៉ាមានអារម្មណ៍ថា មានអធិធម្មជាតិ មួយនៅទីនេះ ប៉ាសង្ឃឹមថា ផ្លូវរបស់កូនទៅឯព្រះយេស៊ូវនេះនឹងមិនឈឺចាប់ឡើយ»។

ខណៈពេលដែលគ្រួសាររបស់ជូនាបានចូលទៅក្នុងឡាន បន្ទាប់ពីកម្មវិធីជ្រមុជទឹកនោះ ឪពុក បាននិយាយថា «ទីនេះជាកន្លែងល្អ អ្នកនៅទីនេះក៏ល្អដែរ»។ ឪពុកបានញញឹម ដោយក្តីអំណរ។