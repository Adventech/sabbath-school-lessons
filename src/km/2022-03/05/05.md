---
title:  សេចក្តីសង្ឃឹមដែលនឹងសង្គ្រោះយើង
date:  27/07/2022
---

> <p></p>
> «ដ្បិតបងប្អូនអើយ យើងខ្ញុំចង់ឲ្យអ្នករាល់គ្នាដឹង ពីសេចក្តីវេទនាដែលកើតឡើង ដល់យើងខ្ញុំ នៅស្រុកអាស៊ីថា យើងខ្ញុំមានបន្ទុកយ៉ាងធ្ងន់ក្រៃលែង ហួសពីកំឡាំងនៃយើងខ្ញុំទៅទៀត ដល់ម៉្លេះបានជាយើងខ្ញុំអស់សង្ឃឹមនឹងនៅរស់ផង យើងខ្ញុំក៏មានសាលក្រមនៃសេចក្តីស្លាប់ នៅក្នុងខ្លួនយើងខ្ញុំដែរ ដើម្បីមិនឲ្យយើងខ្ញុំទុកចិត្តដល់ខ្លួនឡើយ គឺឲ្យទុកចិត្តដល់ព្រះ ដែលទ្រង់ប្រោសឲ្យមនុស្សស្លាប់ បានរស់ឡើងនោះវិញ» (កូរិនថូសទី2 1៖8, 9)។

ព្រះបានជ្រើសរើសលោកប៉ុលអោយអធិប្បាយទៅកាន់ពួកសាសន៍ដទៃ។ លោកប៉ុលបានរង ទុក្ខនូវរឿងជាច្រើននៅក្នុងកិច្ចការរបស់គាត់សម្រាប់ព្រះ។ ជាការពិតណាស់ លោកប៉ុលបានរងទុក្ខលើស ជាងមនុស្សភាគច្រើនទៅទៀត។ ប៉ុន្តែ លោកប៉ុលមិនបានបោះបង់ចោលសេចក្តីសង្ឃឹមនោះឡើយ។ ការសរសើរតម្កើងរបស់គាត់ចំពោះព្រះកាន់តែកើនឡើង។ សូមអានអំពីបញ្ជីនៃគ្រាលំបាករបស់លោកប៉ុលនៅក្នុងខគម្ពីរកូរិនថូសទី2 11៖23-29។ ឥឡូវនេះ សូមអានខគម្ពីរកូរិនថូសទី2 1៖3-11 វិញ ម្តង។

`ក្នុងខគម្ពីរកូរិនថូសទី2 1៖4 ព្រះបានបណ្តាលអោយលោកប៉ុលមានប្រសាសន៍ថា ព្រះបាន កំសាន្តចិត្តយើង «ប្រយោជន៍ឲ្យយើងអាចនឹងកំសាន្តចិត្តអ្នកឯទៀត ក្នុងអស់ទាំងសេចក្តីវេទនារបស់គេ បានដែរ គឺដោយសារសេចក្តីក្សាន្តនោះឯង ដែលព្រះបានកំសាន្តចិត្តយើង» ផងដែរ។ តើលោកអ្នកគិត ថា ព្រះប្រើសេចក្តីវេទនា ដើម្បីបង្ហាញយើងថា ទ្រង់ចង់អោយយើងបម្រើដល់ទ្រង់ដែរឬទេ? ប្រសិនបើ មែន សូមផ្តល់ហេតុផលថា ហេតុអ្វីបានជាលោកអ្នកគិតយ៉ាងដូច្នោះ។`

ព្រះចង់អោយយើងជួយមនុស្សដែលកំពុងតែឈឺចាប់។ ម្ល៉ោះហើយ ព្រះអាចនឹងអនុញ្ញាតអោយ យើងរងទុក្ខដូចជាអ្នកដទៃយ៉ាងដូច្នោះដែរ។ បន្ទាប់មក យើងនឹងអាចលើកទឹកចិត្តដល់អ្នកដទៃចេញពីបទពិសោធន៍របស់យើងបាន។ យើងអាចនឹងប្រាប់ពួកគេអំពីសេចក្តីស្រឡាញ់ និងការកំសាន្តចិត្តដែល ព្រះបានប្រទានដល់យើង។ ព្រះយេស៊ូវបានធ្វើដូច្នេះគ្រប់ពេលវេលា (សូមអានខគម្ពីរហេព្រើរ 4៖15)។

លោកប៉ុលមិនបានប្រាប់យើងអំពីគ្រាលំបាករបស់គាត់ ដើម្បីអោយយើងអាណិតគាត់នោះ ឡើយ។ លោកប៉ុលចង់អោយយើងដឹងថា ព្រះអាចនឹងជួយដល់យើងបាន មិនថា បញ្ហាធ្ងន់ធ្ងរប៉ុនណា នោះឡើយ។ យើងអាចនឹងបោះបង់ចោល ហើយចង់ស្លាប់អោយផុតទៅ។ ឬមួយ យើងអាចនឹងខ្លាច គេមកសម្លាប់យើង ក៏ថាបាន។ ប៉ុន្តែ យើងអាចជឿទុកចិត្តទៅលើទ្រង់បាន ពីព្រោះព្រះអាចនឹងប្រោសមនុស្សស្លាប់អោយរស់ឡើងវិញបាន (កូរិនថូសទី2 1៖9)។

សេចក្តីជំនឿរបស់លោកប៉ុលត្រូវបានគាំទ្រដោយចំណុច3យ៉ាង។ ព្រះបានបណ្តាលអោយលោកប៉ុលមានប្រសាសន៍ អំពីចំណុចទាំង3យ៉ាងនេះនៅក្នុងខគម្ពីរកូរិនថូសទី2 1៖10, 11 យ៉ាង ដូច្នេះថា៖ (1) ព្រះបានសង្គ្រោះយើងចេញពីគ្រោះថ្នាក់កាលពីមុន។ ទ្រង់នឹងបន្តសង្គ្រោះយើងជានិច្ច (កូរិនថូសទី2 1៖10)។ (2) លោកប៉ុលបានដាក់សេចក្តីសង្ឃឹមរបស់គាត់ទៅលើព្រះ។ (3) លោកប៉ុលបានថ្លែងអំណរគុណដល់ការអធិស្ឋាននៃមិត្តភក្តិរបស់គាត់ (កូរិនថូសទី2 1៖11)។

`តើយើងបានរៀនមេរៀនអ្វីខ្លះចេញពីលោកប៉ុល ដែលអាចជួយអោយយើងរឹងមាំនៅក្នុងអំឡុង នៃគ្រាលំបាកៗ ដោយមិនស្រណោះដល់ខ្លួនឯងនោះ?`