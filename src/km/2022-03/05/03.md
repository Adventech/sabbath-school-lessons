---
title:  សាសន៍អ៊ីស្រាអែលបានត្រឡប់ទៅធ្វើរឿងអាក្រក់ម្តងទៀត
date:  25/07/2022
---

រឿងរបស់លោកហូសេមានមេរៀនដ៏មានអំណាចមួយចំនួនសម្រាប់បង្រៀនដល់យើង។ រឿង របស់លោកហូសេក៏គួរអោយភ្ញាក់ផ្អើលផងដែរ។ នាងកូមើរដែលជាប្រពន្ធរបស់គាត់បានរត់ចេញពីគាត់។ នាងក៏មានកូនជាមួយនឹងបុរសដទៃទៀតផងដែរ។ បន្ទាប់ពីនាងកូមើរបានកំផិតលោកហូសេរួចមក ព្រះ បានប្រាប់អោយលោកហូសេទៅយកប្រពន្ធរបស់គាត់ត្រឡប់មកវិញ ព្រមទាំងអោយលោកហូសេស្រឡាញ់ គាត់អោយអស់ពីចិត្តផងដែរ។ រឿងនេះគឺជារូបស័ព្ទមួយតំណាំងអោយព្រះ និងសាសន៍អ៊ីស្រាអែល។ ពួក សាសន៍អ៊ីស្រាអែលក៏ «បានកំផិត» ព្រះជាមួយនឹងពួកព្រះដទៃទៀតផងដែរ។ ប៉ុន្តែ ព្រះមិនដែលឈប់ ស្រឡាញ់សាសន៍អ៊ីស្រាអែលនោះឡើយ។ ព្រះចង់បង្ហាញសេចក្តីស្រឡាញ់របស់ទ្រង់ដល់រាស្ត្ររបស់ទ្រង់ម្តងទៀត។ សូមក្រឡេកអំពីរបៀបដែលព្រះបានធ្វើការនេះ។

**សូមអានខគម្ពីរហូសេ 2៖1-12។ តើព្រះបានមានបន្ទូលថា នឹងទ្រង់នឹងធ្វើយ៉ាងដូចម្តេច ដើម្បីដឹកនាំសាសន៍អ៊ីស្រាអែលត្រឡប់មកឯទ្រង់វិញនោះ?**

`ហូសេ 2៖2, 3`

`ហូសេ 2៖5-7`

`ហូសេ 2៖8, 9`

`ហូសេ 2៖10`

រឿងរបស់លោកហូសេបានបង្ហាញយើងអំពីបញ្ហា2យ៉ាងដែលយើងអាចមាន នៅពេលដែលព្រះ នាំយើងត្រឡប់មកឯទ្រង់វិញ។ បញ្ហាទី1 យើងប្រហែលជាមិនអាចមើលឃើញថា ព្រះកំពុងធ្វើកិច្ចការសង្គ្រោះយើងបានឡើយ។ នៅពេលដែលសាសន៍អ៊ីស្រាអែលជួបនឹងបទពិសោធន៍លំបាកៗ និងឈឺចាប់ នោះ ពួកគេមានបញ្ហាក្នុងការមើលឃើញថា ព្រះកំពុងធ្វើកិច្ចការសង្គ្រោះពួកគេបានឡើយ។ យើងក៏ដូច គ្នាដែរ នៅពេលជីវិតរបស់យើងពោរពេញទៅដោយបញ្ហានោះ។ កាលណាយើងមើលមិនឃើញកន្លែង ដែលយើងត្រូវទៅនោះទេ (ហូសេ 2៖6) យើងប្រហែលជាសួរថា ព្រះនៅឯណាទៅ? នៅពេលដែលយើង គ្មានអាហារ សំលៀកបំពាក់ ទឹកបរិភោគ ឬមានអារម្មណ៍ខ្មាសអៀននោះ យើងអាចនឹងឆ្ងល់ថា ព្រះនៅឯ ណាទៅ? មិនថា យើងមានអារម្មណ៍យ៉ាងណាឡើយ ព្រះនៅតែធ្វើកិច្ចការសង្គ្រោះយើងជានិច្ច ដោយសារ តែទ្រង់ស្រឡាញ់យើងជាខ្លាំង។

បញ្ហាទី2 យើងប្រហែលជាមិនបានយល់អំពីព្រះអង្គផ្ទាល់តែម្តង នៅពេលដែលទ្រង់កំពុងតែ ធ្វើកិច្ចការសង្គ្រោះយើងនោះ។ យើងប្រហែលជាឃើញទ្រង់កំពុងតែធ្វើកិច្ចការ ប៉ុន្តែ យើងមិនដឹងថា ទ្រង់ កំពុងតែធ្វើអ្វីឡើយ។ នៅពេលដែលយើងមានអារម្មណ៍ឈឺចាប់ និងខ្មាសអៀននោះ វាងាយនឹងអោយ យើងស្តីបណ្ទោសព្រះចំពោះព្រះទ័យអាក្រក់ និងកាចសាហាវរបស់ទ្រង់នេះណាស់។ យើងក៏ងាយនឹង ស្តីបណ្ទោសព្រះថា មិនបានយកព្រះទ័យទុកដាក់ និងមិនបានជួយយើងផងដែរ។ ប៉ុន្តែ ព្រះតែងតែធ្វើ កិច្ចការ ដើម្បីអោយយើងបានទៅជាមនុស្សថ្មីម្នាក់ជានិច្ច នោះគឺដោយសារតែទ្រង់ស្រឡាញ់យើង។

`សូមអានខគម្ពីរហូសេ 2៖14-23។ តើខទាំងនេះបានបង្រៀនយើងយ៉ាងដូចម្តេច អំពីព្រះ? ចូរសូមអោយព្រះវិញ្ញាណបរិសុទ្ធបង្ហាញលោកអ្នក ប្រសិនបើលោកអ្នកបានរត់ចេញពីព្រះនៅក្នុងផ្នែកណា មួយនៃជីរិតរបស់លោកអ្នកនោះ? ប្រសិនបើលោកអ្នកបានធ្វើដូច្នេះមែន ហេតុអ្វីបានជាត្រូវរង់ចាំបញ្ហាមក សិន មុននឹងលោកអ្នកថ្វាយចិត្តរបស់លោកអ្នកទៅឯព្រះវិញនោះ? តើសព្វថ្ងៃនេះ អ្វីដែលរារាំងមិនអោយ លោកអ្នកថ្វាយរបស់គ្រប់យ៉ាងទៅឯព្រះនោះ?`