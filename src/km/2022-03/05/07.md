---
title:  ការសិក្សាបន្ថែម
date:  29/07/2022
---

សូមអាន Ellen G. White, “The Test of Faith,” pages 145-155, in Patriarchs and Prophets; and “Praise Ye the Lord,” pages 315-319, in Testimonies for the Church, volume 5។

«ព្រះតែងតែប្រទានការសាកល្បងដល់រាស្ត្ររបស់ទ្រង់ជានិច្ច។ សេចក្តីវេទនាគឺជាការសាក ល្បង។ សេចក្តីវេទនាបានញែកអំពើបាបចេញពីយើង។ បន្ទាប់មក យើងនឹងបានក្លាយមកដូចជាមាស អ៊ីចឹង។ ព្រះយេស៊ូវបានទតមើលយើងអនុវត្តនូវការសាកល្បង។ ទ្រង់បានជ្រាបអំពីតម្រូវការរបស់យើង ដើម្បីអោយយើងអាចនឹងក្លាយទៅដូចជាលោហៈដ៏មានតម្លៃមួយយ៉ាងដូច្នោះដែរ។ បន្ទាប់មក យើងនឹង អាចបង្ហាញអំពីសេចក្តីស្រឡាញ់របស់ទ្រង់បាន។ តាមរបៀបនេះ ព្រះបានប្រើការសាកល្បងដ៏ឈឺចាប់ បំផុត ដើម្បីអប់រំដល់ពួកអ្នកបម្រើរបស់ទ្រង់។ ព្រះបានទតឃើញថា ពួកអ្នកបម្រើខ្លះរបស់ទ្រង់មានទេព-កោសល្យដែលពួកគេអាចប្រើ ដើម្បីជួយដល់ព័ន្ធកិច្ចរបស់ទ្រង់បាន។ ដូច្នេះ ព្រះបានការសាកល្បងដ៏ពិសេសៗដល់ពួកមនុស្សទាំងនេះ។ ទ្រង់បានដាក់ពួកគេតាមការងារ និងតាមកន្លែងដែលនឹងបង្ហាញពួកគេអំពីអ្វីដែលមាននៅក្នុងចិត្តរបស់ពួកគេ . . . . ព្រះបានបង្ហាញចំណុចខ្សោយរបស់ពួកគេ។ ទ្រង់បានបង្រៀនពួកគេអោយជឿទុកចិត្តចំពោះទ្រង់។ ការសាកល្បងទាំងនេះគឺជាផ្នែកមួយនៃផែនការរបស់ ព្រះ។ តាមរបៀបនេះ ព្រះអាចនឹងបង្រៀន បង្វឹក និងលត់ដំដល់រាស្ត្ររបស់ទ្រង់បាន។ ព្រះបានធ្វើអោយ រាស្ត្ររបស់ទ្រង់ត្រៀមខ្លួនជាស្រេច ដើម្បីអនុវត្តកិច្ចការទៅតាមទេពកោសល្យដែលទ្រង់បានប្រទានដល់ ពួកគេម្នាក់ៗ»។ ដកស្រង់ពី Ellen G. White, Patriarchs and Prophet, pages 129, 130, adapted។

«តើព្រះបានអនុញ្ញាតអោយលោកអ្នករងទុក្ខដែរឬទេ? បើមែន សូមទទួលយកសេចក្តីវេទនា និងការសាកល្បងចុះ។ សូមចងចាំថា ព្រះបានអនុញ្ញាតអោយលោកអ្នកមានបទពិសោធន៍បែបនេះ។ ដូច្នេះ សូមជឿទុកចិត្តទៅលើទ្រង់នៅក្នុងគ្រាលំបាក និងគ្រាស្រណុកចុះ។ សូមជឿថា ព្រះនឹងប្រទានអ្វីៗ គ្រប់យ៉ាង ដើម្បីអោយលោកអ្នកបានប្រសើរឡើង . . . . នៅពេលដែលយើងរងទុក្ខ យើងត្រូវតែសរសើរ ព្រះដោយចិត្តនៃការដឹងគុណ។ តើយើងអាចបដិសេធមិនសរសើរតម្កើងព្រះ នៅពេលដែលយើងនឹកចាំ អំពីសេចក្តីស្រឡាញ់ដែលទ្រង់បានបង្ហាញយើងនៅលើឈើឆ្កាងយ៉ាងដូចម្តេចទៅបាន? ដកស្រង់ពី Ellen G. White, Testimonies for the Church, volume 5, page 316, adapted។

**សំណួរពិភាក្សា**

`1. នៅក្នុងថ្នាក់ ចូរសូមអោយអ្នកណាម្នាក់ចែកចាយអំពីសាកល្បងខាងឯសេចក្តីជំនឿដ៏លំបាកបំផុត ដែលគាត់ធ្លាប់បានជួប។ តើបុគ្គលម្នាក់នេះបានយកឈ្នះការសាកល្បងរបស់គាត់ដែរឬទេ? តើលោកអ្នក អាចរៀនអ្វីខ្លះ ចេញពីបទពិសោធន៍របស់បុគ្គលម្នាក់នេះ?`

`2. សូមពិនិត្យឡើងវិញ នៅក្នុងរយៈពេល24ម៉ោងចុងក្រោយនៃជីវិតរបស់ព្រះយេស៊ូវ មុនពេលទ្រង់បានធ្វើដំណើរឆ្ពោះទៅឯឈើឆ្កាងនោះ។ តើទ្រង់បានជួបនឹងការសាកល្បងយ៉ាងដូចម្តេចដែរ? តើទ្រង់ត្រូវរងនូវការឈឺចាប់អ្វីខ្លះ? តើព្រះយេស៊ូវបានធ្វើយ៉ាងដូចម្តេចដែរ? តើយើងអាចរៀនក្បួនច្បាប់សំខាន់ៗ អ្វីខ្លះ ចេញពីគំរូរបស់ទ្រង់នេះ? តើក្បួនច្បាប់ទាំងនេះអាចជួយដល់យើង នៅពេលដែលយើងរងទុក្ខដោយ របៀបណាដែរ?`

`3. តើសេចក្តីវេទនាផ្ទាល់របស់យើងអាចក្លាយទៅជាព្រះពរមួយទៅកាន់ការរងទុក្ខដទៃទៀតដោយរបៀប ណា?`