---
title:  ទំហំនៃការរងទុក្ខរបស់យើង
date:  23/07/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 22; យ៉ូហាន 8៖56; ហូសេ 2៖1-12; ហូសេ 2៖14-23; យ៉ូប 1៖6-2៖10; កូរិនថូសទី2 1៖8, 9; កូរិនថូសទី2 11៖23-29; កូរិនថូសទី2 1៖4; អេសាយ 43៖1-7; ហេព្រើរ 4៖15។

> <p>ខចងចាំ</p>
> « ទោះបើយ៉ាងនោះ គង់តែព្រះយេហូវ៉ាបានសព្វព្រះហឫទ័យនឹងវាយទ្រង់ឲ្យជាំ ហើយឲ្យ ឈឺចាប់ កាលណាព្រះជន្មទ្រង់បានត្រូវថ្វាយទុកជាយញ្ញបូជាលោះបាបហើយ នោះទ្រង់នឹងបានឃើញ ពូជពង្សរបស់ទ្រង់ ហើយនឹងចំរើនព្រះជន្មទ្រង់ឲ្យយឺនយូរតទៅ ឯបំណងព្រះហឫទ័យនៃព្រះយេហូវ៉ា នោះនឹងជឿនឡើងដោយព្រះហស្តទ្រង់ » (អេសាយ 53៖10)។

ភរិយារបស់លោកស៊ី អេស ឡូវីស (C.S.Lewish) កំពុងដេករង់ចាំសេចក្តីស្លាប់។ ក្នុងអំឡុង ពេលនេះ លោកឡូវីសបានសរសេរថា «ខ្ញុំមិនបានដឹងថា ខ្ញុំមិនមានគ្រោះថ្នាក់ច្រើន ដោយសារតែការ មិនជឿព្រះនោះឡើយ។ គ្រោះថ្នាក់ពិតប្រាកដសម្រាប់ខ្ញុំនោះគឺមកពីការចង់គិតអវិជ្ជមានអំពីទ្រង់។ ខ្ញុំមិនដែលនឹកឃើញនិយាយថា ‘បើដូច្នេះមែន ព្រះគ្មានទេនៅលើលោក» នោះឡើយ។ ផ្ទុយទៅវិញ ខ្ញុំខ្លាចក្រែងខ្ញុំនិយាយថា ‘តើនេះឬជាព្រះ?’ ទៅវិញទេ។ ដកស្រង់ពី A Grief Observed (New York: HarperCollins Publishers, Inc., 1961), pages 6, 7, adapted។

នៅពេលដែលរឿងនៅក្នុងជីវិតបានក្លាយទៅជាការឈឺចាប់នោះ អ្នកខ្លះបានបដិសេធព្រះ ពេញទំហឹង។ អ្នកខ្លះទៀតអាចនឹងមានអារម្មណ៍អំពីព្រះដូចគ្នាទៅនឹងលោកឡូវីសផងដែរ។ ពួកគេអាចនឹងចាប់ផ្តើមឆ្ងល់អំពីគោលគំនិត និងសេចក្តីជំនឿរបស់ពួកគេអំពីព្រះ។ ពួកគេក៏អាចនឹងចាប់ផ្តើម គិតអវិជ្ជមានអំពីព្រះផងដែរ។ ដូច្នេះ នេះគឺជាទំហំនៃការរងទុក្ខ និងគ្រាលំបាក ដែលព្រះយល់ព្រមអនុញ្ញាតអោយយើងរងនូវការសាកល្បង និងបញ្ហាទាំងឡាយ ដើម្បីអោយបានដូចជាព្រះយេស៊ូវ (រ៉ូម 8៖29)។