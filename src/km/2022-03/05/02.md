---
title:  ការសាកល្បងរបស់លោកអ័ប្រាហាំ
date:  24/07/2022
---

សូមអានអំពីការសាកល្បងដ៏លំបាកមួយរបស់លោកអ័ប្រាហាំនៅក្នុងបទគម្ពីរលោកុប្បត្តិ 22។ ព្រះបានសូមអោយលោកអ័ប្រាហាំថ្វាយលោកអ៊ីសាក ដែលកូនប្រុសរបស់លោកអ័ប្រាហាំ ទុកជា តង្វាយដុតដល់ទ្រង់៊។ សូមលោកអ្នកព្យាយាមស្រមៃមើលអំពីលោកអ័ប្រាហាំនៅក្នុងពេលនេះ។ តើលោក អ្នកគិតថា គាត់មានអារម្មណ៍យ៉ាងដូចម្តេចដែរ? តើហេតុអ្វីបានជាព្រះដ៏បរិសុទ្ធសូមអោយអ្នកជឿដ៏ស្មោះ- ត្រង់របស់ទ្រង់សម្រាប់កូនប្រុសខ្លួនឯងយ៉ាងដូច្នេះ? ចុះចំណែកឯសេចក្តីសន្យារបស់ព្រះចំពោះលោក អ័ប្រាហាំវិញនោះ? ព្រះបានសន្យាថា នឹងធ្វើអោយលោកអ័ប្រាហាំក្លាយទៅជាឪពុកនៃសាសន៍ជាច្រើន។ តើសេចក្តីសន្យានេះអាចកើតឡើងដោយគ្មានកូនប្រុសយ៉ាងដូចម្តេចទៅបាន?

`តើហេតុអ្វីបានជាព្រះសូមអោយលោកអ័ប្រាហាំថ្វាយលោកអ៊ីសាកទុកជាតង្វាយដុតដល់ទ្រង់ យ៉ាងដូច្នេះ? ព្រះបានជ្រាបអ្វីៗគ្រប់យ៉ាងដែលនឹងត្រូវកើតឡើង មែនទេ? ដូច្នេះ តើព្រះចង់អោយលោក អ័ប្រាហាំរៀនមេរៀនសំខាន់អ្វី ចេញពីការសាកល្បងនេះ?`

ព្រះបានប្រទានការសាកល្បងដ៏លំបាកបំផុតមួយដល់លោកអ័ប្រាហាំ។ «ព្រះបានរង់ចាំប្រទាន ការសាកល្បងជាលើកចុងក្រោយនេះដល់លោកអ័ប្រាហាំ នៅពេលដែលគាត់មានវ័យចំណាស់ទៅហើយ។ នៅគ្រានេះនៅក្នុងជីវិតរបស់គាត់ លោកអ័ប្រាហាំចង់សម្រាកពីការសាកល្បង និងការរងទុក្ខជាខ្លាំង»។ ដកស្រង់ពី Ellen G. White, Patriarchs and Prophets, page 147, adapted។ តើនេះគឺជាការសាកល្បងរបស់ព្រះដែលមានសតិមិនល្អឬ? ទេ មិនមែនដូច្នេះឡើយ។ «ការសាកល្បងបានធ្វើអោយលោកអ័ប្រាហាំឈឺចាប់ និងរងទុក្ខជាខ្លាំង។ ព្រះបានអនុញ្ញាតអោយលោកអ័ប្រាហាំយល់ចេញពីបទ ពិសោធន៍ផ្ទាល់ខ្លួនរបស់គាត់ អំពីទំហំនៃការលះបង់របស់ព្រះ ដើម្បីអោយទ្រង់អាចសង្គ្រោះយើងបាន»។ ដកស្រង់ពី Patriarchs and Prophets, page 154, adapted។

បទពិសោធន៍ដ៏អាក្រក់នេះគ្រាន់តែជាការសាកល្បងប៉ុណ្ណោះ។ ព្រះមិនដែលចង់អោយលោក អ័ប្រាហាំសម្លាប់កូនប្រុសរបស់គាត់នោះឡើយ។ ការសាកល្បងនេះយើងអំពីចំណុចដ៏សំខាន់មួយ ទាក់ទងទៅនឹងរបៀបដែលព្រះធ្វើការ។ ព្រះប្រហែលជាអាចសូមអោយយើងធ្វើអ្វីមួយ ដែលទ្រង់មិនចង់អោយយើងបញ្ចប់នោះឡើយ។ ហើយព្រះក៏ប្រហែលជាអាចសូមអោយយើងទៅកន្លែងណាមួយ ដែល ទ្រង់មិនចង់អោយយើងទៅនោះដែរ។ អ្វីដែលសំខាន់បំផុតចំពោះព្រះនោះ មិនមែនជាចុងបញ្ចប់នោះ ឡើយ ប៉ុន្តែ ជាអ្វីដែលយើងបានរៀននៅតាមផ្លូវវិញ។

ព្រះយេស៊ូវប្រហែលជាបានគិតអំពីបទពិសោធន៍របស់លោកអ័ប្រាហាំ នៅពេលដែលទ្រង់ មានបន្ទូលថា «លោកអ័ប្រាហាំ ជាអយ្យកោអ្នករាល់គ្នា លោកបានត្រេកអរដោយឃើញគ្រាខ្ញុំ លោកក៏បានឃើញមែន ហើយមានសេចក្តីរីករាយ» (យ៉ូហាន 8៖56) ក៏ថាបាន។ លោកអ័ប្រាហាំបានឃើញការយាងមករបស់ព្រះយេស៊ូវ ដោយសារតែគាត់បានគោរពតាមព្រះ។ លោកអ័ប្រាហាំមិនបានគិតថា សេចក្តីបង្គាប់អោយសម្លាប់កូនប្រុសរបស់គាត់នេះចេញមកពីសាតាំងនោះឡើយ។ លោកអ័ប្រាហាំបាន ដឹងថា ព្រះបានសូមអោយគាត់ថ្វាយកូនប្រុសរបស់គាត់ដល់ទ្រង់។ នេះគឺជាមូលហេតុដែលនាំអោយលោកអ័ប្រាហាំបានទទួលជោគជ័យ ព្រមទាំងបានរៀនចេញពីបទពិសោធន៍នេះផង។ គាត់បានដឹងថា នៅពេលណាដែលព្រះបានមានបន្ទូលមកកាន់គាត់។

`តើលោកអ្នកដឹងថា ព្រះមានបន្ទូលមកកាន់លោកអ្នកនៅពេលណាដែរឬទេ? តើព្រះបានទំនាក់ ទំនងលោកអ្នកអំពីផែនការរបស់ទ្រង់សម្រាប់ជីវិតរបស់លោកអ្នកដោយវិធីណាខ្លះ?`