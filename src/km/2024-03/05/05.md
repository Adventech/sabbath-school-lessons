---
title:  បានបដិសេធ និងបានទទួលយក
date:  31/07/2024
---

`សូមអានគម្ពីរម៉ាកុស 6:1-6។ តើហេតុអ្វីបានជាមនុស្សពីភូមិណាសារ៉ែត ដែលជាស្រុក កំណើតរបស់ព្រះយេស៊ូវ បានបដិសេធទ្រង់យ៉ាងដូច្នេះ?`

ជាញឹកញាប់ នៅពេលដែលអ្នកនៅក្នុងស្រុកណាម្នាក់ បានក្លាយមកជាមនុស្ស ដែលមានកេរិ៍្តឈ្មោះ អ្នកស្រុកតែងតែសប្បាយចិត្ត។ ប៉ុន្តែ អារម្មណ៍បែបនេះ មិនបានកើតឡើងដល់មនុស្ស នៅក្នុងភូមិណាសារ៉ែត នោះឡើយ។ មនុស្សនៅក្នុងភូមិណាសារ៉ែត បានភ្ញាក់ផ្អើល និងបានអន់ចិត្តនឹងភាពជោគជ័យរបស់ព្រះយេស៊ូវ។ ពួកគេពិបាកនឹងទទួលយកការផ្លាស់ប្តូររបស់ទ្រង់ ពីជាងឈើ ទៅជាគ្រូបង្រៀន និងជាគ្រូពេទ្យ នេះណាស់។ ភាគច្រើន ព្រះយេស៊ូវបានធ្វើការអស្ចារ្យរបស់ទ្រង់ នៅក្នុងភូមិកាពើណិម មិនមែននៅក្នុង ភូមិណាសារ៉ែតនោះទេ (សូមអានគម្ពីរលូកា 4:23)។ ដូច្នេះហើយ មនុស្សខ្លះនៅក្នុងភូមិណាសារ៉ែត ប្រហែលជាច្រណែន ឬខឹងពីរឿងនេះ ក៏ថាបាន។ សំខាន់ជាងគេបំផុតនោះ គឺថា ព្រះយេស៊ូវបានជំទាស់ គំនិតគ្នា ជាមួយនឹងគ្រួសាររបស់ទ្រង់រួចទៅហើយ (ម៉ាកុស 3:31-35) ដូចដែលយើងបានឃើញ នៅ ក្នុងមេរៀនទី3 យ៉ាងដូច្នោះដែរ។

`សូមប្រៀបធៀបកិច្ចការរបស់សិស្សទាំង12នាក់ ជាមួយនឹងការស្លាប់របស់លោកយ៉ូហាន បាទីស្ទ (ម៉ាកុស 6:7-30)។ សូមពិភាក្សានៅក្នុងថ្នាក់ អំពីភាពខុសគ្នានៃចំណុចទាំង2នេះ។`

នៅក្នុងគម្ពីរម៉ាកុស 6:7-30 យើងបានអាន អំពីរឿងប្រភេទ «កខក» (សូមមើលការសិក្សា ពីម្សិលមិញ និងមេរៀនទី3 សម្រាប់ព័ត៌មានបន្ថែមទៀត)។ ពួកសិស្សទាំង12នាក់ បាននាំសាររបស់ ព្រះយេស៊ូវ ទៅប្រាប់គ្រប់ទីកន្លែង ខណៈពេលដែលលោកយ៉ូហានស្នាក់នៅក្នុងទីឃុំឃាំងនៅឡើយ ហើយ គេក៏មិនឱ្យគាត់អធិប្បាយតទៅទៀតដែរ។ នៅក្នុងដំណើររបស់ពួកគេ ព្រះយេស៊ូវបានបង្គាប់សិស្សរបស់ ទ្រង់ មិនឱ្យយកសំភារៈជាច្រើនទៀត ទៅជាមួយពួកគេនោះទេ។ ព្រះយេស៊ូវបានប្រាប់ពួកគេ ឱ្យពឹងផ្អែក ទៅលើជំនួយពីអ្នកដទៃទៀត។ ដំបូន្មាននេះ បានធ្វើឱ្យសិស្សរបស់ព្រះយេស៊ូវ ពឹងផ្អែកទៅលើអ្នក ដែល ពួកគេបានបម្រើវិញ។ នៅពេលដែលពួកគេត្រូវពឹងពាក់ជំនួយពីអ្នកដទៃ នៅពេលនោះ ពួកគេនឹងបាន ក្លាយជាមិត្ត ជាមួយនឹងអ្នកដែលត្រូវការស្តាប់សាររបស់ពួកគេវិញ។

លោកយ៉ូហាន បាទីស្ទមិនមែនជាមិត្ត នឹងស្តេចហេរ៉ូឌ ឬពូជពង្សរបស់ទ្រង់នោះទេ។ លោក ម៉ាកុសបានប្រាប់យើង អំពីការស្លាប់ដ៏រន្ធត់របស់លោកយ៉ូហាន បាទីស្ទ។ កូនស្រីរបស់នាងហេរ៉ូឌាស បាន រាំថ្វាយស្តេចហេរ៉ូឌ។ បន្ទាប់មក នាងបានសូមស្តេច នូវថាសមួយ ដែលមានក្បាលរបស់លោកយ៉ូហាន បាទីស្ទនៅលើថាសនោះ។ លោកយ៉ូហានត្រូវបានគេសម្លាប់ ស្របពេលដែលសិស្សរបស់ព្រះយេស៊ូវ បាន ប្រកាសដំណឹងល្អ។ ការស្លាប់របស់លោកយ៉ូហាន បានបង្ហាញពីការសុគតរបស់ព្រះយេស៊ូវ នៅក្នុងពេល ខាងមុខ ឆាប់ៗនេះ (ម៉ាកុស 15 និង16)។ បន្ទាប់ពីគេបានសម្លាប់លោកយ៉ូហាន និងបញ្ចុះសពគាត់ រួចមក នោះមានគេបានឱ្យរបាយការណ៍មកថា លោកយ៉ូហានបានរស់ពីស្លាប់ឡើងវិញ (ម៉ាកុស 6:29, 14-16)។

`តើមានអ្នកណាម្នាក់ បានបដិសេធលោកអ្នក ដូចជាអ្នកដទៃបានបដិសេធព្រះយេស៊ូវដែរឬទេ? តើលោកអ្នកបានរងទុក្ខ នូវរឿងអ្វីមួយ ដែលធ្វើឱ្យលោកអ្នកពិបាកនឹងយល់ដែរឬទេ? តើលោកអ្នកបានរៀន មេរៀនអ្វីខ្លះ ចេញពីបទពិសោធន៍ទាំងនេះ ដែលនៅពេលអនាគត អាចជួយដល់លោកអ្នកបាន នៅពេល ដែលរឿងអាក្រក់ដដែលនេះ បានកើតឡើងម្តងទៀតនោះ?`