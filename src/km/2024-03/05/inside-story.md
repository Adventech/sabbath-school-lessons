---
title:  រឿងខ្លី
date:  02/08/2024
---

### ការផ្លាស់ប្តូរចិត្ត ដែលមិននឹកស្មានដល់

នៅក្នុងនាមជាសិស្សសាកលវិទ្យាល័យ នាងអានើសបានឮជាច្រើនលើកច្រើនសាថា «នៅពេល ដែលប្អូនរៀនចប់ សាលារៀនយើង នឹងមានការងារមួយឱ្យប្អូន»។ ប៉ុន្តែ នៅពេលដែលនាងរៀនចប់ គ្មានអ្នកណាម្នាក់ផ្តល់ការងារឱ្យនាងធ្វើឡើយ។ ឪពុកបានព្រួយបារម្ភពីរឿងនេះយ៉ាងខ្លាំង។ នៅក្នុងប្រទេស អាមេនី ជាទូទៅ ឪពុកតែងតែជួយដល់កូនៗរបស់ពួកគេ។ ឪពុកខ្លះ ថែមទាំងឱ្យប្រាក់ទៅក្រុមហ៊ុន ឱ្យជួល កូនៗរបស់ពួកគេទៀតផង។ ប៉ុន្តែ ឪពុកមិនបានឱ្យប្រាក់ទៅក្រុមហ៊ុនណាឡើយ ដូច្នេះហើយ បានជានាង អានើសពុំមានការងារធ្វើ នៅក្នុងស្រុករបស់នាង នៅឯប្រទេសអាមេនីនេះឡើយ។

បន្ទាប់មក នាងបានរៀន អំពីអង្គការនៃបេសកជនអន្តរនិកាយ មកពីប្រទេសអាមេរិក ដែលអង្គការ នោះ កំពុងតែស្វែករកអ្នកបកប្រែជនជាតិអាមេនីម្នាក់។ ការងារនេះ មានប្រាក់ខែតិចតួចណាស់ ហើយការងារ នេះ ក៏តម្រូវឱ្យនាងផ្លាស់ទីកន្លែង ទៅកាន់ទីក្រុងវ៉ាន់ណាដូស (Vanadoz) ដែលជាទីលំនៅបណ្តោះអាសន្ន ដែលនៅជិតស្រុករបស់នាង។ នាងបានសូមការអនុញ្ញាតពីឪពុករបស់នាង ដើម្បីធ្វើកាជាអ្នកបកប្រែ។ ប្រទេសអាមេនីភាគច្រើន គឺជាសង្គមគោរពដូនតា ដោយមានឪពុកជាអ្នកណែនាំនៅក្នុងការសម្រេចចិត្ត ជាច្រើនយ៉ាង។ ឪពុកបានគិតថា ការធ្វើការជាមួយនឹងជនជាតិបរទេស អាចនឹងក្លាយជាឱកាសដ៏ល្អមួយ សម្រាប់នាងអានើស។ គាត់បាននិយាយថា «បាទ កូនអាចទៅធ្វើការ នៅទីនោះបាន»។

នាងអានើស បានរកបានការងារមួយ។ នាងសប្បាយចិត្តណាស់។ ពីព្រោះកាលពី4ឆ្នាំមុន ឪពុក របស់នាង បានបិទមិនឱ្យនាងទៅព្រះវិហារ ដើម្បីទទួលបុណ្យជ្រមុជទឹកនោះទេ។ ឥឡូវនេះ នាងកំពុងតែ អានព្រះគម្ពីរ ដោយបានចែករំលែក អំពីព្រះយស៊ូវ ជាមួយនឹងអ្នកដទៃ និងមានប្រាក់ឈ្នួល នៅក្នុងការធ្វើ ការងារនេះ។ ខណៈពេលដែលនាងបានធ្វើការ ចំណង់ចង់ធ្វើជាបេសកជន បានចូលមកក្នុងចិត្តរបស់នាង។ នៅពេលដែលការងារនេះបានចប់ទៅ នាងបានត្រឡប់មកផ្ទះវិញ ទាំងឆ្ងល់នៅក្នុងចិត្តថា តើនាងអាចបំពេញ ក្តីសុបិនរបស់នាងមួយនេះ យ៉ាងដូចម្តេចទៅបាន។ បន្ទាប់ពីបានអធិស្ឋាន និងបានតមអត់ អស់រយៈពេល 3ថ្ងៃរួចមក នាងបានអានកណ្ឌគម្ពីរនិក្ខមនំ ដែលបានចែងថា ព្រះបានបង្គាប់លោកម៉ូសេ តាមរយៈគុម្ពបន្លា ភ្លើង ដើម្បីឱ្យគាត់ទៅសូមឱ្យស្តេចផារ៉ោន អនុញ្ញាតឱ្យរាស្ត្ររបស់ទ្រង់ ចេញទៅបម្រើទ្រង់វិញ។ នាងអានើស បានយល់ឃើញនៅក្នុងចិត្តថា ព្រះកំពុងតែមានបន្ទូលមកកាន់នាងថា «ចូរកូនសូមឪពុកកូន ឱ្យអនុញ្ញាត ឱ្យកូនស្រីបម្រើខ្ញុំចុះ»។ នាងបានដើរទៅរកឪពុក រួចសួរថា «ប៉ា តើប៉ាអាចអនុញ្ញាតឱ្យខ្ញុំទៅរៀន ធ្វើជា បេសកជន នៅក្នុងប្រទេសដទៃទៀត បានអត់?»។ ប៉ាបានឆ្លើយថា «អត់ទេកូន ប៉ាមិនឱ្យកូនទៅទេ»។ នៅព្រឹកថ្ងៃបន្ទាប់ នាងអានើសបានឃើញនៅក្នុងកណ្ឌគម្ពីរទំនុកតម្កើង ដែលស្តេចផារ៉ោនបានបដិសេធសំណើរបស់លោកម៉ូសេ ប៉ុន្តែ ព្រះបានបញ្ជូន នលោកម៉ូសេ ឱ្យត្រឡប់ទៅវិញ ដោយទ្រង់បានមានបន្ទូលថា «ទៅ ចូរទៅប្រាប់ស្តេចផារ៉ោនចុះ»(បកប្រែថ្មី)។ នាងបានចូលទៅរកឪពុកម្តងទៀត។ នាងបានសួរម្តងទៀត ថា «ប៉ា តើប៉ាអាចអនុញ្ញាតឱ្យខ្ញុំទៅរៀន ធ្វើជាបេសកជន នៅក្នុងប្រទេសដទៃទៀត បានអត់?»។ ឪពុក បានឆ្លើយម្តងទៀតថា «ប៉ាមិនឱ្យកូនទៅទេ»។

នាងបានបន្តអានកណ្ឌគម្ពីរនិក្ខមនំតទៅទៀត។ ព្រះបានចាត់ឱ្យលោកម៉ូសេ ទៅប្រាប់ស្តេចផារ៉ោន ជាច្រើនលើកច្រើនសា។ ជារៀងរាល់ពេលដែលលោកម៉ូសេ និយាយទៅកាន់ស្តេចផារ៉ោន នាងអានើសក៏ បាននិយាយទៅកាន់ឪពុកនាងដែរ។ ឪពុកបានបែរទៅជាអន់ចិត្តវិញ។ ថ្ងៃមួយ គាត់បានផ្ទុះកំហឹងឡើង រួចឧទានថា «កូនទៅតែព្រះវិហាររបស់កូន ហើយជ្រមុជទឹកនៅទីនោះទៅ បានហើយ រីឯរឿងធ្វើជាបេសកជន នៅឯប្រទេសក្រៅ កូនបំភ្លេចវាទៅ»។

នាងអានើសបានកើតចិត្តងឿងឆ្ងល់។ នាងមិនបានរំពឹងទុកថា ឪពុករបស់នាងនឹងឆ្លើយចម្លើយបែបនេះទេ។ បន្ទាប់មក នាងបានសម្រេចចិត្តទៅព្រះវិហារ។ នាងបានធ្វើដំណើរទៅកាន់ទីក្រុងជិតនោះ ដែលជាទីកន្លែង ដែលព្រះវិហារអាត់វេនទីស្ទ កំពុងតែរៀបចំកម្មវិធីផ្សាយដំណឹងល្អ។ បន្ទាប់មក នៅពេល ដែលអ្នកអធិប្បាយ បានសួរថា អ្នកណាខ្លះចង់ជ្រមុជទឹក នោះនាងអានើសបានក្រោកឈរឡើង។ អ្នក អធិប្បាយបានសួរនាំថា «តើកូនស្រីបានគិតច្បាស់ហើយឬនៅ? ចុះចំណែកឪពុកកូនវិញ តើគាត់យល់ យ៉ាងណាដែរ?»។

គ្រប់គ្នា សុទ្ធតែបានដឹងរឿងរបស់នាង។ ប៉ុន្តែ នាងអានើសបាននិយាយថា «ឪពុករបស់ខ្ញុំ គាត់យល់ព្រមឱ្យខ្ញុំជ្រមុជទឹកហើយ»។ ឪពុកមិនបានបញ្ឈប់ពិធីបុណ្យជ្រមុជទឹកនេះឡើយ។ ដូច្នេះហើយ នាង អានើសបានជ្រមុជចូលទៅក្នុងទឹក ដោយក្តីអំណរ។