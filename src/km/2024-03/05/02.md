---
title:  ព្រះគម្ពីរតែមួយគត់
date:  28/07/2024
---

`សូមអានរឿងនៅក្នុងគម្ពីរម៉ាកុស 4:35-41។ តើនៅក្នុងរឿងនេះ មានហេតុការណ៍អ្វីកើត ឡើង?`

នៅដើមកណ្ឌគម្ពីរម៉ាកុស ជំពូក4 ព្រះយេស៊ូវបានយាងឡើងទៅលើទូក ដើម្បីបង្រៀនពួក បណ្តាជន ដែលនៅតាមសមុទ្រ។ នៅក្នុងគម្ពីរម៉ាកុស 4:10-12 ព្រះយេស៊ូវអាចនឹងយាងចេញពីទូកម្តង ទៀតបាន ដើម្បីនិយាយជាមួយនឹងសិស្សរបស់ទ្រង់ តាមបែបឯកជន។ ព្រះយេស៊ូវបានបង្រៀន អស់ រយៈពេលមួយថ្ងៃពេញ។ ដូច្នេះហើយ ទ្រង់បានអស់កម្លាំងជាខ្លាំង។ នៅចុងបញ្ចប់នៃថ្ងៃនោះ ពួកសិស្ស បាននាំព្រះយេស៊ូវ ចូលទៅក្នុងទូកវិញ។ នៅពេលនោះ ព្រះយេស៊ូវបានផ្ទំលក់។ បន្ទាប់មក ព្យុះដ៏ធំមួយ បានចាប់ផ្តើមបក់បោក មកលើព្រែកនោះ។ ទូកបានស្ថិតនៅក្នុងគ្រោះថ្នាក់ ដែលបានបក់បោក ដោយ សមុទ្រ។ ទូកបម្រុងនឹងលិចទៅហើយ នៅពេលដែលពួកសិស្សបានដាស់ព្រះយេស៊ូវឱ្យតើនឡើងនោះ។ ទ្រង់បានបង្គាប់ខ្យល់ និងរលកឱ្យឈប់។ សមុទ្រទាំងមូល បានស្ងប់ទៅវិញ។ ជាការពិតណាស់ ពួកសិស្ស បានភ័យខ្លាចជាខ្លាំង នៅពេលដែលពួកគេបានឃើញបាដិហារ្យដ៏អស្ចារ្យនេះ មកពីព្រះ។

`សូមអានគម្ពីរទំនុកតម្កើង 104:1-9។ តើរូបស័ព្ទរបស់ព្រះយេហូវ៉ា នៅក្នុងខទាំងនេះ បាន ប្រៀបធៀបជាមួយនឹងព្រះយេស៊ូវ នៅពេលដែលទ្រង់បញ្ឈប់ខ្យល់ព្យុះនោះយ៉ាងដូចម្តេច?`

រឿងនៅក្នុងគម្ពីរម៉ាកុស 4:35-41 គឺជាគំរូមួយ តំណាងឱ្យ «តេអូផានី (theophany)»។ តេអូផានី គឺជាគ្រាមួយ នៅពេលដែលព្រះ ឬទេវតារបស់ទ្រង់ បានបង្ហាញរូបអង្គ ឱ្យមនុស្សលោកបាន ឃើញ។ តេអូផានី មាន5ផ្នែក៖ (1) ព្រះបានបង្ហាញអង្គទ្រង់ថា ទ្រង់មានអំណាចខ្លាំងពូកែ នៅក្នុងវិធី មួយដ៏ពិសេស។ (2) មនុស្សលោកបានភ័យខ្លាច។ (3) ព្រះអម្ចាស់ ឬទេវតារបស់ទ្រង់ បានប្រាប់មនុស្ស លោក កុំឱ្យខ្លាច។ (4) ព្រះ ឬទេវតា បានប្រទានសារដ៏ពិសេសមួយដល់មនុស្សលោក។ (5) មនុស្ស លោក បានទទួលយកសារនោះ។ រឿងនៅក្នុងគម្ពីរម៉ាកុស 4:35-41 មានតេអូផានីចំនួន4កន្លែង៖ (1) ព្រះយេស៊ូវបានបញ្ឈប់ព្យុះ។ បាដិហារ្យនេះ បានបង្ហាញយើងថា ទ្រង់មានអំណាចជាទីបំផុត។ (2) ពួកសិស្សបានភ័យខ្លាច។ (3) ព្រះយេស៊ូវបានសួរពួកសិស្សរបស់ទ្រង់ថា ហេតុអ្វីបានជាពួកគេភ័យខ្លាច។ សំណួរនេះ គឺជាផ្នែកទី3 ដែលត្រូវបានបង្គាប់ថា កុំឱ្យភ័យខ្លាចឡើយ។ (4) សិស្សរបស់ព្រះយេស៊ូវបាន ឆ្ងល់អំពីព្រះយេស៊ូវ និងសួរនាំអំពីអត្តសញ្ញាណរបស់ទ្រង់។ សំណួរនេះ គឺជាផ្នែកទី5 នៃតេអូផានី ដោយបានបង្ហាញពីរបៀបដែលមនុស្សលោកបានឆ្លើយតបទៅនឹងសាររបស់ព្រះ។ ផ្នែកដែលបានបាត់ គឺជាព្រះបន្ទូលដែលមានប្រភពមកពីព្រះវិញ។ តើហេតុអ្វីបានជាផ្នែកនេះ បានបាត់យ៉ាងដូច្នេះ? សូមចងចាំ ថា ព្រះយេស៊ូវបានលាក់អត្តសញ្ញាណរបស់ទ្រង់។ ដូច្នេះហើយ ផ្នែកទី5 គឺស្ថិតនៅក្នុងអត្តចរិតរបស់ទ្រង់ វិញ។ លោកម៉ាកុសនឹងប្រាប់យើងថា ព្រះយេស៊ូវជាអ្នកណា ប៉ុន្តែ យើងចាំបាច់ត្រូវតែរង់ចាំចម្លើយជាមុន សិន។ ដ្បិតនៅពេលដែលពួកសិស្សបានសួរគ្នាថា «តើលោកនេះជាអ្វី បានជាខ្យល់ និងសមុទ្រក៏ស្តាប់ បង្គាប់លោកដូច្នេះ» (ម៉ាកុស 4:41) នោះអ្នកអានកណ្ឌគម្ពីរម៉ាកុស ត្រូវតែផ្តល់នូវចម្លើយ ដែលបាន លាក់កំបាំងនេះ គឺថា ព្រះយេស៊ូវជាព្រះរាជបុត្រារបស់ព្រះ និងជាព្រះអម្ចាស់។

`ព្រះទ្រង់មានអំណាចខ្លាំងពូកែ។ តើលោកអ្នកអាចរៀនជឿទុកចិត្ត ទៅលើអំណាចរបស់ទ្រង់ នៅក្នុងផ្នែកទាំងអស់នៃជីវិតរបស់លោកអ្នកនោះ ដោយរបៀបណា?`