---
title:  បាដិហារ្យនៅជុំវិញសមុទ្រកាលីឡេ
date:  27/07/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 4:35-41; ម៉ាកុស 5:1-20; ម៉ាកុស 5:21-24; ម៉ាកុស 6:1-6; ម៉ាកុស 6:34-52។

> <p>ខចងចាំ</p>
> «តែទ្រង់មិនអនុញ្ញាតទេ ដោយព្រះបន្ទូលថា ចូរទៅផ្ទះទៅ ហើយប្រាប់បងប្អូនឯងពីការធំ ទាំងម៉្លេះ ដែលព្រះអម្ចាស់បានមេត្តាប្រោសដល់ឯងវិញ» (ម៉ាកុស 5:19)។

ភាគច្រើន ព្រះយេស៊ូវបានធ្វើកិច្ចការរបស់ទ្រង់សម្រាប់ព្រះ នៅជុំវិញសមុទ្រកាលីឡេ។ ជាការពិតណាស់ សមុទ្រកាលីឡេ គឺជាព្រែកមួយយ៉ាងធំ។ ព្រែកនេះមានប្រវែង21គីឡូម៉ែត និងមាន ទំហំ8គីឡូម៉ែត។ សមុទ្រកាលីឡេ គឺជាព្រែកដ៏ធំជាងគេបំផុត នៅក្នុងតំបន់នេះ។ មនុស្សជាច្រើន បាន រស់នៅក្បែរសមុទ្រនេះ ដើម្បីប្រកបរបរចិញ្ចឹមជីវិត នៅលើព្រែកនេះ។

បទគម្ពីរម៉ាកុស ជំពូក4 បានបញ្ចប់រឿង អំពីដំណើរដែលព្រះយេស៊ូវ និងពួកសិស្សរបស់ ទ្រង់ បានឆ្លងកាត់សមុទ្រកាលីឡេ។ បន្ទាប់មក ព្យុះបានចាប់ផ្តើមបក់បោកឡើង។ ប៉ុន្តែ ព្រះយេស៊ូវ បានបង្គាប់ខ្យល់ និងសមុទ្រឱ្យនៅស្ងៀមវិញ។ បន្ទាប់មក បទគម្ពីរម៉ាកុស ជំពូក6 បានបញ្ចប់ជាមួយ នឹងរឿងសមុទ្រកាលីឡេវិញ។ ម្តងនេះ ព្រះយេស៊ូវបានដើរនៅលើទឹក ឆ្ពោះទៅរកសិស្សរបស់ទ្រង់ ដែលនៅលើទូក។ នៅក្នុងចន្លោះនៃរឿងទាំង2 អំពីព្រែកនេះ លោកម៉ាកុសបានប្រាប់យើង អំពីបាដិហារ្យ ដែលព្រះយេស៊ូវបានធ្វើ នៅលើទីគោក។ លោកម៉ាកុសក៏បានប្រាប់យើងអំពីគ្រាដំបូង ដែលព្រះយេស៊ូវ បានចាត់ឱ្យសិស្សរបស់ទ្រង់ ចេញទៅអធិប្បាយនោះដែរ។ ដូច្នេះហើយ សប្តាហ៍នេះ យើងនឹងក្រឡេក មើលរឿងទាំងនេះ។

រឿងទាំងនេះ បានបង្ហាញយើងថា ព្រះយេស៊ូវជាអ្នកណា ដោយសារតែទ្រង់បានបញ្ឈប់ព្យុះ។ ទ្រង់បានបណ្តេញអារក្ស។ ទ្រង់បានព្យាបាលស្ត្រីម្នាក់ ដែលបានពាល់ព្រះពស្តរបស់ទ្រង់។ ទ្រង់បាន ប្រោសក្មេងស្រីម្នាក់ដែលបានស្លាប់ ឱ្យរស់ឡើងវិញ។ ទ្រង់បានចម្អែតមនុស្ស5000នាក់ ជាមួយនឹង នំប័ុង5ដុំ និងត្រី2កន្ទុយ។ ទ្រង់បានដើរនៅលើទឹក។ បាដិហារ្យទាំងនេះ បានជួយឱ្យសិស្សរបស់ទ្រង់ យល់ថា ព្រះយេស៊ូវ ជាព្រះរាជបុត្រារបស់ព្រះ កាន់តែច្បាស់ឡើងបន្ថែមទៀត។