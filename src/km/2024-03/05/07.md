---
title:  ការសិក្សាបន្ថែម
date:  02/08/2024
---

សូមអាន Ellen G. White, “Peace, Be Still,” and “The Touch of Faith,” pages 333-348, in _The Desire of Ages_។

«ព្រះកំពុងតែបង្ហាត់រាស្ត្ររបស់ទ្រង់ ដើម្បីឱ្យជីវិតរបស់ពួកគេ បានបង្ហាញថា ពួកគេបានធ្វើតាមទ្រង់ជារៀងរាល់ថ្ងៃ។ មនុស្សដែលបានធ្វើតាមព្រះ ពួកគេនឹងទទួលបានបទពិសោធន៍ផ្ទាល់ខ្លួន នៅក្នុងការរៀនអំពីព្រះ និងរៀនពីផែនការរបស់ទ្រង់ សម្រាប់ជីវិតរបស់ពួកគេ។ យើងត្រូវតែផ្ទៀងស្តាប់ ព្រះ មានបន្ទូលមកកាន់ចិត្តរបស់យើង។ យើងត្រូវតែរង់ចាំ ឱ្យព្រះមានបន្ទូលមកកាន់យើង។ ដ្បិតនៅ ពេលណាដែលយើងបាននៅស្ងៀម នោះយើងនឹងបានឮសំឡេងរបស់ទ្រង់ មានបន្ទូលមកកាន់យើង ជាមិនខាន។ ពីព្រោះទ្រង់បានមានបន្ទួលថា “ចូរបង្អង់សិន ឲ្យបានដឹងថា អញជាព្រះ” (ទំនុកតម្កើង 46:

10)។ នៅពេលដែលយើងដឹងថា ព្រះជាអ្នកណាហើយ នោះយើងនឹងបានរកឃើញការសម្រាកយ៉ាងពិតប្រាកដ។ ពីព្រោះមនុស្ស ដែលនៅជុំវិញយើង គ្រប់ទីកន្លែង បានជាប់រវល់ និងតក់ក្រហល់។ ពួកគេ បានព្រួយបារម្ភ ជាមួយនឹងរឿងជាច្រើន ដែលពួកគេត្រូវធ្វើ។ ប៉ុន្តែ នៅពេលដែលយើងបានរកឃើញ ការ សម្រាកនៅក្នុងព្រះ នោះយើងនឹងមានអារម្មណ៍ថា យើងបានទទួលថាមពលមួយ យ៉ាងថ្មីស្រឡាង។ ដ្បិតចិត្តរបស់យើង នឹងមានពេញទៅដោយពន្លឺ និងសេចក្តីសុខសាន្ត ដែលបានមកពីស្ថានសួគ៌។ ជីវិត របស់យើង នឹងបង្ហាញអ្នកដទៃថា ព្រះគឺជាអ្នកគ្រប់គ្រងយើង។ ពន្លឺ និងសេចក្តីសុខសាន្តនេះ នឹងពាល់ចិត្ត របស់ពួកគេ»។ ដកស្រង់ពី Ellen G. White, _The Desire of Ages_, page 363, adapted។

«អ្នកខ្លះ បានឆ្ងល់ថា ហេតុអ្វីបានជាព្រះយេស៊ូវ មិនបានប្រទានសុខភាព កម្លាំង និងទ្រព្យសម្បត្តិ ដល់រាស្ត្ររបស់ទ្រង់យ៉ាងដូច្នេះ។ ពួកគេបានមើលឃើញបាដិហារ្យ និងកិច្ចការល្អៗជាច្រើន ដែលទ្រង់ បានធ្វើ។ បើដូច្នេះមែន ហេតុអ្វីបានជាព្រះយេស៊ូវ រំដោះរាស្ត្ររបស់ទ្រង់ ចេញពីខ្មាំងសត្រូវ ហើយប្រទាន កិត្តិយស និងអំណាចដល់ពួកគេយ៉ាងដូច្នេះ? តើព្រះយេស៊ូវមិនបានមានបន្ទូលថា ព្រះបានចាត់ទ្រង់ ឱ្យមកផែនដីនេះដែរឬទេ? បើអ៊ីចឹងមែន ហេតុអ្វីបានជាព្រះយេស៊ូវបានបដិសេធ មិនព្រមធ្វើជាស្តេចនៃសាសន៍អ៊ីស្រាអែលយ៉ាងដូច្នេះ? ពួកបណ្តាជន មិនបានយល់ពីព្រះយេស៊ូវនោះទេ។ ចំពោះពួកគេ ព្រះយេស៊ូវ គឺជាមនុស្សអាថ៌កំបាំងម្នាក់។ នៅពេលដែលទ្រង់បានបដិសេធមិនព្រមធ្វើជាស្តេច នោះពួក បណ្តាជនបានយល់ខុសពីទ្រង់វិញ។ មនុស្សជាច្រើន បានគិតថា ទ្រង់បានបដិសេធ មិនព្រមធ្វើជាស្តេច ដោយសារតែទ្រង់ស្ទាក់ស្ទើរ អំពីអត្តសញ្ញាណរបស់ទ្រង់ និងគោលបំណង ដែលទ្រង់ត្រូវបានបញ្ជូនមក។ ដូច្នេះហើយ ពួកបណ្តាជន បានបណ្តោយឱ្យការសង្ស័យនេះ ចូលទៅក្នុងចិត្តរបស់ពួកគេ។ ដូច្នេះហើយ សាតាំងបានធ្វើឱ្យពួកបណ្តាជន យល់ខុសអំពីព្រះយេស៊ូវ ហើយបដិសេធទ្រង់វិញ»។ ដកស្រង់ពី Ellen G. White, _The Desire of Ages_, page 385, adapted។

**សំណួរពិភាក្សា**

`ប្រសិនបើមានអ្នកណាម្នាក់ បានសួរលោកអ្នកថា «តើព្រះយេស៊ូវបានរំដោះអ្នកចេញពីអ្វី?» តើលោកអ្នក នឹងឆ្លើយទៅកាន់បុគ្គលម្នាក់នោះយ៉ាងដូចម្តេច?`

`តើហេតុអ្វីបានជាមានពេលខ្លះ ព្រះបានបណ្តោយឱ្យគេចាប់មនុស្សល្អ យកទៅឃុំឃាំង និងសម្លាប់ ពួកគេ ដូចជាលោកយ៉ូហាន បាទីស្ទយ៉ាងដូច្នេះ?`

`តើព្រះបានប្រទានសេចក្តីសង្ឃឹមអ្វីដល់យើង នៅពេលដែលយើងពិបាកនឹងយល់រឿងគ្រប់យ៉ាងនោះ?`