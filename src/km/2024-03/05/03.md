---
title:  បុរសដែលមានអារក្ស5000នាក់ចូល
date:  29/07/2024
---

`សូមអានរឿងនៅក្នុងគម្ពីរម៉ាកុស 5:1-20។ តើរឿងនេះ បានបង្រៀនយើង អំពីសង្គ្រាមទូទាំង ពិភពលោករវាងសេចក្តីល្អ និងសេចក្តីអាក្រក់យ៉ាងដូចម្តេច? តើរឿងនេះបានបង្រៀនយើង អំពីព្រះយេស៊ូវ យ៉ាងដូចម្តេចដែរ? តើទ្រង់មានអំណាចប៉ុនណា?`

នៅក្នុងគម្ពីរម៉ាកុស 5:1-20 យើងបានអានរឿងអំពីបុរសម្នាក់ ដែលមានអារក្ស5000 នាក់ចូល។ រឿងនេះ គឺជារឿងមួយដ៏សោកសៅ ដោយសាររឿងនេះ បានធ្វើឱ្យយើងរន្ធត់ចិត្ត។ បុរសម្នាក់ បានរស់នៅតែឯង នៅក្នុងជ្រលងភ្នំ ដែលជាកន្លែងកប់សព។ បុរសម្នាក់នេះ បានស្រែកទាំងយប់ទាំងថ្ងៃ។ គាត់បានអារសាច់ខ្លួន ដោយប្រើថ្មស្រួចៗ។ «គ្មានអ្នកណាអាចនឹងកំរាបវាបានដែរ» (ម៉ាកុស 5:4)។ បន្ទាប់មក បុរសម្នាក់នេះ បានជួបនឹងព្រះយេស៊ូវ។

លោកម៉ាកុសបានប្រាប់យើង នូវអ្វីដែលបុរសម្នាក់នេះបានធ្វើ។ «កាលវាឃើញព្រះយេស៊ូវពី ចម្ងាយ ក៏រត់ទៅក្រាបសំពះទ្រង់» (ម៉ាកុស 5:6)។ ពាក្យថា «ក្រាប» ប្រែមកពីពាក្យថា «ប្រូស្កាយនីអូ (proskyneo)» ជាភាសាក្រេក។ ពាក្យថា «ប្រូស្កាយនីអូ» ជាភាសាក្រេក មានន័យថា «ថ្វាយបង្គំ»។ ពាក្យ នេះ បានបង្ហាញយើងថា បុរសម្នាក់នេះ បានយល់ថា ព្រះយេស៊ូវគឺជាបុគ្គលម្នាក់ ដែលអាចជួយគាត់បាន។ ប៉ុន្តែ នៅពេលដែលបុរសម្នាក់នេះ បានព្យាយាមបើកមាត់និយាយ អារក្សនៅក្នុងខ្លួនគាត់ បានចេញមក សណ្ឋិតលើគាត់ទៀត។ ពួកអារក្សបានស្រែកឱ្យព្រះយេស៊ូវ។ ប៉ុន្តែ ព្រះយេស៊ូវក៏បានឮសម្រែក ដែលបុរស ម្នាក់នេះ បានស្រែកឱ្យជួយ ពីក្រោយសម្រែកនៃពួកអារក្សនោះដែរ។ ពួកអារក្សបានសូមឱ្យព្រះយេស៊ូវ អនុញ្ញាតឱ្យពួកគេចូលទៅក្នុងហ្វូងជ្រូកវិញ។ នៅក្នុងហ្វូងជ្រូកនោះ មានជ្រូកចំនួន2000ក្បាល។ ព្រះយេស៊ូវបានអនុញ្ញាតឱ្យពួកវា ចូលទៅក្នុងហ្វូងជ្រូកទាំងនោះ។ បន្ទាប់មក ហ្វូងជ្រូកទាំងមូលបានរត់ ចុះជម្រាលភ្នំ ចូលទៅក្នុងសមុទ្រអស់ទៅ។ ជ្រូក2000ក្បាលទាំងអស់ បានលិចនៅក្នុងទឹក។ ការ បាត់បង់ជ្រូកទាំងនេះ បានធ្វើឱ្យម្ចាស់ជ្រូកបាត់បង់ប្រាក់ជាច្រើន។

ប៉ុន្តែ អ្វីដែលអស្ចារ្យនោះ គឺថា ពួកអារក្សទាំងនោះបានដឹងថា ទ្រង់ជាអ្នកណា។ ពួកវាក៏បាន ដឹងថា ពួកវាគ្មានអំណាច ទាស់នឹងទ្រង់នោះដែរ។ នេះហើយជាមូលហេតុដែលនាំឱ្យពួកវា ទូលអង្វរ ព្រះយេស៊ូវចំនួន 2ដង (ម៉ាកុស 5:10, 12) ដើម្បីឱ្យទ្រង់បានអនុញ្ញាតឱ្យពួកវា ចូលទៅក្នុងហ្វូងជ្រូក។ ដូច្នេះហើយ ពួកវាបានដឹងថា ព្រះយេស៊ូវ ទ្រង់មានអំណាចលើសពួកវា5000នាក់ រួមគ្នាទៅទៀត។

នៅក្នុងសម័យព្រះគម្ពីរ រឿងនេះ មានពេញទៅដោយហេតុការណ៍ជាច្រើន ដែលបានធ្វើឱ្យបុរសម្នាក់ក្លាយជាមនុស្សមិនស្អាត។ លោកម៉ូសេបានពិពណ៌នា អំពីហេតុការណ៍ដែលបានធ្វើឱ្យបុរសម្នាក់នេះទៅជាមនុស្សមិនស្អាត។ ដ្បិតផ្នូរ និងសាកសព្វមិនមែនជាកន្លែងស្អាតនោះទេ (លេវីវិន័យ 19:11, 16)។ ការបង្ហូរឈាម ក៏បានធ្វើឱ្យបុរសម្នាក់នេះ ក្លាយជាមនុស្សមិនស្អាត (លេវីវិន័យ ជំពូក15)។ រីឯ សត្វជ្រូកវិញ ក៏មិនមែនជាសត្វស្អាត (លេវីវិន័យ 11:7)។

រឿងនេះ ក៏បានបង្ហាញយើង ពីសង្គ្រាមទូទាំងពិភពលោក រវាងសេចក្តីល្អ និងសេចក្តីអាក្រក់ ផងដែរ។ គឺថា ព្រះយេស៊ូវបានបណ្តេញអារក្ស។ អារក្សបានសម្លាប់ជ្រូក។ បន្ទាប់មក អ្នកស្រុកបានសូម ឱ្យព្រះយេស៊ូវ ចាកចេញពីពួកគេ។ ប៉ុន្តែ ព្រះយេស៊ូវបានបញ្ជូនបុរសម្នាក់នេះ ទៅទីក្រុងវិញ ដើម្បីធ្វើជា ស្មរបន្ទាល់របស់ទ្រង់។ ដូច្នេះហើយ បុរសម្នាក់នេះ បានត្រឡប់ទៅប្រាប់អ្នកដទៃ អំពីអ្វីដែលព្រះយេស៊ូវ បានធ្វើសម្រាប់គាត់។ នៅក្នុងន័យមួយទៀត បុរសម្នាក់នេះ គឺជាមនុស្សចុងក្រោយ ដែលយើងបានគិត រំពឹងថា គាត់នឹងក្លាយជាអ្នកបម្រើព្រះ។ ប៉ុន្តែ ផ្ទុយទៅវិញ គាត់បានទទួលទីបន្ទាល់មួយ ដើម្បីប្រាប់ដល់ អ្នកដទៃវិញ។