---
title:  ហេតុផលដែលនាំឱ្យព្រះយេស៊ូវនិទានរឿងប្រៀបប្រដូច
date:  23/07/2024
---

`តើហេតុអ្វីបានជាព្រះយេស៊ូវប្រើរឿងប្រៀបប្រដូច ដើម្បីបង្រៀនមេរៀនរបស់ទ្រង់យ៉ាងដូច្នេះ? សម្រាប់ចម្លើយ សូមអានខគម្ពីរម៉ាកុស 4:10-12 ។`

យើងត្រូវតែយកចិត្តទុកដាក់ ចំពោះព្រះបន្ទូលរបស់ព្រះយេស៊ូវ នៅក្នុងគម្ពីរម៉ាកុស 4:10-12 ដើម្បីឱ្យយើងបានយល់ នូវអ្វីដែលទ្រង់កំពុងតែមានបន្ទូល។ ខទាំងនេះ គឺជាសម្រង់មតិមកពីគម្ពីរ អេសាយ 6:9, 10។ ប្រសិនបើលោកអ្នកមិនបានអានខទាំងនេះឱ្យបានប្រុងប្រយ័ត្នទេ នោះលោកអ្នកអាច នឹងទទួលបានគោលគំនិតខុសឆ្គង។ លោកអ្នកអាចនឹងគិតថា ព្រះយេស៊ូវបានប្រើរឿងប្រៀបប្រដូច ដើម្បី កុំឱ្យមនុស្សខ្លះ យល់ពីអត្ថន័យពិត។ ប៉ុន្តែ គោលគំនិតនេះ ជាគោលគំនិតខុសឆ្គង។ ពីព្រោះព្រះយេស៊ូវ ចង់ជួយពួកបណ្តាជន ឱ្យបានយល់ និងទទួលយកការបង្រៀនរបស់ទ្រង់។

នៅក្នុងគម្ពីរម៉ាកុស 3:5, 6 ចិត្តដ៏រឹងរូសរបស់ពួកផារីស៊ី បានធ្វើឱ្យព្រះយេស៊ូវខកព្រះទ័យ។ នៅក្នុងគម្ពីរម៉ាកុស 3:22-30 ព្រះយេស៊ូវបានចំណាយពេលបកស្រាយថា ហេតុអ្វីបានជាគោលគំនិត របស់ពួកគេ ជាគោលគំនិតខុសឆ្គង។ នៅក្នុងគម្ពីរម៉ាកុស 12:1-12 ពួកផារីស៊ីបានយល់ឃើញថា រឿងប្រៀបប្រដូចរបស់ព្រះ គឺចង់សំដៅទៅលើពួកគេ។ ព្រះយេស៊ូវបាននិទានរឿងប្រៀបប្រដូច ដើម្បី ដាស់តឿនពួកផារីស៊ី នូវហេតុការណ៍ដែលត្រូវកើតឡើង ប្រសិនបើពួកគេបាន ព្យាយាមសម្លាប់ទ្រង់នោះ។ ព្រះយេស៊ូវ បានយកព្រះទ័យទុកដាក់ចំពោះពួកផារីស៊ី។ ដូច្នេះហើយ ទ្រង់បានព្យាយាមដាស់តឿនពួកគេ។

`សូមអានគម្ពីរអេសាយ 6:1-13។ តើមានអ្វីកើតឡើង ដល់លោកអេសាយ? តើព្រះអម្ចាស់ បានប្រទានសារអ្វី ដល់លោកអេសាយ ដើម្បីឱ្យគាត់បានប្រាប់ដល់អ៊ីស្រាអែលនោះ?`

លោកអេសាយ បានទទួលការបើកសម្តែងមួយ អំពីសិរីល្អរបស់ព្រះ នៅក្នុងរោងឧបោសថ។ លោកអេសាយមានអារម្មណ៍ថា គាត់មិនបរិសុទ្ធ នៅពេលដែលគាត់បានឃើញការបើកសម្តែងនេះ។ ព្រះបានសម្អាតលោកអេសាយ។ បន្ទាប់មក ព្រះបានបង្គាប់លោកអេសាយ ឱ្យប្រាប់សារដ៏ពិសេសមួយ ដល់សាសន៍អ៊ីស្រាអែល។ សារនេះ គឺជាមធ្យោបាយ ដាស់តឿនមនុស្ស ឱ្យឈប់ធ្វើអំពើអាក្រក់។

នៅក្នុងគម្ពីរម៉ាកុស 4:10-12 យើងក៏បានទទួលសារដដែលនេះដែរ។ ខទាំងនេះ បានជួយ ឱ្យយើងយល់ពីមូលហេតុ ដែលបាននាំឱ្យព្រះយេស៊ូវ ប្រើរូបស័ព្ទ ដើម្បីបង្រៀនពួកបណ្តាជន។ ប្រសិនបើ យើងចង់យល់អំពីព្រះបន្ទូល និងការបង្រៀនរបស់ព្រះយេស៊ូវ នោះយើងត្រូវតែគោរពតាមព្រះ។ ដ្បិត នៅពេលដែលយើងគោរពតាមទ្រង់ នោះយើងនឹងក្លាយជាផ្នែកមួយរបស់ព្រះយេស៊ូវ (ម៉ាកុស 3:35)។ ពួកសាសន៍យូដា ដែលបានអះអាងថា ព្រះយេស៊ូវត្រូវអារក្សចូល មិនព្រមស្តាប់សាររបស់ទ្រង់ ឬគោរពតាម ទ្រង់ទេ។

ព្រះយេស៊ូវបានប្រើសម្រង់មតិនៃបទគម្ពីរអេសាយ ជំពូក6 ដើម្បីបង្ហាញយើង នូវសេចក្តីពិត ដ៏សំខាន់មួយនៅក្នុងព្រះគម្ពីរ គឺថា៖ ព្រះមិនឱ្យអ្នកណាម្នាក់ នៅក្រៅនគរស្ថានសួគ៌ ដោយសារតែទ្រង់ ផ្តាច់ការនោះឡើយ។ ប៉ុន្តែ គោលគំនិត និងចិត្តរឹងរូសរបស់ពួកគេ បានរារាំងពួកគេ មិនឱ្យទទួលយក សេចក្តីពិតវិញ។

យើងម្នាក់ៗ បានជ្រើសរើសប្រទេស «ដី» ដែលយើងចង់បាន។ គ្រប់គ្នាបានសម្រេចចិត្តថា តើ ពួកគេត្រូវចុះចូល ឬមិនត្រូវចុះចូលជាមួយនឹងព្រះយេស៊ូវ ដែលនៅចុងបញ្ចប់ យើងនឹងរើសបានជម្រើស មួយ។