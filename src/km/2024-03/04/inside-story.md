---
title:  រឿងខ្លី
date:  26/07/2024
---

### ផ្កាភ្លើងនៅលើថ្ងៃឈប់សម្រាក

នៅពេលដែលម្តាយបានទទួលបុណ្យជ្រមុជទឹក បន្ទាប់ពីបានចូលរួមនៅក្នុងកម្មវិធីផ្សាយដំណឹងល្អ នៃព្រះវិហារសេវេនដេយអាត់វេនទីស្ទ នៅក្នុងសាលាប្រចាំក្រុងរបស់ពួកគេ នៅឯប្រទេសអាមេនី (Armenia) រួចមក ឪពុកតាមដាមមើល ដោយមិនបានជំទាស់អ្វីឡើយ។ គាត់មិនបានជំទាស់អ្វីឡើយ នៅពេល ដែលនាងអានើស (Anush) ដែលជាកូនស្រីគាត់ និងប្អូនស្រីរបស់នាង បានចាប់ផ្តើមទៅចូលរួម នៅក្នុង កម្មវីធីបោះជំរំអាត់វេនទីស្ទ នៅក្នុងរដូវក្តៅនោះ។ គាត់ថែមទាំងជូនពួកគេ ទៅបោះជំរំទៀតផង។ ឪពុក ក៏មិនបានជំទាស់អ្វីដែរ នៅពេលដែលនាងអានើស បានសម្រេចចិត្តទទួលបុណ្យជ្រមុជទឹក និងចូលជាសមាជិកក្រុមជំនុំអាត់វេនទីស្ទ នៅក្នុងនាមជាសិស្សសាកលវិទ្យាល័យ អាយុ17ឆ្នាំនោះ។ ប៉ុន្តែ គាត់ បានចាប់ផ្តើមព្រួយបារម្ភ នៅពេលដែលសាកលវិទ្យាល័យបានប្រាប់គាត់ថា នាងអានើសបានគេចថ្នាក់រៀន នៅថ្ងៃសប្បាតហ៍នោះ។ ជាទូទៅ សិស្សបានគេចថ្នាក់រៀន ដោយសារតែហេតុផលផ្សេងៗគ្នា ដូច្នេះហើយ សាកលវិទ្យាល័យ មិនបានប្រកាន់អ្វីឡើយ នៅពេលដែលនាងចង់រក្សាថ្ងៃសប្បាតហ៍នោះ។ អ្វីដែលបញ្ហា នោះ គឺថា សិស្សដទៃទៀត ក៏មានហេតុផលសម្រាប់ខ្លួនគេដែរ ប៉ុន្តែ នាងអានើសបានប្រកាសថា នាង បានមិនបានមក ដោយសារតែបញ្ហានៃសិទ្ធសេរីភាពខាងឯសាសនានោះឯង។

រដ្ឋបាលនៃសាកសវិទ្យាល័យ បានប្រាប់ឪពុកថា «អានើសមិនចាំបាច់មករៀនឡើយ បើសិន ជាមិនចង់មករៀននោះ ប៉ុន្តែ ហេតុអ្វីបានជានាងធ្វើឱ្យមានបញ្ហាស្មុគស្មាញ អំពីថ្ងៃសប្បាតហ៍នេះខ្លាំងម្ល៉េះ? ខ្ញុំសួរដូច្នេះ ពីព្រោះនាងកំពុងតែធ្វើឱ្យសាកលវិទ្យាល័យរបស់យើង បាត់បង់ប្រជាប្រិយភាពហើយ»។ គាត់ បានស្លុតចិត្តជាខ្លាំង។ គាត់យល់ឃើញថា សេចក្តីជំនឿរបស់កូនស្រីគាត់ កំពុងតែជះឥទ្ធិពលមិនល្អ ចំពោះ គ្រួសាររបស់គាត់។ គាត់បានស្តីបន្ទោសឱ្យនាង នៅពេលដែលនាងត្រឡប់មកផ្ទះវិញ។ គាត់បានសួរនាង ថា «តើហេតុអ្វីបានជាកូនប្រកាសបែបនេះ នៅក្នុងសាកលវិទ្យាល័យយ៉ាងដូច្នេះ? បើសិនជារឿងវាទៅជា អ៊ីចឹងហើយ ប៉ាមិនអនុញ្ញាតឱ្យកូន ទៅព្រះវិហារតទៅទៀតឡើយ»។ គាត់ក៏បានហាមនាង មិនឱ្យទទួលបុណ្យ ជ្រមុជទឹកដែរ ដោយគាត់បាននិយាយថា «ប៉ាជាអ្នកទទួលខុសត្រូវ នៅក្នុងការការពារកូន ដូច្នេះហើយ កូនអាចសម្រេចចិត្តបាន ដោយសារខ្លួនឯង នៅពេលដែលដឹងក្តីជាងនេះ ប៉ុន្តែ ឥឡូវនេះ ប៉ាគឺជាអាណាព្យាបាលរបស់កូន»។

នាងអានើសមិនបានប្រកែកអ្វីឡើយ។ ពីព្រោះភាគច្រើន ប្រទេសអេមេនី គឺជាសង្គមដែលធ្វើ តាមដូនតា ដោយយកពាក្យសម្តីរបស់ឪពុក មកធ្វើជាច្បាប់។ ប៉ុន្តែ នាងបានឆ្ងល់នៅក្នុងចិត្ត នៅត្រង់ ចំណុច រវាងបញ្ញត្តិទី4 និងបញ្ញត្តិទី5។ តើនាងអាចទៅព្រះវិហារ និងគោរពឪពុកម្តាយរបស់នាង នៅក្នុង ពេលតែមួយ ដោយរបៀបណា? នៅពេលនោះនាងបានសម្រេចចិត្តនៅមុខព្រះភ័ក្ត្ររបស់ព្រះថា នាងនឹង ទទួលបុណ្យជ្រមុជទឹក ប៉ុន្តែ នាងក៏បានព្រួយបារម្ភដែរ ខ្លាចក្រែងឪពុករបស់នាង បិទមិនឱ្យម្តាយនាង មកព្រះវិហារម្នាក់ទៀត បើសិនជានាងនៅតែមានៈនោះ។ ម្តាយបានឱ្យយោបល់ថា នាងគួរតែរង់ចាំសិន។ ចំណេរក្រោយមក នាងបានរកឃើញជំនួយ នៅក្នុងខគម្ពីរនេហេមា 30:3 ដែលបានចែងថា បើសិនជា កូនស្រីបានតាំងសម្បថ ខណៈពេលដែលនាងកំពុងតែរស់នៅក្នុងផ្ទះរបស់ឪពុកនាង ដោយមានការអនុញ្ញាត ពីឪពុករបស់នាង នោះព្រះនឹងទទួលយកសម្បថនេះ។ ប៉ុន្តែ បើសិនជាកូនស្រីបានតាំងសម្បថ ដែលឪពុក របស់នាងបានបង្ខំវិញ នោះព្រះនឹងដោះសម្បថពីកូនស្រីម្នាក់នោះវិញ។ នៅពេលដែលឃើញដូច្នេះ ម្តាយ បាននិយាយថា «ម៉ាក់ គិតថា ព្រះ ទ្រង់គាំទ្រការសម្រេចចិត្ត ឱ្យរង់ចាំបន្តិចសិន ទើបកូនអាចជ្រមុជទឹក»។

នាងអានើសបានរង់ចាំ។ 4ឆ្នាំនៅឯសាកលវិទ្យាល័យ គឺជា4ឆ្នាំដែលលំបាកបំផុត។ នាងបាន យល់ឃើញថា ឪពុករបស់នាង គឺជាមនុស្សល្អ ដែលចង់ឱ្យនាងទទួលបាន នូវអ្វីដែលល្អបំផុត។ ប៉ុន្តែ នាងក៏ចង់ទៅឯព្រះវិហារ និងចង់ជ្រមុជទឹកផងដែរ។ នាងអានើសបានរកឃើញសេចក្តីអំណរ តាមរយៈ ពិធីបុណ្យ ជ្រមុជទឹកនៃមិត្តរួមថ្នាក់របស់នាង ដែលជាស្រី្តម្នាក់ ដែលបានរៀនអំពីថ្ងៃសប្បាតហ៍ នៅពេល ដែលនាង បានបដិសេធ មិនព្រមរៀននៅក្នុងថ្ងៃសប្បាតហ៍នោះ។ មិត្តរួមថ្នាក់ម្នាក់នេះ បានក្លាយមកជា ព្រលឹង (មនុស្ស) ដំបូងគេបង្អស់ ដែលនាងអានើសបាននាំមកថ្វាយព្រះគ្រីស្ទ។