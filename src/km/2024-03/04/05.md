---
title:  រឿងប្រៀបប្រដូច អំពីចង្កៀង និងរង្វាល់
date:  24/07/2024
---

`សូមអានរឿងប្រៀបប្រដូច អំពីចង្កៀង នៅក្នុងគម្ពីរម៉ាកុស 4:21-23។ តើព្រះយេស៊ូវបានបង្រៀនមេរៀនសំខាន់អ្វី នៅក្នុងរឿងនេះ?`

នៅក្នុងសម័យព្រះយេស៊ូវ ផ្ទះជាច្រើន ត្រូវបានសាងសង់នៅជុំវិញទីធ្លាមួយកន្លែង។ ទីធ្លានោះ មានជញ្ជាំងនៅជុំវិញ។ ផ្ទះខ្លះមានទំហំធំ ផ្ទះខ្លះទៀតមានទំហំតូច។ ផ្ទះធំ ឬផ្ទះតូច គឺជារូបស័ព្ទមួយ ដែលបង្រៀនយើងពីក្បួនច្បាប់ដ៏សំខាន់។ នៅពេលអនាគត មនុស្សគ្រប់គ្នា នឹងបានដឹងសេចក្តីពិតអំពី ព្រះយេស៊ូវ។

ព្រះយេស៊ូវបានសួរសំណួរ2យ៉ាង នៅក្នុងគម្ពីរម៉ាកុស 4:21។ សំណួរទី1 «តើគេយកចង្កៀងមកដាក់នៅក្រោមថាំង ឬនៅក្រោមគ្រែ ហើយមិនដាក់នៅលើជើងចង្កៀងឬ?»។ ជាការពិត ណាស់ គេមិនដែលធ្វើដូច្នេះឡើយ។ បន្ទាប់មក ព្រះយេស៊ូវបានសួរសំណួរទី2ថា «តើគេមិនយកចង្កៀង ដាក់នៅលើជើងរបស់វាទេឬអី?» (បកប្រែថ្មីពី NIrV)។ ជាការពិតណាស់ លោកអ្នកនឹងយកចង្កៀងទៅដាក់លើជើងចង្កៀងជាមិនខាន។ បើសិនជាចង្កៀងមិនបានបញ្ចេញពន្លឺទេ តើទុកវាធ្វើអ្វី? គម្ពីរម៉ាកុស 4:22 បានបកស្រាយ រឿងប្រៀបប្រដូច អំពីចង្កៀង។ ដ្បិតអាថ៌កំបាំងទាំងអស់ នឹងត្រូវបានបើកឱ្យគ្រប់គ្នា បានឃើញ។ នៅត្រង់ ចំណុចនេះ ព្រះយេស៊ូវកំពុងតែមានបន្ទូល អំពីដំណឹងល្អនោះឯង។

`សូមអានរឿងប្រៀបប្រដូចអំពីរង្វាល់ នៅក្នុងគម្ពីរម៉ាកុស 4:24, 25។ តើព្រះយេស៊ូវបាន បង្រៀនមេរៀនអ្វីដល់យើង នៅក្នុងរឿងប្រៀបប្រដូចនេះ?`

នៅតាមកន្លែងជាច្រើន នៅលើផែនដីនេះ បន្លែ និងផ្លែឈើស្រស់ ត្រូវបានទិញនៅតាមផ្សារ ខាងក្រៅ។ អ្នកលក់បានប្រើរង្វាល់ ដើម្បីវាល់ទម្ងន់បន្លែ ឬផ្លែឈើ។ រង្វាល់បានជួយឱ្យអ្នកលក់ ដឹងតម្លៃ នៃម្ហូបអាហា។ អ្នកលក់ខ្លះ បានដាក់អាហារបន្ថែមទៀត ដើម្បីជួយឱ្យអតិថិជនរបស់ពួកគេ មានអារម្មណ៍ ថា ពួកគេកំពុងតែរកបានកន្លែងដែលមានទំនិញល្អ។ ព្រះយេស៊ូវបានប្រើគោលគំនិត អំពីភាពយុត្តិធម៌ដែលអ្នកលក់បានបង្ហាញដល់អ្នកទិញ ដើម្បីពួកគេបានរៀន នូវសេចក្តីដ៏សំខាន់មួយ។ ប្រសិនបើយើង ធ្វើតាមសេចក្តីពិតនៃព្រះគម្ពីរ នោះព្រះនឹងប្រទានចំណេះដឹងឱ្យយើងបន្ថែមទៀត។ ប៉ុន្តែ បើសិនជាយើង បានបដិសេធសេចក្តីពិតនៃព្រះគម្ពីរវិញ នោះយើងនឹងបាត់បង់សេចក្តីពិតមួយចំនួនតូច ដែលយើងមាន ជាមិនខាន។

`តើយើងអាចរៀនពីក្បួនច្បាប់សំខាន់ ដែលថា ព្រះនឹងបង្ហាញយើងនូវព្រះគុណ ដែលយើងបាន បង្ហាញដល់អ្នកដទៃនោះ ដោយរបៀបណា? សូមគិតអំពីក្បួនច្បាប់នេះ តាមរយៈមិត្តភាព និងទំនាក់ទំនង ជាមួយនឹងអ្នកដទៃ។`