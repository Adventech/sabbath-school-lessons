---
title:  ការសិក្សាបន្ថែម
date:  26/07/2024
---

សូមអាន Ellen G. White, “The Sower Went Forth to Sow,” pages 33-61, in _Christ’s Object Lessons_។

«តើលោកអ្នកក្លាយជាមនុស្សបរិសុទ្ធដោយរបៀបណា? គឺតាមរយៈការថ្វាយរូបកាយរបស់លោក អ្នកដល់ព្រះទាំងស្រុង ដើម្បីបម្រើទ្រង់។ ព្រះយេស៊ូវបានសូមឱ្យយើង ថ្វាយចិត្តរបស់យើងទាំងស្រុង។ ទ្រង់ចង់ឱ្យយើងថ្វាយគំនិត វិញ្ញាណ និងកម្លាំងរបស់យើងដែរ។ យើងមិនត្រូវគិតតែពីខ្លួនឯងនោះទេ។ បើសិន ជាយើងរស់នៅដើម្បីខ្លួនយើង នោះយើងមិនមែនជាគ្រីស្ទាននោះឡើយ»។

«សេចក្តីស្រឡាញ់ត្រូវតែជាហេតុផល សម្រាប់កិច្ចការគ្រប់យ៉ាង ដែលយើងបានធ្វើ។ សេចក្តី ស្រឡាញ់គឺជាគ្រឹះនៃការគ្រប់គ្រងរបស់ព្រះ នៅឯស្ថានសួគ៌ និងនៅលើផែនដីនេះ។ ពាក្យសម្តី គោលគំនិត និងអារម្មណ៍របស់យើង ត្រូវតែបង្ហាញពីសេចក្តី ដែលយើងមាន។ ដ្បិតមានតែសេចក្តីស្រឡាញ់មួយគត់ ដែលធ្វើឱ្យយើងស្មោះត្រង់នឹងព្រះ និងបន្តស្មោះត្រង់ចំពោះទ្រង់តទៅទៀត។ សេចក្តីស្រឡាញ់នឹងជួយ ឱ្យយើងប្រកាន់ជំហររឹងមាំ នៅពេលដែលសាតាំងបានព្យាយាមល្បួងយើង ឱ្យប្រព្រឹត្តអំពើបាបនោះ»។

«យើងបានបង្ហាញសេចក្តីស្រឡាញ់របស់យើង តាមរយៈអ្វីៗគ្រប់យ៉ាង ដែលយើងបានលះបង់ ថ្វាយដល់ទ្រង់នោះ។ ផែនការរបស់ព្រះនៅក្នុងការសង្គ្រោះយើង ក៏បានរួមបញ្ចូលទាំងអំណោយទាន ដែលទ្រង់បានប្រទានមក ដើម្បីសង្គ្រោះយើងនោះដែរ។ ព្រះយេស៊ូវបានលះបង់អ្វីៗគ្រប់យ៉ាង ដើម្បី សង្គ្រោះយើង។ នៅពេលដែលយើងទទួលព្រះយេស៊ូវ នោះយើងនឹងបានត្រៀមខ្លួនជាស្រេច នៅក្នុងការ លះបង់អ្វីៗគ្រប់យ៉ាង ដើម្បីព្រះយេស៊ូវ។ យើងត្រូវតែយកទ្រង់ជាទីមួយ នៅក្នុងជីវិតរបស់យើងជាមុនសិន។ នៅពេលនោះ យើងនឹងបានយកចិត្តទុកដាក់ អំពីកិត្តិនាម និងសិរីល្អរបស់ទ្រង់បន្ថែមទៀត លើសជាង អ្វីៗទាំងអស់»។ ដកស្រង់ពី Ellen G. White, _Christ’s Object Lessons_, pages 48, 49, adapted។

**សំណួរពិភាក្សា**

`«សេចក្តីស្រឡាញ់ ត្រូវតែជាហេតុផល សម្រាប់កិច្ចការគ្រប់យ៉ាង ដែលយើងបានធ្វើ។ សេចក្តីស្រឡាញ់ គឺជាគ្រឹះនៃការគ្រប់គ្រងរបស់ព្រះ នៅឯស្ថានសួគ៌ និងនៅលើផែនដីនេះ»។ តើឈើឆ្កាងបានបង្ហាញសេចក្តី ពិតនៃព្រះគម្ពីរដ៏ពិសេសនេះ ដល់យើងយ៉ាងដូចម្តេច? តើយើងអាចបង្ហាញសេចក្តីស្រឡាញ់ដដែលនេះ នៅក្នុងជីវិតរបស់យើងដោយរបៀបណា? តើហេតុអ្វីបានជាយើងត្រូវធ្វើយ៉ាងដូច្នេះ?`

`ប្រសិនបើអ្នកណាម្នាក់បាននិយាយថា ព្រះយេស៊ូវបាននិទានរឿងប្រៀបប្រដូច ដើម្បីឱ្យទ្រង់បានលាក់ បាំងមេរៀនរបស់ទ្រង់ចេញពីមនុស្សមួយចំនួននោះ តើលោកអ្នកនឹងឆ្លើយយ៉ាងណាវិញ? តើព្រះយេស៊ូវ ពិតជាបានធ្វើបែបនេះដែរឬទេ នៅពេលដែលទ្រង់បានសុគតជំនួសមនុស្សគ្រប់គ្នានៅលើផែនដីនេះ (សូម អានគម្ពីរយ៉ូហានទី1 2:2)? សូមបកស្រាយចម្លើយរបស់លោកអ្នក។`

`យើងបានដាក់ចង្កៀងនៅលើជើងចង្កៀង មិនមែនដាក់នៅក្រោមថាំងនោះឡើយ (ម៉ាកុស 4:21)។ តើក្បួនច្បាប់សំខាន់នេះ បានជួយឱ្យលោកអ្នក «ភ្លឺ» ដូចជាតួពន្លឺមួយ នៅក្នុងសហគមន៍របស់លោកអ្នក យ៉ាងដូចម្តេច? តើលោកអ្នកអាចធ្វើឱ្យពន្លឺកាន់តែភ្លឺឡើងបាន ដោយរបៀបណា?`