---
title:  រឿងប្រៀបប្រដូច
date:  20/07/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 4:1-9; ម៉ាកុស 4:13-20; ម៉ាកុស 4:10-12; ម៉ាកុស 4:21-23; ម៉ាកុស 4:26-29។

> <p>ខចងចាំ</p>
> «ទ្រង់មានព្រះបន្ទូលទៀតថា ចូរប្រយ័ត្នពីសេចក្តីដែលអ្នករាល់គ្នាស្តាប់ចុះ ឯរង្វាល់ណាដែលអ្នករាល់គ្នាវាល់ឲ្យគេ នោះគេនឹងវាល់ឲ្យអ្នករាល់គ្នា តាមរង្វាល់នោះវិញ ហើយនិងឲ្យជាលើស ទៅទៀត ដល់អ្នករាល់គ្នាដែលស្តាប់ផង ដ្បិតអ្នកណាដែលមាន នោះគេនឹងឲ្យដល់អ្នកនោះ ប៉ុន្តែ អ្នក ណាដែលគ្មាន នោះនឹងត្រូវដកចេញ ទាំងរបស់ដែលអ្នកនោះមានផង» (ម៉ាកុស 4:24, 25)។

មេរៀននៅក្នុងសប្តាហ៍នេះ គឺស្តីអំពីរឿងប្រៀបប្រដូច នៅក្នុងបទគម្ពីរម៉ាកុស ជំពូក4។

អ្នកប្រាជ្ញខាងឯព្រះគម្ពីរ បានប្រកែកគ្នាទៅលើអត្ថន័យនៃរឿងប្រៀបប្រដូចរបស់ព្រះយេស៊ូវ។ តើយើងគួរតែបកស្រាយអត្ថន័យនៃរឿងប្រៀបធៀបទាំងនេះយ៉ាងដូចម្តេច? តើរឿងប្រៀបប្រដូចរបស់ ទ្រង់មានអត្ថន័យយ៉ាងណា? តើហេតុអ្វីបានជាព្រះយេសូ៊វប្រើរឿងប្រៀបប្រដូចយ៉ាងដូច្នេះ? តើរឿង ប្រៀបប្រដូចទាំងនេះ បានបង្រៀនយើង ពីមេរៀនអ្វីខ្លះ? តើយើងគួរតែយល់ពីរឿងប្រៀបធៀបទាំងនេះត្រឹមតែនិមិត្តរូប ឬរូបស័ព្ទឬ? តើរឿងប្រៀបប្រដូចទាំងនេះ គឺជារឿងពិតដែរឬទេ?

ជាការពិតណាស់ យើងនឹងមិនឆ្លើយសំណួរទាំងអស់នេះ នៅក្នុងមេរៀននៃសប្តាហ៍នេះឡើយ។ ប៉ុន្តែ យើងនឹងអាចប្រើរឿងប្រៀបប្រដូចទាំងនេះ ហើយព្យាយាមយល់ពីគោលគំនិតសំខាន់ ដែលព្រះយេស៊ូវ ចង់បង្រៀនយើងវិញ។

បទគម្ពីរម៉ាកុស ជំពូក4 បានបង្ហាញយើង អំពីរឿងប្រៀបប្រដូច5យ៉ាង គឺថា៖ (1) កសិករ (2) ចង្កៀង (3) រង្វាល់ (4) គ្រាប់ពូជដែលបានដុះ និង (5) គ្រាប់ពូជល្អិត។ បទគម្ពីរម៉ាកុស ជំពូក4 បានចែងអំពីកសិកតម្នាក់។ ជាដំបូង លោកម៉ាកុសបានប្រាប់យើង ពីរឿងប្រៀបប្រដូចនេះ។ បន្ទាប់មក លោកម៉ាកុសបានបង្ហាញយើង នូវហេតុផលមួយ ដែលថា ព្រះយេស៊ូវនិទានរឿងប្រៀបប្រដូចនេះ។ បន្ទាប់មក លោកម៉ាកុសបានប្រាប់យើង ពីអត្ថន័យនៃមេរៀននេះ។ យើងនឹងសិក្សារឿង ប្រៀបប្រដូច ដទៃទៀត នៅថ្ងៃពុធ និងថ្ងៃព្រហស្បតិ៍។