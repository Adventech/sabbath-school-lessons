---
title:  រឿងប្រៀបប្រដូច អំពីកសិករ
date:  21/07/2024
---

`សូមអានរឿងប្រៀបប្រដូចអំពីកសិករ នៅក្នុងគម្ពីរម៉ាកុស 4:1-9។ លោកម៉ាកុសបាន ពិពណ៌នាអំពីដី4ប្រភេទផ្សេងៗគ្នា។ សូមរៀបរាប់ឈ្មោះដីទាំង4ប្រភេទ ព្រមទាំងបកស្រាយពីភាពខុស គ្នានៃដី4ប្រភេទនោះផងដែរ។ តើមានអ្វីកើតឡើងដល់គ្រាប់ពូជ ដែលបានធ្លាក់ទៅលើដីទាំង4ប្រភេទ នោះ?`

នៅពេលដែលអ្នកដទៃបានអានរឿងប្រៀបប្រដូចរបស់ព្រះយេស៊ូវ ជាញឹកញាប់ ពួកគេតែងតែ ចង់អានរឿងទាំងនេះឱ្យឆាប់ចប់។ ពួកគេចង់ដឹងពីមេរៀន ដែលព្រះយេស៊ូវចង់បង្រៀន។ ប៉ុន្តែ ជាញឹកញាប់ ព្រះយេស៊ូវមិនបានបង្ហាញ នូវការបកស្រាយយ៉ាងវែង នៅចុងបញ្ចប់នៃរឿងប្រៀបប្រដូចរបស់ទ្រង់នោះ ឡើយ។

ដូច្នេះហើយ យើងគួរតែបន្ថយល្បឿន នៅពេលដែលយើងអានរឿងនីមួយៗ ហើយព្យាយាម យល់នូវអត្ថន័យនៃរឿងទាំងនោះ។ បន្ទាប់មក យើងនឹងបានយល់ពីគោលគំនិត និងមេរៀនជាច្រើន ដែល រឿងប្រៀបប្រដូចចង់បង្រៀនយើង។ នៅក្នុងរឿងប្រៀបប្រដូចអំពីកសិករ គ្រាប់ពូជប្រភេទតែមួយ បាន ធ្លាក់ទៅលើដី4ប្រភេទ។ ប្រភទដីបានផ្លាស់ប្តូរ នូវអ្វីដែលបានកើតឡើងដល់គ្រាប់ពូជ។ រឿងប្រៀបប្រដូច អំពីកសិករ គឺជារឿង4 រួមមកតែមួយ។

តើមានអ្វីកើតឡើងដល់គ្រាប់ពូជទាំងនោះ? នៅពេលដែលគ្រាប់ពូជបានធ្លាក់ទៅលើដី នោះ ចាបចឹកស៊ីគ្រាប់ពូជអស់ទៅ។ «កំពុងដែលព្រោះ មានខ្លះធ្លាក់ចុះតាមផ្លូវ ហើយសត្វហើរលើអាកាសក៏មកចឹកស៊ី» (ម៉ាកុស 4:4)។

តើមានអ្វីកើតឡើងដល់គ្រាប់ពូជ ដែលបានធ្លាក់ចុះទៅលើដីថ្ម? គឺថា ប៉ុន្តែ ប៉ុន្មានខែក្រោយ មក ព្រះអាទិត្យបានកំឡោចគ្រាប់ពូជទាំងនោះ ធ្វើឱ្យពួកវាងាប់អស់ទៅ។

គ្រាប់ពូជខ្លះ បានធ្លាក់ទៅក្នុងគុម្ពបន្លា។ គុម្ពបន្លាបានខ្ទប់មិនឱ្យគ្រាប់ពូជដុះឡើង បន្ទាប់មក គ្រាប់ពូជទាំងនោះ ក៏ងាប់ទៅដែរ។

គ្រាប់ពូជខ្លះទៀត បានធ្លាក់ទៅលើដីនៅក្នុងចំការ។ គ្រាប់ពូជទាំងនេះបានលូតលាស់ឡើង នៅក្នុងរដូវស្លឹកឈើលាស់ រដូវក្តៅ និងរដូវស្លឹកឈើជ្រុះ រហូតទាល់តែកសិករមានដំណាំយ៉ាងពេញលេញ។

រឿងនៃគ្រាប់ពូជទាំង3ដំបូង គឺស្តីអំពីភាពបរាជ័យ។ មានតែរឿងចុងក្រោយប៉ុណ្ណោះ ដែល ស្តីអំពីភាពជោគជ័យនោះ។ រឿងប្រៀបប្រដូច បានបង្រៀនយើង អំពីអត្ថន័យនៃការធ្វើជាសិស្សរបស់ព្រះយេស៊ូវ។ មែនហើយ គ្រោះថ្នាក់ក៏មានច្រើនណាស់ដែរ។ ប៉ុន្តែ ព្រះនឹងប្រទានរង្វាន់ឱ្យយើង តាម រយៈវិធីដ៏ធំមួយ ដើម្បីឱ្យយើងបានដើរតាមព្រះរាជបុត្រារបស់ទ្រង់វិញ។

`តើធម្មជាតិបានបង្រៀនយើង នូវមេរៀនអ្វីខ្លះទៀត?`