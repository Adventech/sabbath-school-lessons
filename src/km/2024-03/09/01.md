---
title:  វិវាទនៅក្នុងទីក្រុងយេរូសាឡិម
date:  24/08/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 11:1-11; សាការី 9:9, 10; ម៉ាកុស 11:12-26; ម៉ាកុស 11:27-33; ម៉ាកុស 12:13-27; ម៉ាកុស 12:28-34។

> <p>ខចងចាំ</p>
> «ពេលណាអ្នកឈរអធិស្ឋាន បើអ្នកមានទំនាស់អ្វីនឹងអ្នកណាម្នាក់ ចូរអត់ទោសឲ្យគេទៅ ដើម្បីឲ្យព្រះវរបិតារបស់អ្នករាល់គ្នា ដែលគង់នៅស្ថានសួគ៌ អត់ទោសចំពោះអំពើរំលងច្បាប់របស់អ្នក រាល់គ្នាដែរ» (ម៉ាកុស 11:25)។

លោកម៉ាកុសបានកត់ត្រាវិវាទ5ចំណុច រវាងព្រះយេស៊ូវ និងមេដឹកនាំ នៅក្នុង បទគម្ពីរម៉ាកុស ជំពូក2 និងជំពូក3 (សូមអានមេរៀនទី3)។ នៅក្នុងមេរៀននៃសប្តាហ៍នេះ ព្រះយេស៊ូវបានប្រកែក ជាមួយនឹងពួកអ្នកដឹកនាំនៃសាសន៍យូដា ចំនួន6ដង នៅពេលទ្រង់ទៅដល់ទីក្រុងយេរូសាឡិមនោះ។ វិវាទចុងក្រោយ ចំនួន6ដង បានកើតឡើង នៅចុងបញ្ចប់នៃកិច្ចការរបស់ព្រះយេស៊ូវ នៅលើផែនដី នេះ។ វិវាទទាំងអស់នេះ បានបង្រៀនយើងនូវមេរៀនដ៏សំខាន់មួយ ស្តីអំពីជីវិតនៃអ្នកគ្រីស្ទាន។

ពួកអ្នកដឹកនាំនៃសាសន៍យូដា បានចូលមកឈ្លោះប្រកែកជាមួយនឹងព្រះយេស៊ូវ។ ប៉ុន្តែ ពួកគេ មិនដែលបានឈ្នះម្តងណាទេ។ សប្បាតហ៍នេះ យើងនឹងសិក្សាពីមូលហេតុ ដែលនាំឱ្យមនុស្សទាស់ នឹងព្រះ។ យើងក៏នឹងសិក្សានូវអ្វីដែលអ្នកគ្រីស្ទានអាចធ្វើបាន ដើម្បីជួយលុបបំបាត់អារម្មណ៍ និងគោល គំនិតពីចិត្តរបស់មនុស្ស ដែលបានបំបែកពួកគេចេញពីព្រះ។ អារម្មណ៍ និងគោលគំនិតទាំងនេះ បាន រារាំងមនុស្ស មិនឱ្យធ្វើតាមព្រះយេសូ៊វ។

នៅក្នុងបទគម្ពីរម៉ាកុស ជំពូក11 ព្រះយេស៊ូវបានចូលទៅក្នុងទីក្រុងយេរូសាឡិម ដើម្បីប្រារព្ធ ពិធីបុណ្យលាងជើង ដែលបានកើតឡើង នៅក្នុងចន្លោះចុងខែមីនា និងដើមខែមេសា។ បទគម្ពីរម៉ាកុស ជំពូក11 ដល់ជំពូក16 បានប្រាប់យើង នូវរឿងដែលទាក់ទងទៅនឹងសម័យនោះ។ 10ជំពូកដំបូង នៃកណ្ឌគម្ពីរម៉ាកុស បានពិពណ៌នា អំពីព្រះជន្មរបស់ព្រះយេស៊ូវ នៅក្នុងរយៈពេល3ឆ្នាំកន្លះ។ ប៉ុន្តែ 6ជំពូកចុងក្រោយ បានពិពណ៌នា ត្រឹមតែជាង1សប្តាហ៍ប៉ុណ្ណោះ។ លោកម៉ាកុសបានចំណាយពេល សរសេរអំពីគ្រានេះ នៅក្នុងព្រះជន្មរបស់ព្រះយេស៊ូវ អស់រយៈពេលយ៉ាងយូរ ដោយសារតែគាត់ចង់ឱ្យ យើងយល់ថា គ្រានេះ គឺជាគ្រាមួយដ៏សំខាន់បំផុត។