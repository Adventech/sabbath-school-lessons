---
title:  ការរស់នៅដូចជាព្រះយេស៊ូវ
date:  25/08/2024
---

`សូមអានគម្ពីរម៉ាកុស 11:1-11 និងសាការី 9:9, 10។ តើខទាំងនេះបានចែងពីអ្វី?`

ពាក់កណ្តាលនៃរឿងនេះ គឺស្តីអំពីរបៀបដែលព្រះយេស៊ូវ បានបញ្ជូនសិស្ស2នាក់របស់ទ្រង់ ឱ្យចូលជិតភូមិមួយ ដើម្បីយកសត្វលាមកឱ្យទ្រង់ជិះចូលទៅក្នុងទីក្រុងយេរូសាឡិម។ តើហេតុអ្វីបានជា លោកម៉ាកុស បានចំណាយពេលប្រាប់រឿង អំពីសត្វលាយ៉ាងដូច្នេះ?

ចម្លើយបានចែកចេញជា2ផ្នែក។ ផ្នែកទី1 រឿងនេះ បានបង្ហាញយើងថា ព្រះយេស៊ូវជាហោរា ម្នាក់ដ៏អស្ចារ្យ។ ផ្នែកទី2 ការដែលទ្រង់យាងមកកាន់ទីក្រុងយេរូសាឡិម គឺជាផ្នែកមួយ នៃផែនការរបស់ ព្រះ។ យើងអាចអានអំពីផែនការនេះ នៅក្នុងគម្ពីរសាការី 9:9, 10។ គម្ពីរសាការី 9:9, 10 បាន ចែងអំពីស្តេច ដែលបានជិះនៅលើសត្វលា ចូលទៅក្នុងទីក្រុងយេរូសាឡិម។ ខទាំងនេះ ក៏បានជួយឱ្យ យើង នឹកចាំពីគ្រាមួយ ដែលស្តេចសាឡូម៉ូនបានជិះនៅលើសត្វលា ចូលទៅក្នុងទីក្រុងយេរូសាឡិមនោះ ដែរ (ពង្សាវតារក្សត្រទី1 1:32-48)។ នៅពេលនោះ ព្រះអម្ចាស់អ័ដូនីយ៉ា ដែលជាព្រះអនុជរបស់ទ្រង់ បានព្យាយាមលួចបល្ល័ង្ក សម្រាប់អង្គទ្រង់។ ប៉ុន្តែ ស្តេចដាវីឌបានបង្គាប់ឱ្យគេ លើកស្តេចសាឡូម៉ូនភ្លាមៗ។

«ហោរាអេសាយបានទាយ អំពីការយាងមករបស់ស្តេចនៃទីក្រុងយេរូសាឡិម តាំងពី500ឆ្នាំ មុនពេលដែលព្រះយេស៊ូវបានប្រសូតមកម្ល៉េះ។ ឥឡូវនេះ បទទំនាយនេះ ជិតកើតឡើងហើយ។ ដ្បិត ព្រះយេស៊ូវ បានបដិសេធ មិនព្រមឱ្យពួកបណ្តាជនគោរពទ្រង់ ទុកជាស្តេចរបស់ពួកគេនោះទេ។ ប៉ុន្តែ ឥឡូវនេះ ទ្រង់បានយាងចូលមកក្នុងទីក្រុងយេរូសាឡិម នៅក្នុងនាមជាស្តេចនៃសេចក្តីសន្យាវិញ។ ដ្បិត ទ្រង់ គឺជាអ្នកដែលត្រូវគង់នៅលើបល្ល័ង្ករបស់ស្តេចដាវីឌនោះឯង»។ ដកស្រង់ពី Ellen G. White, The Desrie of Ages, page 569, adapted។

ទីក្រុងយេរូសាឡិម ត្រូវបានសាងសង់នៅលើភ្នំ ដែលមានកម្ពស់ប្រហែលជា740ម៉ែត្រ។ នៅក្នុងសម័យព្រះយេស៊ូវ មនុស្សប្រហែលជា40000ទៅ50000មុឺននាក់ បានរស់នៅក្នុងទីក្រុង។ ប៉ុន្តែ មនុស្សកាន់តែច្រើននាក់ បានចូលមកក្នុងទីក្រុងយេរូសាឡិម ដើម្បីប្រារព្ធពិធីបុណ្យរំលង នៅក្នុង រដូវស្លឹកឈើលាស់។ ទីក្រុងនេះ មានផ្ទៃដីត្រឹមតែ250ហិចតាប៉ុណ្ណោះ។ ព្រះវិហារនៅលើភ្នំ បានគ្រប ដណ្តប់ផ្ទៃដី ចំនួន37ហិចតា នៃផ្ទៃដី250ហិកតានោះ។ ដូច្នេះហើយ ព្រះវិហារដ៏ស្រស់ស្អាតនេះ គឺជា ផ្នែកដ៏សំខាន់មួយ នៅក្នុងទីក្រុងយេរូសាឡិម។

ព្រះយេស៊ូវបានចូលទៅក្នុងទីក្រុងយេរូសាឡិម ពីទិសខាងកើត។ ទ្រង់បានជិះសត្វលា ចុះ ទៅតាមភ្នំអូលីវ។ បន្ទាប់មក ទ្រង់ប្រហែលជាបានចូលទៅក្នុងទ្វារលម្អ ហើយទ្រង់ក៏អាចនឹងឡើងទៅ ដល់ព្រះវិហារផងដែរ។ មនុស្សគ្រប់គ្នានៅក្នុងទីក្រុង បានត្រេកអរ អំពីការយាងមករបស់ព្រះយេស៊ូវ។ ពួកបណ្តាជន បានដើរតាមព្រះយេស៊ូវ និងបានស្រែកឡើងថា «ហូសាណា»។ មុនដំបូង ពាក្យនេះ មាន ន័យថា «បានសង្គ្រោះនៅពេលឥឡូវនេះ»។ ក្រោយមក ពួកបណ្តាជនបានប្រើពាក្យនេះ ដើម្បីសំដៅទៅលើការសរសើរតម្កើងព្រះ» វិញ។

ពេលវេលានៃការរក្សាអាថ៌កំបាំង បានដល់ទីបញ្ចប់ហើយ។ ឥឡូវនេះ ព្រះយេស៊ូវបានចូលទៅក្នុងទីក្រុងយេរូសាឡិម តាមរបៀបដែលបានបង្ហាញមនុស្សគ្រប់គ្នាថា ទ្រង់ជាស្តេចរបស់ពួកគេ។ ព្រះយេស៊ូវបានចូលទៅក្នុងព្រះវិហារ រួចទ្រង់បានចេញមកវិញ ដោយសារតែពេលវេលាខ្លីណាស់ហើយ។ បន្ទាប់មក ព្រះយេស៊ូវ និងសិស្សរបស់ទ្រង់ បានធ្វើដំណើរទៅកាន់ទីក្រុងបេថានី។ ថ្ងៃដ៏សប្បាយរីករាយ បានបញ្ចប់ជាមួយនឹងការដែលព្រះយេស៊ូវបានចាកចេញពីទីក្រុងនោះ។ ប៉ុន្តែ ថ្ងៃស្អែកនឹងមានរឿងផ្សេង ពីនេះទៀត។