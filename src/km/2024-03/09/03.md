---
title:  ដើមឈើងាប់ និងព្រះវិហារដ៏ស្អាត
date:  26/08/2024
---

`សូមអានរឿងនៅក្នុងគម្ពីរម៉ាកុស 11:12-26។ តើនៅក្នុងរឿងនេះ មានអ្វីកើតឡើង? តើដើមឈើងាប់ បានបង្រៀនយើងនូវមេរៀនអ្វីខ្លះ?`

កាលពីព្រឹកមិញ នៅតាមផ្លូវពីទីក្រុងបេថានីទៅកាន់ទីក្រុងយេរូសាឡិម ព្រះយេស៊ូវបានឃ្លាន សោយអាហារ។ ទីក្រុងបេថានី មានចម្ងាយពីទីក្រុងយេរូសាឡិម ប្រហែលជា3គីឡូម៉ែត្រ។ ព្រះយេស៊ូវ បានទតឃើញដើមឧទុម្ពរ ដែលគ្របដណ្តប់ដោយស្លឹក។ ទ្រង់បានយាងទៅរើសផ្លែឧទុម្ពរមួយចំនួន។ ព្រះយេស៊ូវមិនមែនកំពុងតែលួចរបស់គេនោះទេ។ ដ្បិតច្បាប់នៅក្នុងគម្ពីរសញ្ញាចាស់ បានអនុញ្ញាតឱ្យ អ្នកអត់ឃ្លាន បរិភោគអាហារពីចម្ការ ឬដើមឈើរបស់អ្នកជិតខាង។ (លេវីវិន័យ 19:9; លេវីវិន័យ 23:22; ចោទិយកថា 23:25)។ ប៉ុន្តែ ព្រះយេស៊ូវបានទតឃើញថា ដើមឈើនោះ មិនបានបង្កើតផលផ្លែអ្វីឡើយ។ ដូច្នេះហើយ ទ្រង់បានមានបន្ទូលថា «សូមកុំឲ្យអ្នកណាបរិភោគផ្លែពីឯងទៀតឡើយ» (ម៉ាកុស 11:14)។ យើងអាចយល់ឃើញថា សកម្មភាព និងពាក្យសម្តីរបស់ព្រះយេស៊ូវ នៅក្នុងសាច់រឿងនេះ គឺជារឿងមួយ ដ៏ចម្លែក។ រឿងដែលបានកើតឡើងបន្ទាប់ទៀត កាន់តែភ្ញាក់ផ្អើលជាងនេះទៅទៀត។

ផ្នែកបន្ទាប់ទៀតនៃរឿងនេះ ប្រហែលជាបានកើតឡើងនៅក្នុងទីកាត់ក្តី នៃពួកសាសន៍ដទៃ។ ពួក សាសន៍ដទៃ មិនមែនជាសាសន៍យូដានោះឡើយ។ ទីកាត់ក្តីនៃសាសន៍ដទៃ ត្រូវបានភ្ជាប់ទៅនឹងព្រះវិហារ ដែលបានអនុញ្ញាតឱ្យពួកសាសន៍យូដាចូលទៅ។ ពួកបណ្តាជន បានលក់ និងទិញតង្វាយសត្វ នៅទីនោះ ឯង។ នៅក្នុងផ្នែកនៃព្រះវិហារនៅត្រង់ចំណុចនេះ លោកកៃផាស ដែលជាសម្តេចសង្ឃ បានបង្កើតច្បាប់ លក់ដូរតង្វាយសត្វ។ ព្រះយេស៊ូវបានបណ្តេញអ្នកលក់ ចេញពីកន្លែងកាត់ក្តី ដើម្បីពួកបណ្តាជនអាច ថ្វាយបង្គំ ដោយស្ងៀមស្ងាត់។ សកម្មភាពរបស់ព្រះយេស៊ូវបានធ្វើឱ្យអ្នកគ្រប់គ្រងព្រះវិហារ មានកំហឹង យ៉ាងខ្លាំង។ ប៉ុន្តែ ព្រះយេស៊ូវបានមានបន្ទូលថា ព្រះវិហារជាកន្លែងអធិស្ឋាន សម្រាប់មនុស្សទាំងអស់ (អេសាយ 56:7)។ មនុស្សទាំងអស់ រួមទាំងពួកសាសន៍ដទៃផងដែរ។ ព្រះយេស៊ូវបានមានបន្ទូលថា ពួកសម្តេចសង្ឃ បានធ្វើឱ្យព្រះវិហារ ក្លាយទៅជារោងចោរវិញ (យេរេមា 7:11)។ បន្ទាប់មក ព្រះយេស៊ូវ និងសិស្សរបស់ទ្រង់បានចាកចេញពីនោះទៅ (ម៉ាកុស 11:19)។

នៅព្រឹកថ្ងៃបន្ទាប់ ព្រះយេស៊ូវបានត្រឡប់មកទីក្រុងបេថានីវិញ ជាមួយនឹងសិស្សរបស់ទ្រង់ (ម៉ាកុស 11:20-26)។ នៅតាមផ្លូវទៅទីនោះ ពួកសិស្សបានភ្ញាក់ផ្អើល ដោយបានឃើញដើមឧទុម្ពរ នោះ ស្លាប់អស់ពីចុងរហូតដល់គល់។ ព្រះយេស៊ូវបានបកស្រាយ នូវអ្វីដែលបានកើតឡើង ដល់ដើមឈើ នោះ។ ទ្រង់បានប្រើគំរូនៃដើមឈើ ដើម្បីបង្រៀនសិស្សរបស់ទ្រង់ នូវមេរៀនដ៏សំខាន់មួយ ស្តីអំពីការ អធិស្ឋាន និងការលើកលែងទោស។

នៅក្នុងរឿងនេះ ដើមឧទុម្ពរ ជារូបស័ព្ទតំណាងឱ្យព្រះវិហារ។ តើលោកអ្នកបានឃើញថា ព្រះយេស៊ូវ បានដាក់ទោសដើមឈើនេះ ប៉ុន្តែ ទ្រង់បានសម្អាតព្រះវិហារវិញ ដែរឬទេ? នៅក្នុងកណ្ឌគម្ពីរម៉ាកុស រឿង អំពីដើមឧទុម្ពរ និងរឿងអំពីការសម្អាតព្រះវិហារ ទាំង2រឿងនេះ គឺជារឿងប្រភេទ «កខក» (សូមរំឭក មេរៀនទី3)។ ឥឡូវនេះ ពួកសម្តេចសង្ឃបានរៀបគម្រោង ដើម្បីសម្លាប់ព្រះយេស៊ូវ។ នៅពេលដែលព្រះយេស៊ូវសុគតនៅលើឈើឆ្កាង តង្វាយសត្វនៅក្នុងរោងឧបោសថ លែងសំខាន់តទៅទៀតហើយ។

`តើលោកអ្នកត្រូវការ ឱ្យព្រះយេស៊ូវសម្អាតរបស់អ្វីខ្លះ នៅក្នុងជីវិតរបស់លោកអ្នក? តើការសម្អាត នេះ កើតឡើងនៅពេលណា?`