---
title:  រឿងខ្លី
date:  30/08/2024
---

### សុបិនដែលបានផ្លាស់ប្តូរជីវិតឪពុក

នាងអានុស បានអធិស្ឋាន អស់រយៈពេលជាច្រើនឆ្នាំ ដើម្បីឱ្យឪពុករបស់នាង ចូលមករកព្រះ។ បន្ទាប់ពីឪពុកបានអនុញ្ញាត ឱ្យនាង និងម្តាយនាង ត្រឡប់មកកាន់ព្រះវិហារវិញ នៅថ្ងៃសប្បាតហ៍ នោះ នាងបានចាប់ផ្តើមអធិស្ឋាន យ៉ាងអស់ពីចិត្តបន្ថែមទៀត ដោយបានអំពាវនាវ ឱ្យព្រះបង្ហាញអង្គទ្រង់ ឱ្យ ឪពុកបានឃើញ។ នាងបានអធិស្ឋានថា «ឱព្រះអង្គអើយ ទូលបង្គំមិនចង់នៅកណ្តាលរឿងនេះទេ ដូច្នេះ ហើយ សូមឱ្យទ្រង់ ជួយប្រាប់ឪពុកទូលបង្គំ តាមរយៈសុបិន ការបើកសម្តែង ឬមិត្តភក្តិរបស់គាត់ផងចុះ ពីព្រោះទូលបង្គំគ្រាន់តែចង់ ឱ្យគាត់បានសង្គ្រោះប៉ុណ្ណោះ។ នាងបានថ្វាយបញ្ហានេះទៅព្រះ ដោយនិយាយ ថា «រឿងនេះ គឺជារឿងរវាងទ្រង់ និងគាត់»។

បន្ទាប់មក ឪពុកបានទទួលសុបិនមួយ។ នៅក្នុងសុបិននោះ គាត់បានឃើញភ្លើង ធ្លាក់ពីលើ មេឃ មកចំក្រុង ដែលនៅក្បែរទីក្រុងរបស់ពួកគេ នៅក្នុងប្រទេសអាមេនី។ គាត់បានឃើញមនុស្សខ្លះ រត់ចុះឡើង ខ្លះទៀត បានស្រែកទ្រហោយំ ប៉ុន្តែ អ្នកខ្លះទៀត បានច្រៀងចម្រៀង យ៉ាងមានសន្តិភាពវិញ។ ឪពុកមានការអស្ចារ្យ នៅក្នុងចិត្តជាខ្លាំង។ គាត់បានប្រាប់សុបិននោះ ដល់នាងអានុស និងម្តាយ។ ប្រហែលជា នៅក្នុងម៉ោងដដែលនោះ នាងអានុស បានតាមដានសេចក្តីអធិប្បាយមួយ ស្តីអំពីព្រះវិញ្ញាណបរិសុទ្ធ ហើយ នាងក៏បានប្រាប់ឪពុក អំពីរឿងនេះដែរ។ នាងបាននិយាយថា «អ្នកអធិប្បាយ បាននិយាយថា ភ្លើងនៃ ព្រះវិញ្ញាណបរិសុទ្ធ បានជួយការពារយើង ឱ្យរួចផុតពីភ្លើងនរក នៅពេលដែលប៉ាទទួលបានភ្លើង នៃព្រះ វិញ្ញាណបរិសុទ្ធ នោះប៉ា នឹងមិនភ័យខ្លាចភ្លើងនរក នៅចុងបញ្ចប់នៃផែនដីនេះឡើយ»។

ឪពុក បានចាប់ផ្តើមយល់ឃើញថា មនុស្សដែលបានស្លន់ស្លោ នៅក្នុងសុបិនរបស់គាត់ គឺជា មនុស្ស ដែលគ្មានព្រះវិញ្ញាណបរិសុទ្ធ ដូច្នេះហើយ បានជាពួកគេខ្លាចភ្លើងនរក ចំណែកឯអ្នកដែលមាន សន្តិភាពវិញ មិនបានភ័យខ្លាច ចំពោះភ្លើងនោះទេ ដោយសារតែពួកគេបានទទួលភ្លើង នៃព្រះវិញ្ញាណ បរិសុទ្ធវិញ (ម៉ាថាយ 3:16)។ ឪពុកបាននិយាយថា «ប៉ាត្រូវតែជ្រមុជទឹកហើយ បានបាន»។ ប៉ុន្តែ ពាក្យទាំងនេះ ហាក់ដូចជាចម្លែក សម្រាប់គាត់បន្តិច បើទោះជាពាក្យទាំងនេះ បានចេញពីមាត់របស់គាត់ ក៏ដោយ។ ប្រទេសអាមេនី មានមោទនភាព ចំពោះខ្លួនឯងណាស់ ដោយបានជាប់ជាប្រទេសដំបូង ដែល បានក្លាយទៅជាគ្រីស្ទាន នៅក្នុងឆ្នាំ301 នៃគ្រិស្តសករាជ ហើយមានជនជាតិអាមេនីជាច្រើននាក់ បាន ចាត់ទុកថា ការក្លាយមកជាគ្រីស្ទាន គឺជារបស់ពួកគេ។ ដូច្នេះហើយ បានជាពួកគេជ្រមុជទឹក តាំងពីពួកគេ នៅជាទារក ប៉ុន្តែ ពួកគេមិនបានជ្រមុជទឹក នៅពេលដែលធំឡើងនោះទេ។ ឥឡូវនេះ ឪពុកមិនបានដឹង ថា គាត់ត្រូវធ្វើយ៉ាងណាឡើយ។

សូម្បីតែឪពុក ក៏បានអានព្រះគម្ពីរយ៉ាងអស់ពីចិត្តដែរ។ ថ្ងៃមួយ មិត្តភក្តិម្នាក់ បានសួរគាត់ថា ហេតុអ្វីបានជាគាត់អានព្រះគម្ពីរ យ៉ាងផ្ចិតផ្ចង់យ៉ាងដូច្នេះ។ មិត្តភក្តិបានសួរគាត់ថា «តើអ្វីដែលឯងបាន អានហ្នឹង ធ្វើឱ្យឯងមានមោទនភាពដែរឬទេ? ប្រសិនបើព្រះយេស៊ូវ បានយាងមកវិញនៅថ្ងៃនេះ តើឯង នឹងនិយាយថា “ព្រះអង្គ ទូលបង្គំបានអានព្រះគម្ពីរហើយ” មែនទេ? តើការដែលឯងធ្វើនេះ ឯងគិតថា គ្រប់គ្រាន់ហើយ មែនទេ?»។ សំណួរទាំងនេះ បានធ្វើឱ្យឪពុកស្រឡាំងកាំង។ រូបកាយទាំងមូលរបស់គាត់ បានភ័យញ័រ។ មួយស្របក់ក្រោយមក នៅពេលដែលគាត់បានចាកចេញ ពីផ្ទះរបស់មិត្តភក្តិ គាត់បានលន់តួ ទៅព្រះ យ៉ាងអស់ពីចិត្ត។ គាត់បានអធិស្ឋានថា «ប្រសិនបើព្រះយេស៊ូវ បានយាងមកនៅថ្ងៃស្អែកមែន តើទូលបង្គំ នឹងត្រូវនិយាយទៅកាន់ទ្រង់យ៉ាងដូចម្តេច? ប្រសិនបើព្រះយស៊ូវពិតបានយាងមកមែន តើ ទូលបង្គំ នឹងត្រូវនិយាយទៅកាន់ទ្រង់ ដោយរបៀបណា?»។

ឪពុកបានត្រឡប់ទៅផ្ទះវិញ រួចប្រាប់ម្តាយថា «អូន នៅថ្ងៃសប្បាតហ៍នេះ បងនឹងទៅព្រះវិហារ ជាមួយអូនដែរ»។ ប៉ុន្តែ ឪពុកមិនចង់ទៅព្រះវិហារនៅតាមផ្ទះ នៅក្នុងទីក្រុង ដែលមានស្ត្រី7នាក់។ គាត់ បាននិយាយថា «តោះយើង គិតនាំគ្នា ទៅឯព្រះវិហារនៅឯទីក្រុង ម្តងមើល?។

ចាប់ពីថ្ងៃសប្បាតហ៍នោះមក ឪពុកបានចាប់ផ្តើមថ្វាយបង្គំ នៅក្នុងព្រះវិហារនោះ ជារៀងរាល់ សប្តាហ៍។