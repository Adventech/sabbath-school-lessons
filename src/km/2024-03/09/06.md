---
title:  បញ្ញត្តិដ៏សំខាន់បំផុត
date:  29/08/2024
---

`សូមអានគម្ពីរម៉ាកុស 12:28-34។ តើអ្នកកាន់ច្បាប់ដ៏រួសរាយរាក់ទាក់ បានសួរសំណួរ សំខាន់អ្វី ទៅកាន់ព្រះយេស៊ូវនោះ? តើព្រះយេស៊ូវបានឆ្លើយយ៉ាងដូចម្តេច?`

នៅក្នុងកណ្ឌគម្ពីរម៉ាកុស ពួកអ្នកដឹកនាំនៃសាសន៍យូដា បានប្រកែកជាមួយនឹងព្រះយេស៊ូវ ហើយពួកគេក៏មិនបានគាំទ្រទ្រង់ដែរ។ ដូច្នេះហើយ បានជាយើងមានការភ្ញាក់ផ្អើល នៅពេលដែលអ្នក ដឹកនាំម្នាក់បានស្តាប់ចម្លើយ ដែលព្រះយេស៊ូវបានឆ្លើយយ៉ាងយកចិត្តទុកដាក់ ហើយគាត់ក៏ចូលចិត្តនូវអ្វី ដែលគាត់បានឮនោះដែរ។ បុរសម្នាក់នេះ ហ៊ាននិយាយជាមួយនឹងព្រះយេស៊ូវ នៅមុខពួកអ្នកដឹកនាំនៃសាសន៍យូដាដែលស្អប់ទ្រង់។ ជាការពិតណាស់ វាងាយស្រួលទេ ដែលអ្នកកាន់ច្បាប់នៅស្ងៀម ដោយ មិនបានឱ្យអ្នកដទៃដឹងថា គាត់បានយល់ស្របជាមួយនឹងព្រះយេស៊ូវ នៅក្នុងប្រធានបទអ្វីមួយ។ ប៉ុន្តែ បុរសម្នាក់នេះ មិនបានធ្វើដូច្នោះឡើយ។

អ្នកកាន់ច្បាប់ បានសួរព្រះយេស៊ូវថា បញ្ញត្តិមួយណា ដែលជាបញ្ញត្តិសំខាន់ជាងគេនោះ។ ចម្លើយរបស់ព្រះយេស៊ូវ គឺជាចម្លើយសាមញ្ញ និងស្មោះត្រង់ ដោយទ្រង់បានមានបន្ទូល ដោយប្រើសម្រង់ មតិពីគម្ពីរចោទិយកថា 6:4, 5)។ បញ្ញត្តិសំខាន់ជាងគេបំផុត គឺជាបញ្ញត្តិដែលថា ចូរឱ្យស្រឡាញ់ព្រះ ឱ្យអស់ពីចិត្ត ស្មារតី គំនិត និងកម្លាំងរបស់យើង។ ព្រះយេស៊ូវក៏បានប្រាប់អ្នកកាន់ច្បាប់ នូវបញ្ញត្តិសំខាន់ បំផុតទី2 ផងដែរ៖ ម្តងនេះ ព្រះយេស៊ូវបានមានបន្ទូលថា ខពីកណ្ឌគម្ពីរលេវីវិន័យ ដែលបានប្រាប់ថា អ្នកត្រូវតែស្រឡាញ់អ្នកជិតខាងរបស់អ្នក ឱ្យដូចជាខ្លួនឯង (លេវីវិន័យ 19:18)។

មានពេលខ្លះ មនុស្សបានឆ្ងល់ពីរបៀប ដែលព្រះអាចបង្គាប់យើង ឱ្យស្រឡាញ់អ្នកដទៃ។ នៅ ពេលដែលយើងយល់ពីគ្រា ដែលលោកម៉ូសេបានសរសេរនេះ នោះយើងនឹងអាចយល់ពីសេចក្តីបង្គាប់ នៅក្នុងកណ្ឌគម្ពីរលេវីវិន័យ និងកណ្ឌគម្ពីរចោទិយកថា កាន់តែប្រសើរឡើង។ នៅក្នុងសម័យគម្ពីរសញ្ញា ចាស់ ពួកបណ្តាជនបានសរសេរ ឬចុះកុងត្រា ជាមួយនឹងអ្នកដទៃ។ ពាក្យថា «ស្រឡាញ់» នៅក្នុងសម័យ នោះ មានន័យថា មនុស្សដែលជាប់កុងត្រា ត្រូវតែរក្សាកុងត្រានោះ ទៅតាមអ្វីដែលពួកគេបានយល់ព្រម ធ្វើ។ ដូច្នេះហើយ ពាក្យថា «ស្រឡាញ់» មានន័យថា យើងបានបង្ហាញភក្តីភាពរបស់យើងដល់ព្រះ ដោយ សកម្មភាព និងទង្វើរបស់យើង។

អ្នកកាន់ច្បាប់ម្នាក់នេះ គឺជាមនុស្សស្មោះត្រង់។ គាត់បានយល់ឃើញ នូវអ្វីដែលព្រះយេសូវ បានបង្រៀន និងនិយាយស្របតាមដែរ។ យើងអាចស្រមៃឃើ៊ញ ពីទឹកមុខក្រញូវរបស់ពួកអ្នកដឹកនាំនៃសាសន៍យូដានៅពេលដែលគ្នាគេម្នាក់ បានយល់ស្របជាមួយនឹងព្រះយេស៊ូវនោះ។ ពុំមានអ្នកណាម្នាក់ ក្លាហានហ៊ានធ្វើបែបនេះឡើយ។ ដូច្នេះហើយ ព្រះយេស៊ូវបានមានបន្ទូលទៅកាន់អ្នកកាន់ច្បាប់ម្នាក់នេះថា នគររបស់ព្រះ មិននៅឆ្ងាយពីគាត់ឡើយ។ ប៉ុន្តែ អ្នកកាន់ច្បាប់ម្នាក់នេះត្រូវតែយល់ថា ទ្រង់ជាអ្នកណា ហើយធ្វើតាម ទ្រង់ជាមុនសិន។

`តើលោកអ្នកបានរៀនស្រឡាញ់ព្រះ និងស្រឡាញ់អ្នកជិតខាងរបស់យើង ដូចជាយើងបាន ស្រឡាញ់ខ្លួនឯងនោះយ៉ាងដូចម្តេច? តើឈើឆ្កាងបានជួយឱ្យយើងធ្វើរឿងទាំង2នេះ ដោយរបៀបណា?`