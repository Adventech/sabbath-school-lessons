---
title:  ការសិក្សាបន្ថែម
date:  30/08/2024
---

សូមអាន Ellen G. White, “A Doomed People,” “The Temple Cleansed Again,” and “Controversy,” in _The Desire of Ages_, pages 580-609។

«ព្រះយេស៊ូវបានប្រកាសថា ដើមឧទុម្ពរនឹងត្រូវស្លាប់។ អំណាចរបស់ព្រះយេស៊ូវ បានបង្កើត ដើមឈើនេះ។ សេចក្តីប្រកាសនេះ គឺជាការដាស់តឿនដល់ក្រុមជំនុំ និងអ្នកគ្រីស្ទានទាំងអស់។ គ្មាន អ្នកណាម្នាក់ អាចរស់នៅតាមបញ្ញត្តិរបស់ព្រះ ដោយមិនបានបម្រើអ្នកដទៃនោះទេ។ ប៉ុន្តែ មានមនុស្ស ជាច្រើននាក់ ជាមនុស្សអាត្មានិយម។ ពួកគេមិនបានបង្ហាញសេចក្តីមេត្តាដល់អ្នកណាឡើយ។ អ្នកខ្លះ ទៀត បានគិតថា ពួកគេគឺជាគ្រីស្ទានល្អឥតខ្ចោះ។ ប៉ុន្តែ ពួកគេមិនបានយល់ នូវអត្ថន័យនៃការបម្រើព្រះ នោះឡើយ។ ពួកគេបានរៀបចំផែនការ និងការសិក្សា ដើម្បីផ្គាប់ចិត្តខ្លួនឯង។ ពួកគេបានត្រឹមតែបង្ហាញ ទង្វើ ដែលធ្វើឱ្យខ្លួនគេសប្បាយចិត្តប៉ុណ្ណោះ។ ពួកគេបានចំណាយពេល ស្វែងរកនូវអ្វីដែលពួកគេអាច ធ្វើបាន សម្រាប់តែខ្លួនគេប៉ុណ្ណោះ។ រឿងគ្រប់យ៉ាងដែលពួកគេបានធ្វើនៅក្នុងជីវិតនេះ គឺសម្រាប់តែខ្លួនគេ ប៉ុណ្ណោះ។ ពួកគេមិនបានជួយអ្នកណាឡើយ។ ជាការពិតណាស់ ព្រះបានបង្កើតពួកគេដើម្បីឱ្យពួកគេជួយ និងប្រទានពរដល់អ្នកដទៃទៀត ទៅតាមរបៀបដែលអាចសម្រេចបាន។ ប៉ុន្តែ ភាពអាត្មានិយម មាន ទំហំធំពេក មិនអាចឱ្យពួកគេ មើលឃើញរបស់ផ្សេងឡើយ។ ពួកគេមិនបានយកចិត្តទុកដាក់ ចំពោះអ្នក ដទៃទាល់តែសោះ។ មនុស្សអាត្មានិយម ដែលបានរស់នៅដើម្បីខ្លួនឯង ក៏ប្រៀបដូចជាដើមឧទុម្ព័រ ដែល គ្មានផ្លែនោះដែរ។ ពួកគេ គឺជាអ្នកគ្រីស្ទានក្លែងក្លាយ។ ពួកគេទៅព្រះវិហារ ប៉ុន្តែ ពួកគេមិនបានលន់តួ អំពើបាបរបស់ពួកគេ ឬមានសេចក្តីជំនឿទៅលើព្រះ ពិតប្រាកដនោះទេ។ ពួកគេមិនបានគោរពតាមទ្រង់។ ពួកគេបាននិយាយថា ពួកគេជាអ្នកគ្រីស្ទាន ប៉ុន្តែ ពួកគេមិនបានបម្រើទ្រង់នោះឡើយ។ ព្រះយេស៊ូវបាន ប្រកាសថា អ្នកមានបាបធ្ងន់បំផុត ពួកគេមានទោសស្រាលជាងអ្នកគ្រីស្ទាន ដែលបាននិយាយថា គាត់ បានបម្រើព្រះ ប៉ុន្តែ ពួកគេ គឺជាអ្នកដែលមិនបានគោរពតាមទ្រង់វិញ»។ ដកស្រង់ពី Ellen G. White, _The Desire of Ages_, page 584, adapted។

**សំណួរពិភាក្សា**

`សូមគិតអំពីរបៀបដែលព្រះយេស៊ូវ បានសម្អាតព្រះវិហារ និងអត្ថន័យនៃទង្វើ ដែលទ្រង់បានធ្វើនោះ។ តើការសម្អាតនេះ មានន័យយ៉ាងណា សម្រាប់អ្នកគ្រីស្ទាន។ តើសព្វថ្ងៃនេះ ព្រះយេស៊ូវនឹងសម្អាតក្រុមជំនុំ របស់ទ្រង់ដោយរបៀបណា?`

`ព្រះយេស៊ូវបានមានបន្ទូលម្តងហើយម្តងទៀតថា ព្រះនឹងរក្សាសេចក្តីសន្យារបស់ទ្រង់ ដែលមានចែង នៅក្នុងព្រះគម្ពីរ។ តើព្រះគម្ពីរសំខាន់សម្រាប់ជំនឿរបស់យើងយ៉ាងដូចម្តេច? តើហេតុអ្វីបានជាយើង ត្រូវតែបដិសេធអ្នកណាម្នាក់ ឬអ្វីមួយ ដែលបានបង្រៀនថា ព្រះគម្ពីរមិនសំខាន់ចំពោះសេចក្តីជំនឿរបស់ យើង មិនសំខាន់ចំពោះគោលជំនឿរបស់យើងទៅលើអត្តសញ្ញាណរបស់ទ្រង់ ហើយនិងរបៀបដែលទ្រង់បានធ្វើសកម្មភាពយ៉ាងដូច្នេះ?`

`នៅក្នុងនាមជាអ្នកគ្រីស្ទាន តើយើងបានជំពាក់មេដឹកនាំ និងរដ្ឋាភិបាលរបស់យើងអ្វីខ្លះ? តើយើងបាន ជំពាក់អ្វីខ្លះ? តើការបង្រៀនរបស់ព្រះយេស៊ូវ នៅក្នុងគម្ពីរម៉ាកុស 12:13-17 បានជួយឆ្លើយទៅនឹង សំណួរនេះយ៉ាងដូចម្តេច?`

`សូមសិក្សាខព្រះគម្ពីរអំពីការរស់ឡើងវិញ។ នៅក្នុងនាមជាគ្រីស្ទានតើហេតុអ្វីបានជាការបង្រៀននេះ សំខាន់សម្រាប់ជំនឿរបស់យើងខ្លាំងម្ល៉េះ?`