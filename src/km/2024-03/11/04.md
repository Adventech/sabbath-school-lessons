---
title:  សួនច្បារគែតសេម៉ានី
date:  10/09/2024
---

`សូមអានគម្ពីរម៉ាកុស 14:32-42។ តើព្រះយេស៊ូវបានអធិស្ឋាន នៅក្នុងសួរច្បារគែតសេម៉ានី យ៉ាងដូចម្តេច? តើព្រះបានឆ្លើយតបទៅនឹងការអធិស្ឋានរបស់ព្រះដោយរបៀបណា?`

ព្រះយេស៊ូវ និងសិស្សរបស់ទ្រង់ បានធ្វើដំណើរកាត់ជ្រលងភ្នំកេដ្រូន ទៅកាន់ភ្នំអូលីវ។ ភ្នំអូលីវ គឺជាខ្ពង់រាបមួយដ៏ខ្ពស់។ ឈ្មោះសួនច្បារគែតសេម៉ានី មានន័យថា ម៉ាស៊ីនកិនប្រេង។ ម៉ាស៊ីនកិនប្រេង ជាម៉ាស៊ីនកិនប្រេងពីដើមអូលីវ។ ឈ្មោះនេះបានបង្ហាញថា មានម៉ាស៊ីនកិនប្រេងអូលីវ នៅក្បែរនោះ។ សព្វថ្ងៃនេះ គ្មានអ្នកណាម្នាក់ បានដឹងពីកន្លែងនៃម៉ាស៊ីននេះឡើយ។ នេះគឺដោយសារតែសាសន៍រ៉ូម បាន កាត់ដើមឈើទាំងអស់នៅលើភ្នំអូលីវ នៅពេលដែលពួកគេបានវាយប្រហារទីក្រុងយេរូសាឡិម នៅក្នុង ឆ្នាំ70 នៃគ្រិស្តសករាជ។

ព្រះយេស៊ូវបានទុកសិស្សរបស់ទ្រង់ជាច្រើននាក់ នៅត្រង់ច្រកចូលនៃសួនច្បារ។ បន្ទាប់មក ព្រះយេស៊ូវបានបន្តដំណើរទៅមុខទៀត ជាមួយនឹងលោកពេត្រុស លោកយ៉ាកុប និងលោកយ៉ូហាន។ ប៉ុន្តែ ព្រះយេស៊ូវក៏បានចាកចេញពីសិស្សទាំង3នាក់ រួចបន្តដំណើរតែម្នាក់ឯងដែរ។ លោកម៉ាកុសបាន បង្ហាញយើងថា ព្រះយេស៊ូវកំពុងតែមានអារម្មណ៍ឯកោ ខណៈដែលទ្រង់បានត្រៀមព្រះអង្គជាស្រេច ដើម្បី នឹងរងទុក្ខជំនួសអំពើបាបរបស់យើងនោះ។

ព្រះយេស៊ូវបានអធិស្ឋាន សូមឱ្យព្រះដកហូតការឈឺចាប់របស់ទ្រង់។ ប៉ុន្តែ លុះត្រាតែការទូល សូមនេះ ស្របទៅតាមផែនការដែលព្រះបានរៀបចំ សម្រាប់ព្រះរាជបុត្រារបស់ទ្រង់វិញ (ម៉ាកុស 14:36)។ ព្រះយេស៊ូវបានប្រើពាក្យជាភាសាអារ៉ាមថា «អាបបា (Abba)» ដែលលោកម៉ាកុសបានប្រែថា «ព្រះបិតា»។ «អាបបា» មិនមានន័យថា «ឪពុក» ដូចជាអ្នកខ្លះ បានបង្រៀននោះទេ។ ពាក្យថា «ឪពុក» នៅក្នុងភាសាអារ៉ាម គឺជាពាក្យ «អាប៊ី (Abi)»។ កូនក្មេងបានប្រើឈ្មោះនេះ តំណាងឱ្យឪពុករបស់ពួកគេ។ (សូមអាន Raymond E. Brown, _The Death of the Messiah_, Anchor Bible Reference Library [New York: Doubleday, 1994], volume1, pages 172, 173។ ប៉ុន្តែ ពាក្យថា «អាបបា» មានន័យថា ទំនាក់ទំនងដ៏ជិតស្និទ្ធនៅក្នុងគ្រួសារ ដែលបានបង្ហាញថា ព្រះចង់ឱ្យចិត្តរបស់យើង នៅជាប់នឹងទ្រង់វិញ។

ព្រះយេស៊ូវបានអធិស្ឋាន សូមឱ្យព្រះ ដកហូតការឈឺចាប់របស់ទ្រង់។ ប៉ុន្តែ ព្រះយេស៊ូវបានថ្វាយព្រះអង្គទ្រង់ ទៅតាមបង្គាប់នៃផែនការដែលព្រះបានរៀបចំសម្រាប់ទ្រង់វិញ (សូមប្រៀបធៀប ជាមួយនឹងសេចក្តីអធិស្ឋានរបស់ព្រះអម្ចាស់ នៅក្នុងគម្ពីរម៉ាថាយ 6:10)។ មិនយូរប៉ុន្មាន យើងបាន ឃើញថា ព្រះបានឆ្លើយថា «ទេ» មកកាន់សេចក្តីអធិស្ឋានរបស់ព្រះយេស៊ូវ។ ព្រះនឹងមិនដកហូតបទ ពិសោធន៍អាក្រក់ ដែលព្រះយេស៊ូវត្រូវរងទុក្ខនោះឡើយ។ តើហេតុអ្វី? នោះគឺដោយសារតែព្រះយេស៊ូវ ត្រូវតែរងទុក្ខជំនួសយើង ដើម្បីឱ្យទ្រង់បានសង្គ្រោះយើង។ ក្រៅពីវិធីនេះ យើងមិនអាចទទួលបានសេចក្តី សង្គ្រោះបានឡើយ។

យើងមានសេចក្តីអំណរ ដែលមានមិត្តភក្តិគាំទ្រយើង នៅក្នុងគ្រាលំបាក។ នៅក្នុងគម្ពីរភីលីព 4:13 លោកប៉ុលបានមានប្រសាសន៍ អំពីរបៀបដែលព្រះយេស៊ូវ «អាចនឹងធ្វើគ្រប់ទាំងអស់បាន»។ បន្ទាប់មក លោកប៉ុលបានប្រាប់មិត្តភក្តិរបស់គាត់ថា «ដែលអ្នករាល់គ្នាបានជួយដល់សេចក្ដីកម្សត់របស់ ខ្ញុំ នោះប្រពៃហើយ» (ខ14)។ ព្រះយេស៊ូវចង់បានជំនួយ នៅត្រង់សួនច្បារគែតសេម៉ានី។ ទ្រង់បានមក រកសិស្សរបស់ទ្រង់វិញ ដើម្បីសូមឱ្យពួកគេសូមជំនួយ និងការកម្សាន្តចិត្តពីព្រះចំនួន3លើក។ ប៉ុន្តែ ទាំង 3លើកនេះ ពួកសិស្សបានដេកលក់វិញ។ នៅទីបំផុត ព្រះយេស៊ូវបានដាស់ពួកគេ ឱ្យទៅមើលការកាត់ក្តី របស់ទ្រង់។ ព្រះយេស៊ូវបានត្រៀមព្រះអង្គទ្រង់ជាស្រេច ប៉ុន្តែ ពួកសិស្សមិនបានត្រៀមខ្លួនរួចរាល់ឡើយ។