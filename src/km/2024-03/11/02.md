---
title:  រឿងដែលមនុស្សគ្រប់គ្នានឹងនឹកចាំជារៀងរហូត
date:  08/09/2024
---

`សូមគម្ពីរម៉ាកុស 14:1-11។ តើរឿង2យ៉ាងដែលយើងបានអាននៅក្នុងខទាំងនេះ គឺជា រឿងអ្វីខ្លះ? តើរឿងទាំងនេះ មានទំនាក់ទំនងជាមួយនឹងគ្នាយ៉ាងដូចម្តេច?`

គម្ពីរម៉ាកុស 14:1 បានចែងថា 2ថ្ងៃទៀតនឹងដល់បុណ្យរំលង។ ពួកមេដឹកនាំនៃសាសន៍យូដា បានជួបជុំគ្នា នៅថ្ងៃអង្គារ ឬយប់ថ្ងៃពុធ នៅក្នុងអាទិត្យដដែលនោះ។ ពួកមេដឹកនាំនៃសាសន៍យូដាបានរៀបផែនការសម្លាប់ព្រះយេស៊ូវ។ ពួកគេគ្រាន់តែរកនឹកវិធី ដើម្បីធ្វើឱ្យផែនការរបស់ពួកគេ បានកើត ឡើងប៉ុណ្ណោះ។ ពួកគេបានទទួលជំនួយពីបុគ្គលម្នាក់ ដែលពួកគេមិនបានរំពឹងថា នឹងជួយពួកគេនោះ បុគ្គលម្នាក់នោះ មានឈ្មោះថា លោកយូដាស។

គម្ពីរម៉ាកុស 14:1-11 បានភ្ជាប់ផែនការសម្លាប់ព្រះយេស៊ូវនេះ ទៅនឹងរឿងមួយទៀត ស្តី អំពីស្ត្រីម្នាក់ ដែលបានចាក់គ្រឿងក្រអូបដ៏មានតម្លៃ ទៅលើព្រះសិរសារបស់ព្រះយេស៊ូវ។ នៅក្នុងរឿង ទាំង2នេះ យើងបានឃើញស្ត្រីម្នាក់ ដែលបានបង្ហាញសេចក្តីស្រឡាញ់របស់នាងចំពោះព្រះយេស៊ូវ ហើយ និងសិស្សរបស់ព្រះយេស៊ូវ ដែលបានលក់ទ្រង់ឱ្យខ្មាំងសត្រូវរបស់ទ្រង់។ លោកម៉ាកុស មិនបានប្រាប់ ឈ្មោះស្ត្រីម្នាក់នេះឡើយ។ ប៉ុន្តែ លោកម៉ាកុសបានប្រាប់ឈ្មោះរបស់យូដាស ព្រមទាំងប្រាប់ថា គាត់ ជាសិស្សម្នាក់ នៅក្នុងចំណោមសិស្ស12នាក់ផងដែរ។ ស្ត្រីម្នាក់នេះ បានចំណាយប្រាក់ជាច្រើន ទៅលើ អំណោយរបស់នាង។ លោកម៉ាកុសបានប្រាប់យើង ពីតម្លៃនៃគ្រឿងក្រអូបនោះ។ លោកយូដាសបាន លក់ព្រះយេស៊ូវទៅឱ្យខ្មាំងសត្រូវរបស់ទ្រង់ ដោយគេបានសន្យាថា នឹងឱ្យប្រាក់ដល់គាត់។

លោកម៉ាកុសមិនបានប្រាប់ ពីមូលហេតុដែលនាំឱ្យស្ត្រីម្នាក់នេះ ចាក់គ្រឿងក្រអូបដ៏មានតម្លៃ របស់នាង នៅលើព្រះសិរសាររបស់ព្រះយេស៊ូវ។ ភ្ញៀវនៅក្នុងពិធីជប់លៀងបានភ្ញាក់ផ្អើល និងបានអន់ ចិត្តជាមួយនឹងស្ត្រីម្នាក់នេះ។ ពួកគេបានគិតថា នាងបានចំណាយប្រាក់ជាច្រើន នៅពេលដែលនាងចាក់ គ្រឿងក្រអូបទៅលើព្រះយេស៊ូវ។ គ្រឿងក្រអូបមានតម្លៃស្មើនឹងធ្វើការ1ឆ្នាំ។ ប៉ុន្តែ ព្រះយេស៊ូវបានសរសើរ អំណោយរបស់នាងវិញ។ ទ្រង់បានសន្យាថា មនុស្សនឹងចាំរឿងនៃអំណោយទានរបស់នាង នៅពេលដែល ពួកគេចែកចាយដំណឹងល្អ។ លោកគម្ពីរម៉ាថាយ ម៉ាកុស លូកា និងយ៉ូហាន ក៏បានរួមបញ្ចូលនូវរឿង របស់ស្ត្រីម្នាក់នេះ ចូលនៅក្នុងជីវិតរបស់ព្រះយេស៊ូវ នៅក្នុងកណ្ឌគម្ពីររបស់ពួកគេផងដែរ។

លោកម៉ាថាយ លោកលូកា និងលោកយ៉ូហាន ក៏បាននឹកចាំទង្វើអាក្រក់របស់យូដាស ដែល បានលក់ព្រះយេស៊ូវ ដោយសារតែគាត់ជាចោរនោះដែរ (យ៉ូហាន 12:4-6)។

លោកម៉ាកុសបានប្រើពាក្យ «ល្អ» នៅក្នុងវិធីផ្សេងៗគ្នា ដើម្បីជួយឱ្យយើង បានយល់ពីផែនការ នៃព្រឹត្តិការណ៍2យ៉ាង នៅក្នុងរឿងទាំងនេះ។ នៅក្នុងគម្ពីរម៉ាកុស 14:6 ព្រះយេស៊ូវបានមានបន្ទូល ថា ទង្វើរបស់ស្ត្រីម្នាក់នេះ គឺជាទង្វើ «ល្អ»។ បន្ទាប់មក ព្រះយេស៊ូវបានប្រាប់សិស្សរបស់ទ្រង់ថា ពួកគេ អាចធ្វើទង្វើ «ល្អ» ដល់អ្នកក្រីក្រ នៅពេលណាក៏បាន (ម៉ាកុស 14:7) ប៉ុន្តែ ព្រះយេស៊ូវនឹងមិននៅ ជាមួយនឹងពួកគេ ដើម្បីឱ្យពួកគេគោរពទ្រង់ទៀតនោះទេ។ នៅក្នុងគម្ពីរម៉ាកុស 14:9 ព្រះយេស៊ូវបាន មានបន្ទូលថា អំណោយនៃសេចក្តីស្រឡាញ់របស់នាង នឹងក្លាយទៅជាផ្នែកមួយនៃរឿង «ដំណឹងល្អ» ដែល បញ្ជាក់ថា មនុស្សបានចែកចាយដំណឹងល្អអំពីទ្រង់។ នៅក្នុងគម្ពីរម៉ាកុស 14:11 យូដាសបានរកមើល ពេលវេលា «ល្អ» ដើម្បីលក់ទ្រង់ ទៅឱ្យខ្មាំងសត្រូវរបស់ទ្រង់វិញ។ ផែនការដ៏អាក្រក់ ដែលពួកខ្មាំងបាន រៀបចំដើម្បីសម្លាប់ព្រះយេស៊ូវ ក៏នឹងក្លាយទៅជាផ្នែកមួយនៃដំណឹងល្អ អំពីព្រះយេស៊ូវផងដែរ។ ដ្បិតផែនការ ដែលពួកគេបានរៀបចំដើម្បីសម្លាប់ព្រះយេស៊ូវ គ្រាន់តែជាផែនការរបស់ព្រះ នៅក្នុងការចាត់ព្រះរាជបុត្រា របស់ទ្រង់ ឱ្យមកសង្គ្រោះមនុស្សមានបាបប៉ុណ្ណោះ។