---
title:  ការចាប់ឃុំឃាំង និងការកាត់ក្តីព្រះយេស៊ូវ
date:  07/09/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 14:1-11; ម៉ាកុស 14:22-31; និក្ខមនំ 24:8; ម៉ាកុស 14:32-42; ម៉ាកុស 14:43-52; ម៉ាកុស 14:60-72។

> <p>ខចងចាំ</p>
> «ព្រះអង្គមានព្រះបន្ទូលថា៖ “អ័ប្បា ព្រះវរបិតាអើយ! ព្រះអង្គអាចធ្វើគ្រប់ការទាំងអស់បាន សូមដកយកពែងនេះ ចេញពីទូលបង្គំទៅ ប៉ុន្តែ កុំតាមចិត្តទូលបង្គំឡើយ គឺតាមព្រះហឫទ័យព្រះអង្គ វិញ”» (ម៉ាកុស 14:36)។

បទគម្ពីរម៉ាកុស ជំពូក14-16 បានពិពណ៌នាអំពីការឈឺចាប់ សេចក្តីស្លាប់ និងការរស់ឡើង វិញ។ ការរស់ឡើងវិញ គឺជាគ្រាមួយ នៅពេលដែលព្រះយេស៊ូវបានប្រោសមនុស្សស្លាប់ ឱ្យរស់ឡើង វិញ។ យើងបានរៀននៅក្នុងមេរៀនទី9ថា 6ជំពូកចុងក្រោយ នៅក្នុងកណ្ឌគម្ពីរម៉ាកុស បានពិពណ៌នា ត្រឹមតែ1អាទិត្យប៉ុណ្ណោះ។ រឿងភាគច្រើន នៅក្នុងបទគម្ពីរម៉ាកុស ជំពូក14-16 បានកើតឡើង នៅក្នុងថ្ងៃព្រហស្បតិ៍ និងថ្ងៃសុក្រ នៃអាទិត្យចុងក្រោយនេះ មុនពេលដែលព្រះយេស៊ូវសុគត នៅលើ ឈើឆ្កាង។ ព្រះយេស៊ូវបានសុគតនៅថ្ងៃសុក្រ។ ប៉ុន្តែ នៅថ្ងៃអាទិត្យ ទ្រង់បានរស់ពីសុគតឡើងវិញ។

សប្តាហ៍នេ យើងនឹងសិក្សាបទគម្ពីរម៉ាកុស ជំពូក14។ យើងនឹងក្រឡេកមើលចំណុច2 យ៉ាងផ្សេងគ្នា ដែលព្រះយេស៊ូវបានធ្វើ។ បន្ទាប់មក យើងនឹងក្រឡេកមើលពិធីជប់លៀងចុងក្រោយ ព្រមទាំងការរងទុក្ខរបស់ព្រះយេស៊ូវ នៅក្នុងសួនច្បារគែតសេម៉ានីផងដែរ។ ព្រះយេស៊ូវត្រូវបានគេចាប់ នៅក្នុងសួនច្បារគែតសេម៉ានី។ បន្ទាប់មក ពួកទាហានបាននាំព្រះយេស៊ូវ ទៅជួបនឹងពួកមេដឹកនាំនៃសាសន៍យូដាដើម្បីកាត់ក្តី។ នៅក្នុងអំឡុងពេលនេះ លោកពេត្រុសបានមានប្រកែកថា គាត់មិនបាន ស្គាល់ព្រះយេស៊ូវឡើយ។

ខណៈពេលដែលយើងបានរឿង នៅក្នុងបទគម្ពីរម៉ាកុស ជំពូក14 នោះយើងបានឃើញថា មានរឿងមួយទៀត បានកើតឡើងនៅក្នុងពេលតែមួយ។ ម៉ាកុសបានបង្ហាញយើង ពីរបៀបដែលមនុស្ស នៅក្នុងរឿងទាំង2នេះ មានគំនិតមិនស្របគ្នា ហើយផែនការរបស់ពួកគេ ក៏មិនចុះសម្រុងនឹងគ្នាដែរ។ ដូច្នេះហើយ បានជាពួកគេប្រកែកនឹងគ្នាទៅវិញទៅមក។ លោកម៉ាកុសក៏បានបង្ហាញយើងថា នៅក្នុង គ្រាចុងក្រោយ ព្រះយេស៊ូវនឹងបានឈ្នះសង្គ្រាម ទាស់នឹងខ្មាំងសត្រូវរបស់ទ្រង់ផងដែរ។