---
title:  ការសិក្សាបន្ថែម
date:  13/09/2024
---

សូមអាន Ellen G. White, “Before Annas and the Court of Caiaphas”, and “Judah,” in _The Desire of Ages_, pages 698-722។

«គ្រាន់តែលោកពេត្រុសនិយាយចប់ភ្លាមថា គាត់មិនស្គាល់ព្រះយេស៊ូវ នោះមាន់នៃពួកបណ្តាជន បានរងាវឡើង។ នៅក្នុងពេលនោះ ព្រះអង្គសង្គ្រោះបានបែរចេញពីពួកអ្នកកាត់ក្តី ដែលមានទឹកមុខក្រញ៉ូវ។ ព្រះយេស៊ូវបានក្រឡេកមើលសិស្សកម្សត់របស់ទ្រង់។ ទន្ទឹមគ្នានេះ លោកពេត្រុសក៏បានក្រឡេកមើល ភ្នែកបរមគ្រូរបស់គាត់ដែរ។ លោកពេត្រុសបានមើលឃើញសេចក្តីអាណិតអាសូរ និងសេចក្តីឈឺចាប់ ជ្រាលជ្រៅ នៅក្នុងព្រះនេត្ររបស់ព្រះយេស៊ូវ។ ប៉ុន្តែ មិនឃើញមានសេចក្តីខ្ញាល់ នៅក្នុងព្រះនេត្ររបស់ ទ្រង់នោះទេ។

«លោកពេត្រុស បានក្រឡេកមើលព្រះភ័ក្ត្រដ៏សែនឈឺចាប់របស់ព្រះយេស៊ូវ។ ព្រះភ័ក្ត្ររបស់ ព្រះយេស៊ូវ បានពណ៌ស្លេកស្លាំង ហើយបបូរមាត់របស់ទ្រង់ ក៏មានសភាពភ័យញ័រដែរ។ ការរងទុក្ខរបស់ ព្រះយេស៊ូវ ហើយនិងការទតមើល ប្រកបដោយសេចក្តីអាណិត និងសេចក្តីសន្ទោសរបស់ទ្រង់ បានចាក់ ទម្លុះចិត្តរបស់លោកពេត្រុស ដូចជាគ្រាប់ព្រួញយ៉ាងដូច្នោះដែរ។ លោកពេត្រុសបាននឹកចាំ ពីសេចក្តីសន្យា ដែលគាត់បានស្បថជាមួយនឹងព្រះយេស៊ូវ កាលពីប៉ុន្មានម៉ោងមុន។ លោកពេត្រុសបានសន្យាថា គាត់ សុខចិត្តឱ្យគេចាប់ឃុំឃាំង និងសុខចិត្តស្លាប់ ជាមួយនឹងព្រះអម្ចាស់របស់គាត់។ លោកពេត្រុសបាននឹកចាំ ថា គាត់ធ្លាប់សោកសៅ នៅពេលដែលព្រះអម្ចាស់បានប្រាប់គាត់ នៅក្នុងបន្ទប់ខាងលើថា គាត់នឹងបដិសេធ ព្រះអម្ចាស់របស់គាត់ចំនួន3ដង នៅក្នុងរយៈពេល1យប់។ ឥឡូវនេះ លោកពេត្រុសទើបតែបានប្រកាស ថា គាត់មិនបានស្គាល់ព្រះយេស៊ូវទាល់តែសោះ។ លោកពេត្រុសមានអារម្មណ៍ឈឺចាប់ជាខ្លាំង។ គាត់ បានយល់ថា ព្រះអម្ចាស់បានជ្រាបពីគាត់ ជាងខ្លួនគាត់ទៅទៀត។ ព្រះយេស៊ូវបានអានចិត្តរបស់គាត់។ ព្រះយេស៊ូវបានទតឃើញភាពកម្សោយ នៅក្នុងលោកពេត្រុស ទាំងដែលគាត់មិនបានដឹងខ្លួនគាត់មាន ភាពកម្សោយនោះឡើយ»។ ដកស្រង់ពី Ellen G. White, _The Desire of Ages_, pages 712, 713។

**សំណួរពិភាក្សា**

`សូមអានព្រះបន្ទូលរបស់ព្រះយេស៊ូវម្តងទៀតអំពីស្ត្រីម្នាក់ ដែលបានចាក់គ្រឿងក្រអូប នៅលើព្រះសិរសា របស់ព្រះយេស៊ូវ។ នៅពេលដែលយើងអានរឿងរបស់នាង តើយើងបានក្លាយជាផ្នែកមួយនៃសេចក្តីសន្យា ដែលព្រះយេស៊ូវបានតាំងឡើងអំពីស្ត្រីម្នាក់នេះ ដោយរបៀបណា?`

`សូមប្រៀបធៀបលោកយូដាស និងលោកពេត្រុស។ តើពួកគេបានធ្វើអ្វីខ្លះដល់ព្រះយេស៊ូវ នៅក្នុងរយៈ ពេល1សប្តាហ៍ មុនពេលដែលទ្រង់បានសុគតនៅលើឈើឆ្កាង? តើបុរសទាំង2នេះ មានចំណុចដូចគ្នា និងមានចំណុចខុសគ្នាយ៉ាងដូចម្តេច?`

`សូមពិភាក្សានៅក្នុងថ្នាក់ អំពីអត្ថន័យនៃពិធីលៀងព្រះអម្ចាស់។ តើយើងអាចជួយក្រុមជំនុំ ឱ្យយល់ ពីអត្ថន័យនៃពិធីលៀងព្រះអម្ចាស់នេះ ឱ្យកាន់តែប្រសើរឡើងដោយរបៀបណា? តើយើងអាចទទួលបាន សមាជិក ដើម្បីប្រារព្ធពិធីនេះ បន្ថែមទៀតដោយរបៀបណា?`

`ព្រះបានមានបន្ទូលថា «ទេ» ទៅកាន់សេចក្តីអធិស្ឋាន ដែលព្រះយេស៊ូវបានទូលសូមនៅក្នុងសួនច្បារ គែតសេម៉ានី។ តើពាក្យថា «ទេ» នេះ មានន័យយ៉ាងណា នៅពេលដែលព្រះយេស៊ូវបានមានបន្ទូលមក កាន់យើងនោះ?`