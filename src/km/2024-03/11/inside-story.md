---
title:  រឿងខ្លី
date:  13/09/2024
---

### ការបំពេញសុបិន អំពីនំតៅហ៊ូ

ដោយសារឪពុកមានបញ្ហាក្រពះ ម្តាយ និងនាងអានុស បានសម្រេចចិត្តគិតគូ អំពីរបបអាហារ របស់គាត់។ នាងអាណុស គឺជាអ្នកបួស ហើយម្តាយរបស់នាង គឺជាជីវវិទូ តាមរយៈការបណ្តុះបណ្តាល បានដឹងថា អាហារដែលមានសុខភាពល្អ។ ប៉ុន្តែ ពួកគេនៅមិនទាន់ ដាក់អាហារស្អាត នៅលើតុនៃគ្រួសារ របស់ពួកគេនោះឡើយ។ ម្តាយ និងនាងអាណុស បានចាប់ផ្តើមឱ្យឪពុកបរិភោគអាហារ ដែលផ្សំពីរុក្ខជាតិ បន្ទាប់មក បញ្ហាក្រពះរបស់គាត់ ក៏បាត់ទៅវិញ។

បន្ទាប់មក ឪពុកបានទទួលសុបិនមួយ។ នៅក្នុងសុបិននោះ គាត់បានឃើញពន្លឺភ្លឺចែងចាំង នៅក្នុងយានដ្ឋានមួយ។ ពន្លឺនោះ ភ្លឺមែនទែន រហូតដល់គាត់មិនអាចមើលវាបាន។ ពន្លឺនោះ បានបញ្ចេញ សំឡេងថា «ចូរមក កុំខ្លាចអី ចូរយកធុងគ្រាប់ពូជនេះ ទៅដាំនៅលើតុឯងចុះ»។ ឪពុកបានឃើញធុង គ្រាប់ពូជមួយ នៅក្បែរតុដែកអ៊ីណុក។ ប៉ុន្តែ ការបង្គាប់បែបនេះ ដូចជាមិនទំនងទាល់តែសោះ។ នៅក្នុង នាមជាសិស្សសាកលវិទ្យាល័យ គាត់បានហ្វឹកហាត់ ដើម្បីឱ្យគាត់បានក្លាយទៅជាអ្នកវិទ្យាសាស្ត្រ ខាងឯ ផ្នែកកសិកម្ម ដូច្នេះហើយ បានជាគាត់យល់អំពីការដាំដុះដំណាំ។ ប៉ុន្តែ ទោះបីជាគ្មានចំណេះដឹងក៏ដោយ ក៏គាត់ដឹងដែរថា គ្រាប់ពូជមិនអាចបង្កើតពន្លក នៅលើដែកបានឡើយ។ ដូច្នេះហើយ គាត់បានតវ៉ាថា «គ្រាប់ពូជត្រូវតែដាំ នៅលើដី»។ សំឡេងនោះ មិនមានការស្ទាក់ស្ទើនោះទេ។ ផ្ទុយទៅវិញ សំឡេងនេះ បាននិយាយថា «ចូរធ្វើតាម អ្វីដែលយើងបានបង្គាប់ឯងចុះ»។

ប៉ុន្មានថ្ងៃក្រោយមក ឪពុកបានបន្តសុបិនរឿងដដែលនេះ ដោយគាត់បានឃើញពន្លក3ដើម ដុះចេញពីតុ។ គាត់បានភ្ញាក់ផ្អើល ហើយសួរថា «តើមានអ្វីកើតឡើង? តើគ្រាប់ពូជ អាចដុះនៅលើតុអ៊ីណុក នៅក្នុងរយៈពេល1យប់ដោយរបៀបណា?»។ សំឡេងនោះ បានតបថា «ឯងត្រូវដកពន្លកបៃតង3ទាំងនេះ យកទៅលក់ចុះ»។ ឪពុកបានសន្និដ្ឋានថា សុបិននេះ មានព័ន្ធពាន់ជាមួយនឹងគ្រួសាររបស់គាត់។ ខណៈ ដែលនាងអានុសបានស្តាប់រឿងនេះ នោះនាងបានឆ្ងល់ នៅក្នុងចិត្តថា ព្រះកំពុងតែបង្គាប់ ឱ្យឪពុកធ្វើនំ តៅហ៊ូ។ នៅក្នុងប្រទេសអាមេនី ពុំមានក្រុមហ៊ុនណា ដែលធ្វើតៅហ៊ូនោះទេ។ ឪពុកគឺជាម្ចាស់អាជីវកម្ម មួយកន្លែង ដែលមានការបណ្តុះបណ្តាល ខាងឯផ្នែកកសិកម្ម ដូច្នេះហើយ បានជានាងអានុស ជឿជាក់ ថា គាត់អាចធ្វើបាន។ ប៉ុន្តែ នាងមិនហ៊ានបកស្រាយ សុបិនរបស់គាត់នោះឡើយ។ ហេតុដូច្នេះហើយ បានជានាងអធិស្ឋាន ឱ្យឪពុកបានឮការត្រាស់ហៅ ដោយផ្ទាល់ ពីព្រះវិញ។

បន្ទាប់មក លោកអានុសបានចូលរួម នៅក្នុងសន្និបាទនៃបេសកជន ខាងឯផ្នែកវិជ្ជសាស្ត្រ នៅក្នុងប្រទេសអ៊ុយក្រែង។ បន្ទាប់មក នៅពេលដែលពួកគេបានឮ អំពីសុបិនរបស់ឪពុក នោះអ្នកមក ចូលរួម ចំនួន300នាក់ បានភ្ញាក់ផ្ញើលជាខ្លាំង។ ព្រះវិហារអាត់វេនទីស្ទ នៅក្នុងឆ្នាំ2019 មានកន្លែង ផលិតតៅហ៊ូ និងមានហាងលក់អាហារសុខភាព នៅក្នុងប្រទេស។ ដូច្នេះហើយ នៅពេលដែលអ្នករៀបចំ សន្និបាទ សួរថា មានអ្នកណាចង់ឱ្យឪពុករបស់នាងអានុស ធ្វើតៅហ៊ូដែរឬទេ នោះមនុស្សគ្រប់គ្នាបានលើកដៃគាំទ្រ។ 2ខែក្រោយមក ឪពុកបានទិញសំបុត្រយន្តហោះ ទៅកាន់ប្រទេសអ៊ុយក្រែង។ គាត់ និង ម្តាយ បានចាកចេញពីផ្ទះ ដោយមិនដឹងថា ពួកគេនឹងទៅឯណា ដូចជាលោកអ័ប្រាហាំ និងនាងសារ៉ា យ៉ាងដូច្នោះដែរ។ ព្រះបានរៀបចំអ្វីៗគ្រប់យ៉ាង។ បេសកជនខាងឯផ្នែកវិជ្ជសាស្ត្រ ដែលបានចូលរួម នៅក្នុងសន្និបាត បានមកទទួលពួកគេ នៅត្រង់អាកាសយានដ្ឋាន។ ឪពុក និងម្តាយ បានស្នាក់នៅ ជាមួយ នឹងពួកគេ ខណៈដែលពួកគេបានទៅលេងហាងអាហារសុខភាព និងបុគ្គលិកលក់តៅហ៊ូ អស់រយៈពេល 12ថ្ងៃ។ ឪពុកបានសង្កេតឃើញថា អ្នកគ្រីស្ទាន មិនត្រឹមតែធ្វើការ ដើម្បីប្រាក់ប៉ុណ្ណោះទេ ប៉ុន្តែ ពួកគេក៏បានថ្វាយសិរីល្អដល់ព្រះផងដែរ។ គាត់បានស្ញើចសរសើរអ្នកគ្រីស្ទាន។ នៅពេលដែលគាត់ត្រឡប់មក ស្រុកវិញ នោះគាត់បានបើកក្រុមហ៊ុនតៅហ៊ូដំបូងគេបង្អស់ នៅក្នុងប្រទេសអាមេនី។

នាងអានុសសប្បាយចិត្តជាខ្លាំង។ នាងបានភ្ញាក់ផ្អើល ដោយយល់ឃើញថា ឪពុកធ្លាប់តែយក របៀបនៃការញុាំបួសរបស់នាង មកធ្វើជាហេតុផល រារាំងនាង មិនឱ្យទៅព្រះវិហារ ប៉ុន្តែ ឥឡូវនេះ គាត់ កំពុងតែលក់តៅហ៊ូ ដើម្បីឃោសនា អំពីរបៀបរស់នៅ ដោយបរិភោគអាហារបួសវិញ។