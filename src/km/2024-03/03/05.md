---
title:  ទម្រង់នៃរឿងប្រភេទ «កខក» វគ្គ1
date:  17/07/2024
---

`សូមអានគម្ពីរម៉ាកុស 3:20-35។ តើលោកអ្នកបានឃើញទំនាក់ទំនងអ្វី នៅក្នុងរឿង2 ដែលមានចែងនៅក្នុងខទាំងនេះ?`

គម្ពីរម៉ាកុស 3:20-35 គឺជា «រឿង “កខក” (Sandwich Story)» ដំបូងគេបង្អស់ នៅក្នុង កណ្ឌគម្ពីរម៉ាកុស។ សូមចងចាំថា រឿង “កខក” គឺជាប្រភេទរឿង ដែលអ្នកសរសេរបានចាប់ផ្តើមនិយាយ រឿង បន្ទាប់មក គាត់បានចាប់ផ្តើមបញ្ចូលរឿងមួយទៀត នៅក្នុងតួសេចក្តីនៃរឿងទីមួយ។ រួចបន្ទាប់មក ទៀត អ្នកសរសេរបានបញ្ចប់ នូវការនិទានរឿងដំបូងភ្លាមៗ បន្ទាប់ពីគាត់បានបញ្ចប់រឿងទី2រួច។

រឿងទី1 គឺស្តីអំពីសមាជិកក្រុមគ្រួសាររបស់ព្រះយេស៊ូវ ដែលបានសម្រេចចិត្តកាត់កាល់ទ្រង់ ចោល ដោយសារតែអ្នកដទៃបាននាំគ្នានិយាយថា ទ្រង់ជាមនុស្សឆ្កួត (ម៉ាកុស 3:21)។ រឿងទី2 គឺស្តី អំពីពួកអាចារ្យ ដែលមកពីទីក្រុងយេរូសាឡិម។ (បច្ចុប្បន្ននេះ យើងបានក្រឡេកមើលរឿងទី2 ដែល ត្រូវបានរកឃើញ នៅក្នុងគម្ពីរម៉ាកុស 3:22-30)។

នៅក្នុងគម្ពីរម៉ាកុស 3:22 ពួកអាចារ្យបាននិយាយថា សាតាំងបានចូលព្រះយេសូវហើយ។ ពួកគេបានចោទប្រកាន់ព្រះយេស៊ូវថា ទ្រង់បានសហការជាមួយនឹងសាតាំង ដើម្បីបណ្តេញពួកអារក្ស។ ព្រះយេស៊ូវបានឆ្លើយតបទៅនឹងការមាក់ងាយនេះ ដោយប្រើសំណួរមួយ។ ទ្រង់បានសួរពួកអាចារ្យថា «តើសាតាំងអាចបណ្តេញខ្លួនឯងដោយរបៀបណាទៅ?» (ម៉ាកុស 3:23)។ សាតាំងមិនដែលធ្វើការ ទាស់នឹងខ្លួនវាបានឡើយ។ តើសាតាំងអាចទទួលជោគជ័យបានដែរឬទេ បើសិនជាវាបាន បង្កឱ្យមានការ បែងចែក នៅក្នុងនគររបស់វានោះ? ទេ មិនមែនដូច្នេះឡើយ។ ដ្បិតព្រះយេស៊ូវក៏បានពិពណ៌នា អំពីការ ចាប់ចងបុរស ដែលមានកម្លាំងខ្លាំងម្នាក់ មុនពេលដែលចោរចូលលួចអីវ៉ាន់ពីផ្ទះរបស់គាត់នោះ។ នៅក្នុង គំរូចុងក្រោយនេះ ព្រះយេស៊ូវក៏ប្រៀបដូចជាចោរម្នាក់ ដែលចូលទៅក្នុងលំនៅរបស់ សាតាំងផងដែរ។ ព្រះយេស៊ូវបានចាប់ចងសាតាំង រួចដោះលែងអ្នកទោសរបស់ទ្រង់វិញ។

`សូមអានគម្ពីរម៉ាកុស 3:28-30។ តើអំពើបាបបែបណា ដែលព្រះមិនអាចលើកលែងទោស បាននោះ? តើហេតុអ្វីបានជាព្រះលើកលែងទោសឱ្យអំពើបាបបែបនេះយ៉ាងដូច្នេះ?`

អំពើបាបមួយប្រភេទ ដែលព្រះមិនអាចលើកលែងទោសឱ្យបាន គឺជាអំពើបាបដែលទាស់នឹង ព្រះវិញ្ញាណបរិសុទ្ធ។ អំពើបាបនេះរួមមានទាំងការនិយាយថា កិច្ចការពិតប្រាកដរបស់ព្រះវិញ្ញាណបរិសុទ្ធ គឺជាកិច្ចការដែលអារក្សបានធ្វើនោះឯង។ សូមក្រឡេកមើលគម្ពីរម៉ាកុស 3:30។ តើលោកអ្នកបាន ឃើញដែរឬទេ ថា ហេតុអ្វីបានជាព្រះយេស៊ូវមានបន្ទូលក្នុងខ28 និងខ29 យ៉ាងដូច្នេះ? ព្រះយេស៊ូវបាន មានបន្ទូល នូវពាក្យពេចន៍ទាំងនេះ ដោយសារតែពួកអ្នកដឹកនាំនៃសាសន៍យូដាបាននិយាយថា ព្រះយេស៊ូវ មានវិញ្ញាណអាក្រក់ចូលទ្រង់នោះ។ ប៉ុន្តែ មិនមែនដូច្នោះទេ តាមពិតទៅ ព្រះយេស៊ូវមានពេញដោយ ព្រះវិញ្ញាណបរិសុទ្ធវិញ។ ប្រសិនបើលោកអ្នកបាននិយាយថា កិច្ចការរបស់ព្រះវិញ្ញាណបរិសុទ្ធ គឺជាកិច្ចការ ដែលមានប្រភពមកពីអារក្ស នោះមានន័យថា លោកអ្នកមិនបានយកចិត្តទុកដាក់ ចំពោះព្រះវិញ្ញាណ បរិសុទ្ធនោះទេ។ គ្មានអ្នកណាម្នាក់ ដែលបានស្រឡាញ់ព្រះ ហើយចង់ធ្វើតាមសាតាំង ឬដំបូន្មានរបស់វា នោះឡើយ។

`តើមានពេលខ្លះ លោកអ្នកមានអារម្មណ៍ខ្វល់ខ្វាយ ដោយសារតែលោកអ្នកបានធ្វើអំពើបាប ដែលព្រះមិនអាចលើកលែងទោសឱ្យនោះ ដែរឬទេ? តើអារម្មណ៍បែបនេះបានបង្ហាញថា លោកអ្នកមិន បានធ្វើអំពើបាបបែបនេះដោយរបៀបណា? តើហេតុអ្វីបានជាកង្វល់របស់លោកអ្នក បានបញ្ជាក់ថា លោក អ្នកមិនបានធ្វើអំពើបាបដ៏អាក្រក់នេះយ៉ាងដូច្នេះ?`