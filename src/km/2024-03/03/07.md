---
title:  ការសិក្សាបន្ថែម
date:  19/07/2024
---

សូមអាន Ellen G. White, “Levi-Matthew,” pages 272-280; and “The Sabbath,” pages 281-289, in _The Desire of Ages_។

«គេបានចោទសួរព្រះយេស៊ូវថា “តើមានច្បាប់នឹងប្រោសឲ្យជា នៅថ្ងៃឈប់សំរាកបានឬទេ” (ម៉ាថាយ 12:10)។ ព្រះយេស៊ូវបានឆ្លើយទៅវិញថា “បើអ្នកណា ក្នុងពួកអ្នករាល់គ្នា មានចៀមតែ1 ហើយ ចៀមនោះធ្លាក់ទៅក្នុងរណ្តៅ នៅថ្ងៃឈប់សំរាក នោះតើមិនទៅចាប់ស្រង់វាមកទេឬអី”» (ម៉ាថាយ 12:11, 12)។

«កិញសម្ងាត់របស់ពួកមេដឹកនាំនៃសាសន៍យូដា មិនហ៊ានឆ្លើយនឹងព្រះយេស៊ូវ នៅមុខពួកបណ្តាជន នោះឡើយ ដោយសារតែពួកគេខ្លាចពួកបណ្តាលជនយល់ស្របជាមួយនឹងព្រះយេស៊ូវ។ កិញសម្ងាត់បានដឹងថា ព្រះយេស៊ូវបានមានបន្ទូល អំពីសេចក្តីពិតនៃព្រះគម្ពីរ។ ពួកផារីស៊ីនឹងបណ្តោយឱ្យបុរសម្នាក់នោះរងទុក្ខ ដោយសារតែពួកគេមិនចង់រំលងច្បាប់របស់ពួកគេ ស្តីអំពីថ្ងៃសប្បាតហ៍។ ប៉ុន្តែ ពួកសម្តេចសង្ឃបានបង្ហាញថា ពួកគេ បានខ្វល់ខ្វាយចំពោះសត្វ ជាងដែលពួកគេបានធ្វើចំពោះមនុស្សម្នាក់ ដែលព្រះបានបង្កើតទៅទៀត។ សាសនា ក្លែងក្លាយទាំងអស់ បានអនុវត្តបែបនេះ។ សាសានាទាំងនេះមានប្រភព ចេញមកពីសេចក្តីប្រាថ្នា ដែលមនុស្ស លោកចង់លើកតម្កើងខ្លួនឯងឱ្យខ្ពស់ជាងព្រះ។ ប៉ុន្តែ សាសនាក្លែងក្លាយទាំងនេះ បានធ្វើឱ្យមនុស្សមានតម្លៃ ទាប ស្មើនឹងសត្វវិញ។ សាសនាណា ដែលបានប្រឆាំងទាស់នឹងការគ្រប់គ្រងរបស់ព្រះ បានលួចយកកិត្តិយស ដែលព្រះបានប្រទានដល់មនុស្សលោក នៅពេលដែលទ្រង់បានបង្កើតពួកគេជាលើកដំបូងនោះ។ ប៉ុន្តែ ព្រះ នឹងប្រទានសិរីល្អនេះដល់យើង តាមរយៈព្រះយេស៊ូវវិញ។ សាសនាក្លែងក្លាយទាំងអស់ បានបង្រៀនសិស្ស របស់ខ្លួន មិនឱ្យខ្វល់ខ្វាយ អំពីតម្រូវការរបស់អ្នកដទៃ ឬការឈឺចាប់របស់ពួកគេនោះឡើយ។ ប៉ុន្តែ ដំណឹង ល្អរបស់ព្រះយេស៊ូវ បានបង្រៀនយើងថា មនុស្សលោកមានតម្លៃយ៉ាងលើសលប់ ដោយសារតែព្រះយេស៊ូវ បានបង្រៀនយើង ឱ្យខ្វល់ខ្វាយចំពោះតម្រូវការ និងការឈឺចាប់របស់អ្នកដទៃ។ ព្រះអម្ចាស់បានមានបន្ទូលថា “អញនឹងធ្វើឲ្យកម្រមានមនុស្ស ដូចជាកម្រមានមាសសុទ្ធដែរ គឺនឹងឲ្យមនុស្ស1នាក់កម្រមាន ជាជាងមាសពីស្រុកអូភារទៅទៀត”» (អេសាយ 13:12)។ ដកស្រង់ពី Ellen G. White, _The Desire of Ages_, pages 286, 287, adapted។

**សំណួរពិភាក្សា**

`តើលោកអ្នក និងក្រុមជំនុំនៅតាមតំបន់របស់លោកអ្នក បានជួយដល់អ្នក ដែលកំពុងតែរងទុក្ខនោះ យ៉ាង ដូចម្តេច?`

`ពួកមេដឹកនាំនៃសាសន៍យូដាបានស្អប់ព្រះយេស៊ូវជាខ្លាំង។ សម្អប់របស់ពួកគេ «បានបាំង» ភ្នែករបស់ ពួកគេ មិនឱ្យដឹងថា ព្រះយេស៊ូវជាអ្នកណា។ ការអស្ចារ្យ ដែលព្រះយេស៊ូវបានធ្វើ មិនបានប៉ះពាល់ចិត្ត របស់ពួកគេនោះឡើយ។ ដូច្នេះហើយ ពួកគេបានបដិសេធទ្រង់។ នៅក្នុងនាមជាមនុស្ស តើយើងអាចធ្វើអ្វីខ្លះ ដើម្បីឱ្យយើង ប្រាកដថា រឿងបែបនេះ មិនបានកើតឡើងដល់យើងនោះ?`

`តើក្រុមជំនុំនៅតាមតំបន់របស់លោកអ្នក ដែលសាច់ញាតិបានរើសអើង ដោយសារតែជំនឿរបស់គេ នោះ អាចក្លាយជា «ក្រុមគ្រួសារ» របស់លោកអ្នក ដោយរបៀបណា?`