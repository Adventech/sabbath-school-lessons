---
title:  ព្រះអម្ចាស់នៃថ្ងៃសប្បាតហ៍
date:  16/07/2024
---

នៅក្នុងគម្ពីរម៉ាកុស 2:23, 24 ពួកមេដឹកនាំនៃសាសន៍យូដា បានចោទប្រកាន់សិស្សរបស់ ព្រះយេស៊ូវថា ពួកគេបានបំពានថ្ងៃសប្បាតហ៍។ ពួកសាសន៍យូដាមានក្បួនច្បាប់ជាច្រើន ពាក់ព័ន្ធទៅនឹង ការធ្វើការ។ ពួកមេដឹកនាំនៃសាសន៍យូដា បានធ្វើបញ្ជីមួយ ដែលមានកិច្ចការ39យ៉ាង ដែលសាសន៍ របស់ពួកគេមិនគួរធ្វើ នៅក្នុងថ្ងៃសប្បាតហ៍។ នៅក្នុងកិច្ចការទាំងនោះ ក៏រួមមានទាំងកិច្ចការ ដែលសិស្ស របស់ព្រះយេស៊ូវបានធ្វើផងដែរ។

`តើព្រះយេស៊ូវបានឆ្លើយទៅកាន់ពួកមេដឹកនាំយ៉ាងដូចម្តេច? សម្រាប់ចម្លើយ។ សូមអានគម្ពីរ ម៉ាកុស 2:23-28។`

ព្រះយេស៊ូវ បានឆ្លើយទៅកាន់ពួកសម្តេចសង្ឃ ដោយប្រើរឿងរបស់ស្តេចដាវីឌ។ ស្តេចដាវីឌបាន ចូលក្នុងដំណាក់របស់ព្រះ រួចបរិភោគអាហារនំប័ុង ដែលមានតែពួកសម្តេចសង្ឃប៉ុណ្ណោះ ដែលបរិភោគ បាន។ ព្រះយេស៊ូវបានមានបន្ទូលថា ប្រសិនបើព្រះបានអនុញ្ញាតឱ្យស្តេចដាវីឌបរិភោគនំប័ុងពិសិដ្ឋទៅ ហើយ នោះសិស្សរបស់ព្រះយេស៊ូវក៏អាចរើសកួរស្រូវ មកទទួលទាន ខណៈពេលដែលពួកគេបានដើរកាត់ពីស្រែមួយទៅស្រែមួយទៀតដែរ។

ព្រះយេស៊ូវ ក៏បានមានបន្ទូលថា ព្រះបានបង្កើតថ្ងៃសប្បាតហ៍ ទុកជាព្រះពរសម្រាប់មនុស្សលោក ផងដែរ។ ពីព្រោះព្រះយេស៊ូវ ជាព្រះអម្ចាស់នៃថ្ងៃសប្បាតហ៍។

`សូមអានគម្ពីរម៉ាកុស 3:1-6។ តើរឿងនេះបានបង្ហាញប្រាប់យើង ពីការបង្រៀនរបស់ព្រះយេស៊ូវ ដែលថា ព្រះបានបង្កើតថ្ងៃសប្បាតហ៍ ទុកជាព្រះពរសម្រាប់មនុស្សលោកយ៉ាងដូចម្តេច?`

ជាថ្មីម្តងទៀត ព្រះយេស៊ូវ បានប្រឈមនឹងបញ្ហា ជាមួយនឹងពួកផារីស៊ី ដែលទាក់ទងទៅ នឹងថ្ងៃសប្បាតហ៍។ (តើលោកអ្នកបានឃើញថា ព្រះយេស៊ូវ និងពួកផារីស៊ី មិនបានប្រកែកថា ថ្ងៃ សប្បាតហ៍ជាថ្ងៃណាដែរឬទេ? ទេ ពួកសម្តេចសង្ឃបានច្បាំងជាមួយនឹងព្រះយេស៊ូវ អំពីរបៀបថែរក្សា ថ្ងៃសប្បាតហ៍)។ ពួកផារីស៊ីនឹងចោទប្រកាន់ព្រះយេស៊ូវថា ទ្រង់បានរំលងថ្ងៃសប្បាតហ៍ ប្រសិនបើ ទ្រង់បានព្យាបាលមនុស្ស នៅក្នុងថ្ងៃសប្បាតហ៍នោះ។ ព្រះយេស៊ូវបានសួរពួកផារីស៊ី នូវសំណួរមួយ។ ចម្លើយបានបើកបង្ហាញថា ការធ្វើទង្វើល្អ និងការសង្គ្រោះជីវិត គឺជាផ្នែកដ៏សំខាន់។ នៅក្នុងគំនិតរបស់ ពួកសម្តេចសង្ឃ នៅពេលដែលយើងបានធ្វើកិច្ចការទាំងនេះ នោះមានន័យថា យើងមិនបានបំពានថ្ងៃ សប្បាតហ៍នោះឡើយ។

បន្ទាប់មក ព្រះយេសូ៊វ បានព្យាបាលមនុស្សស្វិតដៃជើង។ ពួកមេដឹកនាំនៃសាសន៍យូដាបាន ខឹងជាខ្លាំង។ ពួកគេបានសម្រេចចិត្តថា ពួកគេនឹងសម្លាប់ទ្រង់។ ពួកផារីស៊ី ដែលបានចោទប្រកាន់ ព្រះយេស៊ូវពីបទរំលងថ្ងៃសប្បាតហ៍ មានកំហុស ដោយសារតែពួកគេបានរំលងថ្ងៃសប្បាតហ៍ នៅពេល ដែលពួកគេរៀបចំផែនការ សម្លាប់ទ្រង់នោះ។

`តើសព្វថ្ងៃនេះ យើងបានអានរៀនអ្វីខ្លះ ដែលបានបង្រៀនលោកអ្នក អំពីការថែរក្សាថ្ងៃសប្បាតហ៍ ឱ្យបានបរិសុទ្ធនោះ? តើសព្វថ្ងៃនេះ យើងពិបាកនៅក្នុងការថែរក្សាថ្ងៃសប្បាតហ៍យ៉ាងដូចម្តេច? តើមាន បញ្ហាអ្វីខ្លះ ដែលបានចូលមករារាំងយើង មិនឱ្យថែរក្សាថ្ងៃសប្បាតហ៍ឱ្យបានបរិសុទ្ធនោះ?`