---
title:  ព្រះយេស៊ូវបានត្រាស់ហៅលោកលេវីឱ្យដើរតាមទ្រង់
date:  15/07/2024
---

`តើលោកលេវីជាអ្នកណា? តើលោកអ្នកគិតថា មូលហេតុអ្វី បានជាពួកសម្តេចសង្ឃនៃសាសន៍ យូដាមួយចំនួនបានអន់ចិត្ត ដែលព្រះយេស៊ូវបានសូមឱ្យលោកលេវី ធ្វើជាសិស្សរបស់ទ្រង់នោះ? សម្រាប់ ចម្លើយ សូមអានគម្ពីរម៉ាកុស 2:13-22។`

អ្នកយកពន្ធ នៅក្នុងសម័យព្រះយេស៊ូវ បានធ្វើការឱ្យរដ្ឋាភិបាលរ៉ូម។ ពួកសាសន៍យូដាដែល ឡើងមកពីស្រុកយូដា មិនចូលចិត្តអ្នកយកពន្ធនោះឡើយ។ ជាញឹកញាប់ អ្នកយកពន្ធមិនមែនជាមនុស្ស យុត្តិធម៌នោះទេ។ ពួកគេបានរឹបយកប្រាក់បន្ថែមទៀត ពីពួកបណ្តាជន លើសពីអ្វីដែលពួកគេត្រូវការទៅ ទៀត។ អ្នកយកពន្ធនៃសាសន៍យូដាជាច្រើននាក់ ជាពលរដ្ឋដែលមានទ្រព្យសម្បត្តិមកពីប្រទេសរបស់ពួកគេ ផ្ទាល់។ សៀវភៅមួយក្បាលនៃសាសន៍យូដាបានសរសេរថា «បើសិនជាអ្នកយកពន្ធចូលទៅផ្ទះណា ផ្ទះ នោះនឹងប្រែទៅជាស្មោគគ្រោក»។

ដូច្នេះហើយ យើងមិនគួរភ្ញាក់ផ្អើល នៅពេលដែលយើងបានឃើញ ពួកសង្ឃ និងពួកផារីស៊ី មិនសប្បាយចិត្ត ដែលព្រះយេស៊ូវបានសូមឱ្យលោកលេវី ដែលជាអ្នកយកពន្ធ ក្លាយមកជាសិស្សម្នាក់ របស់ទ្រង់នោះទេ។ ពួកសង្ឃ និងពួកផារីស៊ីក៏ចង់ដឹងថា មូលហេតុអ្វី បានជាព្រះយេស៊ូវបរិភោគអាហារ ជាមួយ នឹងអ្នកយកពន្ធ និងមនុស្សមានបាបយ៉ាងដូច្នេះ។

តើព្រះយេស៊ូវបានឆ្លើយសំណួររបស់ពួកគេដោយរបៀបណា? ពោលគឺ ទ្រង់បានមានបន្ទូល ថា អ្នកដែលត្រូវការគ្រូពេទ្យ គឺជាអ្នកឈឺ មិនមែនជាអ្នកជានោះឡើយ។ ព្រះយេស៊ូវគឺជាគ្រូពេទ្យខាងឯវិញ្ញាណ។ ទ្រង់គឺជាបុគ្គលតែម្នាក់គត់ ដែលអាចព្យាបាលជំងឺនៃអំពើបាបបាន។ ដូច្នេះហើយ គ្រូពេទ្យ គួរតែរកអ្នកណាដែលឈឺ និងអ្នកណាដែលត្រូវការជំនួយពីគាត់វិញមែនទេ?

គម្ពីរម៉ាកុស 2:18- 22 បានចាប់ផ្តើមរឿងថ្មីមួយទៀត។ នៅក្នុងសាច់រឿងនេះ ពួកផារីស៊ី សង្ឃបានសួរព្រះយេស៊ូវ អំពីសំណួរនៃការតមអត់។ ការតមអត់គឺជាគ្រាមួយ នៅពេលដែលមនុស្សម្នាក់មិន បានបរិភោគអាហារ មួយរយៈពេលខ្លី។ ពួកផារីស៊ីចង់ដឹងថា ហេតុអ្វីបានជាសិស្សរបស់ព្រះយេស៊ូវ មិនបានតមអត់ ខណៈពេលសិស្សរបស់ពួកគេ និងលោកយ៉ូហាន បាទីស្ទ បានតមអត់នោះ។ ព្រះយេស៊ូវ បានឆ្លើយទៅនឹងសំណួរ ដោយប្រើរឿងប្រៀបធៀប។ នៅក្នុងរឿងនេះ ព្រះយេស៊ូវបានប្រៀបធៀបរូបកាយ របស់ទ្រង់ និងសិស្សរបស់ទ្រង់ ទៅនឹងពិធីមង្គលការមួយ។ ព្រះយេស៊ូវបានមានបន្ទូលថា ភ្ញៀវមិនបាន តមអត់នៅក្នុងពិធីមង្គលការនោះឡើយ។ ពួកគេបានបរិភោគទាំងអស់គ្នា។ ប៉ុន្តែ ព្រះយេស៊ូវ បានមាន បន្ទូលថា គ្រាមួយនឹងត្រូវមកដល់ គឺជាពេលដែលកូនក្រមុំត្រូវបានដកចេញ។ (ព្រះយេស៊ូកំពុងតែមាន បន្ទូល អំពីការសុគតរបស់ទ្រង់នៅលើឈើឆ្កាង)។ នៅពេលដែលថ្ងៃនោះមកដល់ សិស្សរបស់ព្រះយេស៊ូវ នឹងមានពេលវេលាគ្រប់គ្រាន់ នៅក្នុងការតមអត់។

ព្រះយេស៊ូវបានបន្តទៅទៀត ដោយប្រើរូបស័ព្ទ2យ៉ាង ដែលបានប្រៀបធៀបការបង្រៀនរបស់ ទ្រង់ ទៅនឹងការបង្រៀននៃពួកមេដឹកនាំសាសនា គឺថា៖ ការបង្រៀនរបស់ព្រះយេស៊ូវ គឺជាកាប្រៀបដូចជា ក្រណាត់ថ្មីមួយ ឬជាផ្នែកមួយនៃទឹកទំពាំងបាយជូរថ្មី។ លោកអ្នកមិនអាចដេរក្រណាត់ថ្មី នៅលើអាវធំ ចាស់ ឬថង់ស្បែកចាស់ៗ ដើម្បីរក្សាគុណភាពនៃទឹកទំពាំងបាយជូរបានទេ។ អាវធំចាស់ និងថង់ស្បែក ចាស់ៗ គឺជារូបស័ព្ទតំណាងឱ្យការបង្រៀនរបស់ពួកសង្ឃ និងផារីស៊ី។ អាវធំចាស់ និងថង់ស្បែកចាស់ៗ បានបង្ហាញ យើងថា ទង្វើរបស់ពួកសង្ឃ និងផារីស៊ី បានក្លាយទៅជាទង្វើអាក្រក់។ ដូច្នេះហើយ សាសនា អាចប្រែទៅជាអាក្រក់បាន ប្រសិនបើមនុស្សមិនបានប្រុងប្រយ័ត្ននោះ។