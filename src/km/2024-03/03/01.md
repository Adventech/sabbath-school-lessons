---
title:  ការខ្វែងគំនិតគ្នា
date:  13/07/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 2:1-12; ម៉ាកុស 2:13-22; ម៉ាកុស 2:23-28; ម៉ាកុស 3:20-35។

> <p>ខចងចាំ</p>
> «រួចទ្រង់មានព្រះបន្ទូលទៅពួកផារិស៊ីថា ថ្ងៃឈប់សម្រាកបានតាំងសំរាប់ឲ្យមនុស្ស មិនមែន ជាមនុស្សសំរាប់ថ្ងៃឈប់សំរាកទេ ដូច្នេះ កូនមនុស្សនេះហើយជាម្ចាស់នៃថ្ងៃសប្បាតហ៍» (ម៉ាកុស 2:27, 28)។

គម្ពីរម៉ាកុស 2:1-3:6 ចែកចេញជា5រឿង។ រឿងទាំងនេះបានប្រៀបធៀបការបង្រៀន របស់ព្រះយេស៊ូវ ជាមួយនឹងការបង្រៀននៃពួកមេដឹកនាំរបស់សាសន៍យូដា។ រឿងនីមួយៗនៅក្នុងខគម្ពីរ ម៉ាកុស 2:1-3:6 ត្រូវបានភ្ជាប់ទៅនឹងប្រធានបទនៃរឿង ដែលបានកើតឡើងមុនរឿងនោះ។ រឿងចុងក្រោយត្រូវបានភ្ជាប់ទៅនឹងរឿងទី1។

រឿងនីមួយៗនៅក្នុងរឿង5 ដែលមានចែងនៅក្នុងគម្ពីរម៉ាកុស 2:1-3:6 បានបង្រៀនយើង នូវរឿងដ៏សំខាន់មួយ ស្តីអំពីព្រះយេស៊ូវ (សូមអានគម្ពីរម៉ាកុស 2:10, 17, 20, 28)។ ព្រះយេស៊ូវ បានមានបន្ទូលនូវពាក្យពេចន៍ប្រកបដោយប្រាជ្ញា នៅក្នុងរឿងទាំងនេះ។ នៅក្នុងមេរៀននៅថ្ងៃអាទិត្យ ថ្ងៃចន្ទ និងថ្ងៃអង្គារ យើងនឹងបានរៀនអំពីរឿងទាំងនេះ រួមទាំងអត្ថន័យនៃពាក្យពេចន៍ប្រកបដោយប្រាជ្ញារបស់ទ្រង់បន្ថែមទៀតផងដែរ។

នៅក្នុងមេរៀននៅថ្ងៃពុធ និងថ្ងៃព្រហស្បតិ៍ យើងនឹងបានសិក្សាគម្ពីរម៉ាកុស 3:20-35។

លោកម៉ាកុសបានប្រើទម្រង់ពិសេសនៃការនិទានរឿង ដើម្បីរៀបរាប់។ ទម្រង់នៃការនិទាន រឿងទាំងនេះ ត្រូវបានហៅថាជា «រឿងប្រភេទ “កខក”» (Sandwich Stories)»។ (លោកអ្នក អាចរៀន បន្ថែមទៀត អំពីរឿងដែលមានស្នូលកណ្តាលនេះ នៅមេរៀននៃថ្ងៃអាទិត្យ)។ នៅក្នុងកណ្ឌគម្ពីររបស់ គាត់ លោកម៉ាកុសបានប្រើទម្រង់នៃរឿង ដែលមានស្នូលកណ្តាលនេះ យ៉ាងហោចណាស់ចំនួន6ដង។ នៅក្នុងរឿងនីមួយៗ លោកម៉ាកុសបានប្រាប់យើងពីរឿងដ៏សំខាន់មួយ ស្តីអំពីព្រះយេស៊ូវ និងកិច្ចការដែលទ្រង់បានធ្វើសម្រាប់យើង នៅក្នុងនាមជាព្រះអង្គសង្គ្រោះរបស់យើងនោះ។

សប្តាហ៍នេ យើងនឹងអានរឿងរបស់លោកម៉ាកុសមួយចំនួន អំពីព្រះយេស៊ូវ ដើម្បីឱ្យយើង បានរកឃើញ នូវអ្វីដែលយើងអាចរៀនបានអំពីទ្រង់។