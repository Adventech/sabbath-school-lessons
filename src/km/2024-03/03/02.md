---
title:  ការព្យាបាលបុរសម្នាក់ ដែលមិនអាចកម្រើកបាន
date:  14/07/2024
---

`សូមអានរឿងអំពីបុរសស្វិតដៃជើងម្នាក់ នៅក្នុងគម្ពីរម៉ាកុស 2:1-12។ មនុស្សស្វិតដៃជើង គឺជាមនុស្សដែលមិនអាចធ្វើចលនាដៃ ឬជើងរបស់គាត់បាន។ តើបុរសស្វិតដៃជើងចង់បានអ្វី នៅពេល ដែលគូកនរបស់គាត់បាននាំគាត់ទៅជួបនឹងព្រះយេស៊ូវនោះ? តើព្រះយេស៊ូវចង់ប្រទានអ្វីដល់គាត់?`

បុរសស្វិតដៃជើងមិនអាចដើរបានឡើយ។ ដូច្នេះហើយ គូកនទាំង4របស់គាត់ បាននាំគាត់ ទៅកាន់ផ្ទះ ដែលព្រះយេស៊ូវបានគង់នៅ។ គូកនទាំង4បានចោះដំបូងផ្ទះ។ បន្ទាប់មក គូកនទាំងនេះ បានសម្រូតបុរសស្វិតដៃជើង នៅចំកន្លែងដែលព្រះយេស៊ូវបានគង់នៅ។ គម្ពីរម៉ាកុស 2:5 បានប្រាប់ យើងថា ព្រះយេស៊ូវបានរកឃើញសេចក្តីជំនឿនៃគូកនទាំង4នាក់។ តើយើងអាចរកឃើញសេចក្តីជំនឿ នេះ បានដោយរបៀបណា? យើងអាចរកឃើញសេចក្តីជំនឿនេះ ដូចជាយើងបានរកឃើញសេចក្តីស្រឡាញ់ ដូច្នេះដែរ។ អ្នកដទៃបានបង្ហាញយើង អំពីសេចក្តីស្រឡាញ់របស់ពួកគេ នៅពេលដែលពួកគេបានធ្វើអំពើ ល្អសម្រាប់យើង។ ទន្ទឹមគ្នានេះ នៅពេលដែលយើងធ្វើអ្វីមួយ ដោយសារតែមានជំនឿ នោះមានន័យថា យើងបានបង្ហាញសេចក្តីជំនឿរបស់យើងហើយ។ គូកនទាំង4 បានបង្ហាញសេចក្តីជំនឿរបស់ពួកគេឱ្យ ព្រះយេស៊ូវបានឃើញ នៅពេលដែលពួកគេបាននាំមិត្តភក្តិមានជំនឿ មកកាន់ព្រះយេស៊ូវនោះ។

រឿងដំបូង ដែលព្រះយេស៊ូវបានធ្វើ សម្រាប់បុរសម្នាក់ស្វិតដៃជើងម្នាក់នេះ គឺថា ទ្រង់បានលើក លែងទោសអំពើបាបរបស់គាត់។ នៅក្នុងសាច់រឿងនេះ បុរសម្នាក់នេះមិនបាននិយាយអ្វីឡើយ។ ពួក សម្តេចសង្ឃនៃសាសន៍យូដា បាននិយាយយ៉ាងច្រើន ប៉ុន្តែ ពាក្យសម្តីរបស់ពួកគេមិនមានឥទ្ធិពលអ្វី ឡើយ។ ដូច្នេះហើយ ពួកគេបានខឹងនឹងទ្រង់ អំពីការដែលទ្រង់បានប្រកាសថា ទ្រង់អាចលើកលែងអំពើ បាបបាននោះ។ ដ្បិតមានតែព្រះមួយគត់ ដែលអាចលើកលែងទោសអំពើបាបរបស់យើងបាន។ ដូច្នេះ ហើយ ព្រះយេស៊ូវទ្រង់បានជ្រាប អំពីមន្ទិលសង្ស័យ និងគោលគំនិតនៃសេចក្តីអាក្រក់ ដែលមាននៅក្នុង ចិត្តរបស់ពួកគេ។

ប្រសិនបើព្រះយេស៊ូវអាចធ្វើឱ្យបុរសស្វិតដៃជើងម្នាក់នេះដើរបាន នោះមានន័យថា ការអស្ចារ្យ នេះ គឺជាភ័ស្តុតាងបង្ហាញថា ព្រះយេស៊ូវជាព្រះ ហើយទ្រង់ក៏អាចអត់ឱនទោសអំពើបាបបានដែរ។

`សូមអានគម្ពីរមីកា 6:6-8។ តើខទាំងនេះបានបកស្រាយនូវអ្វី ដែលបានកើតឡើង រវាង ព្រះយេស៊ូវ និងពួកសម្តេចសង្ឃនៃសាសន៍យូដាយ៉ាងដូចម្តេច?`

គោលគំនិតដែលពួកសម្តេចសង្ឃបានយល់ឃើញ អំពីព្រះ គឺជាគោលគំនិតមិនត្រឹមត្រូវ។ ពួកគេ បានបដិសេធមិនព្រមទទួលស្គាល់ថា ព្រះបានប្រទានអំណាចដល់ព្រះយេស៊ូវ ឱ្យធ្វើការអស្ចារ្យនេះឡើយ។ ព្រះយេស៊ូវបានបង្ហាញភ័ស្តុតាងមួយ ដែលថា ទ្រង់មានប្រភពមកពីព្រះ។ ទ្រង់បានបង្ហាញពួកគេថា ទ្រង់ បានដឹងជ្រាបពីការសង្ស័យ ដែលមាននៅក្នុងចិត្តរបស់ពួកគេ។ បន្ទាប់មក ព្រះយេស៊ូវបានព្យាបាលបុរស ម្នាក់ដែលស្វិតដៃជើង នៅមុខពួកគេ ដើម្បីបង្ហាញពួកគេថា ព្រះបានបញ្ជូនទ្រង់ឱ្យមកផែនដីនេះ នៅក្នុង នាមជាព្រះអង្គសង្គ្រោះ។

`ពួកសម្តេចសង្ឃបានខ្វល់ខ្វាយ អំពីច្បាប់របស់ពួកគេ ជាជាងដែលពួកគេបានខ្វល់ខ្វាយ អំពី ព្រះទៅទៀត។ តើយើងកំពុងតែជួបនឹងគ្រោះថ្នាក់ដូចគ្នានេះដែរឬទេ? នៅក្នុងនាមជាគ្រីស្ទាន តើរឿង សំខាន់បំផុត ដែលយើងគួរតែខ្វល់ខ្វាយ គឺជាអ្វីដែរ?`