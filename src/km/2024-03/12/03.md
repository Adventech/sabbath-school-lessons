---
title:  សូមស្វាគមន៍ស្តេចនៃសាសន៍អ៊ីស្រាអែល
date:  16/09/2024
---

`សូមអានរឿងនៅក្នុងគម្ពីរម៉ាកុស 15:15-20។ តើពួកទាហានបានធ្វើអ្វីខ្លះទៅកាន់ព្រះយេស៊ូវ? តើទង្វើរបស់ពួកគេមានន័យយ៉ាងណា?`

ពួកសាសន៍រ៉ូម បានវាយដំអ្នកទោស ដើម្បីឱ្យពួកគេបានត្រៀមខ្លួនជាស្រេច សម្រាប់ការស្លាប់។ ជាដំបូង ពួកសាសន៍រ៉ូម បានដោះសម្លៀកបំពាក់ទាំងអស់របស់អ្នកទោស។ បន្ទាប់មក ពួកគេបានចង អ្នកទោសទៅនឹងបង្គោលឈើ។ បន្ទាប់មក ពួកគេបានវាយដំគាត់ ដោយប្រើខ្សែតី។

បន្ទាប់ពីពួកទាហាន បានវាយដំព្រះយេស៊ូវរួច ពួកគេបានធ្វើឱ្យទ្រង់អាម៉ាស់បន្ថែមទៀត។ ពួក ទាហានបានបំពាក់សម្លៀកបំពាក់ពណ៌ខ្មៅ នៅលើព្រះយេស៊ូវ។ ពួកគេបានបំពាក់ម្កុដបន្លា នៅលើ ព្រះសិរសារបស់ព្រះយេស៊ូវ។ ពួកទាហាន បានសើចចំអកឱ្យព្រះយេស៊ូវថា ទ្រង់ជាស្តេចនៃសាសន៍យូដា។ គេបានហៅក្រុមទាហានដែលបានធ្វើបាបព្រះយេស៊ូវនេះ ថាជាកងវីរសេនាតូច (កងទ័ព)។ កងវីរសេនា តូច មានមនុស្សប្រហែលជា200ទៅ600នាក់។

នៅក្នុងនាមជាអ្នកអានកណ្ឌគម្ពីរម៉ាកុស យើងអាចមើលឃើញបទពិសោធន៍ហួសចិត្តមួយ នៅក្នុងសាច់រឿងនេះ។ លោកអ្នកនឹងចាំថា បទពិសោធន៍ហួសចិត្តនេះ គឺជាបទពិសោធន៍ ឬពាក្យសម្តី នៅក្នុងរឿង ដែលមានអត្ថន័យ2យ៉ាងផ្សេងពីគ្នា។ ម៉្យាងទៀត បុគ្គលម្នាក់នៅក្នុងរឿងនេះ មិនបានមើល ឃើញអត្ថន័យហួសចិត្តនោះទេ។ ប៉ុន្តែ យើងបានឃើញបទពិសោធន៍នៅក្នុងរឿងនេះ ដោយសារតែយើង បានដឹង នូវអ្វីដែលពួកទាហានមិនបានដឹងថា ព្រះយេស៊ូវជាស្តេចពិតប្រាកដ។ ពួកទាហានគ្រាន់តែលេង សើច ជាមួយនឹងព្រះយេស៊ូវប៉ុណ្ណោះ នៅពេលដែលពួកគេនិយាយថា ទ្រង់ជាស្តេចនោះ។ ប៉ុន្តែ ពួកគេ បានប្រកាសសេចក្តីពិត។ ពួកទាហានបានសើចចំអកឱ្យព្រះយេស៊ូវ ជាមួយនឹងពាក្យដែលពួកគេបានប្រើ ដើម្បីស្វាគមន៍ស្តេចនៃសាសន៍រ៉ូមផងដែរថា៖ «សូមស្វាគមន៍ស្តេចនៃសាសន៍យូដា» (ម៉ាកុស 15:18)។

ពួកទាហានក៏បានសើចចំអក ឱ្យព្រះយេស៊ូវ ដោយប្រើវិធីផ្សេងៗទៀតដែរ។ ពួកគេយកដំបង មកវាយព្រះកេសរបស់ព្រះយេស៊ូវ។ ពួកគេបានស្តោះទឹកមាត់ដាក់ទ្រង់។ បន្ទាប់មក ពួកគេបានលុត ជង្គង់ចុះ និងបានក្លែងធ្វើជាគោរពទ្រង់។ ភាសាក្រេកដែលលោកម៉ាកុសបានប្រើ បានបង្ហាញយើងថា ពួកទាហានបានធ្វើរឿងទាំង3យ៉ាងនេះ ម្តងហើយម្តងទៀត។ ដូច្នេះហើយ ពួកគេបានបន្តវាយព្រះយេស៊ូវ។ ពួកគេបានបន្តស្តោះទឹកម៉ាត់ដាក់ទ្រង់។ ពួកគេបានបន្តលុតជង្គង់ចុះ នៅមុខទ្រង់ ហើយសើចចំអកឱ្យ ទ្រង់។ ព្រះយេស៊ូវបាននៅស្ងៀម។ ទ្រង់មិនបានមានបន្ទូល ឬបង្ហាញពួកគេ ពីអារម្មណ៍របស់ទ្រង់នោះ ឡើយ។

ទាហានរ៉ូមុាំង បានបង្ខំឱ្យអ្នកទោស ដោះសម្លៀកបំពាក់របស់ពួកគេ បន្ទាប់មក ឱ្យអ្នកទោស លីឈើឆ្កាងរបស់ពួកគេ។ តើហេតុអ្វីបានជាពួកទាហានរ៉ូមុាំងធ្វើបែបនេះ? នោះគឺ ដោយសារតែពួកគេចង់ឱ្យអ្នកទោសលេចកេរ្តិ័ខ្មាស នៅមុខសហគមន៍។ គម្ពីរម៉ាកុស 15:20 បានចែងថា ពួកទាហានបាន ដកសម្លៀកបំពាក់ពណ៌ស្វាយចេញពីព្រះយេស៊ូវ។ ប៉ុន្តែ ពួកសាសន៍យូដា បានជំទាស់មិនឱ្យអ្នកទោសនៅ អាក្រាតជាសាធារណៈឡើយ។ ដូច្នេះហើយ បានជាពួកទាហានរ៉ូមុាំងបានពាក់ សម្លៀកបំពាក់ឱ្យទ្រង់វិញ។

តើលោកអ្នកបានឃើញបទពិសោធន៍ហួសចិត្ត នៅក្នុងរឿងនេះដែរឬទេ? ពួកទាហានបាន លុតជង្គង់ចុះ ដើម្បី «គោរព» ព្រះយេស៊ូវជាស្តេច។ ប៉ុន្តែ ពួកគេគ្រាន់តែបានធ្វើបែបនេះ ដើម្បីសើចចំអក ឱ្យទ្រង់ប៉ុណ្ណោះ។ ព្រះយេស៊ូវគឺជាស្តេចយ៉ាងពិតប្រាកដ ប៉ុន្តែ ទ្រង់មិនមែនត្រឹមតែជាស្តេចនៃសាសន៍ យូដាប៉ុណ្ណោះទេ តែទ្រង់ក៏ជាស្តេចនៃសាសន៍ដទៃផងដែរ។