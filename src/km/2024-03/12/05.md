---
title:  ឱព្រះនៃទូលបង្គំអើយ ហេតុអ្វីបានជាព្រះអង្គបោះបង់ទូលបង្គំចោលដូច្នេះ?
date:  18/09/2024
---

`សូមអានគម្ពីរម៉ាកុស 15:33-41។ តើនៅក្នុងកណ្ឌគម្ពីរម៉ាកុស ព្រះយេស៊ូវបានមានបន្ទូល នូវពាក្យពេចន៍អ្វីខ្លះ នៅលើឈើឆ្កាងនោះ?`

កណ្ឌគម្ពីរម៉ាកុស បានបង្ហាញថា ឈើឆ្កាងគឺជាកន្លែងដ៏ងងឹតបំផុត។ លោកម៉ាកុសបានប្រាប់ យើងថា «នៅពេលថ្ងៃត្រង់ មេឃងងឹតគ្របដណ្ដប់លើផែនដីទាំងមូល រហូតដល់ម៉ោងបីរសៀល» (ម៉ាកុស 15:33)។ នៅលើឈើឆ្កាង ព្រះយេស៊ូវបានអធិស្ឋាន។ ទ្រង់បានបន្លឺព្រះសូរសៀងយ៉ាងខ្លាំង ដោយសួរ ថា តើហេតុអ្វីបានជាព្រះបោះបង់ទ្រង់ចោលដូច្នេះ? ពាក្យពេចន៍របស់ព្រះយេស៊ូវ គឺជាសម្រង់មតិមកពី គម្ពីរទំនុកតម្កើង 22:1។ នៅក្នុងគម្ពីរម៉ាកុស 15:24, 29, យើងបានឃើញសម្រង់មតិដទៃទៀត ពីកណ្ឌគម្ពីរទំនុកតម្កើងនេះ។ សម្រង់មតិទាំងនេះ បានបង្ហាញយើងថា ព្រះកំពុងតែរក្សាសេចក្តីសន្យារបស់ ទ្រង់ទាំងអស់ ដែលទ្រង់បានតាំងឡើងអំពីព្រះយេស៊ូវ នៅក្នុងគម្ពីរសញ្ញាចាស់។ ផែនការដែលព្រះបាន រៀបចំសម្រាប់ព្រះយេស៊ូវ កំពុងតែកើតឡើងហើយ ទោះបីជានៅពេលដែលមនុស្សអាក្រក់ បានឆ្កាង ព្រះយេស៊ូវ នៅលើឈើឆ្កាងក៏ដោយ។

លោកម៉ាកុសបានប្រាប់យើង នូវអ្វីដែលព្រះយេស៊ូវបានមានបន្ទូលនៅលើឈើឆ្កាង ជាភាសា អារ៉ាមនោះ។ បន្ទាប់មក លោកម៉ាកុសបានបង្ហាញយើង នូវការបកប្រែមួយបែប។ ពាក្យដែលបានសរសេរ ថា «ឱព្រះនៃទូលបង្គំ ព្រះនៃទូលបង្គំអើយ» បានប្រែមកពីពាក្យថា «អេឡយ អេឡយ (Eloi Eloi)» ជាភាសា។ «អេឡយ» បានប្រែមកពីពាក្យថា «អេល ឡាហ៊ី (’e lahi) ជាភាសាអារ៉ាម។ អ្នកខ្លះ ដែលបាន ឮព្រះយេស៊ូវ បានយល់នូវអ្វីដែលទ្រង់បានមានបន្ទូល។ ពួកបណ្តាជនទាំងនេះ បានគិតថា ព្រះយេស៊ូវបាន ស្រែករកលោកអេលីយ៉ា ពីព្រោះឈ្មោះរបស់គាត់ មានន័យថា «ព្រះយេហូវ៉ា ជាព្រះរបស់ខ្ញុំ»។ ឈ្មោះថា អេលីយ៉ា បានប្រែមកពីពាក្យថា «’eliyyah» ជាភាសាហេព្រើរ។

នៅក្នុងគម្ពីរម៉ាកុស 1:9-11 ការសុគតរបស់ព្រះយេស៊ូវនៅលើឈើឆ្កាង បានជួយឱ្យនឹកចាំ ពីពិធីបុណ្យជ្រមុជទឹករបស់ទ្រង់។ នៅក្នុងបទគម្ពីរម៉ាកុស ជំពូក1 ពិធីបុណ្យជ្រមុជទឹករបស់ព្រះយេស៊ូវ គឺជា ការចាប់ផ្តើមកិច្ចការរបស់ទ្រង់ នៅលើផែនដីនេះ។ លោកដានីយ៉ែលបានមានប្រសាសន៍អំពីគ្រានេះ នៅក្នុង គម្ពីរដានីយ៉េល 9:24-27។ នៅពេលដែលព្រះយេស៊ូវសុគតជំនួសអំពើបាបរបស់យើង (ម៉ាកុស 10:45) នោះទ្រង់ក៏បានបញ្ចប់ នូវអ្វីដែលទ្រង់បានយាងមកបំពេញ នៅលើផែនដីនេះដែរ។ នៅក្នុងបទគម្ពីរម៉ាកុស ជំពូក1 ការសុគតរបស់ព្រះយេស៊ូវនៅលើឈើឆ្កាង ក៏បានបង្ហាញយើងនូវផ្នែកមួយទៀតនៃបទទំនាយ ដែលព្រះបានបង្ហាញឱ្យលោកដានីយ៉ែលបានឃើញ នៅក្នុងគម្ពីរដានីយ៉ែល 9:24-27។ វាំងនននៃ ព្រះវិហារបានរហែកជាពីរ (ម៉ាកុស 15:38)។ វាំងននដែលរហែកនេះ បានបង្ហាញយើងថា យើង លែងត្រូវការថ្វាយតង្វាយសត្វទៀតហើយ ពីព្រោះព្រះយេស៊ូវបានលះបង់ព្រះអង្គទ្រង់ ជំនួសអំពើបាប យើងហើយ។ ឥឡូវនេះ ផែនការដែលព្រះបានរៀបចំ នៅក្នុងប្រវត្តិសាស្ត្រ ដើម្បីសង្គ្រោះមនុស្សលោក បានចាប់ផ្តើមនៅពេលនេះឯង។

`មនុស្សអាក្រក់ បានចាប់ផ្តើមធ្វើបាប និងធ្វើគុតព្រះយេស៊ូវ។ ប៉ុន្តែ ពួកគេមិនបានរារាំងផែនការ ដែលព្រះបានរៀបចំ ដើម្បីសង្គ្រោះយើងនោះទេ។ តើព័ត៌មាននេះ បានបង្រៀនយើងថា យើងនៅតែអាចជឿ ទុកចិត្តទៅលើព្រះ និងផែនការរបស់ទ្រង់ ទោះបីជាមានរឿងអាក្រក់បានកើតឡើងជុំវិញយើងនោះយ៉ាង ដូចម្តេច?`