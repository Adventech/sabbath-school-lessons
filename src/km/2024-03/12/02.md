---
title:  តើអ្នកជាស្តេចសាសន៍យូដាឬ?
date:  15/09/2024
---

`សូមអានរឿងនៅក្នុងគម្ពីរម៉ាកុស 15:1-15។ តើនៅក្នុងរឿងនេះ លោកអ្នកបានឃើញបទ ពិសោធន៍ហួសចិត្តអ្វីខ្លះ? យើងបានឃើញកាលពីម្សិលមិញរួចមកហើយថា ការហួសចិត្ត គឺជាបទពិសោធន៍ មួយដែលបានកើតឡើង ទៅតាមរបៀបដែលយើងបានរំពឹងទុក។`

ពួកសាសន៍យូដាបានសម្រេចចិត្តថា ព្រះយេស៊ូវត្រូវតែសុគត ដោយសារតែទ្រង់បានអះអាង ថា ទ្រង់ជាព្រះ។ ច្បាប់នៃសាសន៍រ៉ូម មិនបានអនុញ្ញាតឱ្យសាសន៍យូដា សម្លាប់អ្នកណាម្នាក់នោះទេ។ ដូច្នេះហើយ បានជាពួកសាសន៍យូដា បាននាំព្រះយេស៊ូវ ទៅឱ្យលោកពីឡាត់វិញ។ លោកពីឡាត់ គឺជា អភិបាលរ៉ូម ដែលបានគ្រប់គ្រងលើសាសន៍យូដា ចាប់ពីឆ្នាំ26 រហូតដល់ឆ្នាំ36នៃគ្រិស្តសករាជ។ លោកពីឡាត់មិនមែនជាមេដឹកនាំល្អនោះទេ។ គាត់បានធ្វើរឿងជាច្រើន ដើម្បីបង្ក្រាបជនជាតិយូដា (សូម ប្រៀបធៀបជាមួយនឹងគម្ពីរលូកា 13:1)។

សំណួររបស់លោកពីឡាត់ បានបង្ហាញយើងនូវគន្លឹះនៃ «អំពើឧក្រិដ្ឋកម្ម» ដែលពួកសាសន៍ បានចោទប្រកាន់ព្រះយេស៊ូវ។ លោកពីឡាត់បានសួរព្រះយេស៊ូវថា «តើអ្នកជាស្តេចសាសន៍យូដាឬ?» (ម៉ាកុស 15:2)។ នៅក្នុងគម្ពីរសញ្ញាចាស់ ពួកសម្តេចសង្ឃបានចាក់ប្រេងតាំង នៅលើព្រះសិរសាស្តេច ដើម្បីបង្ហាញថា ព្រះបានជ្រើសតាំងពួកគាត់។ ពាក្យថា ព្រះអង្គសង្គ្រោះ បានប្រែមកពីពាក្យថា «ព្រះមែស្ស៊ី (Messiah)» ដែលមានន័យថា «បុគ្គលម្នាក់ ដែលព្រះបានជ្រើសរើស និងបានចាក់បង្អុលព្រះវិញ្ញាណបរិសុទ្ធ» ដូចជាប្រេងដូច្នោះដែរ។ ដូច្នេះហើយ ចំពោះជនជាតិយូដាជាច្រើននាក់ គោលគំនិតអំពីព្រះមែស្ស៊ី ក៏បានភ្ជាប់ជាមួយនឹងការធ្វើជាស្តេចរបស់ទ្រង់ផងដែរ។ នៅក្នុងនាមជាស្តេច ព្រះមែស្ស៊ីអាចតតាំងជាមួយ នឹងស្តេចនៃសាសន៍រ៉ូមបាន។ ដូច្នេះហើយ នៅពេលដែលទ្រង់មានបន្ទូលថា ទ្រង់ជាព្រះ នោះយើងក៏បាន យល់ពីមូលហេតុដែលពួកសាសន៍យូដា បានចោទប្រកាន់ទ្រង់ថា បានប្រឆាំងទាស់នឹងសាសន៍រ៉ូមនោះ។ ជាញឹកញាប់ ពួកសាសន៍រ៉ូមបានសម្លាប់មនុស្ស ដោយព្រោះអំពើឧក្រិដ្ឋកម្មនេះ។

តើនៅក្នុងរឿងនេះ លោកអ្នកបានឃើញចំណុចហួសចិត្តដែរឬទេ? ពួកសាសន៍យូដា ចង់សម្លាប់ ព្រះយេស៊ូវ ដោយសារតែទ្រង់បានមានបន្ទូលថា ទ្រង់ជាព្រះ និងជាស្តេចនៃសាសន៍យូដា។ ចំណុចដែល ហួសចិត្តនោះ គឺថា ពួកសាសន៍យូដា មិនបានមើលឃើញថា ព្រះយេស៊ូវជាព្រះផង និងជាស្តេចផងនោះ ឡើយ។ ពួកអ្នកដឹកនាំមិនជឿថា ព្រះយេស៊ូវជាព្រះ ដូចដែលទ្រង់បានមានបន្ទូលនោះទេ។ ដូច្នេះហើយ បានជាពួកគេចង់ដាក់ទោសទ្រង់ ដោយសារតែ «អំពើឧក្រិដ្ឋកម្ម» របស់ទ្រង់នេះ។ ប៉ុន្តែ តាមពិតទៅ ពួកគេ គួរតែលើកតម្កើង និងថ្វាយបង្គំទ្រង់វិញ។ ព្រះយេស៊ូវបានឆ្លើយសំណួររបស់លោកពីឡាត់ថា «ត្រូវដូចលោកមានប្រសាសន៍ហើយ» (ម៉ាកុស 15:2)។ សូមកត់សម្គាល់ចម្លើយរបស់ព្រះយេស៊ូវ។ ព្រះយេស៊ូវ មិនបានមានបន្ទូលថា ទ្រង់ជាស្តេច ឬមិនមែនជាស្តេចនោះទេ។ ប៉ុន្តែ ចម្លើយរបស់ទ្រង់ បានបង្ហាញយើង ថា ទ្រង់ក៏ជាស្តេចដែរ តែមិនមែនជាប្រភេទស្តេច ដែលលោកពីឡាត់បានរំពឹងទុកនោះទេ។

នៅក្នុងគម្ពីរម៉ាកុស 15:9 និង10 លោកពីឡាត់បានយល់ឃើញថា ពួកសាសន៍យូដាបាននាំ ព្រះយេស៊ូវមកឱ្យគាត់ ដោយសារតែពួកគេច្រណែនទ្រង់។ ប៉ុន្តែ លោកពីឡាត់មិនបានឃើញ នូវអ្វីដែល ពួកសម្តេចសង្ឃចង់បាន នៅពេលដែលគាត់សួរហ្វូងមនុស្សថា រវាងព្រះយេស៊ូវ និងឧក្រិដ្ឋជនបារ៉ាបាស តើពួកគេចង់ឱ្យគាត់ដោះលែងអ្នកណា? ពួកសម្តេចសង្ឃបានបញ្ចុះបញ្ចូលហ្វូងមនុស្ស ដើម្បីស្រែកឱ្យលោកពីឡាត់ឆ្កាងព្រះយេស៊ូវ។ លោកពីឡាត់បានភ្ញាក់ផ្អើល ពីព្រោះឈើឆ្កាង គឺជាការស្លាប់ដ៏អាក្រក់ បំផុត។ អាក្រក់ជាងនេះទៅទៀតនោះ គឺថា លោកពីឡាត់បានដឹងថា ព្រះយេស៊ូវ គឺជាមនុស្សគ្មានកំហុស។ ដូច្នេះ ហើយ នៅក្នុងសាច់រឿងនេះ យើងបានឃើញបទពិសោធន៍ហួសចិត្ត ដែលយើងមិនបានរំពឹងទុក ពោលគឺថា៖ អភិបាលនៃសាសន៍រ៉ូម មានបំណងចង់សង្គ្រោះព្រះយេស៊ូវ ខណៈដែលរាស្ត្ររបស់ទ្រង់ មាន បំណងចង់ឆ្កាងទ្រង់ នៅលើឈើឆ្កាងនោះវិញ។