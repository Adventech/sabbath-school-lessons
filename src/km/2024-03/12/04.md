---
title:  បានជាប់នៅលើឈើឆ្កាង
date:  17/09/2024
---

`សូមអានគម្ពីរម៉ាកុស 15:21-38។ តើនៅក្នុងខទាំងនេះ យើងបានឃើញអំពីការហួសចិត្ត ដ៏ឈឺចាប់ និងវេទនាយ៉ាងដូចម្តេច? សូមចងចាំថា បទពិសោធន៍នៃការហួសចិត្ត គឺជាបទពិសោធន៍មួយ ដែលបានកើតឡើង ទៅតាមរបៀបមួយ ដែលខុសពីអ្វីដែលលោកអ្នកបានរំពឹងទុក។`

នៅក្នុងផ្នែកនៃរឿងនៅត្រង់នេះ ព្រះយេស៊ូវបានស្ងៀមស្ងាត់ឈឹង។ មនុស្សដែលចង់សម្លាប់ ទ្រង់ បានគ្រប់គ្រងរូបកាយទ្រង់។ ព្រះយេស៊ូវបានធ្វើកិច្ចការជាច្រើន ដើម្បីជួយដល់អ្នកដទៃ រហូតដល់ ពេលដែលពួកទាហានបានចាប់ទ្រង់។ ឥឡូវនេះ ពួកបណ្តាជនបានធ្វើ នូវអ្វីដែលពួកគេចង់ធ្វើចំពោះទ្រង់ ហើយទាស់នឹងទ្រង់។ ព្រះយេស៊ូវ គឺជាអ្នកអធិប្បាយដ៏ជំនាញ ដែលមានសុខភាពល្អ។ ប៉ុន្តែ ការវាយដំ ដែលពួកទាហានបានធ្វើមកលើទ្រង់ បានធ្វើឱ្យទ្រង់ខ្សោះល្វើយវិញ។ ពួកទាហានមិនបានឱ្យទ្រង់សោយ អ្វីឡើយ។ ពួកគេក៏មិនបានឱ្យទ្រង់សម្រាកដែរ។ រឿងទាំងអស់នេះ បានធ្វើឱ្យព្រះយេស៊ូវអស់កម្លាំង ជាខ្លាំង។ ដូច្នេះហើយ ពួកទាហានបានរកមនុស្សម្នាក់ ដើម្បីលីឈើឆ្កាងឱ្យទ្រង់។ នៅត្រង់ឈើឆ្កាង ពួកទាហាន បានដកហូតសម្លៀកបំពាក់របស់ពួកគេ។ សម្លៀកបំពាក់របស់ទ្រង់ បានក្លាយជាកម្មសិទ្ធរបស់ ពួកទាហាន។ ពួកទាហានបានភ្នាល់គ្នា ដើម្បីរកម្ចាស់សម្លៀកបំពាក់ (សូមប្រៀបធៀបជាមួយនឹងគម្ពីរ ទំនុកតម្កើង 22:18)។

ការស្លាប់នៅលើឈើឆ្កាង មិនមែនជាការស្លាប់ ដែលមានឈាមជោកជាំនោះទេ។ ពីព្រោះគេ បានប្រើដែកគោល ដំភ្ជាប់អ្នកទោសទៅនឹងឈើឆ្កាងយ៉ាងឆាប់រហ័ស (សូមប្រៀបធៀបជាមួយនឹងគម្ពីរ យ៉ូហាន 20:24-29)។ ដែកគោលទាំងអស់នេះ បានចាក់ទម្លុះបាតដៃ និងកដៃ ដែលជាកន្លែងដែល គ្មានសរសៃឈាមធំៗ។ (នៅក្នុងភាសាហេព្រើរ និងភាសាក្រេក ពាក្យថា «ដៃ» អាចមានន័យថា ដៃ និង កដៃ)។ ប៉ុន្តែ ពួកទាហានមិនបានដំដែកគោល នៅត្រង់កដៃរបស់ទ្រង់នោះទេ។ ដៃមិនមានកម្លាំងគ្រប់គ្រាន់ ដើម្បីនឹងយោងរូបកាយ នៅលើឈើឆ្កាងបានឡើយ។ ដែកគោលបានចាក់ចូលទៅក្នុងប្រព័ន្ធសរសៃប្រសាទ ដែលបានអម នៅចំកណ្តាលបាតព្រះហស្តរបស់ព្រះយេស៊ូវ ហើយបង្កឱ្យមានការឈឺចាប់ជាខ្លាំង។ ដែកគោលដែលបានចាក់ចូលទៅក្នុងប្រព័ន្ធសរសៃប្រសាទ ក៏បានធ្វើឱ្យថប់ដង្ហើមផងដែរ។ ដើម្បីឱ្យទ្រង់អាច ដកដង្ហើមបាន ព្រះយេស៊ូវត្រូវក្តាប់ព្រះហស្ត ហើយសណ្តូកព្រះបាទារបស់ទ្រង់ ដែលជាប់ដែកគោលនោះ។ ទង្វើនេះ បានធ្វើឱ្យទ្រង់ឈឺចាប់ជាខ្លាំង។ ពីព្រោះជាញឹកញាប់ អ្នកទោសបានស្លាប់ នៅលើឈើឆ្កាង ដោយសារតែពួកគេអស់កម្លាំង និងឈឺចាប់ខ្លាំងពេក ពីការប្រឹងទប់រាងកាយរបស់ពួកគេ ដើម្បីឱ្យបានដក ដង្ហើមនោះ។

ព្រះយេស៊ូវបានបង្គាប់ពួកបណ្តាជន មិនឱ្យប្រាប់គេថា ទ្រង់ជាអ្នកណាទេ។ ដូច្នេះហើយ ជាញឹកញាប់ លោកម៉ាកុសមិនបានប្រើព្រះនាមដទៃទៀតរបស់ព្រះយេស៊ូវ ដែលមានដូចជា៖ «ព្រះអម្ចាស់» «ព្រះរាជបុត្រារបស់ព្រះ» ឬព្រះអង្គសង្គ្រោះនោះទេ។ ប៉ុន្តែ នៅលើឈើឆ្កាង អាថ៌កំបាំងអំពីអត្តសញ្ញាណ របស់ព្រះយេស៊ូវ មិនអាចលាក់កំបាំងតទៅទៀតបានឡើយ។ ពីព្រោះ ម្តងនេះ ពួកសម្តេចសង្ឃ គឺជាអ្នក ដែលបានយកព្រះនាមដទៃទៀតរបស់ព្រះយេស៊ូវមកប្រើ។ ពួកសម្តេចសង្ឃបាននិយាយថា «គាត់សង្គ្រោះ អ្នកដទៃបាន តែមិនអាចសង្គ្រោះខ្លួនឯងបានទេ» (ម៉ាកុស 15:31)។ ពាក្យថា «បានសង្គ្រោះ» ជាភាសា ក្រេក ក៏អាចមានន័យថា «ព្យាបាល» និង «ជួយអ្នកណាម្នាក់ឱ្យរួចពីគ្រោះថ្នាក់» ផងដែរ។ តើលោកអ្នកបាន ឃើញបទពិសោធន៍ហួសចិត្ត តាមរយៈពាក្យសម្តីរបស់ពួកគេដែរឬទេ? នៅពេលដែលពួកសម្តេចសង្ឃនិយាយបែបនេះ នោះមានន័យថា ពួកគេបានបង្ហាញមនុស្សគ្រប់គ្នាថា ពួកគេបានដឹងថាព្រះយេស៊ូវ គឺជា ព្រះអង្គសង្គ្រោះ។ ពីព្រោះព្រះយេស៊ូវបានព្យាបាល បានសង្គ្រោះ និងបានដោះពួកគេឱ្យរួចពីគ្រោះថ្នាក់។ ទង្វើទាំងនេះ គឺជាកិច្ចការគ្រប់យ៉ាង ដែលព្រះអង្គសង្គ្រោះបានធ្វើ។