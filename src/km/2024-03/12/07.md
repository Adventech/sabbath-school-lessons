---
title:  ការសិក្សាបន្ថែម
date:  20/09/2024
---

សូមអាន Ellen G. White, “In Pilate’s Judgment Hall,” “Calvary,” and “ ‘It is Finished,’ ” in _The Desire of Ages_, pages 723-764។

«លោកពីឡាត់ ចង់សង្គ្រោះព្រះយេស៊ូវណាស់។ ប៉ុន្តែ គាត់បានមើលឃើញថា បើគាត់ធ្វើដូច្នេះ នោះគាត់នឹងបាត់បង់ការងារ និងកិត្តយសរបស់គាត់។ សម្រាប់លោកពីឡាត់ គាត់មិនចង់បាត់បង់អំណាច អភិបាលរបស់គាត់នោះទេ។ ម្ល៉ោះហើយ បានជាគាត់អនុញ្ញាត ឱ្យមនុស្សដែលគ្មានកំហុសត្រូវស្លាប់បង់។ តើអ្នកដែលបានធ្វើខុស ដូចជាលោកពីឡាត់ ដើម្បីឱ្យខ្លួនគេបានគេចផុតពីការបរាជ័យ ឬការឈឺចាប់នោះ មានប៉ុន្មាននាក់? ព្រះវិញ្ញាណរបស់ព្រះ បានប្រាប់យើងឱ្យធ្វើរឿងត្រឹមត្រូវ។ ប៉ុន្តែ ចិត្តអាត្មានិយមរបស់ យើង បែរជាចង់ធ្វើរឿងអាក្រក់វិញ។ អ្នកណាដែលបានប្រគល់រូបកាយទៅឱ្យអារក្ស នឹងត្រូវព្រះកាត់ ទោស»។ ដកស្រង់ពី Ellen G. White, _The Desire of Ages_, page 738, adapted។

«ព្រះយេស៊ូវបានជ្រាបពីកំហុស នៃអំពើបាបទាំងអស់របស់យើង។ ព្រះយេស៊ូវគឺជាអង្គជំនួយ របស់យើង។ ទ្រង់គឺជាសេចក្តីសន្យា ដែលព្រះបានតាំងនឹងយើង ទ្រង់នឹងលើកលែង ហើយសង្គ្រោះយើង។ ព្រះយេស៊ូវត្រូវបានគេកាត់ទោស ដូចជាមនុស្សមានបានម្នាក់ ដើម្បីឱ្យទ្រង់អាចសង្គ្រោះយើង ចេញពីទណ្ឌកម្មនៃការរំលងបញ្ញត្តិរបស់ព្រះ។ ព្រះយេស៊ូវបានរងទុក្ខ នូវកំហុសនៃអំពើបាបរបស់មនុស្សគ្រប់រូប។ ព្រះយេស៊ូវបានទតឃើញ ពីរបៀបដែលព្រះបានស្អប់អំពើបាប។ គោលគំនិតនេះ បានបំពេញចិត្តរបស់ ព្រះយេស៊ូវដោយក្តីអំណរ និងក្តីភ័យខ្លាច។ នៅក្នុងមួយជីវិតរបស់ទ្រង់ ព្រះយេស៊ូវបានចែកចាយដំណឹង ល្អ អំពីសេចក្តីស្រឡាញ់ ប្រកបដោយសេចក្តីមេត្តា និងការលើកលែងទោស។ សាររបស់ព្រះយេស៊ូវ គឺជា ការប្រកាសថា ព្រះចង់សង្គ្រោះមនុស្សដែលមានបាបធ្ងន់ធ្ងរបំផុត។ ប៉ុន្តែ ឥឡូវនេះ ព្រះយេស៊ូវបានរង នូវកំហុសនៃអំពើបាបរបស់យើង នៅក្នុងព្រះទ័យរបស់ទ្រង់។ កំហុសរបស់យើងគឺធ្ងន់ធ្ងរណាស់ រហូត ដល់ធ្វើឱ្យព្រះយេស៊ូវមិនអាចមើលឃើញព្រះភ័ក្ត្រ ប្រកបដោយក្តីស្រឡាញ់របស់ព្រះវរបិតា។ ដ្បិតនៅ ពេលដែលព្រះយេស៊ូវមានអារម្មណ៍ឈឺចាប់ខ្លាំង នោះព្រះវរបិតាបានបែរព្រះភ័ក្ត្រ ចេញពីព្រះអង្គសង្គ្រោះ វិញ។ ពុំមានអ្នកណាម្នាក់ ដែលអាចយល់នូវការឈឺចាប់ ដែលព្រះយេស៊ូវបានរងនៅពេលនេះនោះទេ។ ការរងទុក្ខរបស់ព្រះយេស៊ូវ គឺជាការឈឺចាប់បំផុត រហូតដល់រូបកាយរបស់ទ្រង់ លែងដឹងពីការឈឺចាប់ នោះ»។ ដកស្រង់ពី Ellen G. White, _The Desire of Ages_, page 753, adapted។

**សំណួរពិភាក្សា**

`ព្រះយេស៊ូវ គឺជាអង្គជំនួយរបស់យើង។ ទ្រង់បានសុគតជំនួសអំពើបាបរបស់យើង និងបានចេញ ថ្លៃលោះអំពើបាបរបស់យើង។ តើគោលគំនិតនេះ សំខាន់ដល់ការសង្គ្រោះរបស់យើងដោយរបៀបណា? តើហេតុអ្វីបានជាមានការបង្រៀនខុសឆ្គងផ្សេងទៀត ដែលបានបដិសេធនូវការបង្រៀននៃព្រះគម្ពីរនៅ ត្រង់ចំណុចនេះយ៉ាងដូច្នេះ?`

`តើលោកបារ៉ាបាស នៅពេលបច្ចុប្បន្ននេះ ជាអ្នកណា ឬជារបស់អ្វី? តើមានអ្នកណា ឬរបស់អ្វីដែល មនុស្សនៅលើផែនដីនេះ បានសុំដើម្បីជំនួសព្រះយេស៊ូវនោះ?`

`សូមពិភាក្សាគម្ពីរដានីយ៉ែល 9:24-27។ តើហេតុអ្វីបានជាជំពូកនេះសំខាន់ម្ល៉េះ? តើលោកអ្នក បានត្រៀមខ្លួនជាស្រេច ដើម្បីបង្រៀនខគម្ពីរទាំងនេះដល់អ្នកណាម្នាក់ ដែលបានសួរនាំលោកអ្នកដែរឬទេ?`