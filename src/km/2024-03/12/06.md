---
title:  ព្រះសពរបស់ព្រះយេស៊ូវ ត្រូវបានបញ្ចុះនៅក្នុងផ្នូរ
date:  19/09/2024
---

`សូមអានគម្ពីរម៉ាកុស 15:42-47។ តើលោកយ៉ូសែបពីស្រុកអារីម៉ាថេបានធ្វើអ្វីខ្លះ សម្រាប់ ព្រះយេស៊ូវ? តើនៅពេលនោះ សិស្សរបស់ព្រះយេស៊ូវនៅឯណា? តើអំណោយទានរបស់លោកយ៉ូសែប មានសារៈសំខាន់យ៉ាងដូចម្តេច?`

មនុស្សស្លាប់ហើយ ត្រូវតែយកទៅបញ្ចុះ។ បុរសម្នាក់ដែលមានឈ្មោះថា យ៉ូសែបពីស្រុក អារីម៉ាថេ បានចូលទៅរកលោកពីឡាត់។ លោកយ៉ូសែប គឺជាសមាជិកនៃក្រុមប្រឹក្សាសានហេឌ្រីន ដែល គេគោរពឱ្យតម្លៃ។ សូមចងចាំថា ក្រុមប្រឹក្សាសានហេឌ្រីន គឺជាតុលាការនៃសាសន៍យូដា។ លោកយ៉ូសែប គឺជាអ្នកមាន និងជាអ្នកមានអំណាច ដែលបានរស់នៅក្នុងទីក្រុងនោះ។ លោកយ៉ូសែបដែលជាបុរស អ្នកមាន និងមានអំណាច មានទំនាក់ទំនងជាមួយនឹងលោកប៉ុនទាសពីឡាត់ ដែលជាអភិបាលនៃសាសន៍ រ៉ូម។ ដូច្នេះហើយ ឥឡូវនេះ យើងបានយល់ពីមូលហេតុ ដែលជំរុញឱ្យគាត់ ហ៊ានចូលទៅជួបនឹងលោក ពីឡាត់ ដើម្បីសុំព្រះសពរបស់ព្រះយេស៊ូវ។ ចិត្តរបស់យើង បានរំជើបរំជួលឡើង នៅពេលដែលយើង អានពីរបៀបដែលលោកយ៉ូសែប បានបង្ហាញចំណាប់អារម្មណ៍ តាមរយៈការថែរក្សាព្រះសពរបស់ព្រះយេស៊ូវ បន្ទាប់ពីទ្រង់បានសុគតទៅ។ ប៉ុន្តែ យើងត្រូវតែសួរថា តើនៅពេលនោះ សិស្សដែលស្មោះត្រង់ចំពោះព្រះយេស៊ូវនៅឯណា?

គម្ពីរម៉ាកុស 15:43 បានប្រាប់យើងថា លោកយ៉ូសែបបានសូមរូបកាយរបស់ព្រះយេស៊ូវ។ ប៉ុន្តែ លោកពីឡាត់បានភ្ញាក់ផ្អើល ដោយបានឮថា ព្រះយេស៊ូវសោយទិវង្គត់ទៅហើយនោះ (ម៉ាកុស 15:

44)។ លោកពីឡាត់បានបង្គាប់ឱ្យមេទាហានទទួលខុសត្រូវ នៅក្នុងការស្រាយព្រះយេស៊ូវ ពីលើឈើឆ្កាង ដើម្បីផ្តល់របាយការណ៍ឱ្យគាត់វិញ។ នាយទាហាន គឺជាគោរមងារមួយទៀត សម្រាប់មេទាហាន។ លោក ពីឡាត់បានសួរនាយទាហានថា តើព្រះយេស៊ូវពិតជាបានសុគតហើយមែនទេ? នាយទាហានបានឆ្លើយថា បាទទាន ព្រះយេស៊ូវបានសុគតហើយ។

ព័ត៌មាននេះ សំខាន់ណាស់ ពីព្រោះនៅពេលក្រោយមកទៀត អ្នកខ្លះនឹងនិយាយថា ព្រះយេស៊ូវ មិនបានសុគតនៅលើឆ្កាងនោះទេ។ ទ្រង់គ្រាន់តែសន្លប់ប៉ុណ្ណោះ។ របាយការណ៍ដែលនាយទាហានបាន ជម្រាបដល់អភិបាល គឺជាភ័ស្តុតាងបង្ហាញថា របាយការណ៍អំពីការសន្លប់របស់ព្រះយេស៊ូវ គឺជារឿង ប្រឌិត។ ជាការពិតណាស់ ព្រះយេស៊ូវមិនត្រឹមតែសន្លប់នោះទេ ប៉ុន្តែ ទ្រង់ពិតជាបានសុគតមែន។ រឿង មួយ ដែលពួកសាសន៍រ៉ូមបានដឹង នោះគឺជារបៀបកាត់ទោសពួកឧក្រិដ្ឋជន។

លោកយ៉ូសែបបានយកក្រណាត់ មករុំព្រះយេស៊ូវ។ បន្ទាប់មក លោកយ៉ូសែបបានបញ្ចុះព្រះ សពរបស់ព្រះយេស៊ូវ នៅក្នុងផ្នូរ ដែលជាល្អាងថ្ម។ ផ្នូរនេះ មានទំហំធំល្មម ឱ្យមនុស្សម្នាក់ដើរចូលទៅ ក្នុង (ម៉ាកុស 16:5)។ លោកម៉ាកុសបានប្រាប់យើងថា ស្ត្រី2នាក់បានឃើញកន្លែង ដែលលោកយ៉ូសែប បញ្ចុះព្រះសពរបស់ព្រះយេស៊ូវ។ ស្ត្រីទាំង2នេះ គឺជានាងម៉ារី ម៉ាក់ដាឡា និងនាងម៉ារី ដែលជាម្តាយរបស់ យ៉ូសេ្វ។ ស្ត្រីទាំង2នេះ បានសម្លឹងមើលព្រះយេស៊ូវ សុគតនៅលើឈើឆ្កាងជាមួយនឹងនាងសាឡូមេ។ ស្ត្រី ទាំង3នេះ នឹងចូលទៅក្នុងផ្នូររបស់ព្រះយេស៊ូវ នៅព្រឹកថ្ងៃអាទិត្យ ដើម្បីថែរក្សាព្រះសពរបស់ទ្រង់ (ម៉ាកុស 16:1)។

`តើហេតុអ្វីបានជាលោកម៉ាកុស ប្រាប់យើងអំពីស្ត្រី3នាក់ទាំងនេះយ៉ាងដូច្នេះ? ពួកគេ គឺជា ស្មរបន្ទាល់។ ពីព្រោះពួកគេបានឃើញលោកយ៉ូសែប បញ្ចុះព្រះសពរបស់ព្រះយេស៊ូវនៅក្នុងផ្នូរ។ ដ្បិត ពួកគេក៏នឹងត្រឡប់មកផ្នូរវិញ ហើយឃើញផ្នូរនៅទទេស្អាតដែរ។ ដូច្នេះហើយ ស្ត្រីទាំងនេះ គឺជាស្មរបន្ទាល់ សំខាន់ បញ្ជាក់ពីការរស់ពីសុគតឡើងវិញរបស់ព្រះយេស៊ូវ។`