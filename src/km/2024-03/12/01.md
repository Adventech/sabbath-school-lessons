---
title:  បានជាប់នៅលើឈើឆ្កាង
date:  14/09/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 15:1-15; ម៉ាកុស 15:15-20; ម៉ាកុស 15:21-38; ម៉ាកុស 15:33-41; ម៉ាកុស 15:42-47។

> <p>ខចងចាំ</p>
> «នៅវេលាម៉ោងបី ព្រះយេស៊ូវស្រែកដោយសំឡេងខ្លាំងៗថា៖ “អេឡយ អេឡយ ឡាម៉ា សាបាច់ថានី ដែលប្រែថា ឱព្រះនៃទូលបង្គំ ព្រះនៃទូលបង្គំអើយ ហេតុអ្វីបានជាព្រះអង្គបោះបង់ទូលបង្គំចោលដូច្នេះ?”» (ម៉ាកុស 15:34)។

បទគម្ពីរម៉ាកុស ជំពូក15 បានប្រាប់រឿងអំពីការកាត់ទោស និងការប្រហារជីវិតព្រះយេស៊ូវ។ ម៉្យាងទៀត នៅក្នុងបទគម្ពីរម៉ាកុស ជំពូក15 យើងក៏បានអានអំពីទាហាន ដែលបានសើចចំអកឱ្យព្រះយេស៊ូវផងដែរ។ បន្ទាប់មក ព្រះយេស៊ូវត្រូវបានគេឆ្កាង។ ទ្រង់បានសុគត រួចគេបានយកសពរបស់ទ្រង់ទៅបញ្ចុះនៅក្នុងផ្នូរ។

នៅក្នុងបទគម្ពីរម៉ាកុស ជំពូក15 អ្វីៗបានកើតឡើង ខុសពីអ្វីដែលយើងបានប៉ាន់ស្មាន។ អ្នកសរសេរ បានហៅបទពិសោធន៍ប្រភេទនេះ ថាជាបទពិសោធន៍ហួសចិត្ត។ យើងចាំបាច់ត្រូវដឹង អំពី បទពិសោធន៍ហួសចិត្ត ពីព្រោះបទពិសោធន៍បែបនេះ គឺជាផ្នែកដ៏សំខាន់មួយ នៅក្នុងបទគម្ពីរម៉ាកុស ជំពូក15។

ជាញឹកញាប់ ការហួសចិត្ត បានចែកចេញជា3ផ្នែក៖ (1) នៅពេលដែលបទពិសោធន៍ ឬពាក្យ សម្តី នៅក្នុងសាច់រឿងមានអត្ថន័យ2យ៉ាងផ្សេងពីគ្នា នោះយើងអាចនិយាយបានថា បទពិសោធន៍ ឬពាក្យសម្តីបែបនេះ បានធ្វើឱ្យយើងហួសចិត្ត។ (2) អត្ថន័យខុសគ្នាទាំង2យ៉ាងនេះ មិនបានស្រប ជាមួយនឹងគ្នានោះទេ។ ហើយ (3) បុគ្គលម្នាក់នៅក្នុងសាច់រឿង មិនបានមើលឃើញអត្ថន័យផ្សេង ទៀតឡើយ។ បុគ្គលម្នាក់នេះ មិនបានយល់នូវអ្វីដែលបានកើតឡើង នៅជុំវិញខ្លួនគាត់នោះសោះ។ ដូច្នេះហើយ បានជាគាត់មិនបានដឹងថា គាត់នឹងត្រូវរងទុក្ខនោះទេ។

សប្តាហ៍នេ លោកម៉ាកុសបានសរសេរ អំពីបទពិសោធន៍ឈឺចាប់ជាច្រើន ដែលមានពេញ ទៅដោយការហួសចិត្ត ដូចជា៖ សំណួរដែលលោកពីឡាត់ បានសួរទៅកាន់ព្រះយេស៊ូវ ទាហានដែល បានសើចចំអកឱ្យទ្រង់ សញ្ញានៅលើឈើឆ្កាង ពួកសម្តេចសង្ឃអាក្រក់ ដែលបានសើចចំអកឱ្យព្រះយេស៊ូវ នៅពេលដែលទ្រង់ហៀបនឹងសុគតនោះ។ បទពិសោធន៍ឈឺចាប់ទាំងអស់នេះ បានបង្ហាញយើង នូវសេចក្តីពិតនៃព្រះគម្ពីរដ៏មានឥទ្ធិពល ស្តីអំពីព្រះយេស៊ូវ និងនិយមន័យនៃការសុគតរបស់ទ្រង់ជំនួស យើង។