### កណ្ឌគម្ពីរ ម៉ាកុស

កណ្ឌគម្ពីរម៉ាកុសបានប្រាប់រឿងអំពីជីវិតរបស់ព្រះយេស៊ូវ និងកិច្ចការរបស់ទ្រង់នៅលើផែនដីនេះ។ អ្នក អានកណ្ឌគម្ពីរម៉ាកុសបានដឹងថា ព្រះយេស៊ូវជាអ្នកណា តាំងពីដើមនៃកណ្ឌគម្ពីរនេះមកម្ល៉េះ។ ព្រះយេស៊ូវ ជាព្រះរាជបុត្រារបស់ព្រះ ដែលជាព្រះអង្គសង្គ្រោះដែលបានសន្យាទុកមក (ម៉ាកុស ១:១)។ ប៉ុន្តែ មនុស្ស នៅក្នុងរឿងនេះពិបាកនឹងយល់ថា ព្រះយេស៊ូវជាអ្នកណា ហើយនិងកិច្ចការដែលទ្រង់បានយាងមកបំពេញ នៅលើផែនដីនេះ។ មនុស្សគ្រប់គ្នានៅក្នុងកណ្ឌគម្ពីរម៉ាកុសពិបាកយល់រឿងនេះ លើកលែងមនុស្សដែល មានអារក្សចូលប៉ុណ្ណោះ។ ពីព្រោះពួកអារក្សខ្លាចព្រះយេស៊ូវ និងព្រះបន្ទូលដ៏មានអំណាចរបស់ទ្រង់ណាស់។ ពួកអារក្សបានដឹងថា ព្រះយេស៊ូវគឺជាអ្នកណាយ៉ាងពិតប្រាកដ។

ព្រះយេស៊ូវបានបង្គាប់ពួកអារក្ស ឱ្យលាក់អាថ៌កំបាំងនៃព័ត៌មាននេះ។ តើហេតុអ្វីបានជាព្រះយេស៊ូវមិនបាន បង្គាប់ ឱ្យពួកអារក្សប្រាប់អ្នកណាយ៉ាងដូច្នេះ? អ្នករៀនព្រះគម្ពីរបានស្វែងរកចម្លើយឆ្លើយតបទៅនឹងសំណួរ នេះ អស់រយៈពេលរាប់រយឆ្នាំមកហើយ។ ប្រធានបទនេះមានចំណងជើងដ៏ពិសេសមួយឈ្មោះថា៖ អាថ៌កំបាំង នៃព្រះអង្គសង្គ្រោះ។ តើហេតុអ្វីបានជាលោកម៉ាកុសចង់ឱ្យយើងនៅស្ងៀម អំពីអត្តសញ្ញាណរបស់ព្រះយេស៊ូវ យ៉ាងដូច្នេះ?

មិនយូរប៉ុន្មាន យើងទាំងអស់គ្នានឹងបានដឹងចម្លើយឆ្លើយតបទៅនឹងសំណួរនេះ។ ខណៈដែល យើងសិក្សាព្រះគម្ពីរម៉ាកុស នោះយើងនឹងបានឃើញថា រឿងខ្លះចាំបាច់ត្រូវតែលាក់ទុក ហើយរឿងខ្លះ ទៀតត្រូវតែបើកចំហវិញ។ នៅចុងបញ្ចប់នៃកណ្ឌគម្ពីរម៉ាកុស អាថ៌កំបាំងទាំងអស់អំពីព្រះយេស៊ូវបានបញ្ចប់ នៅក្នុងវិធីមួយយ៉ាងអស្ចារ្យ។ អាថ៌កំបាំងត្រូវបានជំនួសដោយសារដ៏មានអំណាចមួយ ស្តីអំពីព្រះយេស៊ូវ និងអត្តសញ្ញាណរបស់ទ្រង់។

យើងអាចចែកកណ្ឌគម្ពីរម៉ាកុសជា២ផ្នែក។ ជំពូកទី១រហូតដល់ជិតចុងបញ្ចប់ជំពូកទី៨ គឺស្តី អំពីសំណួរដ៏សំខាន់មួយថា តើព្រះយេស៊ូវជាអ្នកណា? ចម្លើយត្រូវបានរកឃើញនៅក្នុងការបង្រៀន និង បាដិហារ្យរបស់ទ្រង់។ ព្រះយេស៊ូវបានឈ្នះសង្គ្រាមទាស់នឹងអំពើបាបម្តងហើយម្តងទៀត។ ទ្រង់បានប្រទាន សេចក្តីសង្ឃឹមដល់អ្នករងទុក្ខ និងអ្នកឈឺចាប់។ ព្រះយេស៊ូវបានបង្រៀនសេចក្តីពិតសំខាន់ៗដែលមានចែង នៅក្នុងព្រះគម្ពីរ។ រឿងទាំងអស់នេះបានប្រាប់អ្នកអានកណ្ឌគម្ពីរម៉ាកុសថា ព្រះយេសូ៊វជាព្រះអង្គសង្គ្រោះ ដែលជាព្រះបានជ្រើសតាំង។ ព្រះយេស៊ូវជាព្រះអង្គសង្គ្រោះដែលពួកសាសន៍ហេព្រើរបានរង់ចាំ អស់រយៈ ពេលយ៉ាងយូរមកហើយ។

យើងត្រូវតែរង់ចាំ រហូតដល់ពាក់កណ្តាលកណ្ឌគម្ពីរម៉ាកុស ដើម្បីអានអំពីបុគ្គលម្នាក់ដែលគ្មាន អារក្សចូល ដែលបុគ្គលម្នាក់នោះបានប្រកាសអំពីអត្តសញ្ញាណរបស់ព្រះយេស៊ូវ។ ការប្រកាសនេះបាន ឆ្លើយសំណួរអំពីអត្តសញ្ញាណរបស់ព្រះយេស៊ូវនៅក្នុងកណ្ឌគម្ពីរម៉ាកុសពាក់កណ្តាលដំបូង។ លោកពេត្រុស លោកពេត្រុសជាបុគ្គលម្នាក់ដែលបានប្រកាសថា «ទ្រង់ជាព្រះគ្រីស្ទ» (ម៉ាកុស ៨:២៩)។

កណ្ឌគម្ពីរម៉ាកុសពាក់កណ្តាលទៀតបានចាប់ផ្តើមឡើងពីខគម្ពីរម៉ាកុស ៨:៣១ រហូតដល់ចុង បញ្ចប់កណ្ឌគម្ពីរនេះ។ កណ្ឌគម្ពីរម៉ាកុសពាក់កណ្តាលទៀតបានឆ្លើយនឹងសំណួរនេះថា «តើព្រះយេស៊ូវ កំពុងតែធ្វើដំណើរទៅណា?»។ ចម្លើយគឺគួរឱ្យភ្ញាក់ផ្អើលណាស់ គឺថា ព្រះយេស៊ូវកំពុងតែធ្វើដំណើរទៅ កាន់ឈើឆ្កាង។ នៅក្នុងសម័យព្រះគម្ពីរ ឈើឆ្កាងគឺជារូបស័ព្ទមួយតំណាងឱ្យការអាម៉ាស់។ នៅក្នុងនគររ៉ូម ឈើឆ្កាងគឺជាកាត់ទោសប្រហារជីវិតដ៏អាក្រក់បំផុត។ នៅទីនោះ គ្មានអ្នកណាម្នាក់គិតថា ព្រះអង្គសង្គ្រោះ នៃផែនដីទាំងមូលនេះត្រូវបញ្ចប់ជីវិតនៅទីនោះឡើយ។ សិស្សរបស់ព្រះយេស៊ូវក៏បានរំពឹងថា ព្រះយេស៊ូវ នឹងបណ្តេញសាសន៍រ៉ូម និងធ្វើឱ្យសាសន៍អ៊ីស្រាអែលក្លាយទៅជាប្រទេសមួយដ៏មានអំណាច។

សិស្សរបស់ព្រះយេស៊ូវមិនបានយល់នូវអ្វីដែលទ្រង់បានមានបន្ទូល នៅពេលដែលទ្រង់ប្រាប់ពួកគេ ថា ទ្រង់នឹងត្រូវសុគតនោះ។ កណ្ឌគម្ពីរម៉ាកុសបានបន្តទៅទៀតថា ពួកសិស្សបានសួរសំណួរព្រះយេស៊ូវ អំពីប្រធានបទដ៏ឈឺចាប់នេះតិចទៅៗ។ ពួកគេមិនចង់ឮអំពីប្រធានបទនេះ ដោយសារតែពួកគេចង់ឱ្យព្រះយេស៊ូវផ្តួលរំលំសាសន៍រ៉ូមចេញពីសាសន៍អ៊ីស្រាអែល ហើយចាប់ផ្តើមនគររបស់ទ្រង់នៅលើផែនដីនេះ។

មុនពេលដែលព្រះយេស៊ូវសុគត នោះទ្រង់បានជួបពួកសង្ឃយូដាដែលបានរៀបគម្រោងធ្វើគុត ទ្រង់។ ទន្ទឹមគ្នានេះ ពួកសិស្សរបស់ព្រះយេស៊ូវបានបន្តសង្ឃឹមថា ព្រះយេស៊ូវនឹងចាប់ផ្តើមនគររបស់ទ្រង់ នៅលើផែនដីនេះ។ សិស្សរបស់ព្រះយេស៊ូវបានភ្ញាក់ផ្អើលជាខ្លាំង នៅពេលដែលទ្រង់ត្រូវគេចាប់បង្ខំឱ្យ ឈរនៅត្រង់ទីកាត់ក្តី នៅចុងបំផុត ទ្រង់ត្រូវគេដំដែកគោលនៅលើឈើឆ្កាង។ ហេតុការណ៍ដ៏អាក្រក់ទាំងនេះ បានបំផ្លាញសេចក្តីសង្ឃឹមរបស់ពួកគេ។

បន្ទាប់ពីព្រះយេសូ៊វត្រូវបានគេចាប់បង្ខំ នោះទ្រង់បានរក្សាភាពស្ងៀមស្ងាត់វិញ។ មុននេះបន្តិច ព្រះយេស៊ូវបានច្បាំងទាស់នឹងសង្គ្រាម ជាមួយនឹងអង្គទ្រង់ផ្ទាល់នៅក្នុងការសម្រេចចិត្តសុគត សម្រាប់ជំនួស អំពើបាបរបស់យើង នៅក្នុងសួរច្បារគេតសេម៉ានីនោះដែរ (ម៉ាកុស ១៤:៣២-៤២)។ ក្រោយមកទៀត ព្រះយេស៊ូវមានអារម្មណ៍អស់សង្ឃឹម។ ទ្រង់បានស្រែកទាំងឈឺចាប់ថា៖ «ឱព្រះអង្គនៃទូលបង្គំអើយ ហេតុអ្វី បានជាទ្រង់លះចោលទូលបង្គំ?» (ម៉ាកុស ១៥:៣៤)។ កណ្ឌគម្ពីរម៉ាកុសបានបង្ហាញយើងនូវបទពិសោធន៍ ដ៏ខ្មៅងងឹត ដែលព្រះយេស៊ូវបានជួបនៅលើឈើឆ្កាង។ ឈើឆ្កាងបានបង្ហាញយើងពីទំហំនៃការលះបង់ ជីវិតព្រះរាជបុត្រារបស់ទ្រង់ ដើម្បីសង្គ្រោះយើង។ ប៉ុន្តែ ឈើឆ្កាងមិនមែនជាចុងបញ្ចប់នៃកិច្ចការរបស់ព្រះយេស៊ូវនៅលើផែនដីនេះទេ។ ដ្បិតបន្ទាប់ពីទ្រង់បានមានព្រះជន្មរស់ឡើងវិញ នោះព្រះយេស៊ូវបានជួប ជាមួយនឹងសិស្សរបស់ទ្រង់នៅក្នុងស្រុកកាលីឡេ។ យើងបានដឹងហើយថា ការជួបជុំនេះគឺជាការចាប់ផើ្តម នៃក្រុមជំនុំគ្រីស្ទាន។

កណ្ឌគម្ពីរម៉ាកុសគឺជារឿងមួយដ៏អស្ចារ្យ ស្តីអំពីជីវិតរបស់ព្រះយេស៊ូវ។ លោកម៉ាកុសបានប្រាប់ រឿងនេះនៅក្នុងបែបផែននៃការសរសេរកាត់។ គាត់មិនបានបន្ថែមពាក្យពេចន៍ ឬការពន្យល់វែងឆ្ងាយ អំពី រឿងដែលបានកើតឡើងនោះឡើយ។ លោកម៉ាកុសគ្រាន់តែប្រាប់រឿងប៉ុណ្ណោះ។ បន្ទាប់មក គាត់បាន ឱ្យពាក្យពេចន៍ សកម្មភាព និងបាដិហារ្យប្រាប់រឿងអំពីព្រះជន្ម និងការសុគតរបស់ព្រះយេស៊ូវពីស្រុកណាសារ៉ែតវិញ។