---
title:  ព្រះយេស៊ូវបានបង្រៀនសិស្សរបស់ទ្រង់ វគ្គ1
date:  10/08/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 8:22-30; ម៉ាកុស 8:31-38; ម៉ាកុស 9:1-13; ម៉ាកុស 9:42-50។

> <p>ខចងចាំ</p>
> «កាលទ្រង់បានហៅហ្វូងមនុស្ស និងពួកសិស្សមក នោះក៏មានព្រះបន្ទូលទៅគេថា អ្នកណា ដែលចង់មកតាមខ្ញុំ ត្រូវឲ្យអ្នកនោះលះកាត់ចិត្តខ្លួនឯងចោល ទាំងផ្ទុកឈើឆ្កាងខ្លួនមកតាមខ្ញុំចុះ» (ម៉ាកុស 8:34)។

កណ្ឌគម្ពីរម៉ាកុសពាក់កណ្តាលដំបូង បានបង្ហាញយើងថា ព្រះយេស៊ូវជាអ្នកណា។ ការបង្រៀន និងបាដិហារ្យដ៏អស្ចារ្យរបស់ទ្រង់ បានជួយឱ្យយើងយល់ថា ទ្រង់ជាព្រះអង្គសង្គ្រោះ។

នៅដើមនៃកណ្ឌគម្ពីរម៉ាកុសពាក់កណ្តាលទៀត ព្រះបានសួរសិស្សរបស់ទ្រង់ថា តើពួកគេ បានជឿថា ទ្រង់ជាអ្នកណា។ បន្ទាប់ពីលោកពេត្រុសបានឆ្លើយសំណួរនេះរួចមក នោះព្រះយស៊ូវបាន ចាប់ផ្តើមបកស្រាយ នូវអ្វីដែលត្រូវកើតឡើងចំពោះទ្រង់ នៅក្នុងនាមជាព្រះអង្គសង្គ្រោះនោះ។

នៅក្នុងផ្នែកចុងក្រោយនៃបទគម្ពីរម៉ាកុស ជំពូក8 រហូតផ្នែកចុងក្រោយនៃបទគម្ពីរម៉ាកុស ជំពូក10 ព្រះយេស៊ូវបានបង្រៀនសិស្សរបស់ទ្រង់ អំពីហេតុការណ៍ដែលនឹងត្រូវកើតឡើងចំពោះទ្រង់។ ព្រះយេស៊ូវបានមានបន្ទូលអំពីឈើឆ្កាង។ បន្ទាប់មក ទ្រង់បានបង្រៀនសិស្សរបស់ទ្រង់ អំពីមេរៀន ពិសេសផ្សេងៗទៀត ដែលសព្វថ្ងៃនេះ មេរៀនទាំងនេះសំខាន់សម្រាប់យើងណាស់។

ព្រះយេស៊ូវក៏បានព្យាបាលបុរសពិការភ្នែក 2នាក់ផងដែរ។ ព្រះយេស៊ូវបានព្យាបាលបុរស ពិការភ្នែកម្នាក់ នៅម្តុំពាក់កណ្តាលនៃបទគម្ពីរម៉ាកុស ជំពូក8 និងព្យាបាលបុរសពិការភ្នែកម្នាក់ទៀត នៅក្នុងផ្នែកចុងបញ្ចប់នៃបទគម្ពីរម៉ាកុស ជំពូក 18។ បាដិហារ្យទាំងនេះ បានបង្រៀនយើង ពីការធ្វើ តាមព្រះយេស៊ូវ។ ដ្បិតនៅពេលណាដែលយើងបានធ្វើតាមព្រះយេស៊ូវ នោះព្រះនឹងប្រទានប្រាជ្ញាខាងឯ វិញ្ញាណដល់យើងអំពីព្រះយេស៊ូវ និងអត្តសញ្ញាណរបស់ទ្រង់បន្ថែមទៀត។ ការបង្រៀនរបស់ព្រះយេស៊ូវ បានជួយឱ្យសិស្សរបស់ទ្រង់ ក្លាយជាមនុស្សល្អជាងមុន។ សព្វថ្ងៃនេះ ការបង្រៀនរបស់ទ្រង់ ក៏បាន បន្តជួយយើងផងដែរ។ ពីព្រោះការបង្រៀនទាំងនេះ បានបង្ហាញយើង នូវអ្វីដែលយើងចាំបាច់ត្រូវធ្វើ ដើម្បីត្រាប់តាមព្រះយេស៊ូវ និងព្រះពរ ដែលព្រះនឹងប្រទានឱ្យយើង នៅពេលដែលយើងធ្វើតាមទ្រង់ នោះ។