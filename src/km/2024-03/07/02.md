---
title:  ព្រះយេស៊ូវបានព្យាបាលបុរសពិការម្នាក់
date:  11/08/2024
---

`សូមអានរឿងអំពីព្រះយេស៊ូវ និងបុរសពិការភ្នែកម្នាក់ នៅក្នុងគម្ពីរម៉ាកុស 8:22-30។ តើហេតុអ្វីបានជាព្រះយេស៊ូវ បានពាល់បុរសពិការភ្នែកម្នាក់នេះ ចំនួន2ដង ដើម្បីឱ្យគាត់បានជានោះ?`

បទគម្ពីរម៉ាថាយ ម៉ាកុស លូកា យ៉ូហាន បានចែងអំពីមនុស្សពិការភ្នែកមួយចំនួន ដែលព្រះយេស៊ូវ បានព្យាបាល។ នៅក្នុងបទគម្ពីរម៉ាកុស ជំពូក8 ព្រះយេស៊ូវបានព្យាបាលបុរសពិការភ្នែកម្នាក់។ នៅក្នុង គម្ពីរម៉ាកុស 10:46-52 ព្រះយេស៊ូវបានព្យាបាលបុរសពិការភ្នែកម្នាក់ ឈ្មោះថា លោកបារទីមេ។ កណ្ឌគម្ពីរម៉ាថាយបានពិពណ៌នា អំពីបុរសពិការភ្នែកទាំង2នាក់នេះ (ម៉ាថាយ 20:29-34)។ កណ្ឌ បទគម្ពីរយ៉ូហាន ជំពូក9 បានពិពណ៌នា ពីការដែលព្រះយេស៊ូវបានព្យាបាលមនុស្សពិការភ្នែកពីកំណើត។ នៅពេលនោះ ព្រះយេស៊ូវបានបង្គាប់ឱ្យបុរសម្នាក់នេះ ទៅសម្អាតកាយនៅក្នុងស្រះស៊ីឡោម។

ប៉ុន្តែ រឿងនៅក្នុងបទគម្ពីរម៉ាកុស ជំពូក8 គឺជារឿងមួយដ៏ពិសេស។ យើងអាចរកឃើញសាច់ រឿងបែបនេះ នៅក្នុងកណ្ឌគម្ពីរម៉ាកុសតែប៉ុណ្ណោះ។ ព្រះយេស៊ូវក៏បានព្យាបាលបុរសពិការភ្នែក នៅក្នុង រឿងនេះដែរ។ ប៉ុន្តែ បាដិហារ្យនេះ គឺជាបាដិហារ្យរបស់ព្រះយេស៊ូវតែមួយគត់ ដែលមានសកម្មភាព 2យ៉ាង។ សកម្មភាពទី1 ព្រះយេស៊ូវបានពាល់បុរសម្នាក់នេះ ចំនួន2ដង។ សកម្មភាពទី2 នៅក្នុងផ្នែក នៃរឿងនេះ ព្រះយេស៊ូវក៏បានកាន់ដៃបុរសនេះ នាំចូលទៅក្នុងភូមិជាមួយនឹងទ្រង់ផងដែរ។

ប៉ុន្តែ តើហេតុអ្វីបានជាព្រះយេស៊ូវពាល់បុរសម្នាក់នេះ 2ដងយ៉ាងដូច្នេះ? តើទ្រង់បានធ្វើដូច្នេះ ដោយសារតែទ្រង់មិនមានអំណាចគ្រប់គ្រាន់ឬ? ទេ មិនមែនដូច្នេះឡើយ ផ្ទុយទៅវិញ ទ្រង់បានពាល់បុរស ម្នាក់នេះ ចំនួន2ដង ដើម្បីបង្រៀនពីមេរៀនមួយ។ បាដិហារ្យនៃការព្យាបាល គឺជារូបស័ព្ទមួយ ដែលមានការ រស់រវើក។ ព្រះយេស៊ូវបានបង្ហាញបាដិហារ្យបែបនេះដល់យើង ដើម្បីឱ្យយើងបានចំណាយពេល ចម្រើន ប្រាជ្ញាខាងឯវិញ្ញាណ នៅក្នុងនាមជាគ្រីស្ទាននោះ។ ម៉្យាងទៀត សូមក្រឡេកមើលទម្រង់នៃការសរសេរ ដែលលោកម៉ាកុសបានប្រើ សម្រាប់ផ្នែកនេះផងដែរ (បទគម្ពីរម៉ាកុស 8-10)។ លោកម៉ាកុសបានចាប់ ផ្តើម និងបានបញ្ចប់ផ្នែកនេះជាមួយនឹងរឿង ស្តីអំពីព្រះយេស៊ូវព្យាបាលបុរសពិការម្នាក់។ ដូច្នេះហើយ នៅពេលដែលព្រះយេស៊ូវបានធ្វើឱ្យភ្នែកបុរសម្នាក់នេះ មើលឃើញវិញ នោះព្រះយេស៊ូវក៏បានបង្ហាញ យើងថា ទ្រង់នឹងជួយឱ្យយើង «មើលឃើញ» ឬយល់នូវមេរៀន ដែលទ្រង់ចង់បង្រៀនយើងផងដែរ។

គ្រូបង្រៀនចូលចិត្តសួរសំណួរណាស់។ គ្រូបង្រៀនប្រើសំណួរ ដើម្បីជួយឱ្យសិស្សបានយល់ ប្រធានបទណាមួយ។ នៅក្នុងបទគម្ពីរម៉ាកុស ជំពូក8 ព្រះយេស៊ូវបានសួរសិស្សរបស់ទ្រង់ថា ទ្រង់ជា អ្នកណា។ លោកពេត្រុសគឺជាបុគ្គលដំបូងគេបង្អស់ ដែលមិនមានអារក្សចូល តែបានប្រកាសថា ព្រះយេស៊ូវ ជាព្រះអង្គសង្គ្រោះនោះ។ បន្ទាប់ពីលោកពេត្រុសបានប្រកាសបែបនេះហើយ នោះព្រះយេស៊ូវបានចាប់ ផ្តើមបកស្រាយថា ទ្រង់នឹងត្រូវសុគតនៅលើឈើឆ្កាងវិញ។

តើហេតុអ្វីបានជាព្រះយេស៊ូវបង្គាប់ឱ្យសិស្សរបស់ទ្រង់ មិនឱ្យប្រាប់គេថា ទ្រង់ជាព្រះអង្គសង្គ្រោះ យ៉ាងដូច្នេះ? តើសេចក្តីបង្គាប់បែបនេះ មិនទាស់នឹងការចាប់ផ្តើមនគរព្រះរបស់ទ្រង់ទេឬអី? នៅក្នុងសម័យ ព្រះយេស៊ូវ ពួកបណ្តាជនបានរំពឹងថា ព្រះអង្គសង្គ្រោះនឹងច្បាំងទាស់នឹងសាសន៍ រ៉ូម ហើយបណ្តេញពួកគេចេញពីសាសន៍អ៊ីស្រាអែល។ ប៉ុន្តែ ព្រះយេស៊ូវមិនបានយាងមក នៅក្នុងនាមជាព្រះអង្គសង្គ្រោះបែបនេះទេ។ ដូច្នេះហើយ បានជាទ្រង់បង្គាប់ មិនឱ្យសិស្សរបស់ទ្រង់ប្រាប់អ្នកដទៃថា ទ្រង់ជាអ្នកណាវិញ។

`តើមានពេលដែលយើងមិនគួរនិយាយ អំពីសេចក្តីពិតមួយចំនួនដែរឬទេ? ប្រសិន បើមែន តើហេតុអ្វីបានជាយើងមិនគួរនិយាយ អំពីសេចក្តីពិតទាំងនោះយ៉ាងដូច្នេះ? តើរឿងនេះ បានជួយឱ្យយើង អាចឆ្លើយតបទៅនឹងសំណួរទាំងនេះ ដោយរបៀបណា?`