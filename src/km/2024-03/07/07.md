---
title:  ការសិក្សាបន្ថែម
date:  16/08/2024
---

សូមអាន Ellen G. White, “Ministry,” and “Who Is the Greatest?” in _The Desire of Ages_, pages 426-442។

«តើលោកអ្នកចង់ឱ្យគេគោរពលោកអ្នក ដែរឬទេ? បើសិនជាលោកអ្នកចង់ឱ្យគេគោរព ជាដំបូង លោកអ្នកត្រូវដកហូតអំនួតទាំងអស់ ចេញពីចិត្តរបស់លោកអ្នកជាមុនសិន។ ដ្បិតនៅពេលដែលព្រះបាន ជ្រើសរើសមនុស្សលោក ឱ្យបំពេញកិច្ចការពិសេស នៅលើផែនដីនេះ នោះទ្រង់ក៏បានជ្រើសរើសអ្នកធ្វើការ ដែលមានចិត្ត ដូចជាលោកយ៉ូហាន បាទីស្ទដូច្នោះដែរ។ លោកយ៉ូហាន បាទីស្ទ ពុំមានអំនួតនៅក្នុងចិត្ត របស់គាត់នោះឡើយ។ នៅពេលដែលចិត្តរបស់យើង បានដូចជាចិត្តរបស់លោកយ៉ូហាន បាទីស្ទហើយ នោះយើងនឹងបានដូចជាក្មេងតូចម្នាក់វិញ។ សិស្សដែលដូចជាកូនក្មេង អាចធ្វើជាអ្នកបម្រើដ៏ល្អបំផុត សម្រាប់ព្រះ។ ទេវតារបស់ព្រះ អាចធ្វើការជាមួយនឹងសិស្សរបស់ទ្រង់ ដែលកំពុងតែព្យាយាមសង្គ្រោះ អ្នកដទៃ។ សិស្សទាំងនេះ មិនមាននៅអំនួត នៅក្នុងចិត្តរបស់ពួកគេនោះទេ។ ពួកគេក៏មិនបានរស់ ដើម្បី លើកតម្កើងខ្លួនគេដែរ»។ ដកស្រង់ពី Ellen G. White, _The Desire of Ages_, page 436, adapted។

«តើព្រះបានប្រទានឱ្យលោកអ្នក នូវអំណោយទានអ្វីខ្លះ ដែលទ្រង់បានប្រទានឱ្យអ្នកដទៃនោះ? ព្រះអាចនឹងប្រទានពរឱ្យលោកអ្នក ជាការអប់រំ ការបង្ហាត់បង្រៀន និងបទពិសោធន៍ខាងឯសាសនា ដែល មនុស្សដទៃមិនមាន។ ព្រះបានប្រទានអំណោយទានទាំងនេះ ដល់លោកអ្នក ដើម្បីឱ្យលោកអ្នកបានប្រើ អំណោយទានទាំងនេះ ជាទីបញ្ចេញពរដល់អ្នកដទៃ។ តើលោកអ្នកមានកម្លាំងខ្លាំងដែរឬទេ? បើសិនជា លោកអ្នកមានកម្លាំង សូមជួយដល់អ្នកដែលទន់ខ្សោយ។ ទេវតារបស់ព្រះ ចូលចិត្តជួយកូនៗរបស់ព្រះ ណាស់។ ទេវតាទាំងនេះ បានបញ្ចេញពន្លឺ ជាមួយនឹងសិរីល្អរបស់ព្រះ ហើយទេវតាទាំងនេះ ក៏បានឃើញ ព្រះភ័ក្ត្ររបស់ព្រះវរបិតា នៅឯស្ថានសួគ៌ដែរ។ ព្រះបានបង្គាប់ឱ្យទេវតាចុះមកថែរក្សាអ្នកណា ដែលយើង ពិបាកនឹងស្រឡាញ់។ ទេវតានឹងទៅកន្លែងណា ដែលពួកគេត្រូវការចាំបាច់បំផុត។ អ្នកដែលត្រូវការជំនួយ ពីទេវតាជាងគេបំផុត គឺជាអ្នកដែលបានតស៊ូនឹងខ្លួនឯង យ៉ាងលំបាកបំផុត។ មនុស្សទាំងនេះ បានរស់ នៅក្នុងកន្លែង ដែលមិនបានផ្តល់ក្តីសង្ឃឹមច្រើនឱ្យពួកគេ។ សិស្សស្មោះត្រង់របស់ព្រះ នឹងធ្វើការជាមួយ នឹងទេវតារបស់ទ្រង់ ដើម្បីជួយដល់អ្នករងគ្រោះ និងអ្នកខ្វះខាតទាំងនេះ»។ ដកស្រង់ពី Ellen G. White, _The Desire of Ages_, page 440, adapted។

**សំណួរពិភាក្សា**

`សូមអានគម្ពីរម៉ាកុស 8:27-29 ម្តងទៀត។ តើលោកអ្នកបានសារភាពប្រាប់អ្នកដទៃថា លោកអ្នក បានយកព្រះយេស៊ូវគ្រីស្ទ ទុកជាព្រះអង្គសង្គ្រោះរបស់លោកអ្នក ញឹកញាប់ប៉ុនណា?`

`សូមប្រៀបធៀបទស្សនៈនៃភាពជោគជ័យរបស់ព្រះ ជាមួយនឹងទស្សនៈនៃភាពជោគជ័យរបស់មនុស្ស លោក។ តើចំណុចទាំង2នេះ ខុសគ្នាយ៉ាងដូចម្តេច? តើបុរស និងស្ត្រីបែបណា ដែលមនុស្សភាគច្រើននៅលើផែនដីនេះ គិតថា ជាមនុស្សសំខាន់នោះ? តើចម្លើយរបស់លោកអ្នក បានប្រាប់យើងពិតប្រាកដថា គោលគំនិតនៃភាពជោគជ័យរបស់មនុស្សមានបាប ខុសឆ្គងយ៉ាងដូចម្តេច?`