---
title:  មនុស្សដែលមានសុខភាពល្អនៅក្នុងនរក
date:  15/08/2024
---

`សូមអានគម្ពីរម៉ាកុស 9:42-50។ តើសេចក្តីបង្រៀនរបស់ព្រះយេស៊ូវ នៅក្នុងខទាំងនេះ មានអ្វីខ្លះ? តើពាក្យពេចន៍អ្វីដែលបានភ្ជាប់ការបង្រៀនទាំងនេះ?`

ជាដំបូង យើងអាចនឹងគិតថា ខទាំងនេះ គឺជាសំណុំនៃការបង្រៀនរបស់ព្រះយេស៊ូវ ដែលមិន ត្រូវបានតភ្ជាប់គ្នា។ នៅពេលដែលយើងមើលឱ្យបានស៊ីជម្រៅ នោះយើងបានឃើញថា សេចក្តីបង្រៀនថ្មីៗ នីមួយៗ មានពាក្យពេចន៍មួយ ដែលបានភ្ជាប់ការបង្រៀនមួយ ទៅនឹងការបង្រៀនមួយទៀត។ គម្ពីរម៉ាកុស 9:42-50 បានប្រើគោលគំនិតសំខាន់3យ៉ាង ដើម្បីជួយយើង ឱ្យយល់ការបង្រៀនរបស់ព្រះយេស៊ូវ៖ (1) “ហេតុផលដែលនាំឱ្យធ្វើបាប” (2) “ភ្លើង” និង (3) “អំបិល”។

សេចក្តីបង្រៀនទី1 គឺស្តីអំពីក្មេងតូចៗ។ ក្មេងតូច គឺជារូបស័ព្ទ តំណាងឱ្យគ្រីស្ទានសម័យថ្មី។ ព្រះបានសូមឱ្យគ្រូបង្រៀន និងអ្នកដឹកនាំ នៅក្នុងនគររបស់ទ្រង់ ទទួលខុសត្រូវចំពោះអ្នកគ្រីស្ទាន។ គ្រូ បង្រៀន និងមេដឹកនាំ ត្រូវតែបង្ហាញពីការយកចិត្តទុកដាក់យ៉ាងពិសេស ចំពោះអ្នកគ្រីស្ទានថ្មីៗ។ ទន្ទឹមគ្នានេះ គម្ពីរសញ្ញាចាស់ ក៏បានបង្រៀនថា យើងគួរតែយកចិត្តទុកដាក់ ចំពោះអ្នកដទៃទៀត នៅក្នុងសហគមន៍ របស់យើង ដែលត្រូវការជំនួយពីយើងជាងគេបំផុត ដែលមានដូចជា៖ ស្រ្តីមេម៉ាយ ក្មេងកំព្រា និងជន បរទេស។ ព្រះយេស៊ូវបានមានបន្ទូលថា បើយើងទុកឱ្យអ្នកណាម្នាក់លង់ទឹកនៅក្នុងសមុទ្រ នោះប្រសើរ ជាងនាំឱ្យអ្នកគ្រីស្ទានថ្មីៗទាំងនេះ ធ្លាក់ទៅក្នុងអំពើបាប។

នៅក្នុងគម្ពីរម៉ាកុស 9:42-50 តើព្រះយេស៊ូវពិតជាបានបង្រៀនពួកបណ្តាជន ឱ្យកាត់ដៃ កាត់ជើងរបស់ពួកគេដែរឬទេ? តើទ្រង់បានបង្រៀនឱ្យពួកគេ ខ្វេះភ្នែករបស់ពួកគេដែរឬ? ម៉្យាងទៀត តើព្រះយេស៊ូវបានបង្រៀនថា នរក ជាកន្លែងដែលមនុស្សនឹងត្រូវឆេះអស់កល្បជានិច្ចមែនទេ? ចម្លើយ ឆ្លើយតបទៅនឹងសំណួរទី1 គឺជាចម្លើយថា ទេ។ ព្រះយេស៊ូវមិនបានបង្រៀនយើង ឱ្យធ្វើបាបរាងកាយ របស់យើងនោះឡើយ។ ទន្ទឹមគ្នានេះ ពួកសាសន៍យូដាក៏បានទាស់នឹងទង្វើបែបនេះដែរ (សូមប្រៀបធៀប ជាមួយនឹងគម្ពីរចោទិយកថា 14:1; ពង្សាវតារក្សត្រទី1 18:27, 28)។ ព្រះអម្ចាស់បានប្រើពាក្យ ទាំងនេះ ដើម្បីបង្រៀនមេរៀនដ៏សំខាន់មួយ ដែលថា យើងអាចយល់ឃើញថា ការបាត់បង់ ដៃ ជើង ឬភ្នែក គឺជារឿងមួយដ៏អាក្រក់ ប៉ុន្តែ ការធ្វើបាប គឺជារឿងមួយ ដែលអាក្រក់ជាងនេះទៅទៀត។

ចម្លើយឆ្លើយតបទៅនឹងសំណួរទី2 ក៏ជាចម្លើយថា ទេ ផងដែរ។ ដ្បិតព្រះយេស៊ូវ មិនបានបង្រៀន ថា មនុស្សនឹងត្រូវឆេះ នៅក្នុងនរកជារៀងរហូតនោះទេ។ តើយើងអាចដឹងបានដោយរបៀបណា? សូម គិតអំពីមនុស្ស ដែលកំពុងតែចូលទៅក្នុងនគរស្ថានសួគ៌ តាមរយៈគំរូរបស់ព្រះយេស៊ូវ។ ពួកគេបានចូល ទៅក្នុងនគរស្ថានសួគ៌ ជាមួយនឹងភ្នែក ជើង ឬដៃតែម្ខាង។ ឥឡូវនេះ សូមគិតអំពីមនុស្ស ដែលចូលទៅក្នុង នរកវិញ។ ពួកគេបានចូលទៅក្នុងរណ្តៅនរក ជាមួយនឹងផ្នែកនៃរាងកាយរបស់ពួកគេ។ តើមនុស្សដែលមាន សុខភាពល្អ នៅក្នុងនរកឬ? តើចំណុចនេះ គួរតែមានវិធីផ្សេងដែរឬទេ? គឺថា មនុស្សដែលមានសុខភាពល្អ នឹងឡើងទៅស្ថានសួគ៌។ ព្រះយេស៊ូវបានប្រើការលេងសើច ដើម្បីជួយឱ្យយើងយល់អំពីប្រធានបទនេះ។ ទ្រង់ចង់ឱ្យយើងដឹងថា អំពើបាប គឺជារឿងដ៏អាក្រក់បំផុត។ ដូច្នេះហើយ យើងគួរតែយល់ព្រមលះបង់ដៃ ជើង ឬភ្នែកម្ខាង មុនពេលដែលយើងយល់ព្រម លះបង់ជីវិតដ៏នៅអស់កល្បជានិច្ច។

ភ្លើងនរក មិនមែនជាភ្លើង ដែលឆេះរហូតនោះទេ។ ប៉ុន្តែ របស់ដែលភ្លើងនេះ បានបញ្ឆេះ នឹង ត្រូវស្លាប់ជារៀងរហូតតទៅ។ ដូច្នេះហើយ មនុស្សដែលបានបាត់បង់ មិនបានឆេះជារៀងរហូតនោះឡើយ។ ប៉ុន្តែ ពួកគេនឹងត្រូវស្លាប់ជារៀងរហូតវិញ។