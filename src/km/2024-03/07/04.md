---
title:  ពួកបណ្តាជនដែលនៅលើភ្នំ
date:  13/08/2024
---

`សូមអានរឿងនៅក្នុងគម្ពីរម៉ាកុស 9:1-13។ តើលោកពេត្រុស លោកយ៉ាកុប និងលោក យ៉ូហានបានមើលឃើញអ្វី ជាមួយនឹងព្រះយេស៊ូវនៅពេលយប់នោះ?`

នៅក្នុងគម្ពីរម៉ាកុស 9:1 ព្រះយេស៊ូវបានមានបន្ទូលថា អ្នកខ្លះដែលបានប្រកាន់ជំហរជាមួយ នឹងទ្រង់ នឹងមិនត្រូវស្លាប់ឡើយ ដរាបណាពួកគេបានឃើញនគររបស់ព្រះ ដែលមានរំលេចសិរីលម្អដ៏ចែងចាំងទាំងអម្បាលម៉ានរបស់នគរនេះ។ 2ទៅ3ថ្ងៃក្រោយមក សេចក្តីសន្យារបស់ព្រះយេស៊ូវបានក្លាយមកជាការពិតមែន នៅពេលដែលលោកពេត្រុស លោកយ៉ាកុប និងលោកយ៉ូហាន នៅលើកំពូលភ្នំ ជាមួយនឹងទ្រង់។ នៅទីនោះ ព្រះយេស៊ូវបានផ្លាស់ប្រែនៅមុខពួកគេ។ ទ្រង់បានបញ្ចេញពន្លឺដ៏ចែងចាំង នៃនគររបស់ព្រះ។

លោកអេលីយ៉ា និងលោកម៉ូសេ បានចុះពីស្ថានសួគ៌ មកសន្ទនាជាមួយនឹងព្រះយេស៊ូវ។ លោក លូកាបានប្រាប់យើងថា ពួកគេបានពិភាក្សាគ្នា អំពីអ្វីដែលព្រះយេស៊ូវត្រូវធ្វើ នៅក្នុងទីក្រុងយេរូសាឡិម (លូកា 9:30, 31)។ សិរីល្អដ៏ចែងចាំងរបស់ព្រះយេស៊ូវនៅលើភ្នំ ត្រូវបានផ្សារភ្ជាប់ ទៅនឹងការសុគត របស់ទ្រង់នៅលើឈើឆ្កាង ដែលនឹងត្រូវមកដល់នោះ (សូមប្រៀបធៀបជាមួយនឹងគម្ពីរម៉ាកុស 9:9)។ នៅពេលដែលព្រះយេស៊ូវបានសុគតនៅលើឈើឆ្កាង នៅពេលនោះ ពួកសិស្សអាចនឹកឃើញសិរីល្អដ៏ចែងចាំងរបស់ព្រះនៅលើភ្នំ។ គោលគំនិតនេះ អាចនឹងផ្តល់ក្តីសង្ឃឹមដល់ពួកគេ។

នៅព្រឹកបន្ទាប់ ព្រះយេស៊ូវ និងសិស្ស3នាក់របស់ទ្រង់ បានចុះពីលើភ្នំមកវិញ។ បន្ទាប់មក លោកពេត្រុស លោកយ៉ាកុប និងលោកយ៉ូហាន បានសួរព្រះយេស៊ូវ អំពីសេចក្តីសន្យានៃព្រះគម្ពីរ ដែល បានចែងថា លោកអេលីយ៉ាត្រូវតែមកជួបទ្រង់ជាមុនសិន។ ពួកសាសន៍យូដា បានរំពឹងថា លោកអេលីយ៉ា នឹងបង្ហាញខ្លួន មុនពេលដែលព្រះយេស៊ូវបានយាងមក (សូមប្រៀបធៀបជាមួយនឹងគម្ពីរម៉ាឡាគី 4:5, 6)។ ព្រះយេស៊ូវបានតបទៅវិញថា លោកអេលីយ៉ាបានចុះមកហើយ។ ព្រះយេស៊ូវកំពុងតែមានបន្ទូល អំពីលោកយ៉ូហាន បាទីស្ទ។ លោកអេលីយ៉ា គឺជារូបស័ព្ទតំណាងឱ្យលោកយ៉ូហាន បាទីស្ទនេះឯង។ ដ្បិតខ្មាំងសត្រូវរបស់ព្រះយេស៊ូវ បានសម្លាប់លោកយ៉ូហាន បាទីស្ទ។ ពួកគេក៏បានធ្វើគុតទ្រង់ដែរ។ ប៉ុន្តែ ព្រះយេស៊ូវនឹងរស់ពីសុគតឡើងវិញ បន្ទាប់ពី3ថ្ងៃក្រោយមកទៀត។

បន្ទាប់ពីយប់នៃសិរីល្អដ៏ចែងចាំងនេះមក ព្រះយេស៊ូវ និងសិស្សទាំង3នាក់របស់ទ្រង់ បានចុះ ពីលើភ្នំមកវិញ។ នៅទីនោះ សិស្សទាំង9នាក់ដទៃទៀត បានជួបនឹងក្មេងប្រុសម្នាក់ ដែលមានអារក្សចូល។ ដូច្នេះហើយ នៅពេលដែលព្រះយេស៊ូវបានយាងចុះពីលើភ្នំមកវិញ នោះមនុស្សគ្រប់គ្នាបានរត់មករកទ្រង់។ ព្រះយេស៊ូវបានជ្រាប អំពីក្មេងប្រុសដែលមានអារក្សសណ្ឋិតនោះ។ ព្រះយេស៊ូវបានចំណាយពេលរបស់ ទ្រង់ ដើម្បីសួរនាំពីអាការៈ ដែលអារក្សបានគ្រប់គ្រងទៅលើក្មេងប្រុសម្នាក់នោះ។ ឪពុករបស់ក្មេងប្រុស ម្នាក់នេះ បានទូលព្រះយេស៊ូវថា «បើលោកអាចនឹងជួយបាន នោះសូមអាណិតមេត្តាជួយយើងខ្ញុំផង» (ម៉ាកុស 9:22)។

រំពេចនោះ ព្រះយេស៊ូវបានកត់សម្កាល់ ពីមន្ទិលសង្ស័យរបស់ឪពុកម្នាក់នេះ។ ចម្លើយរបស់ ព្រះអម្ចាស់ អាចសរសេរបាន ទៅតាមរបៀបនេះថា៖ «“បើសិនជាលោកអាចនឹងជួយបាន” តើពាក្យនេះ លោកចង់មានន័យយ៉ាងណាដែរ?» (ម៉ាកុស 9:23, បកប្រែថ្មីពី author’s translation, adapted)។ សំណួររបស់ព្រះយេស៊ូវ បានជួយឱ្យឪពុកនោះយល់ឃើញថា កូនប្រុសរបស់គាត់ មិនមែនជាមនុស្សតែម្នាក់ ដែលមានបញ្ហានោះទេ ប៉ុន្តែ ឪពុកក៏មានបញ្ហាផងដែរ។ បញ្ហារបស់គាត់ គឺជាការសង្ស័យ។ ការសង្ស័យ របស់គាត់ ក៏អាចនឹងរារាំង មិនឱ្យកូនប្រុសរបស់គាត់ជាសះស្បើយបានដែរ។ នៅពេលនោះ «ស្រាប់តែ ឪពុករបស់កូននោះ ក៏បន្លឺវាចាឡើងទាំងទឹកភ្នែកថា “ខ្ញុំជឿហើយ លោកម្ចាស់អើយ សូមជួយចំពោះសេចក្តី ណាដែលខ្ញុំមិនជឿផង”» (ម៉ាកុស 9:24)។ បន្ទាប់មក ព្រះយេស៊ូវបានព្យាបាលក្មេងប្រុសម្នាក់នោះទៅ។