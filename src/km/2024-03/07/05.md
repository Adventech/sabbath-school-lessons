---
title:  តើបុគ្គលសំខាន់បំផុតគឺជាអ្នកណា?
date:  14/08/2024
---

`សូមអានការសន្ទនា រវាងព្រះយេស៊ូវ និងសិស្សរបស់ទ្រង់ នៅក្នុងគម្ពីរម៉ាកុស 9:30-41។ តើការយាងមកជាលើកទី2របស់ព្រះយេស៊ូវ ខុសគ្នាពីការសុគត និងការរស់ឡើងវិញរបស់ទ្រង់នោះ យ៉ាង ដូចម្តេច? (សូមប្រៀបធៀបជាមួយនឹងគម្ពីរម៉ាកុស 8:31)។ ម៉្យាងទៀត តើពួកសិស្សបានប្រកែកគ្នា អំពី អ្វីដែរ? តើព្រះយេស៊ូវបានបង្រៀនមេរៀនអ្វីដល់ពួកគេ?`

នៅពេលដែលព្រះយេស៊ូវអធិប្បាយ អំពីការសុគតរបស់ទ្រង់ នោះទ្រង់ក៏បានមានបន្ទូល អំពី មនុស្សដែលបានបដិសេធទ្រង់ និងបានធ្វើគុតទ្រង់ដែរ។ នៅក្នុងសេចក្តីអធិប្បាយទី2របស់ទ្រង់ព្រះយេស៊ូវ បានប្រាប់ពួកសិស្សព្រះអង្គថា នឹងមានមនុស្សម្នាក់លក់ទ្រង់ទៅឱ្យខ្មាំងសត្រូវរបស់ទ្រង់។ ព្រះយេស៊ូវ មិនបានប្រាប់ថា អ្នកណាជាអ្នកលក់ទ្រង់នោះទេ។ ប៉ុន្តែ អ្នកអានកណ្ឌគម្ពីរម៉ាកុសបានដឹងថា លោក យូដាសនឹងក្បត់ទ្រង់ ពីព្រោះគាត់បានប្រាប់យើង នៅក្នុងកណ្ឌគម្ពីររបស់គាត់ ខាងដើមរួចទៅហើយ (សូមអានគម្ពីរម៉ាកុស 3:19)។ ជាថ្មីម្តងទៀត ព្រះអម្ចាស់បានមានបន្ទូលថា ទ្រង់នឹងត្រូវគេធ្វើគុត បន្ទាប់មក ទ្រង់នឹងរស់ពីសុគតឡើងវិញ បន្ទាប់ពី3ថ្ងៃក្រោយមកទៀត។ ប៉ុន្តែ សិស្សរបស់ទ្រង់ចង់ឮ សេចក្តីប្រកាសដំបូង ជាជាងការស្តាប់ សេចក្តីប្រកាសទី2នេះទៅទៀត។

នៅក្នុងគម្ពីរម៉ាកុស 8:27 ព្រះយេស៊ូវបានគង់នៅឯភាគខាងជើងនៃសមុទ្រកាលីឡេ ក្បែរ ស្រុកសេសារា។ នៅក្នុងគម្ពីរម៉ាកុស 9:30 ព្រះយេស៊ូវបានយាងកាត់ស្រុកកាលីឡេ។ នៅក្នុងគម្ពីរម៉ាកុស 9:33 ព្រះយេស៊ូវបានចូលទៅក្នុងស្រុកកាពើណិមតែម្នាក់ឯង។ សិស្ស12នាក់របស់ទ្រង់នៅឆ្ងាយ ពីទ្រង់។ ដូច្នេះហើយ នៅពេលដែលពួកសិស្សមកដល់ផ្ទះ ដែលទ្រង់បានគង់នៅ នោះទ្រង់បានសូមឱ្យពួកគេ ប្រាប់ទ្រង់ នូវអ្វីដែលពួកគេបានពិភាក្សា នៅតាមផ្លូវទៅរកទ្រង់នោះ។ ការសន្ទនារបស់ពួកគេ គឺស្តីអំពីអ្នក ដែលសំខាន់បំផុត នៅក្នុងចំណោមពួកគេ។

ព្រះយេស៊ូវបានបង្រៀនសិស្សរបស់ទ្រង់ នូវមេរៀនដ៏សំខាន់មួយ ស្តីអំពីនគររបស់ទ្រង់។ ជាដំបូង ប្រសិនបើអ្នកចង់ឱ្យអ្នក ក្លាយទៅជាមនុស្សដ៏សំខាន់បំផុត នោះអ្នកត្រូវតែក្លាយទៅជាបាវបម្រើ។ បន្ទាប់មក ព្រះយេស៊ូវបានបង្ហាញនូវអត្ថន័យរបស់ទ្រង់ ដោយប្រើសកម្មភាព។ ព្រះយេស៊ូវបានដាក់ក្មេងម្នាក់ នៅក្នុង ចំណោមនៃក្រុមពួកគេ។ ក្មេងៗជាច្រើននាក់ អាចនឹងមានអារម្មណ៍ភ័យខ្លាច បើសិនជាពួកគេនៅកណ្តាល ក្រុមនៃមនុស្សចម្លែក ឬអ្នកធំៗនោះ។ ប៉ុន្តែ ព្រះយេស៊ូវបានលើកក្មេងម្នាក់នេះមកបីត្រកងវិញ។ ក្មេង ម្នាក់នេះ បានអង្គុយនៅក្នុងព្រះហស្តរបស់ទ្រង់។ បន្ទាប់មក ព្រះយេស៊ូវបានបង្រៀនសិស្សរបស់ទ្រង់ ថា បើសិនជាអ្នករាល់គ្នាទទួលយកក្មេងប្រុសម្នាក់នេះ នោះមានន័យថា លោកអ្នកបានទទួលយកព្រះយេស៊ូវ ហើយ។ ដូច្នេះហើយ ព្រះបានភ្ជាប់ក្មេងដែលគេគិតថា ជាមនុស្សមិនសូវសំខាន់ ទៅនឹងទ្រង់វិញ។

លោកយ៉ូហានបានសួរសំណួរមួយទៅកាន់ព្រះយេស៊ូវ ទាក់ទងទៅនឹងមនុស្សចម្លែក ឬសាសន៍ ដទៃនោះ។ ព្រះយេស៊ូវបានបង្រៀនមេរៀនដ៏សំខាន់មួយថា អ្នកណាដែលមិនបានទាស់នឹងផែនការរបស់ យើង (ព្រះយេស៊ូវ និងព្រះ) គឺជាអ្នកនៅខាងយើង។ ព្រះអម្ចាស់បានមានបន្ទូលថា ព្រះដែលគង់នៅឯ ស្ថានសួគ៌ ទ្រង់បានទតឃើញ នៅពេលដែលយើងជួយដល់អ្នកដទៃ បើទោះបីជារឿងនោះ ជារឿងតូច ក៏ដោយ។

`តើព្រះគម្ពីរបានបង្រៀន អំពីអ្នកសំខាន់បំផុតយ៉ាងដូចម្តេច? តើលោកអ្នកកំពុងតែព្យាយាម រស់នៅតាមសេចក្តីពិតនៃព្រះគម្ពីរ ដោយរបៀបណា?`