---
title:  រឿងខ្លី
date:  27/09/2024
---

### ព្រះវិហារដែលបានសាងសង់នៅលើសំរាម

លោកពូណា (Purna) បានប្រឈមជាមួយកិច្ចការ ដែលមើលទៅមិនអាចសម្រេចបាន។ គាត់ បានស្ម័គ្រចិត្ត ដាំព្រះវិហារ នៅក្នុងស្រុកហាមឃាត់មួយកន្លែង នៃទីក្រុងធំ អាស៊ីខាងត្បូង ដូច្នេះហើយ គាត់មិនបានដឹងថា គាត់ត្រូវចាប់ផ្តើមពីកន្លែងណាទេ។ គាត់បានផ្លាស់ទៅកាន់ស្រុកនោះ បន្ទាប់ពីគាត់បាន បម្រើការជាអ្នកត្រួសត្រាយ នៃអង្គការគ្លូបលមិសិន។ ប៉ុន្តែ តើគាត់អាចចែករំលែកសេចក្តីស្រឡាញ់របស់ គាត់ ចំពោះព្រះគ្រីស្ទ ជាមួយនឹងអ្នកជិតខាងរបស់គាត់ ដែលមិនមែនជាអ្នកគី្រស្ទាននោះ? គាត់បាន អធិស្ឋានថា «ឱព្រះអង្គអើយ សូមជួយទូលបង្គំផង»។

លោកពូណាបានអធិស្ឋាន អស់រយៈពេល1សប្តាហ៍ ប៉ុន្តែ គាត់នៅតែមិនដឹងថា គាត់ត្រូវចាប់ផ្តើម ពីណាដដែល។ ប៉ុន្តែ គាត់បានដឹងរឿងមួយ គឺថា គាត់មិនអាចទ្រាំនឹងក្លិនស្អុយ នៅតាមដងផ្លូវ ខាងក្រៅ ផ្ទះរបស់គាត់នោះទេ។ គំនរសំរាម និងភក់ជ្រាំពីទឹកភ្លៀងដ៏កខ្វក់ បានប្រឡាក់ពេញផ្លូវ។ ព្រឹកមួយ គាត់ បានឃើញសំរាមស្ទះលូ ហើយទឹកស្អុយក៏បានហៀមកលើផ្លូវដែរ។ គាត់បានសម្រេចចិត្តថា គាត់នឹងធ្វើ អ្វីម៉្យាង។ ដូច្នេះហើយ គាត់បានចាប់ផ្តើមរើសសំរាមចេញពីមាត់លូ ដោយប្រើដើមឬស្សីមួយកន្លែង។

ខណៈពេលដែលគាត់ធ្វើការ នោះអ្នកជិតខាងក៏បានឃើញគាត់ដែរ។ អ្នកខ្លះ បានសួរថា «តើ សាលាក្រុង បានចាត់ឱ្យបងមកសម្អាតផ្លូវឬ?»។ លោកពូណា បានតបទៅវិញថា អត់មានអ្នកណាជួយ គាត់ ឱ្យមកសម្អាតផ្លូវនោះទេ ប៉ុន្តែ គាត់សម្អាតផ្លូវ ដោយសារតែគាត់បានរស់នៅក្បែរកន្លែងនោះវិញ។ អ្នក ជិតខាងបានស្ញើចសរសើរគាត់ ពីព្រោះពីមុនមក មិនដែលមានអ្នកណា មកសម្អាតផ្លូវនោះទេ។ អ្នកជិតខាង បាននិយាយថា «បងពិតជាមនុស្សល្អមែន សហគមន៍របស់យើងត្រូវការមនុស្សល្អ ដូចជាបងអ៊ីចឹង។ អ្នក ជិតខាងម្នាក់ទៀតបាននិយាយថា «បងនៅទីនេះហើយ កុំចេញពីហ្នឹងអី»។

ខណៈដែលគាត់សម្អាតផ្លូវ លោកពូណាបានក្លាយមកទៅជាតារាល្បី នៅក្នុងតំបន់នោះ។ មនុស្សគ្រប់គ្នា បានស្គាល់គាត់ និងបាននិយាយអំពីគាត់។ អ្នកជិតខាង បានអញ្ជើញគាត់ ឱ្យចូលទៅក្នុង ផ្ទះរបស់ពួកគេ។

ខណៈដែលគាត់សំណេះសំណាល ជាមួយនឹងអ្នកជិតខាង នោះគាត់បានឃើញបុរសកម្រើកមិនកើតម្នាក់ នៅខាងស្តាំដៃរបស់គាត់។ លោកពូណា ដែលធ្លាប់បានរៀនម៉ាស្សា បានចាប់សរសៃឱ្យគាត់។ បុរសកម្រើកមិនកើត បានយល់ព្រម ដូច្នេះហើយ លោកពូណាបានចាប់ផ្តើមធ្វើសរសៃឱ្យ។ រាល់ពេលដែល ពួកគេជួបគ្នា លោកពូណា បានអធិស្ឋាន រួចម៉ាស្សាឱ្យគាត់ជានិច្ច។ បុរសកម្រើកមិនកើត បានជាសះស្បើយ ទាំងស្រុង។

អ្នកជិតខាងបានស្ងើចសរសើរជាខ្លាំង ដោយបានឃើញបុរសម្នាក់នោះ មានសុខភាពល្អឡើង វិញ។ ពួកគេបានសួរថា «តើអ្នកណាជាអ្នកព្យាបាលបង?»។ បុរសម្នាក់នោះ បាននិយាយថា «អូ! គឺលោកគ្រូ ល្អម្នាក់ ដែលបានសម្អាតផ្លូវរបស់យើងនោះឯង»។

បន្ទាប់ពីបានដឹងរឿងនេះ អ្នកជិតខាងពិតជាចង់ស្គាល់លោកពូណានេះណាស់។ ពួកគេបាន ចាប់ផើ្តម សូមឱ្យគាត់អធិស្ឋាន និងម៉ាស្សាពួកគេ។

សព្វថ្ងៃនេះ លោកពូណាបានទទួលជោគជ័យ នៅក្នុងការដាំព្រះវិហារ ដែលមើលទៅមិនអាច សម្រេចទៅបាន។ មនុស្សចំនួន11នាក់ បានទទួលពិធីបុណ្យជ្រមុជទឹក ហើយ20នាក់ទៀត កំពុងតែ សិក្សាព្រះគម្ពីរ។ លោកពូណាបាននិយាយថា «សូមអធិស្ឋាន ទូលសូមឱ្យព្រះ ជួយពួកយើង ឱ្យបម្រើទ្រង់ កាន់តែច្រើនឡើងចុះ រហូតមកដល់ពេលនេះ ក៏ខ្ញុំនៅតែសម្អាតផ្លូវនេះដដែល ហើយខ្ញុំនឹងបន្តសម្អាតវា តទៅទៀត នៅពេលណាដែលវាស្ទះ។