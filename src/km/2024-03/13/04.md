---
title:  ក្រុមស្ត្រីដែលនៅឯផ្នូរ
date:  24/09/2024
---

«ក្រុមស្ត្រីដែលបានឈរនៅត្រង់ឈើឆ្កាងរបស់ព្រះយេស៊ូវ បានទន្ទឹងរង់ចាំឱ្យថ្ងៃសប្បាតហ៍ កន្លងផុតសិន។ នៅថ្ងៃអាទិត្យ ក្រុមស្ត្រីបានធ្វើដំណើរទៅកាន់ផ្នូររបស់ព្រះយេស៊ូវតាំងពីព្រលឹម។ ក្រុមស្រ្តី បានយកគ្រឿងទេសដ៏មានតម្លៃ មកដាក់នៅលើសពរបស់ព្រះអង្គសង្គ្រោះ។ ក្រុមស្ត្រីមិនបានគិតអំពីការ រស់ពីសុគតឡើងវិញរបស់ព្រះយេស៊ូវនោះទេ។ ពីព្រោះចិត្តរបស់ពួកគេសោកសៅជាខ្លាំង។ ក្រុមស្ត្រី បាន នឹកចាំពីសេចក្តីមេត្តារបស់ព្រះយេស៊ូវ និងពាក្យពេចន៍ដែលប្រកបដោយក្តីស្រឡាញ់របស់ទ្រង់។ ប៉ុន្តែ ពួកគេមិនបាននឹកចាំព្រះបន្ទូលរបស់ទ្រង់ ដែលថា “ខ្ញុំនឹងឃើញអ្នករាល់គ្នាម្តងទៀត” (យ៉ូហាន 16:22) នោះទេ»។ ដកស្រង់ពី Ellen G. White, _The Desire of Ages_, page 788, adapted។

`សូមអានគម្ពីរម៉ាកុស 16:1-8។ តើនៅក្នុងខទាំងនេះ មានរឿងអ្វីខ្លះបានកើតឡើង? តើក្រុមស្ត្រី បានឃើញអ្វីមុនដំបូងគេ?`

ចាប់ពីដើមនៃកណ្ឌគម្ពីរម៉ាកុស អ្នកអានបានដឹងថាព្រះយេស៊ូវ ជាព្រះអង្គសង្គ្រោះ។ ប៉ុន្តែ នៅក្នុងព្រះគម្ពីរផ្ទាល់ មនុស្សដំបូងគេ ដែលបានប្រកាសថា ព្រះយេស៊ូវ ជាព្រះអង្គសង្គ្រោះ គឺជាលោក ពេត្រុស (ម៉ាកុស 8:29)។ (ជាការពិតណាស់ មុនលោកពេត្រុស ក៏មានពួកអារក្សដែលបានសណ្ឋិតនៅ ក្នុងមនុស្ស ដែលបានប្រកាសថា ព្រះយេស៊ូវជាព្រះអង្គសង្គ្រោះនោះដែរ។ ការប្រកាសរបស់លោកពេត្រុស មិនបានធ្វើឡើង រហូតដល់ពាក់កណ្តាលគម្ពីរម៉ាកុស។

នៅក្នុងកណ្ឌគម្ពីរម៉ាកុសទាំងមូល ព្រះយេស៊ូវបានបង្គាប់ មិនឱ្យមនុស្សប្រាប់អ្នកដទៃថា ទ្រង់ ជាអ្នកណា ឬប្រាប់អំពីរបៀបដែលទ្រង់បានព្យាបាលពួកគេទេ។ នៅក្នុងគម្ពីរម៉ាកុស 1:44 ព្រះយេស៊ូវ បានបង្គាប់មនុស្សឃ្លង់ម្នាក់ ដែលជាមនុស្សដែលមានជំងឺសើស្បែក មិនឱ្យប្រាប់អ្នកណាម្នាក់ថា ទ្រង់បាន ព្យាបាលគាត់នោះទេ។ នៅក្នុងគម្ពីរម៉ាកុស 5:43 ព្រះយេស៊ូវបានបង្គាប់លោកយៃ៉រ៉ុស និងភរិយារបស់ គាត់ មិនឱ្យប្រាប់អ្នកណាថា ទ្រង់បានប្រោសកូនស្រីរបស់ពួកគេ ដែលបានបាត់បង់ជីវិតឱ្យរស់ឡើងវិញឡើយ។ នៅក្នុងគម្ពីរម៉ាកុស 7:36 ព្រះយេស៊ូវបានបង្គាប់ក្រុមមួយ កុំឱ្យប្រាប់អ្នកដទៃអំពីការដែលទ្រង់ បានព្យាបាលមនុស្សថ្លង់ ដែលមិនអាចនិយាយបាននោះឡើយ។ បន្ទាប់មក ព្រះយេស៊ូវបានបង្គាប់សិស្សរបស់ ទ្រង់មិនឱ្យប្រាប់អ្នកដទៃថា ទ្រង់ជាព្រះសង្គ្រោះ (ម៉ាកុស 8:30; សូមអានគម្ពីរម៉ាកុស 9:9 ផងដែរ)។ ជាការពិតណាស់ ព្រះយេស៊ូវបានសំណូមពរ មិនឱ្យពួកគេនិយាយអ្វីឡើយ ដើម្បីឱ្យទ្រង់អាចបញ្ចប់កិច្ចការ របស់ទ្រង់សម្រាប់ព្រះ ឱ្យទាន់ពេលវេលា នៅពេលដែលលោកដានីយ៉ែលបានមានប្រសាសន៍ថា ទ្រង់នឹង បំពេញបទទំនាយនេះ (សូមអានគម្ពីរដានីយ៉ែល 9:24-27)។

ក្រុមស្ត្រី បានរត់ចេញពីផ្នូរ បន្ទាប់ពីពួកគេបានឮដំណឹងថា ព្រះយេស៊ូវ ទ្រង់នៅមានព្រះជន្ម រស់នោះ។ ជាដំបូង ពួកគេមិនបាននិយាយ នូវអ្វីដែលបានកើតឡើងនោះទេ។ ប៉ុន្តែ ពួកគេមិនអាចនៅ ស្ងៀមយូរបានឡើយ។

នៅចុងបញ្ចប់នៃកណ្ឌគម្ពីរម៉ាកុស យើងបានឃើញថា «ពួកសិស្សក៏ចេញទៅប្រកាសដំណឹង ល្អគ្រប់ទីកន្លែង ហើយព្រះអម្ចាស់ក៏ធ្វើការជាមួយគេ ទាំងបញ្ជាក់ព្រះបន្ទូល ដោយទីសម្គាល់ដែលអម ជាមួយ» (ម៉ាកុស 16:20)។ ដូច្នេះហើយ អាថ៌កំបាំងដ៏ធំអំពីអត្តសញ្ញាណរបស់ទ្រង់ លែងជាអាថ៌កំបាំង ទៀតហើយ។ ពីព្រោះកណ្ឌគម្ពីរម៉ាកុស បានបញ្ចប់ជាមួយនឹងការដែលពួកសិស្ស បានចេញទៅចែកចាយ ដំណឹងល្អ នៅគ្រប់ទីកន្លែងវិញ។