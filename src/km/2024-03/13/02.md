---
title:  អារម្មណ៍ត្រេកអរ ដែលព្រះយេសូ៊វនៅមានព្រះជន្មរស់
date:  22/09/2024
---

`តើនៅក្នុងគម្ពីរម៉ាកុស 15:42-16:6 មានអ្វីបានកើតឡើង? តើហេតុអ្វីបានជារឿងនេះ សំខាន់ដល់ការរស់ឡើងវិញ របស់ព្រះយេស៊ូវយ៉ាងដូច្នេះ? សូមចងចាំថា ការរស់ឡើងវិញ គឺជាគ្រាមួយ នៅពេលដែលព្រះយេស៊ូវប្រោសមនុស្សស្លាប់ ឱ្យរស់ពីស្លាប់ឡើងវិញ។`

លោកម៉ាថាយ ម៉ាកុស លូកា និងលោកយូ៉ហាន បានយល់ស្របជាមួយនឹងគ្នាថា ព្រះយេស៊ូវ ពិតជាបានសុគតនៅថ្ងៃសុក្រមែន។ ឈ្មោះមួយទៀត សម្រាប់ថ្ងៃសុក្រ គឺជាថ្ងៃនៃការរៀបចំ (ម៉ាថាយ 27:62; ម៉ាកុស 15:42; លូកា 23:54; យ៉ូហាន 19:14, 31, 42)។ នៅក្នុងថ្ងៃរៀបចំនេះ ពួក បណ្តាជន បានត្រៀមខ្លួនជាស្រេច ចាប់ពីថ្ងៃលិចនៅថ្ងៃព្រហស្បតិ៍ រហូតដល់រសៀលថ្ងៃសុក្រ។ ព្រះយេស៊ូវ បានសុគតនៅរសៀលថ្ងៃសុក្រ បន្ទាប់មក គេបានយកទ្រង់ទៅបញ្ចុះយ៉ាងប្រញាប់ប្រញាល់ ដើម្បីឱ្យបាន មុនថ្ងៃលិច។

នៅក្នុងអំឡុងនៃថ្ងៃសប្បាតហ៍ ព្រះអម្ចាស់បានសម្រាកនៅក្នុងផ្នូរ។ សិស្សរបស់ទ្រង់ក៏បាន សម្រាកដែរ។ បន្ទាប់មក ស្ត្រីទាំងនោះវិលត្រឡប់ទៅវិញ រៀបចំគ្រឿងក្រអូប និងទឹកអប់។ «ថ្ងៃសប្បាតហ៍ នាងនាំគ្នាឈប់សម្រាកតាមបទបញ្ជាចែងទុក»។ (លូកា 23:56)។ ការសម្រាករបស់ពួកគេ នៅថ្ងៃ សប្បាតហ៍អាចនឹងចម្លែក បើសិនជាព្រះយេស៊ូវបានបង្គាប់ឱ្យថា ថ្ងៃសប្បាតហ៍លែងសំខាន់តទៅទៀត នោះ មែនទេ?

នៅយប់ថ្ងៃសៅរ៍ ក្រុមស្ត្រី បាននាំគ្រឿងទេស ទៅដាក់នៅលើរូបកាយរបស់ព្រះយេស៊ូវ។ លុះ ដល់ព្រឹកថ្ងៃអាទិត្យ ពួកគេបានយកគ្រឿងទេស រួចធ្វើដំណើរទៅរកផ្នូររបស់ព្រះយេស៊ូវ។ ជាការពិតណាស់ ព្រះយេស៊ូវមិនបាននៅទីនោះទេ។ 100ឆ្នាំ បន្ទាប់ពីព្រះយេស៊ូវបានមានព្រះជន្មរស់ពីស្លាប់ឡើងវិញ នោះអ្នកគ្រីស្ទានបានយល់ថា ការរស់ឡើងវិញរបស់ទ្រង់ នៅព្រឹកថ្ងៃអាទិត្យនេះ មានសារៈសំខាន់។ សេចក្តីពិតនៃព្រះគម្ពីរនេះ បានក្លាយជាហេតុផល សម្រាប់ការបង្រៀនរបស់ពួកគេ ដែលថា ព្រះបានផ្លាស់ប្តូរថ្ងៃសប្បាតហ៍ពីថ្ងៃសៅរ៍ទៅថ្ងៃអាទិត្យវិញ។ ប៉ុន្តែ តើគម្ពីរសញ្ញាចាស់ បានបង្រៀនគោលគំនិត នេះដែរឬទេ?

`តើគម្ពីរកូឡូស 2:10-12 បានចែងថា អ្វីទៅជាទីសំគាល់នៃគម្ពីរសញ្ញាថ្មី ដែលបានជួយ ឱ្យយើងនឹកចាំពីការរស់ឡើងវិញរបស់ព្រះយេស៊ូវនោះ?`

លោកអ្នកមិនអាចស្វែងរកខ នៅក្នុងព្រះគម្ពីរ ដែលថា ការរស់ឡើងវិញ គឺជាហេតុផលដែល យើងគួរតែរក្សាថ្ងៃអាទិត្យនោះទេ។ ទីសំគាល់មួយដែលបានជួយឱ្យយើងនឹកចាំពីការរស់ឡើងវិញរបស់ ព្រះយេស៊ូវ នោះគឺជាទីសំគាល់នៃពិធីបុណ្យជ្រមុជទឹក។ នៅពេលដែលយើងជ្រមុជទឹក ហើយងើបចេញ ពីទឹក នោះយើងនឹងនឹកចាំថា ព្រះយេស៊ូវបានមានព្រះជន្មរស់ពីសុគតឡើងវិញ បន្ទាប់មក ទ្រង់ទៅក្រៅ ផ្នូរ។ លោកប៉ុល បានសរសេរគោលគំនិតនេះ តាមរយៈពាក្យទាំងនេះ យ៉ាងដូច្នេះថា៖ «ដូច្នេះ យើងត្រូវ បានបញ្ចុះជាមួយព្រះអង្គហើយ ដោយការជ្រមុជទៅក្នុងសេចក្តីស្លាប់ ដើម្បីឲ្យយើងបានដើរក្នុងជីវិតបែបថ្មី ដូចព្រះគ្រីស្ទមានព្រះជន្មរស់ពីសុគតឡើងវិញ ដោយសារសិរីល្អរបស់ព្រះវរបិតាដែរ» (រ៉ូម 6:4)។

នៅក្នុងនាមជាអ្នកអាត់វេនទីស្ទ យើងត្រូវតែមានអំណរ ជាមួយនឹងសេចក្តីពិតនៃព្រះគម្ពីរ ដែល ថា ព្រះយេស៊ូវបានមានព្រះជន្មរស់ពីសុគតឡើងវិញ នៅថ្ងៃអាទិត្យនោះ។ ការសុគត និងការរស់ឡើងវិញ របស់ព្រះយេស៊ូវ គឺជាភ័ស្តុតាងបង្ហាញថា ទ្រង់បានឈ្នះសង្គ្រាមទាស់នឹងអំពើបាប និងសេចក្តីស្លាប់។ ការរស់ឡើងវិញរបស់ទ្រង់ គឺជាសេចក្តីសន្យាមួយ ដែលថា ទ្រង់នឹងប្រោសរាស្ត្ររបស់ទ្រង់ ឱ្យរស់ពីស្លាប់ ឡើងវិញ ព្រមទាំងប្រទានជីវិតអស់កល្បដល់ពួកគេផងដែរ។