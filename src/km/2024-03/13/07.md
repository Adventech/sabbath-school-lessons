---
title:  ការសិក្សាបន្ថែម
date:  27/09/2024
---

សូមអាន Ellen G. White, “ ‘The Lord Is Risen,’ ” and “ ‘Go Teach All Nations,’ ” in _The Desire of Ages_, pages 779-787 and pages 818-828។

«ព្រះយេស៊ូវ ជាសេចក្តីសង្ឃឹមនៃការរស់ឡើងវិញ និងជាជីវិតអស់កល្ប។ (សូមចងចាំថា ការ រស់ឡើងវិញ គឺជាគ្រាមួយ ដែលព្រះយេស៊ូវនឹងប្រោសមនុស្សស្លាប់ឱ្យរស់ឡើងវិញ)។ ព្រះយេស៊ូវអាច ប្រោសមនុស្ស ដែលបានស្លាប់ទៅហើយឱ្យរស់ឡើងវិញ។ ព្រះយេស៊ូវក៏មានអំណាច ប្រទានជីវិតអស់ កល្បដល់យើងដែរ។ “ខ្ញុំមក ដើម្បីឲ្យគេមានជីវិត ហើយឲ្យមានជីវិតពេញបរិបូរ” (យ៉ូហាន 10:10)។ “អ្នកណាដែលផឹកទឹកខ្ញុំឲ្យ នោះនឹងមិនស្រេកទៀតឡើយ ទឹកដែលខ្ញុំឲ្យ នឹងក្លាយជាប្រភពទឹកនៅក្នុងអ្នកនោះ ដែលផុសឡើងឲ្យបានជីវិតអស់កល្បជានិច្ច” (យ៉ូហាន 4:14)។ “អ្នកណាដែលពិសាសាច់ និង ផឹកឈាមរបស់ខ្ញុំ មានជីវិតអស់កល្បជានិច្ច ហើយខ្ញុំនឹងប្រោសឲ្យរស់ឡើងវិញ នៅថ្ងៃចុងបំផុត” (យ៉ូហាន 6:54)»។

«ការស្លាប់ មិនមែនជាអ្វី ដែលអ្នកគ្រីស្ទានគួរតែខ្លាច ឬព្រួយបារម្ភនោះទេ។ ដ្បិតព្រះយេស៊ូវ បានមានបន្ទូលថា “បើអ្នកណាកាន់តាមពាក្យខ្ញុំ អ្នកនោះនឹងមិនស្លាប់ឡើយ” (យ៉ូហាន 8:51, 52)។ សម្រាប់អ្នកគ្រីស្ទាន ការស្លាប់គ្រាន់តែប្រៀបដូចជាការដេកលក់នៅពេលយប់ ដែលមានរយៈពេលតែមួយ ភ្លែតប៉ុណ្ណោះ។ នៅពេលដែលលោកអ្នកស្លាប់ទៅ នោះលោកអ្នកនឹងត្រូវបានសម្រាកជាមួយនឹងព្រះយេស៊ូវ។ បន្ទាប់មក នៅពេលដែលព្រះយេស៊ូវ “លេចមក នោះអ្នករាល់គ្នាក៏នឹងលេចមកជាមួយព្រះអង្គក្នុងសិរីល្អដែរ” (កូឡូស 3:4)។ ដកស្រង់ពី Ellen G.White, _The Desire of Ages_, pages 786, 787, adapted។

អ្នកសរសេរប្រវត្តិសាស្ត្រជាច្រើននាក់ មិនបានជឿទៅលើព្រះ ឬជឿទៅលើការរស់ឡើងវិញ នោះទេ។ ប៉ុន្តែ ពួកគេបានទទួលស្គាល់ថា មនុស្សជាច្រើន បានឃើញព្រះយេស៊ូវមានព្រះជន្មរស់ឡើងវិញ បន្ទាប់ពីទ្រង់បានសុគតទៅ។ អ្នកខ្លះ បានព្យាយាមនិយាយថា សិស្សរបស់ព្រះយេស៊ូវមិនបានឃើញព្រះយេស៊ូវមានព្រះជន្មរស់ពិតប្រាកដនោះទេ។ ពួកគេបានឃើញត្រឹមតែបងប្អូនរបស់ព្រះយេស៊ូវប៉ុណ្ណោះ។ ឬថា ពួកគេគ្រាន់តែស្រមៃថា ពួកគេបានឃើញព្រះយេស៊ូវប៉ុណ្ណោះ។ អ្នកខ្លះបាននិយាយថា ព្រះយេសូវ គ្រាន់តែសន្លប់នៅលើឈើឆ្កាងទេ ទ្រង់មិនបានសុគតពិតប្រាកដឡើយ។ អ្នកដទៃទៀតបាននិយាយថា មនុស្សក្រៅភព បានចុះមកលួចព្រះសពរបស់ព្រះយេស៊ូវ»។ ដកស្រង់ពី Read Clifford Goldstein’s _Risen: Finding Hope in Empty Tomb_ (Pacific Press, 2021)។

**សំណួរពិភាក្សា**

`តើហេតុអ្វីបានជាមនុស្សនិយាយថា សិស្សរបស់ព្រះយេស៊ូវបានកុហក អំពីការរស់ពីសុគតឡើងវិញ របស់ទ្រង់យ៉ាងដូច្នេះ?`

`តើភ័ស្តុតាងនៃការរស់ឡើងវិញរបស់ព្រះយេស៊ូវមានអ្វីខ្លះ ដែលបានអះអាងថា ទ្រង់នៅមានព្រះជន្ម រស់នៅនោះ? សូមចែករំលែកហេតុផលរបស់លោកអ្នកនៅក្នុងថ្នាក់។`

`តើការរស់ឡើងវិញ សំខាន់ចំពោះលោកប៉ុលយ៉ាងដូចម្តេច? សូមអានបទគម្ពីរកូរិនថូសទី1 ជំពូក15 សម្រាប់ចម្លើយ។`