---
title:  ព្រះយេស៊ូវបានបង្ហាញអង្គទ្រង់ ឱ្យនាងម៉ារី និងអ្នកដទៃទៀតបានឃើញ
date:  25/09/2024
---

`សូមអានគម្ពីរម៉ាកុស 16:9-20។ តើខទាំងនេះ បានប្រាប់យើងអ្វីខ្លះ អំពីរឿងនៃការរស់ ឡើងវិញនោះ? សូមចងចាំថា ការរស់ឡើងវិញ គឺជាគ្រាមួយ នៅពេលដែលព្រះយេស៊ូវបានមានព្រះជន្ម រស់ពីសុគតឡើងវិញ។`

នៅក្នុងគម្ពីរម៉ាកុស 16:9-20 នាងម៉ារា ម៉ាក់ដាឡាបានឃើញព្រះយេស៊ូវនៅឯផ្នូរ។ បុរស 2នាក់ ក៏បានឃើញព្រះយេស៊ូវ នៅតាមជនបទដែរ។ បន្ទាប់មក ព្រះយេស៊ូវបានប្រគល់ភារកិច្ច ឱ្យ សិស្សទាំង11នាក់របស់ទ្រង់ ដើម្បីឱ្យពួកគេបានបំពេញកិច្ចការ សម្រាប់នគររបស់ទ្រង់។ លោកម៉ាថាយ លូកា និងលោកយ៉ូហាន ក៏បានសរសេរអំពីរឿងដដែល ដែលបានកើតឡើង នៅក្នុងគម្ពីរម៉ាកុស 16:

9-20 ផងដែរ។ នៅក្នុងគម្ពីរម៉ាថាយ 28:1, 9 និង10 នាងម៉ារា ម៉ាក់ដាឡា បានមើលឃើញ ព្រះយេស៊ូវនៅឯផ្នូរ (សូមអានគម្ពីរយ៉ូហាន 20:11-18; សូមប្រៀបធៀបជាមួយនឹងគម្ពីរលូកា 8:2)។នៅក្នុងគម្ពីរលូកា 24:13-35 បុរស2នាក់ បានឃើញព្រះយេស៊ូវនៅតាមជនបទ។ នៅក្នុងគម្ពីរ ម៉ាថាយ 28:16-20 ព្រះយេស៊ូវបានប្រគល់ភារកិច្ច ឱ្យសិស្ស11នាក់របស់ទ្រង់ ដើម្បីធ្វើសម្រាប់នគរ របស់ទ្រង់ (សូមអានគម្ពីរលូកា 24:36-49; យ៉ូហាន 20:19-23)។

នាងម៉ារា ម៉ាក់ដាឡា គឺជាមនុស្សដំបូងគេដែលបានឃើញព្រះយេស៊ូវមានព្រះជន្មរស់ បន្ទាប់ ពីទ្រង់បានសុគត នៅលើឈើឆ្កាងនោះ (យ៉ូហាន 20:11-18)។ ស្ត្រីដទៃទៀត ក៏បានឃើញព្រះយេស៊ូវ ដែរ (ម៉ាថាយ 28:8-10)។ តើលោកអ្នកបានឃើញថា ស្ត្រីជាមនុស្សដំបូង ដែលបានឃើញព្រះយេស៊ូវ មានព្រះជន្មរស់នោះដែរឬទេ? ព័ត៌មាននេះសំខាន់ណាស់។ នៅក្នុងសម័យព្រះគម្ពីរ បុរសមិនបានគោរព ស្ត្រី ទុកជាស្មរបន្ទាល់នោះទេ។ ដូច្នេះហើយ ប្រសិនបើមានអ្នកណាម្នាក់ បានប្រឌិតរឿងអំពីការរស់ឡើង វិញរបស់ព្រះយេស៊ូវ នោះមានន័យថា ពួកគេនឹងនិយាយថា មនុស្សប្រុសជាស្មរបន្ទាល់ដំបូងគេ ដែល បានឃើញព្រះយេស៊ូវ មែនទេ? ប៉ុន្តែ ការនេះ មិនមែនជាអ្វីដែលបានកើតឡើងឡើយ។ ស្ត្រីដែលមាន ឈ្មោះថា ម៉ារា ម៉ាក់ដាឡា គឺជាស្មរបន្ទាល់ដំបូងគេ មិនមែនបុរស ឬសិស្សណាម្នាក់ នៅក្នុងចំណោម សិស្ស12នាក់នោះទេ។ ប៉ុន្តែ ពួកសិស្សមិនជឿនាងម៉ារ៉ាទេ។ ពួកគេប្រហែលជាយល់ឃើញថា ដំណឹង នេះមិនមែនជារឿងពិត។ ឬលើសពីនេះទៀត ពួកគេអាចនឹង មិនជឿនាងតែម្តង ដោយសារតែនាង ជាស្ត្រីម្នាក់។

អ្នកប្រាជ្ញខាងឯព្រះគម្ពីរ ដែលបានជឿទៅលើរឿងនៃការរស់ឡើងវិញ បាននិយាយថា យើងអាច រៀនបានច្រើន ចេញពីស្ត្រីនៅក្នុងរឿងនេះ។ យើងបានឃើញរួចមកហើយថា ស្ត្រីទាំងនេះ គឺជាមនុស្ស ដំបូង ដែលបានឃើញព្រះយេស៊ូវ។ អ្នកដែលបានព្យាយាមប្រឌិតរឿងនេះ អាចនឹងនិយាយថា ព្រះយេស៊ូវ គួរតែបង្ហាញអង្គទ្រង់ ឱ្យបុរសបានឃើញមុន។ ចំណុចនេះ គឺជាអ្វីដែលមនុស្សគ្រប់គ្នា បានរំពឹងទុក នៅក្នុង សម័យនោះ។ ប៉ុន្តែ ព្រះយេស៊ូវបានធ្វើឱ្យគ្រប់គ្នាភ្ញាក់ផ្អើល នៅពេលដែលទ្រង់បង្ហាញអង្គទ្រង់ ឱ្យក្រុម ស្ត្រីបានឃើញមុនវិញ។ ដូច្នេះហើយ ព័ត៌មាននេះ គឺជាភ័ស្តុតាងបង្ហាញថា រឿងនេះ មិនមែនជារឿងប្រឌិត នោះឡើយ។

`តើនៅក្នុងគម្ពីរម៉ាកុស 16:14 លោកម៉ាកុស បានសរសេររឿងអំពីពួកសិស្ស ដែលបានធ្វើឱ្យពួកគេអាម៉ាសនោះយ៉ាងដូចម្តេច?`

លោកម៉ាកុស នឹងមិនធ្វើដូច្នោះទេ បើសិនជាគាត់កំពុងតែប្រឌិតរឿងនោះ។ បន្ទាប់មក ពួកសិស្ស បានប្រកាសដំណឹងល្អថា ព្រះយេស៊ូវ ទ្រង់មានព្រះជន្មរស់។ ការប្រកាសដ៏អង់អាចរបស់ពួកគេ គឺជាភ័ស្តុតាង បង្ហាញថា ពួកគេកំពុងតែប្រាប់សេចក្តីពិត។