---
title:  ទ្រង់មានព្រះជន្មរស់
date:  21/09/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
គម្ពីរម៉ាកុស 15:42-16:6; ម៉ាកុស 16:1-8; កូរិនថូសទី1 15:1-8; ម៉ាកុស 16:9-20; ម៉ាកុស 16:14-20។

> <p>ខចងចាំ</p>
> «កុំភ័យអី នាងកំពុងរកព្រះយេស៊ូវជាអ្នកស្រុកណាសារ៉ែត ដែលត្រូវគេឆ្កាង ព្រះអង្គមានព្រះជន្មរស់ឡើងវិញហើយ ទ្រង់មិនគង់នៅទីនេះទេ មើល៍! នេះហើយជាកន្លែងដែលគេបានដាក់ព្រះសពព្រះអង្គ» (ម៉ាកុស 16:6)។

ការសុគតរបស់ព្រះយេស៊ូវនៅលើឈើឆ្កាង បានធ្វើឱ្យសិស្សរបស់ទ្រង់ បាត់បង់សេចក្តីសង្ឃឹម និងជំនឿ។ នៅក្នុងអំឡុងនៃយុគសម័យងងឹតនេះ សិស្សរបស់ព្រះយេស៊ូវក៏ខ្លាចបាត់បង់ ជីវិតរបស់ ពួកគេដែរ (យ៉ូហាន 20:19)។

បទគម្ពីរម៉ាកុស ជំពូក16 គឺជាជំពូកចុងក្រោយ នៅក្នុងកណ្ឌគម្ពីរម៉ាកុស។ នៅក្នុងជំពូកនេះ យើងនឹងសិក្សា នូវអ្វីដែលបានកើតឡើង បន្ទាប់ពីព្រះយេស៊ូវបានសុគតទៅ។

ចំណុចទី1 យើងនឹងក្រឡេកមើលគ្រា ដែលព្រះយេស៊ូវមានព្រះជន្មរស់ពីសុគតឡើងវិញ។ យើងក៏នឹងសិក្សា ពីមូលហេតុដែលនាំឱ្យស្ត្រីទាំងនេះ មកកាន់ផ្នូររបស់ទ្រង់ នៅព្រឹកថ្ងៃអាទិត្យនោះ ដែរ។ អ្នកគ្រីស្ទានជាច្រើននាក់ បានយកការរស់ឡើងវិញ នៅពេលព្រឹកថ្ងៃអាទិត្យ ដើម្បីរក្សាថ្ងៃនេះ ជាថ្ងៃបរិសុទ្ធវិញ។ ការរស់ឡើងវិញ គឺជាគ្រាមួយ នៅពេលដែលព្រះយេស៊ូវនឹងប្រោសមនុសស្លាប់ ឱ្យរស់ឡើងវិញ។ ដូច្នេះហើយ ជាញឹកញាប់ អ្នកអាត់វេនទីស្ទបានជៀសវាង នូវការបកស្រាយច្រើន អំពីការរស់ឡើងវិញ នៅពេលព្រឹកថ្ងៃអាទិត្យនោះ។ ការរស់ឡើងវិញ គឺជាគ្រាមួយ នៅពេលដែល ព្រះយេស៊ូវនឹងប្រោសមនុស្សស្លាប់ឱ្យរស់ឡើងវិញ។ ប៉ុន្តែ យើងនឹងបានឃើញ ពីមូលហេតុដែលយើង គួរតែរីករាយ ទាក់ទងទៅនឹងការរស់ឡើងវិញ នៅថ្ងៃអាទិត្យនេះ ទោះបីជាមានគ្រីស្ទានជាច្រើន នាក់ បានប្រើចំណុចនេះ ដើម្បីបង្រៀនគោលគំនិតខុសឆ្គង អំពីថ្ងៃសប្បាតហ៍ក៏ដោយ។

ចំណុចទី2 យើងនឹងសិក្សាគោលគំនិតទាំងនេះ នៅក្នុងខដំបូងនៃបទគម្ពីរម៉ាកុស ជំពូក 16។ ចំណុចទី3 យើងនឹងក្រឡេកមើលការឈប់សម្រាក នៅក្នុងបទគម្ពីរម៉ាកុស ជំពូក16។ ការសិក្សារបស់យើង នឹងបញ្ចប់ទៅជាមួយនឹងការអញ្ជើញ ឱ្យអ្នកអានកណ្ឌគម្ពីរនេះ ចែកដំណឹងល្អ អំពីព្រះយេស៊ូវ នៅគ្រប់ទីកន្លែង។