---
title:  ផ្ទាំងថ្មត្រូវបានរមៀលចេញ
date:  23/09/2024
---

`សូមប្រៀបធៀបគម្ពីរម៉ាកុស 16:1-8 ជាមួយនឹងគម្ពីរកូរិនថូសទី1 15:1-8។ តើខទាំង នេះដូចគ្នា នៅត្រង់ចំណុចណា?`

លោកម៉ាថាយ លូកា និងលោកយ៉ូហាន សុទ្ធតែបានសរសេរអំពីការរស់ឡើងវិញ។ យើងបាន ឃើញហើយថា ការរស់ឡើងវិញ គឺជាគ្រាមួយ នៅពេលដែលព្រះយេស៊ូវបានប្រោសមនុស្សស្លាប់ ឱ្យរស់ ឡើងវិញ។ អ្នកសរសេរព្រះគម្ពីរទាំង4នាក់ បានពិពណ៌នាអំពីការរស់ឡើងវិញ តាមរបៀបផ្សេងៗគ្នា។ រឿងនីមួយៗ មានគោលគំនិតតែមួយ ដែលយើងបានមើលឃើញ នៅក្នុងគម្ពីរកូរិនថូស ទី1 15:1-8។ យើងបានមើលឃើញគោលគំនិត4យ៉ាង នៅក្នុងរឿងទាំង4 ស្តីអំពីការរស់ឡើងវិញរបស់ព្រះយេស៊ូវ នេះ៖ (1) ព្រះយេស៊ូវបានសុគត។ (2) ទ្រង់ត្រូវបានគេបញ្ចុះ។ (3) ទ្រង់បានមានព្រះជន្មរស់ឡើង វិញ។ (4) មនុស្សបានឃើញទ្រង់។ នៅក្នុងបទគម្ពីរម៉ាកុស ជំពូក15 ព្រះយេស៊ូវបានសុគត និងត្រូវបាន បញ្ចុះនៅក្នុងផ្នូរ។ នៅក្នុងជំពូក16 ព្រះយេស៊ូវបានមានព្រះជន្មរស់ពីសុគតឡើងវិញ ហើយមនុស្សក៏បាន ឃើញទ្រង់ដែរ។ គម្ពីរម៉ាកុស 16:7 បានពិពណ៌នាអំពីការប្រជុំគ្នា នៅក្នុងស្រុកកាលីឡេ ដែលមនុស្ស បានទៅមើល និងសំណេះសំណាលជាមួយនឹងព្រះយេស៊ូវ (សូមអានបទគម្ពីរយ៉ូហាន ជំពូក21 ដើម្បី ឱ្យបានដឹងពីរឿងនេះបន្ថែមទៀត។

អ្នកខ្លះ បានយល់ឃើញថា អ្នកគ្រីស្ទាន ជាមនុស្សឆ្កួត ដោយសារតែពួកគេបានជឿថា ព្រះយេស៊ូវ បានមានព្រះជន្មរស់ពីសុគតឡើងវិញ។ ប៉ុន្តែ ព្រះគម្ពីរបានផ្តល់ហេតុផល និងភ័ស្តុតាងគ្រប់គ្រាន់ ដើម្បីឱ្យ យើងបានជឿវិញ។

ជាដំបូង នៅពេលដែលលោកអ្នកជឿថា ព្រះបានបង្កើតយើង (សូមអានបទគម្ពីរលោកុប្បត្តិ ជំពូក1 និងលោកុប្បត្តិ ជំពូក2 នោះគោលជំនឿនេះ ងាយនឹងធ្វើឱ្យយើងជឿទៅលើការរស់ឡើងវិញ ណាស់។ ព្រះដែលបានបង្កើតរបស់គ្រប់យ៉ាងនៅលើដី និងនៅលើមេឃ ក៏អាចប្រោសព្រះយេស៊ូវឱ្យ មានព្រះជន្មរស់ពីសុគតឡើងវិញដែរ បើសិនជាទ្រង់សម្រេចព្រះទ័យបែបនោះ។

បន្ទាប់មក ផ្នូររបស់ព្រះយេស៊ូវបាននៅទទេ។ ប្រសិនបើសពរបស់ព្រះយេស៊ូវ នៅក្នុងផ្នូរវិញ នោះសពរបស់ទ្រង់ នឹងបង្ហាញថា ទ្រង់មិនបានមានព្រះជន្មរស់ពីសុគតឡើងវិញឡើយ។ ពួកសាសន៍ យូដាក៏បាននិយាយថា ហេតុផលមួយដែលផ្នូរនៅទទេ នោះគឺដោយសារតែសិស្សរបស់ព្រះយេស៊ូវ លួចរូបកាយទ្រង់។ តើហេតុអ្វីបានជាគេមិនចាប់ពួកសិស្ស ដោយព្រោះពួកគេបានលួចសពរបស់ទ្រង់យ៉ាងដូច្នេះ? ចម្លើយគឺដោយសារតែពួកសម្តេចសង្ឃបានដឹងថា ពួកសិស្សមិនបានលួចសពរបស់ទ្រង់ នោះឡើយ។

ម៉្យាងទៀត មនុស្សជាច្រើននាក់ បាននិយាយថា ពួកគេបានឃើញព្រះយេស៊ូវ បន្ទាប់ពីទ្រង់បានមានព្រះជន្មរស់ឡើងវិញ។ មុនដំបូង មនុស្សជាច្រើននាក់ រួមទាំងពួកសិស្សដែរ មិនបានជឿរឿង នេះទេ។

នៅទីបំផុត មនុស្ស ដែលបានចាប់ផ្តើមក្រុមជំនុំគ្រីស្ទាន បាននិយាយថា ពួកគេបានឃើញ ព្រះយេស៊ូវ បន្ទាប់ពីទ្រង់បានរស់ពីសុគតឡើងវិញ។ តើហេតុអ្វីបានជាមនុស្សទាំងនេះ សុខចិត្តស្លាប់ ដោយសារជំនឿរបស់ពួកគេ ប្រសិនបើពួកគេបានដឹងថា ការរស់ឡើងវិញ គឺជាការកុហកនោះ? រឿងរបស់ ពួកគេអំពីព្រះយេស៊ូវ បន្ទាប់ពីការសុគតរបស់ទ្រង់ (កិច្ចការ 3:15) និងប៉ុន្មានឆ្នាំក្រោយមក (ពេត្រុស ទី1 1:3) គឺជាភ័ស្តុតាងបង្ហាញថា ព្រះយេស៊ូវបានមានព្រះជន្មរស់ពីសុគតឡើងវិញពិតមែន។