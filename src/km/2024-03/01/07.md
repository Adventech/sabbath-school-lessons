---
title:  ការសិក្សាបន្ថែម
date:  05/07/2024
---

សូមអាន Ellen G. White, “The Voice in the Wilderness,” pages 97-108, in _The Desire of Ages_; and “Heralds of the Gopspel,” pages 166-176, in _The Acts of the Apostles_។

តើលោកអ្នកបានដឹងថា ទេវតាទី1នៅក្នុងខគម្ពីរវិវរណៈ 14:6, 7 បានថ្លែងនូវពាក្យពេចន៍ដូចដែលព្រះយេស៊ូវបានមានបន្ទូលនៅក្នុងខគម្ពីរម៉ាកុស 1:15 ដែរឬទេ? នៅក្នុងសម័យចុងក្រោយ ទេវតាទី1បានប្រកាសដំណឹងល្អដល់មនុស្សគ្រប់គ្នានៅលើផែនដីនេះ។ សារនៃទេវតាទី1 ក៏មាន3ផ្នែក ដូចដែលយើងបានឃើញនៅក្នុងសាររបស់ព្រះយេស៊ូវដែរ។ គំនូសតាងខាងក្រោមនេះ បានប្រៀបធៀប សាររបស់ព្រះយេស៊ូវជាមួយនឹងសារនៃទេវតាទី1។ សេចក្តីប្រកាសទាំង2យ៉ាងនេះរួមមានបទទំនាយនៃពេលវេលា សេចក្តីសន្យា និងការត្រាស់ហៅផងដែរ៖

| ម៉ាកុស ជំពូក1 | សូមប្រៀបធៀបជាមួយនឹង | វិវរណៈ ជំពូក14 |
| --- | --- | --- |
| ពេលវេលា (នៅក្នុងបទគម្ពីរ ដានីយ៉ែល ជំពូក9) ត្រូវបាន បញ្ចប់។ | បទទំនាយនៃពេលវេលា | ព្រះជាចៅក្រមរបស់យើង (ដានីយ៉ែល ជំពូក7, 8) |
| នគររបស់ព្រះជិតមកដល់ហើយ | សេចក្តីសន្យារបស់ព្រះ | ដំណឹងល្អ |
| ចូរគោរពតាមព្រះយេស៊ូវ | ការត្រាស់ហៅ | ចូរថ្វាយបង្គំព្រះ។ |

សារនៃទេវតាទី1 បានប្រកាសពីការចាប់ផ្តើមនៃកិច្ចការរបស់ព្រះ នៅក្នុងនាមជាចៅក្រម។ បទទំនាយនៃពេលវេលា2300ថ្ងៃបានបង្ហាញយើងថា កិច្ចការនេះនឹងចាប់ផ្តើមឡើងនៅក្នុងឆ្នាំ1844 (ដានីយ៉ែល 8:14)។ កិច្ចការរបស់ព្រះ នៅក្នុងនាមជាចៅក្រម បានឱ្យនគររបស់ព្រះដល់រាស្ត្ររបស់ទ្រង់ (ដានីយ៉ែល 7:22)។ នៅក្នុងសម័យចុងក្រោយ ទេវតាទី1បានត្រាស់ហៅមនុស្សគ្រប់គ្នានៅលើផែនដី នេះ ឱ្យថ្វាយបង្គំព្រះ និងគោរពតាមទ្រង់។ នៅក្នុងបទគម្ពីរវិវរណៈ ជំពូក13 អំណាចនៃសត្វអាក្រក់បាន សូន្យជារូបព្រះក្លែងក្លាយ ដើម្បីឱ្យមនុស្សគ្រប់គ្នានៅលើផែនដីនេះ កាន់តាម សរសើរតម្កើង និងថ្វាយបង្គំ ព្រះទាំងនោះ។

ដូច្នេះហើយ សាររបស់ព្រះយេស៊ូវនៅក្នុងបទគម្ពីរម៉ាកុស ជំពូក1 ត្រូវបានភ្ជាប់ជាមួយនឹងបទ ទំនាយនៅក្នុងកណ្ឌគម្ពីរដានីយ៉ែល។ សារនៃទេវតាទី1 ក៏ត្រូវបានភ្ជាប់ជាមួយនឹងបទទំនាយនៅក្នុងសម័យ ចុងក្រោយ ដែលមានចែងនៅក្នុងកណ្ឌគម្ពីរដានីយ៉ែលនោះដែរ។

**សំណួរពិភាក្សា**

`តើពិធីបុណ្យជ្រមុជទឹកមានន័យយ៉ាងណាដែរ? សូមអានខគម្ពីររ៉ូម 6:1-4 និងខគម្ពីរយ៉ូហាន 3:1-8។ សូមប្រៀបធៀបខទាំងនេះជាមួយនឹងពិធីបុណ្យជ្រមុជទឹករបស់ព្រះយេស៊ូវនៅក្នុងខគម្ពីរម៉ាកុស 1:9-13។ តើខទាំងនេះបានជួយឱ្យលោកអ្នកយល់ពីអត្ថន័យនៃពិធីបុណ្យជ្រមុជទឹក ឱ្យបានប្រសើរ ឡើងដោយរបៀបណា?`

`សូមប្រៀបធៀបដំណឹងល្អពីព្រះយេស៊ូវនៅក្នុងខគម្ពីរម៉ាកុស 1:14, 15 ជាមួយនឹងសារនៃទេវតា ទី1នៅក្នុងខគម្ពីរវិវរណៈ 14:6, 7។ តើសព្វថ្ងៃនេះ សារទាំងនេះបានជួយឱ្យលោកអ្នកយល់ពីកិច្ចការ របស់លោកអ្នក នៅក្នុងនាមជាសេវេនដេយអាត់វេនទីស្ទដោយរបៀបណា?`