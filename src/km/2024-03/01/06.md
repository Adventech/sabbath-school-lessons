---
title:  ដំណឹងល្អពីព្រះយេស៊ូវ
date:  04/07/2024
---

ព្រះយេស៊ូវបានចែកចាយដំណឹងល្អ។ តើផ្នែកនៃសារទាំង3យ៉ាងរបស់ទ្រង់មានអ្វីខ្លះ?

សាររបស់ព្រះយេស៊ូវមាន3ផ្នែក៖

| ផ្នែក | អត្ថន័យ |
| --- | --- |
| បទទំនាយនៃពេលវេលា | ពេលវេលាបានមកដល់ហើយ |
| សេចក្តីសន្យា | នគររបស់ព្រះជិតមកដល់ហើយ |
| ការត្រាស់ហៅឱ្យដើរតាមទ្រង់ | ឈប់ប្រព្រឹត្តអំពើបាប មកជឿដំណឹងល្អវិញ |

តើព្រះយេស៊ូវកំពុងតែមានបន្ទូលអំពីសារនៃបទទំនាយអ្វីដែរ? ព្រះយេស៊ូវកំពុងតែមានបន្ទូល អំពីបទទំនាយនៃពេលវេលា70អាទិត្យនៅក្នុងគម្ពីរដានីយ៉ែល 9:24-27។ គម្ពីរដានីយ៉ែល 9:24-27 បានបង្ហាញយើង នូវពេលវេលាដែលព្រះយេស៊ូវបានជ្រមុជទឹក។ ព្រះយេស៊ូវបានពេញដោយព្រះវិញ្ញាណ បរិសុទ្ធ។ បន្ទាប់មក ទ្រង់បានចាប់ផ្តើមកិច្ចការរបស់ទ្រង់សម្រាប់ព្រះ (កិច្ចការ 10:38)។ គំនូសតាងខាងក្រោមនេះបានបង្ហាញយើងពីបទទំនាយ70អាទិត្យដែលត្រូវកើតឡើងនៅក្នុងប្រវត្តិសាស្ត្រ គឺថា៖

បទទំនាយ70អាទិត្យនៃបទគម្ពីរដានីយ៉ែល ជំពូក9

![Chart](https://sabbath-school-resources-assets.adventech.io/km/ss/2024-03/01/chart.png)

នៅក្នុងបទទំនាយនៃពេលវេលានេះ 1ថ្ងៃស្មើនឹង1ឆ្នាំ (ជនគណនា 14:34; អេសេគាល 4:

6)។ បទទំនាយនៃពេលវេលា បានចាប់ផ្តើមនៅក្នុងឆ្នាំ457មុនគ្រិស្តសករាជ គឺនៅពេលដែលស្តេចអើថាស៊ើកសេសបានបង្កើតច្បាប់មួយ។ ច្បាប់នេះ បានអនុញ្ញាតឱ្យសាសន៍យូដាត្រឡប់ទៅស្រុកកំណើត វិញ ដើម្បីសាងសង់ទីក្រុងយេរូសាឡិមឡើងវិញ (សូមអានបទគម្ពីរអេសរ៉ា ជំពូក7)។

69អាទិត្យនៅក្នុងបទទំនាយនេះ បានបន្តពីឆ្នាំ457មុនគ្រិស្តសករាជ រហូតដល់ឆ្នាំ27នៃ គ្រិស្តសករាជ។ ទន្ទឹមគ្នានេះ លោកយ៉ូហានក៏បានជ្រមុជទឹកឱ្យព្រះយេស៊ូវដែរ។ បន្ទាប់មក ព្រះយេស៊ូវបាន ពេញដោយព្រះវិញ្ញាណបរិសុទ្ធ។ នៅពេលដែលព្រះយេស៊ូវបានពេញដោយព្រះវិញ្ញាណបរិសុទ្ធ នោះទ្រង់ បានចាប់ផ្តើមកិច្ចការបម្រើព្រះនៅលើផែនដីនេះ។

3ឆ្នាំកន្លះក្រោយមក ព្រះយេស៊ូវបានសុគត នៅលើឈើឆ្កាង។