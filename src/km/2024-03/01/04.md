---
title:  អ្នកនាំសារ
date:  02/07/2024
---

`សូមអានគម្ពីរម៉ាកុស 1:1-8។ តើខទាំងនេះបានចែងអំពីអ្នកណា? តើមនុស្សទាំងនេះបាន និយាយអ្វី ឬធ្វើអ្វីខ្លះ?`

ខទាំងនេះបានប្រាប់យើងអំពីតួអង្គ3នាក់ដែលមាន៖ ព្រះយេស៊ូវគ្រីស្ទ1 (ម៉ាកុស 1:1) ព្រះ វរបិតា1 (ម៉ាកុស 1:2 បានបង្ហាញយើងនូវគន្លឹះមួយស្តីអំពីទ្រង់) ហើយនិងលោកយ៉ូហានបាទីស្ទ1។ លោកយ៉ូហានគឺជាហោរា និងជាអ្នកអធិប្បាយ។

`នៅក្នុងខគម្ពីរម៉ាកុស 1:2, 3 យើងបានអានសម្រង់មតិមួយពីគម្ពីរសញ្ញាចាស់ ដែលបានដកស្រង់ពីខគម្ពីរសញ្ញាចាស់3កន្លែង គឺខគម្ពីរនិក្ខមនំ 23:20; អេសាយ 40:3 និងម៉ាឡាគី 3:1។ តើនៅក្នុងខទាំងនេះមានចំណុចដូចគ្នាអ្វីខ្លះ?`

ខគម្ពីរនិក្ខមនំ 23:20 បានចែងអំពីទេវតា1អង្គ ដែលព្រះបានចាត់ឱ្យមកដឹកនាំសាសន៍ អ៊ីស្រាអែលទៅកាន់ទឹកដីសន្យា។ ខគម្ពីរអេសាយ 40:3 បានប្រាប់យើងពីរបៀបដែលព្រះត្រូវសម្តែង អង្គទ្រង់នៅក្នុងទីរហោស្ថាន និងនៅតាមដងផ្លូវ ដែលបានរៀបចំជាស្រេចសម្រាប់ទ្រង់វិញ។ ខគម្ពីរកាឡាទី 3:1 បានចែងអំពីអ្នកនាំសារម្នាក់ ដែលបានចូលមកជួបព្រះអម្ចាស់។ អ្នកនាំសារបានរៀបចំផ្លូវជាស្រេច ដើម្បីឱ្យព្រះអម្ចាស់បានយាងមក។ ខទាំងអស់នេះបានចែងអំពីដំណើរមួយ។

ខគម្ពីរអេសាយ 40:3 បានបង្ហាញយើងអំពីកិច្ចការរបស់លោកយ៉ូហានបាទីស្ទនៅពេលអនាគត។ នៅក្នុងកណ្ឌគម្ពីរម៉ាកុស ព្រះអម្ចាស់យេស៊ូវតំណាងឱ្យដំណើរមួយ។ ដំណើរនេះនឹងនាំទ្រង់ ទៅរកឈើឆ្កាង ដែលជាកន្លែងដែលទ្រង់ត្រូវសុគតជំនួសយើង។

ប៉ុន្តែ រឿងជាច្រើននឹងត្រូវកើតឡើង មុនពេលដែលព្រះយេស៊ូវសុគតនៅលើឈើឆ្កាង។ នៅក្នុង បទគម្ពីរម៉ាកុស ជំពូក1 ការធ្វើដំណើររបស់ព្រះយេស៊ូវ គ្រាន់តែជាការចាប់ផ្តើមប៉ុណ្ណោះ។ លោកម៉ាកុស នឹងប្រាប់យើងទាំងអស់គ្នាអំពីរឿងនេះ។

នៅក្នុងខគម្ពីរម៉ាកុស 1:2, 3 លោកយ៉ូហានបាទីស្ទបានហៅពួកបណ្តាជនឱ្យឈប់ប្រព្រឹត្ត អំពើបាប ដោយបែរមករកព្រះវិញ (ម៉ាកុស 1:4)។ លោកយ៉ូហានបាទីស្ទបានស្លៀកពាក់ដូចជាលោកអេលីយ៉ា ដែលជាហោរារបស់ព្រះ យ៉ាងដូច្នោះដែរ (សូមប្រៀបធៀបជាមួយនឹងខគម្ពីរពង្សាវតារក្សត្រទី2 1:8)។ នៅក្នុងខគម្ពីរម៉ាកុស 1:7, 8 លោកយ៉ូហានបាទីស្ទបានពិពណ៌នាអំពីបុគ្គលមានអំណាច ជាងគាត់ ដែលនឹងត្រូវយាងចុះមក។ បុគ្គលម្នាក់នេះនឹងធ្វើកិច្ចការច្រើនជាងលោកយ៉ូហានបាទីស្ទទៅទៀត។ លោកយ៉ូហានបានថ្លែងអំពីព្រះយេស៊ូវយ៉ាងដូច្នេះ «ព្រះអង្គដែលយាងមកក្រោយខ្ញុំ ទ្រង់មានអំណាចលើសជាងខ្ញុំ ខ្ញុំមិនគួរនឹងឱនស្រាយខ្សែសុព័ណ៌បាទទ្រង់ផង» (ម៉ាកុស 1:7, 8)។ ខនេះបាន បង្ហាញយើងថា លោកយ៉ូហានបានយល់ថា ព្រះយេស៊ូវមានអំណាចខ្លាំងជាងមនុស្សលោក។ ពីព្រោះ ព្រះយេស៊ូវទ្រង់គឺជាព្រះ។