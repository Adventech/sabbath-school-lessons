---
title:  លោកម៉ាកុសដែលជាមនុស្សបរាជ័យ
date:  30/06/2024
---

`សូមអានគម្ពីរកិច្ចការ 12:12។ តើកណ្ឌគម្ពីរកិច្ចការបានណែនាំអំពីលោកម៉ាកុសយ៉ាង ដូចម្តេច?`

មនុស្សភាគច្រើនបានជឿថា លោកយ៉ូហានម៉ាកុសបានសរសេរកណ្ឌគម្ពីរម៉ាកុស។ លោកយ៉ូហាន ម៉ាកុសគឺជាយុវជនម្នាក់ នៅពេលដែលរឿងនៅក្នុងបទគម្ពីរកិច្ចការ ជំពូក12 បានកើតឡើងនោះ ដែល ចន្លោះរវាងឆ្នាំ44ដល់ឆ្នាំ46នៃគ្រិស្តសករាជ។ នៅក្នុងគម្ពីរកិច្ចការ 12:12 យើងបានដឹងថា លោក ម៉ាកុសគឺជាកូនប្រុស នៃស្ត្រីអ្នកមានម្នាក់ ដែលមានឈ្មោះថា នាងម៉ារី។ នាងម៉ារីបានផ្គត់ផ្គង់កុ្រមជំនុំ ដោយ ទ្រព្យសម្បត្តិរបស់នាង។ នាងបានបង្កើតការជួបជុំអធិស្ឋាននៅក្នុងផ្ទះរបស់នាង។ លោកអ្នកអាចអានអំពីការជួបជុំអធិស្ឋាននេះនៅក្នុងបទគម្ពីរកិច្ចការ ជំពូក12។ សមាជិកក្រុមជំនុំបានចូលអធិស្ឋាននៅក្នុង ផ្ទះរបស់នាងម៉ារី បន្ទាប់ពីស្តេចហេរ៉ូឌបានចាប់ឃុំឃាំងលោកពេត្រុស។ លោកពេត្រុសបានរត់គេចពី ទីឃុំឃាំង។ បន្ទាប់មក ស្តេចហេរ៉ូឌបានសុគតយ៉ាងអាណោចអាធ័ម។ លោកយ៉ូហាន ម៉ាកុស មិនមានផ្នែក សំខាន់អ្វីនៅក្នុងរឿងនេះឡើយ។ ប៉ុន្តែ យើងបានរៀនអំពីគាត់ជាលើកដំបូងបង្អស់នៅត្រង់កន្លែងនេះវិញ។ បន្ទាប់មក យើងក៏នឹងអានអំពីទំនាក់ទំនងរបស់គាត់ជាមួយលោកបាណាបាស និងលោកសុលផងដែរ។

`សូមអានខគម្ពីរកិច្ចការ 13:1-5, 13។ តើលោកយ៉ូហាន ម៉ាកុសបានចាប់ផ្តើមធ្វើការជាមួយ លោកសុល និងលោកបាណាបាសដោយរបៀបណា? តើមានអ្វីកើតឡើង ក្រោយមកទៀត បន្ទាប់ពីលោក ម៉ាកុសបានធ្វើការជាមួយនឹងពួកគេនោះ?`

បទគម្ពីរកិច្ចការ ជំពូក13 បានប្រាប់យើងអំពីដំណើរដំបូងដែលលោកសុល និងលោកបាណា-បាសរួមដំណើរគ្នានៅក្នុងឆ្នាំ46នៃគ្រិស្តសករាជ។ លោកលូកាដែលបានសរសេរកណ្ឌគម្ពីរកិច្ចការ មិន បានពិពណ៌នាអំពីលោកយ៉ូហាន ម៉ាកុសរហូតដល់ខ5។ នៅពេលនោះ លោកយ៉ូហាន ម៉ាកុសគឺជាជំនួយ ការ។ លោកលូកាក៏មិនបាននិយាយអំពីលោកយ៉ូហាន ម៉ាកុសរហូតដល់ខ13ដែរ។ បន្ទាប់មក លោក លូកាបានមានប្រសាសន៍ថា លោកយ៉ូហាន ម៉ាកុសបានត្រឡប់ទៅកាន់ទីក្រុងយេរូសាឡិមវិញ។

លោកលូកាមិនបានប្រាប់យើងពីមូលហេតុដែលនាំឱ្យលោកយ៉ូហានម៉ាកុសត្រឡប់ទៅផ្ទះវិញ នោះទេ។ ប៉ុន្តែ យើងអាចនឹកឃើញពីមូលហេតុនោះបាន។ អ្នកស្រីអេឡែន ជីវ៉ៃត៍បានមានប្រសាសន៍ថា «លោកម៉ាកុសបានមានចិត្តភ័យខ្លាច។ គាត់បានបាត់បង់កម្លាំងចិត្តរបស់គាត់។ មានគ្រាមួយ គាត់បាន ខកខានមិនបានថ្វាយចិត្តរបស់គាត់ទាំងស្រុងនៅក្នុងព័ន្ធកិច្ចរបស់ព្រះ។ លោកម៉ាកុសមិនដែលបានជួប គ្រាលំបាកពីមុនមកនោះទេ។ គ្រោះថ្នាក់ និងគ្រាលំបាកបានធ្វើឱ្យគាត់ភ័យខ្លាច និងបាត់បង់ក្តីសង្ឃឹម»។ ដកស្រង់ពី _The Acts of the Apostles_, page 169, adapted។ និយាយឱ្យខ្លី គឺថា លោកម៉ាកុសបាន ជួបនឹងរឿងពិបាកដែលគាត់មិនអាចទ្រាំទ្របាន។ ដូច្នេះហើយ បានជាគាត់ចង់ត្រឡប់ទៅផ្ទះវិញ។

`តើលោកអ្នកធ្លាប់បានគិតដូចជាលោកយ៉ូហាន ម៉ាកុស នៅពេលដែលរឿងគ្រប់យ៉ាងនៅក្នុងជីវិតនេះកាន់តែលំបាកទៅនោះទេ? ដោយសារតែលោកអ្នកមានចិត្តភ័យខ្លាច លោកអ្នកប្រហែលជាបាន រត់គេចពីរឿងអ្វីមួយ ឬបានអាក់ខានក្នុងដំណើរគ្រីស្ទានរបស់លោកអ្នក ជាមួយនឹងព្រះក៏ថាបាន។ ដូច្នេះ ហើយ តើលោកអ្នកបានរៀនមេរៀនអ្វីខ្លះ ចេញពីបទពិសោធនន៍នេះ?`