---
title:  តើយើងត្រូវធ្វើអ្វីខ្លះ ដើម្បីឱ្យយើងបានសង្គ្រោះនោះ?
date:  20/08/2024
---

`សូមអានគម្ពីរម៉ាកុស 10:17-31។ តើខទាំងនេះ បានបង្រៀនយើង ទាំងអ្នកមាន និង អ្នកក្រ អំពីមេរៀនសំខាន់អ្វីខ្លះ ទាក់ទងទៅនឹងសេចក្តីជំនឿ ហើយនិងការធ្វើតាមព្រះយេស៊ូវនោះ?`

បុរសនៅក្នុងសាច់រឿងនៃគម្ពីរម៉ាកុស 10:17-31 បានចូលទៅជិតព្រះយេស៊ូវ។ បុរស ម្នាក់នេះ បានបង្ហាញពីទំហំដែលគាត់បានគោរពព្រះយេស៊ូវ។ បុរសម្នាក់នេះបានរត់ទៅរកទ្រង់ លុតជង្គង់ ចុះ រួចសួរសំណួរដ៏សំខាន់មួយ យ៉ាងដូច្នេះ៖ «តើទូលបង្គំត្រូវធ្វើអ្វីខ្លះ ដើម្បីឱ្យទូលបង្គំមានជីវិតអស់កល្ប នោះ។ ព្រះយេស៊ូវបានមានបន្ទូល អំពីបញ្ញត្តិទាំង6ប្រការចុងក្រោយ។ បុរសម្នាក់នេះបានឆ្លើយថា គាត់ បានកាន់តាមបញ្ញត្តិទាំងនេះ តាំងពីគាត់នៅជាយុវជនមកម្ល៉េះ។

លោកម៉ាកុស គឺជាអ្នកសរសេរគម្ពីរសញ្ញាថ្មីតែម្នាក់គត់ ដែលបានប្រាប់យើងថា ព្រះយេស៊ូវ ស្រឡាញ់បុរសម្នាក់នេះ។ ព្រះយេស៊ូវបានសាកល្បងបុរសម្នាក់នេះ ដើម្បីបង្ហាញគាត់ នូវអ្វីដែលមាននៅក្នុងចិត្តរបស់គាត់ពិតប្រាកដ។ ព្រះយេស៊ូវបានសូមឱ្យបុរសម្នាក់នេះ លក់ទ្រព្យសម្បត្តិរបស់គាត់ជាមុន សិន បន្ទាប់មក គាត់នឹងអាចដើរតាមទ្រង់បាន។ បុរសម្នាក់នេះបានថយចេញពីព្រះយេស៊ូវ ដោយសារតែគាត់មានទ្រព្យសម្បត្តិជាច្រើន។ ជាការពិតណាស់ បុរសម្នាក់នេះ មិនបានកាន់តាមបញ្ញត្តិរបស់ព្រះទាល់តែសោះ។ នោះគឺដោយសារតែគាត់បានរំលងបញ្ញត្តិទី1។ គាត់បានលើកតម្កើងរបស់ម៉្យាង ធំជាង ព្រះ នៅក្នុងជីវិតរបស់គាត់។ ទ្រព្យសម្បត្តិរបស់បុរសម្នាក់នេះ គឺជាព្រះរបស់គាត់។

បន្ទាប់មក ព្រះយេស៊ូវបានបកស្រាយថា ទ្រព្យសម្បត្តិអាចបោកបញ្ឆោតអ្នក និងធ្វើឱ្យអ្នក បដិសេធព្រះ។ ព្រះយេស៊ូវបានមានបន្ទូលថា វាលំបាកណាស់ ដែលអ្នកមានចូលទៅក្នុងនគរស្ថានសួគ៌ នោះ។

ពួកសិស្សបានភ្ញាក់ផ្អើល ចំពោះពាក្យសម្តីរបស់ព្រះយេស៊ូវ។ ពួកសិស្សបានឆ្ងល់នៅក្នុងចិត្ត ថា បើអ្នកមានមិនបានសង្គ្រោះ តើអ្នកណាទៅ ដែលអាចទទួលបានសេចក្តីសង្គ្រោះនោះ? «ព្រះយេស៊ូវ ទតទៅគេ ហើយមានព្រះបន្ទូលថា៖ “ការនេះមនុស្សមិនអាចធ្វើបានទេ តែព្រះអាចធ្វើបាន ដ្បិតព្រះអាច ធ្វើគ្រប់ការទាំងអស់បាន”» (ម៉ាកុស 10:27)។

គម្ពីរម៉ាកុស 10:27 គឺជាខមួយដ៏ពីរោះ។ ខទាំងនេះ មានសេចក្តីពិតនៃព្រះគម្ពីរដ៏សំខាន់ មួយ គឺថា៖ លោកអ្នកមិនអាចចូលទៅក្នុងនគរស្ថានសួគ៌ ដោយខ្លួនឯងបានទេ។ លោកអ្នកត្រូវការព្រះគុណ របស់ព្រះ ដើម្បីឱ្យលោកអ្នកបានសង្គ្រោះ។ ជាការពិតណាស់ គោលគំនិតនេះ ជាគោលគំនិតដ៏ល្អប្រពៃ។ យើងអាចគិតថា ខនេះ ជាវិធីមួយដ៏មានឥទ្ធិពល ដើម្បីបញ្ចប់រឿងនេះ។ ប៉ុន្តែ រឿងនេះមិនទាន់ចប់សព្វគ្រប់ នៅឡើយទេ។ ពីព្រោះលោកពេត្រុសបានមានប្រសាសន៍បន្ទាប់មកទៀតថា គាត់និងមិត្តភក្តិរបស់គាត់ បាន លះបង់របស់គ្រប់យ៉ាង ដើម្បីដើរតាមព្រះ។ ព្រះយេស៊ូវបានមានបន្ទូលថា របស់អ្វីដែលយើងបានលះបង់ ដើម្បីដើរតាមទ្រង់ មិនអាចប្រៀបផ្ទឹមទៅនឹងអ្វី ដែលយើងនឹងទទួលបាន នៅឯស្ថានសួគ៌ នៅពេលឥឡូវនេះ និងនៅពេលក្រោយៗទៀតនោះឡើយ។ រឿងនេះ បានបង្រៀនមេរៀនសំខាន់មួយដល់យើង គឺថា៖ «មានតែ ព្រះយេស៊ូវមួយគត់ ដែលអាចដកហូតកំហុសរបស់យើងបាន។ មានតែព្រះគុណរបស់ព្រះយេស៊ូវ ការរស់ ឡើងវិញរបស់ទ្រង់ និងព្រះជន្មរបស់ទ្រង់ប៉ុណ្ណោះ ដែលបានផ្តល់កម្លាំង ឱ្យយើងគោរពតាមបញ្ញត្តិរបស់ ទ្រង់នោះ។

`សូមអានគម្ពីររ៉ូម 6:1-11។ តើខទាំងនេះ បានបង្ហាញព្រះគុណរបស់ព្រះ នៅក្នុងជីវិតរបស់ យើងដោយរបៀបណា? តើព្រះគុណរបស់ព្រះ បានដកហូតកំហុស និងអំពើបាបរបស់យើងយ៉ាងដូចម្តេច? តើព្រះគុណរបស់ព្រះ បានធ្វើឱ្យយើងក្លាយជាមនុស្សថ្មី នៅក្នុងទ្រង់ដោយរបៀបណា?`