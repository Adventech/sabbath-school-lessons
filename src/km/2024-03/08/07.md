---
title:  ការសិក្សាបន្ថែម
date:  23/08/2024
---

សូមអាន Ellen G. White, “Blessing the Children,” and “One Thing Thou Lacket,” in _The Desire of Ages_, pages 511-523។

«ព្រះយេស៊ូវស្រឡាញ់កូនក្មេង។ ទ្រង់បានទទួលយកសេចក្តីស្រឡាញ់ ដែលពួកគេមានចំពោះ ទ្រង់។ ពាក្យពេចន៍សរសើរតម្កើងរបស់ពួកគេ គឺជាតន្ត្រីសម្រាប់ទ្រង់។ មិនថា ព្រះយេស៊ូវបានជួបមនុស្ស កុហក និងពិសពុលប៉ុណ្ណោះណានោះទេ ពាក្យពេចន៍របស់កូនក្មេង បានធ្វើឱ្យព្រះទ័យរបស់ព្រះយេស៊ូវ មានអំណរវិញ។ នៅពេលដែលព្រះយេស៊ូវយាងទៅណា ព្រះភ័ក្ត្រ និងព្រះបន្ទូលរបស់ទ្រង់ បានធ្វើឱ្យ កូនក្មេង ស្រឡាញ់ និងជឿទុកចិត្តទ្រង់»។ ដកស្រង់ពី Ellen G. White, _The Desire of Ages_, page 511, adapted។

«អ្នកមាន និងអ្នកមានអំណាចជាច្រើននាក់ អាចនឹងយល់ឃើញថា ព្រះបានសូមឱ្យពួកគេលះបង់ យ៉ាងច្រើន។ ពួកគេក៏ដូចជាអ្នកមានវ័យក្មេង ខាងឯផ្នែកច្បាប់ ដែលបានជួបព្រះយេស៊ូវនោះដែរ។ ពួកគេ មិនចង់លះបង់អ្វីៗគ្រប់យ៉ាង ដែលពួកគេមាន ដើម្បីដើរតាមព្រះយេស៊ូវនោះទេ។ ប៉ុន្តែ អ្នកណាដែលចង់ ដើរតាមព្រះយេស៊ូវ អ្នកទាំងនោះ ត្រូវតែគោរពច្បាប់ដ៏សំខាន់នេះ។ យើងត្រូវតែគោរពព្រះយេស៊ូវ។ ទ្រង់ មិនចង់បានអ្វី ក្រៅពីយើងនោះឡើយ។ ព្រះយេស៊ូវបានបង្រៀនយើងថា យើងត្រូវតែថ្វាយរូបកាយរបស់ យើង ដល់ព្រះទាំងស្រុង។ ជាញឹកញាប់ ព្រះយេស៊ូវបានប្រើពាក្យសម្តីធ្ងន់ៗ ដើម្បីបកស្រាយនូវការបង្រៀន នេះ។ តើហេតុអ្វីបានជាព្រះយេស៊ូវប្រើពាក្យសម្តីធ្ងន់ៗ នៅក្នុងការបង្រៀនរបស់ទ្រង់យ៉ាងដូច្នេះ? ជាញឹកញាប់ ព្រះយេស៊ូវបានប្រើពាក្យសម្តីធ្ងន់ៗ ពីព្រោះពាក្យសម្តីបែបនេះ គឺជាវិធីតែមួយគត់ ដែលអាចឱ្យទ្រង់សង្គ្រោះ យើងបាន។ ដូច្នេះហើយ បានជាទ្រង់បង្គាប់ឱ្យយើងលះបង់របស់ទាំងនោះ ដែលនឹងបំផ្លាញយើង បើសិនជា យើងបានតោងជាប់ ទៅនឹងរបស់ទាំងនោះ»។ ដកស្រង់ពី Ellen G. White, _The Desire of Ages_, page 523, adapted។

**សំណួរពិភាក្សា**

`តើមានវិធីអ្វីខ្លះ ដែលលោកអ្នកអាចជួយក្មេងៗ និងយុវជន ឱ្យបាននៅជាប់ជាមួយនឹងព្រះយេស៊ូវ ហើយ និងក្រុមជំនុំនោះ? តើហេតុអ្វីបានជាការដែលយើងធ្វើបែបនេះ មានសារៈសំខាន់ម្ល៉េះ?`

`មានពេលខ្លះ អ្នកដទៃបាននិយាយថា ពួកគេមិនខ្វល់ខ្វាយអំពីប្រាក់នោះទេ។ ប៉ុន្តែ ពាក្យបែបនេះ មិនមែនជាការពិតនោះឡើយ។ ពីព្រោះមនុស្សគ្រប់គ្នា សុទ្ធតែខ្វល់ខ្វាយអំពីប្រាក់។ ការខ្វល់ខ្វាយអំពី ប្រាក់ មិនមែនជារឿងខុសឆ្គងឡើយ។ ប៉ុន្តែ តើអ្វីទៅជាបញ្ហាពិតប្រាកដ ពាក់ព័ន្ធទៅនឹងប្រាក់នោះ? តើហេតុអ្វីបានជាគ្រីស្ទាន ទាំងអ្នកមាន និងអ្នកក្រ ប្រុងប្រយ័ត្នជាមួយនឹងរបៀបនៃការចាត់ចែងប្រាក់ របស់ពួកគេខ្លាំងម្ល៉េះ?`

`ប្រសិនបើព្រះយេស៊ូវបានសួរលោកអ្នកថា «តើអ្នកចង់ឱ្យខ្ញុំធ្វើអ្វីសម្រាប់អ្នក?» តើលោកអ្នកនឹងឆ្លើយ យ៉ាងដូចម្តេច?`