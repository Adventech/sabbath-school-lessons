---
title:  តើអ្នកចង់ឱ្យខ្ញុំធ្វើអ្វីសម្រាប់អ្នក?
date:  22/08/2024
---

`សូមអានគម្ពីរម៉ាកុស 10:46-52។ តើលោកបារទីមេដែលជាជនពិការភ្នែក បានធ្វើដូចម្តេច នៅពេលដែលព្រះយេស៊ូវបានយាងមកជិតគាត់នោះ?`

នៅក្នុងកណ្ឌគម្ពីរម៉ាកុស រហូតមកដល់ពេលនេះ ព្រះយេស៊ូវបានប្រាប់មនុស្ស សឹងតែគ្រប់គ្នា ដែលទ្រង់បានជួយ កុំឱ្យប្រាប់អ្នកដទៃអំពីបាដិហារ្យ និងអត្តសញ្ញាណរបស់ទ្រង់។ នៅក្នុងសាច់រឿងនៃ គម្ពីរម៉ាកុស 10:46-52 ព្រះយេស៊ូវបម្រុងនឹងចាកចេញពីទីក្រុងយេរីខូរទៅហើយ នៅពេលដែលបុរស ពិការភ្នែកម្នាក់ ឈ្មោះថា លោកបារទីមេ ម្នាក់នេះបានចាប់ផ្តើមស្រែកឡើងនោះ។ លោកបារទីមេ គឺជា អ្នកសុំទាននៅតាមចិញ្ចើមថ្នល់។ «កាលគាត់ឮថា នោះជាព្រះយេស៊ូវអ្នកស្រុកណាសារ៉ែត គាត់ក៏ស្រែក ឡើងថា៖ “ព្រះយេស៊ូវ ជាព្រះរាជវង្សព្រះបាទដាវីឌអើយ! សូមអាណិតមេត្តាទូលបង្គំផង”» (ម៉ាកុស 10:47)។

មនុស្សជាច្រើននាក់បានបន្ទោសបុរសម្នាក់នេះ ហើយប្រាប់ឱ្យគាត់នៅស្ងៀមស្ងាត់។ ប៉ុន្តែគាត់បានស្រែកកាន់តែខ្លាំងឡើងបន្ថែមទៀតថា «មនុស្សជាច្រើនគំរាមគាត់ឲ្យនៅស្ងៀម តែគាត់ស្រែករឹតតែខ្លាំងឡើងថា៖ “ព្រះរាជវង្សព្រះបាទដាវីឌអើយ! សូមអាណិតមេត្តាទូលបង្គំផង!”» (ម៉ាកុស 10:48)។ ពាក្យសម្តីរបស់លោកបារទីមេ បានបង្ហាញថា គាត់បានជឿទៅលើព្រះយេស៊ូវថា ទ្រង់ជាព្រះអង្គសង្គ្រោះ។ ពាក្យសម្តីរបស់គាត់ ក៏បានបង្ហាញថា គាត់បានជឿជាក់ថា ព្រះយេស៊ូវអាចព្យាបាលគាត់បាន។ នៅក្នុង សម័យព្រះយេស៊ូវ ចំពោះពួកសាសន៍យូដា ឈ្មោះព្រះរាជវង្សនៃព្រះបាទដាវីឌ មានអត្ថន័យ2យ៉ាង។ (1) ពួកគេបានជឿថា ព្រះរាជវង្សនៃព្រះបាទដាវីឌ នឹងអង្គុយនៅលើបល្ល័ង្ករបស់ស្តេចដាវីឌ និងធ្វើជាស្តេច នៃសាសន៍អ៊ីស្រាអែលទាំងមូលផង (សូមប្រៀបធៀបជាមួយនឹងបទគម្ពីរអេសាយ ជំពូក11; យេរេមា 23:5, 6; យេរេមាន 33:15; អេសេគាល 34:23, 24; អេសេគាល 37:24; មីកា 5:2-4; សាការី 3:8; សាការី 6:12)។ (2) ពួកសាសន៍យូដាក៏បានជឿថា ព្រះរាជវង្សនៃព្រះបាទដាវីឌ នឹងក្លាយ ទៅជាគ្រូពេទ្យ និងជាអ្នកបណ្តេញអារក្ស។ អ្នកបណ្តេញអារក្ស គឺជាអ្នកដែលដេញអារក្សចេញពីមនុស្ស។

ព្រះយេស៊ូវបានឈប់។ ទ្រង់បានបង្គាប់ឱ្យពួកបណ្តាជន អញ្ជើញលោកបារទីមេ មករកទ្រង់។ ខណៈពេលដែលលោកបារទីមេចូលមករកព្រះយេស៊ូវ នោះទ្រង់បានដោះអាវធំរបស់គាត់។ សកម្មភាព នេះ បានបង្រៀនយើងនូវមេរៀនដ៏សំខាន់បំផុត អំពីលោកបារទីមេ។ ជាដំបូង យើងត្រូវតែយល់ នូវអ្វីដែល ពួកបណ្តាជននៅក្នុងសម័យព្រះយេស៊ូវ បានយល់ឃើញអំពីមនុស្សពិការភ្នែក។ បន្ទាប់មក យើងនឹងអាច យល់ពីមេរៀន អំពីអាវធំរបស់លោកបារទីមេ កាន់តែប្រសើរឡើង។ នៅក្នុងសម័យព្រះយេស៊ូវ ពួកបណ្តាជន បានយល់ឃើញថា ស្ត្រីមេម៉ាយ កុមារកំព្រា និងមនុស្សពិការភ្នែក មិនមែនជាមនុស្សសំខាន់ឡើយ។ ជា ញឹកញាប់ មនុស្សមួយក្រុមនេះ តែងតែជាមនុស្សក្រ និងជាមនុស្សខ្វះខាត។ ពួកគេកំពុងតែស្ថិតនៅក្នុង គ្រោះថ្នាក់នៃការអត់ឃ្លាន។ ពួកគេត្រូវសុំអាហារគេជាញឹកញាប់។ ពួកគេមិនមានប្រាក់ទិញសម្លៀកបំពាក់ កក់ក្តៅឡើយ។ ដូច្នេះហើយ បានជាអាវធំមានសារៈសំខាន់ណាស់។ នៅពេលដែលលោកបារទីមេដោះ អាវធំរបស់គាត់ ទុកនៅខាងក្រោយ នោះគាត់បានបង្ហាញសេចក្តីជំនឿរបស់គាត់ ដែលថា ព្រះនឹងព្យាបាល គាត់។

ព្រះយេស៊ូវមិនបានធ្វើឱ្យលោកបារទីមេខកចិត្តនោះទេ។ នៅក្នុងកណ្ឌគម្ពីរម៉ាកុស អ្នកដែល ចូលមករកព្រះយេស៊ូវ តែងតែទទួលបានជំនួយ ដែលពួកគេត្រូវការជានិច្ច។ ព្រះយេស៊ូវបានសួរលោក បារទីមេថា គាត់ចង់បានអ្វី។ បុរសពិការភ្នែកម្នាក់នេះ បានសូមឱ្យព្រះយេស៊ូវធ្វើឱ្យភ្នែករបស់គាត់បានភ្លឺ។ ព្រះយេស៊ូវបានព្យាបាលគាត់ ដោយមិនបង្អង់។ មនុស្សពិការភ្នែកម្នាក់នេះ បានដើរតាមព្រះយេស៊ូវ នៅ តាមដងផ្លូវ។ រឿងនេះ បានបង្ហាញយើងថា ការធ្វើជាសិស្សរបស់ព្រះយេស៊ូវ គឺស្តីអំពីការមើលឃើញជីវិត ដោយប្រើភ្នែកថ្មី។ យើងនឹងធ្វើតាមព្រះយេស៊ូវ ទៅតាមរបៀបដែលទ្រង់បានដឹកនាំយើង។