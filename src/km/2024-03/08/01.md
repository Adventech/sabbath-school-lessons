---
title:  ព្រះយេស៊ូវបានបង្រៀនសិស្សរបស់ទ្រង់ វគ្គ2
date:  17/08/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 10:1-12; ម៉ាកុស 10:13-16; ម៉ាកុស 10:17-31; ម៉ាកុស 10:32-45; ម៉ាកុស 10:46-52។

> <p>ខចងចាំ</p>
> «ដ្បិតកូនមនុស្សបានមក មិនមែនឲ្យគេបម្រើលោកទេ គឺមកដើម្បីបម្រើគេវិញ ទាំងប្រគល់ ជីវិតខ្លួន ជាថ្លៃលោះដល់មនុស្សជាច្រើន» (ម៉ាកុស 10:45)។

សប្តាហ៍នេ យើងនឹងសិក្សាបទគម្ពីរម៉ាកុស ជំពូក10។ នៅក្នុងជំពូកនេះ ព្រះយេស៊ូវបាន បញ្ចប់ការបង្រៀនសិស្សរបស់ទ្រង់ អំពីការសុគតរបស់ទ្រង់នៅលើឈើឆ្កាង ដែលនឹងត្រូវមកដល់ នោះ។ ជំពូកពាក់កណ្តាលទៀត គឺស្តីអំពីសិស្សរបស់ទ្រង់។ ផ្នែកពាក់កណ្តាលទៀតនេះ មានមេរៀន សំខាន់ៗ សម្រាប់សិស្សរបស់ព្រះយេស៊ូវ។ យើងបានរៀនមេរៀនទាំងនេះ មកពីការជួបជំុរបស់ទ្រង់ ជាមួយមនុស្សដទៃទៀត។ ពួកផារីស៊ីដែលជាក្រុមមេដឹកនាំនៃសាសន៍យូដា បានចូលមកប្រកែកជាមួយ នឹងព្រះយេស៊ូវ ទាក់ទងទៅនឹងប្រធានបទនៃការលែងលះ។ ឪពុកម្តាយបាននាំកូនៗរបស់ពួកគេ មក ឯព្រះយេស៊ូវ ដើម្បីឱ្យទ្រង់ប្រទានពរដល់ពួកគេ។ បុរសអ្នកមានម្នាក់ បានសួរសំណួរព្រះយេស៊ូវ អំពី ជីវិតអស់កល្ប។ បុរសពិការភ្នែកម្នាក់ ក៏បានសូមឱ្យព្រះយេស៊ូវព្យាបាលគាត់ផងដែរ។

បទគម្ពីរម៉ាកុស ជំពូក10 មានមេរៀនសំខាន់ៗ ស្តីអំពីការដើរតាមព្រះយេស៊ូវ និងស្តីអំពីរបៀបដែលយើងត្រូវធ្វើកិច្ចការនេះ នៅក្នុងជីវិតប្រចាំថ្ងៃរបស់យើង។ លោកម៉ាកុសបានរៀបរាប់អំពី អាពាហ៍ពិពាហ៍ កូនចៅ ប្រាក់កាស រង្វាន់ និងតម្លៃនៃការធ្វើតាមព្រះយេស៊ូវ។ ព្រះយេស៊ូវក៏បានព្យាបាល មនុស្សពិការភ្នែកម្នាក់ទៀតដែរ (ម៉ាកុស 10:46-52; សូមប្រៀបធៀបជាមួយនឹងគម្ពីរម៉ាកុស 8:22-26)។ លោកម៉ាកុសក៏បានផ្តល់គំរូដ៏ល្អមួយដល់យើង ស្តីអំពីការដើរតាមព្រះយេស៊ូវ និង គោលដៅនៃការដែលយើងដើរតាមទ្រង់ (ម៉ាកុស 10:17-45)។

មេរៀនទាំងនេះ បានជួយឱ្យសិស្សរបស់ព្រះយេស៊ូវ ក្លាយជាសិស្សដ៏ល្អប្រសើរ។ មេរៀន ទាំងនេះ មិនត្រឹមតែសម្រាប់សិស្សរបស់ព្រះយេស៊ូវ កាលពី2000ឆ្នាំមុននោះទេ។ មេរៀនទាំងនេះ ក៏សម្រាប់យើង នៅសព្វថ្ងៃនេះផងដែរ។