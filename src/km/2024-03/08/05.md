---
title:  តើអ្នករាល់គ្នាអាចនឹងរងទុក្ខនូវអ្វី ដែលខ្ញុំនឹងត្រូវរងទុក្ខនោះដែរឬទេ?
date:  21/08/2024
---

`សូមអានគម្ពីរម៉ាកុស 10:32-45។ តើខទាំងនេះ បានបង្ហាញថា សិស្សរបស់ព្រះយេស៊ូវមិនបានយល់ពីកិច្ចការរបស់ទ្រង់នៅលើផែនដីនេះ និងមិនយល់ពីអត្ថន័យនៃការដើរតាមទ្រង់នោះយ៉ាង ដូចម្តេច?`

នៅក្នុងដំណើររបស់ទ្រង់ ព្រះយេស៊ូវបានធ្វើដំណើរ ទៅជិតទីក្រុងយេរូសាឡិម។ នៅតាមផ្លូវ ទ្រង់បានប្រាប់សិស្សរបស់ទ្រង់ នូវអ្វីដែលត្រូវកើតឡើងដល់ទ្រង់ នៅទីនោះ។ ព្រះយេស៊ូវបានមានបន្ទូល អំពីការសុគត និងការរស់ឡើងវិញរបស់ទ្រង់ ដែលនឹងត្រូវមកដល់ នៅពេលខាងមុននេះ។ ប៉ុន្តែ សិស្ស របស់ព្រះយេស៊ូវ មិនចង់ឮ ឬជឿទៅលើដំណឹងនេះទេ។ នៅពេលដែលលោកអ្នកមិនចង់ឮរឿងអ្វីមួយ លោកអ្នកអាចបដិសេធវា បានយ៉ាងងាយមែនទេ?

លោកយ៉ាកុប និងលោកយ៉ូហាន ហាក់ដូចជាបានធ្វើដូច្នេះ នៅពេលដែលពួកគេចូលទៅសុំជំនួយពីព្រះយេស៊ូវ។ ព្រះយេស៊ូវបានសួរពួកគេ នូវព័ត៌មានបន្ថែមទៀត។ លោកយ៉ាកុប និងលោកយ៉ូហាន បាននិយាយថា ពួកគេចង់អង្គុយនៅខាងស្តាំ និងខាងឆ្វេងព្រះយេស៊ូវ នៅពេលដែលព្រះបានលើកតម្កើង ទ្រង់។

ព្រះយេស៊ូវចង់ឱ្យលោកយ៉ាកុប និងលោកយ៉ូហានយល់ នូវអ្វីដែលពួកគេកំពុងតែសួរទៅទ្រង់ នោះ។ ដូច្នេះហើយ ព្រះយេស៊ូវបានសួរពួកគេថា តើពួកគេអាចទទួលរងនូវអ្វី ដែលទ្រង់នឹងត្រូវរងទុក្ខនោះ ដែរឬទេ។ ព្រះយេស៊ូវនឹងត្រូវរងទុក្ខ នៅក្នុងសួនច្បារគែតសេម៉ានី និងនៅលើឈើឆ្កាង (សូមប្រៀបធៀប ជាមួយនឹងគម្ពីរម៉ាកុស 14:36)។ ព្រះយេស៊ូវនឹងត្រូវសុគត ហើយទ្រង់នឹងត្រូវគេបញ្ចុះនៅក្នុងផ្នូរ (ម៉ាកុស 15:33-47) ដូចជាលោកយ៉ូហាន បាទីស្ទ បានជ្រមុជទឹកទ្រង់ ទៅក្នុងទឹកយ៉ាងដូច្នេះដែរ (សូមអានបទគម្ពីរម៉ាកុស ជំពូក1)។

ប៉ុន្តែ លោកយ៉ាកុប និងលោកយ៉ូហាន មិនបានយល់នូវអ្វី ដែលព្រះយេស៊ូវកំពុងតែមានបន្ទូល នោះទេ។ ពួកគេបានជម្រាបទ្រង់ថា ប្រាកដណាស់ ពួកគេអាចនឹងរងនូវអ្វីដែលទ្រង់នឹងត្រូវរងទុក្ខនោះ។ បន្ទាប់មក ព្រះយេស៊ូវបានប្រាប់ពួកគេថា ពួកគេនឹងត្រូវរងទុក្ខដើម្បីទ្រង់។ នៅក្នុងចំណោមសិស្សទាំង 12នាក់ លោកយ៉ាកុបគឺជាសិស្សម្នាក់ ដែលបានស្លាប់ ដោយព្រោះសេចក្តីជំនឿរបស់គាត់ (កិច្ចការ 12:2)។ នៅក្នុងចំណោមសិស្សទាំង12នាក់ លោកយ៉ូហានមានជីវិតរស់យូរជាងគេ។ គាត់ត្រូវបាន គេបញ្ជូន ឱ្យទៅរស់នៅលើកោះប៉ាត់មុ៉ស (វិវរណៈ 1:9)។ ព្រះយេស៊ូវបានមានបន្ទូលថា ព្រះនឹងសម្រេច ព្រះទ័យថា អ្នកណានឹងត្រូវអង្គុយ នៅក្បែរព្រះយេស៊ូវ នៅក្នុងនគររបស់ព្រះ។

`តើសិស្សដទៃទៀតមានអារម្មណ៍យ៉ាងណា នៅពេលដែលពួកគេបានឮ នូវអ្វីដែលលោកយ៉ាកុប និងលោកយ៉ូហាន បានសុំទ្រង់នោះ? ពួកគេបានខឹងចំពោះលោកយ៉ាកុប និងលោកយ៉ូហាន (ម៉ាកុស 10:41)។`

បន្ទាប់មក ព្រះយេស៊ូវបានបង្រៀនមេរៀនសំខាន់បំផុត ដល់សិស្សរបស់ទ្រង់។ ព្រះយេស៊ូវ បានប្រាប់ពួកគេថា គ្មានអ្នកដឹកនាំនៃសាសន៍ណា បានប្រើការគ្រប់គ្រងរបស់ពួកគេ ដើម្បីឱ្យពួកគេមាន អំណាច និងទ្រព្យសម្បត្តិ កាន់តែខ្លាំងឡើង។ ប៉ុន្តែ នៅក្នុងនគររបស់ព្រះ សិស្សរបស់ទ្រង់តែងតែប្រើ អំណោយទាន និងកម្លាំងរបស់ពួកគេ ដើម្បីធ្វើជាទីបញ្ចេញពរដល់អ្នកដទៃ។ ព្រះយេស៊ូវជាស្តេចនៃនគរ របស់ព្រះ។ នៅក្នុងនាមជាស្តេច ទ្រង់បាននាំផ្លូវទៅកាន់នគររបស់ព្រះ។ ទ្រង់បានបង្ហាញយើង ពីរបៀប ទៅទីនោះ។ តើដោយរបៀបណា? គឺតាមរយៈការលះបង់ព្រះជន្មរបស់ទ្រង់ ទុកជាថ្លៃលោះអំពើបាបរបស់ យើងនោះឯង។ ដំណឹងនេះ មិនមែនជាអ្វីដែលសិស្សរបស់ទ្រង់ បានរំពឹងទុក ឬចង់ឮនោះឡើយ។