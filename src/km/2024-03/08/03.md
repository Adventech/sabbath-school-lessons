---
title:  ព្រះយេស៊ូវ និងកូនក្មេង
date:  19/08/2024
---

`តើព្រះយេស៊ូវបានធ្វើអ្វីសម្រាប់ឪពុកម្តាយ ដែលបាននាំកូនៗរបស់ពួកគេ មកថ្វាយទ្រង់នោះ? សូមអានគម្ពីរម៉ាកុស 10:13-16។`

នៅក្នុងសម័យព្រះគម្ពីរ ពួកបណ្តាជនចង់ឱ្យខ្លួនគេ មានកូនណាស់។ ប៉ុន្តែ ប្រសិនបើកូននោះ បានកើត ដោយខ្វះអវយវះណាមួយ ឪពុកម្តាយតែងតែទុកកូននោះ ឱ្យស្លាប់នៅលើថ្ម ឬបោះកូននោះ ចូល ទៅក្នុងទឹកទន្លេ។ ពួកបណ្តាជនចង់បានកូនប្រុសជាងកូនស្រី។ មានពេលខ្លះ ឪពុកម្តាយបានទុកកូនស្រី ឱ្យស្លាប់ក្រោមកំដៅថ្ងៃ ឬក្រោមភ្លៀង។ ទន្ទឹមគ្នានេះ ក៏មានមនុស្សមកសង្គ្រោះទារកទាំងនេះ ហើយបាន លក់ពួកគេ ឱ្យធ្វើជាទាសករវិញ នៅពេលដែលពួកគេធំឡើង។ ដូច្នេះហើយ ខណៈពេលដែលពួកបណ្តាជន ចង់មានកូន មនុស្សចាស់តែងតែស្រឡាញ់កូនៗ លំអៀងជានិច្ច។ ពួកបណ្តាជនបានបង្ហាញទង្វើ ដូចជា កូនៗរបស់ពួកគេ ជាទាសករអ៊ីចឹង (កាឡាទី 4:1, 2)។

សិស្សរបស់ព្រះយេស៊ូវមិនបានយល់ច្បាស់ ពីការបង្រៀនរបស់ព្រះយេស៊ូវ នៅក្នុងបទគម្ពីរ ម៉ាកុស ជំពូក9 ដែលបានចែងអំពីការទទួលយកនគររបស់ព្រះ ដោយប្រើទំនុកចិត្ត និងសេចក្តីជំនឿរបស់ កូនក្មេង (ម៉ាកុស 9:33-37)។ ឥឡូវនេះ ពួកសិស្សបានស្តីបន្ទោសឱ្យមនុស្ស ដែលបាននាំកូនៗរបស់ ពួកគេ មកជួបនឹងព្រះយេស៊ូវ ដើម្បីឱ្យទ្រង់ប្រទានព្រះពរ។ ពួកសិស្សអាចនឹងគិតថា ព្រះយេស៊ូវមិនមាន ពេលគ្រប់គ្រាន់ ដើម្បីឱ្យទ្រង់ធ្វើកិច្ចការដ៏តូចនេះបានឡើយ។

ការយល់ខុសរបស់ពួកសិស្ស បានធ្វើឱ្យព្រះយេស៊ូវខកព្រះទ័យ។ នៅក្នុងកណ្ឌគម្ពីរម៉ាកុស មានពេលខ្លះ ព្រះយេស៊ូវបានបញ្ចេញអារម្មណ៍តានតឹងមួយចំនួន។ មានពេលមួយ នៅពេលដែលពួក បណ្តាជនបានព្យាយាម រារាំងកូនក្មេងមិនឱ្យចូលទៅយកព្រះពរពីទ្រង់នោះ។ បទពិសោធន៍នេះ បាន បង្រៀនយើងថា ព្រះយេស៊ូវបានគិតថា ក្មេងៗមានសារៈសំខាន់ជាទីបំផុត។

ព្រះយេស៊ូវបានទទូចថា ពួកសិស្សមិនត្រូវរារាំងក្មេងៗ មិនឱ្យចូលមករកទ្រង់នោះឡើយ។ តើហេតុអ្វី? នោះគឺដោយសារតែនគររបស់ព្រះ គឺជាកម្មសិទ្ធរបស់ក្មេងៗនោះឯង។ យើងត្រូវតែទទួលយក នគររបស់ព្រះ ជាមួយនឹងទំនុកចិត្ត និងជំនឿចិត្ត ដូចដែលកូនក្មេងមាន ចំពោះសេចក្តីស្រឡាញ់នៃឪពុក ម្តាយរបស់គាត់យ៉ាងដូច្នោះដែរ។

«សូមកុំឱ្យទង្វើរបស់លោកអ្នក ធ្វើឱ្យអ្នកដទៃយល់ខុសពីព្រះយេស៊ូវនោះទេ។ សូមកុំឱ្យរារាំង ក្មេងណាម្នាក់ ចេញពីព្រះយេស៊ូវដោយវិញ្ញាណអាក្រក់ និងកាចសាហាវរបស់លោកអ្នកនោះដែរ។ សូម ផ្តល់ហេតុផលដល់កូនៗ ដើម្បីឱ្យពួកគេមានអារម្មណ៍ថា នគរស្ថានសួគ៌ គឺជាកន្លែងដ៏ប្រណីត បើសិនជា កូនៗបានទៅដល់ទីនោះ។ សូមកុំនិយាយអំពីសាសនា នៅក្នុងរបៀបមួយដែលក្មេងៗមិនអាចយល់ នោះទេ។ សូមបង្ហាញក្មេងៗថា លោកអ្នកបានរំពឹងថា ពួកគេនឹងទទួលយកព្រះយេស៊ូវ នៅពេលដែល ពួកគេនៅក្មេង។ សូមបង្ហាញពួកគេថា សាសនាគ្រីស្ទ គឺជាសាសនានៃសេចក្តីអំណរ។ សូមឱ្យពួកគេមើលឃើញជីវិតរបស់លោកអ្នក ដែលការចូលមកឯព្រះយេស៊ូវ មិនមែនជាចុងបញ្ចប់នៃរឿងគ្រប់យ៉ាង ដែលបានធ្វើឱ្យជីវិតនេះសប្បាយរីករាយនោះឡើយ»។ ដកស្រង់ពី Ellen G. White, _The Ministry of Healing_, pages 43, 44, adapted។

`តើលោកអ្នកអាចក្លាយទៅជាគំរូរបស់ព្រះយេស៊ូវ ទៅកាន់ក្មេងៗនៅជុំវិញលោកអ្នកដោយរបៀបណា? តើលោកអ្នកអាចបង្ហាញសេចក្តីស្រឡាញ់ដល់ពួកគេយ៉ាងដូចម្តេច?`