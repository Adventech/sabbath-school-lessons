---
title:  ដំណឹងល្អពីក្នុងទៅក្រៅ
date:  03/08/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 7:1-13; ម៉ាកុស 7:14-19; ម៉ាកុស 7:24-30; ម៉ាកុស 7:31-37; ម៉ាកុស 8:11-13។

> <p>ខចងចាំ</p>
> «គ្មានអ្វីពីខាងក្រៅ ចូលទៅក្នុងខ្លួនមនុស្ស ដែលអាចនឹងធ្វើឲ្យស្មោកគ្រោកបានទេ គឺជាសេចក្តីដែលចេញពីមនុស្សមកទេតើ ដែលធ្វើឲ្យស្មោកគ្រោកវិញ» (ម៉ាកុស 7:15)។

សប្តាហ៍នេ យើងនឹងសិក្សាបទគម្ពីរម៉ាកុស ជំពូក7 រួមទាំងម៉ាកុស ជំពូក8 ពាក់កណ្តាល ទៀតផងដែរ។ នៅដើមនៃបទគម្ពីរម៉ាកុស ជំពូក7 ព្រះយេស៊ូវបានធ្វើឱ្យពួកមេដឹកនៃសាសន៍យូដាខឹង សម្បារ ដោយសារតែទ្រង់បានបដិសេធគោលគំនិត និងការបង្រៀនក្លែងក្លាយរបស់ពួកគេ។ ព្រះយេស៊ូវ បានបដិសេធរឿងទាំងនេះ នៅក្នុងវិធីមួយ ដែលបានបង្ហាញថា សព្វថ្ងៃនេះ ទ្រង់បានគាំទ្ររឿងដ៏សំខាន់ បំផុត នៅក្នុងជីវិតរបស់អ្នកគ្រីស្ទាន។ សប្តាហ៍នេះ យើងនឹងដឹងថា ចំណុចនេះ មានន័យយ៉ាងណា។

បន្ទាប់មក ព្រះយេស៊ូវបាននិទានរឿងប្រៀបប្រដូចមួយ។ រឿងនេះ បានជួយឱ្យពួកបណ្តាជន យល់អំពីសេចក្តីជំនឿពិតប្រាកដ។

បន្ទាប់ពីរឿងទាំងនេះ ព្រះយេស៊ូវបានចូលទៅក្នុងទីក្រុងទីរ៉ុស និងទីក្រុងស៊ីដូន។ នៅទីនោះ គាត់បានជួបនឹងស្ត្រីម្នាក់ ដែលជាមនុស្សតែម្នាក់គត់ នៅក្នុងកណ្ឌគម្ពីរម៉ាថាយ ម៉ាកុស លូកា ឬយ៉ូហាន ដែលបានប្រកែកឈ្នះព្រះយេស៊ូវ។ ព្រះយេស៊ូវបានប្រទានដល់នាង នូវអ្វីដែលនាងបានទូលសូម ដោយសារសេចក្តីជំនឿរបស់នាង។

បទគម្ពីរម៉ាកុស ជំពូក7 បានបង្រៀនយើងនូវមេរៀនដ៏សំខាន់មួយ ស្តីអំពីបាដិហារ្យ។ បាដិហារ្យ គឺជារឿងដ៏អស្ចារ្យបំផុត។ ប៉ុន្តែ បាដិហារ្យតែមួយមុខ មិនអាចបើកចិត្ត ទទួលយកសេចក្តី ពិតនៃព្រះគម្ពីរបានទេ។ សូមក្រឡេកមើលអ្នកដឹកនាំនៃសាសន៍អ៊ីស្រាអែល តើបាដិហារ្យរបស់ព្រះយេស៊ូវ មានឥទ្ធិពលចំពោះពួកគេ មែនទេ? ទេ មិនមែនដូច្នេះឡើយ ផ្ទុយទៅវិញ ពួកគេបានបដិសេធទ្រង់វិញ។

នៅក្នុងបទគម្ពីរម៉ាកុស ជំពូក8 យើងនឹងក្រឡកមើលថា តើនំប័ុងអាចក្លាយជារូបស័ព្ទតំណាង ឱ្យច្បាប់ និងការបង្រៀនរបស់មនុស្សលោកបានដោយរបៀបណា។ រឿងនៅក្នុងសប្តាហ៍នេះ មានផ្ទុក មេរៀនសំខាន់ៗ ទាក់ទងទៅនឹងជីវិត និងការថ្វាយបង្គំខាងឯវិញ្ញាណ។