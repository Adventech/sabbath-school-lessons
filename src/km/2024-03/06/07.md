---
title:  ការសិក្សាបន្ថែម
date:  09/08/2024
---

សូមអាន Ellen G. White, “Tradition,” “Barriers Broken Down,” and “The True Sign,” in _The Desire of Ages_, pages 395-409។

«សព្វថ្ងៃនេះ អ្នកគ្រីស្ទានជាច្រើននាក់ បានលាក់អាថ៌កំបាំងនៃសេចក្តីប៉ងប្រាថ្នារបស់ពួកគេ នៅក្នុងចិត្ត។ ពួកគេចង់ឱ្យអ្នកដទៃសរសើរពួកគេ។ សព្វថ្ងៃនេះ អំពើបាបនេះ បានមាននៅក្នុងចិត្ត នៃ សិស្សរបស់ព្រះភាគច្រើន ដូចដែលវាបានធ្វើនៅក្នុងសម័យព្រះគម្ពីរយ៉ាងដូច្នោះដែរ។ បំណងប្រាថ្នាដ៏ អាថ៌កំបាំងនេះ នឹងបំផ្លាញកិច្ចការ ដែលយើងបានធ្វើសម្រាប់ព្រះយេស៊ូវ ព្រមទាំងធ្វើបាបដល់មិត្តភាព ដែលយើងមាន ជាមួយនឹងអ្នកដទៃផងដែរ។ ដូច្នេះហើយ រាស្ត្ររបស់ព្រះជាច្រើននាក់ មានបំណងចង់ ឱ្យអ្នកដទៃ គោរព និងសរសើរពួកគេ។ នៅពេលដែលយើងស្រឡាញ់ខ្លួនយើង ហើយចង់ឱ្យខ្លួនយើង បានសង្គ្រោះ តាមវិធីងាយៗ នោះយើងនឹងយកច្បាប់របស់មនុស្សលោក មកជំនួសបញ្ញត្តិរបស់ព្រះហើយ។ ពាក្យពេចន៍ ដែលព្រះយេស៊ូវបានព្រមានដល់សិស្សរបស់ទ្រង់ ក៏ជាការដាស់តឿនសម្រាប់យើងដែរ។ ព្រះយេស៊ូវបានមានបន្ទូលទៅពួកគេថា សូម “ប្រុងប្រយ័ត្ន”។ “សូមប្រុងប្រយ័ត្ននឹងដំបែរបស់ពួកផារីស៊ី និងរបស់ហេរ៉ូឌ ឲ្យមែនទែន”» (ម៉ាកុស 8:15)។

«សាសនារបស់ព្រះយេស៊ូវ គឺជាសាសនាស្មោះត្រង់ និងបរិសុទ្ធ។ ដូច្នេះហើយ នៅពេលដែល ព្រះវិញ្ញាណបរិសុទ្ធ បានសណ្ឋិតនៅក្នុងចិត្តរបស់យើង នោះយើងនឹងចង់ថ្វាយសិរីល្អ និងសរសើរតម្កើង ព្រះជាមិនខាន។ ដ្បិតមានតែទ្រង់មួយគត់ ដែលមានអំណាចគ្រប់គ្រាន់ នៅក្នុងការដកហូតអំនួតទាំងអស់ ចេញពីចិត្តរបស់យើង និងមានអំណាច នៅក្នុងការផ្លាស់ប្តូរយើង។ នៅពេលដែលការផ្លាស់ប្តូរ បានកើត ឡើង នៅក្នុងជីវិតរបស់យើង នោះយើងនឹងបានដឹងថា ព្រះកំពុងតែធ្វើការហើយ។ ដូច្នេះហើយ សេចក្តី ជំនឿគួរតែបំផ្លាញគំនិតអាត្មានិយម នៅក្នុងចិត្តរបស់យើង។ សេចក្តីជំនឿគួរតែធ្វើឱ្យយើង ស្វែងរកការ លើកតម្កើងព្រះ មិនមែនលើកតម្កើងខ្លួននោះឡើយ។ នៅពេលដែលរឿងទាំងនេះ បានកើតឡើង នៅ ក្នុងជីវិតរបស់យើង នោះមានន័យថា យើងកំពុងតែគោរពតាមទ្រង់ហើយ។ ព្រះយេស៊ូវបានមានបន្ទូលថា “ឱព្រះវរបិតាអើយ សូមតម្កើងព្រះនាមទ្រង់ឡើង” (យ៉ូហាន 12:28)។ ព្រះយេស៊ូវបានធ្វើតាមច្បាប់នេះ ពេញមួយជីវិតទ្រង់។ ប្រសិនបើយើងធ្វើតាមព្រះយេស៊ូវ នោះយើងក៏ត្រូវតែធ្វើតាមច្បាប់សំខាន់នេះដែរ។ ព្រះយេស៊ូវបានបង្គាប់ឱ្យយើង “ប្រព្រឹត្តដូចជាទ្រង់ដែរ”» (យ៉ូហានទី1 2:3)។ ដកស្រង់ពី Ellen G. White, _The Desire of Ages_, page 409, adapted។

**សំណួរពិភាក្សា**

`នៅក្នុងនាមជាគ្រីស្ទាន តើលោកអ្នកបានធ្វើអ្វីខ្លះ ដើម្បីរក្សាចិត្តរបស់លោកអ្នក ឱ្យបានស្អាតនោះ?`

`តើមនុស្ស «មិនស្អាត» នៅក្នុងសហគមន៍របស់លោកអ្នក ជាអ្នកណា? តើលោកអ្នកអាចធ្វើអ្វីខ្លះ ដើម្បី ចែកចាយដំណឹងល្អអំពីព្រះយេស៊ូវ ជាមួយនឹងពួកគេនោះ?`

`តើលោកអ្នក និងសមាជិកនៅក្នុងថ្នាក់របស់លោកអ្នកអាចធ្វើអ្វីខ្លះ ដើម្បីចែកចាយដំណឹងល្អ អំពី ព្រះយេស៊ូវ ជាមួយនឹងអ្នកដទៃ តាមវិធីតូចតាចនោះ?`