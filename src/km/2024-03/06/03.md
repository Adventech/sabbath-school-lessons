---
title:  សម្អាតដៃ ឬសម្អាតចិត្ត?
date:  05/08/2024
---

`សូមអានគម្ពីរម៉ាកុស 7:14-19។ តើព្រះយេស៊ូចង់មានន័យយ៉ាងណា នៅពេលដែលទ្រង់បាននិយាយរឿងប្រៀបប្រដូច នៅក្នុងខគម្ពីរម៉ាកុស 7:15 នោះ?`

មនុស្សជាច្រើននាក់ បានយល់ច្រឡំនឹងពាក្យពេចន៍របស់ព្រះយេស៊ូវ នៅក្នុងគម្ពីរម៉ាកុស 7:14-19។ តើព្រះយេស៊ូវកំពុងតែមានបន្ទូលថា មនុស្សមិនចាំបាច់ខ្វល់ខ្វាយ អំពីការកាន់បញ្ញត្តិខាង ឯអាហារ នៅក្នុងបទគម្ពីរលេវីវិន័យ ជំពូក11 ដែរឬទេ? តើសេវេនដេយអាត់វេនទីស្ទមានកំហុសដែរឬទេ ដោយបានបង្រៀនថា ក្រុមជំនុំដែលបានបរិភោគសាច់ គួរតែបរិភោគសាច់ស្អាត ពីបញ្ជីនៃសត្វ ស្អាត នៅក្នុងបទគម្ពីរលេវីវិន័យ ជំពូក11 នេះ?

ចំណុចទី1 យើងត្រូវចាំថា ព្រះយេស៊ូវទើបតែបានផ្តល់ហេតុផលថា ហេតុអ្វីបានជាត្រូវតែគោរព បញ្ញត្តិរបស់លោកម៉ូសេ (ម៉ាកុស 7:6-13)។ ដូច្នេះហើយ បន្ទាប់ពីនេះទៅ តើលោកអ្នកគិតថា ទ្រង់ នឹងមានបន្ទូលថា យើងមិនចាំបាច់ធ្វើតាមបញ្ញត្តិខាងឯអាហារ ដែលព្រះបានប្រទានដល់លោកម៉ូសេ (សូមអានគម្ពីរម៉ាកុស 7:14-19) ដែរឬទេ? ទេ មិនមែនដូច្នោះឡើយ។ ចំណុចទី2 ច្បាប់ខាងឯ អាហារ ដែលពួកអ្នកដឹកនាំនៃសាសន៍យូដាបានបង្រៀន មិនបានស្រង់ចេញពីគម្ពីរសញ្ញាចាស់នោះទេ។ ច្បាប់ខាងឯអាហាររបស់លោកម៉ូសេ បានមានប្រភពចេញមកពីគម្ពីរសញ្ញាចាស់។ ចំណុចទី3 តើគម្ពីរម៉ាកុស 7:19 ពិតជាចង់បង្ហាញថា ច្បាប់ខាងឯអាហារ ដែលពួកអ្នកដឹកនាំនៃសាសន៍យូដាបានបង្កើត គឺជាច្បាប់មិនត្រឹមត្រូវ។ ច្បាប់មួយនៅក្នុងចំណោមច្បាប់ទាំងនេះ បានចែងថា ប្រសិនបើ សាសន៍យូដាបានពាល់អាហារដែល សាសន៍ដទៃបានពាល់ នោះមានន័យថា អាហារនោះ នឹងធ្វើឱ្យជនជាតិយូដាម្នាក់នេះហ្មងសៅ។

`តើអ្វីដែលធ្វើឱ្យចិត្តរបស់មនុស្សហ្មងសៅ? សូមអានគម្ពីរម៉ាកុស 7:20-23 សម្រាប់ ចម្លើយរបស់ព្រះយេស៊ូវ។`

នៅក្នុងគម្ពីរម៉ាកុស 7:19 ព្រះយេស៊ូវបានមានបន្ទូលថា អាហារមិនមែនចូលទៅក្នុងចិត្ត នោះទេ តែវាបានចូលទៅក្នុងក្រពះ តាមរយៈរូបកាយវិញ។ ប៉ុន្តែ នៅក្នុងគម្ពីរម៉ាកុស 7:21-23 ព្រះយេស៊ូវបានប្រទានបញ្ជីនៃទង្វើអាក្រក់ និងអំពើបាប ដែលបានចាប់ផ្តើមឡើង ដោយគំនិតអាក្រក់ ហើយត្រូវបញ្ចប់ទៅ ដោយទង្វើអាក្រក់វិញ។

នៅក្នុងគម្ពីរម៉ាកុស 7:10 ព្រះយេស៊ូវបានរួមបញ្ចូល នូវការរំលងបញ្ញត្តិទី5 ទៅក្នុងបញ្ជី នៃទង្វើអាក្រក់ និងអំពើបាបផងដែរ។ បញ្ញត្តិទី5 គឺជាការគោរពឪពុកម្តាយរបស់លោកអ្នក។ រាល់បញ្ញត្តិ ទាំងអស់ ដែលបានមកពីផ្នែកទី2នៃបញ្ញត្តិ ក៏បានរួមបញ្ចូល នៅក្នុងបញ្ជីរបស់ព្រះយេស៊ូវដែរ។ នៅក្នុង គម្ពីរម៉ាកុស 7:7 ព្រះយេស៊ូវក៏បានមានបន្ទូល អំពីការថ្វាយបង្គំដែលឥតប្រយោជន៍ផងដែរ។ ពោល គឺថា នៅពេលណាដែលយើងបានរំលងបញ្ញត្តិទាំង4ដំបូង នោះមានន័យថា ការថ្វាយបង្គំរបស់យើង គឺជាការ ថ្វាយបង្គំដែលឥតប្រយោជន៍ហើយ។ ដូច្នេះហើយ រឿងនៅក្នុងបទគម្ពីរម៉ាកុស ជំពូក7 នេះ បានបង្ហាញ យើងថា ព្រះយេស៊ូវបានគាំទ្របញ្ញត្តិរបស់ព្រះ។

`លោកអ្នកប្រហែលជាបានដឹង និងបានយល់ នូវគោលជំនឿ និងការបង្រៀន ដែលត្រឹមត្រូវ រួចរាល់ហើយ ប៉ុន្តែ តើអ្នកណាជាម្ចាស់ចិត្តរបស់លោកអ្នក? ព្រះ ឬក៏សាតាំង?`