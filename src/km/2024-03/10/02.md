---
title:  កាក់តូចចំនួន2ស្លឹង
date:  01/09/2024
---

`សូមអានគម្ពីរម៉ាកុស 12:41-44។ តើស្ត្រីមេម៉ាយបានថ្វាយកាក់ប៉ុន្មានស្លឹង? តើព្រះយេស៊ូវ បានមានបន្ទូល អំពីតង្វាយបន្តិចបន្តួចរបស់គាត់យ៉ាងដូចម្តេច?`

ព្រះវិហារយេរូសាឡិម ជាសំណង់អគារដ៏ស្រស់ស្អាតបំផុត។ មនុស្សជាច្រើននាក់ បាននាំតង្វាយ មកក្នុងព្រះវិហារនេះ។ ប្រអប់តង្វាយ នៅក្នុងកន្លែងថ្វាយបង្គំរបស់ស្ត្រី ដែលនៅជាប់នឹងព្រះវិហារនេះ មាន ចំនួន13ប្រអប់។ កន្លែងថ្វាយបង្គំរបស់ស្ត្រី គឺជាកន្លែងដែលបានអនុញ្ញាត ឱ្យស្ត្រីចូលទៅថ្វាយបង្គំព្រះ។ ព្រះយេស៊ូវកំពុងតែគង់ នៅក្នុងកន្លែងថ្វាយបង្គំរបស់ស្ត្រី នៅពេលដែលទ្រង់បានឃើញស្ត្រីមេម៉ាយម្នាក់ ចូលទៅជិតប្រអប់តង្វាយ1។ នាងបានដាក់ «ឡេបតា (Lepta)» 2ស្លឹង។ ឡេបតា គឺជាប្រាក់កាក់តូចៗ ដែលមិនសូវមានតម្លៃ។ ជារៀងរាល់ថ្ងៃ អ្នកធ្វើការនៅក្នុងសម័យនោះ បានរកបានប្រាក់កាក់មួយបែប ទៀត ដែលមានឈ្មោះថា ដេនណារីស (denarious)។ តង្វាយរបស់ស្ត្រីមេម៉ាយ មានចំនួនប្រហែល ជា40000មុឺនរៀល ដែលស្មើនឹងប្រាក់ឈ្នួលកម្មករចំនួន2ថ្ងៃ។ ដូច្នេះហើយ តង្វាយរបស់ស្ត្រីមេម៉ាយ ម្នាក់នេះ គឺជាតង្វាយដ៏តិចតួចបំផុត។

តង្វាយរបស់ស្ត្រីមេម៉ាយ បានប៉ះពាល់ព្រះទ័យរបស់ព្រះយេស៊ូវ។ ដ្បិតអ្នកមានជាច្រើននាក់ មិន បានដាក់ប្រាក់យ៉ាងច្រើន ទៅក្នុងប្រអប់តង្វាយនោះ។ ព្រះយេស៊ូវមិនបានសរសើរអំណោយទានរបស់ ពួកគេ នៅពេលដែលពួកគេយកអំណោយទានទាំងនោះ មកប្រើនោះទេ។ ប៉ុន្តែ ព្រះយេស៊ូវបានសរសើរ តង្វាយរបស់ស្ត្រីមេម៉ាយម្នាក់នេះវិញ ដោយទ្រង់បានមានបន្ទូលថា ស្ត្រីមេម៉ាយម្នាក់នេះ បានថ្វាយតង្វាយ លើសពីអ្នកដទៃទៀត។ តើគាត់បានថ្វាយលើសពីអ្នកដទៃទៀតដោយរបៀបណា? ព្រះយេស៊ូវបានមាន បន្ទូលថា មនុស្សគ្រប់គ្នាបានថ្វាយតង្វាយ ពីប្រាក់ដែលនៅសេសសល់របស់ពួកគេ។ ប៉ុន្តែ ស្រ្តីមេម៉ាយ ម្នាក់នេះ បានថ្វាយនូវអ្វីដែលគាត់មានទាំងអស់វិញ។ អ្នកដទៃទៀត នៅសល់ប្រាក់បន្ទាប់ពីពួកគេបាន ថ្វាយតង្វាយ។ ប៉ុន្តែ ស្ត្រីមេម៉ាយម្នាក់នេះ បានថ្វាយរបស់ទាំងអស់ ដែលគាត់ត្រូវយកទៅចិញ្ចឹមជីវិតនោះ វិញ។ ដូច្នេះហើយ បានជាតង្វាយរបស់គាត់ គឺជាតង្វាយដ៏ត្រឹមត្រូវបំផុត ទោះបីជាតង្វាយរបស់គាត់ មិនសូវ មានតម្លៃយ៉ាងណាក៏ដោយ។

រឿងនេះ បានបង្រៀនយើង នូវមេរៀនដ៏សំខាន់មួយ ស្តីអំពីការគ្រប់គ្រងរបស់គ្រប់យ៉ាង ដែល ព្រះបានប្រទានឱ្យយើង។ យើងមិនបានថ្វាយតង្វាយ ដោយសារតែអ្នកដឹកនាំរបស់យើង ជាមនុស្សល្អ នោះទេ។ ដ្បិតនៅក្នុងសម័យព្រះយេស៊ូវ ការដឹកនាំនៅក្នុងព្រះវិហារ គឺជាការដឹកនាំមិនត្រឹមត្រូវ។ បើយើង ក្រឡេកមើលលោកខៃផាស និងលោកអាណាស នោះយើងនឹងបានឃើញបុរសទាំងនេះ គឺជាអ្នកដឹកនាំ មួយចំនួន ដែលអាក្រក់បំផុត នៅក្នុងប្រវត្តិសាស្ត្រនៃសាសន៍អ៊ីស្រាអែល។ ព្រះយេស៊ូវក៏បានជ្រាបពីរឿង នេះដែរ។ ប៉ុន្តែ ព្រះយេស៊ូវមិនបានមានបន្ទូលថា មនុស្សគួរតែឈប់ថ្វាយតង្វាយ ដោយសារតែមនុស្សអាក្រក់ទាំងនេះនោះទេ។

តើយ៉ាងណាទៅវិញ បើសិនជាយើងមិនបានថ្វាយតង្វាយរបស់យើងដល់ព្រះវិហារ ដោយសារ តែអ្នកដឹកនាំរបស់យើង មានឥរិយាបថមិនល្អនោះ? បន្ទាប់មក យើងបានបង្ហាញ នូវហេតុផលដែលយើង មិនបានថ្វាយតង្វាយរបស់យើង ដោយសារតែទង្វើរបស់ពួកគេ មិនមែនដោយសារតែយើងបានអរព្រះគុណ ព្រះនោះឡើយ។ មានពេលខ្លះ នៅពេលដែលអ្នកដឹកនាំរបស់យើងបានធ្វើខុស នោះយើងអាចនឹងមិន ចង់ថ្វាយតង្វាយ10ហូត1 និងតង្វាយសទ្ធារបស់យើង ទៅកាន់ព្រះវិហារនោះទេ។ តង្វាយ10ហូត1 គឺជា តង្វាយ10ភាគរយ នៃប្រាក់ទាំងអស់ដែលយើងបានទទួល។ ប៉ុន្តែ ព្រះតែងតែចង់ឱ្យយើងថ្វាយតង្វាយ 10ហូត1 និងតង្វាយសទ្ធា ឱ្យព្រះវិហារផងដែរ។ ពីព្រោះកិច្ចការនេះ គឺជាផែនការរបស់ទ្រង់។