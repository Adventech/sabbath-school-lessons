---
title:  សម័យចុងក្រោយ
date:  31/08/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 12:41-44; ម៉ាកុស 13:1-13; ម៉ាកុស 13:14-18; ម៉ាកុស 13:19; ម៉ាកុស 13:24-32។

> <p>ខចងចាំ</p>
> «បន្ទាប់មក គេនឹងឃើញកូនមនុស្សយាងមកក្នុងពពក ប្រកបដោយចេស្តា និងសិរីល្អជាខ្លាំង ពេលនោះ លោកនឹងចាត់ពួកទេវតា ឲ្យទៅប្រមូលពួករើសតាំងរបស់លោក ពីទិសទាំងបួន តាំងពីចុង ផែនដីម្ខាង រហូតដល់ចុងផែនដីម្ខាង» (ម៉ាកុស 13:26, 27)។

មេរៀននៃសប្តាហ៍នេះ បានចាប់ផ្តើមជាមួយនឹងរឿងខ្លីមួយ ស្តីអំពីស្ត្រីមេម៉ាយម្នាក់ នៅចុង បញ្ចប់នៃបទគម្ពីរម៉ាកុស ជំពូក12។ ព្រះយេស៊ូវបានប្រើរឿងនេះ ដើម្បីបង្រៀនមេរៀនមួយដ៏មានឥទ្ធិពល។ ចំណែកឯមេរៀនរបស់យើង ដែលនៅសេសសល់នៅក្នុងសប្តាហ៍នេះ គឺស្តីអំពីបទគម្ពីរ ម៉ាកុស ជំពូក13។ ជំពូកនេះ បានពិពណ៌នានូវអ្វីដែលត្រូវកើតឡើង ដល់ទីក្រុងយេរូសាឡិម ហើយ និងព្រះវិហារនៃទីក្រុងនេះ នាពេលអនាគត និងដល់រាស្ត្ររបស់ព្រះ នៅក្នុងសម័យចុងក្រោយ។ បទ គម្ពីរម៉ាថាយ ជំពូក24 និងលូកា ជំពូក21 ក៏បានពិពណ៌នាអំពីប្រធានបទទាំងនេះដែរ។

បទគម្ពីរម៉ាកុស ជំពូក13 បានជួយឱ្យយើងយល់ថា ព្រឹត្តិការណ៍នាពេលអនាគតទាំងនេះ បានចាប់ផ្តើមឡើងភ្លាមៗ បន្ទាប់ពីពេលដែលព្រះយេស៊ូវ បានយាងត្រឡប់ទៅឯស្ថានសួគ៌ និងបាន បញ្ចប់ជាមួយនឹងការយាងមកវិញជាលើកទី2។ ដូច្នេះហើយ យើងមិនគួរគិតថា សារដ៏ពិសេសទាំងនេះ ត្រឹមតែស្តីអំពីអនាគតប៉ុណ្ណោះទេ។ ម៉្យាងទៀត យើងក៏មិនត្រូវគិតថា សារទាំងនេះ គឺជាសារដែល ស្តីអំពីរឿងរ៉ាវ នៃអនាគតដ៏សែនឆ្ងាយ ដែលមិនងាយនឹងកើតឡើងនោះឡើយ។

ការបង្រៀនរបស់ព្រះអម្ចាស់ អំពីព្រឹត្តការណ៍នៃគ្រាចុងក្រោយ គឺជាចម្លើយឆ្លើយតបទៅនឹង សំណួរមួយ ដែលសិស្សរបស់ទ្រង់បានសួរទ្រង់។ ជាញឹកញាប់ ព្រះយេស៊ូវតែងតែស្រង់សម្រង់មតិរបស់ពួកគេ ដើម្បីបង្រៀនសេចក្តីពិតនៃព្រះគម្ពីរដ៏សំខាន់មួយ ស្តីអំពីកិច្ចការដែលគ្រីស្ទានត្រូវដឹង ដើម្បី ជីវិតខាងឯវិញ្ញាណរបស់ពួកគេ។ ព្រះយេស៊ូវបានពិពណ៌នា អំពីអ្វីដែលត្រូវកើតឡើង នៅពេលអនាគត ហើយទ្រង់ក៏បានបង្រៀនសិស្សរបស់ទ្រង់ ពីសម័យមុនរហូតមកដល់សម័យនេះ ឱ្យត្រៀមខ្លួនជាស្រេច សម្រាប់ហេតុការណ៍ដែលត្រូវមកដល់នោះដែរ។