---
title:  ព្រះក្លែងក្លាយដែលបានធ្វើដោយដៃមនុស្ស នៅក្នុងព្រះវិហាររបស់ព្រះ
date:  03/09/2024
---

`សូមអានគម្ពីរម៉ាកុស 13:14-18។ តើព្រះយេស៊ូវបានប្រទានគន្លឹះអ្វីដល់យើង ដើម្បីឱ្យ យើងបានយល់នូវអ្វីដែលជា «វត្ថុដ៏ចង្រៃ គួរឲ្យស្អប់ខ្ពើម» (ម៉ាកុស 13:14) នោះ? ឈ្មោះមួយទៀត សម្រាប់វត្ថុដ៏អាក្រក់នេះ គឺជា «ព្រះនៃអំពើបាបដែលបានបង្កើតដោយដៃមនុស្ស នៅក្នុងព្រះវិហាររបស់ ព្រះ ដែលវាគ្មានសិទ្ធឈរនៅទីនោះទាល់តែសោះ» (បកប្រែថ្មីពី NIV)។`

នៅក្នុងគម្ពីរម៉ាកុស 13:14 ព្រះយេស៊ូវបានមកដល់ផ្នែកសំខាន់បំផុត នៃសាររបស់ទ្រង់ ហើយ។ ទ្រង់បានមានបន្ទូលអំពីការដួលរលំរបស់ទីក្រុងយេរូសាឡិម។ ព្រះយេស៊ូវក៏បានមានបន្ទូល ថា «សូមប្រាប់យើងខ្ញុំផង តើការនេះនឹងកើតឡើងនៅពេលណា? តើនឹងមានទីសម្គាល់អ្វីឲ្យដឹងពីការទាំងអស់នេះ ដែលបម្រុងនឹងបានសម្រេច?» (ម៉ាកុស 13:14)។ ពាក្យទាំងនេះ មានប្រភពមកពីកណ្ឌ គម្ពីរដានីយ៉ែល (សូមអានគម្ពីរដានីយ៉ែល 9:27; ដានីយ៉ែល 11:31; ដានីយ៉ែល 12:11 និង ដានីយ៉ែល 8:13)។ ព្រះអម្ចាស់បានមានបន្ទូលថា អ្នកអានកណ្ឌគម្ពីរនេះ គួរតែយល់នូវអ្វីដែលជាអត្ថន័យ នៃពាក្យទាំងនេះ។ ដូច្នេះហើយ ដោយប្រើពាក្យពេចន៍ទាំងនេះ ព្រះយេស៊ូវបានជួយឱ្យសិស្សរបស់ទ្រង់ មើលឃើញថា ពួកគេត្រូវការអានកណ្ឌគម្ពីរដានីយ៉ែល ដើម្បីឱ្យយើងបានយល់នូវអ្វីដែលទ្រង់បានមាន បន្ទូល។

`សូមអានគម្ពីរដានីយ៉ែល 9:26, 27។ តើអ្នកណាជា «អ្នកដែលគេបានចាក់ប្រេងតាំង» (ដានីយ៉ែល 9:26)? តើអ្នកណាជា «ស្ដេចមួយអង្គដែលត្រូវមក» (ខ26) នោះ?`

ឈ្មោះថា «អ្នកដែលគេបានចាក់ប្រេងតាំង» នៅក្នុងខគម្ពីរដានីយ៉ែល 9:26 ប្រែមកពីពាក្យ ថា «មេស្ស៊ីអា (māšīaḥ)» ជាភាសាហេព្រើរ។ ពាក្យនេះ ត្រូវបានគេសរសេរថា ជា «ព្រះមែស្ស៊ី» ឬ ជា «អ្នកដែលគេបានចាក់ប្រេងតាំង»។ ការសិក្សាគម្ពីរដានីយ៉ែល 9:24-27 ដោយប្រុងប្រយ័ត្នបានបង្ហាញ យើងថា អ្នកដែលគេបានចាក់ប្រេងតាំងនោះ គឺជាព្រះយេស៊ូវនេះឯង។

ប៉ុន្តែ បើដូច្នេះមែន តើ «ស្តេចមួយអង្គដែលត្រូវមក» បំផ្លាញទីក្រុងយេរូសាឡិមនោះ ជាអ្នក ណា? លោកទីតុស ដែលជាមេទ័ពរ៉ូម បានបំផ្លាញទីក្រុងនេះ។ ដូច្នេះហើយ គាត់ត្រូវតែជា «ស្តេចមួយ អង្គដែលត្រូវមក» ដែលយើងបានឃើញ នៅក្នុងខគម្ពីរដានីយ៉ែល 9:26, 27 នោះឯង។ អ្នកជ្រើសតាំង និងស្តេចមួយអង្គដែលត្រូវមក មានទំនាក់ទំនងនឹងគ្នា។ តើហេតុអ្វី? នោះគឺដោយសារតែនៅពេលដែល ពួកសាសន៍យូដាបានសម្លាប់ព្រះយេស៊ូវ នោះព្រះក៏បានជំនុំជម្រះពួកគេដែរ។ ព្រះបានអនុញ្ញាតឱ្យពួក សាសន៍រ៉ូម បំផ្លាញទីក្រុង ដើម្បីទុកជាការដាក់ទោស ដោយបានសម្លាប់ព្រះរាជបុត្រារបស់ទ្រង់។

តើ «វត្ថុដ៏ចង្រៃ គួរឲ្យស្អប់ខ្ពើម» (ម៉ាកុស 13:14) នោះ គឺជាអ្វី? យើងបានឃើញរួចមកហើយ ថា «ព្រះដែលបានបង្កើតដោយដៃមនុស្ស និងពោរពេញទៅដោយអំពើបាប នៅក្នុងព្រះវិហាររបស់ព្រះ ដែលវាគ្មានសិទ្ធឈរ នៅទីនោះ ទាល់តែសោះ» គឺជាឈ្មោះមួយទៀត តំណាងឱ្យវត្ថុដ៏ចង្រៃ គួរឱ្យស្អប់ខ្ពើម នេះ។ អ្នកប្រាជ្ញខាងឯព្រះគម្ពីរ បានយល់ឃើញថា «វត្ថុដ៏ចង្រៃ គួរឱ្យស្អប់ខ្ពើមនេះ» គឺជាលោកអាន់ទីអូខឺស អ៊ីភីផានី។ លោកអាន់ទីអូខឺសបានធ្វើឱ្យព្រះវិហារទ្រុឌទ្រោម នៅក្នុងឆ្នាំ167 មុនគ្រិស្តសករាជ។ ប៉ុន្តែ គោលគំនិតនេះ មិនបានសម្រេចនោះទេ។ ពីព្រោះព្រះយេស៊ូវបានមានបន្ទូលថា «វត្ថុដ៏ចង្រៃ គួរឱ្យស្អប់ខ្ពើម» នេះបានកើតឡើង បន្ទាប់ពីទ្រង់លែងនៅលើផែនដីនេះតទៅទៀត។ ដូច្នេះហើយ ចំណុចនេះ មិនមាន ន័យថា របស់អ្វីមួយដែលបានកើតឡើង200ឆ្នាំ មុនពេលដែលទ្រង់បំពេញកិច្ចការរបស់ទ្រង់នោះឡើយ។ «វត្ថុដ៏ចង្រៃ គួរឱ្យស្អប់ខ្ពើម» នេះ សំដៅទៅលើកងទ័ពរ៉ូម ដែលបានចូលទៅក្នុងទឹកដី នៃសាសន៍អ៊ីស្រាអែល នៅក្នុងឆ្នាំ60។ កងទ័ពនេះ គឺជាការដាស់តឿនឱ្យអ្នកគ្រីស្ទានចាកចេញពីទីក្រុង ហើយពួកគេក៏បានធ្វើ ដូច្នោះមែន។