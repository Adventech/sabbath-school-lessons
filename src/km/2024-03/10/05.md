---
title:  គ្រានៃបញ្ហាដ៏លំបាកបំផុត
date:  04/09/2024
---

`សូមអានគម្ពីរម៉ាកុស 13:19។ តើខនេះមានន័យយ៉ាងដូចម្តេច?`

យើងបានរៀនពីម្សិលមិញរួចមកហើយថា គម្ពីរម៉ាកុស 13:14 បានពិពណ៌នាអំពី «វត្ថុដ៏ ចង្រៃ គួរឱ្យស្អប់ខ្ពើម» (ម៉ាកុស 13:14)។ នៅក្នុងគម្ពីរម៉ាកុស 13:19 ព្រះយេស៊ូវបានចាប់ផ្តើម អធិប្បាយអំពីប្រធានបទថ្មីមួយ។ ព្រះយេស៊ូវបានចាប់ផ្តើមមានបន្ទូល អំពីគ្រានៃបញ្ហាដ៏លំបាកបំផុត នៅពេលអនាគត។ គ្រានេះ នឹងបានក្លាយទៅជាគ្រានៃបញ្ហាដ៏ធ្ងន់ធ្ងរបំផុត នៅក្នុងប្រវត្តិសាស្ត្រនៃមនុស្ស លោក។

ដូចដែលគម្ពីរម៉ាកុស 13:14 បានជួយឱ្យយើងនឹកចាំបទគម្ពីរដានីយ៉ែល ជំពូក9 ថា គម្ពីរ ម៉ាកុស 13:19-23 បានពិពណ៌នាអំពីរឿងដែលលោកដានីយ៉ែលបានសរសេរ នៅក្នុងបទគម្ពីរដានីយ៉ែល ជំពូក7 និងដានីយ៉ែល ជំពូក8។ នៅក្នុងជំពូកទាំង2នេះ អំណាចនៃស្នែងតូច បានធ្វើបាបរាស្ត្ររបស់ព្រះ «អស់រយៈពេលមួយខួប ពីរខួប និងកន្លះខួប» (ដានីយ៉ែល 7:25) ឬ1260ថ្ងៃ។ បទទំនាយនៃពេល វេលានេះ គឺស្មើនឹង1260ឆ្នាំពិតប្រាកដ (លេវីវិន័យ 14:34; អេសេគាល 4:6)។ គ្រានេះ បានចាប់ផ្តើម ឡើង នៅក្នុងឆ្នាំ538 នៃគ្រិស្តសករាជ ហើយបានបញ្ចប់ទៅវិញ នៅក្នុងឆ្នាំ1798 នៃគ្រិស្តសករាជ។ នៅក្នុងឆ្នាំ1798 អធិរាជណាប៉ូឡេអុង បានចាត់មេទ័ពរបស់ទ្រង់ ឱ្យទៅចាប់សម្តេចប៉ាប។ នៅក្នុងអំឡុង 1260ឆ្នាំនេះ អំណាចនៃស្នែងតូច បានធ្វើបាប និងបានសម្លាប់មនុស្សគ្រប់គ្នា ដែលមិនបានយល់ស្រប ជាមួយនឹងរបៀបដែលស្នែងតូចនេះ បានគ្រប់គ្រងរដ្ឋាភិបាល ឬពួកជំនុំឡើយ។

`សូមអានអំពីគ្រានៃបញ្ហាដ៏លំបាកបំផុត នៅក្នុងគម្ពីរម៉ាកុស 13:20-23។ តើនៅក្នុងអំឡុង នៃគ្រានេះ ព្រះបានផ្តល់ក្តីសង្ឃឹមអ្វី ដល់រាស្ត្ររបស់ទ្រង់? តើព្រះបានប្រទាននូវការដាស់តឿនអ្វី ដល់រាស្ត្រ របស់ទ្រង់ នៅពេលដែលគ្រានេះ ហៀបនឹងដល់ទីបញ្ចប់ទៅហើយនោះ?`

គម្ពីរម៉ាកុស 13:20 បានចែងថា ការបៀតបៀនបានបញ្ចប់ នៅក្នុងចន្លោះនៃពេលណាមួយ បន្ទាប់ពីសាសនាប្រូតេស្តង់ បានចាប់ផ្តើមឡើង នៅក្នុងប្រទេសអឺរ៉ុប។ ដូច្នេះហើយ សម័យកាលនៃបញ្ហា នេះ ត្រូវបានពន្លឿនទៅមុខ ដូចជាព្រះយេស៊ូវបានសន្យាមែន។ មនុស្សកាន់តែច្រើន បានចូលរួមជាមួយ នឹងក្រុមជំនុំប្រូតេស្តង់។ អំណាចនៃស្នែងតូច បានអន់ថយទៅ។ ប៉ុន្តែ វានឹងមានអំណាចម្តងទៀត ដូចដែល យើងបានអាន នៅក្នុងបទគម្ពីរវិវរណៈ ជំពូក13 យ៉ាងដូច្នោះដែរ។

នៅក្នុងគម្ពីរម៉ាកុស 13:21-23 ព្រះយេស៊ូវបានដាស់តឿន អំពីគ្រោះថ្នាក់នៅក្នុងគ្រាចុង ក្រោយ ដែលមានហោរាក្លែងក្លាយ និងព្រះអង្គសង្គ្រោះក្លែងក្លាយ។ ហោរាក្លែងក្លាយ និងព្រះអង្គសង្គ្រោះ ក្លែងក្លាយទាំងនេះ នឹងបោកបញ្ឆោតមនុស្សជាច្រើននាក់ មុនពេលដែលព្រះយេស៊ូវយាងត្រឡប់មកវិញ។ ព្រះយេស៊ូវបានដាស់តឿនសិស្សរបស់ទ្រង់ ឱ្យប្រុងប្រយ័ត្ននឹងពួកគេ។

`នៅពេលដែលព្រះយេស៊ូវប្រទាននូវការដាស់តឿន អំពីព្រះអង្គសង្គ្រោះក្លែងក្លាយ នៅពេល នោះ សាសនាគ្រីស្ទ គឺជាសាសនាថ្មីស្រឡាង។ 2000ឆ្នាំក្រោយមក យើងបានឃើញពីរបៀបដែលពាក្យពេចន៍របស់ព្រះយេស៊ូវ បានក្លាយមកជាការពិត។ តើការដាស់តឿនរបស់ទ្រង់ គួរតែជួយឱ្យយើងជឿទុកចិត្តទៅលើព្រះគម្ពីរបន្ថែមទៀត ដោយរបៀបណា?`