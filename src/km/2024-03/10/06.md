---
title:  កូនមនុស្សនឹងយាងត្រឡប់មកវិញ
date:  05/09/2024
---

`សូមអានគម្ពីរម៉ាកុស 13:24-32។ តើខទាំងនេះ បានចែងអំពីព្រឹត្តិការណ៍សំខាន់ នា ពេលអនាគតយ៉ាងដូចម្តេច?`

គម្ពីរម៉ាកុស 13:24-32 បានពិពណ៌នាអំពីការយាងមកវិញរបស់ព្រះយេស៊ូវ។ មុនពេល ដែលព្រះយេស៊ូវយាងត្រឡប់មកវិញ នោះនឹងមានទីសំគាល់ នៅក្នុងព្រះអាទិត្យ ព្រះចន្ទ និងផ្កាយដែលបាន បង្ហាញថា ទ្រង់ជិតមកដល់ហើយ។ គម្ពីរសញ្ញាថ្មីមានពេញទៅដោយសារស្តីអំពីគ្រាដ៏អស្ចារ្យនេះ។ នៅ ក្នុងបទគម្ពីរកូរិនថូសទី1 ជំពូក15 លោកប៉ុលបានមានប្រសាសន៍ អំពីការរស់ឡើងវិញ។ ការរស់ឡើង វិញ គឺជាគ្រាមួយដែលព្រះនឹងប្រោសមនុស្ស ឱ្យរស់ពីស្លាប់ឡើងវិញ នៅពេលដែលព្រះយេស៊ូវយាងមក ជាលើកទី2។ លោកប៉ុលបានមានប្រសាសន៍អំពីការយាងមកជាលើកទី2 នៅក្នុងគម្ពីរថែស្សាឡូនីច ទី1 4:13-18។ នៅក្នុងខទាំងនេះ លោកប៉ុលក៏បានមានប្រសាសន៍អំពីអ្នកគ្រីស្ទាន ដែលបានរស់ ពីស្លាប់ឡើងវិញ នៅពេលដែលព្រះយេស៊ូវយាងត្រឡប់មកវិញផងដែរ។

លោកប៉ុលបានមានប្រសាសន៍អំពីការយាងមកជាលើកទី2 នៅក្នុងគម្ពីរពេត្រុសទី2 3:3-13។ លោកពេត្រុសបានបកស្រាយថា ព្រះអម្ចាស់មិនបានពន្យារសេចក្តីសន្យា នៃការយាងមករបស់ ទ្រង់នោះទេ។ ប៉ុន្តែ ព្រះអម្ចាស់បានរង់ចាំ ដោយសារតែទ្រង់ចង់ឱ្យមនុស្សគ្រប់គ្នា លន់តួអំពើបាបរបស់ ពួកគេ ហើយទទួលយកការលើកលែងទោសរបស់ទ្រង់វិញ។ កណ្ឌគម្ពីរវិវរណៈ ក៏បានចែងអំពីការយាង មករបស់ព្រះយេស៊ូវដែរ (វិវរណៈ 1:7; វិវរណៈ 6:12-17; វិវរណៈ 14:14-20 និងវិវរណៈ 19:11-21)។ គម្ពីរសញ្ញាថ្មីបានបង្រៀនយើងថា ការយាងមកជាលើកទី2 គឺជារឿងពិតប្រាកដ។ ព្រះយេស៊ូវ នឹងយាងមក នៅក្នុងសភាពជាបុគ្គលម្នាក់។ មនុស្សគ្រប់គ្នានៅលើផែនដីនេះ នឹងបានឃើញទ្រង់ និងឮ សំឡេងទ្រង់ នៅពេលដែលទ្រង់យាងមក។

តើព្រះយេស៊ូវចង់មានន័យយ៉ាងណា នៅពេលដែលទ្រង់បានមានបន្ទូលថា «ខ្ញុំប្រាប់អ្នករាល់គ្នា ជាប្រាកដថា “មនុស្សជំនាន់នេះនឹងមិនកន្លងផុតឡើយ រហូតទាល់តែគ្រប់ការទាំងនេះបានកើតមក”» (ម៉ាកុស 13:30) នោះ? ម៉្យាងទៀត តើព្រះយេស៊ូវចង់មានន័យយ៉ាងណា នៅពេលដែលទ្រង់មាន បន្ទូលថា «ប៉ុន្តែ ត្រង់ឯថ្ងៃ ឬពេលកំណត់ គ្មានអ្នកណាដឹងទេ ទោះបីពួកទេវតានៅស្ថានសួគ៌ ឬព្រះរាជបុត្រាក៏មិនជ្រាបដែរ មានតែព្រះវរបិតាមួយអង្គប៉ុណ្ណោះដែលជ្រាប» (ម៉ាកុស 13:32) នោះ? ពាក្យ ពេចន៍ទាំងនេះ បានធ្វើឱ្យមនុស្សសព្វថ្ងៃនេះ ច្របូកច្របល់ ដោយសារតែព្រះយេស៊ូវបានមានបន្ទូល នូវ ពាក្យពេចន៍ទាំងនេះ ទៅកាន់មនុស្សដែលបានស្លាប់ជាយូរមកហើយ។

តើយើងបានបកស្រាយខទាំង2នេះ ដោយរបៀបណា? ដើម្បីឆ្លើយតបទៅនឹងសំណួរនេះ សូម ក្រឡេកមើលពាក្យពេចន៍3ម៉ាត់ផ្សេងពីគ្នា ដែលព្រះយេស៊ូវបានប្រើនៅក្នុងខទាំងនេះ។ នៅក្នុងគម្ពីរ ម៉ាកុស 13:30 ព្រះយេស៊ូវបានយកពាក្យថា «មនុស្ស (some)» មកប្រើនៅក្នុងប្រយោគ ដែលថា «មនុស្សជំនាន់នេះ»។ ព្រះយេស៊ូវក៏បានប្រើពាក្យថា «នោះ (that)» នៅពេលដែលទ្រង់មានបន្ទូលថា «នៅពេលនោះ ឬនៅសម័យនោះ» (បកប្រែថ្មីពី ERV)។ នៅក្នុងបទគម្ពីរម៉ាកុស ជំពូក13 លោកម៉ាកុស បានប្រើពាក្យថា «នេះ» នៅក្នុងខ1-13 វិញ។ (ខទាំងនេះ បានចែងអំពីហេតុការណ៍ ដែលត្រូវកើត ឡើង នៅក្នុងទីក្រុងយេរូសាឡិម មុនពេលដែលទីក្រុងនេះត្រូវបានបំផ្លាញ)។ ដូច្នេះហើយ តើពាក្យ3ម៉ាត់ ទាំងនេះ បានប្រាប់យើងអ្វីខ្លះ?

ពាក្យទាំងនេះ បានប្រាប់យើងថា «មនុស្សជំនាន់នេះ» ប្រហែលជាសំដៅទៅលើមនុស្ស ដែល រស់នៅក្នុងសម័យរបស់ព្រះយេស៊ូវ ដែលបានឃើញពួកសាសន៍រ៉ូម បំផ្លាញទីក្រុងយេរូសាឡិម។ គម្ពីរ ម៉ាកុស 13:32 បានប្រាប់អំពីការយាងមកជាលើកទី2 ដែលស្ថិតនៅពេលអនាគត និងឆ្ងាយពីសម័យ កាលរបស់ព្រះយេស៊ូវ។ ដូច្នេះហើយ បានជាលោកម៉ាកុសប្រើពាក្យថា «នោះ» (បកប្រែថ្មីពី ERV) ដើម្បី ពិពណ៌នា អំពីហេតុការណ៍ដែលត្រូវកើតឡើង នៅក្នុងអនាគតដ៏វែងឆ្ងាយនោះវិញ។