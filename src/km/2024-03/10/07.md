---
title:  ការសិក្សាបន្ថែម
date:  06/09/2024
---

សូមអាន Ellen G. White, “On the Mount of Olives,” in _The Desire of Ages_, pages 627-636។

«យើងមិនដឹងថា នៅពេលណាដែលព្រះយេស៊ូវ នឹងយាងត្រឡប់មកវិញទេ។ ម្ល៉ោះហើយ យើង ត្រូវតែចាំយាម និងរង់ចាំទ្រង់។ “ពួកបាវបម្រើដែលចៅហ្វាយមកដល់ ហើយឃើញថាកំពុងតែនៅរង់ចាំ លោក អ្នកបម្រើនោះមានពរហើយ” (លូកា 12:37)។ សិស្សរបស់ព្រះយេស៊ូវ ដែលបានរង់ចាំនូវការ យាងមករបស់ព្រះអម្ចាស់ ពួកគេបានអង្គុយ និងមិនបានធ្វើអ្វីទាល់តែសោះ ខណៈពេលដែលពួកគេបាន រង់ចាំនោះ។ ប៉ុន្តែ ការយាងមករបស់ព្រះយេស៊ូវ គួរតែបំពេញចិត្តរបស់យើង ឱ្យគោរពទ្រង់។ យើងគួរតែ លើកតម្កើង និងធ្វើតាមបញ្ញត្តិរបស់ទ្រង់។ យើងគួរតែកោតខ្លាចកិច្ចការរបស់ទ្រង់ នៅក្នុងនាមជាចៅក្រម ទាស់ នឹងអំពើបាប។ យើងត្រូវតែខិតខំធ្វើការ ដើម្បីជួយឱ្យរាស្ត្ររបស់ទ្រង់យល់ថា ពួកគេនឹងធ្វើបាប ប្រសិន បើពួកគេបានបដិសេធព្រះគុណរបស់ព្រះ ដែលបានប្រទានឱ្យពួកគេនោះ។ យើងត្រូវតែចាំយាម និង រង់ចាំព្រះអម្ចាស់។ យើងត្រូវតែធ្វើឱ្យចិត្ត និងគំនិតរបស់យើង បានស្អាតចេញពីអំពើបាប។ យើងត្រូវតែ ចាំយាម ដោយប្រុងប្រយ័ត្ន និងខិតខំធ្វើការដើម្បីព្រះអម្ចាស់។ សេចក្តីស្រឡាញ់ដែលយើងមានចំពោះ ព្រះ នឹងបានលូតលាស់ឡើង នៅពេលដែលយើងដឹងថា ព្រះយេស៊ូវជិតយាងត្រឡប់មកវិញនោះ។ ដូច្នេះ ហើយ យើងនឹងខំប្រឹងធ្វើការ ដើម្បីសង្គ្រោះមនុស្សដទៃទៀត។ មនុស្សដែលបានធ្វើរឿងទាំងនេះ គឺជា មនុស្សស្មោះត្រង់ និងជាអ្នកបម្រើព្រះដ៏ឈ្លាសវៃ ដែលបាន “បើកអាហារឲ្យគេបរិភោគតាមត្រូវពេល” (លូកា 12:42)។ អ្នកបម្រើស្មោះត្រង់ទាំងនេះ បានប្រកាសសេចក្តីពិតនៃព្រះគម្ពីរ ទៅកាន់អ្នកដទៃទៀត ដែលត្រូវការចាំបាច់ សម្រាប់សម័យការរបស់ពួកគេ។ ទន្ទឹមគ្នានេះ លោកហេណុក លោកណូអេ លោក អ័ប្រាហាំ និងលោកម៉ូសេ ក៏បានប្រកាសសេចក្តីពិតដ៏ពិសេសនេះ សម្រាប់សម័យកាលរបស់ពួកគេផង ដែរ»។ ដកស្រង់ពី Ellen G. White, _The Desire of Ages_, page 634, adapted។

**សំណួរពិភាក្សា**

`សូមអានរឿងស្ត្រីមេម៉ាយ ដែលបានថ្វាយរបស់ទាំងអស់ ដែលគាត់មាន (ម៉ាកុស 12:41-44) ម្តងទៀត។ តើសព្វថ្ងៃនេះ ចំណុចនេះ មានន័យយ៉ាងណាសម្រាប់យើង ដើម្បីឱ្យយើងបានថ្វាយទៅតាម វិធីបែបនេះនោះ?`

`តើហេតុអ្វីបានជាកាលពី2000ឆ្នាំមុន ព្រះមិនបានបញ្ឈប់ការបៀតបៀន មកលើក្រុមជំនុំរបស់ទ្រង់ យ៉ាងដូច្នេះ? តើសង្គ្រាមពិភពលោក រវាងព្រះ និងសាតាំង បានជួយឱ្យយើងឆ្លើយទៅនឹងសំណួរនេះ យ៉ាង ដូចម្តេច?`

`តើទីសំគាល់នៃការយាងមករបស់ព្រះយេស៊ូវមានអ្វីខ្លះ? តើទីសំគាល់មួយណា ដែលបានបញ្ចុះបញ្ចូល លោកអ្នកជាងគេបំផុតថា ព្រះយេស៊ូវជិតយាងត្រឡប់មកវិញនោះ?`

`នៅពេលដែលយើងស្លាប់ នោះមានន័យថា យើងបានដេកលក់ រហូតទាល់តែព្រះយេស៊ូវយាងត្រឡប់មក វិញ។ មនុស្សបានបិទភ្នែករបស់ពួកគេ បន្ទាប់មក តើពួកគេបានឃើញអ្វី? ពួកគេបានឃើញព្រះយេស៊ូវ។ តើសេចក្តីពិតនៃព្រះគម្ពីរនេះ បានជួយឱ្យយើងយល់ថា ការយាងមករបស់ព្រះយេស៊ូវ តែងតែជិតបង្កើយ នោះដោយរបៀបណា?`