---
title:  ចូរមកតាមខ្ញុំ
date:  07/07/2024
---

`សូមអានគម្ពីរម៉ាកុស 1:16-20។ តើព្រះយេស៊ូវបានត្រាស់ហៅអ្នកណាខ្លះឱ្យដើរតាមទ្រង់ នោះ? តើពួកគេបានឆ្លើយតបនឹងការអញ្ជើញរបស់ព្រះយេស៊ូវយ៉ាងដូចម្តេច?`

យើងបានឃើញកាលពីម្សិលមិញរួចមកហើយថា បទគម្ពីរម៉ាកុស ជំពូក1 មិនបានសរសេរលម្អិតពីពាក្យពេចន៍ដែលព្រះយេស៊ូវបានមានបន្ទូលនោះទេ។ ប៉ុន្តែ គម្ពីរម៉ាកុស 1:17 បានប្រាប់យើង នូវ ពាក្យពេចន៍ដែលព្រះយេស៊ូវបានមានបន្ទូលទៅកាន់អ្នកនេសាទ2នាក់ គឺលោកស៊ីម៉ូន និងលោកអនទ្រេ ដែលជាបងប្អូននឹងគ្នា។ ក្រោយមក ព្រះយេស៊ូវបានហៅលោកស៊ីម៉ូនថាជា «លោកពេត្រុស» វិញ។ លោកស៊ីម៉ូន និងលោកអនទ្រេបានឈរនៅលើឆ្នេរក្បែរសមុទ្រកាលីឡេ។ ពួកគេបានបោះសំណាញ់ ទៅក្នុងទឹក ដើម្បីនេសាទត្រី។

លោកម៉ាកុស មិនបានសរសេរអំពីទូកនេសាទ ដែលបានបង្ហាញថា លោកពេត្រុស និងលោក អនទ្រេរកប្រាក់មិនបានច្រើននោះឡើយ។ ប៉ុន្តែ នៅក្នុងគម្ពីរម៉ាកុស 1:19, 20 បានចែងថា លោក យ៉ាកុប និងលោកយ៉ូហានកំពុងតែនៅក្នុងទូកជាមួយនឹងឪពុករបស់ពួកគេ និងអ្នកបម្រើមួយចំនួនទៀត។ ទាំងទូក និងអ្នកបម្រើបានបង្ហាញយើងថា លោកយ៉ាកុប និងលោកយ៉ូហានបានទទួលជោគជ័យជាងលោកពេត្រុស និងលោកអនទ្រេ។ ប៉ុន្តែ ជាការពិតណាស់ លោកលូកាបានប្រាប់យើងថា លោកពេត្រុស ក៏មានទូកមួយដែរ។ លោកលូកាក៏បានប្រាប់ថា លោកយ៉ាកុប និងលោកយ៉ូហានជាដៃគូជាមួយនឹងលោក ពេត្រុស និងលោកអនទ្រេដែរ (សូមអានគម្ពីរលូកា 5:1-11)។ លោកម៉ាកុស ប្រហែលជាមិនចង់និយាយ អំពីទូកក៏ថាបាន ដោយសារតែគាត់ចង់ឱ្យមើលឃើញថា បងប្អូន2នាក់គឺជាអ្នកមាន ហើយបងប្អូន2នាក់ទៀតគឺជាអ្នកក្រវិញ។ ប៉ុន្តែ ព្រះយេស៊ូវបានត្រាស់ហៅទាំងអ្នកក្រ និងអ្នកមានឱ្យដើរតាមទ្រង់វិញ។

ព្រះយេស៊ូវ បានត្រាស់ហៅបងប្អូនទាំង2គូនេះ ឱ្យក្លាយជាសិស្សរបស់ទ្រង់។ ព្រះយេស៊ូវបាន ប្រាប់លោកពេត្រុស និងលោកអនទ្រេថា ប្រសិនបើពួកគេបានចូលរួមជាមួយនឹងទ្រង់ នោះទ្រង់នឹងបង្រៀន ពួកគេឱ្យ «នេសាទ» មនុស្សវិញ មិនមែននេសាទត្រីទៀតឡើយ។

`សូមអានរឿងនៅក្នុងគម្ពីរម៉ាកុស 1:16-20។ តើលោកអ្នកគិតថា ហេតុអ្វីបានជាលោក ពេត្រុស លោកអនទ្រេ លោកយ៉ាកុប និងលោកយ៉ូហានបានទុករបស់ពួកគេចោល ហើយដើរតាមព្រះយេស៊ូវ ភ្លាមៗយ៉ាងដូច្នេះ?`

លោកយ៉ូហាន បានបង្ហាញព័ត៌មានបន្ថែមទៀតដល់យើង ទាក់ទងទៅនឹងរឿងនេះ (សូមអាន គម្ពីរយ៉ូហាន 1:29-42)។ បងប្អូនទាំង2គូនេះ បានធ្វើតាមលោកយ៉ូហានបាទីស្ទ។ ពួកគេបានឮលោក យ៉ូហានប្រកាសថា ព្រះយេស៊ូវគឺជា «កូនចៀមនៃព្រះ ដែលដោះបាបមនុស្សលោក» (យ៉ូហាន 1:29)។ ក្រោយមក ពួកគេបានចំណាយពេលជាមួយនឹងទ្រង់។ តើព័ត៌មាននេះបានប្រាប់យើងអំពីពួកគេយ៉ាងដូចម្តេចដែរ? គឺថា ពួកគេមិនបានប្រញាប់មកចូលរួមជាមួយនឹងព្រះយេស៊ូវនោះទេ។ ប៉ុន្តែ ពួកគេបានពិចារណាយ៉ាងប្រុងប្រយ័ត្ន អំពីការត្រាស់ហៅជាលើកដំបូងរបស់ទ្រង់នោះ។

បើដូច្នេះមែន តើហេតុអ្វីបានជាលោកម៉ាកុសផ្តល់ព័ត៌មានបន្ថែមទៀត អំពីរឿងនេះយ៉ាងដូច្នេះ? លោកម៉ាកុសប្រហែលជាចង់បង្ហាញយើងថា ការត្រាស់ហៅរបស់ព្រះយេស៊ូវគឺជាការត្រាស់ហៅយ៉ាងមាន អំណាចបំផុត។ ដូច្នេះហើយ ព្រះយេស៊ូវបានត្រាស់ហៅបងប្អូនទាំង4នាក់ ឱ្យដើរតាមទ្រង់។ ពួកគេ ក៏បានតបទៅទ្រង់វិញថា បាទ បន្ទាប់មក ជីវិតរបស់ពួកគេក៏ត្រូវបានផ្លាស់ប្តូរជារៀងរហូតតទៅដែរ។

`តើលោកអ្នកបានលះបង់អ្វីខ្លះ ដើម្បីដើរតាមព្រះយេស៊ូវនោះ? (តើចម្លើយ របស់លោកអ្នក បានប្រាប់ពីខ្លួនលោកអ្នកថាយ៉ាងដូចម្តេចដែរ ប្រសិនបើលោកអ្នកមិនដែលបាននឹកឃើញ ក្នុងការលះបង់ ដើម្បីដើរតាមព្រះយេស៊ូវនោះ?)`