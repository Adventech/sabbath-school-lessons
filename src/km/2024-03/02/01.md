---
title:  សម័យកាលរបស់ព្រះយេស៊ូវ
date:  06/07/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាកុស 1:16-20; ម៉ាកុស 1:21-28; ម៉ាកុស 1:29-34; ម៉ាកុស 1:35-39; ម៉ាកុស 1:40-45។

> <p>ខចងចាំ</p>
> «ទ្រង់មានព្រះបន្ទូលហៅថា ចូរមកតាមខ្ញុំ ខ្ញុំនឹងតាំងឲ្យអ្នកនេសាទមនុស្សវិញ» (ម៉ាកុស 1:17)។

លោកម៉ាថាយ ម៉ាកុស លូកា និងលោកយ៉ូហានបានសរសេរអំពីព្រះជន្មរបស់ព្រះយេស៊ូវ។ អ្នកសរសេរនីមួយៗ បានប្រាប់យើងពីរបៀប ដែលព្រះយេស៊ូវបានចាប់ផ្តើមព័ន្ធកិច្ចរបស់ទ្រង់ ដើម្បី ព្រះ។ ប៉ុន្តែ អ្នកសរសេរនីមួយៗ បានពិពណ៌នារឿងរបស់ព្រះយេស៊ូវ តាមវិធីផ្សេងៗគ្នា។

លោកម៉ាថាយបានប្រាប់យើងពីរបៀបដែលព្រះយេស៊ូវបានជ្រើសរើសសិស្សរបស់ទ្រង់ និង បានចែកចាយសេចក្តីអធិប្បាយនៅលើភ្នំនោះ។

លោកលូកា បានសរសេរអំពីរបៀប ដែលព្រះយេស៊ូវបានចែកចាយសេចក្តីអធិប្បាយដំបូង របស់ទ្រង់ នៅក្នុងព្រះវិហារនៅសាសន៍យូដានៃស្រុកណាសារ៉ែត នាថ្ងៃសប្បាតហ៍។

លោកយូហាន បានប្រាប់យើងពីរបៀបដែលព្រះយេស៊ូវបានត្រាស់ហៅសិស្សដំបូងរបស់ទ្រង់ ឱ្យដើរតាមទ្រង់។ បន្ទាប់មក ព្រះយេស៊ូវយាងចូលទៅក្នុងពិធីមង្គលការ។

លោកម៉ាកុសបានប្រាប់រឿងអំពីរបៀបដែលព្រះយេស៊ូវបានត្រាស់ហៅមនុស្ស4នាក់ឱ្យដើរ តាមទ្រង់។ បន្ទាប់មក លោកម៉ាកុសបានប្រាប់យើងអំពីកិច្ចការ ដែលព្រះយេស៊ូវបានធ្វើនៅថ្ងៃសប្បាតហ៍ ក្នុងភូមិកាពើណិម រួមទាំងអ្វីដែលបានកើតឡើងបន្ទាប់ពីនោះទៀតផងដែរ។

រឿងនៃថ្ងៃសប្បាតហ៍របស់លោកម៉ាកុស បានជួយឱ្យអ្នកអានកណ្ឌគម្ពីរម៉ាកុស យល់ពី ព្រះយេស៊ូវកាន់តែប្រសើរឡើង។ នៅក្នុងបទគម្ពីរម៉ាកុស ជំពូក1 លោកម៉ាកុសបានសរសេរអំពីកិច្ចការ របស់ព្រះយេស៊ូវ បន្ទាប់ពីទ្រង់បានជ្រមុជទឹករួច។ លោកម៉ាកុសក៏បានសរសេរពាក្យពេចន៍ខ្លះ ដែល ព្រះយេស៊ូវបានមានបន្ទូលផងដែរ ពោលគឺ ព្រះយេស៊ូវបានត្រាស់ហៅមនុស្សមួយចំនួន ឱ្យដើរតាម ទ្រង់។ ទ្រង់បានបង្គាប់អារក្សឱ្យចេញពីទីនោះ។ ដ្បិតនៅទីនោះ ព្រះយេស៊ូវបានប្រាប់ពួកសិស្សអំពីផែនការធ្វើដំណើររបស់ទ្រង់។ ព្រះយេស៊ូវបានព្យាបាលបុរសឃ្លង់ម្នាក់ បន្ទាប់មក ទ្រង់បានឱ្យគាត់ ចេញទៅបង្ហាញខ្លួន ឱ្យពួកសង្ឃបានឃើញ។ លោកអ្នក បានឃើញរួចមកហើយថា លោកម៉ាកុស មាន ចំណាប់អារម្មណ៍នៅក្នុងការពិពណ៌នាប្រាប់យើង អំពីកិច្ចការដែលព្រះយេស៊ូវបានធ្វើ ប៉ុន្តែ មិនមែនជាអ្វី ដែលទ្រង់បានមានបន្ទូលនោះទេ។ ដូច្នេះហើយ លោកម៉ាកុសបានប្រាប់យើងថា ព្រះយេស៊ូវបាន ព្យាបាលមនុស្សជាច្រើននាក់។ លោកម៉ាកុស ក៏ចូលចិត្តប្រើពាក្យថា «1រំពេច» (ម៉ាកុស 1:12, 18, 20, 28, 30, 31, 42 ដើម្បីជួយឱ្យយើងយល់ពីសន្ទុះនៃកិច្ចការដែលព្រះយេស៊ូវបានធ្វើ។