---
title:  ការសិក្សាបន្ថែម
date:  12/07/2024
---

សូមអាន Ellen G. White, “At Capernaum” and “Thou Canst Make Me Clean,” pages 252-266, in _The Desire of Ages_។

តើបទគម្ពីរម៉ាកុស ជំពូក1 បានបង្ហាញយើងនូវរូបភាពរបស់ព្រះយេស៊ូវយ៉ាងដូចម្តេចដែរ? យើងបានឃើញថា ព្រះយេស៊ូវទ្រង់មានអំណាចនៅក្នុងការត្រាស់ហៅមនុស្សលោកដទៃទៀតឱ្យដើរតាម ទ្រង់។ ពួកគេបានទទួលយកការត្រាស់ហៅនេះ។ ពីព្រោះព្រះយេស៊ូវទ្រង់បរិសុទ្ធ។ ទ្រង់មិនមែនអាក្រក់ ដូចជាពួកទេវតាដែលបានបម្រើសាតាំងនោះឡើយ។ សង្គ្រាមទូទាំងពិភពលោករវាងសេចក្តីល្អ និងសេចក្តី អាក្រក់កំពុងតែកើតឡើង។ ទោះជាយ៉ាងនេះក្តី ព្រះយេស៊ូវទ្រង់មានអំណាចខ្លាំងពូកែជាងពួកអារក្ស។ ព្រះយេស៊ូវមានអារម្មណ៍អាណិតអាសូរចំពោះអ្នកជំងឺ។ ទ្រង់បានជួយពួកគេ។ ដោយទ្រង់បានពាល់ពួកគេ នៅពេលដែលគ្មានអ្នកណាម្នាក់គិតគូរពីពួកគេ។

«ព្រះយេស៊ូវ បានបង្រៀននៅក្នុងព្រះវិហារនៃសាសន៍យូដា។ ព្រះយេស៊ូវ បានមានបន្ទូលអំពី នគរដែលទ្រង់បានយាងមក ដើម្បីនឹងចាប់ផ្តើម។ ព្រះយេស៊ូវបានមានបន្ទូលថា ព័ន្ធកិច្ចរបស់ទ្រង់គឺដើម្បី សង្គ្រោះមនុស្សដែលជាអ្នកទោសរបស់សាតាំង។ នៅពេលនោះ សម្រែកនៃការភ័យខ្លាចបានបញ្ឈប់ព្រះយេស៊ូវ នៅពេលដែលទ្រង់កំពុងតែចែកចាយសេចក្តីអធិប្បាយ។ គឺមានបុរសបាត់បង់សតិម្នាក់បាន រត់ចេញពីហ្វូងមនុស្សមករកព្រះយេស៊ូវ។ បុរសម្នាក់នេះបានស្រែកឡើងថា ‘តើយើងនឹងទ្រង់មានហេតុអ្វី នឹងគ្នា នែ ព្រះយេស៊ូវពីភូមិណាសារ៉ែតអើយ តើទ្រង់មកបំផ្លាញយើងឬអី ខ្ញុំស្គាល់ជាក់ហើយ ថាទ្រង់ជា ព្រះអង្គបរិសុទ្ធនៃព្រះ’» (ម៉ាកុស 1:24)។

«ពួកបណ្តាជននៅក្នុងព្រះវិហារ បានភិតភ័យ និងភាន់ភាំងជាខ្លាំង។ ពួកគេ បានដកចិត្តពី ព្រះយេស៊ូវ និងសេចក្តីអធិប្បាយរបស់ទ្រង់។ សាតាំងមិនចង់ឱ្យមនុស្សស្តាប់ព្រះយេស៊ូវឡើយ។ ដូច្នេះ ហើយ បានជាវាបាននាំបុរសបាត់បង់សតិម្នាក់ឱ្យមកបង្ករឿងនៅក្នុងព្រះវិហារ។ ប៉ុន្តែ ព្រះយេស៊ូវបានបង្គាប់ឱ្យអារក្សឈប់និយាយវិញ។ ‘ព្រះយេស៊ូវ ទ្រង់ក៏បន្ទោសដល់វាថា ចូរស្ងៀមទៅ ហើយថយពីមនុស្ស នេះចេញ កាលអារក្សអសោចបានជាន់មនុស្សនោះឲ្យប្រកាច់ប្រកិនជាខ្លាំង ហើយស្រែកឡើង នោះវាក៏ ចេញទៅ’ (ម៉ាកុស 1:25, 26) . . . . ព្រះយេស៊ូវបានឈ្នះសង្គ្រាមទាស់នឹងសាតាំងនៅក្នុងទីរហោស្ថាន។ ឥឡូវនេះ ទ្រង់បានឈរតទល់ជាមួយនឹងខ្មាំងសត្រូវរបស់ទ្រង់ម្តងទៀត។ អារក្សបានប្រើអំណាចទាំងអស់ របស់វា ដើម្បីទប់បុរសម្នាក់នេះឱ្យស្ថិតនៅក្រោមការគ្រប់គ្រងរបស់វា។ ប្រសិនបើអារក្សមិនអាចគ្រប់គ្រង បុរសម្នាក់នេះបានទេ នោះមានន័យថា ព្រះយេស៊ូវបានឈ្នះហើយ . . . . ប៉ុន្តែ ព្រះអង្គសង្គ្រោះបានមាន បន្ទូល ដោយអំណាច និងព្រះចេស្តាវិញ។ ទ្រង់បានរំដោះបុរសម្នាក់នេះឱ្យរួចផុតពីការគ្រប់គ្រងរបស់អារក្ស» (ដកស្រង់ពី Ellen G. White, _The Desire of Ages_, pages 255, 256, adapted។

លោកម៉ាកុស ក៏បានបង្ហាញយើងថា ព្រះយេស៊ូវបានជាប់រវល់ជាខ្លាំង។ ទ្រង់បានប្តូរពីកន្លែងមួយទៅកន្លែងមួយ។ ទ្រង់បានជួបមនុស្សជាច្រើន។ តើព្រះយេស៊ូវបានសម្រេចកិច្ចការជាច្រើនដោយ របៀបណា? តើទ្រង់អាចនៅស្ងប់បានដោយរបៀបណា? ជាការពិតណាស់ បទពិសោធន៍នៃការអធិស្ឋាន ជារៀងរាល់ថ្ងៃរបស់ទ្រង់ គឺជាអាថ៌កំបាំងនៅក្នុងភាពជោគជ័យរបស់ទ្រង់។

**សំណួរពិភាក្សា**

`តើហេតុអ្វីបានជាការអធិស្ឋានសំខាន់ម្ល៉េះ នៅក្នុងជីវិតរបស់អ្នកគ្រីស្ទាន?`

`តើ «មនុស្សឃ្លង់» នៅក្នុងសម័យទំនើបនេះ គឺជាអ្នកណាខ្លះ? នៅក្នុងសម័យព្រះយេស៊ូវ មនុស្សឃ្លង់ មានជំងឺសើស្បែកធ្ងន់ធ្ងរ។ ដូច្នេះហើយ ពួកបណ្តាជនបានគេចចេញពីពួកគេ។ តើក្រុមជំនុំរបស់លោកអ្នក បាននាំដំណឹងល្អទៅ «ពាល់» ចិត្ត និងជីវិតនៃមនុស្សឃ្លង់នាសម័យទំនើបនេះដោយរបៀបណាដែរ?`