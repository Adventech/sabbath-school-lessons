---
title:  ថ្ងៃសប្បាតហ៍ដែលមនុស្សគ្រប់គ្នានឹងចងចាំ
date:  08/07/2024
---

`សូមអានរឿងនៅក្នុងគម្ពីរម៉ាកុស 1:21-28។ តើមានអ្វីកើតឡើងនៅក្នុងព្រះវិហារនៃសាសន៍ យូដានៅឯភូមិកាពើណិមនោះ? តើនៅក្នុងរឿងនេះ យើងបានរៀនសេចក្តីពិតនៃព្រះគម្ពីរអ្វីខ្លះ?`

គ្រីស្ទានភាគច្រើន អាចប្រាប់លោកអ្នកអំពីបទពិសោធន៍ ខាងឯវិញ្ញាណដ៏សំខាន់មួយនៅក្នុង ជីវិតរបស់ពួកគេ។ ពួកគេ អាចនឹងប្រាប់លោកអ្នក អំពីគ្រាដែលពួកគេបានសម្រេចចិត្តដើរតាមព្រះយេស៊ូវ។ ពួកគេអាចនឹងប្រាប់លោកអ្នក អំពីថ្ងៃដែលពួកគេបានជ្រមុជទឹក។ ពួកគេ អាចនឹងប្រាប់លោកអ្នកអំពីសេចក្តី អធិប្បាយដ៏អស្ចារ្យមួយ ដែលបានធ្វើឱ្យពួកគេមានអារម្មណ៍ថា ព្រះបានគង់នៅក្បែរចិត្តរបស់ពួកគេ។ បទពិសោធន៍ទាំងនេះភាគច្រើនមានឥទ្ធិពលជាទីបំផុត រហូតដល់យើងបាននឹកចាំបទពិសោធន៍ទាំងនេះ ជានិច្ច។ ពួកគេអាចផ្លាស់ប្តូរជីវិតរបស់យើងបានជារៀងរហូត។

អ្នកគ្រីស្ទានភាគច្រើន អាចប្រាប់លោកអ្នកអំពីបទពិសោធន៍ ខាងឯវិញ្ញាណដ៏សំខាន់មួយនៅ ក្នុងជីវិតរបស់ពួកគេ។ ពួកគេអាចនឹងប្រាប់លោកអ្នក អំពីពេលវេលា ដែលពួកគេបានសម្រេចចិត្តធ្វើតាម ព្រះយេស៊ូវ ឬប្រាប់លោកអ្នកអំពីថ្ងៃ ដែលពួកគេបានជ្រមុជទឹក ។ ពួកគេក៏អាចនឹងប្រាប់យើង អំពីសេចក្តី អធិស្ឋានមួយដ៏មានអំណាច ដែលបានធ្វើឱ្យពួកគេមានអារម្មណ៍ថា ព្រះទ្រង់នៅកៀកនឹងចិត្តរបស់ពួកគេ។ បទពិសោធន៍ទាំងនេះភាគច្រើនមានឥទ្ធិពលជាទីបំផុត ដែលធ្វើឱ្យយើងនឹកចាំពីបទពិសោធន៍ទាំងនេះ ជានិច្ច។ បទពិសោធន៍ទាំងនេះ ក៏អាចផ្លាស់ប្តូរជីវិតរបស់យើងបានដែរ។

នេះ ប្រហែលជារបៀបដែលពួកបណ្តាជននៅក្នុងទីភូមិកាពើណិមបានយល់ឃើញ នៅពេល ដែលពួកគេបានធ្វើដំណើរទៅកាន់ព្រះវិហារ ហើយបានឮព្រះយេស៊ូវបង្រៀននោះ។ «គេក៏នឹកប្លែកក្នុងចិត្ត ពីសេចក្តីបង្រៀនរបស់ទ្រង់ ដ្បិតទ្រង់បង្រៀន ដូចជាមានអំណាច មិនដូចជាពួកអាចារ្យទេ» (ម៉ាកុស 1:22)។ ខណៈដែលព្រះយេស៊ូវបានបង្រៀន នោះមានបុរសម្នាក់បានចាប់ផ្តើមបន្លឺសំឡេងឡើង។ ពីព្រោះ អារក្សបានចូលទៅក្នុងបុរសម្នាក់នោះ។ អារក្សបានស្រែកឡើងថា «នែ ព្រះយេស៊ូវពីភូមិណាសារ៉ែតអើយ តើទ្រង់មកបំផ្លាញយើងឬអី ខ្ញុំស្គាល់ជាក់ហើយ ថាទ្រង់ជាព្រះអង្គបរិសុទ្ធនៃព្រះ» (ម៉ាកុស 1:24)។ ព្រះយេស៊ូវបានបណ្តេញអារក្សចេញពីបុរសម្នាក់នោះ។

`សូមគិតអំពីពាក្យសម្តីរបស់អារក្ស។ តើពួកវាបានប្រាប់យើងយ៉ាងដូចម្តេច?`

ជាដំបូង អារក្សបានដឹងថា ព្រះយេស៊ូវជាអ្នកណា។ ព្រះយេស៊ូវគឺជា «ព្រះអង្គបរិសុទ្ធនៃព្រះ»។ យើងបានរំពឹងចង់បានកិច្ចការបរិសុទ្ធនៅក្នុងក្រុមជំនុំ តែមិនចង់បានកិច្ចការអាក្រក់នោះឡើយ។ រឿង នេះបានបង្ហាញយើងថា សង្គ្រាមទូទាំងពិភពលោករវាងសេចក្តីល្អ និងសេចក្តីអាក្រក់ជាសង្គ្រាមពិតប្រាកដ។ មនុស្សនៅក្នុងសាច់រឿងប្រហែលជាមិនបានដឹងថា ព្រះយេស៊ូវជាអ្នកណានោះឡើយ ប៉ុន្តែ អារក្សបានស្គាល់ទ្រង់វិញ។

បន្ទាប់មក សូមគិតអំពីពាក្យពេចន៍ ដែលព្រះយេស៊ូវបានមានបន្ទូលទៅកាន់អារក្ស។ យើងអាចយល់ពីមូលហេតុដែលនាំឱ្យព្រះយេស៊ូវបង្គាប់ ឱ្យអារក្សចាកចេញពីបុរសម្នាក់នោះ។ ប៉ុន្តែ ហេតុអ្វី បានជាព្រះយេស៊ូវបង្គាប់អារក្សថា «ចូរស្ងៀមទៅ» (ម៉ាកុស 1:25)? នៅក្នុងខនេះ លោកម៉ាកុសបានណែនាំយើងឱ្យស្គាល់គោលគំនិតមួយ គឺថា៖ ព្រះយេស៊ូវបានបង្គាប់មិនឱ្យអារក្ស និងមនុស្សនិយាយថា ទ្រង់ជាអ្នកណានោះទេ។ អ្នកប្រាជ្ញខាងឯព្រះគម្ពីរបានហៅគោលគំនិតនេះថា ជាគោលគំនិតអាថ៌កំបាំង របស់ព្រះអង្គសង្គ្រោះ។

តើហេតុអ្វីបានជាព្រះយេស៊ូវ មិនចង់ឱ្យពួកបណ្តាជនប្រាប់អ្នកដទៃថា ទ្រង់ជាអ្នកណាយ៉ាង ដូច្នេះ? នោះគឺដោយសារតែពួកសាសន៍យូដាបានរំពឹងទុកថា ព្រះអង្គសង្គ្រោះនឹងយាងមកសង្គ្រោះពួកគេ ចេញពីពួកសាសន៍រ៉ូម ប៉ុន្តែ មិនមែនចេញពីអំពើបាបនោះឡើយ។ ដូច្នេះហើយ គោលគំនិតខុសឆ្គងស្តី អំពីព្រះអង្គសង្គ្រោះនេះ បានធ្វើឱ្យកិច្ចការរបស់ព្រះយេស៊ូវ កាន់តែពិបាកថែមទៀត រហូតដល់ធ្វើឱ្យទ្រង់ មានគ្រោះថ្នាក់។ យើងបានឃើញរួចមកហើយថា ព្រះយស៊ូវមិនអាចលាក់បាំងអត្តសញ្ញាណរបស់ទ្រង់បានឡើយ។ ដ្បិតអីសេចក្តីពិតអំពីព្រះយេស៊ូវមានចំណែកសំខាន់បំផុតនៅក្នុងដំណឹងល្អ ដែលដំណឹងល្អ គឺថា ពួកគេត្រូវតែដឹងថាទ្រង់ជាអ្នកណា។ ពួកគេក៏ត្រូវតែសម្រេចចិត្តថា តើការយាងមកវិញរបស់ទ្រង់ មានន័យ យ៉ាងណាសម្រាប់ពួកគេផងដែរ។