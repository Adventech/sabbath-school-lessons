---
title:  រឿងខ្លី
date:  12/07/2024
---

### គ្រូហ្មដែលបានយល់ច្រឡំ វគ្គ2

ឪពុក បានសម្រាកនៅឯផ្ទះឌីវយ៉ា (Divya) ដែលជាកូនស្រីរបស់គាត់ អស់រយៈពេលជាច្រើន ថ្ងៃ នៅក្នុងប្រទេសនេប៉ាល់។ គាត់បានខ្សោះល្វើយពីការងារសំណង់ និងការងារគ្រូហ្មរបស់គាត់។ ឪពុក បានសម្លឹងមើលទាំងចាប់អារម្មណ៍ នៅពេលដែលប៉ាស្ទ័រអាត់វេនទីស្ទនៃព្រះវិហាររបស់នាងឌីវយ៉ា បាន ចូលសួរសុខទុក្ខនាង ដោយយកសមាជិកមួយចំនួនទៅជាមួយនឹងគាត់ដែរ។ ឪពុកបានស្តាប់ ខណៈពេល ដែលពួកគេបានច្រៀងចម្រៀងជាច្រើនបទ ស្តីអំពីព្រះយេស៊ូវ ដែលជាព្រះថ្មីនៃកូនស្រីរបស់គាត់។

បន្ទាប់មក ប៉ាស្ទ័របានបើកព្រះគម្ពីរ រួចអានការត្រាស់ហៅរបស់ព្រះយេស៊ូវយ៉ាងដូច្នេះថា «អស់ អ្នកដែលនឿយព្រួយ ហើយផ្ទុកធ្ងន់អើយ ចូរមកឯខ្ញុំ ខ្ញុំនឹងឲ្យអ្នករាល់គ្នាឈប់សម្រាក» (ម៉ាថាយ 11:28)។ ឪពុកចាប់ផ្តើមមានអារម្មណ៍ផុសផុល ចង់ដឹងអំពីព្រះមួយអង្គនេះ។ ពីព្រោះគាត់ចង់សម្រាកពីការងាររបស់ គាត់។ បន្ទាប់មក ប៉ាស្ទ័របានអានខគម្ពីរយ៉ូហាន 3:16 ដែលចែងថា «ដ្បិតព្រះទ្រង់ស្រឡាញ់មនុស្សលោក ដល់ម៉្លេះបានជាទ្រង់ប្រទានព្រះរាជបុត្រាទ្រង់តែ1 ដើម្បីឲ្យអ្នកណាដែលជឿដល់ព្រះរាជបុត្រានោះ មិនត្រូវវិនាសឡើយ គឺឲ្យមានជីវិតអស់កល្បជានិច្ចវិញ»។ ខគម្ពីរទាំងនេះបានប៉ះពាល់ចិត្តឪពុកជាខ្លាំង។ ដ្បិតគាត់មិនដែលបានឮពីព្រះ ដែលបានប្រទានព្រះរាជបុត្រាតែមួយគត់របស់ទ្រង់ ឱ្យមកសង្គ្រោះមនុស្ស លោកពីមុនមកនោះទេ។ គាត់បានដឹងថា គាត់មិនចាំបាច់សែនទៀតឡើយ ពីព្រោះព្រះបានបញ្ជូនព្រះរាជបុត្រារបស់ទ្រង់ទុកជាតង្វាយសំខាន់បំផុត សម្រាប់សម័យកាលទាំងអស់។

បន្ទាប់ពីប៉ាស្ទ័របានចាកចេញទៅ ឪពុកបានសូមព្រះគម្ពីរមួយក្បាលពីនាងឌីវយ៉ា។ គាត់មាន បំណងចង់អានខគម្ពីរទាំង2ខនោះ។ ប៉ុន្តែ នៅពេលដែលគាត់បើករកមើលខគម្ពីរទាំងនោះ គាត់រកមិន ឃើញនោះឡើយ។ នាងឌីវយ៉ាក៏រកខទាំងនោះមិនឃើញដែរ ដូច្នេះហើយ នាងបានអញ្ជើញប៉ាស្ទ័រឱ្យមក ម្តងទៀត។ ប៉ាស្ទ័របានបង្ហាញពីរបៀបរកមើលខទាំងនោះ។ ឪពុកសប្បាយចិត្តនឹងសេចក្តីពិតទាំងនេះណាស់ បន្ទាប់មក គាត់បានចាប់ផ្តើមអានព្រះគម្ពីរជារៀងរាល់ថ្ងៃ។ នៅថ្ងៃសប្បាតហ៍ គាត់បានធ្វើដំណើរ ទៅឯព្រះវិហារជាមួយនឹងនាងឌីវយ៉ា និងភរិយារបស់គាត់ ដែលបានជាសះស្បើយពីជំងឺចម្លែក បន្ទាប់ពី នាងឌីវយ៉ាបានអធិស្ឋានឱ្យគាត់រួចមកនោះ។ នៅឯព្រះវិហារ គាត់មិនយល់អ្វីដែលក្រុមជំនុំកំពុងតែធ្វើ ឬ អ្វីដែលមានចែងនៅក្នុងព្រះគម្ពីរនោះទេ។ ប៉ុន្តែ គាត់បានលួចយកព្រះគម្ពីរមួយក្បាល នៅពេលដែលគាត់ ត្រឡប់ទៅកាន់ទីក្រុងនៅក្បែរផ្ទះរបស់គាត់ បន្ទាប់ពីគាត់បានដាក់ម្តាយ និងនាងឌីវយ៉ានៅឯព្រះវិហាររួច មកនោះ។

នៅឯផ្ទះ នៅពេលថ្ងៃ គាត់បានបន្តធ្វើការជាគ្រូហ្ម និងជាកម្មករសំណង់តទៅទៀត។ ប៉ុន្តែ នៅ ពេលយប់ គាត់បានអានព្រះគម្ពីរវិញ។ ជាច្រើនខែក្រោយមក ចំណង់ប្រាថ្នារបស់គាត់នៅក្នុងការថ្វាយបង្គំ វិញ្ញាណបានបាត់អស់ទៅ។ បន្ទាប់មក គាត់បានសម្រេចចិត្តលះបង់អាជីពជាគ្រូហ្មនេះចេញ។ គាត់បាន ប្រាប់អ្នកក្រុងថា «ជីវិតរបស់ខ្ញុំបានផ្លាស់ប្តូរហើយ ដូច្នេះហើយ ខ្ញុំមិនចង់ធ្វើវិធីទាំងនេះតទៅទៀតឡើយ»។ អ្នកក្រុងបានខឹងជាខ្លាំង នៅពេលដែលពួកគេបានដឹងថា គាត់បានក្លាយមកជាគ្រីស្ទាននោះ។ ពួកគេ បានចោទប្រកាន់គាត់ថា គាត់បានក្បត់ជីដូនជីតារបស់គាត់ហើយ។ ប៉ុន្តែ ឪពុកមិនបានប្រកាន់ពួកគេទេ។ ពីព្រោះគាត់បានដឹងច្បាស់ថា គាត់បានរកឃើញព្រះមួយ និងជាព្រះតែមួយគត់នោះឯង។ សព្វថ្ងៃនេះ ឪពុក និងម្តាយគឺជាសមាជិកសកម្មនៅក្នុងព្រះវិហារសេវេនដេយអាត់វេនទីស្ទ។ ឪពុកដែលមានឈ្មោះ ពេញហៅថា គ្រីស្នា ឡាម៉ា (Krishna Lama) គាត់អាយុ66ឆ្នាំហើយ ប៉ុន្តែ គាត់នៅតែធ្វើជាអ្នកជំនួយការ នៅក្នុងព្រះវិហាររបស់គាត់ដដែល។

គាត់បាននិយាយថា «ខ្ញុំធ្លាប់តែគិតថា ផ្ទះរបស់ខ្ញុំ ជាកន្លែងដែលជីដូនជីតារបស់ខ្ញុំ បានសណ្ឋិតនៅ ប៉ុន្តែ ឥឡូវនេះ ខ្ញុំមានអារម្មណ៍ថា ព្រះវិហារជាផ្ទះរបស់ខ្ញុំវិញ ពីព្រោះអនាគតរបស់ខ្ញុំបានភ្លឺស្វាងឡើង ជាមួយនឹងព្រះយេស៊ូវ។