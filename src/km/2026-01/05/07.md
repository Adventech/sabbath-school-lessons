---
title:  ការសិក្សាបន្ថែម៖
date:   30/01/2026
---

«មិនយូរប៉ុន្មាន ពេលវេលាដែលព្រះត្រូវប្រទានដល់មនុស្ស នូវការសាកល្បងចុងក្រោយ នឹងត្រូវមកដល់។ មនុស្សដទៃទៀត នឹងព្យាយាមបង្ខំឱ្យយើងទទួលយក ទីសម្គាល់នៃសត្វសាហាវ។ អ្នកណា ដែលមានភាពកម្សោយ នឹងគោរពតាមអ្នកដឹកនាំ ដែលបានបង្ខំពួកគេឱ្យទទួលយកទីសម្គាល់នោះ។ ពោលគឺ ក្រុមនៃមនុស្សទាំងនេះ នឹងធ្វើតាមគោលគំនិត និងក្បួនច្បាប់របស់មនុស្សលោក។ មនុស្សទាំងនេះ ភ័យខ្លាច នូវការប្រមាថ ការជាប់ឃុំឃាំង និងការប្រហារីជីវិត។ ដូច្នេះហើយ ពួកគេងាយនឹងទទួលទីសម្គាល់នៃសត្វសាហាវ នេះណាស់ . . . .។

«នៅពេលនោះ យើងនឹងបានឃើញអ្នក ដែលបានបម្រើព្រះយេស៊ូវយ៉ាងពិតប្រាកដ។ សិស្ស របស់ព្រះយេស៊ូវពិតប្រាកដ នឹងឈរជាមួយនឹងព្រះអង្គ។ កាលពីមុន សិស្សជាច្រើន មានការភ័យខ្លាច នៅក្នុងការប្រកាន់ជំហរដើម្បីព្រះ។ ពួកគេមិនមានកម្លាំងចិត្តច្រើននោះទេ។ ប៉ុន្តែ ម្តងនេះ ពួកគេនឹង ប្រកាសថា ពួកគេនៅខាងព្រះយេស៊ូវ ហើយនឹងនៅខាងសេចក្តីពិតរបស់ព្រះអង្គ។ សមាជិកដែលភ័យខ្លាច និងខ្សោយជាងគេបំផុត ក៏នឹងមានភាពក្លាហានដូចជាស្តេចដាវីឌដែរ។ សមាជិកទាំងនេះ នឹងបានបម្រើ ព្រះទាំងស្រុង។ ចំណុចនេះមានន័យថា កាលណាដែលរឿងអាក្រក់កាន់តែកើតឡើង ចំពោះរាស្ត្ររបស់ព្រះ នោះគេនឹងកាន់តែភ្លឺឡើងដូចជាផ្កាយ។ មែនហើយ សាតាំងនឹងបៀតបៀនពួកគេ ប៉ុន្តែ សិស្សដ៏ស្មោះត្រង់ របស់ព្រះ នឹងបានឈ្នះសង្គ្រាម ដោយនូវព្រះនាមរបស់ព្រះយេស៊ូវវិញ»។ ដកស្រង់ពី Ellen G. White, Testimonies for Church, volume 5, pages 81, 82, adapted។

**សំណួរពិភាក្សា**

`សូមគិតអំពីមនុស្សនៅក្នុងសម្រង់មតិខាងលើ ដែល «បានធ្វើតាមគោលគំនិត និងក្បួនច្បាប់របស់ មនុស្ស លោកបន្ដិចម្ដងៗ»។ តើអ្វីខ្លះ ដែលលោកអ្នកបានគិតថា ជាគោលគំនិត និងក្បួនច្បាប់របស់ មនុស្សលោក ដែលមនុស្សត្រូវធ្វើតាមនោះ? តើការដាស់តឿននេះ បានរួមបញ្ចូលក្រុមជំនុំទាំងអស់ដោយ របៀបណា?`

`ព្រះបានមានបន្ទូលថា «ដ្បិតអស់អ្នកណាដែលលើកតម្កើងអញ នោះអញនឹងតម្កើងអ្នកនោះឡើង ដែរ» (សាំយូអែលទី១ ២:៣០)។ តើយើងបានគោរពកោតខ្លាចព្រះ ទៅតាមវិធីអ្វីខ្លះ? តើការគោរពកោតខ្លាច ព្រះ ប្រៀបដូចជាការថ្វាយសិរីល្អនៃការសរសើរតម្កើងដល់ទ្រង់ដែរឬទេ (វិវរណៈ ១៤:៧)? សូមបកស្រាយ ចម្លើយរបស់លោកអ្នក។`

`ព្រះបានបណ្តាលឱ្យលោកប៉ុលសរសេរថា «ឱពួកស្ងួនភ្ងាអើយ ចូរបង្ហើយសេចក្តីសង្គ្រោះរបស់អ្នក រាល់គ្នា ដោយកោតខ្លាច ហើយញាប់ញ័រចុះ» (ភីលីព ២១២)។ តើការរស់នៅដើម្បីព្រះ ប្រៀបដូចជាការ ព្យាយាមទិញសេចក្តីស្រឡាញ់ និងការលើកលែងទោសរបស់ព្រះ ដោយប្រើអាកប្បកិរិយាល្អរបស់យើង ដែរឬទេ? សូមផ្តល់ហេតុផល គាំទ្រចម្លើយរបស់លោកអ្នក។`