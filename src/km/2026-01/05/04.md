---
title:  យញ្ញបូជារស់
date:   27/01/2026
---

`សូមអានគម្ពីរភីលីព ២:១៧; ធីម៉ូថេទី២ ៤:៦; រ៉ូម ១២:១, ២ និងកូរិនថូសទី១ ១១:១។ តើខ ទាំងនេះ បានបង្រៀនយើងអ្វីខ្លះ?`

ព្រះគម្ពីរបានសំដែងថា លោកប៉ុលមិនខ្លាចនឹងស្លាប់ ដើម្បីព្រះយេស៊ូវឡើយ (ភីលីព ១: ២០-២៣)។ លើកនេះ លោកប៉ុលបានមានប្រសាសន៍ថា «ប៉ុន្តែ បើសិនជាត្រូវច្រួចខ្ញុំចេញលើយញ្ញបូជា នឹងការជំនួយរបស់សេចក្ដីជំនឿនៃអ្នករាល់គ្នា នោះខ្ញុំក៏អរ ហើយមានសេចក្ដីអំណរជាមួយនឹងអ្នករាល់គ្នាទាំងអស់ដែរ» (ភីលីព ២:១៧)។ រូបស័ព្ទនេះ មានប្រភពចេញមកពីតង្វាយច្រួច នៅក្នុងអំឡុងគម្ពីរសញ្ញាចាស់។ រាស្ត្ររបស់ព្រះ បានច្រួចទឹក ប្រេង ឬស្រាទំពាំងបាយជូរ ដើម្បីដាក់ជាតង្វាយថ្វាយដល់ព្រះ (សូមអានគម្ពីរ លោកុប្បត្តិ ៣៥:១៤ និក្ខមនំ ២៩:៤០ និងសាំយូអែលទី២ ២៣:១៥-១៧។ តង្វាយនេះ បានជួយឱ្យយើងនឹកចាំអំពីសកម្មភាពរបស់នាងម៉ារី នៅក្នុងគម្ពីរសញ្ញាថ្មី។ ជាការពិតណាស់ នាងម៉ារីបានចាក់ប្រេង ដ៏មានតម្លៃ នៅលើព្រះកេស និងព្រះបាទារបស់ព្រះយេស៊ូវ (ម៉ាកុស ១៤:៣-៩; យ៉ូហាន ១២:៣)។ ជាការពិត ណាស់ អំណោយទានរបស់នាងម៉ារ៉ា មិនមែនជាតង្វាយច្រួចពិតប្រាកដនោះទេ។ ប៉ុន្តែ អំណោយទាន របស់នាង បានបង្ហាញយើងថា នាងស្រឡាញ់ព្រះយេស៊ូវខ្លាំងប៉ុនណា។ ដូច្នេះហើយ អំណោយទាន របស់នាងម៉ារា គឺជារូបស័ព្ទតំណាងឱ្យតង្វាយ ដែលព្រះយេស៊ូវបានថ្វាយជំនួសអំពើបាបរបស់យើង នៅលើ ឈើឆ្កាង។

បើសិនជាលោកប៉ុលបានស្លាប់ ដោយសារតែគាត់បានធ្វើការថ្វាយព្រះ នោះគាត់នឹងមានអំណរ។ បន្ទាប់មក ជីវិតរបស់គាត់ នឹងបាន «ច្រួចចេញ» ដូចជាតង្វាយថ្វាយព្រះយ៉ាងដូច្នោះដែរ (សូមអានគម្ពីរ ជនគណនា ១៥:១-១០ និងជនគណនា ២៨:១-១៥)។ ជាការពិតណាស់ ជីវិតរបស់លោកប៉ុល ក៏ប្រៀបដូចជា តង្វាយច្រួច ដែលបានបន្ថែមទៅលើអំណោយទាន ដែលក្រុមជំនុំភីលីពកំពុងស្អាងឡើងនោះដែរ។ អំណោយ ទានរបស់ក្រុមជំនុំភីលីព គឺជាជីវិតរបស់ពួកគេនេះឯង។ ពួកគេបានថ្វាយជីវិតរបស់ពួកគេ ដល់ព្រះទាំងស្រុង ដើម្បីឱ្យពួកគេបានបម្រើព្រះអង្គ។ ដូច្នេះហើយ ក្រុមជំនុំភីលីព ក៏ប្រៀបដូចជាតង្វាយរស់យ៉ាងដូច្នោះដែរ (រ៉ូម ១២:១)។

គ្រីស្ទានដំបូង បានធ្វើដំណើរពីផ្ទះមួយទៅផ្ទះមួយទៀត ដើម្បីចែកចាយជំនឿរបស់ពួកគេ (កិច្ចការ ៥:៤២)។ ពួកគេបានចែកចាយដំណឹងល្អជាមួយនឹងអ្នក ដែលប្រាថ្នាចង់ឮ។ គ្រីស្ទានដំបូងបានអញ្ជើញ អ្នកដទៃ ឱ្យចូលមកក្នុងផ្ទះរបស់ពួកគេ ដើម្បីសិក្សាព្រះគម្ពីរ (កិច្ចការ ១២:១២; កូរិនថូសទី១ ១៦:១៩ កូល៉ុស ៤:១៥; ភីលីម៉ូន ១:១, ២)។ ពួកគេបានបង្ហាញនូវហេតុផល ដែលចេញមកពីព្រះគម្ពីរ ដើម្បីគាំទ្រ គោលជំនឿរបស់ពួកគេ (កិច្ចការ ១៧:១១; កិច្ចការ ១៨:២៦, ពេត្រុសទី១ ៣:១៥)។ យ៉ាងណាមិញ អ្នក ត្រួសត្រាយនៃព្រះវិហារអាត់វេនទីស្ទរបស់យើង ក៏បានធ្វើរឿងទាំងនេះដែរ។ អ្នកត្រួសត្រាយមិនបានរំពឹង ឱ្យប៉ាស្ទ័រធ្វើរឿងគ្រប់យ៉ាងនោះទេ។ អ្នកត្រួសត្រាយបានចែករំលែកដំណឹងល្អ ជាមួយនឹងអ្នកជិតខាងរបស់ ពួកគេ។ ពួកគេបានចែករំលែកជំនឿរបស់ពួកគេ។ ពួកគេបានបង្រៀនព្រះគម្ពីរ។ ពួកគេបានត្រៀមមនុស្ស ជាស្រេច ដើម្បីឱ្យប៉ាស្ទ័រជ្រមុជទឹក នៅពេលដែលគាត់ត្រឡប់មកវិញ។ សរុបមក អ្នកត្រួសត្រាយក៏ប្រៀប ដូចជាយញ្ញបូជារស់ដែរ។ តើយើងមិនគួរត្រាប់តាមកិច្ចការ ដែលពួកគេបានធ្វើទេឬអី?