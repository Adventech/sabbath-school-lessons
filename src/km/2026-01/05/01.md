---
title:  ផ្កាយដែលបានបំភ្លឺនៅពេលរាត្រី
date:   24/01/2026
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

ភីលីព ២:១-៣; ភីលីព ២:៣, ៤; ភីលីព ២:៥-៨; រ៉ូម ៨:៣។

> <p>ខចងចាំ៖</p>
> «ចូរធ្វើគ្រប់ការទាំងអស់ដោយឥតត្អូញត្អែរ ឥតប្រកែក ប្រយោជន៍ឲ្យអ្នករាល់គ្នាបានឥត សៅហ្មង ឥតកិច្ចកល ជាកូនព្រះ ដែលរកបន្ទោសមិនបាននៅក្នុងដំណមនុស្សវៀច ហើយខិលខូច ដែលអ្នករាល់គ្នាភ្លឺនៅកណ្តាលគេ ដូចជាតួពន្លឺនៅក្នុងលោក» (ភីលីព ២:១៤, ១៥)។

ព្រះបានបង្គាប់ឱ្យសាសន៍ហេព្រើរ គោរពតាមបញ្ញត្តិរបស់ទ្រង់យ៉ាងដូច្នេះ៖ «ចូរឲ្យឯងរាល់គ្នា កាន់ ហើយប្រព្រឹត្តតាមចុះ ដ្បិតនេះនឹងបានជាប្រាជ្ញា ហើយជាយោបល់ដល់ឯងរាល់គ្នា នៅភ្នែកនៃ អស់ទាំងសាសន៍ ដែលនឹងឮថ្លែងពីបញ្ញត្តច្បាប់ទាំងប៉ុន្មាននេះ ហើយគេនឹងនិយាយថា ប្រាកដជា សាសន៍នេះមានប្រាជ្ញា នឹងយោបល់ពិត» (ចោទិយកថា ៤:៦)។

ជាច្រើនរយឆ្នាំក្រោយមក ព្រះយេស៊ូវបានមានបន្ទូលថា «អ្នករាល់គ្នាជាពន្លឺនៃលោកីយ៍ ឯ ទីក្រុងណាដែលនៅលើភ្នំ នោះលាក់មិនកំបាំងទេ» (ម៉ាថាយ ៥:១៤)។ តើយើងអាចធ្វើជាពន្លឺដោយ របៀបណា? ចម្លើយគឺយើងត្រូវតែមានទំនាក់ទំនង ជាមួយនឹងព្រះយេស៊ូវ ពីព្រោះព្រះអង្គទ្រង់គឺ «ជា ពន្លឺដែលបំភ្លឺដល់មនុស្សទាំងអស់ ដែលកើតមកក្នុងលោកីយ៍» (យ៉ូហាន ១:៩)។ ម៉្យាងទៀត សូមអានគម្ពីរយ៉ូហាន ៨:១២ និងភីលីព ២:៩-១១ ផងដែរ។

ជាការពិតណាស់ ព្រះយេស៊ូវទ្រង់បានប្រទានពន្លឺរបស់ទ្រង់ ដល់មនុស្សគ្រប់គ្នា។ ប៉ុន្តែ យើង ក៏ត្រូវតែថ្វាយជីវិតរបស់យើង ដល់ទ្រង់ជាមុនសិនដែរ។ ចំណុចនេះឯង ជាមូលហេតុដែលនាំឱ្យពាក្យ ពេចន៍របស់លោកប៉ុល នៅក្នុងសំបុត្រទៅកាន់ក្រុមជំនុំភីលីព មានសារៈសំខាន់ខ្លាំង សម្រាប់យើង នៅពេលសព្វថ្ងៃនេះ។