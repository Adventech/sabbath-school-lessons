---
title:  រឿងខ្លី
date:   30/01/2026
---

### ដោយគ្មានខ្សែកថា

នៅក្នុងចំណោមកោះសូឡូម៉ុន (Solomon) ជនជាតិម៉ារ៉ូវ៉ូនៃកោះឡាហ្គូន (Marovo Lagoon) ត្រូវបានគេចាត់ទុកថា ជាជនជាតិដែលមានសង្គ្រាមច្រើនជាងគេ និងជាជនជាតិដែលបានពឹងផ្អែកទៅលើ វិញ្ញាណអារក្ស។ ពួកគេបានថ្វាយបង្គំវិញ្ញាណនៃដូចតារបស់ពួកគេ ដែលបានរក្សាលលាដ៍ក្បាលទុក បន្ទាប់ពីពួកគេបានបាត់បង់ជីវិត។ ពួកគេបានរស់នៅ ដោយមានការភ័យខ្លាចចំពោះអារក្ស។ ប៉ុន្តែ នៅម្តុំ ឆ្នាំ១៩០២ មេភូមិម៉ារ៉ូវ៉ូម្នាក់ឈ្មោះតាតាហ្គូ (Tatagu) បានចាប់ផ្តើមឆ្ងល់ថា ហេតុអ្វីបានជាគាត់ត្រូវខ្លាច អារក្ស។ គាត់បានសម្រេចចិត្តស្វែងរកចម្លើយ ដោយមិនបានសែនក្បាលទូកនៅពេលចេញនេសាទ។ ជាទូទៅ គាត់ត្រូវសែនក្បាលទូក ដើម្បីផ្គាប់ចិត្តអារក្ស និងដើម្បីឱ្យគាត់រកត្រីបានច្រើន។ ប៉ុន្តែ លើកនេះ គាត់នេសាទត្រីបានច្រើន ដោយមិនចាំបាច់សែន។ មេភូមិតាតាហ្គូ (Tatagu) បានត្រឡប់មកផ្ទះវិញ នៅពេលដែលកូនរបស់គាត់ចាប់កំណើត។ គាត់បានដាក់ឈ្មោះកូននោះថា កាតា រ៉ាហ្គូសូ (Kata Ragoso) ដែលមានន័យថា «គ្មានខ្សែកថា»។ ជីវិតរបស់កាតា រ៉ាហ្គូសូនឹងបន្តបង្ហាញពីអំណាចនៃការផ្លាស់ប្តូររបស់ ព្រះ ទៅលើសហគមន៍ ដោយការដកហូតខ្សែកថា និងចំណង ដែលអារក្សបានគ្រប់គ្រងលើប្រជាជនទាំងមូល។

កាតា រ៉ាហ្គូសូបានធំធាត់ឡើង នៅក្នុងសម័យដែលពាណិជ្ជករអឺរ៉ុបមិនទាន់មានភាពស្មោះត្រង់ ដោយបានបោកបញ្ឆោតជនជាតិកោះសូឡូម៉ុន ឱ្យឡើងលើកប៉ាល់របស់ពួកគេ ដែលមានទំនិញបរទេស នៅក្នុងចេតនាចាប់ពួកគេយកមកធ្វើជាទាសករ។ ប៉ុន្តែ នៅឆ្នាំ១៩១៤ នៅពេលដែលកាតា រ៉ាហ្គូសូ មាន អាយុប្រហែល១២ឆ្នាំ កប៉ាល់តូចពណ៌សមួយ ដែលមានឈ្មោះថា អាត់វេន ហឺរ៉ល់ (Advent Herald) បានចូលមកកាន់កោះឡាហ្គូនម៉ារ៉ូវ៉ូ។ នាវិកនៃកប៉ាក់នេះ មិនបានព្យាយាមបញ្ឆោត ឬចាប់អ្នកភូមិឱ្យធ្វើជា ទាសករនោះទេ។ ផ្ទុយទៅវិញ លោកគ្រីហ្វីស (Griffiths F. Jones) អេហ្វ ដែលជាប្រធាននាវិក បាន ស្នើសុំដីមួយកន្លែងពីមេភូមិតាតាហ្គូ ដើម្បីសាងសង់សាលារៀន។ នៅឆ្នាំបន្ទាប់ សាលារៀនមួយខ្នង បានសាងសង់ឡើង នៅក្នុងស្រុកសាសាបាណា (Sasaghana) កាតា រ៉ាហ្គូសូ (Kata Ragoso) បាន ចុះឈ្មោះសិក្សា នៅក្នុងចំណោមសិស្សចំនួន២២នាក់ដំបូង។ នៅក្នុងចំណោមជនជាតិនៃកោះសូឡូម៉ុន ទាំង១០នាក់ដំបូង លោកកាតាបានទទួលយកព្រះយេស៊ូវ ដោយបានទទួលបុណ្យជ្រមុជនៅក្នុងឆ្នាំ ១៩១៨។ គាត់បានបន្តធ្វើការជាគ្រូបង្រៀនបេសកកម្ម អ្នកបកប្រែ និងជាប្រតិបត្តិករសារព័ត៌មាន។ នៅឆ្នាំ១៩៣៥ គាត់ត្រូវបានគេតែងតាំងឱ្យធ្វើជាប៉ាស្ទ័រ នៃព្រះវិហារសេវេនដេយអាត់វេនទីស្ទ។

នៅឆ្នាំ១៩៤២ កាតា រ៉ាហ្គូសូបានដឹកនាំកិច្ចការនៃព្រះវិហារអាត់វេនទីស្ទ នៅលើកោះសូឡូម៉ុន។ នៅពេលដែលកងទ័ពជប៉ុនចូលមកដល់ ពួកគេបានបញ្ជាឱ្យគាត់សម្លាប់មនុស្ស ដែលមានស្បែកស ជាមួយ កងកម្លាំងសម្ព័ន្ធមិត្ត។ ប៉ុន្តែ គាត់បានប្រកាសថា គាត់នឹងស្តាប់បង្គាប់ព្រះជាជាងមនុស្ស។ គាត់ត្រូវបាន គេសំឡុត ធ្វើបាប និងបញ្ជាឱ្យបាញ់ក្រុមជំនុំ។ មន្ត្រីដែលបានសំឡុតគាត់ មិនចូលចិត្តក្រុមជំនុំអាត់វេនទីស្ទ ឡើយ ដោយបានណែនាំក្រុមកាំភ្លើងឱ្យបាញ់ នៅពេលដែលគាត់រាប់ដល់បី។ មន្ត្រីនោះបានរាប់ «មួយ ពីរ...» ប៉ុន្តែ មិនអាចនិយាយថា «បី» នោះឡើយ។ គាត់បានព្យាយាមរាប់ជាច្រើនដង មុនពេលដែល គាត់សម្រេចចិត្តឈប់។ បន្ទាប់ពីបានស្នាក់ក្នុងទីឃុំឃាំងអស់រយៈពេល១០ថ្ងៃរួចមក កាតា រ៉ាហ្គូសូបាន រត់គេចខ្លួន។ នៅក្នុងសង្គ្រាមក្រោយមកទៀត លោកកាតា រ៉ាហ្គូសូបានដឹកនាំប្រតិបត្តិការ ជួយសង្គ្រោះ ទាហានសម្ព័ន្ធមិត្ត ដែលមានការវាយប្រហារមកលើយន្តហោះ ឬកប៉ាល់របស់ពួកគេ។ លោកកាតារ៉ាហ្គូសូ បានជួយសង្គ្រោះអាកាសយានិករបស់អាមេរិកចំនួន២៧នាក់ និងអាកាសយានិករបស់អូស្ត្រាលីចំនួន១៨៧នាក់។ កាតា រ៉ាហ្គូសូបានស្លាប់នៅឆ្នាំ១៩៦៤ ដោយមានអាយុ៦២ឆ្នាំ ក្រោយពេលដែលគាត់បាន បម្រើ ក្រុមជំនុំអស់រយៈពេល៣៧ឆ្នាំ។ ក្នុងរយៈពេលកន្លងមកនោះ លោកកាតា វ៉ាហ្គូសូ បានមើលឃើញ ថា ជនជាតិម៉ារ៉ូវ៉ូ បានផ្លាស់ប្តូរពីសហគមន៍នៃសង្គ្រាម ទៅជាប្រជាជន ដែលបម្រើព្រះដោយក្តីមេត្តាវិញ។