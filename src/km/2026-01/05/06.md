---
title:  ចូរគោរពអ្នកណា ដែលមានលក្ខណៈដូចជាលោកអេប៉ាប្រូឌីត
date:   29/01/2026
---

`តើលោកប៉ុលបានមានប្រសាសន៍យ៉ាងដូចម្តេច អំពីលោកអេប៉ាប្រូឌីត? តើលោកអេប៉ាប្រូឌីត បានធ្វើអ្វី ដែលបានបង្ហាញថា គាត់ជាអ្នកធ្វើការគ្រីស្ទានដ៏រឹងមាំនោះ? សម្រាប់ចម្លើយ សូមអានគម្ពីរភីលីព ២:២៥-៣០។`

មានតែនៅក្នុងសំបុត្រទៅកាន់ក្រុមជំនុំភីលីពនេះប៉ុណ្ណោះទេ ដែលលោកប៉ុលបានពិពណ៌នាអំពីលោកអេប៉ាប្រូឌីត។ យើងបានដឹងរឿងច្រើនអំពីលោកអេប៉ាប្រូឌីត ដោយសារតែពាក្យពេចន៍របស់ លោកប៉ុល។ ឈ្មោះថា អេប៉ាប្រូឌីត បានប្រែមកពីពាក្យ អាប្រូឌីត ដែលមានន័យថា ព្រះម៉ែនៃសាសន៍ ក្រេក។ ឈ្មោះរបស់លោកអេប៉ាប្រូឌីត បានបង្ហាញយើងថា គាត់បានថ្វាយបង្គំព្រះក្លែងក្លាយមុនពេល ដែលគាត់ក្លាយមកជាគ្រីស្ទាន។ ជាការពិតណាស់ យើងបានដឹងថា លោកអេប៉ាប្រូឌីត បានធ្វើការ ជាមួយ នឹងលោកប៉ុល។ ពួកគេអាចនឹងធ្វើការជាមួយគ្នា នៅក្នុងទីក្រុងភីលីព។ លោកប៉ុលបានប្រៀបធៀបលោក អេប៉ាប្រូឌីតនេះថា ជាទាហានម្នាក់ (សូមប្រៀបធៀបជាមួយនឹងគម្ពីរភីលីព ១:២៧)។ ជាការពិតណាស់ លោកអេប៉ាប្រូឌីតបានខិតខំ «តយុទ្ធ» នៅក្នុងការចែកចាយដំណឹងល្អ។ មិនយូរប៉ុន្មាន លោកអេប៉ាប្រូឌីត បានជួបនឹងគ្រោះថ្នាក់ ដូចជាទាហានពិតមែន។ ប៉ុន្តែ គាត់មិនខ្លាចនឹងលះបង់ជីវិត ដើម្បីព្រះអម្ចាស់ នោះឡើយ (ភីលីព ២:៣០)។

ក្រុមជំនុំនៅក្នុងទីក្រុងភីលីព បានរើសយកលោកអេប៉ាប្រូឌីត ឱ្យធ្វើជាអ្នកនាំសារទៅកាន់លោក ប៉ុល។ លោកអេប៉ាប្រូឌីតបានសួរសុខទុក្ខលោកប៉ុល នៅក្នុងទីឃុំឃាំង ហើយគាត់ក៏បានយកចិត្តទុកដាក់ ចំពោះតម្រូវការរបស់លោកប៉ុលដែរ (ភីលីព ២:២៥)។ ក្រុមជំនុំភីលីពក៏បានប្រគល់ប្រាក់ឱ្យលោកអេប៉ា- ប្រូឌីត យកទៅឱ្យលោកប៉ុលផងដែរ (ភីលីព ៤:១៨)។ អំណោយនៃប្រាក់ទាំងនេះ មានសារៈសំខាន់ណាស់ ពីព្រោះអ្នកទោសនៃសាសន៍រ៉ូម ត្រូវការទិញអាហារ សម្លៀកបំពាក់ ភួយ និងគ្រឿងប្រើប្រាស់ដទៃទៀត។ ពួកគេក៏ត្រូវតែពឹងផ្អែកលើគ្រួសារ និងមិត្តភក្តិ ឱ្យយករបស់ទាំងនេះមកឱ្យពួកគេដែរ (សូមប្រៀបធៀប គម្ពីរកិច្ចការ ២៤:២៣)។ យ៉ាងណាមិញ នៅក្បែរចុងបញ្ចប់នៃការជាប់ឃុំឃាំងលើកទី២របស់លោកប៉ុល នៅក្នុងទីក្រុងរ៉ូម លោកប៉ុលក៏បានសូមឱ្យលោកធីម៉ូថេចូលមករកគាត់ មុនរដូវរងា ដោយនាំយកអាវធំដែលលោកប៉ុលបានទុកនៅក្នុងទីក្រុងទ្រអាស (ធីម៉ូថេទី២ ៤:២១, ជំពូក១៣)។ លោកប៉ុលត្រូវការអាវធំ ស្បែកក្រាស់នេះ នៅក្នុងទីគុកថ្មដ៏ត្រជាក់។ លោកប៉ុលក៏បានសូមឱ្យលោកអេប៉ាប្រូឌីត យកសំបុត្ររបស់ គាត់ ទៅឱ្យក្រុមជំនុំភីលីពផងដែរ (សូមអាន Ellen G. White, The Acts of the Apostles, page 479)។ នៅក្នុងក្រុមជំនុំភីលីព មានបញ្ហាជាច្រើន (សូមអានជំពូក ៤)។ ដូច្នេះហើយ លោកប៉ុលបាន ចាត់ឱ្យលោកអេប៉ាប្រូឌីត ត្រឡប់ទៅកាន់ក្រុមជំនុំភីលីព មុនពេលដែលគាត់ចង់ទៅ។ លោកប៉ុលបាន ប្រាប់ក្រុមជំនុំភីលីព ឱ្យស្វាគមន៍លោកអេប៉ាប្រូឌីត ដោយក្តីអំណរនៅក្នុងព្រះអម្ចាស់ (ភីលីព ២:២៩)។លោកប៉ុលចង់ប្រាកដថា ក្រុមជំនុំភីលីពនឹងមិនបារម្ភអំពីគាត់ ដែលជាប់នៅក្នុងទីឃុំឃាំង។ លោកប៉ុលក៏បានប្រាប់ឱ្យក្រុមជំនុំភីលីព គោរពលោកអេប៉ាប្រូឌីតផងដែរ ពីព្រោះគាត់បានធ្វើតាមគំរូរបស់ព្រះយេស៊ូវ (ភីលីព ២:៦-១១; សូមប្រៀបធៀបជាមួយនឹងគម្ពីរលូកា ២២:២៥-២៧)។ ភាសាក្រេកសម្រាប់ ពាក្យថា «គោរព» បានប្រើនៅក្នុងសញ្ញាថ្មី ត្រឹមតែ២ទៅ៣ដងប៉ុណ្ណោះ គឺថា៖ (១) សម្រាប់ទាហាននៃ សាសន៍រ៉ូម (លូកា ៧:២) (២) ស់ម្រាប់ភ្ញៀវដែលនៅក្នុងពិធីជប់លៀង (លូកា ១៤:៨) និង (៣) សម្រាប់ ព្រះយេស៊ូវ (ពេត្រុសទី១ ២:៤, ៦)។ លោកអេប៉ាប្រូឌីត ក៏បានរាប់នៅក្នុងក្រុមនេះដែរ ពីព្រោះគាត់បាន បម្រើព្រះអម្ចាស់ យ៉ាងអស់ពីចិត្តរបស់គាត់។