---
title:  លោកធីម៉ូថេបានបង្ហាញថា ខ្លួនគាត់ជាមនុស្សល្អ
date:   28/01/2026
---

លោកប៉ុលបានប្រាប់យើងរួចមកហើយថា លោកធីម៉ូថេបានជួយគាត់ ផ្ញើសំបុត្រទៅឱ្យក្រុមជំនុំ ភីលីព (ភីលីព ១:១)។ លើកនេះ លោកប៉ុលបានប្រាប់យើងថា លោកធីម៉ូថេបានជួយធ្វើការជាច្រើន នៅក្នុង កិច្ចការរបស់លោកប៉ុល។ លោកធីម៉ូថេបានចែករំលែកដំណឹងល្អអំពីព្រះយេស៊ូវ នៅតាមទីក្រុង និងកន្លែង ផ្សេងៗគ្នា (ធីម៉ូថេទី២ ៤:៥)។ លោកប៉ុលបានចាត់ឱ្យលោកធីម៉ូថេ ទៅកាន់ទីក្រុងម៉ាសេដូន (ថៃស្សាឡូនីច ទី១ ៣:២; សូមប្រៀបធៀបជាមួយនឹងគម្ពីរកិច្ចការ ១៨:៥ និងកិច្ចការ ១៩:២២)។ ម៉្យាងទៀត លោកប៉ុល ក៏បានចាត់ឱ្យលោកធីម៉ូថេ ទៅកាន់ទីក្រុងកូរិនថូសជាច្រើនលើកច្រើនសា (កូរិនថូសទី១ ១៦:១០)។ នៅក្នុងទីក្រុងកូរិនថូស លោកធីម៉ូថេបានធ្វើការជាមួយនឹងលោកប៉ុល និងលោកស៊ីឡាស (ថែស្សាឡូនីចទី១ ១:១; ថែស្សាឡូនីចទី២ ១:១)។ ក្រោយមកទៀត លោកធីម៉ូថេបានធ្វើការជាមួយនឹងលោកប៉ុល និងស៊ីឡាស

នៅក្នុងទីក្រុងអេភេសូរ។ លោកប៉ុលបានមានប្រសាសន៍ថា «ដ្បិតក្រៅពីគាត់គ្មាននរណាជួយរំលែកទឹកចិត្ត

របស់ខ្ញុំ ហើយគ្មាននរណាខ្វល់ខ្វាយនឹងបងប្អូនពិតប្រាកដ» (ភីលីព ២:២០)។ លោកធីម៉ូថេក៏មានចំណុច ជាច្រើន ដែលស្រដៀងគ្នាទៅនឹងលោកប៉ុលផងដែរ។ ពោលគឺគាត់បានស្រឡាញ់ព្រះយេស៊ូវ និងបាន ធ្វើការ ដើម្បីចែករំលែកដំណឹងល្អជាមួយនឹងអ្នកដទៃ។ ហើយគាត់ក៏បានយកចិត្តទុកដាក់ ចំពោះក្រុមជំនុំ ភីលីពដែរ។

`តើលោកអ្នកគិតថា មូលហេតុអ្វីបានជាលោកប៉ុល មានប្រសាសន៍នូវរឿងល្អៗអំពីលោកធីម៉ូថេ? សម្រាប់ចម្លើយ សូមអានគម្ពីរភីលីព ២:១៩-២៣។ តើលោកប៉ុលបានមានប្រសាសន៍យ៉ាងដូចម្តេចខ្លះ អំពី លោកធីម៉ូថេ? សម្រាប់ចម្លើយ សូមអានគម្ពីរកូរិនថូសទី១ ៤:១៧ និងធីម៉ូថេទី២ ១:៥។`

លោកប៉ុលបានមានប្រសាសន៍ថា «អ្នករាល់គ្នាស្គាល់កិរិយារបស់គាត់ហើយ ថាគាត់បានបម្រើ នៅជាមួយនឹងខ្ញុំក្នុងដំណឹងល្អ ដូចជាកូនបម្រើឪពុក» (ភីលីព ២:២២)។ លោកធីម៉ូថេបានបង្ហាញលោក ប៉ុលថា គាត់ជាមនុស្សម្នាក់ ដែលលោកប៉ុលអាចជឿទុកចិត្ត។ លោកបានមើលឃើញថា លោកធីម៉ូថេ បានខិតខំធ្វើការជាច្រើនលើកច្រើនសា។ ម្ល៉ោះហើយ លោកប៉ុលបានដឹងថា គាត់អាចពឹងពាក់លោក ធីម៉ូថេ (រ៉ូម ៥:៤; កូរិនថូសទី២ ២:៩; កូរិនថូសទី២ ៩:១៣)។

ជាការពិតណាស់ គ្រាលំបាកនៅក្នុងជីវិតនេះ ក៏ប្រៀបដូចជាការសាកល្បងដែរ ពីព្រោះបទ- ពិសោធន៍ ទាំងនេះ បានបង្ហាញអ្នកដទៃថា យើងជាអ្នកណា នឹងបង្ហាញនូវអ្វីដែលមាននៅក្នុងចិត្តរបស់ យើង។ អ្នកស្រីអេឡែន ជីវ៉ៃត៍បានមានប្រសាសន៍ថា៖ «យើងនឹងទទួលបានបទពិសោធន៍ ដែលដូចជា ការសាកល្បង។ បទពិសោធន៍មួយចំនួន នឹងធ្វើឱ្យយើងមានអារម្មណ៍ខឹងសម្បា ឬសោកសៅ។ ម្ល៉ោះហើយ យើងមិនត្រូវខឹងឡើយ។ ដ្បិតនៅពេលដែលយើងបង្ហាញអាកប្បកិរិយា ដោយមានវិញ្ញាណនៃសេចក្ដី ស្រឡាញ់ និងការលើកលែងទោស នោះចិត្តរបស់យើង នឹងបានដូចជាព្រះយេស៊ូវ។ សរុបមក យើងមិន ត្រូវខឹងសម្បា ឬសោកសៅ នៅពេលដែលមានគេមើលស្រាលយើង ឬធ្វើបាបយើងនោះឡើយ។ ប៉ុន្តែ យើងចាំបាច់ត្រូវតែឆ្លើយតបនឹងពួកគេ ដោយប្រើពាក្យសម្តីនៃក្តីស្រឡាញ់វិញ។ បន្ទាប់មក យើងត្រូវតែបង្ហាញសេចក្តីស្រឡាញ់ទៅកាន់មនុស្ស ដែលមានចិត្តកាចសាហាវចំពោះយើង។ បន្ទាប់មក យើងនឹង បានបង្ហាញមនុស្សគ្រប់គ្នាថា វិញ្ញាណរបស់ព្រះយេស៊ូវ បានរស់នៅក្នុងចិត្តរបស់យើង»។ ដកស្រង់ពី Ellen G. White, Testimonies for the Church, volume 5, page 344, adapted។

`សូមគិតអំពីរឿងរ៉ាវមួយចំនួន ដែលបានធ្វើបាបលោកអ្នក ឬធ្វើឱ្យលោកអ្នកមិនសប្បាយចិត្ត។ តើលោកអ្នកបានខឹងនឹងរឿងទាំងនេះដែរឬទេ ឬមួយក៏លោកអ្នកនៅតែអត់ធ្មត់ និងសប្បាយរីករាយវិញ? តើបទពិសោធន៍លំបាកៗ អាចបង្រៀនលោកអ្នក ឱ្យបានដូចជាព្រះយេស៊ូវដោយរបៀបណា?`