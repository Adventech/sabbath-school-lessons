---
title:  ការអធិស្ឋានរបស់លោកប៉ុល
date:   05/01/2026
---

`សូមអាននូវការអធិស្ឋានរបស់លោកប៉ុល នៅក្នុងគម្ពីរភីលីព ១:៩-១១។ តើលោកប៉ុលបាន អធិស្ឋានអំពីអ្វី? តើលោកប៉ុលបានទូលសូមព្រះ នូវរឿងធំៗអ្វីខ្លះ? តើចម្លើយរបស់លោកអ្នក បានប្រាប់ លោកអ្នកយ៉ាងដូចម្តេច អំពីការអធិស្ឋាន?`

ការអធិស្ឋានរបស់លោកប៉ុល ដែលជាភាសាក្រេកនោះ មានចំនួន៤៣ពាក្យ។ ប៉ុន្តែ នៅក្នុង ចំនួននៃពាក្យតូចនេះ លោកប៉ុលបានបង្ហាញបំណង និងតម្រូវការទាំងអស់របស់គាត់។ លោកប៉ុលបាន អធិស្ឋានទូលសូមសេចក្តីស្រឡាញ់ ចំណេះដឹង ការយល់ដឹង ភាពស្មោះត្រង់ ចិត្តដែលបរិសុទ្ធ និងឥត សៅហ្មង ហើយនិងទូលសូមជំនួយពីព្រះ ដើម្បីឱ្យគាត់បានរស់នៅក្នុងជីវិតបរិសុទ្ធ។ ការអធិស្ឋានរបស់ លោកប៉ុល មិនមែនទូលសូមដើម្បីខ្លួនគាត់នោះទេ។ ប៉ុន្តែ គាត់បានអធិស្ឋានឱ្យក្រុមជំនុំទាំងមូល រួមទាំង ភាពជោគជ័យរបស់ពួកគេ។ សូមពិនិត្យមើលឱ្យបានដិតដល់ ទៅលើចំណុចមួយចំនួន ដែលលោកប៉ុលបានអធិស្ឋាន៖

ចំណុចទី១៖ សេចក្តីស្រឡាញ់។ លោកប៉ុលមិនគ្រាន់តែអធិស្ឋានទូលសូម ឱ្យក្រុមជំនុំស្រឡាញ់ គ្នាខ្លាំងជាងមុនប៉ុណ្ណោះទេ គាត់ក៏បានអធិស្ឋានទូលសូម ឱ្យក្រុមជំនុំទទួលបានសេចក្តីស្រឡាញ់ និង ប្រាជ្ញាផងដែរ។ លោកប៉ុលចង់ឱ្យក្រុមជំនុំ មានការយល់ដឹងខាងឯវិញ្ញាណ។ ជាការពិតណាស់ យើង អាចទទួលបាននូវការយល់ដឹងបែបនេះ ចេញមកពីការប្រកបគ្នាជាមួយនឹងព្រះប៉ុណ្ណោះ។ ហើយយើង ក៏អាចទទួលបានចំណេះដឹង ចេញមកពីការសិក្សាព្រះគម្ពីរផងដែរ (សូមអានគម្ពីរអេភេសូរ ១:១៧; អេភេសូរ ៤:១៣ និងធីម៉ូថទី១ ២:៤)។

ចំណុចទី២៖ ចំណេះដឹង និងការយល់ដឹង។ នៅពេលដែលយើងទទួលបានចំណេះដឹង និង ការយល់ដឹង នោះយើងនឹងទទួលបានអំណោយទាន នៅក្នុងការវែកញែករវាងខុស និងត្រូវ។ នៅពេល ដែលយើងរើសយកនូវអ្វីដែលត្រឹមត្រូវ នោះយើងនឹងទទួលគំនិតស្អាតស្អំ និងចិត្តបរិសុទ្ធ (ភីលីព ១:១០)។

ចំណុចទី៣៖ នៅក្នុងភាសាក្រេក ពាក្យដែលបានតំណាងឱ្យភាពស្មោះត្រង់ សំដៅទៅលើ «ការ ជំនុំជម្រះ ដោយប្រើពន្លឺព្រះអាទិត្យ»។ រូបស័ព្ទនេះ បានជួយឱ្យយើងមើលឃើញថា ទង្វើរបស់យើង ចាំបាច់ ត្រូវតែបរិសុទ្ធ។ យ៉ាងណាមិញ «រឿងគ្រប់យ៉ាងដែលគ្រីស្ទានបានធ្វើ ក៏គួរតែភ្លឺច្បាស់ ដូចជាពន្លឺនៃព្រះអាទិត្យដូច្នេះដែរ» (ដកស្រង់ពី Ellen G. White, Reflecting Christ, page 71)។ តើសម្រង់មតិនេះ មាននិយមន័យយ៉ាងដូចម្តេច? យើងមិនគួរលួចលាក់ ឬធ្វើអ្វីមួយ ដែលអាថ៌កំបាំងនោះទេ។ ជីវិត និង សកម្មភាពរបស់យើង គួរតែបានបើកចំហ និងមានភាពស្មោះត្រង់។ ដូច្នេះហើយ យើងមិនគួរនិយាយអ្វីនៅក្នុងទីលាក់កំបាំង ប៉ុន្តែ បានធ្វើរឿងផ្សេងមួយទៀត ជាសាធារណៈនោះទេ។ ផ្ទុយទៅវិញ ជីវិតឯកជន

ភាពរបស់យើង ចាំបាច់ត្រូវតែស្របតាមជីវិតប្រចាំថ្ងៃរបស់យើង។

ចំណុចទី៤៖ ចិត្តដែលបរិសុទ្ធ និងឥតស្មៅហ្មង។ យើងមិនត្រូវនិយាយ ឬធ្វើអ្វីមួយ ដែលនាំ ឱ្យអ្នកណាម្នាក់ពិបាកនឹងជឿទៅលើព្រះយេស៊ូវនោះឡើយ។

ចំណុចទី៥៖ អំណាចនៃការរស់នៅក្នុងជីវិតបរិសុទ្ធ។ យើងមិនអាចរស់នៅក្នុងជីវិតបរិសុទ្ធ ដោយ ពុំមានព្រះយេស៊ូវបានឡើយ។ លោកប៉ុលបានពិពណ៌នាអំពីគោលគំនិតនេះបន្ថែមទៀត នៅក្នុងសំបុត្រ ដែលគាត់បានសរសេរទៅកាន់សាសន៍រ៉ូម និងក្រុមជំនុំកាឡាទី។ លោកប៉ុលក៏បានពិពណ៌នាអំពីគោល គំនិតនេះ នៅក្នុងបទគម្ពីរភីលីព ជំពូក៣ ផងដែរ។

`តើសេចក្តីស្រឡាញ់របស់យើង អាច «ចម្រើនកាន់តែច្រើនឡើង» ដោយរបៀបណា រហូតដល់ ព្រះយេស៊ូវបានយាងមកវិញនោះ (ភីលីព ១:៩)? តើហេតុអ្វីបានជាសេចក្តីពិតនៃព្រះគម្ពីរសំខាន់ម្ល៉េះ សម្រាប់ជីវិតនៃគ្រីស្ទាននោះ (សូមអានកូរិនថូសទី១ ១៣:១-៨)?`