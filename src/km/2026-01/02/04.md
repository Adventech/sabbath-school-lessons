---
title:  ចំណេះដឹង និងការយល់ដឹងខាងឯវិញ្ញាណ
date:   06/01/2026
---

ក្រុមជំនុំភីលីពបានខកចិត្ត នៅពេលដែលពួកគេឮថា លោកប៉ុលបានជាប់ឃុំឃាំង។ យើងអាច យល់ពីមូលហេតុ ដែលនាំឱ្យដំណឹងនេះ ធ្វើឱ្យពួកគេមិនសប្បាយចិត្ត។ ម្តងនេះ ទាហាននៃសាសន៍រ៉ូម បានកម្រិតកិច្ចការរបស់លោកប៉ុល។ គាត់លែងបានធ្វើដំណើរ ឬផ្សាព្វផ្សាយតទៅទៀតហើយ។ គាត់លែង អាចសួរសុខទុក្ខក្រុមជំនុំនៃសាសន៍យូដា ដើម្បីបង្រៀនពួកបណ្ដាជនថា ព្រះយេស៊ូវជាព្រះសង្គ្រោះតទៅ ទៀតហើយ ហើយគាត់ក៏មិនបានដាំក្រុមជំនុំតទៅទៀតដែរ។ ម្ល៉ោះហើយ ក្រុមជំនុំភីលីពបានចាត់លោក អេប៉ាប្រូឌីត ឱ្យមកសួរសុខទុក្ខលោកប៉ុល និងលើកទឹកចិត្តដល់គាត់។

`តើលោកប៉ុលមានអារម្មណ៍បែបណា អំពីការជាប់ឃុំឃាំងនោះ? តើមានមេរៀនអ្វីខ្លះ ដែលយើង អាចរៀនពីគោលគំនិត និងអារម្មណ៍ ដែលគាត់បានយល់ឃើញអំពីបទពិសោធន៍របស់គាត់នោះ? សម្រាប់ ចម្លើយ សូមអានគម្ពីរភីលីព ១:១២-១៨។`

សារដែលលោកប៉ុលបានផ្ញើមកកាន់ក្រុមជំនុំភីលីព ប្រាកដជាបានធ្វើឱ្យពួកគេភ្ញាក់ផ្អើល ពីព្រោះ ការយល់ដឹងខាងឯវិញ្ញាណរបស់គាត់ បានជួយឱ្យគាត់មើលឃើញថា ពេលវេលាដែលគាត់បានជាប់ ទីឃុំឃាំងនោះ គឺជាព្រះពរទៅវិញ។ អ្នកជាប់ឃុំឃាំង មិនបានបញ្ឈប់កិច្ចការបម្រើព្រះរបស់លោកប៉ុលនោះទេ។ នេះហើយជាមូលហេតុដែលនាំឱ្យគាត់មានប្រសាសន៍ថា «បងប្អូនអើយ ខ្ញុំចង់ឲ្យអ្នករាល់គ្នាដឹងថា ការ ទាំងប៉ុន្មានដែលកើតឡើងដល់ខ្ញុំ នោះបានប្រែទៅជាចម្រើនដល់ដំណឹងល្អវិញ» (ភីលីព ១:១២)។លោកប៉ុលបានចាត់ទុកភូឈួយនៃសាសន៍រ៉ូមថា ពួកគេក៏អាចធ្វើជាពលរដ្ឋ សម្រាប់នគររបស់ព្រះផងដែរ។ លោកប៉ុលបានយល់ថា ការជាប់ឃុំឃាំងរបស់គាត់ បានលើកទឹកចិត្តអ្នកដទៃ ឱ្យខិតខំប្រឹងប្រែងធ្វើការ ថ្វាយព្រះ។

គួរឱ្យសោកស្ដាយណាស់ ដែលអ្នកដឹកនាំក្រុមជំនុំមួយចំនួន បានគិតថា ពួកគេនឹងទទួលបាន ប្រជាប្រិយភាព និងអំណាច ខណៈពេលដែលលោកប៉ុលបានជាប់នៅក្នុងទីឃុំឃាំង។ ដោយគ្មានលោក ប៉ុលនៅរារាំងផ្លូវ នោះអ្នកដឹកនាំទាំងនេះបានគិតថា ពួកបណ្ដាជននឹងចាប់អារម្មណ៍បន្ថែមទៀត ទៅលើ ការអធិស្ឋានរបស់ពួកគេ។ គំរូអាត្មានិយមរបស់ពួកគេ គឺជារឿងគួរឱ្យសោកស្តាយ។ អាក្រក់ជាងនេះ ទៅទៀត នោះមនុស្សទាំងនេះមានអភ័យឯកសិទ្ធិ នៅក្នុងព្រះវិហារ។ លោកយេរេមាបានដាស់តឿនយើង មុនលោកប៉ុលយ៉ាងដូច្នេះថា «ឯចិត្តជាគ្រឿងបញ្ឆោតលើសជាងទាំងអស់ ហើយក៏អាក្រក់ហួសក្បត់ផង តើអ្នកណានឹងអាចស្គាល់បាន» (យេរេមា ១៧:៩)។

មនុស្សទាំងអស់ មិនមែនសុទ្ធតែអាក្រក់គ្រប់គ្នានោះទេ។ គ្រីស្ទានខ្លះ ក៏បានប្រឹងប្រែងធ្វើ ការថ្វាយព្រះដែរ។ អ្នកធ្វើការទាំងនេះ ស្រឡាញ់លោកប៉ុលជាខ្លាំង ដោយសារតែការរងទុក្ខរបស់គាត់បានធ្វើឱ្យមនុស្សទាំងនេះកាន់តែជឿទុកចិត្ត ទៅលើព្រះយេស៊ូវបន្ថែមទៀត។ ម្តងនេះ ដោយសារតែ លោកប៉ុល នោះអ្នកធ្វើការទាំងនេះ បានទៅកន្លែងដែលកាលពីមុន ពួកគេមានអារម្មណ៍ភ័យខ្លាច។ កាលពី អតីតកាល ពួកគេមិនហ៊ាននិយាយ ឬផ្សាព្វផ្សាយនោះទេ។ ប៉ុន្តែ ឥឡូវនេះ ពួកគេលេងមានអារម្មណ៍ ភ័យខ្លាចទៀតហើយ។ ដោយសារតែអ្នកធ្វើការដ៏អង់អាចទាំងនេះឯង បានជាមានមនុស្សបានទទួលយក ព្រះយេស៊ូវ និងទទួលយកដំណឹងល្អ។

`តើអតីតកាលរបស់លោកអ្នក មានបទពិសោធន៍អ្វីខ្លះ ដែលបានធ្វើឱ្យជំនឿរបស់លោកអ្នកបាន រឹងមាំនោះ? តើបទពិសោធន៍ទាំងអស់ បានជួយឱ្យលោកអ្នករឹងមាំយ៉ាងដូចម្ដេចទៀត? តើបទពិសោធន៍ ទាំងនេះ បានជួយឱ្យលោកអ្នកជឿទុកចិត្តព្រះបន្ថែមទៀតដោយរបៀបណា?`