---
title:  ការប្រកបគ្នានៅក្នុងក្រុមជំនុំ
date:   04/01/2026
---

`សូមអានគម្ពីរភីលីព ១:៣-៨។ បន្ទាប់មក សូមឆ្លើយសំណួរទាំងនេះ។ តើលោកប៉ុលបានអរ ព្រះគុណព្រះ អំពីរឿងអ្វី? តើលោកប៉ុលបានមានប្រសាសន៍យ៉ាងដូចម្ដេច ទៅកាន់គ្រីស្ទាននៅក្នុងទីក្រុង ភីលីព ដើម្បីឱ្យពួកគេមានសង្ឃឹមនោះ? តើហេតុអ្វីបានជាពាក្យពេចន៍របស់លោកប៉ុលសំខាន់ម៉្លេះ សម្រាប់ យើងនៅពេលបច្ចុប្បន្ននេះ?`

លោកប៉ុលគឺជាអ្នកទោស។ លោកប៉ុលបានបែកចេញពីគ្រីស្ទាន នៅក្នុងទីក្រុងភីលីព ចម្ងាយ រាប់រយគីឡូម៉ែត្រ។ ប៉ុន្តែ លោកប៉ុលបានបន្តយកចិត្តទុកដាក់យ៉ាងជ្រាលជ្រៅ ចំពោះពួកគេ ដោយសារ តែគាត់បានដាំក្រុមជំនុំភីលីព។ ដូច្នេះហើយ ចិត្តរបស់លោកប៉ុល មានពេញទៅដោយសេចក្ដីស្រឡាញ់ ចំពោះគ្រីស្ទានដែលមានវត្តមាននៅទីនោះ។ នេះហើយជាមូលហេតុ ដែលជំរុញឱ្យគាត់ប្រាប់ពួកគេថា «ព្រះទ្រង់ជាស្មរបន្ទាល់ពីខ្ញុំថា ខ្ញុំរឭកដល់អ្នករាល់គ្នាជាខ្លាំង ដោយព្រះហឫទ័យសន្តោសនៃព្រះយេស៊ូវ គ្រីស្ទ» (ភីលីព ១:៨)។ លោកប៉ុលបានអរព្រះគុណព្រះ ជំនួសពួកគេ។ ការអធិស្ឋានអរព្រះគុណរបស់ គាត់ បានជួយឱ្យយើងយល់ពីកិច្ចការ ដែលព្រះយេស៊ូវបានធ្វើសម្រាប់យើង នៅឯនគរស្ថានសួគ៌ នៅក្នុង នាមជាសម្ដេចសង្ឃរបស់យើង។

នៅក្នុងសម័យព្រះគម្ពីរ សម្ដេចសង្ឃបានពាក់ប្រដាប់បាំងទ្រូង។ នៅលើប្រដាប់បាំងទ្រូងនេះ មានថ្មចំនួន១២ដុំ។ ថ្មនីមួយៗតំណាងឱ្យអំបូរទាំង១២ នៃសាសន៍អ៊ីស្រាអែល។ ដូច្នេះហើយ នៅពេល ដែលសម្តេចសង្ឃបានពាក់ប្រដាប់បាំងទ្រូងនេះ ក៏ប្រៀបដូចជាការពាក់ឈ្មោះរបស់ពួកគេ «នៅលើទ្រូង របស់គាត់» យ៉ាងដូច្នេះដែរ (បកប្រែថ្មីពីគម្ពីរនិក្ខមនំ ២៨:២៩, ERV)។ បន្ទាប់មក សម្តេចសង្ឃបានចូលទៅ គាល់ព្រះ ដើម្បីសុំជំនួយជំនួសពួកគេ។ នៅក្នុងនាមជាសម្តេចសង្ឃ ព្រះយេស៊ូវក៏បានពាក់ឈ្មោះរាស្ត្រ របស់ព្រះអង្គ នៅក្នុងព្រះទ័យទ្រង់ដែរ។ បន្ទាប់មក ព្រះអង្គក៏នឹងចូលទៅគាល់ព្រះវរបិតា ដើម្បីនឹងសុំ ជំនួយជំនួសយើងផងដែរ។

នៅក្នុងគម្ពីរភីលីព ១:៣ លោកប៉ុលបានមានប្រសាសន៍ថា «ខ្ញុំអរព្រះគុណដល់ព្រះនៃខ្ញុំ ដោយ ព្រោះគ្រប់ទាំងសេចក្តី ដែលខ្ញុំនឹកចាំពីអ្នករាល់គ្នា»។ ខនេះបានបង្ហាញយើងអំពីការប្រកបគ្នាយ៉ាងស្អិត រមួត ដែលលោកប៉ុលបានរីករាយ ជាមួយនឹងក្រុមជំនុំភីលីព។ ប៉ុន្ដែ ក្រោយមក លោកប៉ុលបានរងទុក្ខ ជាមួយនឹងព្រះយេស៊ូវ (ភីលីព ៣:១០)។ ទន្ទឹមគ្នានេះ ក្រុមជំនុំភីលីព ក៏បានរងទុក្ខ ជាមួយនឹងលោក ប៉ុលដែរ។ ហើយក្រុមជំនុំភីលីព ក៏បានគាំទ្រកិច្ចការបម្រើព្រះរបស់លោកប៉ុលផងដែរ (ភីលីព ៤:១៤, ១៥)។ ក្រុមជំនុំភីលីព «បានជួយក្នុងដំណឹងល្អ ចាប់តាំងពីថ្ងៃមុនដំបូង ដរាបដល់ឥឡូវនេះ» (ភីលីព ១:៥)។នេះហើយជាមូលហេតុ ដែលលោកប៉ុលបានអរព្រះគុណព្រះជំនួសពួកគេ។ លោកប៉ុលបានអធិស្ឋាន ជំនួសពួកគេ «ដោយអំណរ» (ភីលីព ១:៤)។

លោកប៉ុលមិនមានអារម្មណ៍សោកស្តាយ ដែលគាត់បានជាប់នៅក្នុងទីឃុំឃាំងនោះទេ។ លោក ប៉ុលបានពិពណ៌នាអំពីបទពិសោធន៍នៃការជាប់ឃុំឃាំងរបស់គាត់ថា ជាពេលវេលានៃការសរសើរព្រះ វិញ។ នៅក្នុងសភាពជាអ្នកទោស លោកប៉ុលបានចែករំលែកដំណឹងល្អអំពីព្រះយេស៊ូវ នៅក្នុងទីឃុំឃាំង។ លោកប៉ុលក៏បានបង្ហាញដែរថា ដំណឹងល្អគឺជាសេចក្ដីពិតនៃព្រះគម្ពីរ។ មិនយូរប៉ុន្មាន លោកប៉ុលនឹងត្រូវចូល សវនាការ។ ប៉ុន្តែ លោកប៉ុលបានយកចិត្តទុកដាក់បន្ថែមទៀត ទៅលើការសង្គ្រោះពួកទាហាន និងភ្ញៀវ ដែលបានចូលក្នុងទីឃុំឃាំង ជាងដែលគាត់បានយកចិត្តទុកដាក់ អំពីការចាកចេញពីទីឃុំឃាំងទៅទៀត។ លោកប៉ុលមិនបានព្រួយបារម្ភថា គាត់នឹងត្រូវរស់ ឬស្លាប់នោះទេ។ ប៉ុន្តែ លោកប៉ុលបានជឿថា ព្រះនឹង បញ្ចប់ «ការល្អ» ដែលទ្រង់បានចាប់ផ្ដើមនៅក្នុងមនុស្សគ្រប់គ្នា ដែលបានជឿទុកចិត្តព្រះអង្គ (ភីលីព ១:៦)។