---
title:  រឿងខ្លី
date:   20/03/2026
---

### «គ្មានអ្វីដែលបានកើតឡើង ដោយចៃដន្យនោះទេ»

បន្ទាប់ពីលោករេនបានមកដល់ប្រទេសហ្វីលីពីនវិញ នោះគាត់ត្រូវគេអញ្ជើញឱ្យធ្វើការជាគណនេយ្យករ ជាមួយនឹងអង្គការអាដ្រា។ បន្ទាប់ពីបានធ្វើនៅក្នុងអង្គការនេះអស់រយៈពេល១ឆ្នាំកន្លះរួចមក នោះគាត់បានបម្រើការជាគណនេយ្យករ ជាមួយនឹងមិសិន ខាងវីដនៃព្រះវិហារអាត់វេនទីស្ទអស់ រយៈពេល៨ឆ្នាំបន្ថែមទៀត។ លោករេនសប្បាយចិត្តនឹងធ្វើការ ជាមួយនឹងព្រះវិហារអាត់វេនទីស្ទណាស់ ដោយសារតែរបៀបរស់នៅមានភាពសាមញ្ញ និងរស់នៅស្រួល។ កាលពីគាត់នៅក្មេង លោករេនបាន គិតថា ការក្លាយជាអាត់វេនទីស្ទ គឺជាផ្លូវនាំទៅរកទ្រព្យសម្បត្តិ។ ប៉ុន្តែ ឥឡូវនេះ គាត់មិនមានបំណងប្រាថ្នា ក្លាយជាអ្នកមានទៀតទេ។ គាត់គ្រាន់តែចង់បម្រើអ្នកដទៃ រហូតដល់ការយាងមកជាលើកទីពីររបស់ព្រះយេស៊ូវ ប៉ុណ្ណោះ។

នៅថ្ងៃមួយ លោករេនបានទទួលការអញ្ជើញ ឱ្យធ្វើជាហេរញិកខាងឯការចូលនិវត្ត នៃចលនា បេសកជន១០០០នាក់ ដែលការងារនេះជាផ្នែកមួយ នៃភូមិភាគអាស៊ីប៉ាស៊ីហ្វិកខាងត្បូងរបស់ព្រះវិហារ អាត់វេនទីស្ទ តាមរយៈការបណ្តុះបណ្តាលបេសកជនរាប់រយនាក់ជារៀងរាល់ឆ្នាំ នៅក្នុងទីស្នាក់ការកណ្តាល នៃទីក្រុងស៊ីឡាង (Silang) ដែលជាទីក្រុងមួយនៅក្នុងបេសកកម្មកាវីតេ។ លោករេនបានឆ្ងល់នៅក្នុង ចិត្តថា តើគាត់កំពុងតែសុបិនមែនទេ។ គាត់មានបំណងចង់ក្លាយជាផ្នែកមួយនៃចលនាបេសកជន១០០០ តាំងពីគាត់បានថ្វាយចិត្តរបស់គាត់ដល់ព្រះគ្រីស្ទ តាមរយៈការរាប់អានបេសកជនម្នាក់។ បេសកជននោះ គឺជាលោករ៉ូដេលនោះឯង ប៉ុន្តែ ឥឡូវនេះ លោករ៉ូដេលបានធ្វើការជាប៉ាស្ទ័រ ដែលបានតែងតាំងនៅឯ ហ្វីលីពីន ដូច្នេះហើយ គាត់អាចនឹងភ្ញាក់ផ្អើល និងរីករាយជាខ្លាំង ប្រសិនបើលោករេនបានក្លាយមកជាអ្នកហេរញិកនោះ។ ប៉ុន្តែ លោករេនបានងឿងឆ្ងល់ថា «តើខ្ញុំអាចគ្រប់គ្រងការងារហេរញិក នេះបានដែរឬ ទេ? ខ្ញុំគ្រាន់តែជាគណនេយ្យករធម្មតាប៉ុណ្ណោះ»។ នៅយប់នោះ លោករេនបានសុបិនថា គាត់កំពុងតែ ធ្វើការនៅក្នុងចលនានៃបេសកជន១០០០នាក់។ បន្ទាប់មក ប្រធាននៃភូមិភាគអាស៊ីប៉ាស៊ីហ្វិកខាងត្បូង បានសុំឱ្យគាត់ដាក់ប្រវត្តិរូបសង្ខេបរបស់គាត់ ដើម្បីប្រធានភូមិភាគដាក់នៅក្នុងការពិចារណា។ មួយរយៈពេល ក្រោយមក គណៈកម្មាធិការនៃផ្នែកមួយ បានអនុម័តនូវការស្នើសុំរបស់គាត់ ដោយជួយឱ្យគាត់ធ្វើការជា ហេរញិក។

លោករេនមិនបានស្ទាក់ស្ទើរឡើង ពីព្រោះដោយសារគាត់បានស្មោះត្រង់ចំពោះព្រះនេះហើយ បានជាគាត់បានឃើញសាច់ញាតិដែលធ្លាប់មើលងាយជំនឿរបស់គាត់ បានចូលជាសមាជិកអាត់វេនទីស្ទ។ ពីរខែបន្ទាប់ពីគាត់ផ្លាស់ទៅហ្វីលីពីនវិញ ឪពុកម្តាយរបស់គាត់បានទទួលបុណ្យជ្រមុជទឹក។ លោករេនបាន និយាយថា «នេះគឺជាអំណោយទាន ដែលព្រះបានធ្វើសម្រាប់ខ្ញុំ។ វាហាក់ដូចជាទ្រង់កំពុងតែនិយាយថា “ដោយសារតែអ្នកបានស្មោះត្រង់ចំពោះខ្ញុំ នោះខ្ញុំមានអំណោយមួយសម្រាប់អ្នក”»។ បងស្រីរបស់គាត់ ពីរនាក់ ក៏បានទទួលបុណ្យជ្រមុជទឹកផងដែរ។ ចំណែកឯក្រុមហ៊ុនដែលគាត់បានធ្វើការនៅឯបរទេសវិញ បានដួលរលំនៅក្នុងអំឡុងនៃជំងឺរាតត្បាតកូវីដ១៩។ ប្រសិនបើគាត់បានទទួលយកការដំឡើងប្រាក់ខែ នោះគាត់នឹងបាត់បង់គ្រប់យ៉ាង។ ប៉ុន្តែ នៅថ្ងៃនេះ គាត់បាននិយាយថា គាត់ជំពាក់រឿងគ្រប់យ៉ាងដល់ព្រះ ដែលបានប្រកាសថា «អញស្គាល់សេចក្ដីដែលអញគិតពីដំណើរឯងរាល់គ្នា មិនមែនគិតធ្វើសេចក្ដីអាក្រក់ទេ គឺគិតឲ្យបានសេចក្ដីសុខវិញ ដើម្បីដល់ចុងបំផុត ឲ្យឯងរាល់គ្នាបានសេចក្ដីសង្ឃឹម» (យេរេមា ២៩:១១)។ លោករេន ទូខាល់ដូ (Rene Tucaldo) បាននិយាយថា «គ្មានអ្វីដែលបានកើតឡើង ដោយចៃដន្យនោះទេ ពីព្រោះព្រះជាម្ចាស់ទ្រង់មានផែនការសម្រាប់ខ្ញុំ»។