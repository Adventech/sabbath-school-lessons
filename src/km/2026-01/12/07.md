---
title:  ការសិក្សាបន្ថែម៖
date:   20/03/2026
---

«សមាជិកទាំងអស់នៅក្នុងក្រុមគ្រួសារ គួរតែយល់ថា ពួកគេត្រូវបំពេញផ្នែករបស់ពួកគេ ដើម្បីឱ្យក្រុមគ្រួសារមានសុភមង្គល។ សមាជិកនៅក្នុងក្រុមគ្រួសារ មិនគួរធ្វើការទាស់នឹងសមាជិកគ្រួសារ ដទៃទៀតនោះទេ។ ផ្ទុយទៅវិញ ពួកគេទាំងអស់គ្នា គួរតែលើកទឹកចិត្តគ្នាទៅវិញទៅមក។ ពួកគេគួរតែ បង្ហាញសេចក្តីស្រឡាញ់ ការអត់ធ្មត់ និងសេចក្តីសប្បុរស។ សេចក្តីទាំងនេះ គួរតែនិយាយ ដោយភាព ស្រទន់។ ពួកគេមិនគួរនិយាយអ្វី ដែលធ្វើឱ្យមានការយល់ច្រឡំនោះទេ។ ប៉ុន្តែ ពួកគេត្រូវតែបំពេញផ្នែក របស់ពួកគេ នៅជុំវិញគេហដ្ឋាន ដើម្បីជួយសម្រាលបន្ទុលម្តាយរបស់ពួកគេ . . . . ។

«សមាជិកទាំងអស់នៅក្នុងក្រុមគ្រួសារ គួរតែយល់ថា ព្រះទ្រង់ចង់ឱ្យពួកគេធ្វើការរួមគ្នា។ កូនៗ ទាំងអស់ ចាប់ពីអាយុ៦ឆ្នាំឡើងលើ គួរតែយល់ថា ពួកគេត្រូវតែជួយធ្វើការងារ នៅក្នុងផ្ទះ»។ ដកស្រង់ពី Ellen G. White, The Adventist Home, page 179, 180, adapted។

«បើសិនជាយើងចង់បានសុភមង្គល នោះយើងត្រូវតែអនុញ្ញាតឱ្យព្រះយេស៊ូវ ចូលមកគង់នៅក្នុងចិត្ត និងគេហដ្ឋានរបស់យើង។ យើងគួរតែធ្វើឱ្យផ្ទះរបស់យើង ក្លាយទៅជាគេហដ្ឋាន ទៅតាមវិធីដែលយើងអាច ធ្វើបាន។ គេហដ្ឋានគួរតែជាស្ថានសួគ៌តូចមួយ នៅលើផែនដីនេះ។ គេហដ្ឋានគួរតែជាកន្លែងមួយ ដែលយើងអាចបង្ហាញសេចក្តីស្រឡាញ់របស់យើង ដោយគ្មានការលាក់លៀម។ សុភមង្គលរបស់យើង នឹងត្រូវពឹងផ្អែកទៅលើសេចក្តីស្រឡាញ់ ដែលយើងមានចំពោះអ្នកដទៃ . . . .។ យើងមិនគួរគិតអំពីសេចក្តីសុខផ្ទាល់ខ្លួនរបស់យើងឡើយ។ ផ្ទុយទៅវិញ យើងគួរតែរកមើលឱកាស ដើម្បីបង្ហាញសមាជិកនៅក្នុងក្រុម គ្រួសាររបស់យើងថា យើងស្រឡាញ់ពួកគេ ដោយសារតែរឿងគ្រប់យ៉ាង ដែលពួកគេបានធ្វើសម្រាប់យើង។ យើងគួរតែព្យាយាមលើកទឹកចិត្ត និងជួយសម្រួលកិច្ចការរបស់ពួកគេ។ យើងអាចលើកទឹកចិត្តពួកគេ នៅពេលដែលពួកគេមិនសប្បាយចិត្ត។ យើងអាចធ្វើរឿងតូចៗនេះបាន ដើម្បីបង្ហាញពួកគេពីទំហំ ដែល យើងស្រឡាញ់ពួកគេ។ សេចក្តីស្រឡាញ់ដែលបានចាប់ផ្តើមឡើងនៅក្នុងក្រុមគ្រួសារ នឹងបានលូតលាស់ ឡើង។ យើងនឹងបង្ហាញសេចក្តីស្រឡាញ់នេះ ទៅកាន់អ្នកដទៃទៀត ដែលមិនមែនជាផ្នែកនៃក្រុមគ្រួសារ របស់យើង។ សេចក្តីស្រឡាញ់នេះ នឹងជួយធ្វើឱ្យជីវិតរបស់យើង និងជីវិតរបស់អ្នកដទៃ មានសុភមង្គល។ ប៉ុន្តែ នៅពេលដែលយើងអាក់ខានមិនបានធ្វើរឿងតូចៗនេះទេ នោះយើងនឹងធ្វើឱ្យអ្នកដទៃមានអារម្មណ៍ ឈឺចាប់ នៅក្នុងជីវិតនេះ»។ ដកស្រង់ពី Ellen G. White, Testimonies for the Church, volume 3, pages 539, 540, adapted។

**សំណួរពិភាក្សា**

`បើសិនជាយើងបានរៀបអាពាហ៍ពិពាហ៍រួចរាល់ហើយ តើច្បាប់នៃព្រះគម្ពីរបានជួយលោកអ្នកយ៉ាងដូចម្តេច នៅក្នុងចំណងអាពាហ៍ពិពាហ៍របស់លោកអ្នកនោះ? តើលោកអ្នកអាចផ្តល់ដំបូន្មានយ៉ាងដូចម្តេច ទៅកាន់មនុស្សដែលមិនទាន់បានរៀបអាពាហ៍ពិពាហ៍? តើពួកគេអាចត្រៀមខ្លួនជានិច្ចដោយរបៀបណា ដើម្បីនឹងដោះស្រាយបញ្ហាអាពាហ៍ពិពាហ៍ ដែលនឹងត្រូវមកដល់នោះ?`

`សូមគិតបន្ថែមទៀត អំពីគោលគំនិតនៃការប្រុងប្រយ័ត្ន នៅក្នុងបែបបទនៃការរស់នៅរបស់លោកអ្នក (កូល៉ុស ៤:៥)។ សូមគិតអំពីគ្រា ដែលលោកអ្នកបានប្រុងប្រយ័ត្ន អំពីការរស់នៅរបស់លោកអ្នក។ សូម ប្រៀបធៀបគ្រាដែលលោកអ្នកប្រុងប្រយ័ត្ន ទៅនឹងគ្រាដែលលោកអ្នកមិនបានប្រុងប្រយ័ត្ន។ តើលោកអ្នក បានរៀនមេរៀនអ្វីខ្លះ ចេញពីបទពិសោធន៍ទាំង២យ៉ាងនេះ?`