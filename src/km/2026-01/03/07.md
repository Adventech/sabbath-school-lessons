---
title:  ការសិក្សាបន្ថែម៖
date:   16/01/2026
---

«សព្វថ្ងៃនេះ ក្រុមជំនុំរបស់យើង មានអំណោយទានខាងវិញ្ញាណផ្សេងៗគ្នា។ នៅក្នុង ប្រវត្តិសាស្ត្រនៃព្រះវិហារ គ្មានសម័យកាលណា ដែលមានអំណោយទានខុសៗគ្នាច្រើនបែបនេះ នៅក្នុង ក្រុមជំនុំនោះទេ នៅក្នុងសម័យគម្ពីរសញ្ញាថ្មី។ ប៉ុន្តែ សព្វថ្ងៃនេះ យើងក៏ត្រូវការអំណោយទានយ៉ាងច្រើនលើសលប់ដដែលនេះ ដើម្បីឱ្យយើងទទួលបានសេចក្តីសុខសាន្ត និងភាពចុះសម្រុងគ្នាដែរ។ ព្រះគម្ពីរបាន បង្ហាញយ៉ាងច្បាស់ថា ផែនការរបស់ព្រះ គឺជាការបង្រួបបង្រួមសមាជិកនៅក្នុងក្រុមជំនុំរបស់ទ្រង់ ដែល ស្ថិតនៅក្នុងគ្រាចុងក្រោយ ដើម្បីឱ្យពួកគេទទួលបានសេចក្តីសុខសាន្ត និងភាពចុះសម្រុងគ្នាដែរ។ ព្រះគម្ពីរ បានសន្យានឹងយើងថា អ្នកដឹកនាំព្រះវិហារនឹងយល់ស្របគ្នាទៅវិញទៅមក នៅក្នុងសម័យចុងក្រោយ មុនពេល ដែលព្រះយេស៊ូវបានយាងត្រឡប់មកវិញ។ ម៉្យាងទៀត នៅក្នុងសម័យចុងក្រោយ រាស្ត្ររបស់ព្រះដែលមាន ប្រាជ្ញា នឹងទទួលបាននូវការយល់ដឹង។ បន្ទាប់មក ក្រុមជំនុំរបស់ព្រះអង្គ នឹងបានរួបរួមគ្នានៅក្នុងសេចក្តីសុខសាន្ត និងភាពចុះសម្រុងគ្នា។ បើសិនជាយើងបានយល់អំពីរឿងផ្សេងៗឱ្យបានត្រឹមត្រូវ នោះយើងនឹង បានចុះសម្រុង ជាមួយនឹងគ្នាទៅវិញទៅមក . . . . យើងកំពុងតែរង់ចាំឱ្យពេលវេលានៃសេចក្តីសុខសាន្ត និងភាពចុះសម្រុងដ៏ល្អឥតខ្ចោះនេះ បានចូលមកក្នុងក្រុមជំនុំ។ ជាការពិតណាស់ ពេលវេលានេះ មិនទាន់ មកដល់នៅឡើយទេ។ ប៉ុន្តែ ពេលវេលានៃសេចក្តីសុខសាន្ត និងភាពចុះសម្រុងគ្នានេះ នឹងបានកើតឡើង នៅពេលអនាគត។ ដូច្នេះ អំណោយទានខាងឯវិញ្ញាណ ដែលព្រះបានប្រទានដល់យើងនោះ ចាំបាច់ត្រូវតែ បន្តធ្វើកិច្ចការរបស់ខ្លួន រហូតដល់យើងបានរួបរួមគ្នា»។ ដកស្រង់ពី R. F. Cottrell, “Introduction,” in Ellen G. White, Early Writings, page 140, adapted។

**សំណួរពិភាក្សា**

`តើអ្វីខ្លះ ដែលត្រូវកើតឡើងនៅក្នុងក្រុមជំនុំនាពេលសព្វថ្ងៃនេះ ដើម្បីឱ្យព្រះវិញ្ញាណបរិសុទ្ធ បានបំពេញ ចិត្តរបស់យើង ឱ្យមានវិញ្ញាណនៃសេចក្តីសុខសាន្ត និងភាពចុះសម្រុងគ្នា? ព្រះទ្រង់បានប្រទាននូវការ ដាស់តឿន និងដំបូន្មាន ដល់រាស្ត្ររបស់ព្រះអង្គ តាមរយៈសំណេររបស់អ្នកស្រីអេឡែន ជីវ៉េត៍។ តើដំបូន្មាន ខាងលើនេះ បានជួយឱ្យយើងទទួលបានសេចក្តីសុខសាន្ត និងភាពចុះសម្រុងគ្នា នៅក្នុងក្រុមជំនុំដោយ របៀបណា?`

`ឧបមាថា លោកអ្នកមានមិត្តភក្តិម្នាក់ ដែលបានជឿថា លោកប៉ុល និងគ្រីស្ទានដទៃទៀត ដែលបាន បាត់បង់ជីវិត ឥឡូវនេះ កំពុងតែនៅឯជាស្ថានសួគ៌ជាមួយនឹងព្រះយេស៊ូវ។ តើលោកអ្នកនឹងបកស្រាយនូវការ បង្រៀន អំពីសេចក្តីស្លាប់នៅក្នុងព្រះគម្ពីរ ទៅកាន់មិត្តភក្តិម្នាក់នេះយ៉ាងដូចម្តេច?`

`តើហេតុអ្វីបានជាមនុស្សលោកត្រូវរងទុក្ខ នៅក្នុងជីវិតនេះ? តើមហាវិវាទរវាងសេចក្តីល្អ និងសេចក្តី អាក្រក់ បានជួយឱ្យយើងយល់ពីចម្លើយឆ្លើយតប ទៅនឹងសំណួរនេះដោយរបៀបណា? នៅពេលដែលយើង សម្លឹងមើលព្រះយេស៊ូវ នៅលើឈើឆ្កាង នោះយើងនឹងបានឃើញគំរូនៃសេចក្តីស្រឡាញ់ ដែលទ្រង់មាន ចំពោះយើង។ តើគំរូនេះ បានជួយដល់ការរងទុក្ខរបស់យើងដោយរបៀបណា? តើហេតុអ្វីបានជាយើងត្រូវ រៀនជឿទុកចិត្តព្រះ នៅក្នុងគ្រាលំបាកបំផុត?`