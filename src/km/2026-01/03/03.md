---
title:  ការដែលបានស្លាប់ គឺជាព្រះពរ
date:   12/01/2026
---

ក្នុងនាមជាគ្រីស្ទាន យើងទាំងអស់គ្នាគឺជាផ្នែក នៅក្នុងមហាវិវាទរវាងសេចក្តីល្អ និងសេចក្តី អាក្រក់។ សង្គ្រាមនេះ កំពុងតែកើតឡើងនៅជុំវិញយើង ហើយវាក៏បានកើតនៅក្នុងចិត្តយើងដែរ។ ជាការពិតណាស់ យើងរាល់គ្នាកំពុងតែស្ថិតនៅក្នុងសង្គ្រាមនេះ ជារៀងរាល់ថ្ងៃ ហើយយើងក៏នឹងបានក្លាយជាផ្នែកនៃសង្គ្រាមនេះ រហូតដល់ថ្ងៃដែលយើងបាត់បង់ជីវិតផងដែរ។

`តើហេតុអ្វីបានជាយើងច្បាំងសង្គ្រាមនេះ? តើយើងបានប្រើគ្រឿងសឹកអ្វីខ្លះ នៅក្នុងសង្គ្រាមនេះ? សម្រាប់ចម្លើយ សូមអានគម្ពីរកូរិនថូសទី២ ១០:៣-៦។`

គ្រឿងសឹកខាងឯវិញ្ញាណដ៏មានអំណាចបំផុត គឺជាគ្រឿងសឹកទាំងខាងគោលគំនិតល្អ និងគោល គំនិតមិនល្អ។ សាតាំងបានប្រើគោលគំនិតក្លែងក្លាយ ដើម្បីបោកបញ្ឆោតមនុស្សលោក។ «គ្រឿងសឹក» របស់វា ក៏បានរាប់បញ្ចូល ទាំងពាក្យសាហាវ និងព្រៃផ្សៃ ការបំផ្លាញទំនុកចិត្ត និងសេចក្តីសន្យា ការអាម៉ាស់ ការភ័យខ្លាច និងការអាក្រក់ជាច្រើនទៀត។ គ្រីស្ទានមិនគួរប្រើការអាក្រក់ណាមួយ ដើម្បីធ្វើបាបអ្នកដទៃ នោះទេ។ ផ្ទុយទៅវិញ យើងត្រូវតែប្រើសេចក្តីស្រឡាញ់ សេចក្តីមេត្តា សេចក្តីសុខសាន្ត ចិត្តស្លូតបូត ចិត្ត អត់ធ្មត់ និងចិត្តសប្បុរស ហើយនិងការគ្រប់គ្រងខ្លួនឯង។ គ្រឿងសឹករបស់យើង ដែលមានអំណាច់បំផុតនោះ គឺជាព្រះគម្ពីរនេះឯង់។ ដូច្នេះហើយ យើងត្រូវតែប្រើព្រះគម្ពីរ ប្រកបដោយប្រាជ្ញា។ បន្ទាប់មក ព្រះវិញ្ញាណ បរិសុទ្ធ នឹងជួយដល់យើង (អេភេសូរ ៦:១៧) ដ្បិតមានតែព្រះមួយគត់ ដែលអាចបណ្តាលឱ្យអ្នកណាម្នាក់ ជឿទៅលើសេចក្តីពិតនៃព្រះគម្ពីរ។ ចំណែកឯយើងវិញ គ្រាន់តែជាហោរារបស់ព្រះអង្គ ដែលទ្រង់បានប្រើឱ្យយើងជួយបម្រើកិច្ចការរបស់ទ្រង់ប៉ុណ្ណោះ។

`សូមអានគម្ពីរភីលីព ១:២១, ២២។ តើយើងយល់យ៉ាងដូចម្តេច អំពីគោលគំនិត ដែលព្រះគម្ពីរ បានចែងនៅក្នុងខនេះ? តើសេចក្តីពិតនៃព្រះគម្ពីរនេះ បានជួយឱ្យយើងយល់អំពីមហាវិវាទ រវាងសេចក្តីល្អ និងសេចក្តីអាក្រក់ ឱ្យកាន់តែប្រសើរឡើងដោយរបៀបណា?`

មហាវិវាទ គឺជាសង្គ្រាមខាងឯវិញ្ញាណ ដែលយើងកំពុងតែច្បាំងនៅក្នុងសង្គ្រាម រវាងគោលគំនិត និងគោលជំនឿ។ ប៉ុន្តែ នៅត្រង់ឈើឆ្កាង ព្រះយេស៊ូវបានយកឈ្នះសង្គ្រាមនេះជំនួសយើង។ បើទោះជា យើង ត្រូវស្លាប់ក៏ដោយ ក៏យើងមិនចាញ់សង្គ្រាមនេះដែរ ឱ្យតែយើងនៅជាប់នឹងព្រះយេស៊ូវ។ លោកប៉ុល បានទទួលយកនូវអ្វី ដែលបានកើតឡើងមកលើរូបគាត់ នៅលើផែនដីនេះ។ លោកប៉ុលបានផ្ទុកផ្ដាក់ជីវិត របស់គាត់ដល់ព្រះ ពីព្រោះទ្រង់គឺជាចៅក្រម នៅក្នុងទីជំនុំនៅឯនគរស្ថានសួគ៌។ លោកប៉ុលបានជឿទុកចិត្ត

ព្រះថា ទ្រង់នឹងសម្រេចព្រះទ័យយ៉ាងយុត្តិធម៌បំផុត អំពីជីវិតរបស់គាត់។

នៅក្នុងនាមជាគ្រីស្ទាន យើងមិនគួរចំណាយពេលច្រើន ដើម្បីច្បាំងអំពីអ្វី ដែលយើងជឿថា អ្នកដទៃបាន «ជំពាក់» យើងនោះទេ។ ប៉ុន្ដែ យើងគួរតែច្បាំង អំពីអ្វីដែលត្រឹមត្រូវវិញ។ ម៉្យាងទៀត យើងក៏ គួរតែគោរពប្រតិបត្តិព្រះ នៅក្នុងរឿងគ្រប់យ៉ាងដែរ។ ដូច្នេះហើយ ផ្លូវតែមួយគត់ដែលយើងអាចច្បាំងឈ្នះ នៅក្នុងសង្គ្រាមទាស់នឹងការអារក្រក់នេះ គឺជាការគោរពប្រតិបត្តិព្រះនេះឯង។ ជាការពិតណាស់ ព្រះយេស៊ូវ គឺជាគំរូរបស់យើង។ ព្រះអង្គបានគោរពប្រតិបត្តិព្រះ នៅរឿងគ្រប់យ៉ាង។ ប៉ុន្តែ លោកប៉ុលនឹងពិភាក្សាបន្ថែម ទៀត អំពីប្រធានបទនេះ នៅក្នុងបទគម្ពីរភីលីព ជំពូក២។

`តើនៅពេលឥឡូវនេះ មហាវិវាទរវាងសេចក្តីល្អ និងសេចក្ដីអាក្រក់នេះ កំពុងតែកើតឡើងនៅក្នុង ជីវិតរបស់លោកអ្នកយ៉ាងដូចម្តេច? ព្រះយេស៊ូវបានឈ្នះសង្គ្រាមទាស់នឹងការអាក្រក់។ តើសេចក្តីពិតនៃ ព្រះគម្ពីរនេះ បានផ្តល់ក្តីសង្ឃឹមដល់លោកអ្នកដោយរបៀបណា?`