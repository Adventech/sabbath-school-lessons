---
title:  ក្រុមជំនុំបានរួបរួមគ្នា ដោយគ្មានការភ័យខ្លាច
date:   15/01/2026
---

`សូមអានគម្ពីរភីលីព ១:២៧-៣០។ ក្នុងនាមជាក្រុមជំនុំ តើសេចក្តីសុខសាន្ត និងភាពមិន ចុះសម្រុងគ្នា បានជួយឱ្យយើងចែកចាយដំណឹងល្អ ដោយគ្មានចិត្តភ័យខ្លាចដោយរបៀបណា?`

ផែនការរបស់សាតាំង គឺជាការបំបែកយើងចេញពីគ្នា។ បន្ទាប់មក វានឹងអាចយកឈ្នះសង្គ្រាម ទាស់នឹងយើង។ ជាការពិតណាស់ ព្រះយេស៊ូវបានមានបន្ទូលថា «ឬបើផ្ទះណាបែកទាស់ទែងគ្នាឯង ផ្ទះ នោះក៏មិនអាចនឹងនៅស្ថិតស្ថេរបានដែរ» (ម៉ាកុស ៣:២៥)។ ក្នុងនាមជាក្រុមជំនុំរបស់ព្រះ នៅក្នុង សម័យចុងក្រោយនេះ សេចក្តីសុខសាន្ត និងភាពចុះសម្រុងគ្នារបស់យើង នឹងជួយឱ្យយើងប្រកាសដំណឹងល្អ អំពីព្រះយេស៊ូវ (វិវរណៈ ១២:១៧; វិវរណៈ ១៤:៦)។ សេចក្ដីអធិស្ឋានរបស់ព្រះយេស៊ូវ នៅក្នុងបទគម្ពីរ យ៉ូហាន ជំពូក១៧ បានបង្រៀនយើងថា ព្រះគម្ពីរបានជួយឱ្យយើងមានសេចក្ដីសុខសាន្ត និងមានភាព ចុះសម្រុងគ្នា (យ៉ូហាន ១៧:១៧, ១៩)។ ក្នុងនាមជាក្រុមជំនុំ យើងមានសារពិសេស ដើម្បីនឹងចែកជូន ដល់មនុស្សគ្រប់គ្នា នៅលើផែនដីនេះ ដែលស្ថិតនៅក្នុងសម័យចុងក្រោយ។ សេចក្តីសុខសាន្ត និងភាពចុះ សម្រុងគ្នារបស់យើង សំខាន់ដល់ភាពជោគជ័យនៃសារដ៏ពិសេសមួយនេះ រួមទាំងកិច្ចការដែលយើងបានធ្វើ នៅក្នុងនាមជាក្រុមជំនុំផងដែរ។ បើសិនជាយើងរួបរួមគ្នា នោះយើងនឹងមិនមានអ្វី ដែលត្រូវខ្លាចទៀតឡើយ (ភីលីព ១:២៨)។ សាតាំងគឺជាអ្នកចាញ់ ពីព្រោះព្រះយេស៊ូវបានច្បាំងឈ្នះវា នៅលើឈើឆ្កាងហើយ។ ដូច្នេះហើយ បើសិនជាយើងស្លាប់ដោយសារតែជំនឿរបស់យើង ឬបើសិនជាយើងបានធ្វើនូវអ្វីដែលត្រឹមត្រូវ នោះគ្មាន របស់ណាដែលអាចមកបំបែកយើង ចេញពីសេចក្ដីស្រឡាញ់របស់ព្រះបានឡើយ (រ៉ូម ៨:៣៦-៣៩; ពេត្រុស ទី១ ៣:១៣) ដ្បិតអីអារក្សក៏មិនអាចរារាំងសេចក្ដីពិត នៃព្រះគម្ពីរបានដែរ។

`សូមអានគម្ពីរទាំងនេះ៖ ម៉ាថាយ ១០:៣៨; កិច្ចការ ១៤:២២; រ៉ូម ៨:១៧ និងធីម៉ូថេទី២ ៣:១២ តើខទាំងអស់នេះ បានចែងអំពីប្រធានបទអ្វីខ្លះ?`

ផែនដីនេះ មានពេញទៅដោយអំពើបាប។ ជីវិតមានការលំបាក រាប់ទាំងលោកយ៉ូប ដែលជា មនុស្ស «ល្អបំផុត» នៅក្នុងចំណោមយើងផងដែរ។ លោកយ៉ូបគឺជាមនុស្សបរិសុទ្ធ ដោយសារតែព្រះបាន មានបន្ទូលថា លោកយ៉ូប «ជាអ្នកគ្រប់លក្ខណ៍ ហើយទៀងត្រង់ ដែលគោរពកោតខ្លាចដល់ព្រះ ក៏ចៀស ចេញពីសេចក្ដីអាក្រក់» (យ៉ូប ១:១)។ ប៉ុន្តែ ត្រឹមតែមួយយប់សោះ គ្រោះមហន្តរាយ បានវាយប្រហារ លោកយ៉ូប និងក្រុមគ្រួសាររបស់គាត់យ៉ាងដំណំ។ តើមនុស្សនៅលើផែនដីនេះ អ្នកណាខ្លះដែលមិនបានដឹង ថា ជីវិតនៅលើផែនដីនេះមានការលំបាក ដូចជាលោកយ៉ូបនោះ? លោកអ្នកមិនអាចដឹងបានទេថា នៅពេល ណាដែលរឿងអាក្រក់ត្រូវកើតឡើងនោះ។ មនុស្សគ្រប់គ្នានៅលើផែនដីនេះ នឹងត្រូវរងទុក្ខផ្សេងៗគ្នា។ ប៉ុន្តែ នៅចុងបញ្ចប់ សូមឱ្យយើងបានរងទុក្ខដើម្បីព្រះយេស៊ូវ ជាជាងរងទុក្ខដើម្បីអ្វីផ្សេងទៀត។

`ក្នុងនាមជាគ្រីស្ទាន តើយើងបានទទួលសេចក្ដីសង្ឃឹមអ្វី នៅក្នុងការរងទុក្ខរបស់យើងនេះ?`