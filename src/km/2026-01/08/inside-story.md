---
title:  រឿងខ្លី
date:   20/02/2026
---

### បានបាត់បង់ការងារ ដោយសារតែជំនឿ

រ៉ូដេល (Rodel) យកបានទំនុកចិត្តពីរេនថ្វាយព្រះគ្រីស្ទ ដោយការនាំគាត់ទៅនេសាទ។ អ្នកស្រី អេឡែន ជីវ៉ៃត បានមានប្រសាសន៍ថា «មានតែវិធីសាស្ត្ររបស់ព្រះគ្រីស្ទតែមួយគត់ ដែលនឹងទទួល បានភាពជោគជ័យយ៉ាងពិតប្រាកដ នៅក្នុងការឈោងចាប់មនុស្ស។ ព្រះអង្គសង្គ្រោះបានចូលរួមជាមួយ មនុស្ស ដោយប្រាថ្នាចង់ឱ្យពួកគេទទួលបានសេចក្តីល្អ។ ទ្រង់បានបង្ហាញការអាណិតអាសូរចំពោះពួកគេ បំពេញតម្រូវការរបស់ពួកគេ និងយកបានទំនុកចិត្តរបស់ពួកគេ។ បន្ទាប់មក ទ្រង់បានមានបន្ទូលទៅពួកគេ ថា “ចូរមកតាមខ្ញុំ”» (The Ministry of Healing, p. 143)។ រ៉ូដេលបានអនុវត្តទៅតាមវិធីសាស្ត្ររបស់ ព្រះគ្រីស្ទ ដោយសារគាត់បានចំណាយពេលវេលាជាមួយនឹងរេន បំពេញតម្រូវការរបស់គាត់ និងយកបាន ទំនុកចិត្តរបស់គាត់។ បន្ទាប់មក រេនបានដើរតាម ព្រះយេស៊ូវ។

បន្ទាប់ពីរេនត្រឡប់មកកាន់ព្រះគ្រីស្ទវិញ លោករេនបានសួរថា តើគាត់អាចស្នាក់នៅផ្ទះរបស់ រេនបានទេ។ ឪពុកម្តាយរបស់រេន មិនបានរំភើបចិត្តអំពីការដែលមានសេវេនដេយអាត់វេនទីស្ទវ័យក្មេង រស់នៅក្នុងផ្ទះនៃប្រទេសភីលីពីនរបស់ពួកគេនោះទេ ប៉ុន្តែ ពួកគេមិនបាននិយាយអ្វីឡើយ។ រ៉ូដេលក៏បាន លើកទឹកចិត្តរេន ឱ្យត្រឡប់ទៅរៀនវិញផងដែរ ដូច្នេះហើយ រេនបានធ្វើតាមយោបល់របស់គាត់។ រ៉ូដេល បាននិយាយថា «ខ្ញុំកំពុងរង់ចាំឱ្យអ្នកបញ្ចប់ការសិក្សា បន្ទាប់មក ខ្ញុំនឹងនាំអ្នកទៅទីក្រុងម៉ានីលវិញ ដើម្បី នឹងធ្វើជាបេសកជន នៅក្នុងចលនានៃបេសកជន១០០០»។ ខ្ញុំបានបម្រើការនៅក្នុងនាមជាចលនានៃ បេសកជន១០០០ ដែលជាអង្គការនៃភូមិភាគអាស៊ីប៉ាស៊ីហ្វិកខាងត្បូងរបស់ព្រះវិហារអាត់វេនទីស្ទ នៅពេល ដែលគាត់បានជួបរេន ជាលើកដំបូងប្រហែលមួយឆ្នាំកន្លះមុន។

ខណៈពេលដែលរេនកំពុងតែសិក្សាជាមួយនឹងរ៉ូដេល រេនរស់នៅជាមួយគាត់ និងបានជួយ សងថ្លៃសិក្សារបស់គាត់ ដោយការធ្វើការជាមួយគ្នានៅក្នុងវាលស្រែ។ រេនបានបញ្ចប់ការសិក្សា នៅពេល ដែលគាត់មានអាយុ២៣ឆ្នាំ។ រ៉ូដេលបានបំពេញសេចក្តីសន្យារបស់គាត់ ដោយបាននាំរេនទៅកាន់ទីស្នាក់ការ កណ្តាលនៃចលនាបេសកជន១០០០ នៅក្នុងខេត្តស៊ីឡាំង (Silang) ក្បែរទីក្រុងម៉ានីល ប្រទេសភីលីពីន។ ប៉ុន្តែ បន្ទាប់មក រ៉ូដេលបាននឹកឃើញគំនិតផ្សេងទៀត។ គាត់បាននិយាយថា រេន គួរតែបន្តការសិក្សា របស់គាត់ មុនពេលដែលគាត់ក្លាយមកជាបេសកជន។ បុរសវ័យក្មេងទាំងពីរនាក់បានចុះឈ្មោះនៅឯសាកលវិទ្យាល័យអាត់វេនទីស្ទ នៅក្នុងខេត្តស៊ីឡាំងនៃប្រទេសភីលីពីន។ រេនបានសិក្សាផ្នែកគណនេយ្យ ចំណែកឯរ៉ូដេលវិញ បានសិក្សាផ្នែកទ្រឹស្តីបទ។ ការសិក្សានេះ បានចំណាយពេលប្រាំមួយឆ្នាំ ដើម្បីឱ្យ រេនបញ្ចប់ការសិក្សា។ គាត់មិនបានទទួល នូវការគាំទ្រណាមួយពីឪពុកម្តាយរបស់គាត់នោះទេ។ នៅក្នុង អំឡុងពេលនោះ គាត់បានរៀបការជាមួយនឹងឡូវ ជេហ៊ុយ (Love Jhoie)។

បន្ទាប់ពីបានបញ្ចប់ការសិក្សារួចមក នោះរេនបានធ្វើការជាគណនេយ្យករនៅតាមក្រុមហ៊ុន អស់រយៈពេល៣ខែ។ បន្ទាប់មក គាត់ត្រូវបានក្រុមហ៊ុនបណ្តេញចេញ ដោយសារតែគាត់មិនបានធ្វើការ នៅយប់ថ្ងៃសុក្រ។ ប៉ុន្តែ រេនបានអះអាងពីសេចក្តីសន្យារ នៅក្នុងគម្ពីរយេរេមា ២៩:១១ ដែលបានចែង យ៉ាងដូច្នេះថា «ដ្បិតព្រះយេហូវ៉ាទ្រង់មានបន្ទូលថា អញស្គាល់សេចក្ដីដែលអញគិតពីដំណើរឯងរាល់គ្នា មិនមែនគិតធ្វើសេចក្ដីអាក្រក់ទេ គឺគិតឲ្យបានសេចក្ដីសុខវិញ ដើម្បីដល់ចុងបំផុត ឲ្យឯងរាល់គ្នាបានសេចក្ដី សង្ឃឹម»។ រេនបានអធិស្ឋានថា «ឱព្រះអម្ចាស់អើយ ទូលបង្គំដឹងថា ទ្រង់មានផែនការសម្រាប់ទូលបង្គំ»។

ជាច្រើនខែបានកន្លងផុតទៅ នោះមានមន្ទីរពេទ្យមួយកន្លែង បានជួលគាត់ឱ្យធ្វើជាគណនេយ្យករ។ ប៉ុន្តែ បន្ទាប់មក គាត់បានដឹងថា គាត់មិនអាចក្លាយជាបុគ្គលិកធម្មតាបានទេ លើកលែងតែគាត់ទទួល បុណ្យជ្រមុជចូលក្នុងនិកាយ ដែលម្ចាស់មន្ទីរពេទ្យបានជឿ។ ដូច្នេះហើយ បានជា គាត់សម្រេចចិត្តលាឈប់ពីការងារនេះ។ ព្រះទ្រង់បានទទួលយកយើង និងបានប្រទានសេចក្តីសង្ឃឹមដល់យើង