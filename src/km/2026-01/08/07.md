---
title:  ការសិក្សាបន្ថែម៖
date:   20/02/2026
---

«ព្រះវរបិតាទ្រង់គឺជាព្រះ។ ព្រះអង្គមានពេញទៅដោយព្រះគុណ សេចក្តីស្រឡាញ់ និងការលើកលែងទោស។ ព្រះអង្គក៏បានបំបាំងអង្គទ្រង់ ចេញពីភ្នែករបស់យើងដែរ»។

«ព្រះយេស៊ូវបានបង្ហាញយើងថា ព្រះវរបិតាជាអ្នកណា។ ព្រះគម្ពីរបានចែងថា ព្រះយេស៊ូវ «ទ្រង់ជារស្មីភ្លឺមកពីសិរីល្អនៃព្រះ ហើយជារូបភាពនៃអង្គទ្រង់» (ហេព្រើរ ១:៣)»។ ដកស្រង់ពី Ellen G. White, Evangelism, page 614, adapted។

«ព្រះយេស៊ូវគ្រីស្ទតែងតែមានព្រះជន្មរស់នៅជានិច្ច។ គ្មានអ្នកណាម្នាក់ បង្កើតព្រះយេស៊ូវ ឡើយ។ ព្រះអង្គគឺជាព្រះរាជបុត្រារបស់ព្រះជានិច្ច . . . . ព្រះយេស៊ូវបានមានបន្ទូលថា ទ្រង់តែងតែមាន ព្រះជន្មរស់នៅជានិច្ច។ ព្រះអង្គបានប្រាប់យើងថា ទ្រង់តែងតែមានទំនាក់ទំនងជិតស្និទ្ធ ជាមួយនឹង ព្រះវរបិតាដ៏នៅអស់កល្ប ・・..»។

«ព្រះយេស៊ូវមានលក្ខណៈសម្បត្តិ ដូចជាព្រះបេះបិទ។ ព្រះអង្គពុំមានទីចាប់ផ្តើម និងទីបញ្ចប់ នោះទេ។ ព្រះយេស៊ូវទ្រង់មានអំណាចខ្លាំងពូកែ។ ព្រះអង្គគឺជាព្រះរាជបុត្រា ដ៏នៅអស់កល្ប។ ព្រះយេស៊ូវ មានព្រះជន្មរស់តាំងតែពីដើមមក រហូតមកដល់ពេលនេះ ហើយទ្រង់ក៏នឹងបន្តរស់នៅជារហូតដែរ»។ ដកស្រង់ពី Ellen G. White, Evangelism, page 615, adapted។

**សំណួរពិភាក្សា**

`សូមគិតបន្ថែមទៀតអំពីព្រះយេស៊ូវ និងរបៀបដែលទ្រង់តែងតែមានព្រះជន្មរស់ជានិច្ច។ តើយ៉ាងណា ទៅវិញ បើសិនជាព្រះយេស៊ូវមិនមែនជាព្រះ និងមិនមានជីវិតអស់កល្បទេនោះ? តើយ៉ាងណាទៅវិញ បើសិនជាព្រះវរបិតា បានបង្កើតព្រះយេស៊ូវនោះ? តើព្រះយេស៊ូវអាចសង្គ្រោះមនុស្សមានបាបដោយ របៀបណា បើសិនជាទ្រង់មិនមានព្រះជន្មរស់ ដូចជាអត្តសញ្ញាណរបស់ព្រះអង្គនោះ? តើហេតុអ្វីបានជា សេចក្តីពិតដែលព្រះគម្ពីរបានចែងថា ព្រះយេស៊ូវជាព្រះរាជបុត្រារបស់ព្រះនោះ សំខាន់ខ្លាំងម្ល៉េះ?`

`សូមគិតអំពីព្រះយេស៊ូវ ដំណឹងល្អ និងផែនការដែលព្រះបានរៀបចំ ដើម្បីសង្គ្រោះមនុស្សមានបាប។ ប្រធានបទទាំងនេះ បានរាប់បញ្ចូលទាំងយើងដែរ ប៉ុន្តែ ប្រធានបទទាំងនេះ ក៏បានប៉ះពាល់ដល់ជីវិតនៃ ពួកទេវតា និងគ្រប់គ្នាដែលនៅលើមេឃផងដែរ។ តើហេតុអ្វីបានយើងត្រូវតែចាំថាគ្រប់គ្នានៅលើមេឃ ក៏ចាប់អារម្មណ៍ទៅអ្វីដែលបានកើតឡើង នៅក្នុងមហាវិវាទរវាងព្រះ និងសាតាំងនេះដែរ? ជាការពិតណាស់ ឈើឆ្កាងបានធ្វើឱ្យយើងស្ងើចសរសើរ។ ប៉ុន្តែ ទេវតា និងគ្រប់គ្នានៅលើមេឃ ក៏បានស្គាល់ព្រះយេស៊ូវ មុនពេលដែលទ្រង់យាងមកកាន់ផែនដីនេះដែរ។ ពួកគេបានថ្វាយបង្គំព្រះអង្គ ដោយសារតែទ្រង់បានបង្កើត ពួកគេ។ តើលោកអ្នកគិតថា ទេវតាបានពិចារណា និងមានអារម្មណ៍យ៉ាងដូចម្តេច នៅពេលដែលពួកគេបានឃើញព្រះយេស៊ូវជាប់ឆ្កាងនោះ?`

`តើលោកអ្នកនឹងនិយាយបែបណា ទៅកាន់មនុស្សម្នាក់ ដែលមិនបានជឿថា ព្រះវរបិតា និងព្រះរាជបុត្រា តែងតែមានព្រះជន្មរស់នៅជានិច្ចនោះ?`