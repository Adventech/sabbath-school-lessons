---
title:  ព្រះយេស៊ូវទ្រង់ជាតួអង្គចម្លង និងសំខាន់បំផុត នៅក្នុងរឿង គ្រប់យ៉ាង
date:   14/02/2026
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

លោកុប្បត្តិ ១:២៦, ២៧; កូល៉ុស ១:១៥-១៧; អេភេសូរ ១:២២; កូល៉ុស ១:១៨។

> <p>ខចងចាំ៖</p>
> «ដែលទ្រង់ជារូបអង្គនៃព្រះដ៏មើលមិនឃើញ ជាបងច្បងនៃគ្រប់ទាំងអស់ ដែលព្រះបាន បង្កើតមក ដ្បិតគឺទ្រង់ហើយ ដែលបង្កើតគ្រប់ទាំងអស់ ទាំងរបស់នៅស្ថានសួគ៌ នឹងនៅផែនដី ទាំង របស់ដែលមើលឃើញ ហើយដែលមើលមិនឃើញផង ទោះបើជារាជ្យ ឬអំណាចជាព្រះអម្ចាស់ ឬ អំណាចគ្រប់គ្រង ឬអំណាចណាក៏ដោយ នោះសុទ្ធតែកើតមកដោយសារទ្រង់ ហើយសំរាប់ទ្រង់ទាំងអស់ ផង ទ្រង់គង់នៅមុនទាំងអស់ ហើយរបស់ទាំងអស់ក៏នៅស្ថិតស្ថេរ ដោយសារទ្រង់» (កូឡុស ១:១៥-១៧)។

សប្ដាហ៍នេះ យើងនឹងចាប់ផ្តើមការសិក្សារបស់យើងជាថ្មីម្តងទៀត អំពីសំបុត្រដែលលោក ប៉ុលបានសរសេរទៅកាន់ក្រុមជំនុំកូឡុស។ យើងក៏បានពិភាក្សាគ្នាអំពីគម្ពីរកូឡុស នៅក្នុងមេរៀនទី១ និងទី២បន្តិចបន្តួចដែរ។ នៅក្នុងការសិក្សានៅថៃ្ងព្រហស្បតិ៍នៃមេរៀនទី២ យើងបានឃើញថា លោក ប៉ុលបានអធិស្ឋានសម្រាប់គ្រីស្ទាន ដែលរស់នៅក្នុងទីក្រុងកូឡុស (កូឡុស១:៩-១២)។ នៅក្នុងខ១២និងខ១៣ លោកប៉ុលបានប្រៀបធៀបនគររបស់ព្រះ ជាមួយនឹងនគររបស់សាតាំង។ លោកប៉ុលបាន ប្រៀបធៀបនគររបស់ព្រះថា ជាតួពន្លឺ។ ចំណែកឯនគររបស់សាតាំងវិញ បានប្រៀបធៀបទៅនឹងតួងងឹត វិញ។ ជាការពិតណាស់ ព្រះបានសង្គ្រោះយើង ឱ្យរួចផុតពីអំណាចរបស់សាតាំង។ ព្រះអង្គបានធ្វើឱ្យ យើងក្លាយជារាស្ត្រ នៃនគររបស់ទ្រង់។ ហើយដោយសារតែព្រះយេស៊ូវ នោះព្រះដែលជាព្រះវរបិតា ក៏បានលើកលែងទោសអំពើបាបរបស់យើងដែរ (កូឡុស ១:១៣, ១៤)។

ព្រះយេស៊ូវគឺជាព្រះរបស់យើង។ ព្រះអង្គបានបង្កើតយើង។ ហើយទ្រង់ក៏បានសង្គ្រោះយើង ដែរ។ នៅពេលដែលយើងជឿទៅលើព្រះយេស៊ូវ នោះព្រះនឹងយកយើងចេញពីនគររបស់សាតាំង។ព្រះបានធ្វើឱ្យយើងក្លាយជារាស្ត្រនៃនគរស្ថានសួគ៌។ ព្រះបានធ្វើរឿងទាំងនេះដើម្បីយើង ដោយសារតែ រឿងគ្រប់យ៉ាង ដែលព្រះយេស៊ូវបានធ្វើ ដើម្បីសង្គ្រោះយើងនេះឯង។

សប្ដាហ៍នេះ យើងនឹងក្រឡេកមើលរឿងមួយចំនួន នៅក្នុងគម្ពីរកូឡុស ដែលលោកប៉ុល បានមានប្រសាសន៍អំពីព្រះយេស៊ូវ។ នៅក្នុងព្រះគម្ពីរទាំងមូល ខទាំងនេះ គឺជាពាក្យដ៏ពីរោះបំផុត ដែលបានថ្លែងអំពីព្រះយេស៊ូវ។