---
title:  ព្រះយេស៊ូវដែលជាសិរសា និងជាដើមដំបូង
date:   18/02/2026
---

`លោកប៉ុលបានប្រាប់យើងថា ព្រះយេស៊ូវជាសិរសារបស់យើង។ ព្រះយេស៊ូវក៏ជា «ដើមដំបូង» នៃរបស់គ្រប់យ៉ាងផងដែរ ដោយសារតែទ្រង់បានបង្កើតអ្វីៗគ្រប់យ៉ាង នៅលើស្ថានសួគ៌ និងលើផែនដី? តើនៅក្នុងសំបុត្ររបស់លោកប៉ុល គោលគំនិតទាំង២នេះ បានភ្ជាប់ទៅនឹងក្រុមជំនុំកូឡុសដោយរបៀប ណា? សម្រាប់ចម្លើយ សូមអានគម្ពីរកូឡុស ១:១៨។`

នៅក្នុងភាសាហេព្រើរ ពាក្យថា «សិរសា» និងពាក្យថា «ដើមដំបូង» មានទំនាក់ទំនងនឹងគ្នា។ ពាក្យថា «ដើមដំបូង» ដែលព្រះគម្ពីរបានប្រើមុនគេបង្អស់នោះ គឺស្ថិតនៅក្នុងគម្ពីរលោកុប្បត្តិ ១:១ ដែល បានចែងថា៖ «កាលដើមដំបូងឡើយ ព្រះបានបង្កើតផ្ទៃមេឃនឹងផែនដី» (លោកុប្បត្តិ ១:១)។ ព្រះយេស៊ូវ បានគ្រប់គ្រងផែនដីនេះ។ ហើយទ្រង់ក៏ជាអ្នកដឹកនាំនៃក្រុមជំនុំផងដែរ។

នៅក្នុងភាសាក្រេក ពាក្យថា «ដើមដំបូង» អាចមានអត្ថន័យយ៉ាងសម្បូរបែប។ នៅក្នុងគម្ពីរ កូឡុស ១:១៨ ពាក្យថា «ដើមដំបូង» មានន័យថា ព្រះយេស៊ូវបានបង្កើតក្រុមជំនុំ។ នេះហើយជាមូលហេតុ ដែលនាំឱ្យព្រះអង្គ ក្លាយមកជាអ្នកដឹកនាំរបស់ពួកគេ។ យ៉ាងណាមិញ ជីវិតទាំងអស់នៅលើផែនដីនេះ និងនៅលើស្ថានសួគ៌ ក៏បានចាប់ផ្តើម ជាមួយនឹងទ្រង់ផងដែរ។

នៅពេលដែលព្រះយេស៊ូវបានមានព្រះជន្មរស់ពីសុគតឡើងវិញ នោះទ្រង់បានក្លាយមកជាអ្នក ប្រទានជីវិតថ្មី (រ៉ូម ៦:៣, ៤)។ ទោសនៃអំពើបាប គឺជាសេចក្តីស្លាប់។ ប៉ុន្តែ ព្រះយេស៊ូវ បានឈ្នះសង្គ្រាម ទាស់នឹងការស្លាប់។ ដូច្នេះហើយ បានជាទ្រង់មានអំណាច នៅក្នុងការប្រទានជីវិត និងចិត្តថ្មីដល់យើង។គោលគំនិតទាំងនេះ បានជួយឱ្យយើងយល់ពីមូលហេតុ ដែលព្រះយេស៊ូវ «បានរស់ពីស្លាប់ឡើងវិញមុនគេ បង្អស់» (កូឡុស ១:១៨)។ ជាការពិតណាស់ ព្រះយេស៊ូវមិនមែនជាមនុស្ស ដែលបានរស់ពីស្លាប់មុនគេនោះ ទេ។(លោកម៉ូសេគឺជាមនុស្សដំបូងគេ ដែលបានរស់ពីស្លាប់)។ ប៉ុន្តែ អារក្សបានច្បាំងជាមួយនឹងព្រះយេស៊ូវដើម្បីដណ្ដើមយករូបកាយរបស់លោកម៉ូសេ [សូមអានគម្ពីរយ៉ូដាស ខ៩។ ប៉ុន្តែ លោកប៉ុលបានប្រើរូបស័ព្ទអំពីការរស់ឡើងវិញរបស់ព្រះយេស៊ូវនេះ ដើម្បីជួយឱ្យយើងយល់ពីសេចក្ដីពិតនៃព្រះគម្ពីរ។ បើសិនជា គ្មានការរស់ឡើងវិញរបស់ព្រះយេស៊ូវទេ នោះគ្មានអ្នកណាម្នាក់ អាចនឹងរស់ពីស្លាប់ឡើងវិញបានឡើយ។ សូមក្រឡេកមើលហេតុផលទាំងអស់ ដែលលោកប៉ុលបានបង្ហាញយើង ដើម្បីគាំទ្រហេតុផល ដែលព្រះយេស៊ូវគឺជាតួអង្គចម្បង និងសំខាន់បំផុត នៅក្នុងរឿងគ្រប់យ៉ាង៖

១. ព្រះយេស៊ូវគឺជាគំរូដ៏ល្អឥតខ្ចោះ ដែលបានបង្ហាញអំពីព្រះដែលមើលមិនឃើញ។
២. ព្រះយេស៊ូវបានបង្កើតរបស់គ្រប់យ៉ាង។
៣. ព្រះយេស៊ូវបានមានព្រះជន្មរស់ មុនពេលដែលទ្រង់បង្កើតរបស់គ្រប់យ៉ាង។
៤. ព្រះយេស៊ូវគឺជាអ្នកដឹកនាំនៃក្រុមជំនុំ។
៥. ព្រះយេស៊ូវបានធ្វើឱ្យយើងក្លាយមកជាមនុស្សថ្មី នៅក្នុងព្រះអង្គ។
៦. ព្រះយេស៊ូវបានឈ្នះសង្គ្រាមទាស់នឹងបាប ហើយនិងសេចក្តីស្លាប់។ ដូច្នេះហើយ បានជាទ្រង់មាន អំណាច ដើម្បីនឹងប្រោសឱ្យរាស្ត្ររបស់ព្រះអង្គរស់ពីស្លាប់ឡើងវិញ។
៧. ព្រះយេស៊ូវគឺជាអ្នកគ្រប់គ្រងផែនដី។

`តើលោកអ្នកមានរឿងផ្ទាល់ខ្លួនអ្វីខ្លះ ដែលត្រូវអនុញ្ញាតឱ្យព្រះផ្លាស់ប្ដូរលោកអ្នក ដើម្បីឱ្យ ព្រះយេស៊ូវបានគ្រប់គ្រង នៅលើជីវិតរបស់លោកអ្នកនោះ?`