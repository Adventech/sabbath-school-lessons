---
title:  ព្រះយេស៊ូវបានបង្ហាញយើងយ៉ាងច្បាស់លាស់ថា ព្រះជាអ្នកណា
date:   15/02/2026
---

នៅពេលដែលយើងសម្លឹងមើលកញ្ចក់ ឬរូបថតរបស់យើង នោះយើងនឹងបានឃើញរូបចម្លង របស់យើង។ ប៉ុន្តែ រូបចម្លងនេះ មានភាពរាបស្មើ។ ដើម្បីឱ្យបានយល់ពីរូបចម្លងនេះ រូបចម្លាក់គឺជាឧទាហរណ៍ ដែលងាយស្រួលយល់។ វិចិត្រករអាចឆ្លាក់រូបបុគ្គលណាម្នាក់ ចេញពីឈើ ឬថ្ម។ រូបចម្លាក់អាចបង្ហាញ យើង នូវគោលគំនិតនៃរូបសម្បត្តិរបស់បុគ្គលណាម្នាក់ ច្បាស់លាស់ជាងរូបថត។ ប៉ុន្តែ រូបចម្លាក់មិនមែន ជាមនុស្សមានជីវិត ដែលអាចដកដង្ហើមបានឡើយ។ ម្ល៉ោះហើយ បានជាព្រះគម្ពីរបានចែងថា ព្រះយេស៊ូវ ទ្រង់គឺជាតួចម្លងនៃព្រះ ដែលជាបុគ្គលមានជីវិត អាចដកដង្ហើមបានវិញ។ ដូច្នេះហើយ ព្រះយេស៊ូវបាន បង្ហាញយើងយ៉ាងច្បាស់ថា ព្រះទ្រង់ជាអ្នកណា។

`សូមអានគម្ពីរលោកុប្បត្តិ ១:២៦, ២៧; លោកុប្បត្តិ ៥:៣; កូរិនថូសទី១ ១៥:៤៩; កូរិនថូសទី២ ៣:១៨ និងហេព្រើរ ១០:១។ តើខទាំងនេះ បានចែងយ៉ាងដូចម្តេចខ្លះ? តើតួចម្លងគឺជាអ្វី? តើតួចម្លង ស្រដៀងគ្នា ទៅនឹងតួពិតដោយរបៀបណា? តើព្រះយេស៊ូវ ជាតួចម្លងរបស់ព្រះយ៉ាងពិតប្រាកដនោះដោយ របៀបណា? ទន្ទឹមគ្នានេះ តើហេតុអ្វីបានជាព្រះយេស៊ូវ មិនមែនត្រឹមតែជាតួចម្លង?`

ជាការពិតណាស់ ព្រះទ្រង់បានបង្កើតមនុស្សលោក ឱ្យដូចជារូបអង្គទ្រង់។ ម្ល៉ោះហើយ បានជា យើងមានរូបកាយ ដែលចេះគិត ចេះមានអារម្មណ៍ និងចេះស្រឡាញ់។ ហើយយើងក៏ត្រូវការមិត្តភាព ដែរ។ ព្រះអង្គបានបង្កើតយើងតាមរបៀបនេះ ដោយសារតែយើងជាតួចម្លងរបស់ព្រះអង្គ។ ប៉ុន្តែ ទន្ទឹមគ្នានេះ យើងក៏មិនមែនដូចជាទ្រង់បេះបិទដែរ។ ដូច្នេះហើយ យើងមិនមែនជាតួចម្លងរបស់ព្រះអង្គ ដែលល្អឥតខ្ចោះនោះទេ។ យើងអាចបង្ហាញត្រឹមតែផ្នែក ដែលជារបស់ព្រះប៉ុណ្ណោះ។ ប៉ុន្តែ ព្រះយេស៊ូវវិញ បានជួយ ឱ្យយើង «មើលឃើញ» ព្រះ ដែលមើលមិនឃើញវិញ។ ព្រះយេស៊ូវបានមានបន្ទូលថា «អ្នកណាដែល ឃើញខ្ញុំ នោះក៏បានឃើញព្រះវរបិតាដែរ» (យ៉ូហាន ១៤:៩)។ ព្រះយេស៊ូវគឺ «ជារស្មីភ្លឺមកពីសិរីល្អនៃ ព្រះ ហើយជារូបភាពនៃអង្គទ្រង់» (ហេព្រើរ ១:៣)។ ព្រះអង្គបានមានបន្ទូលនូវអ្វី ដែលព្រះបានព្រះតម្រិះនិងបានបង្ហាញថា ព្រះទ្រង់ជាអ្នកណា។

`តើហេតុអ្វីបានជាព្រះយេស៊ូវអាចបង្ហាញយើងថា ព្រះវរបិតាជាអ្នកណា? សម្រាប់ចម្លើយ សូម អានគម្ពីរម៉ាថាយ ១១:២៧ និងយ៉ូហាន ១:១, ២, ១៤, ១៨។`

សូមកត់ចំណាំរបៀបផ្សេងទៀត ដែលព្រះយេស៊ូវបានពិពណ៌នាអំពីទំនាក់ទំនងរបស់ព្រះអង្គ ជាមួយនឹងព្រះវរបិតា៖

-«ព្រះវរបិតាខ្ញុំ ទ្រង់ធ្វើការដរាបមកដល់ឥឡូវនេះ ហើយខ្ញុំក៏ធ្វើការដែរ» (យ៉ូហាន ៥:១៧)។
- «ខ្ញុំ ហើយនិង់ព្រះវរបិតា គឺតែ១ព្រះអង្គទេ» (យ៉ូហាន ១០:៣០)។
- «បើមិនមកតាមខ្ញុំ នោះគ្មានអ្នកណាទៅឯព្រះវរបិតាបានឡើយ» (យ៉ូហាន ១៤:៦)។

ព្រះយេស៊ូវក៏បានប្រើព្រះនាមរបស់ព្រះម្តងហើយម្តងទៀត ដើម្បីពិពណ៌នាអំពីអង្គទ្រង់។ ព្រះ ទ្រង់មានព្រះនាមថា «ខ្ញុំជា . . .» (សូមអានគម្ពីរនិក្ខមនំ ៣:១៤)។ ព្រះយេស៊ូវបានមានបន្ទូលថា «ខ្ញុំជាពន្លឺ»នៃលោកីយ៍នេះ (យ៉ូហាន ៨:១២) ហើយ «ខ្ញុំជាអ្នកគង្វាលល្អ» (យ៉ូហាន ១០:៣០ (សូមអានគម្ពីរយ៉ូហាន១០:១៤, យ៉ូហាន ១១:២៥; យ៉ូហាន ១៤:១១ និងយ៉ូហាន ៨:៥៨)។