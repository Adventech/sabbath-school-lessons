---
title:  ជារបស់ចម្លង ឬជារបស់ពិត?
date:   04/03/2026
---

`សូមអានអំពីច្បាប់របស់មនុស្សលោក នៅក្នុងគម្ពីរកូឡុស ២:១៦-១៩។ តើច្បាប់ទាំងនេះ មាន បញ្ហាអ្វីខ្លះ?`

គម្ពីរកូឡុស ២:១៦-១៩ បានផ្តល់ឱ្យយើង នូវព័ត៌មានជាច្រើនអំពីបញ្ហានៅក្នុងក្រុមជំនុំ។ បញ្ហា នៅក្នុងក្រុមជំនុំ គឺជាបញ្ហារវាងគ្រីស្ទាន ដែលជាគ្រីស្ទាននៃសាសន៍យូដា និងសមាជិកនៃសាសន៍ដទៃទៀត (កូឡុស ២:១៣)។ ជាការពិតណាស់ សមាជិកនៃក្រុមជំនុំកូឡុស ភាគច្រើនជាសាសន៍ដទៃ។ ដូច្នេះហើយ បានជាគ្រីស្ទាននៃសាសន៍យូដា បាននិយាយថា គ្រីស្ទាននៃសាសន៍ដទៃ ត្រូវតែធ្វើតាមច្បាប់របស់មនុស្ស លោក។ ប៉ុន្ដែ លោកប៉ុលបានមានប្រសាសន៍ថា ច្បាប់ទាំងនេះ មិនមែនជាច្បាប់ដែលចាំបាច់នោះឡើយ។

គម្ពីរកូឡុស ២:១៦ បានបង្ហាញយើង អំពីបញ្ជីនៃក្បួនច្បាប់របស់សាសន៍យូដា។ សាសន៍ យូដាភាគច្រើន បានធ្វើតាមក្បួនច្បាប់ទាំងនេះ បន្ទាប់ពីពួកគេបានចូលជាសមាជិក។ សាសន៍យូដាទាំងនេះ មួយចំនួន បានថ្វាយបង្គំទេវតា ឬមានពេញទៅដោយអំនួត។ នៅក្នុងអំឡុងពេលដែលព្រះយេស៊ូវមាន ព្រះជន្មរស់នៅលើផែនដីនេះ ព្រះអង្គបានព្រមានអ្នកដឹកនាំសាសនានៃសាសន៍យូដា អំពីអំនួតដែលមាន នៅក្នុងចិត្តរបស់ពួកគេ (សូមអានគម្ពីរម៉ាថាយ ៦:៥, ៧, ១៦)។ ដូច្នេះហើយ បញ្ហាដែលលោកប៉ុលបាន ឃើញនៅក្នុងក្រុមជំនុំកូឡុស មិនមែនជារឿងថ្មីនោះទេ ដោយសារតែគាត់បានមើលឃើញបញ្ហាដដែលនេះ នៅក្នុងក្រុមជំនុំដែលនៅកន្លែងផ្សេងទៀត។

ពាក្យថា «ដូច្នេះ» (កូឡុស ២:១៦) បានប្រាប់យើងថា លោកប៉ុលកំពុងតែបង្ហើយ នូវគោលគំនិត របស់គាត់ ពីខគម្ពីរដែលយើងទើបតែបានអានអម្បាញ់មិញ។ លោកប៉ុលបានមានប្រសាសន៍ថា គ្រីស្ទាន មិនចាំបាច់កាត់ស្បែកនោះឡើយ។ លោកអ្នកនឹងបាននឹកចាំថា ការកាត់ស្បែក សំដៅទៅលើការកាត់ ចុងស្វាស នៃប្រដាប់ភេទបុរស។ ដូច្នេះហើយ សាសន៍យូដាបានកាត់ស្បែក ដើម្បីបង្ហាញថា ពួកគេជាកម្មសិទ្ធិរបស់ព្រះ។ ប៉ុន្តែ លោកប៉ុលបានមានប្រសាសន៍ថា ការកាត់ស្បែកមិនមែនជារឿងសំខាន់ឡើយ ប៉ុន្តែ ចិត្តថ្មីទៅវិញទេ ដែលជារឿងសំខាន់នោះ (កូឡុស ២:១១-១៥)។

នៅក្នុងគម្ពីរកូឡុស ២:១៦ លោកប៉ុលក៏បានពិពណ៌នាអំពីតង្វាយម៉្សៅ និងតង្វាយច្រួចផងដែរ។ តង្វយម៉្សៅ និងតង្វាយច្រួចទាំងនេះ សំដៅទៅលើតង្វាយ ដែលសាសន៍អ៊ីស្រាអែលយកមកកាន់ព្រះវិហារ។

នៅក្នុងគម្ពីរកូឡុស ២:១៦ លោកប៉ុលក៏បានពិពណ៌នាអំពីពិធីបុណ្យផងដែរ។ ពិធីបុណ្យទាំងនេះ បានជួយឱ្យយើងនឹកចាំពីគម្ពីរហូសេ ២:១១ ដែលបានចែងអំពីពិធីបុណ្យ ពិធីជប់លៀង និងថ្ងៃសប្បាតហ៍(សូមអានគម្ពីរលេវីវិន័យ ២៣:១១, ២៤, ៣២)។

លោកប៉ុលបានប្រាប់យើងថា ច្បាប់ និងពិធីបុណ្យទាំងនេះ ប្រៀបដូចជា «ស្រមោលនៃការដែល ត្រូវមក តែតួរូបអង្គនោះ គឺជាព្រះគ្រីស្ទ» (កូឡុស ២:១៧)។ ពិធីបុណ្យទាំងនេះ បានបង្ហាញយើង អំពី កិច្ចការ ដែលព្រះយេស៊ូវត្រូវធ្វើនៅពេលអនាគត (សូមអានគម្ពីរកូរិនថូសទី១ ៥:៧ និងកូរិនថូសទី១ ១៥:២៣)។ ជាការពិតណាស់ ព្រះទ្រង់បានបង្ហាញថ្ងៃសប្បាតហ៍ នៅក្នុងសួនច្បារអេដែន មុនពេលដែលបាប បានកើតឡើង ឬមុនពេលដែលព្រះបានបង្កើតតង្វាយលោះបាបជាលើកដំបូងមកម៉្លេះ។ ដូច្នេះហើយ បញ្ញត្តិ នៃថ្ងៃសប្បាតហ៍ មិនបានចប់ បន្ទាប់ពីព្រះយេស៊ូវបានសុគត នៅលើឈើឆ្កាងនោះឡើយ។