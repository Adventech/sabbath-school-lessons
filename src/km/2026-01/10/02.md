---
title:  ប្រាជ្ញា និងសេចក្តីចេះដឹងរបស់ព្រះ
date:   01/03/2026
---

លោកយ៉ូបបានសួរថា «ប៉ុន្តែ ចំណែកប្រាជ្ញា តើនឹងរកនៅឯណាបាន? ហើយតើការយល់ដឹង នៅកន្លែងណា?» (យ៉ូប ២៨:១២)។ លោកប៉ុលបានសួរសំណួរទាំងនេះ នៅក្នុងនាមព្រះយេស៊ូវ ពីព្រោះព្រះយេស៊ូវទ្រង់មាន «គ្រប់ទាំងផលថ្លៃវិសេសនៃប្រាជ្ញា នឹងសេចក្ដីចេះដឹងលាក់ទុកក្នុងទ្រង់» (កូឡុស ២:៣; សូមប្រៀបធៀបជាមួយនឹងគម្ពីរកូរិនថូសទី១ ១:៣០)។ បើសិនជាយើងមានព្រះយេស៊ូវ នោះយើងនឹង ទទួលបានរបស់គ្រប់យ៉ាង ដ្បិតអីព្រះយេស៊ូវនឹងជួយឱ្យយើង «បានស្គាល់អាថ៌កំបាំងរបស់ព្រះ ពោលគឺ ព្រះគ្រីស្ទផ្ទាល់» នោះឯង (កូឡុស ២:២, គកស១៦)។ ចំណែកឯព្រះវិញ ក៏បានបង្ហាញយើងអំពីផែនការសង្គ្រោះរបស់ព្រះអង្គ តាមរយៈព្រះយេស៊ូវផងដែរ។

`សូមអានគម្ពីរកូឡុស ២:១-៧។ តើលោកប៉ុលមានហេតុផលអ្វី ដែលបានជំរុញឱ្យគាត់សរសេរ សំបុត្រ ទៅកាន់ក្រុមជំនុំកូឡុស?`

ពាក្យក្រេក «ប៉ារ៉ាក្លេូថូស៊ីន (paraklethosin)» មានន័យថា «មានចិត្តកម្សាន្ត» (កូឡុស ២:២១, ឬ «បានរឹងមាំ» (កូឡុស ២:២, បកប្រែថ្មីពី EASY)។ ជាការពិតណាស់ លោកប៉ុលមានបំណងចង់ជួយ ឱ្យក្រុមជំនុំ យល់អំពីគ្រោះថ្នាក់នៃការបង្រៀនក្លែងក្លាយ។ លោកប៉ុលក៏ចង់ជួយបង្រួបបង្រួមក្រុមជំនុំ ឱ្យស្ថិតនៅក្នុងសេចក្តីស្រឡាញ់គ្រីស្ទានផងដែរ។ លោកប៉ុលបានជឿថា សំបុត្ររបស់គាត់ នឹងជួយធ្វើ រឿងទាំងនេះ។

លោកប៉ុលបានសរសើរក្រុមជំនុំកូឡុស អំពី «សណ្តាប់ធ្នាប់របស់អ្នករាល់គ្នា» និង «សេចក្តី ខ្ជាប់ខ្ជួននៃជំនឿរបស់អ្នករាល់គ្នាដល់ព្រះគ្រីស្ទ» (កូឡូស ២:៥។ លោកប៉ុលមានសេចក្តីសោមនស្ស ដោយ បានឃើញថា ក្រុមជំនុំមានការដឹកនាំរឹងមាំ។ ជាញឹកញាប់ ពួកបណ្ដាជនបានគិតថា ការដឹកនាំព្រះវិហារ គឺស្តីអំពីកិច្ចការព្រះវិហារប៉ុណ្ណោះ មិនមែនជាការថ្វាយបង្គំឡើយ។ ប៉ុន្ដែ លោកប៉ុលបានយល់ថា ការដឹកនាំព្រះវិហារ និងការថ្វាយបង្គំ មានទំនាក់ទំនងនឹងគ្នា។ លោកប៉ុលបានយល់ឃើញថា មានវិធីត្រឹមត្រូវមួយដែលអាចនឹងដឹកនាំក្រុមជំនុំទៅរកការថ្វាយបង្គំ (សូមអានគម្ពីរកូរិនថូសទី១ ជំពូក១១)។ នេះហើយ ជាមូលហេតុដែលនាំឱ្យគាត់ប្រុងប្រយ័ត្ន នៅក្នុងការប្រាប់លោកធីម៉ូថេ និងលោកទីតុស អំពីរបៀបដែល ត្រូវជ្រើសរើសអ្នកដឹកនាំព្រះវិហារ (ធីម៉ូថេទី១ ជំពូក៣; ទីតុស ជំពូក១)។ អ្នកដឹកនាំរឹងមាំ បានជួយឱ្យក្រុមជំនុំលូតលាស់ឡើង។ អ្នកដឹកនាំរឹងមាំ ក៏បានគោរពប្រាជ្ញា និងសេចក្តីពិតរបស់ព្រះផងដែរ។ ការ ដឹកនាំទាំងនេះ បានចែករំលែកប្រាជ្ញារបស់ព្រះ និងសេចក្តីពិតរបស់ព្រះអង្គ ជាមួយនឹងអ្នកដទៃ។

អ្នកធ្វើការជាមួយនឹងលោកប៉ុល បានចែករំលែកនូវការបង្រៀនត្រឹមត្រូវ ជាមួយនឹងក្រុមជំនុំ កូឡុសផងដែរ។ នេះហើយជាមូលហេតុ ដែលនាំឱ្យក្រុមជំនុំកូឡុសមានជំនឿរឹងមាំ ដោយសារតែពួកគេ បានគាំទ្រជំនឿរបស់ពួកគេ ជាមួយនឹងសេចក្ដីពិតនៃព្រះគម្ពីរ។ នៅពេលដែលយើងធ្វើតាមសេចក្ដីពិត នៃព្រះគម្ពីរ នោះព្រះនឹងការពារយើង ឱ្យរួចផុតពីការបង្រៀនក្លែងក្លាយ។

`តើការដឹកនាំដ៏រឹងមាំកាលពីមុន បានធ្វើឱ្យជីវិតខាងឯវិញ្ញាណរបស់លោកអ្នក លូតលាស់ឡើង ដោយរបៀបណា? តើការដឹកនាំដ៏រឹងមាំខាងឯវិញ្ញាណ បានផ្លាស់ប្ដូរបទពិសោធន៍នៃការថ្វាយបង្គំរបស់លោកអ្នក ឱ្យកាន់តែប្រសើរឡើងដោយរបៀបណា?`