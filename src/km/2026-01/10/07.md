---
title:  ការសិក្សាបន្ថែម៖
date:   06/03/2026
---

«នៅក្នុងសម័យគម្ពីរសញ្ញាថ្មី មនុស្សលោកបានព្យាយាមបំផ្លាញជំនឿនៅក្នុងព្រះគម្ពីរ។ តើពួកគេបានធ្វើបែបនេះដោយរបៀបណា? ចម្លើយគឺពួកគេបានប្រើក្បួនច្បាប់ និងគោលគំនិតរបស់ មនុស្សលោក។ សព្វថ្ងៃនេះ សាតាំងបានព្យាយាមធ្វើរឿងដដែលនេះ។ វាបានព្យាយាមល្បួងមនុស្សលោក ឱ្យទទួលយកគោលគំនិតក្លែងក្លាយ។ នេះហើយជាមូលហេតុដែលនាំឱ្យមនុស្សជាច្រើនយល់ឃើញថា ព្រះគម្ពីរប្រៀបដូចទៅនឹងចង្កៀង ដែលគ្មានប្រេង។ មនុស្សទាំងនេះ បានទទួលយកការបង្រៀនក្លែងក្លាយ ដែលបានធ្វើឱ្យពួកគេភាន់ច្រឡំ។ គោលគំនិតក្លែងក្លាយ បានបំផ្លាញជំនឿនៅក្នុងព្រះគម្ពីរ។ គោលគំនិត ក្លែងក្លាយបានធ្វើឱ្យមនុស្សលែងជឿថា ព្រះគម្ពីរជាសារ ដែលព្រះបានមានបន្ទូលមកកាន់យើង។ នៅពេល ដែលមនុស្សទទួលយកគោលគំនិតទាំងនេះ នោះព្រះគម្ពីរមិនអាចគ្រប់គ្រងជីវិតរបស់មនុស្សលោក ឬ

អាចធ្វើឱ្យពួកគេបានល្អប្រសើរឡើយ។ នៅពេលដែលមនុស្សជឿថា មនុស្សស្លាប់អាចទាក់ទងជាមួយ នឹងយើង នោះមានន័យថា ពួកគេបានយកខ្លួនគេ ជំនួសឱ្យបញ្ញត្តិរបស់ព្រះហើយ។ មនុស្សទាំងនេះបាន ជឿថា ពួកគេធ្វើនូវអ្វីដែលពួកគេចង់ធ្វើ។ ពួកគេអាចធ្វើបាប ដោយសារតែពួកគេជឿថា អំពើបាប គឺជា សេរីភាព។ ពួកគេក៏បានជឿថា ពួកគេមិនចាំបាច់ឆ្លើយតបទៅកាន់ព្រះនោះដែរ»។

«គ្រីស្ទាននឹងបានជួបមនុស្ស ដែលបានបង្រៀនសេចក្តីទាំងនេះ។ លោកសាវកប៉ុលបានព្រមាន ក្រុមជំនុំកូឡុស ទាស់នឹងគ្រូបង្រៀនក្លែងក្លាយទាំងនេះ។ គ្រូបង្រៀនក្លែងក្លាយទាំងនេះ នឹងនិយាយថា យើងអាចទាក់ទងជាមួយនឹងមនុស្សស្លាប់។ ប៉ុន្តែ យើងមិនត្រូវទទួលយកការបង្រៀនទាំងនេះទេ។ នៅក្នុង នាមជាគ្រីស្ទាន យើងត្រូវតែប្រកាន់ជំហរ ចំពោះសេចក្តីពិតនៃព្រះគម្ពីរ។ យើងត្រូវតែទប់ភ្នែករបស់យើង ឱ្យសម្លឹងមើលព្រះយេស៊ូវ។ យើងត្រូវតែបដិសេធគោលគំនិតណា ដែលមិនស្របជាមួយនឹងសេចក្តីបង្រៀន របស់ព្រះអង្គ។ យើងត្រូវតែគិតអំពីសេចក្តីពិតនៃព្រះគម្ពីរ។ យើងត្រូវតែជឿថា ព្រះគម្ពីរ គឺជាព្រះសូរសៀង ឬជាព្រះបន្ទូលរបស់ព្រះ ពីព្រោះនៅពេលដែលយើងសិក្សាព្រះគម្ពីរ នោះមានន័យថា ព្រះកំពុងតែមាន បន្ទូលមកកាន់យើងហើយ។ នៅពេលដែលយើងធ្វើដូច្នេះ នោះយើងនឹងបានរៀនចេះចំណេះដឹង ដែល មានប្រភពមកពីព្រះមិនខាន»។ ដកស្រង់ពី Ellen G. White, The Acts of the Aposltes, pages 474, 475, adapted។

**សំណួរពិភាក្សា**

`លោកប៉ុលបានមានប្រសាសន៍ថា «ដ្បិតមានគ្រប់ទាំងសេចក្ដីពោរពេញរបស់ព្រះ សណ្ឋិតនៅក្នុងទ្រង់ ទាំងមានរូបអង្គផង ហើយអ្នករាល់គ្នាក៏ពេញលេញក្នុងទ្រង់ ដែលទ្រង់ជាសិរសាលើអស់ទាំងពួកគ្រប់គ្រង នឹងអំណាចទាំងប៉ុន្មាន» (កូឡុស ២:៩, ១០)។ តើខទាំងនេះ មានន័យយ៉ាងដូចម្តេច? សម្រាប់ចម្លើយ សូមអានគម្ពីរយ៉ូហាន ១:១; ហេព្រើរ ១:៣ និងពេត្រុសទី១ ៣:២២។`

`គ្រីស្ទានជាច្រើន បានប្រើគម្ពីរកូឡុស ២:១៤-១៦ ដើម្បីបង្ហាញថា យើងមិនចាំបាច់រក្សាថ្ងៃសប្បាតហ៍ ដែលជាថ្ងៃទី៧នោះតទៅទៀតឡើយ។ តើនឹងមានបញ្ហាអ្វីកើតឡើង នៅពេលដែលពួកគេយកខទាំងនេះ មកបកស្រាយបែបនេះ?`

`នៅក្នុងសម្រង់មតិខាងលើ អ្នកស្រីអេឡែន ជីវ៉ៃត៍ បានសរសេរថា យើងត្រូវតែជឿ «នៅពេលដែល យើងអានព្រះគម្ពីរ នោះមានន័យថា ព្រះកំពុងតែមានបន្ទូលមកកាន់យើងហើយ»។ តើហេតុអ្វីបានជា យើងត្រូវការពារខ្លួនយើង ទាស់នឹងអ្នកណាម្នាក់ ឬរបស់អ្វីមួយ ដែលនឹងធ្វើឱ្យជំនឿរបស់យើងទៅលើ ព្រះគម្ពីរ បានចុះខ្សោយនោះ?`