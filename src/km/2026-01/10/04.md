---
title:  បានជាប់នឹងឈើឆ្កាង
date:   03/03/2026
---

`តើសេចក្តីពិតអ្វី ដែលលោកប៉ុលចង់ឱ្យក្រុមជំនុំកូឡុសបានយល់នោះ? សម្រាប់ចម្លើយ សូម អានគម្ពីរកូឡុស ២:១១-១៥។`

តើយើងបានមើលឃើញថា ពួកបណ្ដាជនបានយកគម្ពីរកូឡុស ២:១១-១៥ មកប្រើជាហេតុផល គេចពីការរក្សាថ្ងៃសប្បាតហ៍ ដែលជាថ្ងៃទី៧នោះដែរឬទេ?

ការបកស្រាយទាំង២យ៉ាង នឹងជួយឱ្យយើងយល់អំពីខទាំងនេះ។ ការបកស្រាយទី១៖ «សេចក្ដី ដែលកត់ទុកទាស់នឹងយើង ក្នុងបញ្ញត្តិ) នៅក្នុងគម្ពីរសញ្ញាចាស់ (កូឡុស ២:១៤, គកស១៦)។ យើងអាច ប្រៀបធៀបសេចក្តីទាំងនេះ ទៅនឹងអក្សរដែលលោកពីឡាត់បានព្យួរ នៅលើឈើឆ្កាងរបស់ព្រះយេស៊ូវ (ម៉ាថាយ ២៧:៣៧; យ៉ូហាន ១៩:១៩, ២០)។ ការបកស្រាយទី២៖ បញ្ញត្តិរបស់លោកម៉ូសេ ដែលស្ដីអំពី តង្វាយ (សូមអានគម្ពីរចោទិយកថា ៣១:២៤-២៦) បានជាប់នឹងឈើឆ្កាង។

នៅពេលដែលយើងក្រឡេកមើលគម្ពីរកូឡុស ២:១៤ និងខដទៃទៀត ដែលនៅជុំវិញ នោះយើង នឹងបានឃើញថា គម្ពីរកូឡុស ២:១៤ កំពុងតែចែងអំពីច្បាប់តង្វាយ។

លោកប៉ុលក៏បានមានប្រសាសន៍ថា «អ្នករាល់គ្នាបានទទួលកាត់ស្បែកម្យ៉ាងក្នុងទ្រង់ ដែល មិនបានធ្វើដោយដៃមនុស្សទេ គឺជាការដោះរូបកាយខាងសាច់ឈាមចេញ ដោយទទួលការកាត់ស្បែក របស់ព្រះគ្រីស្ទវិញ»។ ការកាត់ស្បែក សំដៅទៅលើការកាត់ចុងស្វាស នៃប្រដាប់ភេទបុរស។ លោកប៉ុល បានយកការ កាត់ស្បែកនេះ មកប្រើជារូបស័ព្ទ ដើម្បីបង្ហាញថា ព្រះបាន «ដោះរូបកាយខាងសាច់ឈាមចេញ» (កូឡុស ២:១១)។ លោកប៉ុលបានភ្ជាប់ចិត្ត និងគំនិត ដែលបានផ្លាស់ប្ដូរនេះ ជាមួយនឹងបុណ្យជ្រមុជទឹក។ នៅពេលដែលយើងជ្រមុជទឹក នោះមានន័យថា រូបកាយចាស់របស់យើង បានស្លាប់ជាមួយនឹងព្រះយេស៊ូវ ហើយ។ បន្ទាប់មក យើងបានរស់ឡើងវិញ នៅក្នុងនាមជាមនុស្សថ្មី (កូឡុស ២:១១, ១២)។ លោកប៉ុលបាន បកស្រាយថា៖ «ឯអ្នករាល់គ្នាដែលបានស្លាប់ក្នុងការរំលង ហើយក្នុងសណ្ឋានមិនកាត់ស្បែកខាងសាច់ ឈាម នោះទ្រង់បានប្រោសឲ្យរស់ជាមួយនឹងទ្រង់ ដោយបានអត់ទោសចំពោះអស់ទាំងការរំលងរបស់ អ្នករាល់គ្នា» (កូឡុស ២:១៣)។

សូមក្រឡេកមើល «សេចក្តីដែលកត់ទុកទាស់នឹងយើងក្នុងសេចក្តីបញ្ញត្តិ ដែលប្រឆាំងនឹងយើង ហើយទ្រង់ក៏លើកចោល ដោយបោះភ្ជាប់នៅឈើឆ្កាង» (កូឡុស ២:១៤)។ ពាក្យទាំងនេះ បានប្រែមកពី ភាសាក្រេក ដែលមានន័យថា ការបង្គាប់ជាផ្លូវការ។ ការបង្គាប់ជាផ្លូវការទាំងនេះ អាចមានប្រភពចេញ មកពីរដ្ឋាភិបាល ឬព្រះវិហារ។ លោកប៉ុលក៏បានប្រើភាសាក្រេកនេះ នៅត្រង់កន្លែងផ្សេងមួយទៀត ដែល បានពិពណ៌នាអំពីច្បាប់តង្វាយ (អេភេសូរ ២:១៤, ១៥)។ ច្បាប់នេះក៏ដូចជាជញ្ជាំងនៃការខណ្ឌចែក រវាង សាសន៍យូដា និងសាសន៍ដទៃផងដែរ។ នៅក្នុងគម្ពីរកូឡុស ជំពូក២ លោកប៉ុលចង់ឱ្យយើងយល់អំពី គោលគំនិតដដែល ដែលគាត់បានពិពណ៌នានៅក្នុងគម្ពីរអេភេសូរ។ គ្រីស្ទានដែលជាសាសន៍ដទៃ មិនចាំបាច់ព្រួយបារម្ភ អំពីការរក្សាក្រឹត្យវិន័យអំពីតង្វាយសត្វរបស់លោកម៉ូសេនោះឡើយ។ ម៉្យាងទៀត ពួកគេក៏មិនត្រូវ ការកាត់ស្បែក ឬកាន់តាមក្រឹត្យវិន័យ អំពីភាពស្អាតស្អំ ខាងឯវិញ្ញាណនោះដែរ។

`ដូច្នេះហើយ យើងអាចមើលឃើញថា លោកប៉ុលមិនបានមានប្រសាសន៍ថា ព្រះបានដំភ្ជាប់ បញ្ញត្តិ១០ប្រការ ទៅនឹងឈើឆ្កាងនោះទេ។ លោកប៉ុលក៏បានថ្លែងនៅត្រង់កន្លែងផ្សេងទៀតដែរថា អំពើបាប គឺជាការរំលងបញ្ញត្តិ១០ប្រការ (រ៉ូម ៧:៧)។`