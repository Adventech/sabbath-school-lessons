---
title:  ការលូតលាស់នៅក្នុងព្រះយេស៊ូវ
date:   02/03/2026
---

គម្ពីរកូឡុសទាំងមូល បានស្តីអំពីរបៀបរស់នៅតាមជីវិតគ្រីស្ទាន ដោយបានចែងថា៖ «អ្នករាល់គ្នា បានទទួលព្រះគ្រីស្ទយេស៊ូវ ជាព្រះអម្ចាស់ បែបយ៉ាងណា នោះចូរដើរក្នុងទ្រង់តាមបែបយ៉ាងនោះចុះ» (កូឡុស ២:៦)។ នៅពេលដែលយើងទទួលសេចក្ដីពិត នោះមានន័យថា យើងបានទទួលយកព្រះយេស៊ូវ ដែលជា តួអង្គពិតប្រាកដ មិនមែនត្រឹមតែជាសំណុំនៃការបង្រៀនប៉ុណ្ណោះទេ។ ទន្ទឹមគ្នានេះ នៅពេលដែលយើង ទទួលយកព្រះយេស៊ូវ នោះយើងក៏នឹងទទួលសេចក្តីបង្រៀនទាំងអស់របស់ព្រះអង្គផងដែរ (សូមអានគម្ពីរ អេភេសូរ ២:២០)។

ម៉្យាងទៀត នៅពេលដែលយើងទទួលយកព្រះយេស៊ូវ នោះមានន័យថា ខ្លួនយើងក៏បានស្លាប់ ដែរ ពីព្រោះយើងបានថ្វាយជីវិតទាំងស្រុងរបស់យើង ដល់ព្រះយេស៊ូវដ៏មានព្រះជន្មរស់។

ព្រះយេស៊ូវគឺជាព្រះបន្ទូលរស់។ ព្រះបន្ទូលដ៏រស់ មិនអាចបំបែកចេញពីព្រះគម្ពីរ ដែលជាព្រះបន្ទូល ដែលបានកត់ត្រាទុកនោះឡើយ។ ជាការពិតណាស់ យើងអាចស្គាល់ព្រះយេស៊ូវ តាមរយៈព្រះគម្ពីរតែមួយ គត់។ ព្រះគម្ពីរបានបង្រៀនយើងពីរបៀប ដែលត្រូវរស់នៅក្នុងព្រះយេស៊ូវ ដោយអនុញ្ញាតឱ្យសេចក្ដីពិត នៃព្រះគម្ពីរ និងព្រះវិញ្ញាណបរិសុទ្ធ ដឹកនាំយើងនៅក្នុងកិច្ចការ ដែលយើងបានធ្វើ រួមទាំងការសម្រេចចិត្ត គ្រប់យ៉ាង ដែលយើងបានប្តេជ្ញាដែរ។

នៅក្នុងគម្ពីរកូឡុស ២:៧ លោកប៉ុលបានប្រើរូបស័ព្ទមួយ ដែលបានប្រៀបធៀបគ្រីស្ទាន ទៅនឹង រុក្ខជាតិ។ លោកប៉ុលបានមានប្រសាសន៍ថា ចូរ «ចាក់ឫស ហើយស្អាងឡើង» ក្នុងព្រះយេស៊ូវចុះ។ ជាការពិត ណាស់ យើងនឹងមានទំនាក់ទំនងជាមួយនឹងព្រះយេស៊ូវ នៅពេលដែលយើងទទួលយកទ្រង់ ទុកជាព្រះអង្គ សង្គ្រោះ។ យើងក៏នឹងធ្វើតាមការបង្រៀនរបស់ព្រះអង្គផងដែរ។ បន្ទាប់មក យើងនឹងបាន «ស្អាងឡើង ក្នុងព្រះអង្គ» (កូឡុស ២:៧, គកស១៦)។

`សូមអានគម្ពីរអេសាយ ៦១:៣; ម៉ាថាយ ៣:១០; លូកា ៨:១១-១៥ និងកូរិនថូសទី១ ៣:៦។តើខទាំងនេះ បានជួយឱ្យយើងយល់កាន់តែច្បាស់ឡើង អំពីរូបស័ព្ទនៃរុក្ខជាតិដោយរបៀបណា? តើរូបស័ព្ទ នេះ បានបង្ហាញយើងយ៉ាងដូចម្តេច អំពីជំនឿរបស់យើង នៅក្នុងនាមជាគ្រីស្ទាននោះ?`

రేసు సంస్థ លោកប៉ុលបានមានប្រសាសន៍អំពីរុក្ខជាតិ២ប្រភេទ ដែលគ្រីស្ទានអាចជ្រើសរើសបាន។ រុក្ខជាតិ ទី១ សំដៅទៅលើគ្រីស្ទាន ដែលមានសភាពជា «ដើមឈើនៃសេចក្តីសុចរិត» និងជា «ដើមដែលព្រះយេហូវ៉ា បានដាំ» (អេសាយ ៦១:៣)។ គ្រីស្ទានទាំងនេះ បានបន្តលូតលាស់នៅក្នុងព្រះអម្ចាស់។ ពួកគេបានតោងចាប់ ព្រះយេស៊ូវ និងការបង្រៀនរបស់ព្រះអង្គ។ រុក្ខជាតិទី២ គឺជារុក្ខជាតិសិប្បនិមិ្មត។ រុក្ខជាតិនេះ មើលទៅ ដូចជាការពិត និងមានជីវិតរស់។ ប៉ុន្តែ តាមពិតទៅ រុក្ខជាតិនេះមិនមានជីវិត ឬស្លាប់បាត់ហើយ។ យ៉ាងណា មិញ នៅពេលដែលយើងធ្វើតាមការបង្រៀនរបស់មនុស្សលោក រួមទាំងច្បាប់ និងគោលគំនិតរបស់មនុស្ស លោក នោះយើងក៏នឹងក្លាយទៅជាទាសករដែរ (កូឡុស ២:៨)។ ព្រះយេស៊ូវបានរំដោះយើង ចេញពីបាប។ ប៉ុន្តែ យើងក៏អាចក្លាយទៅជាទាសករម្តងទៀតដែរ (កាឡាទី ៥:១; សូមប្រៀបធៀបជាមួយនឹងគម្ពីរកិច្ចការ ១៥:១០)។

នៅពេលដែលយើងទទួលយកការបង្រៀនក្លែងក្លាយ នោះមានន័យថា យើងបានបដិសេធ ព្រះយេស៊ូវហើយ។ តើហេតុអ្វី? នោះគឺដោយសារតែការបង្រៀនក្លែងក្លាយនោះ បានបំបែកយើងចេញពី ដំណឹងល្អអំពីព្រះយេស៊ូវ។ នៅពេលដែលយើងទទួលយកការបង្រៀនក្លែងក្លាយ នោះមានន័យថា យើង កំពុងតែទទួលយកគោលគំនិតមនុស្ស ជាងសេចក្តីពិតនៃព្រះគម្ពីរហើយ (សូមអានគម្ពីរកាឡាទី ១:៦-៩)។គ្រីស្ទាននៅក្នុងសម័យគម្ពីរសញ្ញាថ្មី បានជួបនឹងការសាងកំហុសមួយនេះ។ យ៉ាងណាមិញ យើងក៏ដូចគ្នាដែរ បើសិនជាយើងមិនបានប្រុងប្រយ័ត្ន។