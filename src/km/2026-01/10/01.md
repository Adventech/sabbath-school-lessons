---
title:  បានគ្រប់លក្ខណ៍នៅក្នុងព្រះយេស៊ូវ
date:   28/02/2026
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

កូឡុស ២:១-៧; អេសាយ ៦១:៣; កូឡុស ២:១១-១៥; កូល៉ុស ២:១៦-១៩; កូល៉ុស ២:២០-២៣។

> <p>ខចងចាំ៖</p>
> «ដូច្នេះ កុំឲ្យអ្នកណាម្នាក់និន្ទាអ្នករាល់គ្នា អំពីរឿងចំណីអាហារ ភេសជ្ជៈ ឬអំពីរឿងថ្ងៃបុណ្យ ថ្ងៃចូលខែ ឬថ្ងៃសប្បាតហ៍នោះឡើយ។ ការទាំងនេះគ្រាន់តែជាស្រមោលនៃអ្វីដែលត្រូវមកប៉ុណ្ណោះ តែ អ្វីដែលពិតគឺព្រះគ្រីស្ទ» (កូឡុស ២:១៦, ១៧)។

តើមានអ្នកណាម្នាក់ បានសួរលោកអ្នកថា ហេតុអ្វីបានជាលោកអ្នករក្សាថ្ងៃសប្បាតហ៍ដែរ ឬទេ? ពួកគេប្រហែលជាបានយកខចងចាំនៅសប្តាហ៍នេះ យកមកធ្វើជា «ភ័ស្តុតាង» ទាស់នឹងការរក្សា ថ្ងៃសប្បាតហ៍នេះ។ ប៉ុន្តែ គម្ពីរកូឡុស ២:១៦, ១៧ មិនមែនស្តីអំពីបញ្ញត្តិទី៤នោះទេ។ តាមពិតទៅខនេះបានស្ដីអំពីការបង្រៀនក្លែងក្លាយ នៅក្នុងក្រុមជំនុំវិញ។ តើការបង្រៀនក្លែងក្លាយទាំងនោះ គឺជាការបង្រៀនយ៉ាងដូចម្តេច?

ចំណុចទី១ ការបង្រៀនខុសឆ្គង គឺជាគោលគំនិតរបស់មនុស្សលោក មិនមែនជាសេចក្តីពិតនៃព្រះគម្ពីរនោះទេ (កូឡុស ២:៨)។

ចំណុចទី២ ការបង្រៀនក្លែងក្លាយ ក៏បានរាប់បញ្ចូលទាំងការរក្សាថ្ងៃបុណ្យនៃសាសន៍យូដានិងការកាត់ស្បែកផងដែរ។ ការកាត់ស្បែកសំដៅទៅលើការកាត់ចុងស្វាស នៃប្រដាប់ភេទបុរស ដើម្បី បង្ហាញថា បុគ្គលនោះ ជាកម្មសិទ្ធិរបស់ព្រះ។ ការបង្រៀនក្លែងក្លាយ ក៏បានរាប់បញ្ចូលទាំងក្បួនច្បាប់នៃសាសន៍យូដា ដែលស្ដីអំពីសត្វស្អាត និងសត្វមិនស្អាតផងដែរ (កូឡុស ២:១៦, ២១)។

គ្រូបង្រៀនក្លែងក្លាយ គឺជាអ្នកកាន់សាសនា។ ពួកគេបានខ្វល់ខ្វាយអំពីសេចក្តីពិតនៃព្រះគម្ពីរ។ ប៉ុន្ដែ ពួកគេមិនបានយល់ពីដំណឹងល្អ អំពីព្រះយេស៊ូវនោះទេ។ ដូច្នេះហើយ សប្ដាហ៍នេះ យើង នឹងបានយល់ថា មកពីហេតុអ្វី។ យើងក៏នឹងរៀនពីមូលហេតុ ដែលខចងចាំខាងលើនេះ មិនបានពិពណ៌នាអំពីការរក្សាថ្ងៃសប្បាតហ៍ ដែលជាថ្ងៃទី៧នោះដែរ។