---
title:  ច្បាប់ និងដែនកំណត់
date:   05/03/2026
---

`តើលោកប៉ុលបានផ្ដល់ដំបូន្មាន និងការដាស់តឿនអ្វីខ្លះ ដល់ក្រុមជំនុំ? សម្រាប់ចម្លើយ សូមអាន គម្ពីរកូឡុស ២:២០-២៣។`

លោកប៉ុលបានមានប្រសាសន៍ថា យើងមិនចាំបាច់ធ្វើតាមច្បាប់ នៃការថ្វាយតង្វាយសត្វតទៅ ទៀតឡើយ។ រឿងទាំងនេះបានបង្ហាញយើងអំពីកិច្ចការ ដែលព្រះយេស៊ូវបានយាងមកបំពេញ។ បន្ទាប់ពី ព្រះយេស៊ូវបានសុគតនៅលើឈើឆ្កាងរួចមក នោះច្បាប់ទាំងនេះ លែងចាំបាច់ទៀតហើយ។

ដូច្នេះហើយ គ្រីស្ទាននៃសាសន៍ដទៃ (រួមទាំងគ្រីស្ទាននៃសាសន៍យូដា) មិនចាំបាច់ធ្វើតាមច្បាប់ ទាំងនេះឡើយ ពីព្រោះព្រះទ្រង់បានបង្ហាញឱ្យរាស្ត្ររបស់ព្រះអង្គ បានឃើញទីសម្គាល់ជាក់ស្ដែងមួយ ដែលច្បាប់ទាំងនេះ លែងចាំបាច់តទៅទៀត។ ទីសម្គាល់នោះ គឺជាព្រះហស្តពីនគរស្ថានសួគ៌ ដែលបានហែក វាំងនននៃព្រះវិហារនោះឯង។ វាំងនននេះ បានខណ្ឌចែកទីបរិសុទ្ធ ចេញពីទីបរិសុទ្ធបំផុត។ តើយ៉ាងណាទៅវិញ បើសិនជាយើងបានបន្តធ្វើតាមច្បាប់នៃការថ្វាយតង្វាយសត្វទាំងនេះ បន្ទាប់ពីព្រះលែងត្រូវការពួកវា ទៀតនោះ? ចម្លើយគឺយើងនឹងបង្ហាញថា យើងជាពលរដ្ឋនៃផែនដីនេះ មិនមែនជាពលរដ្ឋនៃនគររបស់ ព្រះនោះឡើយ។

យើងសង្ឃឹមចង់បាន «ផ្ទៃមេឃថ្មី នឹងផែនដីថ្មី ដែលមានសុទ្ធតែសេចក្តីសុចរិត» (ពេត្រុសទី២ ៣:១៣)។ ជាការពិតណាស់ ព្រះបានសន្យាថា នៅពេលនោះ ព្រះអង្គនឹងធ្វើឱ្យរបស់គ្រប់យ៉ាងថ្មីឡើងវិញ។

សង្ឃនៃសាសន៍យូដា បានបន្ថែមច្បាប់របស់មនុស្សលោក ទៅក្នុងក្រឹត្យវិន័យរបស់លោកម៉ូសេ (សូមអានគម្ពីរម៉ាកុស ៧:១-១៣)។ ច្បាប់ទាំងអស់នេះ បានក្លាយជាបញ្ហា។ ច្បាប់ទាំងនេះ មិនបានជួយ ឱ្យជំនឿរបស់គ្រីស្ទាន រឹងមាំឡើងនោះទេ។ ប៉ុន្តែ ច្បាប់ទាំងនេះ ប្រៀបដូចជាបន្ទុកយ៉ាងធ្ងន់វិញ។ យ៉ាងណាមិញ គ្រីស្ទានមួយចំនួន បានធ្វើនូវរឿង ដែលនាំឱ្យពួកគេមានអារម្មណ៍ល្អប្រសើរជាងអ្នកដទៃ។ ការធ្វើ បែបនេះ គឺជារឿងអាក្រក់ណាស់ទៅហើយ។ ប៉ុន្តែ អាក្រក់ជាងនេះទៅទៀតនោះ មនុស្សទាំងនេះ ក៏បាន គិតថា ពួកគេក៏អាចនឹងទទួលបានជីវិតអស់កល្ប ដោយប្រើកិច្ចការពិសេសៗទាំងអម្បាលម៉ាន ដែលពួកគេ បានអនុវត្ត និងច្បាប់ដែលពួកគេបានធ្វើតាម។

កាលពីមុន អ្នកប្រាជ្ញខាងឯព្រះគម្ពីរ បានសាងកំហុស ដោយបានព្យាយាមធ្វើកិច្ចការរបស់ ព្រះវិញ្ញាណបរិសុទ្ធ។ ពួកគេបានយកជីវិតរបស់អ្នកដទៃ មកជំនួសព្រះវិញ្ញាណបរិសុទ្ធ។ អ្នកប្រាជ្ញទាំងនេះ បានព្យាយាមប្រកាសប្រាប់អ្នកដទៃ នូវអ្វីដែលព្រះគម្ពីរបានបង្រៀន។ ប៉ុន្តែ កិច្ចការប្រកាសនេះ គឺជាកិច្ចការ របស់ព្រះ ដែលមានព្រះយេស៊ូវជាសេចក្តីពិត។ ដូច្នេះហើយ បានជាព្រះទ្រង់បានបង្ហាញឱ្យលោកប៉ុល និងអ្នកសរសេរគម្ពីរដទៃទៀត បានយល់នូវអ្វីដែលត្រូវនិយាយ។

`ព្រះយេស៊ូវបានធ្វើការ «ដើម្បីយើង» និង «នៅក្នុងចិត្តរបស់យើង។ តើព្រះយេស៊ូវបានធ្វើកិច្ចការ អ្វីខ្លះ ដែលព្រះយេស៊ូវបានធ្វើដើម្បីយើង នៅត្រង់ឈើឆ្កាងនោះ? តើកិច្ចការអ្វីខ្លះ ដែលព្រះបានធ្វើនៅក្នុង ចិត្តរបស់យើងនៅពេលឥឡូវនេះ? តើហេតុអ្វីបានជាកិច្ចការ ដែលព្រះបានធ្វើការនៅក្នុងចិត្តរបស់យើង នៅពេលឥឡូវនេះ បានពឹងផ្អែកទៅលើកិច្ចការ ដែលព្រះអង្គបានធ្វើដើម្បីយើង នៅត្រង់ឈើឆ្កាងនោះ?`