---
title:  ចូរប្រកាន់ជំហរឱ្យបានគ្រប់លក្ខណ៍ និងពេញលេញនៅក្នុងព្រះយេស៊ូវ
date:   24/03/2026
---

ជីវិត និងកិច្ចការ ដែលលោកប៉ុលបានធ្វើសម្រាប់ព្រះ បានបង្ហាញថា គាត់មានផែនការ (សូម អានគម្ពីរភីលីព ៣:១៣, ១៤)។ អ្នកធ្វើការជាមួយលោកប៉ុល និងសិស្សរបស់ព្រះយេស៊ូវ ក៏មានផែនការ នេះដែរ។ មនុស្សទាំងនេះមានផែនការ ចែកចាយដំណឹងល្អអំពីព្រះយេស៊ូវនៅគ្រប់ទិសទី នៅក្នុងនគររ៉ូម និងកន្លែងផ្សេងៗទៀត ដោយពួកគេត្រូវការនេះ ឱ្យបានឆាប់រហ័ស (កូឡុស ១:២៣)។ សព្វថ្ងៃនេះ យើង ក៏ត្រូវធ្វើការ ដោយប្រើកម្លាំង និងថាមពលបែបនេះដែរ។

`សូមអានគម្ពីរកូឡុស ៤:១២, ១៣។ តើនៅក្នុងខទាំងនេះ យើងបានឃើញអំពីផែនការអ្វី? តើលោកប៉ុលបានសម្រេចផែនការនេះដោយរបៀបណា?`

យើងបានឃើញនៅក្នុងមេរៀនមុននេះបន្តិចរួចមកហើយថា លោកអេប៉ាប្រាសប្រហែលជាបានធ្វើដំណើរ ទៅកាន់ទីក្រុងកូឡុស ដើម្បីចែករំលែកដំណឹងល្អ។ លោកអេប៉ាប្រាសក៏អាចនឹងធ្វើដំណើរ ទៅកាន់ទីក្រុងឡៅឌីសេ និងទីក្រុងហេរ៉ាប៉ូល (សូមអានមេរៀនទី១)។ ជាការពិតណាស់ ការស្វាគមន៍ និងការអធិស្ឋានរបស់លោកអេប៉ាប្រាសសម្រាប់ក្រុមជំនុំ នៅក្នុងទីក្រុងទាំងនេះ មានពេញទៅដោយសេចក្តី សង្ឃឹម។ លោកប៉ុលបានប្រាប់ក្រុមជំនុំថា លោកអេប៉ាប្រាសបាន «ខំប្រឹងអធិស្ឋានជានិច្ច ឲ្យអ្នករាល់គ្នា» (កូឡុស ៤:១២)។ លោកអេប៉ាប្រាស «បានឈរជាគ្រប់លក្ខណ៍ ហើយពេញខ្នាត» (កូឡុស ៤:១២)។ ហើយគាត់ក៏បានអធិស្ឋានទូលសូមឱ្យលោកអ្នក បានស្របទៅ «តាមព្រះហឫទ័យនៃព្រះគ្រប់ជំពូក» (កូឡុស ៤:១២)។ សូមក្រឡេកមើលចំណុចផ្សេងៗគ្នានៅក្នុងការអធិស្ឋាននេះ ដោយប្រុងប្រយ័ត្ន។

**«បានឈរ»៖** ពាក្យនេះមានន័យថា ប្រកាន់ជំហររឹងមាំ ដោយមិនឱ្យខ្ញុំផ្លាស់ប្តូរជំនឿរបស់យើង។ យើងអាចធ្វើបែបនេះបាន លុះត្រាតែយើងបានដឹងសេចក្តីពិតនៃព្រះគម្ពីរ និងជឿទុកចិត្តទៅលើដំណឹងល្អ អំពីព្រះយេស៊ូវ (កូឡុស ១:២៣)។ លោកប៉ុលបានប្រើពាក្យ «ឈរ» ជាច្រើនលើកច្រើនសា ដើម្បីពិពណ៌នា អំពីសង្គ្រាមទាស់នឹងសាតាំង និងការបោកបញ្ឆោតរបស់វា (អេភេសូរ ៦:១១)។ យើងត្រូវតែពាក់ឈុតនៃគ្រឿងសឹករបស់ព្រះ ឱ្យដូចជាសម្លៀកបំពាក់យ៉ាងដូច្នោះដែរ។ បន្ទាប់មក យើងនឹងអាចឈរយ៉ាងរឹងមាំ ទាស់នឹងអារក្ស និងកងទ័ពនៃទេវតាអាក្រក់របស់វា (អេភេសូរ ៦:១០-១៨; សូមប្រៀបធៀបជាមួយនឹង គម្ពីរធីម៉ូថេទី២ ២:១៩)។

**«ឱ្យអ្នករាល់គ្នាបានឈរជាគ្រប់លក្ខណ៍»៖** ពាក្យថា «គ្រប់លក្ខណ៍» សំដៅទៅលើសេចក្តី ស្រឡាញ់ដ៏បរិសុទ្ធរបស់ព្រះ។ សេចក្តីស្រឡាញ់នេះ បានបញ្ជូនព្រះយេស៊ូវទៅកាន់ឈើឆ្កាង ដើម្បីសង្គ្រោះ យើង (ម៉ាថាយ ៥:៤៤, ៤៨)។

**«ពេញខ្នាត»៖** ពាក្យថា «ពេញខ្នាត» បានបង្ហាញយើងថា ព្រះមានបំណងចង់ឱ្យយើងស្គាល់ អ្វីមួយ ឱ្យបានពេលលេញ។ លោកអ័ប្រាហាំបានជឿជាក់ទាំងស្រុងថា ព្រះនឹងរក្សាសេចក្តីសន្យារបស់ព្រះអង្គ (រ៉ូម ៤:២១)។ ព្រះអម្ចាស់ក៏បានធ្វើឱ្យលោកប៉ុលរឹងមាំ ដើម្បីឱ្យគាត់បានចែកចាយដំណឹងល្អ ឱ្យបានពេលលេញផងដែរ (ធីម៉ូថេទី២ ៤:១៧)។

**«តាមព្រះហឫទ័យនៃព្រះគ្រប់ជំពូក៖** ពាក្យថា «គ្រប់ជំពូក» បានបង្ហាញយើងថា លោកប៉ុល និងលោកអេប៉ាប្រាស ចង់ឱ្យក្រុមជំនុំកូឡុសដឹងសព្វគ្រប់ អំពីផែនការដែលព្រះបានរៀបចំ សម្រាប់ជីវិត របស់ពួកគេ។ បន្ទាប់មក ពួកគេនឹងលើកតម្កើងព្រះ និងធ្វើឱ្យទ្រង់សព្វព្រះទ័យនៅក្នុងរឿងគ្រប់យ៉ាង (កូឡុស ១:៩, ១០)។