---
title:  ការសិក្សាបន្ថែម៖
date:   27/03/2026
---

«នៅពេលដែលយើងថ្វាយជីវិតរបស់យើងដល់ព្រះយេស៊ូវ នោះទ្រង់នឹងធ្វើឱ្យយើង បានដូចជាប្រាសាទដ៏រឹងមាំនៅលើផែនដីនេះ។ ប្រាសាទនេះបានស្ថិតនៅក្រោមការគ្រប់គ្រងរបស់ព្រះ មួយអង្គគត់។ មនុស្សនៅលើផែនដីនេះ បានស្ថិតនៅក្នុងសង្គ្រាមជាមួយព្រះ។ ប៉ុន្តែ នៅពេលដែលយើង ថ្វាយជីវិតរបស់យើង ដល់ព្រះយេស៊ូវទាំងស្រុង នោះសាតាំងមិនអាចបំផ្លាញយើងបានទេ។ ម្ល៉ោះហើយ យើងត្រូវតែអនុញ្ញាតឱ្យព្រះយេស៊ូវគ្រប់គ្រងយើងទាំងស្រុង។ អំណាចរបស់ព្រះយេស៊ូវ និងអំណាចរបស់ សាតាំងបានគ្រប់គ្រងផែនដីនេះ ដែលយើងត្រូវតែជ្រើសរើសបម្រើចៅហ្វាយមួយណា។ យើងប្រហែលជាមិនបានជ្រើសរើសបម្រើសាតាំងពិតមែន ប៉ុន្តែ បើទោះជាយ៉ាងនេះក្តី ក៏យើងនៅតែស្ថិតនៅក្រោមការ គ្រប់គ្រងរបស់វាដដែល។ ការស្ថិតនៅក្រោមការគ្រប់គ្រងនេះនឹងបានកើតឡើង បើសិនជាយើងមិនបានជ្រើសរើសបម្រើព្រះយេស៊ូវ។ ប្រសិនបើយើងមិនបានធ្វើការជាមួយនឹងព្រះ និងទេវតារបស់ព្រះអង្គនោះទេ សាតាំងនឹងគ្រប់គ្រងចិត្តរបស់យើង។ បន្ទាប់មក វានឹងយកចិត្តរបស់យើង មកធ្វើជាទីលំនៅរបស់វា។ ដូច្នេះហើយ ព្រះយេស៊ូវទ្រង់ចាំបាច់ត្រូវតែរស់នៅក្នុងចិត្តរបស់យើង។ ព្រះជន្មរបស់ព្រះអង្គនៅក្នុងចិត្តរបស់យើង គឺជាសុវត្ថិភាពភាពតែមួយគត់ នៅក្នុងការប្រឆាំងទាស់នឹងការអាក្រក់។ យើងត្រូវតែមានការ ផ្សារភ្ជាប់ជាមួយនឹងព្រះ។ ការផ្សារភ្ជាប់ដ៏រស់រវើកនេះ គឺជាសេចក្តីសង្ឃឹមតែមួយគត់ដែលយើងមាន ដើម្បី ច្បាំងទាស់នឹងខ្លួនយើង និងអំពើបាប។ យើងត្រូវតែលះបង់ទម្លាប់មិនល្អជាច្រើន នៅពេលណាមួយ។ យើងអាចនឹងចាកចេញពីសាតាំងបានមួយរយៈ ប៉ុន្តែ បើសិនជាគ្មានការផ្សារភ្ជាប់ជាមួយនឹងព្រះទេ សាតាំង នឹងគ្រប់គ្រងយើង។ ដូច្នេះហើយ យើងនឹងផ្សារភ្ជាប់ជាមួយនឹងព្រះ នៅពេលដែលយើងថ្វាយជីវិតរបស់ យើង ដល់ទ្រង់គ្រប់ពេលវេលាទាំងអស់។ យើងត្រូវតែមានទំនាក់ទំនងផ្ទាល់ខ្លួន ជាមួយនឹងព្រះយេស៊ូវ។ យើងត្រូវតែបន្តទំនាក់ទំនងជាមួយនឹងព្រះអង្គ ឱ្យបានគ្រប់ពេលវេលា។ បើសិនជាយើងមិនបានធ្វើដូច្នេះទេ សាតាំងនឹងគ្រប់គ្រងជីវិតរបស់យើង។ បន្ទាប់មក នៅចុងបញ្ចប់ យើងនឹងធ្វើនូវអ្វីដែលវាចង់បាន»។ ដកស្រង់ ពី Ellen G. White, The Desire of Ages, page 324, adapted។

**សំណួរពិភាក្សា**

`សូមអានសម្រង់មតិខាងលើ របស់អ្នកស្រីអេឡែន ជីវ៉ៃត៍ម្តងទៀត។ នៅក្នុងមហាវិវាទរវាងសេចក្តីល្អ និងសេចក្តីអាក្រក់ គឺមានត្រឹម២ភាគីប៉ុណ្ណោះ។ បើសិនជាយើងមិនបានជ្រើសរើសព្រះយេស៊ូវទេ នោះមាន ន័យថា យើងបានស្ថិតនៅខាងសាតាំងហើយ (លូកា ១១:២៣)។ យើងអាចនឹងមិនចូលចិត្តគោលគំនិត នេះ ប៉ុន្តែ ព្រះមិនចាំបាច់ធ្វើឱ្យសេចក្តីពិតរបស់ព្រះអង្គពេញនិយម ដើម្បីឱ្យយើងបានចូលចិត្ត និងទទួលយក វានោះឡើយ។ តើសេចក្តីពិតនៅត្រង់ចំណុចនេះ បានប្រាប់លោកអ្នកអ្វីខ្លះ អំពីមូលហេតុដែលលោកអ្នក ត្រូវថ្វាយចិត្ត និងសេរីភាពរបស់លោកអ្នកនោះ? តើហេតុអ្វីបានជាការថ្វាយចិត្ត និងសេរីភាពនេះ មាន សារៈសំខាន់ខ្លាំងម្ល៉េះ?`

`សូមអានគម្ពីរវិវរណៈ ១៤:១៤-១៦។ ព្រះបានចាក់បង្អុរព្រះវិញ្ញាណបរិសុទ្ធរបស់ព្រះអង្គនៅលើផែនដីនេះ បន្ទាប់ពីព្រះយេស៊ូវបានត្រឡប់ទៅស្ថានសួគ៌វិញ។ ព្រះវិញ្ញាណបរិសុទ្ធបានជួយឱ្យក្រុមជំនុំលូតលាស់ឡើង។ ពេលវេលានៃការចាក់បង្អុរព្រះវិញ្ញាណបរិសុទ្ធនេះ មានឈ្មោះថា ភ្លៀងដើមរដូវ។ ព្រះទ្រង់ក៏នឹងចាក់បង្អុរព្រះវិញ្ញាណបរិសុទ្ធរបស់ព្រះអង្គ (ដែលមានឈ្មោះថា ភ្លៀងចុងរដូវ) មកលើក្រុមជំនុំរបស់ព្រះអង្គម្តងទៀតដែរ។ ព្រះវិញ្ញាណបរិសុទ្ធនឹងជួយឱ្យក្រុមជំនុំបញ្ចប់កិច្ចការរបស់ព្រះ នៅលើ ផែនដីនេះ។ តើគម្ពីរវិវរណៈ ១៤:១២ បានបង្ហាញយើងអ្វីខ្លះ អំពីសេចក្តីពិតនេះ?`