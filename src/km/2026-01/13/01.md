---
title:  ការធ្វើតាមព្រះទ័យរបស់ព្រះ
date:   21/03/2026
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

កូឡុស ៤:៧-៩; កូឡុស ៤:១០, ១១; កូឡុស ៤:១២, ១៣; កូឡុស ៤:១៤, ១៥។

> <p>ខចងចាំ៖</p>
> «ចូរអរព្រះគុណក្នុងគ្រប់ការទាំងអស់ ពីព្រោះព្រះទ្រង់សព្វព្រះហឫទ័យឲ្យអ្នករាល់គ្នាធ្វើយ៉ាងដូច្នោះ ដោយនូវព្រះគ្រីស្ទយេស៊ូវ» (ថែស្សាឡូនីចទី១ ៥:១៨)។

សប្តាហ៍នេះ យើងនឹងសិក្សាផ្នែកចុងក្រោយនៅក្នុងសំបុត្រ ដែលលោកប៉ុលបានសរសេរទៅកាន់ក្រុមជំនុំកូឡុស។ យើងនឹងសិក្សាបន្ថែមទៀត អំពីដៃគូការងាររបស់លោកប៉ុល។ គម្ពីរកិច្ចការ បានបង្ហាញថា លោកប៉ុលបានធ្វើការជាមួយនឹងលោកបាណាបាសមុនគេបង្អស់ បន្ទាប់មកទៀត គាត់ បានធ្វើការជាមួយនឹងលោកស៊ីឡាស។ បន្ទាប់មកទៀត គម្ពីរកិច្ចការបានបង្ហាញយើង អំពីចំណុចសំខាន់ៗ នៃដំណើរទាំង៣របស់លោកប៉ុល នៅក្នុងការផ្សាយដំណឹងល្អអំពីព្រះយេស៊ូវ។

សប្តាហ៍នេះ យើងនឹងក្រឡេកមើលផែនការ ដែលលោកប៉ុលបានរៀបចំ នៅក្នុងការផ្សាយ ដំណឹងល្អ។ ផែនការរបស់លោកប៉ុល គឺជាការចែកចាយដំណឹងល្អអំពីព្រះយេស៊ូវ នៅក្នុងទីក្រុងសំខាន់ៗ នៃនគររ៉ូម។ លោកប៉ុលក៏ចង់បង្ហាត់បង្រៀនមនុស្សដទៃទៀត ឱ្យធ្វើជាគ្រូបង្រៀនព្រះគម្ពីរដែរ។ លោក ប៉ុលមានបំណងចង់ចាត់គ្រូបង្រៀនទាំងនេះ ទៅតាមទីក្រុង និងស្រុកនានា ដែលគាត់មិនបានទៅ សួរសុខទុក្ខ។ ទីក្រុង និងស្រុកទាំងនោះ ក៏បានរាប់បញ្ចូលទាំងទីក្រុងកូឡុស ទីក្រុងឡៅឌីសេ និង ទីក្រុងហេរ៉ាប៉ូលផងដែរ។

មិនថា លោកប៉ុលបានធ្វើដំណើរទៅកន្លែងណានោះទេ គាត់តែងតែផ្សារភ្ជាប់អ្នកដទៃ ជាមួយ នឹងក្រុមជំនុំ។ លោកប៉ុលបានយល់ឃើញថា មនុស្សដែលជាសាសន៍យូដា សាសន៍ដទៃ បុរស និងស្រ្តី រួមទាំងសមាជិកក្រុមជំនុំទាំងអស់ ត្រូវតែធ្វើការរួមគ្នា ជាមួយនឹងគ្រូបង្រៀនព្រះគម្ពីរ។ គ្រូបង្រៀន ទាំងនេះ ក៏បានរាប់បញ្ចូលទាំងលោកទីឃីកុស អើរីស្តាក អេប៉ាប្រាស លូកា និងលោកនីមផាសផងដែរ។ យើងនឹងសិក្សាអំពីសំបុត្រ ដែលលោកប៉ុលបានសរសេរទៅកាន់ក្រុមជំនុំឡៅឌីសេ នៅក្នុងផ្នែកចុងក្រោយ នៃសំបុត្រ ដែលគាត់បានសរសេរទៅកាន់ក្រុមជំនុំកូល៉ុលនោះដែរ។ សំបុត្រទៅកាន់ក្រុមជំនុំឡៅឌីសេ ត្រូវបានបាត់បង់ ម្ល៉ោះហើយ បានជាគាត់បានបញ្ចូលព័ត៌មានជាច្រើន ទៅក្នុងផ្នែកចុងក្រោយនៃសំបុត្រ ទៅកាន់ក្រុមជំនុំកូឡុសវិញ។ លោកប៉ុលក៏បានរួមបញ្ចូលដំបូន្មានខ្លះ ទៅកាន់បុរសម្នាក់ដែលមានឈ្មោះ ថា អើឃីព។ លោកប៉ុលបានធ្វើរឿងគ្រប់យ៉ាង តាមដែលគាត់អាចធ្វើទៅបាន ដើម្បីឱ្យក្រុមជំនុំបានរឹងមាំឡើង។