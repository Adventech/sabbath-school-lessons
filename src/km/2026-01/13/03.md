---
title:  បាននៅជាប់ជាមួយនឹងគ្នា
date:   23/03/2026
---

សព្វថ្ងៃនេះ យើងមានអ៊ិនធឺណិត ទូរស័ព្ទ និងកុំព្យូទ័រ ដើម្បីជួយឱ្យយើងបាននៅជាប់ជាមួយនឹងគ្នា។ ដូច្នេះហើយ យើងអាចនឹងពិបាកស្រមៃឃើញពីរបៀប ដែលលោកប៉ុលបានជួយឱ្យក្រុមជំនុំមានអារម្មណ៍ថា ពួកគេជាផ្នែកនៃអ្វីមួយ ដែលធំជាងក្រុមជំនុំនៅតាមតំបន់របស់ពួកគេ។

`លោកប៉ុលបានចាត់គ្រូបង្រៀនព្រះគម្ពីរ ទៅកាន់ក្រុមជំនុំ។ គ្រូទាំងនេះ បាននាំដំណឹងពីលោកប៉ុល ទៅកាន់ក្រុមជំនុំ ហើយនាំដំណឹងពីក្រុមជំនុំ មកប្រាប់លោកប៉ុលវិញ (កូឡុស ៤:៧-៩)។ តើលោកប៉ុល បានលើកទឹកចិត្តសមាជិកក្រុមជំនុំទៅតាមវិធីអ្វីផ្សេងទៀត ដើម្បីឱ្យពួកគេបាននៅជាប់ជាមួយនឹងគ្នា? តើលោកប៉ុលបានផ្ញើនូវការស្វាគមន៍យ៉ាងដូចម្តេចខ្លះ? តើការស្វាគមន៍ទាំងនោះ មានផ្ទុកសារអ្វីដែរ? សម្រាប់ចម្លើយ សូមអានគម្ពីរកូឡុស ៤:១០, ១១។`

ដោយសារតែការស្វាគមន៍នេះ លោកប៉ុលបានជួយឱ្យសមាជិកក្រុមជំនុំមានទំនាក់ទំនង និងបាន នៅជាប់ជាមួយនឹងគ្នា។ លោកប៉ុលបានចែករំលែកដំណឹង អំពីអ្នកធ្វើការជាមួយនឹងគាត់។ យើងបានដឹង ពីខទាំងនេះថា លោកម៉ាកុសគឺជាបងប្អូនរបស់លោកបាណាប៉ាស។ លោកម៉ាកុសប្រហែលជាបានធ្វើដំណើរ ទៅកាន់ទីក្រុងកូឡុស។ លោកប៉ុលបានជួយធ្វើឱ្យដំណើររបស់លោកម៉ាកុស សម្រេចទៅបាន។ ចំណែកឯ លោកអើរីស្តាកវិញ បានជាប់ឃុំឃាំងជាមួយនឹងលោកប៉ុល។ ប៉ុន្តែ លោកប៉ុល និងលោកអើរីស្តាក គឺជា ទាហានរបស់ព្រះយេស៊ូវ។ ពួកគាត់បានបំពាក់គ្រឿងសឹករបស់ព្រះ ដែលមានសភាពដូចជាសម្លៀកបំពាក់ យ៉ាងដូច្នោះដែរ (អេភេសូរ ៦:១០, ១១)។ លោកប៉ុល និងលោកអើរីស្តាកបានធ្វើការរួមគ្នា ដើម្បីនឹងជួយឱ្យអ្នកដទៃបានរួចផុតពីអំណាចរបស់សាតាំង។ បន្ទាប់មក ពួកគេបានបង្រៀនមនុស្សទាំងនេះ ឱ្យបម្រើ នគររបស់ព្រះ (សូមអានគម្ពីរធីម៉ូថេទី២ ២:១-៤)។ លោកប៉ុលក៏បានសរសើរលោកយូស្ទូសដែរ។ លោក យូស្ទូសគឺជាបុគ្គលម្នាក់ ដែលអ្នកដទៃអាចជឿទុកចិត្តបាន នៅក្នុងកិច្ចការបម្រើព្រះ។ ពួកគេអាចជឿទុកចិត្ត បានថា លោកយូស្ទូស នឹងចែករំលែកដំណឹងល្អអំពីព្រះយេស៊ូវ មកកាន់ពួកគេ។

លោកប៉ុលក៏បានមានប្រសាសន៍ថា លោកអើរីស្តាក លោកម៉ាកុស និងលោកយូស្ទូស គឺជាគ្រីស្ទាន ដែលជាសាសន៍យូដា។ បន្ទាប់មកទៀត លោកប៉ុលបានពិពណ៌នាអំពីគ្រីស្ទាន៣នាក់ទៀត ដែលមិនមែន ជាសាសន៍យូដាគឺ៖ លោកអេប៉ាប្រាស លោកលូកា និងលោកដេម៉ាស (កូឡុស ៤:១២-១៤)។ ជាការពិត ណាស់ បញ្ហាមួយចំនួនក៏បានកើតឡើង រវាងគ្រីស្ទានដែលជាសាសន៍យូដា និងគ្រីស្ទានដែលជាសាសន៍ ដទៃដែរ។ ប៉ុន្តែ លោកប៉ុលបាន បង្ហាញយើងថា សាសន៍យូដា និងសាសន៍ដទៃទាំងនេះ បានធ្វើការ រួមគ្នាយ៉ាងសុខសាន្ត និងចុះសម្រុងគ្នា។ លោកប៉ុលក៏បានសោកស្តាយផងដែរ ដែលគ្រីស្ទាននៃសាសន៍ យូដាភាគច្រើន មិនបានចូលរួមធ្វើកិច្ចការជាមួយនឹងគាត់។ ប៉ុន្តែ ទន្ទឹមគ្នានេះ លោកយ៉ូហានម៉ាកុសបាន ធ្វើការជាមួយនឹងលោកប៉ុល។ ការពីប៉ុន្មានឆ្នាំមុន លោកយ៉ូហាន-ម៉ាកុសបានរត់ចោលលោកប៉ុល និង លោកបាណាប៉ាស នៅពេលដែលពួកគេបានចេញទៅចែកចាយដំណឹងល្អជាលើកដំបូង (កិច្ចការ ១៣:១៣)។ ប៉ុន្តែ ឥឡូវនេះ លោកប៉ុលបានជឿទុកចិត្ត លោកយ៉ូហាន-ម៉ាកុសយ៉ាងខ្លាំង ដោយសារតែគាត់បានធ្វើឱ្យលោកប៉ុលមានសង្ឃឹម (កិច្ចការ ១៥:៣៦-៤០)។

សាតាំងបានធ្វើការ ដើម្បីបំផ្លាញសេចក្តីសុខសាន្ត នៅក្នុងក្រុមជំនុំរបស់ព្រះ។ ជាញឹកញាប់ ខណៈពេលដែលក្រុមជំនុំរបស់យើង បានលូតលាស់នៅទូទាំងពិភពលោក នោះក្រុមជំនុំរបស់យើង ក៏បាន ផ្លាស់ប្តូរទៅតាមបែបបទជាច្រើនយ៉ាងដែរ។ នៅក្នុងអំឡុងនៃការផ្លាស់ប្តូរទាំងនេះ សាតាំងក៏បានព្យាយាម វាយប្រហារក្រុមជំនុំ ដោយការបំផ្លាញសេចក្តីសុខសាន្ត និងភាពចុះសម្រុងគ្នាទៅតាមវិធី ដែលបានធ្វើ ឱ្យយើងទាំងអស់គ្នាឈឺចាប់។