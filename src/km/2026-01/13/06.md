---
title:  សារសម្រាប់ក្រុមជំនុំឡៅឌីសេ
date:   26/03/2026
---

`សូមអានគម្ពីរកូឡុស ៤:១៦-១៨; សូមប្រៀបធៀបជាមួយនឹងគម្ពីរកូឡុស ២:១-៣។ សូមគិត បន្ថែមទៀត អំពីសារដែលព្រះយេស៊ូវបានមានបន្ទូលទៅកាន់ក្រុមជំនុំឡៅឌីសេ នៅក្នុងគម្ពីរវិវរណៈ ៣:១៤-២២។ (សូមអានការសិក្សាកាលពីម្សិលមិញ)។ លោកប៉ុលសំណូមពរថា សំបុត្រដែលគាត់បាន សរសេរទៅកាន់ក្រុមជំនុំកូឡុស ក៏ត្រូវតែឱ្យក្រុមជំនុំឡៅឌីសេអានផងដែរ។ តើហេតុអ្វីបានជាដំបូន្មាន របស់លោកប៉ុលសំខាន់ម្ល៉េះ ចំពោះក្រុមជំនុំទាំង២?`

នៅក្នុងប្រវត្តិសាស្ត្រនៃរាស្ត្ររបស់ព្រះ បញ្ហាដដែលៗបានកើតឡើងម្តងហើយម្តងទៀត។ ហោរា បានដាស់តឿនសាសន៍អ៊ីស្រាអែល មិនឱ្យថ្វាយបង្គំព្រះក្លែងក្លាយ។ ហោរាគឺជាអ្នកនាំសារពិសេសរបស់ ព្រះ។ ហោរាបានប្រាប់សាសន៍អ៊ីស្រាអែល ឱ្យលន់តួបាបរបស់ពួកគេ និងលះបង់ព្រះក្លែងក្លាយរបស់ពួកគេ មុនពេលដែលអ្វីៗគ្រប់យ៉ាងហួសពេលអស់។ លោកអេសាយបានប្រាប់ពួកបណ្តាជន ឱ្យទូលសូមព្រះ នូវការលើកលែងទោស (អេសាយ ១:២១, អេសាយ ១:១៦-២០)។ លោកយ៉ូហាន បាទីស្ទ (ម៉ាថាយ ៣:២, ៨-១០) និងព្រះយេស៊ូវ (ម៉ាថាយ ៤:១៧; ម៉ាថាយ ១២:៣៣-៣៧) បានសូមឱ្យសាសន៍អ៊ីស្រាអែល បែរចេញពីបាប មកបម្រើព្រះវិញ។ សិស្សរបស់ព្រះយេស៊ូវ ក៏បានអធិប្បាយនូវសារដដែលនេះដែរ (កិច្ចការ ២:៣៨; កិច្ចការ ៣:១៩; កិច្ចការ ១៧:៣០; កូរិនថូសទី២ ៧:៩, ១០)។

`សូមប្រៀបធៀបខខាងក្រោមនេះ៖ អេសាយ ៦០:១-៣ ជាមួយនឹងគម្ពីរវិវរណៈ ១៨:១-៤ បន្ទាប់មក សូមប្រៀបធៀបគម្ពីរអេសាយ ៦២:១-៥ ជាមួយនឹងគម្ពីរវិវរណៈ ១៩:៧, ៨។ តើសារនៅក្នុង គម្ពីរទាំង២នេះ មានចំណុចដូចគ្នានៅត្រង់ចំណុចណាខ្លះ?`

ព្រះទ្រង់នឹងបង្រួបបង្រួមនគរស្ថានសួគ៌ និងផែនដី។ ប៉ុន្តែ ដោយសារតែមហាវិវាទ នោះព្រះចាំបាច់ត្រូវតែធ្វើកិច្ចការនេះ ដោយបានបំបែកចេញជា៤ផ្នែក៖

**១. ឈើឆ្កាង៖** នៅត្រង់ភ្នំកាល់វ៉ារី សាតាំងបានបាត់បង់សេចក្តីស្រឡាញ់ ដែលទេវតាបរិសុទ្ធធ្លាប់មាន ចំពោះវា (យ៉ូហាន ១២:៣១)។

**២. កិច្ចការដែលព្រះយេស៊ូវបានធ្វើសម្រាប់យើង នៅឯនគរស្ថានសួគ៌៖** ព្រះយេស៊ូវបានចូលទៅគាល់ព្រះ ដើម្បីសុំជំនួយជួយដល់យើង។ ដោយសារតែព្រះយេស៊ូវនេះឯង បានជា «ទ្រង់ប្រោសឲ្យអ្នករាល់គ្នា បានគ្រប់លក្ខណ៍ ក្នុងការល្អគ្រប់ជំពូក» (ហេព្រើរ ១៣:២១)។

**៣. ១០០០ឆ្នាំនៅឯនគរស្ថានសួគ៌៖** បន្ទាប់ពីព្រះយេស៊ូវបានយាងមកជាលើកទី២ នោះយើងនឹងរស់ នៅឯនគរស្ថានសួគ៌ចំនួន១០០០ឆ្នាំ។ នៅក្នុងអំឡុងនៃ១០០០ឆ្នាំនេះ ព្រះយេស៊ូវនឹងឆ្លើយតបសំណួរ ទាំងអស់របស់យើង ដែលយើងបានសួរអំពីកិច្ចការចៅក្រមរបស់ព្រះអង្គ។ បន្ទាប់មក អំពើបាប និងមនុស្ស មានបាបទាំងអស់ នឹងត្រូវវិនាសនៅក្នុងបឹងនៃភ្លើងអស់កល្ប។ ភ្លើងនេះនឹងសម្អាតផែនដីទាំងមូល (វិវរណៈ ២១:៨)។

**៤. ចុងបញ្ចប់នៃអំពើបាប៖** នៅពេលដែលបាបបានវិនាសទៅ នៅទីបំផុត ព្រះនឹងអាចបង្រួបបង្រួមនគរ ស្ថានសួគ៌ និងផែនដីឡើងវិញ។