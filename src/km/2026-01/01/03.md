---
title:  លោកប៉ុលដែលបានជាប់ចំណង
date:   29/12/2025
---

ខណៈពេលដែលលោកប៉ុលនៅក្នុងស្រុកម៉ាសេដូននៅឡើយ នោះគាត់បានមានប្រសាសន៍ថា គាត់បានជាប់ឃុំឃាំងចំនួន២ដង (កូរិនថូសទី២ ៦:៥; កូរិនថូសទី២ ១១:២៣; កូរិនថូសទី២ ៧:៥) លោកប៉ុលបានជាប់ឃុំឃាំងលើកទី១នោះ គឺជាប់នៅក្នុងទីក្រុងភីលីព (កិច្ចការ ១៦:១៦-២៤)។ ក្រោយមក ទៀត លោកប៉ុលបានជាប់ឃុំឃាំង នៅក្នុងទីក្រុងយេរូសាឡិមមួយរយៈពេលខ្លី។ បន្ទាប់មក សាសន៍រ៉ូម បានបញ្ជូនលោកប៉ុលទៅកាន់ទីឃុំឃាំងមួយកន្លែង នៅក្នុងទីក្រុងសេសារា។

លោកប៉ុលក៏បានមានប្រសាសន៍អំពី «វេលាជាប់ចំណង់» នៅក្នុងសំបុត្រផ្សេងទៀតដែរ (ភីលីព ១:១០, ១៣)។ នៅពេលដែលលោកប៉ុលជាប់ជាអ្នកទោស នៅក្នុងប្រទេសរ៉ូម នោះគាត់បានស្នាក់នៅក្នុង ផ្ទះមួយ។ ខណៈពេលដែលគាត់បានជាប់ឃុំឃាំងនៅក្នុងផ្ទះនោះ ពួកទាហានបានចងគាត់ភ្ជាប់ទៅនឹង ទាហានម្នាក់ ដែលជាសាសន៍រ៉ូម។ ទាហានម្នាក់នេះ ធ្លាប់ធ្វើការនៅក្នុងកងពិសេស ដែលជាអ្នកចម្បាំង ស្ទាត់ជំនាញ នៅក្នុងកងទ័ពរ៉ូម។ នៅក្នុងឆ្នាំ៣០០នៃគ្រិស្តសករាជមានគ្រីស្ទានម្នាក់ ដែលមានឈ្មោះថា អ៊ិខណាទឺស (Ignatius) ក៏ត្រូវបានគេចងភ្ជាប់ទៅនឹងទាហានម្នាក់ ដែលជាសាសន៍រ៉ូមដែរ។ លោកអ៊ិខ- ណាទឺស បាននិយាយថា ពួកទាហានបានបង្ហាញអាកប្បកិរិយា ដូចជា «សត្វព្រៃ»។ ទាហានទាំងនេះ ក៏បានបង្ហាញអាកប្បកិរិយាកាន់តែអាក្រក់ នៅពេលដែលអ្នកដទៃទៀត ធ្វើល្អដាក់ពួកគេដែរ»។ ដកស្រង់ Michael W. Holmes, editor, The Apostolic Fathers (Grand Rapids, MI: Baker Academic, 2007) page 231, adapted។

`តើអ្វីទៅ ដែលបានធ្វើឱ្យលោកប៉ុលរឹងមាំ នៅពេលដែលគាត់រងការឈឺចាប់ នៅក្នុងអំឡុងនៃ គ្រាលំបាកនោះ? សម្រាប់ចម្លើយ សូមអានគម្ពីរកូរិនថូសទី២ ៤:៧-១២។`

នៅពេលដែលគាត់ជួបគ្រាលំបាក លោកប៉ុលតែងតែមានជំនឿ និងក្តីសង្ឃឹមជានិច្ច។ ជំនឿ និងសេចក្តីសង្ឃឹមរបស់គាត់ បានកម្សាន្តចិត្តគាត់ ដើម្បីឱ្យគាត់បានរឹងមាំឡើង។ សាតាំងបានធ្វើរឿង គ្រប់យ៉ាង ដែលវាអាចធ្វើទៅបាន ដើម្បីធ្វើឱ្យលោកប៉ុលរងទុក្ខ និងបាត់បង់សេចក្តីសង្ឃឹម។ ប៉ុន្តែ លោក ប៉ុលបានដឹងថា ព្រះតែងតែគង់នៅជាមួយនឹងគាត់ជានិច្ច។

`តើព្រះពរខាងឯវិញ្ញាណអ្វីខ្លះ ដែលបានធ្វើឱ្យលោកប៉ុលនៅរឹងមាំ នៅក្នុងគ្រាលំបាកនោះ? សម្រាប់ចម្លើយ សូមអានគម្ពីរកូរិនថូសទី២ ៦:៣-៧។`

នៅពេលដែលគាត់ជួបគ្រាលំបាក លោកប៉ុលតែងតែមានជំនឿ និងសេចក្តីសង្ឃឹមជានិច្ច។ ជាញឹកញាប់ យើងបានក្រឡេកមើលកំហុសកាលពីមុនរបស់យើង។ យើងបានដឹងថា យើងជាមនុស្ស ទន់ខ្សោយ។ យើងក៏បានក្រឡេកមើលរឿងអាក្រក់ ដែលបានកើតឡើងនៅជុំវិញយើង ហើយមាន អារម្មណ៍អស់សង្ឃឹម។ ប៉ុន្តែ នៅក្នុងគ្រាលំបាកទាំងនេះ យើងក៏ត្រូវតែនឹកចាំអំពីអំណោយទានទាំងអស់ ដែលព្រះបានប្រទានដល់យើង ដើម្បីឱ្យយើងទទួលបានភាពជោគជ័យ។ អំណោយទានមួយដ៏សំខាន់ បំផុត ដែលព្រះបានប្រទានដល់យើងនោះ គឺជាព្រះគម្ពីរនេះឯង។ ព្រះគម្ពីរបានជួយឱ្យយើង រៀនពីកំហុស របស់អ្នកដទៃ។ ព្រះគម្ពីរក៏បានបង្រៀនយើងពីរបៀប ដែលមនុស្សលោកបានយកឈ្នះសង្គ្រាម ទាស់ នឹងការអាក្រក់ដែរ។ ប៉ុន្តែ ទន្ទឹមគ្នានេះ ព្រះទ្រង់ក៏បានប្រទានព្រះវិញ្ញាណបរិសុទ្ធ ដល់យើងផងដែរ។ ព្រះវិញ្ញាណបរិសុទ្ធ «បានជួយឱ្យយើងរស់នៅ ដោយត្រាប់តាមព្រះជន្មរបស់ព្រះអង្គសង្គ្រោះ។ ព្រះវិញ្ញាណ បានធ្វើឱ្យចិត្តជ្រះស្អាត និងឥតសៅហ្មង។ ព្រះវិញ្ញាណក៏បានជួយឱ្យចិត្តរបស់យើង បានដូចជាព្រះដែរ។ ព្រះយេស៊ូវបានប្រទានព្រះវិញ្ញាណរបស់ទ្រង់ដល់យើង ដើម្បីជួយឱ្យយើងបានឈ្នះសង្គ្រាម ទាស់នឹង អំពើបាប និងការអាក្រក់ទាំងអស់ ដែលមាននៅក្នុងចិត្តរបស់យើង។ ព្រះវិញ្ញាណបានជួយឱ្យក្រុមជំនុំ មានពេញទៅដោយសេចក្តីស្រឡាញ់ និងព្រះជន្មដ៏បរិសុទ្ធរបស់ទ្រង់»។ ដកស្រង់ពី Ellen G. White, The Desire of Ages, page 671, adapted។