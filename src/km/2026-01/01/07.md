---
title:  ការសិក្សាបន្ថែម៖
date:   02/01/2026
---

«ព្រះបានជ្រើសរើសលោកអ្នក ដើម្បីឱ្យលោកអ្នកបានសង្គ្រោះ។ ព្រះអង្គចង់ឱ្យលោកអ្នកបានបរិសុទ្ធ។ គោលជំនឿដែលលោកអ្នកបានជឿទៅលើសេចក្តីពិតនៃព្រះគម្ពីរ នឹងធ្វើឱ្យ លោកអ្នកបានបរិសុទ្ធ។ ដូច្នេះហើយ សូមរឹងមាំឡើង . . . . បើសិនជាលោកអ្នកបានគោរពប្រតិបត្តិព្រះ នោះអ្នកដទៃនឹងវាយប្រហារលោកអ្នក ដោយសារតែជំនឿរបស់លោកអ្នក។ សូមកុំឱ្យលោកអ្នកមានចិត្ត ខឹង នៅពេលដែលអ្នកណាម្នាក់ធ្វើបាបលោកអ្នក។ សូមកុំឱ្យលោកអ្នកសងសឹកនឹងពួកគេ ប៉ុន្តែ សូមឱ្យ លោកអ្នកបានរឹងមាំនៅក្នុងព្រះយេស៊ូវវិញ។ សូមកុំឱ្យលោកអ្នកព្រួយបារម្ភអំពីអ្វី ដែលអ្នកណាម្នាក់បាននិយាយអំពីលោកអ្នកនោះឡើយ។ សូមកុំឱ្យលោកអ្នកព្យាយាមបញ្ឈប់ពួកគេ មិនឱ្យធ្វើអ្វីដែលពួកគេ ចង់ធ្វើនោះទេ ពីព្រោះកិច្ចការរបស់លោកអ្នក គឺជាការធ្វើឱ្យចិត្តរបស់លោកអ្នក គ្មានអំនួត។ សូមធ្វើកិច្ចការ របស់លោកអ្នក ដោយប្រើអំណាចកម្លាំងចិត្ត និងកម្លាំងកាយរបស់លោកអ្នក។ សូមកុំឱ្យលោកអ្នកចុះចាញ់ ឡើយ ប៉ុន្តែ សូមឱ្យលោកអ្នកបានជឿទុកចិត្តព្រះអម្ចាស់វិញ។ តើកិច្ចការរបស់លោកអ្នក សំខាន់ប៉ុនណា? លោកអ្នកប្រហែលជាមិនបានដឹងចម្លើយ ដែលត្រូវឆ្លើយតបទៅលើសំណួរនៅក្នុងជីវិតនេះ។ ប៉ុន្តែ លោកអ្នក អាចដឹងបានថា នៅពេលនេះ ជីវិតរបស់លោកអ្នកមានតម្លៃប៉ុនណា រហូតដល់ព្រះប្រទានព្រះរាជបុត្រា របស់ទ្រង់ ឱ្យមកសង្គ្រោះលោកអ្នក។ ចំណុចនៅត្រង់នេះឯង ដែលបានបង្ហាញលោកអ្នកថា លោកអ្នក មានតម្លៃវិសេសវិសាលណាស់ . . . .»។

«គ្រីស្ទានទាំងអស់ ដែលមានជំនឿពិតប្រាកដ នឹងត្រូវរងទុក្ខនៅក្នុងគ្រាលំបាក ពីព្រោះសាតាំង នឹងព្យាយាមបញ្ឈប់លោកអ្នក មិនឱ្យចិត្តរបស់លោកអ្នក បានដូចជាព្រះយេស៊ូវនោះឡើយ។ ប៉ុន្តែ សូមឱ្យ លោកអ្នកសម្លឹងមើលឈើឆ្កាង។ នៅពេលដែលយើងសម្លឹងមើលឈើឆ្កាង នោះយើងនឹងទទួលបានភាពជោគជ័យ ដ្បិតអីព្រះយេស៊ូវបានប្រទានសេចក្ដីសន្យាយ៉ាងដូច្នេះថា៖ “អញនឹងមិនចាកចេញពីឯង ក៏មិនបោះបង់ ចោលឯងឡើយ” (ហេព្រើរ ១៣:៥)។ “ហើយមើល ខ្ញុំក៏នៅជាមួយនឹងអ្នករាល់គ្នាជារាល់ថ្ងៃដែរ ដរាបដល់ បំផុតកល្ប” (ម៉ាថាយ ២៨:២០)»។ ដកស្រង់ពី Ellen G. White, in The Youth’s Instructor, November 9, 1899, adapted។

**សំណួរពិភាក្សា**

`លោកប៉ុលបានជាប់ឃុំឃាំងជាច្រើនដង ទាំងដែលគាត់មិនបានធ្វើខុស។ តើលោកអ្នកមានអារម្មណ៍ បែបណា នៅពេលដែលអ្នកដទៃមិនបានបង្ហាញភាពយុត្តិធម៌ដល់លោកអ្នក ឬនៅពេលដែលពួកគេធ្វើ អាក្រក់ដាក់លោកអ្នកនោះ?`

`លោកផឺរតឺរទូលាន (Tertullian) គឺជាអ្នកដឹកនាំនៅក្នុងក្រុមជំនុំដំបូង។ ដូច្នេះហើយ នៅពេលដែលសាសន៍ រ៉ូមធ្វើបាប និងបានសម្លាប់គ្រីស្ទាន នោះលោកតឺរធូលានបាននិយាយថា «អ្នកកាន់តែសម្លាប់យើង យើង ក៏កាន់តែមានគ្នាច្រើនឡើងដែរ ពីព្រោះឈាមរបស់យើង ក៏ប្រៀបដូចជាគ្រាប់ពូជយ៉ាងដូច្នេះដែរ»។ ទន្ទឹម គា្ននេះ ការបៀតបៀនមកលើគ្រីស្ទាន បានធ្វើឱ្យក្រុមជំនុំ ពិបាកនឹងអនុវត្តកិច្ចការរបស់ពួកគេ តាំងតែពី សម័យគ្រីស្ទានដំបូង រហូតមកដល់សព្វថ្ងៃនេះ។ តើយើងអាចធ្វើអ្វីខ្លះ ដើម្បីគាំទ្រគ្រីស្ទាន ដែលត្រូវបាន គេបៀតបៀន ដោយសារតែជំនឿរបស់ពួកគេនោះ?`

`សូមគិតអំពីទំហំនៃការឈឺចាប់របស់លោកប៉ុល។ បន្ទាប់មក សូមអានខចងចាំ នៅក្នុងសប្ដាហ៍នេះ។ តើការ «អរសប្បាយ ក្នុងព្រះអម្ចាស់ជានិច្ច» មានន័យយ៉ាងដូចម្តេច (ភីលីព ៤:៤)? តើយើងអាចធ្វើបែបនេះ បានដោយរបៀបណា? តើលោកអ្នកនឹងមានប្រតិកម្មយ៉ាងដូចម្តេច បើសិនជាអ្នកជាទីស្រឡាញ់របស់លោកអ្នក បានធ្លាក់ខ្លួនឈឺ ឬទទួលមរណភាព ឬមួយ លោកអ្នកបានបាត់បង់ការងារ ឬនៅពេលដែល លោកអ្នកបានជួបការឈឺចាប់ដ៏អាក្រក់នោះ? នៅក្នុងនាមជាគ្រីស្ទាន តើយើងតែងតែមានហេតុផលអ្វី ដែលបានធ្វើឱ្យ យើងអរសប្បាយនោះ?`