---
title:  លោកប៉ុលនៅក្នុងទីក្រុងភីលីព
date:   30/12/2025
---

នៅក្នុងអំឡុងដំណើរនៃការផ្សាព្វផ្សាយជាលើកទី២របស់លោកប៉ុល លោកធីម៉ូថេក៏បានចូលរួម នៅក្នុងក្រុមរបស់លោកប៉ុលដែរ។ ក្រោយមក ព្រះវិញ្ញាណបានហាមប្រាម មិនឱ្យលោកប៉ុលឆ្លងកាត់ស្រុក អាស៊ី (កិច្ចការ ១៦:៦)។ សម័យថ្មីនេះ ស្រុកអាស៊ីគឺជាប្រទេសតួកគី។ នៅយប់នោះ លោកប៉ុលបានទទួល ការបើកសម្តែង។ នៅក្នុងការបើកសម្តែងនេះ លោកប៉ុលបានឃើញបុរសពីស្រុក «ម៉ាសេដូន ម្នាក់ឈរអង្វរ គាត់ថា សូមអញ្ជើញឆ្លងមកជួយយើងខ្ញុំ ដែលនៅស្រុកម៉ាសេដូននេះផង» (កិច្ចការ ១៦:៩)។ លោកប៉ុល និងក្រុមរបស់គាត់ បានចាកជិះសំពៅចេញពីទីក្រុងទ្រអាស។ ក្រុមរបស់លោកប៉ុលក៏មាន លោកស៊ីឡាស លោកធីម៉ូថេ និងលោកលូកាផងដែរ។ លោកលូកាបានរួមដំណើរជាមួយនឹងពួកគេ នៅត្រង់កំពង់ផែទ្រអាស (កិច្ចការ ១៦:១១)។ លោកប៉ុល និងក្រុមរបស់គាត់ បានធ្វើដំណើរឆ្លងកាត់ផ្លូវសមុទ្រ ទៅកាន់ប្រទេស នាប៉ូល ដែលស្ថិតនៅក្នុងទ្វីបអឺរ៉ុប។ ប៉ុន្ដែ ពួកគេមិនបានផ្សាព្វផ្សាយនៅទីនោះទេ។ បន្ទាប់មក ក្រុមនេះ បានធ្វើដំណើរ ទៅកាន់ទីក្រុងភីលីព។

ទីក្រុងភីលីពគឺជា «ទីក្រុងលេខ១ក្នុងដែនខេត្តម៉ាសេដូន ដែលជាស្រុកចំណុះ ហើយយើងសំចត នៅទីនោះបានបួនដប់ថ្ងៃ» (កិច្ចការ ១៦:១២)។ ទីក្រុងភីលីពក៏ជាទីក្រុង ដែលមានកេរ្តិ៍ឈ្មោះបំផុត នៅក្នុង នគររ៉ូម។ ពលរដ្ឋនៅក្នុងទីក្រុងនេះ អាចបោះឆ្នោត និងអាចធ្វើជាម្ចាស់ដីធ្លី ដូចជាពលរដ្ឋនៃសាសន៍រ៉ូម ដែលបានរស់នៅក្នុងប្រទេសអ៊ីតាលីនោះដែរ។ ម៉្យាងទៀត ទីក្រុងនេះក៏មិនបានបង់ពន្ធច្បាស់លាស់ដែរ។ មនុស្សដែលបានកើតនៅក្នុងទីក្រុងនេះ គឺជាពលរដ្ឋនៃសាសន៍រ៉ូម។ ទីក្រុងភីលីពគឺជាចំណតមួយកន្លែង នៅលើដងផ្លូវវៀ អ៊ុចណាទា (Via Egnatia)។ ផ្លូវវៀ អ៊ុចណាទា គឺជាផ្លូវសំខាន់បំផុត ដែលបានតភ្ជាប់ ប្រទេសរ៉ូម ទៅនឹងភូមិភាគខាងកើត។ ដូច្នេះហើយ បានជាលោកប៉ុលមានបំណង ចង់បង្កើតក្រុមជំនុំ នៅក្នុងទីក្រុងភីលីព។ ក្រុមជំនុំនៅក្នុងទីក្រុងនេះ នឹងជួយលោកប៉ុល និងក្រុមរបស់គាត់ ចែកចាយដំណឹងល្អ ជាមួយនឹងទីក្រុងដទៃទៀត ដែលនៅក្បែរនោះ។ ទីក្រុងទាំងនេះមួយចំនួន ក៏បានរាប់បញ្ចូលទាំងទីក្រុង អេមភីប៉ូលីស ទីក្រុងអ័ប៉ុឡូនា ទីក្រុងថែស្សាឡូនីច ទីក្រុងបេរា (សូមអានគម្ពីរកិច្ចការ ១៧:១, ១០)។

នៅក្នុងសម័យលោកប៉ុល ទីក្រុងភីលីពបាននិយាយភាសាឡាតាំង។ ប៉ុន្តែ ពួកបណ្ដាជនបាន និយាយភាសាឡាតាំងនេះ នៅក្នុងផ្សារ និងនៅក្នុងទីក្រុង ដែលនៅជុំវិញទីក្រុងភីលីព។ លោកលូកាបាន ប្រាប់យើងពីរបៀប ដែលលោកប៉ុល និងក្រុមរបស់គាត់ បានចូលរួមអធិស្ឋាននៅត្រង់មាត់ទន្លេ ជាមួយ នឹងពួកបណ្ដាជន។ នៅទីនោះ នាងលីឌា នឹងមនុស្សដទៃទៀត ដែលបានរស់នៅ និងបានធ្វើការនៅក្នុង ផ្ទះរបស់នាង បានក្លាយជាគ្រីស្ទាន (កិច្ចការ ១៦:១៣-១៥)។ នាងលីឌាគឺជាអ្នកជំនួញស្រី ដែលបានលក់

ក្រណាត់ពណ៌ស្វាយ។ នាងលីឌា បានប្រើថវិការបស់នាង ដើម្បីគាំទ្រដល់កិច្ចការមប្រើព្រះរបស់លោក ប៉ុល។ ប៉ុន្ដែ លោកប៉ុលបានចំណាយពេលផ្សាយដំណឹងល្អនៅក្នុងទីឃុំឃាំង ក្នុងអំឡុងពេលដែលលោក ប៉ុល និងលោកស៊ីឡាស បានស្នាក់នៅក្នុងទីក្រុងភីលីព។ ពេលវេលាដែលពួកគេនៅក្នុងទីឃុំឃាំង បាន ធ្វើឱ្យអ្នកគ្រប់គ្រង (ភូឈួយ) ក្លាយមកជាអ្នកគ្រីស្ទាន។ សមាជិកទាំងអស់នៅក្នុងផ្ទះរបស់គាត់ ក៏បាន ក្លាយជាគ្រីស្ទានដែរ។

ភីលីពគឺជាទីក្រុងសំខាន់មួយ សម្រាប់ក្រុមជំនុំ។ ក្រុមជំនុំនៅក្នុងទីក្រុងភីលីព បានជួយចែកចាយ ដំណឹងល្អ ជាមួយនឹងរាស្ត្ររបស់ព្រះ នៅក្នុងប្រទេសអឺរ៉ុប។ ជាការពិតណាស់ លោកប៉ុល និងក្រុមរបស់ គាត់បានរងទុក្ខនៅក្នុងទីក្រុងភីលីព ដោយសារតែជំនឿរបស់ពួកគេ។ ប៉ុន្តែ ព្រះក៏បានប្រើការរងទុក្ខរបស់ យើង ដើម្បីនឹងនាំយកដំណឹងល្អ មកពាល់ចិត្តអ្នកដទៃផងដែរ។

`សូមអានគម្ពីរកិច្ចការ ៩:១៦។ តើខនេះបានជួយឱ្យយើង យល់ពីការរងទុក្ខរបស់លោកប៉ុល ដោយរបៀបណា? តើខនេះបានជួយដល់យើងដោយរបៀបណា?`