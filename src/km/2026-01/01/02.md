---
title:  លោកប៉ុលបានជាប់ឃុំឃាំង ដោយព្រោះតែព្រះយេស៊ូវ
date:   28/12/2025
---

លោកប៉ុលបានសរសេរសំបុត្រ ទៅកាន់ក្រុមជំនុំភីលីព និងក្រុមជំនុំកូឡុស។ សំបុត្ររបស់លោក ប៉ុលទាំងនេះ ត្រូវបានគេហៅថា ជាសំបុត្រពីទីឃុំឃាំង ដោយសារតែគាត់បានសរសេរសំបុត្រទាំងនេះ នៅទីឃុំឃាំង។ (លោកប៉ុលក៏បានសរសេរសំបុត្រ ទៅកាន់ក្រុមជំនុំអេភេសូរ និងក្រុមជំនុំភីលីម៉ូនផងដែរ ខណៈពេលគាត់ជាប់នៅក្នុងទីឃុំឃាំង)។ អ្នកប្រាជ្ញនៃព្រះគម្ពីរជាច្រើន បានជឿថា លោកប៉ុលបាន សរសេរគម្ពីរភីលីព និងគម្ពីរកូឡុស ខណៈពេលដែលគាត់ស្នាក់នៅក្នុងទីក្រុងរ៉ូម នៅម្ដុំគ្រិស្តសករាជ៦០ ដល់៦២ (សូមអានគម្ពីរកិច្ចការ ២៨:១៦)។

`សូមអានគម្ពីរអេភេសូរ ៣:១ និងបទគម្ពីរភីលីម៉ូន ជំពូក១។ តើព្រះគម្ពីរបានចែងយ៉ាងដូចម្តេច ខ្លះ អំពីគ្រាដែលគាត់បានជាប់នៅក្នុងទីឃុំឃាំងនោះ?`

លោកប៉ុលបានឧទ្ទិសជីវិតរបស់គាត់ ដើម្បីបម្រើព្រះយេស៊ូវ។ បើសិនជាផែនការដែលព្រះ បានរៀបចំសម្រាប់លោកប៉ុល បានរាប់បញ្ចូលទាំងការធ្វើជាអ្នកទោសពិតមែន នោះគាត់ក៏បានត្រៀមខ្លួន រួចរាល់ដែរ។ លោកប៉ុលបានប្រាប់យើងពីមូលហេតុ ដែលនាំឱ្យគាត់ជាប់នៅក្នុងទីឃុំឃាំងនោះយ៉ាងដូច្នេះ ថា៖ «ដែលខ្ញុំជាទូតជាប់ច្រវាក់ ដោយព្រោះដំណឹងល្អនោះឯង ដើម្បីឲ្យខ្ញុំមានសេចក្ដីក្លាហានក្នុងដំណឹង ល្អ ប្រយោជន៍ឲ្យខ្ញុំបាននិយាយ តាមដែលគួរគប្បី» (អេភេសូរ ៦:២០)។ មុនពេលលោកប៉ុលចូលទៅក្នុង ទីឃុំឃាំង នោះគាត់បានធ្វើដំណើរ និងអធិប្បាយ។ លោកប៉ុលបានដាំក្រុមជំនុំ និងបានបណ្តុះឱ្យមាន អ្នកធ្វើការថ្វាយព្រះ។ លោកប៉ុលប្រហែលជាងឿងឆ្ងល់ថា «តើហេតុអ្វីបានជាខ្ញុំជាប់នៅក្នុងឃុំឃាំង់? បើសិន ជាខ្ញុំបានរួចពីការឃុំឃាំងនេះ នោះខ្ញុំប្រហែលជាអាចធ្វើរឿងជាច្រើនទៀតថ្វាយព្រះ»។ ក្រោយមក លោក ប៉ុលបានជាប់ឃុំឃាំងជាលើកទី២ម្ដងទៀត។ ខណៈពេលដែលគាត់ជាប់នៅក្នុងទីឃុំឃាំងនេះ លោកប៉ុល បានសរសេរគម្ពីរធីម៉ូថេទី២។ ដូច្នេះហើយ នៅក្នុងទីឃុំឃាំង លោកប៉ុលបានសរសេរសំបុត្រនៅក្នុងគម្ពីរ សញ្ញាថ្មី យ៉ាងហោចណាស់ ក៏មានចំនួន៥ច្បាប់ដែរ។

លោកប៉ុលមិនបានប្រាប់យើងពីឈ្មោះទីក្រុង ដែលគាត់បានជាប់ទោសនោះទេ។ អ្នកប្រាជ្ញនៃ ព្រះគម្ពីរមួយចំនួន បាននិយាយថា លោកប៉ុលគឺជាអ្នកទោសនៅក្នុងទីក្រុងអេភេសូរ ឬទីក្រុងសេសារា។ ប៉ុន្តែ ព្រះគម្ពីរមិនបានបង្ហាញភ័ស្តុតាងថា លោកប៉ុលបានជាប់ឃុំឃាំង នៅក្នុងទីក្រុងអេភេសូរនោះទេ។ តើលោកប៉ុលបានជាប់ឃុំឃាំង នៅក្នុងទីក្រុងសេសារមែនទេ? ចម្លើយគឺ ថា លោកប៉ុលបានជាប់ឃុំឃាំង នៅក្នុងទីក្រុងសេសារា ប៉ុន្តែ គាត់មិនមានគ្រោះថ្នាក់អ្វីឡើយ នៅពេលដែលគាត់បានទៅទីក្រុងសេសារាជាលើកដំបូងនោះ។ ប៉ុន្តែ ក្រោយមក លោកប៉ុលបានជួបនឹងគ្រោះថ្នាក់ពិតប្រាកដ នៅពេលដែលគាត់សរសេរ សំបុត្រទៅកាន់ក្រុមជំនុំភីលីព (សូមអានគម្ពីរភីលីព ១:២០ និងភីលីព ២:១៧)។

សំបុត្រដែលលោកប៉ុលសរសេរទៅកាន់ក្រុមជំនុំភីលីព បានបង្ហាញយើងនូវគន្លឹះ អំពីកន្លែង ដែលគាត់ជាប់ឃុំឃាំង។ ចំណុចទី១ លោកប៉ុលបានពិពណ៌នាអំពីរាជវាំងពិសេសមួយកន្លែង។ រាជវាំងនេះ អាចមានន័យថា ជាស្រុកកំណើតនៃអ្នកដឹកនាំនៅតាមតំបន់។ យ៉ាងណាមិញ ព្រះយេស៊ូវក៏ត្រូវបានគេ នាំមកកាន់រាជវាំង នៅក្នុងទីក្រុងយេរូសាឡិម ដែលជាកន្លែងដែលលោកពីឡាត់ បានកាត់ក្ដីទ្រង់នោះដែរ (ម៉ាថាយ ២៧:២៧; យ៉ូហាន ១៨:៣៣)។ នៅក្នុងទីក្រុងសេសារា ក៏មានរាជវាំងពិសេសមួយ ដែលជាកន្លែង ដែលលោកប៉ុលបានជាប់ឃុំឃាំងនោះដែរ (កិច្ចការ ២៣:៣៥)។ ដូច្នេះហើយ លោកប៉ុលមិនបានប្រើពាក្យ ថា «រាជវាំងពិសេស» ដើម្បីបង្ហាញអំពីរាជវាំងពិតប្រាកដនោះឡើយ។ ប៉ុន្តែ លោកប៉ុលបានប្រើពាក្យ ទាំងនេះ ដើម្បីសំដៅទៅលើពួកទាហានវិញ។ ទាហានទាំងនេះ គឺជាអ្នកដែល «បានដឹងច្បាស់ថា ខ្ញុំជាប់ ចំណងនេះដោយព្រោះព្រះគ្រីស្ទ» (ភីលីព ១:១៣)។ នៅក្នុងជួរទ័ពនៃសាសន៍រ៉ូម ទាហានទាំងនេះ គឺជាអ្នក ចម្បាំងស្ទាត់ជំនាញ។ ពួកគេបានការពារស្តេចនៃសាសន៍រ៉ូម និងបានយាមល្បាតអ្នកទោស។ ចំណុចទី២ លោកប៉ុលផ្ញើក្ដីនឹករឭកពី «ពួកបរិសុទ្ធទាំងអស់គ្នា មានពួកអ្នកនៅដំណាក់សេសារជាដើម ក៏សូមជម្រាបសួរ មកអ្នករាល់គ្នាដែរ» (ភីលីព ៤:២២)។ ដូច្នេះហើយ លោកប៉ុលបានជាប់ឃុំឃាំងនៅក្នុងប្រទេសរ៉ូម នៅពេល ដែលគាត់សរសេរសំបុត្រ ទៅកាន់ក្រុមជំនុំភីលីពនេះឯង។ ប៉ុន្តែ ទន្ទឹមគ្នានេះ គាត់ក៏មានទំនាក់ទំនងជាមួយ នឹងមនុស្ស ដែលបានរស់នៅ និងបានធ្វើការនៅក្នុងរាជវាំងនោះដែរ។