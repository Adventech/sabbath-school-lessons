---
title:  លោកប៉ុល និងក្រុមជំនុំកូឡុស
date:   31/12/2025
---

ព្រះគម្ពីរមិនបានចែងថា លោកប៉ុលបានធ្វើទស្សនកិច្ច នៅក្នុងទីក្រុងកូឡុសនោះទេ។ ប៉ុន្តែ យើងបានដឹងថា លោកអេប៉ាប្រាសបានស្នាក់នៅកន្លែងនោះ (កូឡុស ៤:១២)។ លោកអេប៉ាប្រាសគឺជា មនុស្សដំបូងគេបំផុត ដែលបានចែកចាយដំណឹងល្អអំពីព្រះយេស៊ូវ នៅក្នុងទីក្រុងកូឡុស (កូឡុស ១:៧) តើលោកអេប៉ាប្រាសបានក្លាយជាគ្រីស្ទានដោយរបៀបណា? ចម្លើយគឺថា យើងមិនបានដឹងពិតប្រាកដ នោះទេ។ លោកអេប៉ាប្រាសប្រហែលជាបានក្លាយជាគ្រីស្ទាន នៅកណ្ដាលឆ្នាំទី៥០នៃគ្រិស្តសករាជ នៅ ពេលដែលលោកប៉ុលស្នាក់នៅក្បែរទីក្រុងអេភេសូរ។ ដោយព្រោះតែគាត់ធ្វើដូច្នេះ «ដល់ម្ល៉េះបានជាអស់អ្នក ដែលនៅស្រុកអាស៊ី បានឮព្រះបន្ទូលនៃព្រះអម្ចាស់ ទាំងសាសន៍យូដា និងសាសន៍ក្រេកផង» (កិច្ចការ

១៩:១០; សូមប្រៀបធៀបជាមួយគម្ពីរកិច្ចការ ២០:៣១)។

គម្ពីរវិវរណៈក៏បានប្រាប់យើងថា អ្នកដែលបានដើរតាមព្រះ បានចែកចាយដំណឹងល្អនៅគ្រប់ ទីកន្លែង នៅក្នុងតំបន់អាស៊ី (វិវរណៈ ១:៤)។ តើអ្វីទៅជាហេតុផល ដែលនាំឱ្យពួកគេទទួលបានជោគជ័យ នោះ? ចម្លើយគឺថា ដោយសារតែការផ្សាព្វផ្សាយរបស់លោកប៉ុលនេះឯង។ មុនដំបូង ពួកបណ្តាជនបានឮ សាររបស់លោកប៉ុល នៅក្នុងទីក្រុងអេភេសូរ។ ទីក្រុងអេភេសូរ គឺជាទីក្រុងសំខាន់បំផុត នៅក្នុងតំបន់អាស៊ីនិងនៅលើកំពង់ផែដ៏ធំមួយ។ លោកអេប៉ាប្រាសបានឮលោកប៉ុលអធិប្បាយ នៅក្នុងទីក្រុងអេភេសូរ។ លោកអេប៉ាប្រាសបានក្លាយជាមិត្តរួមការងារ ជាមួយនឹងប៉ុល។ បន្ទាប់មក លោកអេប៉ាប្រាសបានចេញ ពីទីក្រុងកូឡុស ត្រឡប់មកផ្ទះ ហើយគាត់ក៏បានចែកចាយដំណឹងល្អនៅទីនោះដែរ។

ទីក្រុងកូឡុស មានចម្ងាយ១៥គីឡូម៉ែត្រ ពីភាគអាគ្នេយ៍នៃទីក្រុងឡៅឌីសេ។ ឥឡូវនេះ អ្នក វិទ្យាសាស្ត្រកំពុងតែចាប់ផ្តើម ជីករុករកទីក្រុងកូឡុស។ ដូច្នេះហើយ មកទល់ពេលនេះ យើងមិនបានដឹង ច្រើនអំពីការស្រាវជ្រាវនេះទេ។ ប៉ុន្តែ យើងបានដឹងថា មានសាសន៍យូដារហូតទៅដល់១០០០នាក់ បាន រស់នៅក្នុងទីក្រុងនៃភាគអាគ្នេយ៍នេះ។ កាក់ដែលបានរកឃើញនៅក្នុងទីក្រុងកូឡុស បានបង្ហាញថា មនុស្សនៅក្នុងទីក្រុងនេះ បានថ្វាយបង្គំព្រះក្លែងក្លាយជាច្រើន។ ដូច្នេះហើយ គ្រីស្ទានពិបាកនឹងផ្សាយដំណឹងល្អ នៅក្នុងទីក្រុងកូឡុសនេះណាស់។ ម៉្យាងទៀត គ្រីស្ទានក៏ពិបាកនឹងរក្សាភាពស្មោះត្រង់ចំពោះព្រះ នៅក្នុង ទីក្រុងកូឡុសនេះដែរ។ លោកភីលីម៉ូនគឺជាគ្រីស្ទាន ដែលបានរស់នៅក្នុងទីក្រុងនេះ។ លោកភីលីម៉ូន ប្រហែលជាបានក្លាយជាគ្រីស្ទាន ស្របពេលជាមួយនឹងលោកអេប៉ាប្រាសដែរ។

`សូមអានគម្ពីរភីលេម៉ូន ១:១៥,១៦។ សូមអានគម្ពីរកូឡុស ៤:៩ ផងដែរ។ តើលោកប៉ុលបាន សូមឱ្យលោកភីលេម៉ូនធ្វើអ្វីខ្លះ សម្រាប់លោកអូនេស៊ីម?`

ច្បាប់នៃសាសន៍រ៉ូមបានចែងថា លោកប៉ុលត្រូវតែបញ្ជូនលោកអូនេស៊ីម ឱ្យវិលមកកាន់លោក ភីលេម៉ូនវិញ។ ប៉ុន្តែ លោកប៉ុលបានសូមឱ្យភីលេម៉ូន បង្ហាញសេចក្ដីសប្បុរសដល់លោកអូនេស៊ីម។ លោក អូនេស៊ីមគឺជាអ្នកបម្រើ។ ប៉ុន្តែ លោកប៉ុលបានសូមឱ្យភីលេម៉ូន ចាត់ទុកលោកអូនេស៊ីមថា ជាប្អូនប្រុស របស់គាត់នៅក្នុងព្រះយេស៊ូវគ្រីស្ទ (ភីលេម៉ូន ១:១៦)។

`ជាការពិតណាស់ ទាសភាពគឺជារឿងអាក្រក់។ យើងអាចនឹងមានបំណង ចង់ឱ្យលោកប៉ុលប្រាប់ លោកភីលេម៉ូន ឱ្យផ្ដល់សេរីភាពដល់លោកអូនេស៊ីម។ (នៅក្នុងអំឡុងពេលនៃទាសភាព នៅក្នុងប្រទេស អាមេរិក អ្នកស្រីអេឡែន ជីវ៉ៃត៍បានប្រាប់មិនឱ្យអ្នកអាត់វេនទីស្ទ គោរពតាមច្បាប់នៃទាសករ ដែលបាន រត់គេចនោះទេ។ ច្បាប់នេះ បានបង្គាប់ឱ្យមនុស្សបញ្ជូនទាសករ ដែលបានរត់គេច ត្រឡប់មកកាន់ចៅហ្វាយ របស់ពួកគេវិញ)។ បើដូច្នេះមែន តើយើងគួរតែយល់ឃើញបែបណា អំពីដំបូន្មានដែលលោកប៉ុលបានផ្ដល់ ឱ្យលោកភីលេម៉ូននោះ?`