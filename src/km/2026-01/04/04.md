---
title:  ការគ្រប់គ្រងគំនិត
date:   20/01/2026
---

ក្រុមជំនុំជាច្រើន ដែលនៅជុំវិញពិភពលោក កំពុងតែព្យាយាមតភ្ជាប់កុំព្យូទ័រ ជាមួយនឹងខួរក្បាល មនុស្សលោកយើង។ អ្នកវិទ្យាសាស្ត្របានរំពឹងទុកថា ពួកគេនឹងប្រើកុំព្យូទ័រ ដើម្បីផ្លាស់ប្ដូរគោលគំនិតរបស់ ពួកគេ។ ការច្នៃប្រឌិតទាំងនេះមួយចំនួន បានសន្យាថា ពួកវានឹងជួយមនុស្សគ្រប់គ្រងជំងឺ។ ការច្នៃប្រឌិត ទាំងនេះ ជាគោលគំនិតល្អពិតប្រាកដមែនទេ? ជាការពិតណាស់ ការច្នៃប្រឌិតទាំងនេះ ជាគោលគំនិត ល្អ។ ប៉ុន្តែ សូមគិតអំពីរឿងអាក្រក់ទាំងនេះ ដែលអ្នកវិទ្យាសាស្ត្រអាចប្រើកុំព្យូទ័រ ដើម្បីគ្រប់គ្រងខួរក្បាល មនុស្សលោកយើង។

យ៉ាងណាមិញ គំនិតរបស់យើង ក៏បានធ្វើការដូចជាកុំព្យូទ័រ ទៅតាមវិធីជាច្រើនផងដែរ ប៉ុន្តែ គ្រាន់តែថាគំនិតរបស់យើង ប្រសើរជាងកុំព្យូទ័រ ពីព្រោះព័ត៌មាន ចំណេះដឹង និងគោលគំនិតថ្មីៗ បាន ចូលមកក្នុងខួរក្បាលរបស់យើងជារៀងរាល់ថ្ងៃ។ ព័ត៌មាននេះ អាចផ្លាស់ប្តូរគោលគំនិត និងអាកប្បកិរិយា របស់យើង។ ឧទាហរណ៍ នៅពេលដែលយើងមើលទូរទស្សន៍ច្រើន នោះយើងនឹងបានឃើញរបៀប ដែល មនុស្សបានគិត និងធ្វើសកម្មភាព។ មិនយូរប៉ុន្មាន យើងបានចាប់ផ្តើមគិត និងបានធ្វើតាមតារាសម្ដែង នៅក្នុងទូរទស្សន៍នោះ។ ចំណុចនេះ វាហាក់ដូចជាគោលគំនិត និងយោបល់របស់យើង ត្រូវបាន «ដាំ» នៅក្នុងខួរក្បាលរបស់យើងអ៊ីចឹង។

ព្រះយេស៊ូវទ្រង់ចង់ឱ្យយើង អនុញ្ញាតឱ្យព្រះវិញ្ញាណបរិសុទ្ធ គ្រប់គ្រងគំនិតរបស់យើង (រ៉ូម ៨: ៦)។ ជាការពិតណាស់ យើងអាចអនុញ្ញាតឱ្យគោលគំនិតមនុស្សលោក គ្រប់គ្រងយើង (កូរិនថូសទី១២:១១, ១២)។ តើគ្រូរបស់យើង គឺជាអ្នកណា? តើយើងកំពុងតែរៀនអ្វី?

`តើការដែល «មានគំនិតគិតដូចជាព្រះគ្រីស្ទយេស៊ូវ» មានន័យយ៉ាងណា (ភីលីព ២:៥)?`

នៅទីបំផុត យើងអាចសម្រេចនូវអ្វី ដែលយើងត្រូវគិត។ ប៉ុន្តែ យើងមិនអាចផ្លាស់ប្តូរចិត្តរបស់ យើងបានឡើយ ពីព្រោះមានតែព្រះប៉ុណ្ណោះ ដែលអាចផ្លាស់ប្តូរយើង។ យ៉ាងណាមិញ ព្រះវិញ្ញាណបរិសុទ្ធ ក៏ប្រៀបដូចជាគ្រូពេទ្យ ដែលត្រូវ «វះកាត់» ចិត្តយើងដែរ។ ចំណែកឯព្រះគម្ពីរវិញ គឺជាឧបករណ៍ដ៏មាន អំណាច ដែលព្រះវិញ្ញាណបរិសុទ្ធបានយកមកប្រើ ដើម្បីជួយឱ្យយើងមើលទៅក្នុងចិត្តរបស់យើង ដោយទ្រង់បានមានបន្ទូលថា៖ «ពីព្រោះ ឯព្រះបន្ទូលនៃព្រះនោះរស់នៅ ហើយពូកែផង់ ក៏មុតជាងដាវណាមានមុខ២ ទាំងធ្លុះចូលទៅ ទាល់តែកាត់ព្រលឹងនឹងវិញ្ញាណ ហើយសន្លាក់ នឹងខួរឆ្អឹងដាច់ពីគ្នា ទាំងពិចារណា អស់ទាំងគំនិតដែលចិត្តគិត ហើយដែលសំរេចដែរ» (ហេព្រើ ៤:១២)។ បើសិនជាគ្មានជំនួយពីព្រះវិញ្ញាណ បរិសុទ្ធទេ នោះយើងមិនអាចដឹងថា យើងជាអ្នកណាឱ្យពិតប្រាកដឡើយ ដ្បិតអីចិត្តរបស់យើង បានបោកបញ្ឆោតយើង (យេរេមា ១៧:៩)។ «អាហ្គូវ (aqov)» គឺជាពាក្យហេព្រើរ ដែលបានតំណាងឱ្យ «ការកុហកឬការបោកបញ្ឆោត»។ ពាក្យនេះសំដៅទៅលើដីរដិបរដុប ដែលបានធ្វើឱ្យយើងរអិលដួល។ ព្រះគម្ពីរបាន ប្រើពាក្យនេះ ដើម្បីជួយឱ្យយើងយល់ថា យើងមិនអាចជឿទុកចិត្ត ទៅលើគំនិតរបស់យើងបានឡើយ។ ដូច្នេះហើយ យើងត្រូវតែផ្លាស់ប្តូរចិត្ត និងគំនិតរបស់យើងជាមុខសិន។ បន្ទាប់មក លោកអ្នក «នឹងអាច លមើលឲ្យបានស្គាល់បំណងព្រះហឫទ័យនៃព្រះ ដែលល្អ ស្រួលទទួល ហើយគ្រប់លក្ខណ៍ផង» (រ៉ូម ១២:២)។