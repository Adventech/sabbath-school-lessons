---
title:  ភាពចុះសម្រុងគ្នារវាងក្រុមជំនុំភីលីព
date:   18/01/2026
---

`តើកត្តាអ្វី ដែលបានបណ្តាលឱ្យមានភាពមិនចុះសម្រុងគ្នា កើតមានឡើងនៅក្នុងក្រុមជំនុំ? តើលោកប៉ុលបានមានប្រសាសន៍យ៉ាងដូចម្ដេច ដើម្បីដោះស្រាយបញ្ហានេះ? សម្រាប់ចម្លើយ សូមអាន គម្ពីរភីលីព ២:១-៣។`

ជាការពិតណាស់ បញ្ហានៅក្នុងក្រុមជំនុំ បានធ្វើឱ្យលោកប៉ុលមិនសប្បាយចិត្ត។ ប៉ុន្តែ លោកប៉ុល មានចិត្តស្រឡាញ់ក្រុមជំនុំជាខ្លាំង ទើបបានជាគាត់ចាប់ផ្តើមដាំក្រុមជំនុំ នៅក្នុងទីក្រុងភីលីព។ ជាការពិត ណាស់ ជម្លោះនៅក្នុងក្រុមជំនុំ បានធ្វើឱ្យចិត្តរបស់គាត់ឈឺចាប់ ម្ល៉ោះហើយ បានជាគាត់ដាស់តឿនក្រុមជំនុំ ភីលីព មិនឱ្យអាត្មានិយម ឬមានពេញទៅដោយអំនួត ដូចជាអ្នកដឹកនាំនៅក្នុងទីក្រុងរ៉ូមនោះទេ (ភីលីព ១:១៦) ដ្បិតអីមេដឹកនាំទាំងនេះ បានយកចិត្តទុកដាក់ខ្លាំង ទៅលើការឈានមុខគេ ឬធ្វើជាមនុស្សសំខាន់។ ពួកគេមិនបានខ្វល់ខ្វាយអំពីការជួយបម្រើបេសកកម្មរបស់ព្រះយេស៊ូវនោះឡើយ។

លោកប៉ុលបានដាស់តឿនក្រុមជំនុំភីលីព ឱ្យប្រឆាំងទាស់នឹងចិត្តអាត្មានិយម និងអំពើបាប នៃអំនួត (កាឡាទី ៥:២០)។ លោកយ៉ាកុបក៏បានមានប្រសាសន៍ថា «ដ្បិតកន្លែងណាដែលមានសេចក្ដី ច្រណែន នឹងសេចក្តីគំនុំ នោះក៏មានវឹកវរ នឹងសេចក្ដីអាក្រក់គ្រប់យ៉ាងដែរ» (យ៉ាកុប ៣:១៦)។ ដូច្នេះហើយ មនុស្សដែលមានពេញទៅដោយអំនួត បានគិតថា ខ្លួនគេសំខាន់ជាងអ្វីដែលពួកគេមាន។ នេះហើយជា មូលហេតុដែលនាំឱ្យលោកប៉ុលសរសេរសំបុត្រមួយច្បាប់ទៀត ផ្ញើទៅកាន់ក្រុមជំនុំកាឡាទី ដោយថ្លែង ថា៖ «កុំឲ្យយើងរាល់គ្នារកកេរ្តិ៍ឈ្មោះ ដែលឥតប្រយោជន៍ ទាំងចាក់រុក ហើយឈ្នានីសគ្នាទៅវិញទៅមក ឡើយ» (កាឡាទី ៥:២៦)។

លោកប៉ុលបានធ្វើបញ្ជីនៃកិច្ចការ ដែលយើងអាចធ្វើបាន ដើម្បីដោះស្រាយបញ្ហាទាំងនេះ៖

១. **គំរូរបស់ព្រះយេស៊ូវ៖** លោកប៉ុលបានបង្ហាញពីរបៀប ដែលព្រះជន្មរបស់ព្រះយេស៊ូវ បានក្លាយមកជា គំរូ ទាស់នឹងបាបដែលមាននៅក្នុងចិត្ត។
២. **សេចក្តីស្រឡាញ់៖** ព្រះយេស៊ូវបានបង្ហាញយើង អំពីសេចក្តីស្រឡាញ់របស់ព្រះ។ ព្រះយេស៊ូវបានបង្គាប់ ឱ្យយើង «ស្រឡាញ់ដល់គ្នាទៅវិញទៅមក ដូចជាខ្ញុំបានស្រឡាញ់អ្នករាល់គ្នាដែរ» (យ៉ូហាន ១៥:១២)។៣. ការប្រកបគ្នា ជាមួយនឹងព្រះវិញ្ញាណបរិសុទ្ធ៖ ព្រះវិញ្ញាណបរិសុទ្ធ បានជួយឱ្យចិត្តនៃសមាជិកក្រុមជំនុំ បានជាប់នឹងគ្នាទៅវិញទៅមក។ ក្រុមជំនុំដំបូងបានរីករាយ ជាមួយនឹងការប្រកបដ៏ស្អិតរមួតនេះ (កិច្ចការ ២:៤២; សូមប្រៀបធៀបជាមួយនឹងគម្ពីរកូរិនថូសទី២ ១៣:១៤)។
៤. **ចិត្តសប្បុរស៖** ព្រះយេស៊ូវបានបង្ហាញសេចក្ដីស្រឡាញ់ និងការលើកលែងទោស តាមរយៈព្រះជន្ម របស់ទ្រង់ (សូមអានគម្ពីរម៉ាថាយ ៩:៣៦; ម៉ាថាយ ២០:៣៤និងម៉ាកុស ១:៤១)។ ព្រះអង្គបានបង្រៀន សេចក្តីស្រឡាញ់ និងការលើកលែងទោស តាមរយៈរឿងប្រៀបប្រដូចរបស់ទ្រង់ អំពីសាសន៍សាម៉ារី ល្អ (លូកា ១០:៣៣) និងកូនពៅវង្វេង (លូកា ១៥:២០)។
៥. **សេចក្តីមេត្តា៖** ព្រះយេស៊ូវបានបង្ហាញសេចក្ដីមេត្តា។ ព្រះជន្មរបស់ទ្រង់ ក៏បានបង្ហាញសេចក្តីមេត្តា ដែរ (លូកា ៦:៣៦)។
៦. **សេចក្តីសុខសាន្ត និងភាពចុះសម្រុងគ្នា៖** ព្រះគម្ពីរបានចែងថា យើងត្រូវតែ «មានគំនិតគិតដូចជា ព្រះគ្រីស្ទយេស៊ូវវិញ» (ភីលីព ២:៥)។