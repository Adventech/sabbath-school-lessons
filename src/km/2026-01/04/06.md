---
title:  អាថ៌កំបាំង នៅក្នុងជីវិតនៃការថ្វាយបង្គំរបស់យើង
date:   22/01/2026
---

`តើព្រះយេស៊ូវបានលះបង់អ្វីខ្លះ ដើម្បីឱ្យទ្រង់បានក្លាយមកជាមនុស្សលោក? សម្រាប់ចម្លើយ សូមអានគម្ពីររ៉ូម ៨:៣; ហេព្រើរ ២:១៤-១៨ និងហេព្រើរ ៤:១៥។`

ព្រះយេស៊ូវ ដែលជាព្រះរាជបុត្រារបស់ព្រះ បានក្លាយមកជាកូនមនុស្ស ដោយមានជំនួយពី ព្រះវិញ្ញាណបរិសុទ្ធ។ តើការនេះបានកើតឡើងដោយរបៀបណា? តើបុគ្គលម្នាក់ដែលមានជីវិតអស់កល្ប បានក្លាយមកជាមនុស្សម្នាក់ ដែលអាចស្លាប់បានយ៉ាងដូចម្ដេច? អាថ៌កំបាំងនេះជាផ្នែកនៃអ្វី ដែលលោក ប៉ុលមានប្រសាសន៍ថា «ជាសេចក្តីអាថ៌កំបាំងរបស់សាសនានៃយើង» (ធីម៉ូថេទី១ ៣:១៦)។

នៅក្នុងបទគម្ពីរភីលីព ជំពូក២ លោកប៉ុលបានពិពណ៌នាបន្ថែមទៀត អំពីរឿងដែលព្រះយេស៊ូវ បានធ្វើ ដើម្បីឱ្យទ្រង់បានក្លាយមកជាមនុស្សលោកដូចជាយើង៖

១. **«ទ្រង់មានរូបអង្គជាព្រះ» (ភីលីព ២:៦)។** ពាក្យថា «មានរូបអង្គជាព្រះ» បានប្រែមកពាក្យថា «ម៉រហ្វេ (Morphe)» ជាភាសាក្រេក។ ពាក្យនេះ បានបង្ហាញយើងថា ព្រះយេស៊ូវទ្រង់គឺជាព្រះ (សូមប្រៀបធៀប ជាមួយនឹងគម្ពីរយ៉ូហាន ១:១)។
២. **«ទ្រង់បានលះបង់ព្រះអង្គទ្រង់» (ភីលីព ២:៧)។** គម្ពីរសម្រាយគខប បានចែងថា «ព្រះអង្គបានលះបង់ អ្វីៗទាំងអស់» (ភីលីព ២:៧) និង «មកយករូបភាពជាបាវបម្រើ» (ភីលីព ២:៧)។ ព្រះយេស៊ូវបានលះបង់ អំណាចរបស់ព្រះអង្គ រួមទាំងកិត្តិយសនៅក្នុងនាមជាព្រះ ដើម្បីឱ្យទ្រង់បានក្លាយមកជាមនុស្សពិតប្រាកដ។នៅក្នុងសភាពជាមនុស្សលោក ព្រះយេស៊ូវបានយល់ថា យើងមានអារម្មណ៍បែបណា នៅពេលដែលសាតាំងបានព្យាយាមលួងយើង ឱ្យប្រព្រឹត្តអំពើបាប។
៣. **ទ្រង់បាន «បន្ទាបព្រះអង្គទ្រង់» (ភីលីព ២:៨)។** បន្ទាប់ពីព្រះយេស៊ូវបានក្លាយមកជាមនុស្សលោក នោះទ្រង់ក៏បានធ្វើឱ្យអង្គទ្រង់ ក្លាយមកជាអ្នកបម្រើដែរ។ សូមប្រៀបធៀបព្រះយេស៊ូវ ជាមួយនឹងលុយស៊ីហ្វ័រ។ ព្រះយេស៊ូវបានយាងមកបម្រើ ប៉ុន្តែ លុយស៊ីហ្វ័របានមានបំណងចង់គ្រប់គ្រងវិញ។
៤. **«ទ្រង់ទទួលសុគតជាប់លើឈើឆ្កាងផង» (ភីលីព ២:៨)។** នៅក្នុងសម័យរបស់ព្រះយេស៊ូវ ឈើឆ្កាង គឺជាវិធីប្រហារជីវិតអាក្រក់បំផុត។ ប៉ុន្តែ ព្រះយេស៊ូវបានរើសយកនូវការសុគតបែបនេះ សម្រាប់អង្គទ្រង់។ព្រះយេស៊ូវ និងព្រះវរបិតា បានរៀបចំការសុគតរបស់ទ្រង់នៅលើឈើឆ្កាង។ ព្រះវរបិតា និងព្រះយេស៊ូវ ដែលជាព្រះរាជបុត្រា បានសម្រេចព្រះទ័យថា ព្រះអង្គទាំង២ «នឹងមានសេចក្តីមេត្រីនឹងគ្នា» (សាការី ៦:១៣)។ ព្រះវរបិតា និងព្រះយេស៊ូវបានបង្ហាញផែនការរបស់ព្រះអង្គ ដល់សាសន៍អ៊ីស្រាអែលជាច្រើន រយឆ្នាំមកហើយ មុនពេលដែលព្រះយេស៊ូវបានសុគតនៅលើឈើឆ្កាង។ សត្វពស់ដែលជាប់នៅលើឈើឆ្កាង គឺជារូបស័ព្ទតំណាងឱ្យការសុគតរបស់ព្រះយេស៊ូវ។ លោកម៉ូសេបានធ្វើពស់នេះពីលង្ហិន បន្ទាប់មកគាត់បានព្យួរវានៅលើឈើឆ្កាងដែលផុតពីដី។ ពស់នេះបានបង្ហាញពីកិច្ចការសង្គ្រោះ ដែលព្រះយេស៊ូវបានយាងមកបំពេញនៅលើផែនដីនេះ (ជនគណនា ២១:៩; យ៉ូហាន ៣:១៤)។ លោកប៉ុលក៏បានបកស្រាយ ដែរថា៖ «ដ្បិតឯព្រះអង្គ ដែលមិនបានស្គាល់បាបសោះ នោះព្រះទ្រង់បានធ្វើឲ្យត្រឡប់ជាតួបាប ជំនួសយើងរាល់គ្នាវិញ ដើម្បីឲ្យយើងរាល់គ្នាបានត្រឡប់ទៅជាសេចក្តីសុចរិតរបស់ព្រះ ដោយនូវព្រះអង្គនោះឯង» (កូរិនថូសទី២ ៥:២១)។