---
title:  ការសិក្សាបន្ថែម៖
date:   23/01/2026
---

«យើងរាល់គ្នាត្រូវតែក្លាយជាសិស្សរបស់ព្រះយេស៊ូវ។ ប៉ុន្តែ តើយើងរាល់គ្នានឹងរៀន អ្វីខ្លះ ចេញពីព្រះអង្គសង្គ្រោះរបស់យើង? តើទ្រង់នឹងបង្រៀនឱ្យចិត្តរបស់យើង មានពេញដោយក្ដីអំនួត ដែរឬទេ? តើយើងនឹងបានដឹងថា យើងល្អប្រសើរជាងអ្នកដទៃដែរឬទេ? ចម្លើយគឺទេ មិនមែនដូច្នេះឡើយ។ ផ្ទុយទៅវិញ ព្រះយេស៊ូវកាន់តែបង្រៀនយើង នោះយើងនឹងកាន់តែលះបង់ចិត្តដែលមានអំនួត។ យើងមិនត្រូវ គិតថា រឿងគ្រប់យ៉ាងដែលយើងបានដឹង សុទ្ធតែជារឿងដែលគួរដឹងនោះទេ។ ជាការពិតណាស់ ព្រះទ្រង់ បានប្រទានជំនាញ និងទេពកោសល្យដល់យើង។ ប៉ុន្តែ តើអ្វីទៅជាវិធីដែលល្អបំផុត នៅក្នុងការប្រើប្រាស់ ជំនាញ និងទេពកោសល្យ ដើម្បីទ្រង់នោះ? វិធីដែលល្អបំផុតនោះគឺថា នៅពេលដែលព្រះបានផ្លាស់ប្តូរយើង ហើយប្រទានរូបកាយអមតៈដល់យើង នោះយើងនឹងមិនភ្លេចការល្អ ដែលយើងបានដឹងនៅក្នុង ជីវិតមួយនេះឡើយ។ យើងនឹងយកចំណេះដឹងនេះ ទៅកាន់នគរស្ថានសួគ៌ជាមួយនឹងយើង។ យើងនឹងបាន រស់នៅឯនគរស្ថានសួគ៌ ជាមួយនឹងព្រះយេស៊ូវជារៀងរហូត។ ហើយយើងក៏នឹងសិក្សាអំពីព្រះយេស៊ូវ និង កិច្ចការដែលទ្រង់បានបំពេញ នៅក្នុងនាមជាព្រះអង្គសង្គ្រោះរបស់យើង ជារៀងរហូតផងដែរ»។ ដកស្រង់ Ellen G. White, Manuscript 36, 1885, adapted។

**សំណួរពិភាក្សា**

`តើលោកអ្នកបានរៀនមេរៀនអ្វីខ្លះ អំពីសេចក្តីស្រឡាញ់របស់ព្រះ? តើលោកអ្នកបានទទួលបទពិសោធន៍ អ្វី ដែលបានបង្ហាញលោកអ្នកថា សេចក្តីស្រឡាញ់របស់ព្រះ គឺជាការពិតនោះ? នៅក្នុងថ្នាក់ សូមពិភាក្សា អំពីវិធីសាស្ត្រផ្សេងៗគ្នា ដែលលោកអ្នកបានដឹងអំពីសេចក្តីស្រឡាញ់របស់ព្រះ។`

`តើខគម្ពីរដែលបានចែងថា «ព្រះយេស៊ូវបានលះបង់ព្រះអង្គទ្រង់ មកយករូបភាពជាបាវបំរើវិញ ព្រមទាំង ប្រសូតមកមានរូបជាមនុស្សផង» នោះ មានន័យយ៉ាងដូចម្តេច (ភីលីព ២:៧)? សូមប្រៀបធៀបជាមួយ នឹងគម្ពីររ៉ូម ៨:៣។ សូមពិភាក្សាគម្ពីរភីលីព ២:៧ ជាមួយនឹងគម្ពីររ៉ូម ៨:៣។ តើខគម្ពីរទាំង២នេះ ដូចគ្នា និងខុសគ្នានៅត្រង់ចំណុចណា? តើខគម្ពីរទាំង២នេះ បានបង្រៀនយើងអ្វីខ្លះ អំពីព្រះយេស៊ូវ?`

`សប្ដាហ៍នេះ យើងបានសិក្សាអំពីតម្រូវការ ខាងឯសេចក្តីសុខសាន្ត និងភាពចុះសម្រុងគ្នានៅក្នុង ក្រុមជំនុំ។ តើមានបញ្ហាអ្វីខ្លះ ដែលបានរារាំងក្រុមជំនុំរបស់លោកអ្នក មិនឱ្យមានសេចក្តីសុខសាន្ត និង ភាពចុះសម្រុងគ្នានោះ? ព្រះគម្ពីរបានផ្ដល់ឱ្យយើង នូវដំបូន្មានដ៏មានឥទ្ធិពល ដើម្បីជួយដល់យើង នៅពេល ដែលយើងជួបនឹងគ្រោះថ្នាក់ ដោយបានចែងយ៉ាងដូច្នេះថា៖ «កុំឲ្យធ្វើអ្វី ដោយទាស់ទែងគ្នា ឬដោយសេចក្តី អំនួតឥតប្រយោជន៍ឡើយ តែចូររាប់អានគេឲ្យលើសជាងខ្លួនដោយចិត្តសុភាពវិញ» (ភីលីព ២:៣)។ ក្នុង នាមជាក្រុមជំនុំ តើដំបូន្មាននេះអាចជួយឱ្យយើង ដោះស្រាយបញ្ហារបស់យើងដោយរបៀបណា?`