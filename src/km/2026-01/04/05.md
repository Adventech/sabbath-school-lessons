---
title:  ការគិតដូចជាព្រះយេស៊ូវ
date:   21/01/2026
---

លោកម៉ាហាម៉ាត់ អាលីបានអួតថា «ខ្ញុំជាអ្នកប្រដាល់ដ៏ឆ្នើមបំផុត នៅលើផែនដីនេះ»។ នៅក្នុង ឆ្នាំ១៩៦៣ លោកអាលីបានឈ្នះការប្រដាល់ខ្សែក្រវ៉ាត់ពិភពលោក។ ៦ខែមុន លោកអាលីបានអាល់ប៊ុមមួយ ដែល មានឈ្មោះថា «ខ្ញុំជាមនុស្សអស្ចារ្យបំផុត»។ ជាការពិតណាស់ លោកអាលីគឺជាអ្នកប្រដាល់ដ៏ស្ទាត់ជំនាញ ប៉ុន្តែ គាត់មិនមែនជាគំរូ ដែលគ្រីស្ទានត្រូវត្រាប់តាមនោះទេ បើសិនជាពួកគេចង់គិតដូចជា ព្រះយេស៊ូវ។

ព្រះយេស៊ូវទ្រង់ល្អឥតខ្ចោះ និងបានរួចផុតចេញពីអំពើបាប។ ព្រះយេស៊ូវទ្រង់ «មិនមែនមិនអាច នឹងអាណិតអាសូរ ដល់សេចក្តីកំសោយរបស់យើងរាល់គ្នានោះទេ ព្រោះទ្រង់បានត្រូវសេចក្ដីល្បួងគ្រប់យ៉ាង ដូចជាយើងរាល់គ្នាដែរ តែឥតធ្វើបាបឡើយ» (ហេព្រើរ ៤:១៥)។ ជាការពិតណាស់ ព្រះយេស៊ូវមិនបានធ្វើបាប ដោយសារតែគោលគំនិតរបស់ទ្រង់នោះទេ។ ប៉ុន្តែ ទន្ទឹមគ្នានេះ ព្រះអង្គ ក៏ «បានរៀនស្តាប់បង្គាប់ ដោយសារការដែលទ្រង់រងទុក្ខលំបាកទាំងប៉ុន្មាននោះដែរ» ហេព្រើរ ៥:៨)។ ព្រះយេស៊ូវតែងតែគោរព ប្រតិបត្តិព្រះបិតារបស់ព្រះអង្គ បើទោះបីជាការគោរពប្រតិបត្តិនេះ មិនមែនជារឿងងាយស្រួលក៏ដោយ។

`សូមអានគម្ពីរភីលីព ២:៥-៨។ តើលោកប៉ុលកំពុងតែមានប្រសាសន៍ មកកាន់យើងយ៉ាងដូចម្តេច នៅក្នុងខដ៏ពីរោះ និងមានអំណាចទាំងនេះ? តើខទាំងនេះ មានន័យយ៉ាងណាសម្រាប់លោកអ្នក? តើលោកអ្នក បានរស់នៅតាមសេចក្ដីពិតនៃព្រះគម្ពីរ នៅក្នុងជីវិតរបស់លោកអ្នកដោយរបៀបណា?`

ព្រះយេស៊ូវទ្រង់គឺជាព្រះ ប៉ុន្តែ ទ្រង់បានក្លាយមកជាមនុស្សលោក ហើយលើសពីនេះទៅទៀត នោះ ព្រះអង្គក៏បានក្លាយមកជាអ្នកបម្រើដែរ។ នៅក្នុងគម្ពីរភីលីព ២:៥-៨ ពាក្យដែលបានសរសេរថា «អ្នកបម្រើ» បានប្រែពីពាក្យថា «ឌូលូ (doulou)»។ ពាក្យថា «ឌូលូ» ក៏មានន័យមួយទៀតហៅថាទាសករផងដែរ។ បន្ទាប់ពីព្រះយេស៊ូវបានក្លាយមកជាមនុស្សលោក និងជាអ្នកបម្រើ នោះទ្រង់បានពលី អង្គទ្រង់ ទុកជាតង្វាយជំនួសបាបរបស់យើង។ លោកប៉ុលបានមានប្រសាសន៍នៅក្នុងសំបុត្រមួយទៀតថា «ព្រះគ្រីស្ទទ្រង់បានលោះយើងរាល់គ្នា ឲ្យរួចពីសេចក្តីបណ្តាសារបស់ក្រឹត្យវិន័យ ដោយទ្រង់ត្រូវបណ្តាសា ជំនួសយើងរាល់គ្នា (ដ្បិតមានសេចក្តីចែងទុកមកថា «ត្រូវបណ្តាសាហើយ អ្នកណាដែលត្រូវព្យួរនៅលើ ឈើ» (កាឡាទី ៣:១៣)។ ព្រះដែលបានបង្កើតយើង ក៏បានសុគតជំនួសយើង នៅលើឈើឆ្កាងដែរ។ ប៉ុន្តែ ទន្ទឹមគ្នានេះ ទ្រង់ក៏ជាព្រះអង្គសង្គ្រោះផងដែរ។ ដូច្នេះហើយ ដើម្បីឱ្យទ្រង់សង្គ្រោះយើង នោះព្រះយេស៊ូវត្រូវតែក្លាយមកជាបណ្តាសា ជំនួសយើងវិញ។

តើយើងយល់យ៉ាងដូចម្តេច អំពីចំណុចដែលលោកប៉ុលកំពុងតែមានប្រសាសន៍នេះ? តើយើង អាចធ្វើនូវអ្វីដែលគាត់បានទូន្មានយើង នៅក្នុងខទាំងនេះដោយរបៀបណា? តើយើងអាចលះបង់អំនួតទាំងអស់ ចេញពីចិត្តរបស់យើង និងអាចលះបង់ជីវិតរបស់យើង ដើម្បីឱ្យបានជាប្រយោជន៍ដល់អ្នកដទៃដូចជាព្រះយេស៊ូវដោយរបៀបណា?

ព្រះយេស៊ូវបានមានបន្ទូលថា «អ្នកណាដែលធំជាងគេក្នុងពួកអ្នករាល់គ្នា នោះត្រូវធ្វើជាអ្នក បម្រើដល់អ្នករាល់គ្នាវិញ អ្នកណាដែលតម្កើងខ្លួន នោះនឹងត្រូវបន្ទាបចុះវិញ ហើយអ្នកណាដែលបន្ទាបខ្លួន នោះនឹងបានតម្កើងឡើង» (ម៉ាថាយ ២៣:១១, ១២)។ ពាក្យទាំងនេះ បានជួយឱ្យយើងយល់កាន់តែច្បាស់ អំពីព្រះបន្ទូលរបស់ព្រះ ដែលបានចែងនៅក្នុងគម្ពីរភីលីព ២:៥-៨)។