---
title:  រឿងខ្លី
date:   23/01/2026
---

### ប្រាក់ដែលមិនចេះអស់

អាល់វេន ហារ៉ល់ ដែលជាក្មេងប្រុសអាយុ១០ឆ្នាំ ចូលចិត្តស្តាប់សំឡេងកាក់ក្រឡិកនៅក្នុងហោប៉ៅរបស់គាត់ នៅពេលដែលគាត់ចេញពីសាលារៀន ត្រឡប់ទៅផ្ទះវិញ នៅក្នុងទីក្រុងគីសូមូ ប្រទេស កាន់យ៉ា។ បន្ទាប់មក គាត់អាចនឹងឈប់នៅហាងមួយ ដើម្បីទិញគ្រាប់សណ្តែក ឬការ៉េមមួយចំនួន។

ថ្ងៃមួយ គ្រូបង្រៀនព្រះគម្ពីរនៃថ្នាក់ទី៥ បានធ្វើឱ្យអាល់វេនភ្ញាក់ផ្អើល ដោយគាត់បាននិយាយ អំពីប្រាក់នៅក្នុងហោប៉ៅជាទីស្រឡាញ់របស់គាត់។ អ្នកគ្រូបាននិយាយថា «កូនមិនគួរយកប្រាក់ទាំងអស់ នៅក្នុងហោប៉ៅរបស់កូន ទៅទិញសណ្តែក និងការ៉េមនោះទេ។ កូនគួរតែសន្សំខ្លះ ទុកថ្វាយដល់ព្រះនៅថ្ងៃសប្បាតហ៍»។

នៅថ្ងៃសប្បាតហ៍ អាល់វេនបានដាក់ប្រាក់នៅក្នុងផ្តិលតង្វាយ។ ប្រាក់នោះ គឺជាប្រាក់ដែលឪពុករបស់គាត់បានឱ្យគាត់ នៅព្រឹកថ្ងៃសប្បាតហ៍។ គ្រូបង្រៀននិយាយអំពីប្រាក់នោះផងដែរ។ អ្នកគ្រូ បាននិយាយថា «នៅពេលដែលកូនយកប្រាក់ពីឪពុកម្តាយរបស់កូន នៅក្នុងព្រះវិហារ នោះមានន័យថា កូន គ្រាន់តែថ្វាយប្រាក់របស់ឪពុកម្តាយកូនប៉ុណ្ណោះ ប៉ុន្តែ កូនមិនបានថ្វាយប្រាក់ផ្ទាល់ខ្លួនរបស់កូននោះឡើយ»។ អ្នកគ្រូបានបើកអានម៉ាឡាគី ៣:៨ ដែលបានចែង ថា «ចុះតើមនុស្សនឹងកោងយករបស់ព្រះឬ ប៉ុន្តែ ឯង រាល់គ្នាបានកោងយករបស់អញហើយ រួចបែរជាសួរថា តើយើងបានកោងយករបស់ទ្រង់ឯណា គឺក្នុងតង្វាយ១ភាគក្នុង១០ ហើយក្នុងតង្វាយលើកចុះឡើងនោះឯង»។ អាល់វេនបានគិតថា អ្នកគ្រូកំពុងតែ រិះគន់គាត់ ហើយគាត់មិនចូលចិត្តវាទេ។ ប៉ុន្តែ បន្ទាប់មក គាត់បានគិតឡើងវិញថា អ្នកគ្រូប្រហែលជាមាន ហេតុផលរបស់គាត់។ នៅពេលនោះ គឺជាថ្ងៃព្រហស្បតិ៍ ម្ល៉ោះហើយ អាល់វេនបានចំណាយប្រាក់ទាំងអស់ នៅក្នុងហោប៉ៅរបស់គាត់នៅក្នុងសប្តាហ៍នោះអស់ទៅហើយ។ គាត់បានសម្រេចចិត្តថា គាត់នឹងសន្សំ ប្រាក់ថ្វាយព្រះ នៅក្នុងសប្តាហ៍បន្ទាប់ទៀត។ ប៉ុន្តែ នៅសប្តាហ៍បន្ទាប់ទៀត គាត់បានចំណាយប្រាក់ទាំងអស់ របស់គាត់ម្តងទៀត។

ពីរខែបានកន្លងផុតទៅ អាល់វេនមានការខកចិត្តយ៉ាងខ្លាំងចំពោះខ្លួនគាត់។ គាត់នៅតែមិនអាច សន្សំប្រាក់ ដើម្បីថ្វាយតង្វាយបានឡើយ។ ថ្ងៃមួយ គាត់ និងអាឡែន ដែលជាប្អូនប្រុសអាយុ១៧ឆ្នាំរបស់ គាត់ បានដើរកាត់ហាងលក់ការ៉េមនៅពេលដែលពួកគេដើរត្រឡប់ទៅផ្ទះ។ អាល់វេន មានកាក់០.២០ សេនដុល្លារ នៅក្នុងហោប៉ៅរបស់គាត់ ហើយគាត់បានសម្រេចចិត្តចំណាយប្រាក់នោះ ទិញការ៉េមត្រជាក់។ ប៉ុន្តែ បងប្រុសធំរបស់គាត់បានឃាត់គាត់ ដោយនិយាយថា «អ្នកកាន់ការ៉េមដើរញុាំតាមផ្លូវ មើលទៅ ដូចជាកូនក្មេង អ៊ីចឹងហើយ បានជាបងមិនដើរជាមួយនរណាម្នាក់ ដែលញុាំការ៉េមនៅតាមផ្លូវនោះឡើយ»។ នៅពេលនោះ អាល់វេនមានអារម្មណ៍មិនស្ងប់ចិត្តទេ។ គាត់ចង់បានការ៉េម ប៉ុន្តែ គាត់មិនអាចប្រកែកគ្នា ជាមួយនឹងបងប្រុសរបស់គាត់បានឡើយ។ ដូច្នេះហើយ គាត់បានសម្រេចចិត្តថា គាត់មិនទិញការ៉េមឡើយ។

លុះថ្ងៃសប្បាតហ៍មកដល់ គាត់មាន២០សេន នៅក្នុងហោប៉ៅរបស់គាត់។ គាត់បានដាក់កាក់ នោះ នៅក្នុងផ្តិលតង្វាយ ដោយភ្ជាក់ជាមួយនឹងកាក់២០សេនទៀត ដែលឪពុកម្តាយរបស់គាត់បានឱ្យគាត់នៅព្រឹកនៃថ្ងៃសប្បាតហ៍នោះ។ អាល់វេនមានអារម្មណ៍ល្អ ដែលគាត់បានថ្វាយប្រាក់ផ្ទាល់ខ្លួនរបស់គាត់ ដល់ព្រះ។ គាត់បានលះបង់អ្វីមួយ ដែលគាត់ចង់បាន ដើម្បីឱ្យគាត់បានថ្វាយតង្វាយដល់ព្រះ ហើយគាត់ ក៏ដឹងថា ការថ្វាយតង្វាយនេះ មិនមែនជាការខាតបង់ដែរ។ នៅសប្តាហ៍បន្ទាប់ លោកអាល់វេនបានសន្សំ ២០សេនបន្ថែមទៀត ហើយគាត់យកប្រាក់មកថ្វាយព្រះម្តងទៀត។ គាត់មានអារម្មណ៍ល្អណាស់។ គាត់ បានសម្រេចចិត្តថ្វាយ២០សេន ជារៀងរាល់ថ្ងៃសប្បាតហ៍ រហូតមកដល់សព្វថ្ងៃនេះ។ គួរឱ្យភ្ញាក់ផ្អើលណាស់ កាលពីមុន គាត់មិនដែលមានប្រាក់គ្រប់គ្រាន់ សម្រាប់ចាយវាយ១សប្តាហ៍នោះទេ។ ប៉ុន្តែ ឥឡូវនេះ គាត់ មានប្រាក់គ្រប់គ្រាន់។ ជាការពិតណាស់ គាត់ថែមទាំងសល់២០សេនទៀត ទុកឱ្យឪពុករបស់គាត់សន្សំ ទៀតផង។ មានពេលខ្លះ អាល់វេនបានគិតអំពីការទិញគ្រាប់សណ្តែក ឬការ៉េម ប៉ុន្តែ គាត់ បានរំឭកខ្លួន ឯងថា គាត់ត្រូវតែមាន២០សេន ដើម្បីថ្វាយដល់ព្រះនៅថ្ងៃសប្បាតហ៍។ គាត់បាននិយាយ «ខ្ញុំបានរំឭក ខ្លួនខ្ញុំថា ការងាររបស់ព្រះល្អប្រសើរជាងអ្វី ដែលខ្ញុំ ចង់បាន»។