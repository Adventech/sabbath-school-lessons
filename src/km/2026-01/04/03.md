---
title:  សេចក្តីសុខសាន្ត និងភាពចុះសម្រុងគ្នានៅក្នុងក្រុមជំនុំ
date:   19/01/2026
---

អ្នកដឹកនាំសាសនាបានបង្រៀនថា អាកប្បកិរិយា និងសកម្មភាព គឺជារឿងសំខាន់ ប៉ុន្តែ ព្រះយេស៊ូវ បានមានបន្ទូលថា អាកប្បកិរិយាត្រឹមត្រូវ មិនបានធ្វើឱ្យមនុស្សស្អាតស្អំ និងឥតសៅហ្មងបានឡើយ។ រឿង អាក្រក់បានចាប់ផ្តើមឡើង នៅក្នុងចិត្ត និងគំនិត។ យើងបានមើលឃើញការបង្រៀននេះ នៅក្នុងរឿង អំពីព្រះយេស៊ូវ និងបុរសអ្នកមានវ័យក្មេង។ បុរសអ្នកមានវ័យក្មេង បានប្រាប់ព្រះយេស៊ូវថា គាត់បានកាន់ តាមបញ្ញត្តិរបស់ព្រះ ពេញមួយជីវិតរបស់គាត់។ ប៉ុន្តែ ព្រះយេស៊ូវបានសូមឱ្យបុរសអ្នកមានវ័យក្មេងម្នាក់ នេះ លក់របស់គ្រប់យ៉ាងដែលគាត់មាន ដើម្បីបរិច្ចាគដល់អ្នកក្រ និងដើរតាមព្រះយេស៊ូវ។ ព្រះយេស៊ូវ ក៏បានមានបន្ទូលថា «ដ្បិតគឺពីក្នុងចិត្តនោះឯងដែលចេញអស់ទាំងគំនិតអាក្រក់ គឺការកាប់សម្លាប់គេ ផិតគ្នា សហាយស្មន់ លួចប្លន់ ធ្វើបន្ទាល់ក្លែងក្លាយ ហើយនិងជេរប្រមាថ» (ម៉ាថាយ ១៥:១៩)។

`តើយើងត្រូវធ្វើអ្វីខ្លះ ដើម្បីឱ្យយើងទទួលបានសេចក្តីសុខសាន្ត និងភាពចុះសម្រុងគ្នា នៅក្នុង ក្រុមជំនុំនោះ? សម្រាប់ចម្លើយ សូមអានគម្ពីរភីលីព ២:៣, ៤។`

ដំបូន្មានរបស់លោកប៉ុល បានរាប់បញ្ចូលទាំងការលះបង់អំនួតទាំងអស់ ចេញពីចិត្តរបស់យើង។ ពោលគឺយើងមិនត្រូវគិតថា ខ្លួនយើងសំខាន់ជាងអ្នកដទៃនោះទេ។ យើងក៏ត្រូវតែខ្វល់ខ្វាយអំពីតម្រូវការរបស់អ្នកដទៃដែរ មិនមែនត្រឹមតែខ្លួនយើងនោះទេ។ តើយើងគ្រាន់តែខ្វល់ខ្វាយអំពីតម្រូវការរបស់អ្នកដទៃ គ្រប់គ្រាន់ហើយមែនទេ? ទេ មិនទាន់គ្រប់គ្រាន់នៅឡើយទេ បើសិនជាយើងបានធ្វើតាមបញ្ញត្តិសំខាន់ៗ ទាំងនេះ នោះវានឹងជួយស្ថាបនាទំនាក់ទំនងទាំងអស់របស់យើង។ យើងក៏ត្រូវតែរៀនស្តាប់អ្នកដទៃដែរ ពីព្រោះជាញឹកញាប់ នៅក្នុងការសន្ទនា យើងតែងតែចង់និយាយច្រើនជាងស្តាប់។ ប៉ុន្តែ យើងត្រូវតែស្តាប់ សិន ដើម្បីឱ្យយើងបានយល់នូវអ្វី ដែលអ្នកដទៃកំពុងតែនិយាយ។ ចូរឱ្យយើងព្យាយាមយល់ពីអ្នកដទៃ ជាមុនសិន មុនពេលដែលយើងរំពឹងឱ្យគាត់យល់ពីយើង។ បើសិនជាយើងបានស្តាប់អ្នកដទៃ នោះយើង ក៏អាចនឹងគេចផុតពីជម្លោះ និងការយល់ច្រឡំជាច្រើនផងដែរ។ ជាការពិតណាស់ យើងមិនចេះតែយល់ស្រប រហូតនោះទេ ប៉ុន្តែ នៅពេលដែលយើងផ្ទៀងស្តាប់ និងព្យាយាមយល់ពីអ្នកដទៃ នោះយើងនឹងអាចបង្កើត នូវការសន្ទនា និងការជឿទុកចិត្ត នៅក្នុងទំនាក់ទំនងរបស់យើង និងនៅក្នុងក្រុមជំនុំ។

លោកប៉ុលបានពិពណ៌នាអំពីភាពចុះសម្រុងគ្នា ដែលមានប្រភពចេញមកពីព្រះវិញ្ញាណបរិសុទ្ធ (អេភេសូរ ៤:៣)។ សេចក្តីសញ្ញានេះ បានធ្វើឱ្យយើងទទួលបានសេចក្ដីសុខសាន្ត ដែលបានបង្រួបបង្រួម យើង (អេភេសូរ ៤:៣)។ បើសិនយើងឈ្លោះប្រកែកគ្នានៅក្នុងក្រុមជំនុំ នោះព្រះវិញ្ញាណបរិសុទ្ធ អាចនឹង ជួយយើងបញ្ឈប់ជម្លោះនោះបាន។ ព្រះអង្គអាចនាំមកនូវសេចក្ដីសុខសាន្ដ។ លោកប៉ុលក៏បានពិពណ៌នា អំពីតម្រូវការរបស់យើង ដើម្បីឱ្យយើងបានយល់ស្របអំពីព្រះយេស៊ូវ និងការបង្រៀនអំពីជំនឿរបស់យើង (អេភេសូរ ៤:១៣)។ នៅពេលដែលយើងបានស្គាល់ព្រះយេស៊ូវ និងការបង្រៀនរបស់ទ្រង់ នោះយើង នឹងទទួលបានចំណេះដឹងតែមួយ អំពីសេចក្តីពិតនៃព្រះគម្ពីរ។ នៅពេលដែលយើងទទួលបាននូវការយល់ដឹងនេះ នោះក្រុមជំនុំទាំងមូលនឹងបានរួបរួមគ្នា។