---
title:  វិញ្ញាណនៃភាពចុះសម្រុងគ្នា និងចិត្តដែលគ្មានអំនួត
date:   17/01/2026
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

ភីលីព ២:១-៣; ភីលីព ២:៣, ៤; ភីលីព ២:៥; ភីលីព ២:៥-៨; រ៉ូម ៨:៣។

> <p>ខចងចាំ៖</p>
> «នោះចូរបំពេញសេចក្ដីអំណររបស់ខ្ញុំ ដោយអ្នករាល់គ្នាមានគំនិត មានសេចក្តីស្រឡាញ់ តែ១ ទាំងរួបរួមចិត្តគ្នា ហើយគិតតែផ្លូវ១ដូចគ្នាចុះ» (ភីលីព ២:២)។

នៅពេលដែលយើងរួបរួមគ្នា នោះយើងនឹងបានរឹងមាំឡើង ពីព្រោះនៅក្នុងនាមជាក្រុមជំនុំ យើងក៏បានដឹងថា យើងត្រូវតែរួបរួមគ្នាដែរ។ ប៉ុន្តែ ការដឹងមិនដូចជាការអនុវត្តឡើយ។ ជាការពិតណាស់ យើងអាចនឹងព្យាយាមរួបរួមគ្នា ដែលមានពេលខ្លះ យើងបានជោគជ័យ ប៉ុន្តែ មានពេលខ្លះទៀត យើងក៏បាន បរាជ័យដែរ។ លោកប៉ុលបានប្រាប់ក្រុមជំនុំភីលីពថា ការរួបរួមរបស់ពួកគេ មានសារៈសំខាន់ណាស់។នេះហើយជាមូលហេតុ ដែលនាំឱ្យគាត់មានប្រសាសន៍ថា «ចូរបំពេញសេចក្ដីអំណររបស់ខ្ញុំ ដោយ អ្នករាល់គ្នាមានគំនិត មានសេចក្តីស្រឡាញ់តែ១ ទាំងរួបរួមចិត្តគ្នា ហើយគិតតែផ្លូវ១ដូចគ្នាចុះ (ភីលីព ២:២)។

ការបង្រៀនរបស់លោកប៉ុលអំពីការរួបរួមគ្នា មានប្រភពចេញមកពីព្រះ។ យើងអាចអានអំពី ប្រធានបទនេះ ទូទាំងគម្ពីរសញ្ញាថ្មី។ ប៉ុន្តែ សំណួរសួរថា តើវិញ្ញាណនៃភាពមិនចុះសម្រុងគ្នា បានចាប់ ផ្ដើមនៅពេលណា? វិញ្ញាណនៃភាពមិនចុះសម្រុងគ្នា បានផ្តើមចេញពីចិត្តនៃទេវតាមួយអង្គ នៅឯនគរស្ថានសួគ៌។ ទេវតាមួយអង្គនេះ មានឈ្មោះថា លុយស៊ីហ្វ័ូរ (អេសាយ ១៤:១២-១៤)។ ទេវតាដទៃទៀត បានចូលរួមនៅក្នុងសង្គ្រាម ដែលលុយស៊ីហ្វ័របានច្បាំងទាស់នឹងបញ្ញត្តិ និងការគ្រប់គ្រងរបស់ព្រះ។ បន្ទាប់មកទៀត លោកអ័ដាម និងនាងអេវ៉ា ក៏បានចូលរួមនៅក្នុងសង្គ្រាម ដែលលុយស៊ីហ្វ័របានច្បាំងទាស់នឹងបញ្ញត្តិរបស់ព្រះ (លោកុប្បត្តិ ៣:១-៦)។

សប្តាហ៍នេះ យើងនឹងក្រឡេកមើលនូវអ្វី ដែលព្រះគម្ពីរបានបង្រៀនអំពីសេចក្តីសុខសាន្ត និងភាពមិនចុះសម្រុងគ្នា នៅក្នុងក្រុមជំនុំ។ យើងក៏នឹងក្រឡេកមើលនូវមេរៀន ដែលយើងអាចរៀនពី ព្រះយេស៊ូវ អំពីប្រធានបទនេះដែរ។