---
title:  របស់សំខាន់
date:   03/02/2026
---

យើងបានឃើញរួចមកហើយថា កាលពីមុន លោកប៉ុលមានពេញទៅដោយអំនួត អំពីរឿង ជាច្រើន។ ប៉ុន្តែ រឿងទាំងនេះ ពិបាកនឹងឱ្យគាត់មានជំនឿ ពីព្រោះរឿងទាំងនេះ «បានបាំងភ្នែក» លោក ប៉ុលមិនឱ្យមើលឃើញថា គាត់ត្រូវការព្រះយេស៊ូវ។

បន្ទាប់ពីលោកប៉ុលបានទទួលយកព្រះយេស៊ូវ នោះគាត់មើលឃើញរឿងទាំងនេះ នៅក្នុងផ្លូវ ផ្សេងវិញ។ លោកប៉ុលបានលះបង់ចិត្ត ដែលមានពេញទៅដោយអំនួតថា គាត់គឺជាសាសន៍យូដា។ ប៉ុន្តែ ម្តងនេះ គាត់បានពេញទៅដោយអំនួតថា គាត់គឺជាពលរដ្ឋនៃនគរស្ថានសួគ៌វិញ។

ព្រះយេស៊ូវ «បានយាងចុះពីស្ថានសួគ៌ ដើម្បីមានបន្ទូលមកកាន់យើង អំពីនគរស្ថានសួគ៌។ ព្រះអង្គបានជ្រាបអំពីគ្រោះថ្នាក់ខាងឯវិញ្ញាណ ដែលយើងកំពុងតែប្រឈមនៅលើផែនដីនេះ។ ព្រះអង្គ បានយាងមក ដើម្បីនឹងដកហូតអំពើបាបចេញពីយើង ហើយទ្រង់ក៏បានយាងមក ដើម្បីឱ្យយើងបានបរិសុទ្ធ ដែរ។ បន្ទាប់មក យើងនឹងអាចអង្គុយនៅក្បែរព្រះអង្គ នៅលើបល្ល័ង្កនៅឯនគរស្ថានសួគ៌។ ព្រះយេស៊ូវ បានដាស់តឿនយើង អំពីគ្រោះថ្នាក់នៃការស្រឡាញ់របស់ឥតប្រយោជន៍ នៅក្នុងជីវិតនេះ។ ព្រះអង្គបានជួយ ឱ្យយើងគិតអំពីនគរស្ថានសួគ៌ មិនមែនរបស់របរនៅលើផែនដីនេះទេ។ បន្ទាប់មក យើងនឹងមិនខ្ជះខ្ជាយ ពេលវេលា ទេពកោសល្យ និងជីវិតរបស់យើង ទៅលើរបស់របរ ដែលមិនសំខាន់នោះទេ»។ ដកស្រង់ពី Ellen G. White, in the Advent Review and Sabbath Herald, July 1, 1890, adapted។

នៅក្នុងអំឡុងនៃសម័យគម្ពីរសញ្ញាថ្មី លោកប៉ុលបានទទួលកេរ្តិ៍ឈ្មោះល្បីយ៉ាងឆាប់រហ័ស។ ប៉ុន្តែ នៅពេលដែលលោកប៉ុលនៅតាមផ្លូវ ទៅកាន់ទីក្រុងដាម៉ាស នោះគាត់បានឃើញព្រះយេស៊ូវ (កិច្ចការ ជំពូក ៩)។ ព្រះយេស៊ូវបានហ៊ុំព័ទ្ធទៅដោយសិរីល្អភ្លឺចែងចាំង។ នៅពេលដែលលោកប៉ុលបានឃើញព្រះយេស៊ូវ នោះគាត់បានប្រែជាពិការភ្នែក។ បន្ទាប់ពីគាត់ពិបាកភ្នែក នៅពេលនោះឯង ដែលគាត់បានមើលឃើញ សេចក្តីពិតអំពីព្រះយេស៊ូវ។

`បទគម្ពីរយ៉ូហាន ជំពូក៩ បានបង្ហាញប្រាប់យើង អំពីរឿងបុរសម្នាក់ទៀត ដែលបានពិការភ្នែក ប៉ុន្តែ ក្រោយមក គាត់បានមើលឃើញព្រះយេស៊ូវយ៉ាងច្បាស់។ បន្ទាប់មកទៀត ព្រះយេស៊ូវបានប្រាប់គាត់អំពីមូលហេតុ ដែលនាំឱ្យទ្រង់យាងមកកាន់ផែនដីនេះយ៉ាងដូច្នេះថា៖ «ខ្ញុំបានមកក្នុងលោកីយ៍នេះ ដើម្បីនឹងជំនុំជម្រះ ឲ្យពួកអ្នកដែលមើលមិនឃើញបានភ្លឺឡើង ហើយឲ្យពួកអ្នកដែលមើលឃើញ បានទៅ ជាខ្វាក់វិញ» (យ៉ូហាន ៩:៣៩)។ តើនៅក្នុងខទាំងនេះ ព្រះយេស៊ូវចង់មានន័យដូចម្តេច? តើយើងអាច នឹងគោរពតាមច្បាប់សំខាន់នេះច្រើនប៉ុនណា នៅក្នុងជីវិតរបស់យើង?`

តើអ្វីទៅ ដែលសំខាន់ជាងជីវិតអស់កល្បជានិច្ចនោះ? ចម្លើយគឺថា គ្មានអ្វីល្អជាងជីវិតអស់កល្ប នោះទេ។ គួរឪ្យសោកស្ដាយណាស់ ជាញឹកញាប់ គោលគំនិត និងរបស់របរនៅលើផែនដីនេះ បានធ្វើឱ្យ យើងពិការភ្នែក ចេញពីសេចក្តីពិតនៃព្រះគម្ពីរ។ របស់របរនៅក្នុងជីវិតនេះ នឹងមានពេញនៅក្នុងចិត្តរបស់ យើង បើសិនជាយើងបានអនុញ្ញាត ឱ្យពួកវាចូលមកក្នុងចិត្ត និងគំនិតរបស់យើង (ម៉ាថាយ ១៣:២២; លូកា ៤:៥, ៦; យ៉ូហានទី១ ២:១៦)។ ដូច្នេះហើយ យើងត្រូវតែបំពេញចិត្ត និងគំនិតរបស់យើង ជាមួយ នឹងរបស់ ដែលមានតម្លៃវិសេសនៅក្នុងព្រះនេត្រព្រះវិញ។ តើរបស់ដែលមានតម្លៃទាំងនោះ គឺជារបស់ អ្វីខ្លះ? ចម្លើយគឺចិត្តរបស់យើង ត្រូវតែបានដូចជាព្រះទ័យរបស់ព្រះយេស៊ូវ។ យើងក៏ត្រូវតែធ្វើការជាមួយ នឹងព្រះ ដើម្បីសង្គ្រោះមនុស្សលោកផងដែរ។

`រឿងនៅលើជីវិតនេះ អាចនឹងធ្វើឱ្យយើង «មើលមិនឃើញ» សេចក្តីពិតនៃព្រះគម្ពីរ ហើយនិង របស់ដែលសំខាន់ពិតប្រាកដ។ តើអ្វីទៅ ដែលអាចជួយទប់ភ្នែករបស់យើង ឱ្យមើលឃើញរបស់របរដែល សំខាន់នោះ?`