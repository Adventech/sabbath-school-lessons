---
title:  ការជឿទុកចិត្តព្រះយេស៊ូវតែមួយគត់ ដើម្បីឱ្យទ្រង់សង្គ្រោះយើង
date:   31/01/2026
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

ភីលីព ៣:១-៣; ភីលីព ៣:៤-៦; យ៉ូហាន ជំពូក៩; ភីលីព ៣:៩; ភីលីព ៣:១០-១៦។

> <p>ខចងចាំ៖</p>
> «ដើម្បីឲ្យខ្ញុំបានស្គាល់ទ្រង់ នឹងព្រះចេស្តានៃដំណើរដែលទ្រង់រស់ឡើងវិញ ហើយនឹងសេចក្តី ប្រកបក្នុងការរងទុក្ខរបស់ទ្រង់ ព្រមទាំងត្រឡប់ទៅដូចជាទ្រង់ក្នុងសេចក្តីស្លាប់ផង» (ភីលីព ៣:១០, ១១)។

តើលោកអ្នកជឿថា សេចក្តីស្រឡាញ់ និងការលើកលែងទោសរបស់ព្រះពិតជាបានសង្គ្រោះ អ្នកដែរឬទេ? អ្នកខ្លះពិបាកនឹងជឿថា សេចក្តីមេត្តារបស់ព្រះ មិនល្មមគ្រប់គ្រាន់នឹងអាចសង្គ្រោះពួកគេបានទេ។ ពួកគេគិតថា ពួកគេត្រូវតែបន្ថែមអាកប្បកិរិយាល្អរបស់ពួកគេ ទៅក្នុងអំណោយទាននៃសេចក្ដី សង្គ្រោះរបស់ព្រះ។ នៅក្នុងសម័យលោកប៉ុល គ្រីស្ទានមួយចំនួនបានជឿថា ពួកគេចាំបាច់ត្រូវតែ កាត់ស្បែក ដើម្បីឱ្យពួកគេបានសង្គ្រោះ។ ការកាត់ស្បែកសំដៅទៅលើ ការកាត់ចុងស្បែកនៃប្រដាប់ ភេទបុរស។ នៅក្នុងសម័យព្រះគម្ពីរ សកម្មភាពបែបនេះ គឺជាទីសម្គាល់ដ៏ពិសេស ដែលបានបង្ហាញថា សាសន៍យូដាជាសាសន៍របស់ព្រះ។ បន្ទាប់ពីព្រះយេស៊ូវបានមានព្រះជន្មរស់ពីសុគតឡើងវិញ នោះការជ្រមុជទឹកបានជំនួសឱ្យការកាត់ស្បែកវិញ។ ប៉ុន្តែ គ្រីស្ទានដែលជាសាសន៍យូដាមួយចំនួន ពិបាក នឹងទទួលយកគោលគំនិតនេះ។ ពួកគេបានបន្តយល់ឃើញថា ពួកគេត្រូវតែកាត់ស្បែក ដើម្បីឱ្យពួកគេ បានសង្គ្រោះ ប៉ុន្តែ លោកប៉ុលបានជំទាស់នឹងគោលគំនិតនេះ ដោយប្រើពាក្យធ្ងន់ៗ។ លោកប៉ុលបាន មានប្រសាសន៍ថា «ដ្បិតយើងរាល់គ្នាដែលបំរើព្រះដោយវិញ្ញាណ ហើយអួតតែពីព្រះគ្រីស្ទយេស៊ូវ ឥត ទុកចិត្ត និងសាច់ឈាមឡើយ នោះយើងជាពួកកាត់ស្បែកដ៏ពិត» (ភីលីព ៣:៣)។