---
title:  អតីតកាលរបស់លោកប៉ុល
date:   02/02/2026
---

គ្រីស្ទានជាច្រើន បានរៀបរាប់អំពីជីវិតរបស់ពួកគេ ជា២ផ្នែក៖ ជីវិតកាលពីមុន និងជីវិតបន្ទាប់ ពីពួកគេទទួលយកព្រះយេស៊ូវ។ លោកប៉ុលបានប្រើផ្នែកទាំងនេះ នៅក្នុងបទគម្ពីរភីលីព ជំពូក៣។ មាន ពេលខ្លះ យើងអាចនឹងនិយាយថា មនុស្សដែលមិនបានទទួលយកព្រះយេស៊ូវ គឺជា «មនុស្សល្អ»។ នៅក្នុង ក្រសែភ្នែកនៃមនុស្សភាគច្រើន អ្នកមិនជឿព្រះទាំងនេះ គឺជាមនុស្សល្អ។ ប៉ុន្តែ នៅពេលដែលយើងប្រៀបធៀប ជីវិតរបស់យើង ទៅនឹងបញ្ញត្តិរបស់ព្រះ នោះគ្មានអ្នកណាម្នាក់ល្អនោះទេ រួមទាំងគ្រីស្ទានផងដែរ។

`នៅក្នុងគម្ពីរភីលីព ៣:៤-៦, លោកប៉ុលបានពិពណ៌នាអំពីរឿងជាច្រើន ដែលបានកើតឡើងនៅក្នុង ជីវិតចាស់របស់គាត់។ កាលពីមុន រឿងទាំងនេះ បានធ្វើឱ្យចិត្តរបស់គាត់មានអំនួត។ តើរឿងទាំងនេះ គឺជា រឿងអ្វីខ្លះ? តើអ្វីខ្លះ ដែលជាការ «ល្អ» នៅក្នុងជីវិតរបស់លោកអ្នក (នៅពេលឥឡូវនេះ និងកាលពីមុន) នោះ?`

លោកប៉ុលបានប្រៀបធៀបក្រុមមនុស្សទាំង២នេះថាជា៖ គ្រូបង្រៀនក្លែងក្លាយ និងជាគ្រីស្ទាន ដែលជាសាសន៍ដទៃ។ គ្រូបង្រៀនក្លែងក្លាយ បានបង្រៀនរឿង ដែលមិនមែនជាការពិត។ គ្រីស្ទានដែលជា សាសន៍ដទៃ បានជឿទុកចិត្តទៅលើព្រះយេស៊ូវទាំងស្រុង ដើម្បីឱ្យទ្រង់សង្គ្រោះពួកគេ។ ពួកគេមិនបានជឿ ទុកចិត្តទៅលើការប្រព្រឹត្ត ដើម្បីឱ្យពួកគេបាន នូវការលើកលែងទោស ឬព្រះគុណរបស់ព្រះនោះទេ (សូម អានគម្ពីរហេព្រើរ ៦:១ និងហេព្រើរ ៩:១៤; សូមប្រៀបធៀបជាមួយនឹងគម្ពីររ៉ូម ២:២៥-២៩)។ អតីតកាល របស់លោកប៉ុល មានពេញទៅដោយកិត្តិយស ប៉ុន្តែ កិត្តិយសទាំងនេះ មិនបានសង្គ្រោះគាត់ឡើយ។ អាក្រក់ជាងនេះទៅទៀតនោះ កិត្តិយសទាំងនេះ ក៏បានធ្វើឱ្យចិត្តរបស់លោកប៉ុល មានពេញទៅដោយ អំនួតផងដែរ។ ដូច្នេះហើយ បានជាគាត់ «ពិការភ្នែក» មួយរយៈ ដើម្បីឱ្យគាត់បានដឹងថា គាត់ត្រូវការ ព្រះយេស៊ូវខ្លាំងប៉ុនណា។

សូមក្រឡេកមើលអតីតកាលរបស់លោកប៉ុល។ គាត់មានកំណើតជាសាសន៍អ៊ីស្រាអែល។ គាត់ បានកើតចេញពីអំបូរបេនយ៉ាមីន។ ទីក្រុងសំខាន់បំផុតមួយចំនួននៅក្នុងប្រទេសអ៊ីស្រាអែល គឺជាកម្មសិទ្ធិ នៃអំបូរនេះ។ លោកប៉ុលគាត់ចេះភាសាហេព្រើរ ហើយគាត់ក៏ជាសិស្សរបស់លោកកាម៉ាលាស ដែលជាគ្រូ ល្បីល្បាញផងដែរ (កិច្ចការ ២២:៣; កិច្ចការ ២៦:៤, ៥)។ លោកប៉ុលគឺជាផារីស៊ី ឬជាសង្ឃនៃសាសន៍ យូដា ម្ល៉ោះហើយ បានជាគាត់ដឹងអំពីបញ្ញត្តិ និងរបៀបដែលគួរគោរពតាមបញ្ញត្ដិនោះ។

លោកប៉ុលស្រឡាញ់បញ្ញត្តិខ្លាំងណាស់ បានជាគាត់បៀតបៀនគ្រីស្ទាន ដោយសារតែគាត់គិត ថា ពួកគេមិនបានគោរពតាមបញ្ញត្តិនៃសាសន៍យូដា។ ប៉ុន្តែ បន្ទាប់មក លោកប៉ុលបានដឹងថា បញ្ញត្តិមាន អត្ថន័យស៊ីជម្រៅជាងនេះ ដោយវាទាមទារពីគាត់ លើសពីអ្វីដែលគាត់អាចលះបង់។ បើសិនជាគ្មានព្រះយេស៊ូវ ទេ នោះគាត់អាចនឹងយល់ឃើញថា គាត់មានកំហុស ដោយសារតែបានរំលងបញ្ញត្តិរបស់ព្រះ។

`សូមប្រៀបធៀបជាមួយនឹងគម្ពីររ៉ូម ៧:៧-១២ ជាមួយនឹងគម្ពីរម៉ាថាយ ៥:២១,២២, ២៧, ២៨តើព្រះយេស៊ូវ និងលោកប៉ុល បានមានបន្ទូល និងមានប្រសាសន៍យ៉ាងដូចម្តេច អំពីបញ្ញត្តិ? តើហេតុអ្វីបានជាជំនឿនៅក្នុងព្រះយេស៊ូវ គឺជាវិធីតែមួយគត់ ដែលបានធ្វើឱ្យយើងបរិសុទ្ធ (ភីលីព ៣:៩) ជំនួសឱ្យ ជំនឿដែលយើងបានជឿទៅលើបញ្ញត្តិនោះ? សូមក្រឡកមើលសំណួរនេះ ដែលសួរថា៖ តើលោកអ្នក បានធ្វើតាមបញ្ញត្តិល្អប៉ុនណា? យ៉ាងហោចណាស់ ក៏តាមរបៀបដែលព្រះយេស៊ូវបានមានបន្ទូលថា យើង គួរតែធ្វើតាមបញ្ញត្តិដែរ។ តើចម្លើយរបស់លោកអ្នក បានប្រាប់លោកអ្នកយ៉ាងដូចម្តេច អំពីមូលហេតុដែល យើងត្រូវការឱ្យព្រះយេស៊ូវសង្គ្រោះយើងនោះ?`