---
title:  ការអរសប្បាយនៅក្នុងព្រះអម្ចាស់
date:   01/02/2026
---

`សូមអានគម្ពីរភីលីព ៣:១-៣។ តើនៅក្នុងខទាំងនេះ លោកប៉ុលបានផ្តល់ដំបូន្មាន និងការ ដាស់តឿនអ្វីខ្លះ នៅក្នុងខទាំងនេះ? តើលោកប៉ុលបានមានប្រសាសន៍យ៉ាងដូចម្តេច អំពីសិស្សរបស់ ព្រះយេស៊ូវ?`

នៅក្នុងខទាំងនេះ លោកប៉ុលបានពិពណ៌នាអំពីសេចក្តីអំណរ ដែលជាប្រធានបទដ៏សំខាន់ នៅក្នុងសំបុត្ររបស់គាត់។ ជាការពិតណាស់ លោកប៉ុលនឹងផ្តល់ហេតុផលជាច្រើន ដល់អ្នកអានសំបុត្រ របស់គាត់ ដើម្បីឱ្យមានអំណរ។ សំខាន់បំផុតនោះ គឺយើងត្រូវតែជឿទុកចិត្តទៅលើព្រះយេស៊ូវ មិនមែន ជឿជាក់លើខ្លួនយើងនោះទេ៖ «ដ្បិតយើងរាល់គ្នាដែលបម្រើព្រះដោយវិញ្ញាណ ហើយអួតតែពីព្រះគ្រីស្ទ យេស៊ូវ» (ភីលីព ៣:៣)។

លោកប៉ុលក៏បានដាស់តឿនអ្នកអានសំបុត្ររបស់គាត់ ឱ្យមានការប្រុងប្រយ័ត្នដែរ។ ការដាស់តឿននេះ គឺជាការព្រមាន។ ជាការពិតណាស់ នៅក្នុងព្រះគម្ពីរ យើងមិនឃើញមានការព្រមាននេះ នៅក្នុង ខផ្សេងទៀតឡើយ។ ក្រុមជំនុំភីលីពបានដឹងយ៉ាងច្បាស់អំពីគ្រោះថ្នាក់ ដែលគាត់កំពុងព្រមាន។ តើលោកអ្នក បានឃើញលោកប៉ុលព្រមានក្រុមជំនុំភីលីព អំពីរឿង៣យ៉ាងដែរឬទេ? នៅត្រង់ចំណុចនេះ លោកប៉ុល កំពុងតែដាស់តឿនពួកគេអំពីរឿងមួយ នៅក្នុងពេល៣ដងផ្សេងពីគ្នា។ ការព្រមាននេះ គឺស្តីអំពីក្រុមនៃ គ្រូបង្រៀនក្លែងក្លាយ ដែលលោកប៉ុលបានពិពណ៌នា នៅក្នុងវិធី៣យ៉ាងផ្សេងៗគ្នា។

ជាញឹកញាប់ ព្រះគម្ពីរបានហៅសាសន៍អ៊ីស្រាអែល ដែលអាក្រក់ថា ជា «ពួកឆ្កែ» (ភីលីព ៣:២; សូមប្រៀបធៀបជាមួយនឹងគម្ពីរទំនុកតម្កើង ២២:១៦; អេសាយ ៥៦:១០; ម៉ាថាយ ៧:៦; ពេត្រុសទី២ ២: ២១, ២២)។ គ្រូបង្រៀនក្លែងក្លាយ ក៏បានរាប់ចូលនៅក្នុងក្រុមនេះផងដែរ។ លោកប៉ុលបានមានប្រសាសន៍ ថា គ្រូបង្រៀនក្លែងក្លាយទាំងនេះ គឺជាអ្នកធ្វើនៅក្នុងផ្លូវអាក្រក់។ លោកប៉ុលបានព្រមានក្រុមជំនុំភីលីព ឱ្យ «ប្រយ័តនឹងពួកឆ្កែ ហើយនឹងពួកអ្នកដែលប្រព្រឹត្តអាក្រក់ ព្រមទាំងពួកកាត់ស្បែកក្លែងក្លាយផង» (ភីលីព ៣:២)។ តើហេតុអ្វីបានជាលោកប៉ុលព្រមានបែបនេះ? ចម្លើយគឺដោយសារតែគ្រូបង្រៀនទាំងនេះ ចង់ឱ្យ សាសន៍ដទៃកាត់ស្បែក (ភីលីព ៣:២)។ ប្រសាសន៍របស់លោកប៉ុល បានបង្ហាញយើងថា គ្រូបង្រៀន យូដាទាំងនេះ បានព្យាយាមបង្ខំឱ្យសាសន៍ដទៃកាត់ស្បែក ដើម្បីឱ្យបានក្លាយជាសមាជិកនៃក្រុមជំនុំ។ ការបង្រៀនបែបនេះ បានជំទាស់នឹងការជួបជុំនៅក្នុងទីក្រុងយេរូសាឡិម (សូមអានគម្ពីរកិច្ចការ ជំពូក ១៥)។

លោកប៉ុលបានប្រាប់អ្នកអានសំបុត្ររបស់គាត់ ឱ្យអរសប្បាយនៅក្នុងព្រះអម្ចាស់ ពីព្រោះអំណរ របស់ពួកគេនឹងជួយដល់ពួកគេ នៅពេលដែលពួកគេជួបនឹងបញ្ហា។ សេចក្ដីអំណរក៏នឹងបញ្ឈប់ នូវការ បង្រៀនក្លែងក្លាយផងដែរ (ភីលីព ៣:១; សូមប្រៀបធៀបជាមួយនឹងគម្ពីរភីលីព ៤:៤)។

ព្រះទ្រង់ចង់ឱ្យយើងសប្បាយរីករាយ ម្ល៉ោះហើយ បានជាព្រះគម្ពីរបានបង្រៀនយើងអំពីរបៀប ដែលយើងអាចទទួលបានសុភមង្គល និងសេចក្ដីអំណរ។ យើងត្រូវតែ (១) ទទួលយកសេចក្ដីមេត្តារបស់ព្រះ (ទំនុកតម្កើង ៣១:៧)។ (២) ជឿទុកចិត្តទៅលើព្រះ (ទំនុកតម្កើង ៤:១១)។ (៣) ទទួលយកព្រះពរ របស់ព្រះ (ទំនុកតម្កើង ៩:១៤)។ (៤) គោរពតាមបញ្ញត្តិរបស់ព្រះអង្គ (ទំនុកតម្កើង ១៩:១៤)។ (៥) រក្សា ថ្ងៃសប្បាតហ៍ (អេសាយ ៥៨:១៣, ១៤)។ (៦) ជឿទៅលើព្រះគម្ពីរ ដែលជាព្រះបន្ទូលរបស់ព្រះ (ទំនុក- តម្កើង ១១៩:១៦២)។ និង (៧) បង្រៀនឱ្យកូនៗរបស់យើង ធ្វើតាមព្រះ (សុភាសិត ២៣:២៤, ២៥)។ តើយើងអាចអរសប្បាយ

`ជាមួយនឹងរឿងអ្វីខ្លះ?`