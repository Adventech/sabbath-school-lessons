---
title:  ការសិក្សាបន្ថែម៖
date:   06/02/2026
---

«តើលោកអ្នកចង់ឱ្យខ្លួនលោកអ្នក បានដូចជាព្រះយេស៊ូវដែរឬទេ? តើលោកអ្នកចង់ ឱ្យចិត្តរបស់លោកអ្នក បានជាដូចជាទ្រង់ដែរឬទេ? បើសិនជាលោកអ្នកចង់ក្លាយជាគ្រីស្ទានល្អឥតខ្ចោះ លោកអ្នកត្រូវតែថ្វាយអ្វីៗគ្រប់យ៉ាងដល់ព្រះយេស៊ូវ។ រឿងគ្រប់យ៉ាងដែលលោកអ្នកបានធ្វើ ក៏ត្រូវតែ លើកតម្កើងព្រះអង្គដែរ។ ជាការពិតណាស់ ព្រះយេស៊ូវនឹងមិនទទួលយកចិត្តរបស់យើង ដែលមានត្រឹមតែ ពាក់កណ្តាលនោះទេ។ ប៉ុន្តែ ព្រះអង្គចង់បានចិត្ដទាំងមូល។ លោកអ្នកត្រូវតែរៀនអំពីអត្ថន័យ នៃការលះបង់ សម្រាប់ព្រះអង្គ និងដើម្បីព្រះអង្គ។ លោកអ្នកត្រូវតែសិក្សាព្រះគម្ពីរ។ លោកអ្នកត្រូវតែរៀននូវអ្វី ដែល ព្រះគម្ពីរបានចែង។ លោកអ្នកក៏ត្រូវតែគោរពតាម ការបង្រៀនរបស់ព្រះគម្ពីរដែរ។ នៅពេលដែលលោកអ្នក ធ្វើរឿងទាំងនេះ នោះលោកអ្នកអាចនឹងក្លាយទៅជាគ្រីស្ទានម្នាក់ ដ៏ល្អឥតខ្ចោះ។ ជាការពិតណាស់ ពីមួយថ្ងៃ ទៅមួយថ្ងៃ ព្រះទ្រង់បានធ្វើការជាមួយនឹងលោកអ្នក។ ព្រះអង្គនឹងធ្វើឱ្យលោកអ្នក បានបរិសុទ្ធ និងល្អ ឥតខ្ចោះ។ ព្រះអង្គនឹងជួយឱ្យលោកអ្នកប្រឡងជាប់ នូវការសាកល្បងជារៀងរាល់ថ្ងៃ។ ដូច្នេះហើយ រាល់ថ្ងៃ នេះ គ្រីស្ទានគឺជាផ្នែកនៃបទពិសោធន៍ដ៏អស្ចារ្យ ពីព្រោះយើងបានបង្ហាញគ្រប់គ្នាទាំងអស់ ដែលនៅលើ មេឃ និងនៅលើផែនដីនេះថា ដំណឹងល្អអំពីព្រះយេស៊ូវ អាចធ្វើអ្វីខ្លះ សម្រាប់មនុស្សមានបាប»។ ដកស្រង់ ពី Ellen G. White, The Acts of the Apostles, page 483, adapted។

«ខណៈពេលដែលយើងបានរង់ចាំ ឱ្យព្រះយេស៊ូវយាងត្រឡប់មកវិញ នោះយើងត្រូវតែប្រាប់ មនុស្សគ្រប់គ្នា ឱ្យសម្លឹងទៅឯព្រះយេស៊ូវ។ យើងត្រូវតែប្រគល់សារចុងក្រោយ នៃសេចក្តីមេត្តារបស់ព្រះ ទៅកាន់មនុស្សគ្រប់គ្នានៅលើផែនដី។ សារនេះនឹងបង្ហាញមនុស្សគ្រប់គ្នា អំពីសេចក្តីស្រឡាញ់របស់ព្រះ។ នៅក្នុងនាមជាកូនៗរបស់ព្រះ ជីវិតរបស់យើង ត្រូវតែបង្ហាញអំពីសិរីល្អរបស់ព្រះ ពោលគឺនៅពេលដែលយើង បង្ហាញពីរបៀប ដែលសេចក្តីស្រឡាញ់ និងលើកលែងទោសរបស់ព្រះ បានសង្គ្រោះយើង និងបានផ្លាស់ប្តូរ យើងឱ្យកាន់តែប្រសើរឡើងនោះឯង»។

«ព្រះយេស៊ូវគឺជាតួពន្លឺ។ តួពន្លឺរបស់ព្រះអង្គ ត្រូវតែចែងចាំងទៅលើរឿងគ្រប់យ៉ាង ដែលយើង បានធ្វើ និងបាននិយាយ។ បន្ទាប់មក ពាក្យសម្តី និងសកម្មភាពរបស់យើង នឹងបានបរិសុទ្ធមិនខាន»។ Ellen G. White, Christ’s Object Lessons, pages 415, 416, adapted។

**សំណួរពិភាក្សា**

`សូមគិតបន្ថែមទៀត អំពីការសប្បាយនៅក្នុងព្រះអម្ចាស់។ តើហេតុអ្វីបានជាវាសំខាន់ម៉្លេះ ដែលយើង ត្រូវតែនឹកចាំអំពីសេចក្តីស្រឡាញ់ អំណាចប្រោសលោះ និងរឿងល្អ ដែលព្រះបានធ្វើសម្រាប់យើងនោះ? តើរឿងទាំងនេះ បានជួយដល់លោកអ្នកដោយរបៀបណា នៅក្នុងអំឡុងពេលនៃគ្រាលំបាក ដែលបាន កើតឡើងនៅក្នុងជីវិតនេះ?`

`បើសិនជាគ្មានសេចក្ដីស្រឡាញ់ និងការលើកលែងទោសរបស់ព្រះទេ នោះយើងមិនអាចគោរពប្រតិបត្តិ ទ្រង់បានឡើយ។ តើហេតុអ្វីបានជាអំណោយទានទាំងនេះសំខាន់ម៉្លេះ ខណៈពេលដែលយើងរង់ចាំឱ្យ ព្រះយេស៊ូវយាងត្រឡប់មកវិញនោះ? ជាការពិតណាស់ អាកប្បកិរិយាល្អរបស់យើង មិនបានសង្គ្រោះយើង នោះទេ។ ប៉ុន្តែ ទន្ទឹមគ្នានេះ តើយើងអាចបានសង្គ្រោះយ៉ាងដូចម្តេចទៅ បើសិនជាយើងមិនបានគោរព ប្រតិបត្តិព្រះនោះ?`