---
title:  ចូរអរសប្បាយជានិច្ច នៅក្នុងព្រះអម្ចាស់
date:   10/02/2026
---

`សូមអានគម្ពីរភីលីព ៤:៤-៧។ តើសេចក្តីសុខសាន្ត ដែលលោកប៉ុលបានពិពណ៌នានៅក្នុង ខទាំងនេះ មានប្រភពមកពីណា? តើយើងទទួលបានសេចក្ដីសុខសាន្តនេះ ដោយរបៀបណា?`

ជាថ្មីម្តងទៀត លោកប៉ុលបានមានប្រសាសន៍ អំពីតម្រូវការពីក្រុមជំនុំ ដើម្បីឱ្យពួកគេទទួល បានសេចក្តីសុខសាន្ត និងភាពចុះសម្រុងគ្នា (ភីលីព ៤:១-៣)។ បន្ទាប់មក លោកប៉ុលបានប្ដូរប្រធានបទថ្មី មួយទៀត ដែលមានចំណងជើងថា៖ ការអរសប្បាយនៅក្នុងព្រះអម្ចាស់ (ភីលីព ៤:៤-៧)។

តើលោកអ្នកបានព្រួយបារម្ភអំពីបញ្ហា ដែលត្រូវដោះស្រាយភ្លាមៗញឹកញាប់ប៉ុនណា បន្ទាប់ពី វាបានកើតឡើងនោះ? ជាញឹកញាប់ រឿងគ្រប់យ៉ាងមើលទៅហាក់ដូចជាអាក្រក់លើសដើម។ ម្ល៉ោះហើយបានជាព្រះយេស៊ូវបង្គាប់យើង មិនឱ្យខ្វល់ខ្វាយអំពីរឿងទាំងនោះឡើយ (សូមអានគម្ពីរម៉ាថាយ ៦:២៥- ៣៤ និងម៉ាថាយ ១០:១៩)។ លោកពេត្រុសបានប្រាប់យើងថា យើងអាចជឿទុកចិត្តព្រះយេស៊ូវ ទៅលើ រឿងគ្រប់យ៉ាង ដែលបានធ្វើឱ្យយើងសោកសៅ និងព្រួយបារម្ភ។ យើងអាចជឿទុកចិត្តព្រះអង្គ ដោយសារ តែទ្រង់យកព្រះទ័យទុកដាក់ចំពោះយើង (ពេត្រុសទី១ ៥:៧)។ ខណៈពេលដែលបញ្ហាកាន់តែរីករាលដាល ធំទៅៗ នោះយើងក៏គួរតែមានពេញទៅដោយសេចក្ដីសង្ឃឹមដែរ ពីព្រោះបញ្ហាទាំងនេះ ជាទីសម្គាល់ដែល បង្ហាញថា ការយាងមកជាលើកទី២របស់ព្រះយេស៊ូវ បានជិតមកដល់ហើយ (សូមប្រៀបធៀបគម្ពីរម៉ាថាយ ២៤:៣៣; លូកា ២១:២៨; យ៉ាកុប ៥:៨)។

តើអ្វីទៅដែលជាចម្លើយឆ្លើយតប ទៅនឹងការព្រួយបារម្ភ និងការភ័យខ្លាចនោះ? ចម្លើយគឺជា ការអធិស្ឋាន ដោយជំនឿ (ភីលីព ៤:៦, ៧)។ ជាការពិតណាស់ យើងត្រូវតែជឿជាក់ទៅលើព្រះយេស៊ូវ ដោយទុកចិត្តថា ទ្រង់នឹងបានឮការអធិស្ឋានរបស់យើង។ យើងក៏ត្រូវតែបង្ហាញថា ព្រះបានឆ្លើយតបនឹង ការអធិស្ឋានរបស់យើងរួចជាស្រេច មុនពេលដែលយើងបាននូវការឆ្លើយតប។ យើងត្រូវតែអធិស្ឋាន ដោយ ប្រើវិញ្ញាណនៃការដឹងគុណ។ យើងក៏ត្រូវតែទូលសូមព្រះ ឱ្យអស់ពីចិត្តរបស់យើងដែរ ដើម្បីឱ្យទ្រង់ឆ្លើយតប នឹងការអធិស្ឋានរបស់យើង។ មានពេលខ្លះ នៅពេលដែលយើងអធិស្ឋាន នោះយើងតែងមានតម្រូវការ ខាងក្នុងចិត្ត ដែលចង់ឱ្យព្រះឆ្លើយតប (សូមអានគំរូខាងក្រោម៖ លូកា ១:១៣; ភីលីព ១:១៩; ធីម៉ូថៃទី១ ៥:៥; យ៉ាកុប ៥:១៦)។ យើងត្រូវតែទូលសូមនូវអ្វី ដែលព្រះបានសន្យានឹងយើង (យ៉ូហានទី១ ៥:១៤)។ បន្ទាប់មក យើងនឹងបានប្រាកដថា ការអធិស្ឋានរបស់យើង នឹងត្រូវបានឆ្លើយតប។ បន្ទាប់មកទៀត យើង នឹងអាចសម្រាក និងទទួលបានសេចក្ដីសុខសាន្ត។ ដូច្នេះហើយ យើងបានដឹងថា ព្រះទ្រង់បានទទួលយក ប្រភេទ នៃការអធិស្ឋានបែបនេះឯង។

`តើខគម្ពីរ៖ ទំនុកតម្កើង ២៩:១១; អេសាយ ៩:៦; លូកា ២:១៤; យ៉ូហាន ១៤:២៧ និងកូរិនថូស ទី១ ១៤:៣៣ ទាំងនេះ បានជួយយ៉ាងដូចម្តេច អំពីសេចក្តីសុខសាន្តរបស់ព្រះ?`

ជីវិតនេះ មិនអាចផ្តល់ឱ្យយើង នូវសេចក្តីសុខសាន្តរបស់ព្រះបានទេ ពីព្រោះសេចក្តីសុខសាន្ត របស់ព្រះ មានប្រភពចេញមកពីសេចក្តីសង្ឃឹម ដែលយើងទទួលបាន តាមរយៈអំណោយទានរបស់ព្រះ ដែលជាជីវិតអស់កល្ប (រ៉ូម ៥:១; រ៉ូម ៦:២៣)។ សេចក្តីសុខសាន្តនេះ បានផ្តល់សេចក្តីសង្ឃឹមដល់យើង។ ជាការពិតណាស់ យើងមិនអាចយល់បានពេញលេញ អំពីសេចក្តីសុខសាន្តរបស់ព្រះបានឡើយ (ភីលីព ៤:៧)។ ប៉ុន្តែ យើងបានដឹងថា សេចក្តីសុខសាន្តរបស់ព្រះ បានផ្លាស់ប្ដូរផ្នែកគ្រប់យ៉ាង នៅក្នុងជីវិតរបស់ យើង។

`តើការទទួលបានសេចក្តីសុខសាន្តរបស់ព្រះ មានន័យយ៉ាងដូចម្តេច សម្រាប់យើង?`