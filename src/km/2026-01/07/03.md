---
title:  ចូរប្រកាន់ជំហររឹងមាំ នៅក្នុងព្រះអម្ចាស់
date:   09/02/2026
---

`តើលោកប៉ុលបានមានប្រសាសន៍យ៉ាងដូចម្តេច អំពីការក្លាយមកជាពលរដ្ឋនៃនគរស្ថានសួគ៌? សម្រាប់ចម្លើយ សូមអានគម្ពីរភីលីព ៣:២០, ២១។`

លោកប៉ុលបានពិពណ៌នាអំពីខ្មាំងសត្រូវនៃឈើឆ្កាង។ គាត់បានមានប្រសាសន៍ថា ខ្មាំងសត្រូវ ទាំងនេះ នឹង «ហិនវិនាស គេយកពោះគេទុកជាព្រះ ហើយយកសេចក្តីគួរខ្មាសរបស់គេ ទុកជាសិរីល្អ វិញ គេនឹកតែពីរបស់នៅផែនដីនេះ» (ភីលីព ៣:១៩)។ ជាការពិតណាស់ គ្រីស្ទានបានគិតអំពីរបស់ ដែលមាននៅឯនគរស្ថានសួគ៌។ នេះគឺដោយសារតែគ្រីស្ទាន ជាពលរដ្ឋនៃនគរស្ថានសួគ៌។ ចំណែក ព្រះយេស៊ូវវិញ ទ្រង់គឺជាស្ដេចរបស់យើង។ លោកប៉ុលបានមានប្រសាសន៍ថា ព្រះយេស៊ូវ «នឹងបំផ្លាស់ បំប្រែរូបកាយទាបថោករបស់យើង ឲ្យត្រឡប់ដូចជារូបអង្គឧត្តមរបស់ទ្រង់» វិញ (ភីលីព ៣:២១)។ ទម្រាំ ដល់ពេលនោះមកដល់ យើងនឹងត្រូវរងការឈឺចាប់ មានជំងឺតម្កាត់ និងជួបសេចក្តីស្លាប់។

**សូមពិនិត្យមើលខខាងក្រោមនេះ។ តើខទាំងនេះ បានបង្រៀនយើងអ្វីខ្លះ អំពីរូបកាយថ្មីដែល ព្រះយេស៊ូវ នឹងត្រូវប្រទានដល់យើងនោះ?**

`យ៉ូប ១៩:២៥-២៧`

`លូកា ២៤:៣៩`

`កូរិនថូសទី១ ១៥:៤២-៤៤`

`កូរិនថូសទី១ ១៥:៥០-៥៤`

`កូល៉ុស ៣:៤`

នៅចុងបញ្ចប់ ព្រះយេស៊ូវនឹងលុបបំបាត់សេចក្ដីស្លាប់ ពីព្រោះសេចក្តីស្លាប់ គឺជាខ្មាំងសត្រូវ ចុងក្រោយគេបង្អស់របស់យើង (កូរិនថូសទី១ ១៥:២៦)។ សេចក្តីសន្យានេះ បានផ្តល់សេចក្តីសង្ឃឹម ដល់យើង ដែលថា ព្រះយេស៊ូវទ្រង់នឹងបញ្ឈប់សេចក្ដីស្លាប់ ហើយទ្រង់ក៏នឹងប្រទានរូបកាយថ្មីដល់យើង ផងដែរ (ភីលីព ៣:២១)។

ដូច្នេះហើយ លោកប៉ុលបានយល់ឃើញថា ការដែលយើងបានក្លាយមកជាពលរដ្ឋនៃនគរ ស្ថានសួគ៌នេះ ក៏រាប់បញ្ចូលទាំងសេចក្តីសន្យា ដែលជាជីវិតអស់កល្ប និងការរស់ឡើងវិញដែរ។ ការ រស់ឡើងវិញគឺជាគ្រា ដែលព្រះយេស៊ូវនឹងប្រោសសិស្សស្មោះត្រង់របស់ព្រះអង្គ ឱ្យរស់ពីស្លាប់ឡើងវិញ នៅពេលដែលទ្រង់យាងមកវិញជាលើកទី២។ បន្ទាប់មក យើងនឹងទទួលបានជីវិតថ្មីស្រឡាង។ ប៉ុន្តែ យើងមិនអាចស្រមៃឃើញថា ជីវិតថ្មីស្រឡាងមួយនេះ មានសភាពបែបណាទេ។

`តើហេតុអ្វីបានជាសេចក្តីសន្យា ដែលជាជីវិតអស់កល្ប មានសារៈសំខាន់ខ្លាំងម៉្លេះ ដល់រឿង គ្រប់យ៉ាង ដែលយើងបានជឿ នៅក្នុងនាមជាគ្រីស្ទាននោះ? តើជីវិតបែបនេះ បានផ្តល់អ្វីខ្លះដល់យើង ដែល មានតម្លៃលើសជាងរបស់ផ្សេងទៀតនោះ?`