---
title:  រឿងខ្លី
date:   13/02/2026
---

### បានក្លាយជាអាត់វេនទីស្ទ ដែលមានទ្រព្យសម្បត្តិ

រេន (Rene) ដែលក្មេងតូច បានចូលចិត្តរឿងគ្រប់យ៉ាង អំពីព្រះវិហារសេវេនដេយអាត់វេនទីស្ទ។ នៅក្នុងស្រុកកំណើតរបស់គាត់នៅឯប្រទេសភីលីពីន មានអាត់វេនទីស្ទជាច្រើន ដែលមានទ្រព្យសម្បត្តិ។ ពួកគេមានស្រែចម្ការ និងស្តង់ដារនៃការរស់នៅល្អប្រសើរ។ ដូច្នេះហើយ រេនចង់បានជីវិតបែបនេះណាស់។

នៅថ្ងៃមួយ កុមារអាត់វេនទីស្ទជាច្រើន បានអញ្ជើញរេនឱ្យអានព្រះគម្ពីរជាមួយពួកគេ។ បន្ទាប់មក កូនប្រុសរបស់និយោជកឪពុករបស់គាត់ ដែលជាកសិករដាំស្រូវអាត់វេនទីស្ទ បានអញ្ជើញ គាត់ឱ្យចូលរួមថ្វាយបង្គំព្រះ នៅក្នុងព្រះវិហារ និងក្នុងសប្បាតហ៍ស្គូល។

រេនបានឮអំពីថ្ងៃសប្បាតហ៍ ជាលើកដំបូង ដោយសារតែប្រធានបទនេះស្តាប់ទៅ គួរឱ្យសមហេតុ សមផល។ គាត់ក៏បានកត់សម្គាល់ផងដែរថា កុមារអាត់វេនទីស្ទ មានសម្លៀកបំពាក់ល្អៗ។ ពួកគេមាន ឥរិយាបថល្អប្រសើរ។ ដូច្នេះហើយ គាត់ចង់បានដូចគេដែរ។ នៅពេលដែលគាត់មានអាយុ១២ឆ្នាំ នោះ រេនបានទទួលបុណ្យជ្រមុជ និងបានចូលជាសមាជិកនៃព្រះវិហារអាត់វេនទីស្ទ ប៉ុន្តែ គាត់មិនបានក្លាយ ទៅជាអ្នកមានទេ ហើយជីវិតរបស់គាត់ហាក់ដូចជាកាន់តែអាប់អួទៅៗ។ គ្រួសាររបស់គាត់ បានបៀតបៀន គាត់ ដោយសារតែជំនឿរបស់គាត់ ព្រមទាំងឈប់គាំទ្រការសិក្សារបស់គាត់ទៀតផង។ គាត់ត្រូវបានឪពុក ម្តាយបង្ខំឱ្យឈប់រៀន។ បន្ទាប់ពី៤ឆ្នាំក្រោយមក រេនមិនអាចទ្រាំទ្របានទៀតឡើយ។ លុះដល់អាយុ ១៦ឆ្នាំ រេនបានចាកចេញពីព្រះវិហារ ហើយបានចូលរួមជាមួយឪពុករបស់គាត់ នៅក្នុងវាលស្រូវនៃ កសិករអាត់វេនទីស្ទ។ មិនយូរប៉ុន្មាន គាត់បានផឹកស្រា ជក់បារី លេងល្បែងស៊ីសង និងបរិភោគអាហារ មិនស្អាតគ្រប់ប្រភេទ។

២ឆ្នាំបានកន្លងផុតទៅ យុវជនអាយុ១៧ឆ្នាំម្នាក់ឈ្មោះថា រ៉ូដេល (Rodel) បានគោះទ្វារ។ រ៉ូដេលបាននិយាយទៅកាន់ម្តាយរបស់រេនថា «ខ្ញុំជាបេសកជន តើខ្ញុំអាចចូលផ្ទះអ្នកមីងបានទេ?»។ ម្តាយរបស់រេនបានសួរថា «អ្នកជាបេសកជនមកពីណាដែរ?»។ គាត់បានឆ្លើយថា «ខ្ញុំជាបេសកជនមកពីចលនានៃបេសកជន១០០០នាក់»។ ម្តាយរបស់រេនបានសួរទៀតថា «តើអ្វីទៅ ជាចលនានៃបេសកជន ១០០០នាក់នោះ?»។ លោករ៉ូដេលបានតបទៅវិញថា «ខ្ញុំជាបេសកជនសេវេនដេយអាត់វេនទីស្ទ»។ ម្តាយរបស់រេនបានលាន់មាត់ថា «អូ! កូនប្រុសរបស់ខ្ញុំជាអាត់វេនទីស្ទ ប៉ុន្តែ គាត់បានឈប់ជឿហើយ»។ លោករ៉ូដលបានសួរថា «រេននៅទីណា?”។ ម្តាយរបស់រេនបានឆ្លើយថា «គាត់កំពុងតែដេក»។

ក្នុងនាមជាកសិករ រេនបានហត់នឿយខ្លាំង ដោយសារតែគាត់ត្រូវប្រើកម្លាំងច្រើន។ ម្តាយរបស់ រេន បាននាំរ៉ូដេលទៅរកគាត់។ រេនបាននិយាយថា «ពួកម៉ាក ហេតុអ្វីបានជាឯងឈប់ធ្វើជាសមាជិកនៃ ព្រះវិហារអាត់វេនទីស្ទ?»។ លោករេនមានការភ្ញាក់ផ្អើលជាខ្លាំង ប៉ុន្តែ គាត់បានប្រាប់មិត្តភក្តិគាត់ថា គាត់ មិនត្រឡប់ទៅព្រះវិហារវិញទេ។ រេនបាននិយាយថា «គ្រួសាររបស់ខ្ញុំបានរើសអើងខ្ញុំ ដោយសារតែខ្ញុំ ជាអាត់វេនទីស្ទ»។ លោករ៉ូដេលបានសួរថា «តើឯងអាចទៅព្រះវិហារអាត់វេនទីស្ទ ជាមួយនឹងខ្ញុំបានដែរ ឬទេ?»។ រេនបានឆ្លើយថា «ខ្ញុំគិតថា ខ្ញុំមិនអាចទៅបានទេ»។

លោករ៉ូដេលបានចាកចេញពីផ្ទះគាត់។ ប៉ុន្តែ មួយឆ្នាំកន្លះក្រោយមក នៅពេលដែលរេនមាន អាយុ២០ឆ្នាំ នោះរ៉ូដេលបានត្រឡប់មកវិញម្តងទៀត។ រ៉ូដេលបាននិយាយថា «ពួកម៉ាក តោះទៅនេសាទ ជាមួយនឹងខ្ញុំ»។ រ៉ូដេលមិនបានព្យាយាមបញ្ចុះបញ្ចូលរេន ឱ្យទៅព្រះវិហារនោះទេ។ គាត់គ្រាន់តែធ្វើជា មិត្តភក្តិជាមួយរេនប៉ុណ្ណោះ។ ពួកគេបានទៅនេសាទជាមួយគ្នា។ មួយរយៈក្រោយមក រេនបានត្រឡប់ មកកាន់ព្រះវិហារវិញ ជារៀងរាល់ថ្ងៃសប្បាតហ៍។ ព្រះយេស៊ូវដែលជាតួអង្គចម្បង និងសំខាន់បំផុត នៅក្នុងរឿងគ្រប់យ៉ាង