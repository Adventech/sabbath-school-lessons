---
title:  ការសិក្សាបន្ថែម៖
date:   13/02/2026
---

«ព្រះបានជ្រាបរឿងគ្រប់យ៉ាង ដែលយើងត្រូវការ។ ព្រះអង្គបានប្រទានរបស់ទាំងនេះ ដល់យើង។ ព្រះអង្គមានជម្រុក ដែលមានពេញទៅដោយភោគសម្បត្តិ។ ព្រះអង្គបានប្រទានដល់យើង នូវការផ្គត់ផ្គង់ទាំងអស់ដែលយើងត្រូវការ ដែលមានប្រភពចេញមកពីជង្រុករបស់ព្រះអង្គ។ បើដូច្នេះមែន តើយើងមិនគួរជឿទុកចិត្តទ្រង់ ជាងនេះទេឬអី? ជាការពិតណាស់ ព្រះទ្រង់បានតាំងសេចក្តីសន្យាដ៏វិសេស ជាមួយនឹងកូនៗរបស់ព្រះអង្គ។ បើសិនជាយើងគោរពតាមទ្រង់ ព្រះអង្គនឹងបំពេញសេចក្តីសន្យាទាំងនេះ ដល់យើង។ ព្រះអាចនឹងដកហូតរាល់បញ្ហា ដែលយើងមាន។ ព្រះអង្គក៏អាចនឹងដោះស្រាយបញ្ហាទាំងអស់ ដែរ។ ព្រះអង្គអាចនឹងធ្វើឱ្យមនុស្សខ្សោយ ក្លាយមកជាមនុស្សខ្លាំង។ ព្រះអង្គអាចនឹងដកហូតការភ័យខ្លាច ទាំងអស់របស់យើង។ ហើយទ្រង់ក៏អាចនឹងជួយឱ្យយើង ធ្វើរឿងល្អណាមួយដែរ។

«ដូច្នេះហើយ យើងមិនត្រូវសម្លឹងមើលខ្លួនយើងនោះទេ ពីព្រោះនៅពេលដែលយើងកាន់តែគិត អំពីកំហុសរបស់យើង នោះយើងនឹងកាន់តែខ្សោយំឡើងៗ។ បន្ទាប់មក យើងនឹងគ្មានកម្លាំង នៅក្នុងការ ដោះស្រាយបញ្ហារបស់យើងនោះទេ»។ ដកស្រង់ពី Ellen G. White, That I May Know Him, page 224, adapted។

**សំណួរពិភាក្សា**

`សូមគិតអំពីគ្រា ដែលព្រះបានឆ្លើយតបនឹងការអធិស្ឋានរបស់អ្នករាល់គ្នា។ តើបទពិសោធន៍ទាំងនេះ បានបង្រៀន លោកអ្នកយ៉ាងដូចម្តេច អំពីសេចក្តីសុខសាន្តរបស់ព្រះ ហើយនិងការអធិស្ឋាន ដែលលោកអ្នក កំពុងតែរង់ចាំឱ្យព្រះឆ្លើយតបនោះ? តើលោកអ្នកអាចដឹងអំពីសេចក្តីសុខសាន្ត ដែលព្រះបានសន្យានៅក្នុង ចិត្តរបស់លោកអ្នកដោយរបៀបណា ខណៈពេលដែលលោកអ្នក កំពុងតែរង់ចាំនោះ?`

`សូមអានគម្ពីរភីលីព ៤:៨ ដែលស្តីអំពីការគិតនូវគោលគំនិតល្អៗ។ តើមានការល្អៗអ្វីខ្លះ ដែលលោកអ្នក បានចំណាយពេលគិតគូរនោះ? តើការទាំងនេះ បានធ្វើឱ្យជំនឿរបស់យើងរឹងមាំឡើងដោយរបៀបណា? តើរឿងទាំងនេះ បានធ្វើឱ្យទំនាក់ទំនងរបស់លោកអ្នកជាមួយនឹងព្រះ រឹងមាំឡើងយ៉ាងដូចម្តេចដែរ?`

`សូមអានគម្ពីរសម្រង់មតិរបស់អ្នកស្រីអេឡែន ជីវ៉ៃត៍ម្តងទៀត។ សូមគិតអំពីប្រយោគ ដែលបានសរសេរ ថា៖ «នៅពេលដែលយើងកាន់តែគិតអំពីកំហុសរបស់យើង នោះយើងនឹងកាន់តែខ្សោយឡើងៗ។ បន្ទាប់មក យើងនឹងគ្មានកម្លាំង នៅក្នុងការដោះស្រាយបញ្ហារបស់យើងនោះទេ»។ បើដូច្នេះមែន តើអ្វីទៅ ដែលជាអាថ៌កំបាំងនៅក្នុងការដោះស្រាយកំហុសរបស់យើងនោះ?`