---
title:  រឿងខ្លី
date:   27/02/2026
---

### បានផ្លាស់ប្តូរថ្ងៃធ្វើការ ទៅជាចុងសប្តាហ៍វិញ

បន្ទាប់ពីលោករេន បានបាត់បង់ការងារ២កន្លែង នៅក្នុងប្រទេសភីលីពីន ដោយសារតែជំនឿ សេវេនដេយអាត់វេនទីស្ទរបស់គាត់ នោះលោករេនបានអធិស្ឋានទូលទៅព្រះម្តងទៀត។ គាត់បាននិយាយ ថា «ឱព្រះអម្ចាស់អើយ ការដែលទូលបង្គំក្លាយមកអាត់វេនទីស្ទនេះ មើលទៅ តែងធ្វើឱ្យទូលបង្គំបាត់បង់ ការងារប៉ុណ្ណោះ។ ទូលបង្គំមិនអាចរកការងារ ដែលមិនតម្រូវឱ្យទូលបង្គំធ្វើការនៅថ្ងៃសប្បាតហ៍នោះទេ។ ដូច្នេះហើយ តើទូលបង្គំអាចផ្គត់ផ្គង់ជីវិតយ៉ាងដូចម្តេចទៅបាន?»។

ដោយមានសញ្ញាបត្រសាកលវិទ្យាល័យ លោករេនបានទទួលយកការងារសាងសង់ នៅក្នុង លេណដ្ឋាន។ ប៉ុន្តែ គាត់ទទួលបានប្រាក់ខែមិនគ្រប់គ្រាន់ នៅក្នុងការចិញ្ចឹមគ្រួសាររបស់គាត់ ដែលកំពុងតែ លូតលាស់ទេ។ ឥឡូវនេះ លោករេនបានក្លាយជាឪពុកនៃកូនពីរនាក់។ ដូច្នេះហើយ លោករេនបានអធិស្ឋាន ម្តងទៀតថា «ឱ ព្រះអម្ចាស់អើយ តើព្រះអង្គអាចជួយឱ្យទូលបង្គំរកបានការងារ ដែលនឹងចិញ្ចឹមគ្រួសារ របស់ទូលបង្គំបានទេ?»។ បន្ទាប់មក លោករេនបានឃើញការផ្សាយពាណិជ្ជកម្មមួយ អំពីការងារគណនេយ្យ នៅក្នុងតំបន់មជ្ឈិមបូព៌ា។ ដូច្នេះហើយ គាត់នឹងត្រូវចាកចេញពីគ្រួសាររបស់គាត់ នៅក្នុងប្រទេសភីលីពីន។ គាត់បាន ដាក់ពាក្យសំុំធ្វើការងារនោះ បន្ទាប់មក ក្រុមហ៊ុនក៏បានជួលគាត់ បន្ទាប់ពីគាត់បានសម្ភាសន៍រួច។ ការងារលើកនេះ ក៏មានភាពលំបាកដែរ។

នៅពេលទៅដល់កន្លែងនោះ លោករេនបានដឹងថា ថ្ងៃចុងសប្តាហ៍ គឺជាថ្ងៃព្រហស្បតិ៍ និងថ្ងៃ សុក្រវិញ។ មានន័យថា ក្រុមហ៊ុនបានទាមទារឱ្យបុគ្គលិកទាំងអស់ ធ្វើការនៅថ្ងៃសៅរ៍ និងថ្ងៃអាទិត្យ។ ជាការពិតណាស់ ខណៈពេលលោករេនត្រូវតែទៅការិយាល័យនៅថ្ងៃសៅរ៍ នោះគាត់ក៏មិនចាំបាច់ធ្វើការ ដែរ។ ពោលគឺគាត់បានអានព្រះគម្ពីរ និងសំណេររបស់អ្នកស្រីអេឡែន ជីវ៉ៃត៍។ ម្ចាស់ក្រុមហ៊ុនរបស់គាត់ មកពិនិត្យការងារតែយប់ថ្ងៃសៅរ៍ប៉ុណ្ណោះ។ ដូច្នេះហើយ លោករេន មិនបានធ្វើការក្នុងពេលថ្ងៃសៅរ៍ទេ។ ប៉ុន្តែ គាត់នៅតែមានអារម្មណ៍មិនល្អគ្រប់គ្រាន់ ដោយសារតែគាត់នៅតែធ្វើការនៅថ្ងៃសប្បាតហ៍។ គាត់ បានយល់ឃើញថា បើទោះបីជាគាត់កំពុងសម្របសម្រួលជំនឿរបស់គាត់ក៏ដោយ ក៏គាត់នៅតែចង់ទៅ ព្រះវិហារនៅថ្ងៃសប្បាតហ៍។ គាត់បានអធិស្ឋានថា «ឱព្រះអម្ចាស់អើយ បើសិនជាទ្រង់ប្រទានឱកាស ដល់ទូលបង្គំទៅព្រះវិហារនៅថ្ងៃសៅរ៍ពិតមែន នោះទូលបង្គំនឹងរក្សាថ្ងៃសប្បាតហ៍ឱ្យបរិសុទ្ធ អស់មួយ ជីវិត»។

លោករេនបានអធិស្ឋានបែបនេះ អស់រយៈពេល២ឆ្នាំ។ បន្ទាប់មក គាត់បាននិយាយជាមួយនឹងម្ចាស់ក្រុមហ៊ុនរបស់គាត់។ លោករេនបាននិយាយថា «សូមមេអនុញ្ញាតឱ្យខ្ញុំបានឈប់សម្រាកនៅថ្ងៃសៅរ៍ ដែលជាថ្ងៃសប្បាតហ៍នោះផង»។ ម្ចាស់ក្រុមហ៊ុនបានឆ្លើយថា «ទេ យើងមិនអាចឱ្យឯងឈប់ បានឡើយ។ ប៉ុន្តែ ម្ចាស់ក្រុមហ៊ុនបានអនុញ្ញាតនៅក្នុងករណីលើកលែង ដោយនិយាយថា «ប្រសិនបើ ស្តេចរបស់ខ្ញុំ បានប្រកាសឱ្យយកថ្ងៃសុក្រ និងថ្ងៃសៅរ៍ មកធ្វើជាថ្ងៃចុងសប្តាហ៍ នោះឯងអាចនឹងមាន ឈប់សម្រាក»។ លោករេនបានអធិស្ឋានថា «ឱព្រះអម្ចាស់អើយ ទ្រង់បានជ្រាបពីអ្វី ដែលមេរបស់ទូលបង្គំ បាននិយាយអម្បាញ់មិញរួចមកហើយ។ តើទ្រង់អាចជួយទូលបង្គំបានទេ?»។

ក្រោយមកទៀត ម្ចាស់ក្រុមហ៊ុនរបស់លោករេន បានចេញទៅប្រទេសអឺរ៉ុប នៅពេលដែល ស្តេចបានចុះហត្ថលេខាលើច្បាប់ ដែលថា ចុងសប្តាហ៍របស់ប្រទេសយើង នឹងត្រូវបានផ្លាស់ប្តូរទៅកាន់ ថ្ងៃសុក្រ និងថ្ងៃសៅរ៍វិញ។ លោករេនដែលបានជាប់អធិស្ឋាន មិនបានឮព័ត៌មាននេះទេ ដូច្នេះហើយ បានជាគាត់ធ្វើការនៅការិយាល័យ នៅម៉ោង៩ព្រឹកនៃថ្ងៃសៅរ៍តាមធម្មតា។ បន្ទាប់ពីបានអង្គុយចុះស្រួលបួល ហើយ នោះគាត់បានពិនិត្យមើលអ៊ីមែលរបស់គាត់ ដើម្បីឱ្យដឹងពីសារសំខាន់ៗនៅក្នុងអ៊ីមែលនោះ។ នៅពេលនោះឯង គឺជាពេលដែលគាត់បានឃើញសារពីម្ចាស់ក្រុមហ៊ុនរបស់គាត់។ គាត់បានអានថា «រេន ខ្ញុំបានទទួលព័ត៌មានពីស្តេចរបស់ខ្ញុំហើយ។ ខ្ញុំក៏បានចាំអំពីការសន្យា ដែលខ្ញុំចរចានឹងឯងផងដែរថា ឱ្យឯង មានសិទ្ធឈប់សម្រាក ប្រសិនបើស្តេចរបស់ខ្ញុំប្រកាសថា ថ្ងៃសុក្រ និងថ្ងៃសៅរ៍ ជាថ្ងៃ ចុងសប្តាហ៍»។ លោករេនបានបិទការិយាល័យរបស់គាត់ រួចធ្វើដំណើរទៅថ្វាយបង្គំ បាត់ទៅ។ គាត់សប្បាយចិត្តណាស់ រហូតដល់ស្រក់ទឹកភ្នែក។