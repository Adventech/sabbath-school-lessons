---
title:  ផែនការដ៏នៅអស់កល្បរបស់ព្រះ
date:   24/02/2026
---

`សូមអានគម្ពីរកូល៉ុស ១:២៤, ២៥។ តើលោកប៉ុលបានមានប្រសាសន៍យ៉ាងដូចម្តេច អំពីការ ឈឺចាប់ដែលគាត់បានរងទុក្ខ ដើម្បីព្រះយេស៊ូវនោះ?`

លោកប៉ុលបានសរសេរសំបុត្ររបស់គាត់ ទៅកាន់ក្រុមជំនុំកូល៉ុស ខណៈពេលដែលគាត់ស្ថិត នៅក្នុងទីឃុំឃាំងនៃប្រទេសរ៉ូម។ ជាការពិតណាស់ លោកប៉ុលបានរងទុក្ខ នៅពេលដែលគាត់ជាប់ឃុំឃាំង។ នៅក្នុងនាមជាអ្នកទោស លោកប៉ុលមិនអាចធ្វើដំណើរពីកន្លែងមួយ ទៅកន្លែងមួយ ដើម្បីនឹងអធិប្បាយ ដូច ដែលគាត់បានធ្វើកាលពីមុនមកនោះទេ (កិច្ចការ ២០:២០)។ ហេតុផលនេះ ប្រហែលជាបានធ្វើឱ្យលោកប៉ុល កាន់តែរងទុក្ខខ្លាំង ជាងការដែលគាត់ជាប់ឃុំឃាំងទៅទៀត។ ព្រះយេស៊ូវបានដាស់តឿនសិស្សរបស់ព្រះអង្គ ថា ពួកគេចាំបាច់ត្រូវតែរងទុក្ខ ដោយសារជំនឿរបស់ពួកគេ (ម៉ាថាយ ២៤:៩; យ៉ូហាន ១៦:៣៣)។ ប៉ុន្តែ ព្រះពរនៅឯនគរស្ថានសួគ៌ ដែលព្រះបានសន្យាថា ទ្រង់នឹងប្រទានដល់យើង ដើម្បីឱ្យយើងបាន «រាប់ អស់ទាំងសេចក្តីទុក្ខលំបាកនៅជាន់នេះ ថាជាសេចក្តីមិនគួរប្រៀបផ្ទឹមនឹងសិរីល្អ ដែលនឹងបើកសំដែង មកឲ្យយើងរាល់គ្នាឃើញនោះ» វិញ (រ៉ូម ៨:១៨)។ ដូច្នេះហើយ លោកប៉ុលបង្ហាញអំណរទៅកាន់ក្រុម ជំនុំកូល៉ុស អំពីការរងទុក្ខរបស់គាត់។ លោកប៉ុលបានទទួលយកបញ្ហារបស់គាត់ដោយអំណរ ពីព្រោះគាត់បានដឹងថា ពួកគេនឹងបានជាទីបញ្ចេញពរដល់ក្រុមជំនុំ (កូឡុស ១:២៤)។

លោកប៉ុលអាចនឹងនៅក្នុងទីឃុំឃាំងមែនពិត «ប៉ុន្តែ ព្រះបន្ទូលមិនបានជាប់ចំណងទ្វេ» (ធីម៉ូថេ ទី២ ២:៩)។ ខណៈពេលដែលលោកប៉ុលជាប់នៅក្នុងទីឃុំឃាំង គាត់បានសរសេរសំបុត្រទៅកាន់ក្រុមជំនុំ ភីលីព ក្រុមជំនុំអេភេសូរ និងក្រុមជំនុំភីលលេម៉ូន។ នៅពេលដែលលោកប៉ុលចេញពីទីឃុំឃាំង នោះគាត់បាន សរសេរគម្ពីរធីម៉ូថេ និងគម្ពីរទីតុស។ បន្ទាប់មក នៅពេលដែលគាត់ជាប់នៅក្នុងទីឃុំឃាំងនៃសាសន៍រ៉ូម ម្តងទៀត នោះគាត់បានសរសេរគម្ពីរធីម៉ូថេ។ និយាយរួម ពេលវេលាដែលលោកប៉ុលបានចំណាយនៅក្នុងទីឃុំឃាំង គឺជាព្រះពរដល់ក្រុមជំនុំនៅក្នុងសម័យជាប់ឃុំឃាំង និងនៅក្នុងពេលឥឡូវនេះ។ នៅក្នុងអំឡុង នៃការជាប់ឃុំឃាំង លោកប៉ុលបានសរសេរព្រះគម្ពីរមួយផ្នែកធំ។ យើងបានគិតថា គាត់ក៏បានសរសេរគម្ពីរហេព្រើរ នៅក្នុងសម័យនោះដែរ។

ផែនការដ៏នៅអស់កល្បជានិច្ច ដែលព្រះបានរៀបចំ ដើម្បីសង្គ្រោះយើង ក៏បានរាប់បញ្ចូល នូវបទពិសោធន៍ និងរឿងផ្សេងៗទៀតរបស់លោកប៉ុលផងដែរ។ កិច្ចការដែលលោកប៉ុលបានធ្វើដើម្បីព្រះ ហើយនិងកិច្ចការដែលសិស្សរបស់ព្រះយេស៊ូវបានធ្វើ សុទ្ធតែជាផ្នែកនៃផែនការរបស់ព្រះ រួមទាំងកិច្ចការនៃពួកហោរារបស់ព្រះ នៅក្នុងសម័យគម្ពីរសញ្ញាចាស់ ក៏ដូចជាកិច្ចការដែលលោកម៉ូសេបានធ្វើ នោះដែរ (កូល៉ុស ១:២៥)។

ថ្ងៃស្អែក យើងនឹងក្រឡេកមើលបន្ថែមទៀត អំពីផែនការរបស់ព្រះ។ ប៉ុន្តែ នៅក្នុងពេលនេះ យើងគួរតែយល់ថា លោកប៉ុលបានដឹងថា កិច្ចការរបស់គាត់ គឺជាផ្នែកតូចមួយនៅក្នុងផែនការ ដែល ធំជាងនេះ។ ព្រះបានចាប់ផ្ដើមផែនការនេះ មុនពេលដែលទ្រង់បង្កើតផែនដី និងផ្ទៃមេឃនេះទៅទៀត (ម៉ាថាយ ១៣:៣៥; អេភេសូរ ១:៤)។

`សូមគិតអំពីជីវិតរបស់លោកអ្នក។ តើការសម្រេចចិត្ត (ទាំងតូច ទាំងធំ) ដែលលោកអ្នកបាន កំណត់ឡើងនោះ មានលក្ខណៈស្របទៅនឹងផែនការសង្គ្រោះធំជាងនេះ ដែលព្រះបានរៀបចំសម្រាប់ លោកអ្នកយ៉ាងដូចម្តេច? តើយើងអាចដឹងបានដោយរបៀបណាថា ការសម្រេចចិត្តដែលយើង បានប្ដេជ្ញា នោះ ជា «រឿងតូចតាច»? តើការសម្រេចចិត្តដ៏តូចតាចនេះ អាចក្លាយមកជាការសម្រេចចិត្តធំដុំ ដែលយើងនឹងបានយល់នៅពេលក្រោយមកទៀតនោះដោយរបៀបណា?`