---
title:  ព្រះទ្រង់បានទទួលយកយើង និងបានប្រទានសេចក្តីសង្ឃឹម ដល់យើង
date:   21/02/2026
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

កូឡុស ១:២១, ២២; កូឡុស ១:២៣; កូឡុស ១:២៤, ២៥; កូឡុស ១:២៦, ២៧។

> <p>ខចងចាំ៖</p>
> «ដ្បិតឯព្រះអង្គ ដែលមិនបានស្គាល់បាបសោះ នោះព្រះទ្រង់បានធ្វើឲ្យត្រឡប់ជាតួបាប ជំនួសយើងរាល់គ្នាវិញ ដើម្បីឲ្យយើងរាល់គ្នាបានត្រឡប់ទៅជាសេចក្តីសុចរិតរបស់ព្រះ ដោយនូវ ព្រះអង្គនោះឯង» (កូរិនថូសទី២ ៥:២១)។

យើងបានឃើញកាលពីសប្ដាហ៍មុនរួចមកហើយថា លោកប៉ុលបានពិពណ៌នាអំពីរបៀប ដែល ព្រះទ្រង់បានទទួលយកយើង (កូឡុស ១:២០)។ ព្រះទ្រង់បានទទួលយកយើង ដោយសារតែរឿង គ្រប់យ៉ាង ដែលព្រះយេស៊ូវបានធ្វើជំនួសយើង (សូមអានមេរៀនទី៨ ការសិក្សានៅថៃ្ងព្រហស្បតិ៍)។ សប្ដាហ៍នេះ យើងនឹងសិក្សានូវមេរៀនផ្សេងទៀត ដែលលោកប៉ុលបានពិពណ៌នាអំពីប្រធានបទនេះ នៅក្នុងសំបុត្រដែលគាត់បានផ្ញើទៅកាន់ក្រុមជំនុំភីលីព។

ការសុគតរបស់ព្រះយេស៊ូវនៅលើឈើឆ្កាង បានជួយឱ្យព្រះទទួលយកយើងជាថ្មីម្តងទៀត។ ជាការពិតណាស់ អំពើបាបបានបំបែកយើងចេញពីព្រះ។ ប៉ុន្តែ ឥឡូវនេះ ព្រះទ្រង់បានទទួលយកយើង នៅពេលដែលយើងជឿទៅលើព្រះរាជបុត្រារបស់ព្រះអង្គ។

ខចងចាំរបស់យើង សម្រាប់សប្ដាហ៍នេះ គឺជាគម្ពីរកូរិនថូសទី២ ៥:២១។ ខនេះក៏បានបង្រៀន យើងអំពីសេចក្តីពិត ដែលថា ព្រះទ្រង់បានទទួលយកយើង ដោយសារតែព្រះយេស៊ូវបានសុគតជំនួស អំពើបាបរបស់យើងផងដែរ។ ឈើឆ្កាងគឺជារូបស័ព្ទដ៏មានអំណាចបំផុត តំណាងឱ្យសេចក្ដីស្រឡាញ់ របស់ព្រះ។ ឈើឆ្កាងបានបង្ហាញយើងថា សេចក្ដីស្រឡាញ់របស់ព្រះ បានផ្លាស់ប្តូរជីវិតរបស់មនុស្សលោក នៅពេលដែលពួកគេឮដំណឹងល្អ និងបានទទួលយកព្រះយេស៊ូវ។ ព្រះយេស៊ូវបានប្រទានដល់យើង នូវក្តីសង្ឃឹម ដែលជាជីវិតអស់កល្បជានិច្ច។

លោកប៉ុលក៏បានពិពណ៌នាអំពី «សេចក្ដីអាថ៌កំបាំងដែលលាក់ទុក តាំងពីអស់កល្បរៀង រាល់តែដំណតមក» ផងដែរ (កូឡុស ១:២៦)។ តើអាថ៌កំបាំងនេះ គឺជាអ្វី? តើអាថ៌កំបាំងនេះ បាន រួមបញ្ចូលអ្វីខ្លះទៀត? តើ «អាថ៌កំបាំង» នេះ មានទំនាក់ទំនង ជាមួយនឹងដំណឹងល្អអំពីព្រះយេស៊ូវ ដែរឬទេ? សប្តាហ៍នេះ យើងនឹងសិក្សាចម្លើយ ដែលឆ្លើយតបទៅនឹងសំណួរទាំងនេះ។