---
title:  អាថ៌កំបាំងរបស់ព្រះ
date:   25/02/2026
---

`សូមអានគម្ពីរកូឡុស ១:២៦, ២៧។ នៅក្នុងខទាំងនេះ លោកប៉ុលបានមានប្រសាសន៍អំពី អាថ៌កំបាំងរបស់ព្រះ។ តើអាថ៌កំបាំងរបស់ព្រះ គឺជាអ្វី?`

លោកប៉ុលក៏បានពិពណ៌នាអំពី «អាថ៌កំបាំងរបស់ព្រះ» នៅត្រង់កនែ្លងពាក្យផ្សេងទៀត នៃគម្ពីរ កូរិនថូសទី១ ២:៧ យ៉ាងដូច្នេះថា៖ «ព្រះបានគិតគូរ តាំងពីមុនអស់ទាំងកល្ប សំរាប់ជាសិរីល្អដល់យើង រាល់គ្នា» ផងដែរ ។ ផែនការដែលព្រះបានរៀបចំ ដើម្បីសង្គ្រោះយើងនេះឯង គឺជាអាថ៌កំបាំងរបស់ទ្រង់។ លោកពេត្រុសក៏បានពិពណ៌នាអំពីសេចក្ដីពិតទាំងនេះថា៖ «ពួកទេវតាក៏ចូលចិត្តចង់ពិនិត្យមើលសេចក្តី ទាំងនោះដែរ» (ពេត្រុសទី១ ១:១២)។ សារដែលលោកប៉ុលបានចែកចាយនេះ គឺជា «ដំណឹងល្អ . . . . ត្រូវនឹងសេចក្ដីបើកសំដែង អំពីការអាថ៌កំបាំង ដែលបានលាក់ទុកនៅអស់ទាំងកល្បរៀងមក» (រ៉ូម ១៦:២៥)។ ប៉ុន្តែ ព្រះយេស៊ូវបានជួយឱ្យយើងយល់ពីអាថ៌កំបាំងនេះ (កូរិនថូសទី២ ៣:១៤)។

**សូមអានអំពីអាថ៌កំបាំងរបស់ព្រះ នៅក្នុងខខាងក្រោមនេះ។ តើខទាំងនេះបានជួយឱ្យយើង យល់យ៉ាងដូចម្តេច អំពីផែនការ ដែលព្រះបានរៀបចំ ដើម្បីសង្គ្រោះយើងនោះ?**

`អេភេសូរ ១:៧-១០`

`អេភេសូរ ៣:៣-៦`

នៅទីបំផុត ព្រះយេស៊ូវនឹងបង្រួបបង្រួមរបស់គ្រប់យ៉ាង ដែលនៅនគរស្ថានសួគ៌ និងនៅលើ ផែនដីនេះ។ បន្ទាប់មក របស់គ្រប់យ៉ាងនឹងបានពេញលេញ តាមរយៈទ្រង់។ ព្រះយេស៊ូវបានអធិស្ឋានសម្រាប់សេចក្ដីសញ្ញានេះ នៅក្នុងបទគម្ពីរយ៉ូហាន ជំពូក១៧។ ប៉ុន្តែ គ្មានអ្នកណាម្នាក់យល់ថា ព្រះទ្រង់បានធ្វើឱ្យសេចក្តីសញ្ញានេះកើតឡើង រហូតដល់ព្រះយេស៊ូវសុគតនោះទេ។

តើហេតុអ្វីបានជាព្រះស្រឡាញ់យើងខ្លាំងម្ល៉េះ រហូតដល់ទ្រង់ប្រទានព្រះយេស៊ូវដល់យើង? នៅពេលដែលយើងឡើងទៅកាន់នគរស្ថានសួគ៌ នោះយើងនឹងបានសិក្សាអំពីផែនការ ដែលព្រះបានរៀបចំ ដើម្បីសង្គ្រោះយើង។ ការសិក្សារបស់យើង នឹងបន្តជារៀងរហូត។ ប៉ុន្តែ រហូតដល់ពេលមកដល់ យើងបានដឹងថា ព្រះយេស៊ូវ «បានសុគតជំនួសមនុស្សទាំងអស់យ៉ាងនោះ គឺដើម្បីឲ្យពួកអ្នកដែលរស់នៅ មិនរស់ សម្រាប់តែខ្លួនឯងទៀត គឺរស់សម្រាប់ព្រះអង្គ ដែលសុគតជំនួសគេ ហើយបានរស់ឡើងនោះវិញ» (កូរិនថូស ទី២ ៥:១៥)។ អ្នកណាដែលបានជឿទៅលើព្រះយេស៊ូវ ពួកគេនឹងចែកចាយនូវអ្វី ដែលព្រះបានសន្យា នឹងយើង។ អ្នកណាដែលបានជឿលើព្រះយេស៊ូវ អ្នកទាំងនោះនឹងចែករំលែកនូវរឿង ដែលព្រះបានសន្យានឹងពួកគេ។ ព្រះនឹងការពារសេចក្ដីសន្យាដែលថា ព្រះអង្គនឹងប្រទានព្រះយេស៊ូវ ដល់សាសន៍យូដានិង សាសន៍ដទៃ។ ព្រះនឹងបង្រួបបង្រួមពួកគេ ឱ្យបានក្លាយជាក្រុមជំនុំ ដែលមានរូបកាយតែមួយ។

លោកប៉ុលបានមានប្រសាសន៍ថា «ព្រះគ្រីស្ទទ្រង់សណ្ឋិតនៅក្នុងអ្នករាល់គ្នា» (កូឡុស ១:២៧)។ តើការនេះ អាចកើតឡើងដោយរបៀបណា? ចម្លើយគឺនៅពេលដែលយើងមានជំនឿ នោះមានន័យថា ព្រះយេស៊ូវបានសណ្ឋិតនៅក្នុងចិត្តយើងហើយ។