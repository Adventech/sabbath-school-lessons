---
title:  បើសិនជាអ្នករាល់គ្នាមានជំនឿជាប់លាប់ . . . .
date:   23/02/2026
---

`សូមអានគម្ពីរកូឡុស ១:២៣។ តើនៅក្នុងខទាំងនេះ លោកប៉ុលបានសរសេរពាក្យកម្សាន្តចិត្ត យ៉ាងដូចម្តេច ទៅកាន់ក្រុមជំនុំកូឡុស? តើពាក្យទាំងនេះបានផ្ដល់ក្តីសង្ឃឹម ដល់អ្នកអានសំបុត្ររបស់គាត់ ដោយរបៀបណា? (ម៉្យាងទៀត សូមអានគម្ពីរកូឡុស ២:៥ និងអេភេសូរ ៣:១៧ ផងដែរ)។`

លោកប៉ុលបានលើកទឹកចិត្តក្រុមជំនុំកូឡុស ឱ្យជឿបន្តទៀត។ លោកប៉ុលក៏បានមើលឃើញ ភ័ស្តុតាង បញ្ជាក់អំពីជំនឿរបស់ពួកគេដែរ (កូឡុស ២:៥)។ ទន្ទឹមគ្នានេះ ជំនឿរបស់ពួកគេ ក៏បានពឹងផ្អែក ទៅលើការដែលពួកគេនៅតែបន្តជឿនោះដែរ។ ជំនឿរបស់ពួកគេ ត្រូវតែរឹងមាំ និងលូតលាស់ឡើងបន្ត ទៅទៀត។

ពាក្យថា «នៅជាប់លាប់» នៅក្នុងគម្ពីរកូឡុស ១:២៣ មិនមែនសំដៅទៅលើការចុះចាញ់នោះទេ។ ព្រះគម្ពីរបានប្រើពាក្យដដែលនេះ ដើម្បីពិពណ៌នាអំពីអ្នកដឹកនាំខាងឯវិញ្ញាណ ដែលបាននាំស្ត្រីផិតក្បត់ និងបានបំពានបញ្ញត្តិទី៧។ អ្នកដឹកនាំនៃសាសន៍យូដា បានទទូចសូមឱ្យព្រះយេស៊ូវឆ្លើយតបថា តើពួកគេ គួរតែធ្វើយ៉ាងណាចំពោះនាង (យ៉ូហាន ៨:៧)។ ព្រះគម្ពីរក៏បានប្រើពាក្យ «នៅជាប់លាប់» នេះ ដើម្បីពិណ៌នាអំពីលោកពេត្រុស បន្ទាប់ពីគាត់បានគេចផុតពីទីឃុំឃាំងនោះដែរ។ លោកពេត្រុសនៅតែបន្ត គោះទ្វារផ្ទះ បន្ទាប់ពីនាងរ៉ូដាបានចាក់សោទ្វារ។ នាងរ៉ូដាបានរត់ទៅក្នុងបន្ទប់ ដើម្បីប្រាប់មនុស្សគ្រប់គ្នាថា លោកពេត្រុសកំពុងតែរង់ចាំនៅត្រង់មាត់ទ្វារ (កិច្ចការ ១២:១៦)។ លោកប៉ុលក៏បានប្រើពាក្យ «នៅជាប់លាប់» នេះ ដើម្បីលើកទឹកចិត្តលោកធីម៉ូថេ ឱ្យជឿទៅលើសេចក្តីពិតនៃព្រះគម្ពីរ (ធីម៉ូថេទី១ ៤:១៦)។ នៅក្នុងគម្ពីរកូឡុស ១:២៣ លោកប៉ុលក៏បានលើកទឹកចិត្ត ឱ្យអ្នកអានសំបុត្ររបស់គាត់ ប្រកាន់ជំនឿ និងការជឿទុកចិត្ត ព្រះ ឱ្យបានខ្ជាប់ខ្ជួន។

នៅសប្ដាហ៍បន្ទាប់ទៀត យើងនឹងបានឃើញថា លោកប៉ុលមិនចង់ឱ្យក្រុមជំនុំកូឡុស ទទួលយក គោលគំនិតខុសឆ្គងអំពីដំណឹងល្អនោះទេ។ (សូមអានគម្ពីរកូឡុស ២:៤, ២០-២២)។ លោកប៉ុលចង់ឱ្យ ក្រុមជំនុំកូឡុសរឹងមាំឡើង ខាងឯសេចក្ដីជំនឿ និងសេចក្តីស្រឡាញ់ ដែលពួកគេមានចំពោះព្រះគម្ពីរ ដែលជាព្រះបន្ទូលរបស់ព្រះ (សូមអានគម្ពីរម៉ាថាយ ៧:២៥; អេភេសូរ ២:២០ និងអេភេសូរ ៣:១៧)។

លោកប៉ុលមានបំណងចង់ឱ្យក្រុមជំនុំកូឡុស បានដូចជាជញ្ជាំង ឬអគារ ដែលមិនអាចផ្លាស់ទី បាន។ បន្ទាប់មក សេចក្តីសង្ឃឹមដែលពួកគេបានទទួល តាមរយៈដំណឹងល្អ ក៏បាននៅជាប់លាប់ជានិច្ច។ លោកប៉ុលបានពិពណ៌នាអំពីគោលគំនិតដដែលនេះ នៅក្នុងគម្ពីរកូរិនថូសទី១ ១៥:៥៨ ដែលបានចែង ថា៖ «បងប្អូនស្ងួនភ្ងាអើយ ចូរកាន់យ៉ាងខ្ជាប់ខ្ជួន ដោយឥតរង្គើ ទាំងធ្វើការព្រះអម្ចាស់ ឲ្យបរិបូរជាដរាបចុះដោយដឹងថា ការដែលអ្នករាល់គ្នាខំប្រឹងធ្វើក្នុងព្រះអម្ចាស់ នោះមិនមែនឥតប្រយោជន៍ទេ»។

`តើអ្វីទៅជាបទពិសោធន៍នៃការនៅជាប់លាប់ នៅក្នុងសេចក្តីជំនឿ? តើហេតុអ្វីបានជាវាសំខាន់ ម្ល៉េះ ដែលយើងត្រូវតែបន្តសម្រេចចិត្តថា យើងនឹងនៅជាប់លាប់នៅក្នុងសេចក្តីជំនឿ? តើនឹងមានអ្វីកើតឡើងបើសិនជាលោកអ្នកមិនបានធ្វើដូច្នេះនោះ?`