---
title:  បានសង្គ្រោះចេញពីអំពើបាប
date:   22/02/2026
---

`សូមអានគម្ពីរកូឡុស ១:២១, ២២។ តើលោកប៉ុលកំពុងតែមានប្រសាសន៍យ៉ាងដូចម្តេច នៅក្នុង ខទាំងនេះ? តើលោកប៉ុលចង់មានន័យយ៉ាងណា នៅពេលដែលគាត់បានថ្លែងអំពីការបែកចេញពីព្រះ នឹង ការដែលយើងបានក្លាយមកជាខ្មាំងសត្រូវរបស់ព្រះអង្គនោះ? តើការសុគតរបស់ព្រះយេស៊ូវ បានផ្លាស់ប្តូរ រឿងទាំងអស់នេះដោយរបៀបណា? (សម្រាប់ចម្លើយ សូមអានគម្ពីរអេភេសូរ ៥:២៧)។`

លោកប៉ុលបានមានជីវិតរស់ និងបានសរសេរគម្ពីរកូឡុសជិត២០០០ឆ្នាំមកហើយ។ លោកប៉ុល បានយល់ឃើញថា មនុស្សលោកនឹងក្លាយជាមនុស្សអាក្រក់ បើសិនជាចិត្តរបស់ពួកគេ គ្មានសេចក្តីស្រឡាញ់ របស់ព្រះ។ តើអ្នកណាខ្លះ ដែលអាចប្រកែកជាមួយនឹងលោកប៉ុល នៅក្នុងរយៈពេល២០០០ឆ្នាំក្រោយមក ទៀតនោះ? មានបុគ្គលម្នាក់បាននិយាយថា យើងមិនចាំបាច់ត្រូវការជំនឿ ដើម្បីឱ្យយើងទទួលបាន នូវការ បង្រៀនតាមបែបគ្រីស្ទានណាមួយនោះទេ។ នេះហើយជាការបង្រៀនដែលថា មនុស្សលោក គឺជាមនុស្ស មានបាប ដូចដែលយើងបានឃើញនៅក្នុងកម្មវិធីព័ត៌មាននាពេលល្ងាច មែនទេ?

ជាការពិតណាស់ ព្រះបានរៀបចំផែនការយ៉ាងល្អឥតខ្ចោះ ដើម្បីសង្គ្រោះយើង ដូចដែលយើង ប្រាថ្នាចង់បានយ៉ាងដូច្នោះដែរ។ ប៉ុន្តែ ការអនុញ្ញាតឱ្យព្រះយេស៊ូវសុគត គឺជាវីធីសាស្ត្រតែមួយ ដើម្បី ដោះស្រាយបញ្ហានៃអំពើបាប។

បន្ទាប់ពីលោកអ័ដាមបានប្រព្រឹត្តអំពើបាប នៅក្នុងសួនច្បារអេដែនរួចមក នោះព្រះអម្ចាស់បាន ចេញមកស្វែងរកលោកអ័ដាម និងនាងអេរ៉ា។ លោកអ័ដាម និងនាងអេវ៉ាបានលាក់ខ្លួនពីព្រះ បន្ទាប់ពីពួកគេ បានប្រព្រឹត្តអំពើបាប។ ប៉ុន្តែ ព្រះអម្ចាស់បានសួរលោកអ័ដាមថា «ឯងនៅឯណា (លោកុប្បត្តិ ៣:៩)។សព្វថ្ងៃនេះ ព្រះអម្ចាស់នៅតែបន្តស្វែងរកយើង ដោយសារតែយើងប្រៀបដូចជាសត្វចៀម។ ព្រះអម្ចាស់ បានស្វែងរកសត្វចៀមរបស់ព្រះអង្គ ដែលបានបាត់បង់នៅពេលណាមួយ។ យើងបានមើលឃើញផែនការ សង្គ្រោះរបស់ព្រះអង្គ នៅក្នុងគម្ពីរលោកុប្បត្តិ ៣:១៥។ ខនេះគឺជាសេចក្តីសន្យានៃដំណឹងល្អ អំពីព្រះយេស៊ូវ។ ដំណឹងល្អអំពីព្រះយេស៊ូវ បានចែកចេញជា៣ផ្នែកយ៉ាងសាមញ្ញ។ ផ្នែកទាំង៣នេះនឹងធ្វើឱ្យយើងងាយស្រួល យល់៖

**ផ្នែកទី១៖** យើងជាបាបជន ដែលគ្មានទីពឹង។ នៅក្នុងនាមជាមនុស្សមានបាប យើងមិនអាច សង្គ្រោះខ្លួនបានទេ។ ដូច្នេះហើយ បានជាព្រះយេស៊ូវ បានយាងមកសុគតជំនួសបាបយើង។ (សូមអាន គម្ពីររ៉ូម ៥:៦-៨)។

**ផ្នែកទី២៖** យើងត្រូវតែទទួលយកការសុគតរបស់ព្រះយេស៊ូវ ជំនួសឱ្យបាបរបស់យើង។ បន្ទាប់មក យើងត្រូវតែលន់តួអំពើបាបរបស់យើង ដោយការទទួលបុណ្យជ្រមុជទឹក។ នៅពេលដែលយើងធ្វើ ដូច្នេះហើយ នោះព្រះយេស៊ូវនឹងលើកលែងទោសដល់យើង។ ហើយទ្រង់ក៏នឹងសម្អាតយើង ឱ្យរួចផុតពីអំពើបាបដែរ។(សូមអានគម្ពីររ៉ូម ៥:៩-១១ និងរ៉ូម ៦:៦, ៧)។

**ផ្នែកទី៣៖** ជីវិតដែលយើងបានរស់នៅ ក្នុងពេលឥឡូវនេះ បន្ទាប់ពីព្រះយេស៊ូវបានសង្គ្រោះ យើងនោះ គឺដោយសារតែអំណាចរបស់ព្រះអង្គនេះឯង។ យើងបានយកនូវការរស់នៅរបស់យើង មក ចុះចូលជាមួយនឹងព្រះ។ ព្រះយេស៊ូវបានផ្លាស់ប្តូរយើង និងបានប្រទានជីវិតដល់យើង។ បន្ទាប់មក ព្រះអង្គ នឹងបន្តព្រះជន្មរបស់ទ្រង់ នៅក្នុងចិត្តរបស់យើង។ (សូមអានគម្ពីរកូរិនថូសទី២ ៥:១៧-២១ និងកាឡាទី ២:២០)។

ផ្នែកទាំង៣យ៉ាងនេះ ប្រហែលជាបានកើតឡើង នៅក្នុងពេលតែមួយ ឬអាចកើតឡើង នៅក្នុង ពេលផ្សេងៗគ្នា។ បទពិសោធន៍ដែលមុនុស្សម្នាក់ៗបានជួប ប្រហែលជាអាចខុសពីគ្នា។ ប៉ុន្តែ រឿងម៉្យាងដែលដូចគ្នានោះ គឺថា៖ យើងត្រូវតែត្រៀមខ្លួនជាស្រេច ដើម្បីទទួលយកព្រះយេស៊ូវ។ ដូច្នេះហើយ យើង អាចធ្វើរឿងទាំង៣យ៉ាងនេះជាថ្មីម្ដងទៀត នៅពេលដែលយើងថ្វាយជីវិតរបស់យើង ដល់ព្រះយេស៊ូវ ជារៀងរាល់ថ្ងៃ។ ប៉ុន្តែ ទន្ទឹមគ្នានេះ រឿងដែលសំខាន់បំផុតនោះ គឺថា យើងបានសង្គ្រោះ ដោយសារតែ ព្រះយេស៊ូវបានសុគតជំនួសអំពើបាបរបស់យើង។