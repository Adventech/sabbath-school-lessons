---
title:  តើមហាវិវាទស្តីអំពីអ្វី?
date:   26/02/2026
---

`សូមអានគម្ពីរកូឡុស ១:២៨, ២៩។ តើនៅក្នុងខទាំងនេះ លោកប៉ុលកំពុងតែមានប្រសាសន៍ អំពីអ្វី?`

ប្រធានបទនៃការអធិប្បាយរបស់លោកប៉ុល គឺស្តីអំពីព្រះយេស៊ូវ និងការសុគតរបស់ព្រះអង្គ នៅលើឈើឆ្កាង (កូរិនថូសទី១ ១:២៣)។ គម្ពីរអេភេសូរ ៥:២៧ បានប្រាប់យើងពីមូលហេតុ ដែលព្រះយេស៊ូវគ្រីស្ទបានសុគត ដើម្បីសង្គ្រោះយើងយ៉ាងដូច្នេះថា៖ «ប្រយោជន៍នឹងថ្វាយពួកជំនុំនេះដល់ព្រះអង្គទ្រង់ ទុកជាពួកជំនុំដ៏ឧត្តម ឥតប្រឡាក់ ឥតជ្រួញ ឬមានអ្វីឲ្យដូចឡើយ គឺឲ្យបានបរិសុទ្ធ ហើយឥតកន្លែងបន្ទោស បានវិញ»។ លោកប៉ុលមានបំណងចង់ចែកចាយសេចក្ដីអធិប្បាយរបស់គាត់ ដើម្បីជួយដល់ «គ្រប់មនុស្សជាដង្វាយគ្រប់លក្ខណ៍ក្នុងព្រះគ្រីស្ទ» (កូឡុស ១:២៨)។ លោកប៉ុលបានបង្រៀន និងបានដាស់តឿនពួកបណ្ដាជន។ គាត់បាន់បង្រៀនពួកគេអំពីសេចក្តីពិតនៃព្រះគម្ពីរ និងពីរបៀបដែលត្រូវរស់នៅ (ថែស្សា-ឡូនីច ២:១៥; ធីម៉ូថេទី១ ៤:១១; ធីម៉ូថេទី១ ៥:៧; ទីតុស ១:៩)។ លោកប៉ុលបានដាស់តឿនអំពីរឿងអាក្រក់ៗ ដែលអាចនឹងកើតឡើង បើសិនជាគ្រីស្ទានបដិសេធព្រះយេស៊ូវ។ លោកប៉ុលក៏បានដាស់តឿនអំពីគ្រោះថ្នាក់ នៃគ្រូបង្រៀនក្លែងក្លាយផងដែរ (កិច្ចការ ២០:២៩-៣១; រ៉ូម ១៦:១៧)។

នៅពេលដែលយើងទទួលយកការបង្រៀន និងការដាស់តឿននៃព្រះគម្ពីរ នោះយើងនឹងបាន លូតលាស់ នៅក្នុងនាមជាគ្រីស្ទាន។ ការលូតលាស់នៅក្នុងព្រះយេស៊ូវ គឺជាគោលគំនិតដ៏សំខាន់។ ឪពុកម្ដាយបានអបអរសាទរ់ទៅលើពាក្យដំបូង ឬជំហានដំបូងនៃកូនតូចរបស់ពួកគេ។ ពួកគេបានអបអរសាទរ នៅពេល ដែលកូនៗរបស់ពួកគេចេះអានអក្សរ។ ប៉ុន្តែ តើយ៉ាងណាទៅវិញ បើសិនជាកូនរបស់អ្នកណាម្នាក់ មិនចេះ ដើរ ឬមិនចេះនិយាយ បន្ទាប់ពីបានរៀនជាច្រើនឆ្នាំនោះ? ឪពុកម្តាយនឹងព្រួយបារម្ភមែនទេ? ដូច្នេះហើយការលូតលាស់ គឺជាផ្នែកសាមញ្ញនៃជីវិត។

ពាក្យដែលបានសរសេរថា «គ្រប់លក្ខណ៍» នៅក្នុងគម្ពីរកូល៉ុស ១:២៨ បានប្រែមកពីពាក្យក្រេក ដែលហៅថា «តេលេអ៊ូស (teleios)»។ «តេលេអ៊ូស» សំដៅទៅលើអ្វីមួយ ដែលល្អឥតខ្ចោះ និងមិនចេះខូតខាត បើទោះជាប៉ះនឹងអ្វីក៏ដោយ។ យ៉ាងណាមិញ នៅពេលដែលយើងលូតលាស់ខាងឯជំនឿ នោះយើងក៏នឹង បានយល់អំពីបញ្ញត្តិរបស់ព្រះកាន់តែច្បាស់ឡើង រួមទាំងខ្លឹមសារដែលបញ្ញត្តិនោះ បានសូមពីយើងផងដែរ (ទំនុកតម្កើង ១១៩:៩៦)។ យើងក៏បានយល់ថា បញ្ញត្តិរបស់ព្រះ នឹង «ពិចារណាអស់ទាំងគំនិតដែល ចិត្តគិត» (ហេព្រើរ ៤:១២)។

ប៉ុន្តែ យើងត្រូវតែប្រុងប្រយ័ត្ន។ នេះហើយជាមូលហេតុ ដែលនាំឱ្យលោកប៉ុលប្រើពាក្យ «ទូន្មាន» នៅក្នុងគម្ពីរកូល៉ុស ១:២៨។ «មានផ្លូវមួយដែលមើលទៅដូចជាត្រឹមត្រូវល្អដល់មនុស្ស តែចុងបំផុតនៃផ្លូវនោះ គឺជាសេចក្តីស្លាប់វិញ» (សុភាសិត ១៤:១២)។ នៅពេលដែលយើងសិក្សាព្រះគម្ពីរ នោះព្រះវិញ្ញាណបរិសុទ្ធ នឹងប្រទានចំណេះដឹងដល់យើង។ ជាការពិតណាស់ ជាញឹកញាប់ ការបង្រៀនក្លែងក្លាយ ក៏មាន សេចក្តីពិតរបស់វាដែរ។ ប៉ុន្តែ ការបង្រៀនទាំងនេះ នឹងបន្ថែម ឬលុបបំបាត់អ្វី ដែលព្រះគម្ពីរបានចែង (សូមអានគម្ពីរអេសាយ ៨:២០)។ បន្ទាប់មក យើងនឹងសួរសំណួរថា តើព្រះគម្ពីរពិតជាសំខាន់ នៅក្នុង សម័យកាលរបស់យើងដែរឬទេ។ ដូច្នេះហើយ យើងត្រូវតែមានប្រាជ្ញា នៅពេលដែលយើងសិក្សាព្រះគម្ពីរ។ នៅពេលនោះ យើងនឹងបានដឹងថា អ្វីទៅជាសេចក្តីពិតនៃព្រះគម្ពីរ និងអ្វីទៅដែលជាការបង្រៀនក្លែងក្លាយ។