---
title:  ការសិក្សាបន្ថែម៖
date:   13/03/2026
---

«នៅពេលដែលព្រះវិញ្ញាណរបស់ព្រះ បានគ្រប់គ្រងចិត្ត និងគំនិត នោះយើងនឹងច្រៀង បទថ្មី។ យើងនឹងបានយល់ថា ព្រះបានធ្វើតាមសេចក្តីសន្យា ដែលទ្រង់បានតាំងជាមួយនឹងយើង។ ព្រះអង្គ បានលើកលែងទោសអំពើបាបរបស់យើង។ ព្រះអង្គបានដកហូតបាបទាំងនោះ ចេញពីយើង ដោយធ្វើឱ្យយើងមានអារម្មណ៍សោកស្តាយ ដែលយើងបានប្រព្រឹត្តវាកាលពីមុន។ យើងនឹងមានអារម្មណ៍សោកស្តាយ ថា យើងបានបំពានបញ្ញត្តិរបស់ព្រះ។ បន្ទាប់មក យើងមានជំនឿទៅលើព្រះយេស៊ូវ ដ្បិតទ្រង់បានសុគត ដើម្បីឱ្យយើងបានស្អាតស្អំវិញ។ «ដើម្បីឲ្យព្រះគុណបានសោយរាជ្យ ដោយសារសេចក្ដីសុចរិត សម្រាប់ ជាជីវិតអស់កល្បជានិច្ច ដោយនូវព្រះយេស៊ូវគ្រីស្ទ» (រ៉ូម ៥:២១)។ យើងនឹងមានសេចក្តីសុខសាន្តជាមួយនឹងព្រះ ដោយសារតែព្រះយេស៊ូវ . . . .។

«យើងត្រូវការអំណាច ដើម្បីឱ្យយើងបានរស់នៅក្នុងជីវិតបរិសុទ្ធ។ យើងបានគិតច្រើនអំពីជីវិត នៅលើផែនដីនេះ។ ប៉ុន្តែ យើងមិនបានគិតឱ្យគ្រប់គ្រាន់ អំពីនគរស្ថានសួគ៌នោះទេ . . . .»។

គ្រីស្ទានត្រូវតែខិតខំប្រឹងប្រែង ដើម្បីឱ្យពួកគេបានក្លាយជាមនុស្ស ដែលព្រះចង់បាន។ ប៉ុន្តែ ពួកគេ មិនត្រូវមានអារម្មណ៍សោកសៅនោះទេ បើសិនជាពួកគេបានសាងកំហុស ពីព្រោះ ព្រះបានសន្យាថា ទ្រង់ នឹងធ្វើឱ្យស្អាតស្អំ និងបរិសុទ្ធ។ ព្រះអង្គនឹងប្រទានសេចក្តីស្រឡាញ់ និងការលើកលែងទោសរបស់ទ្រង់ ដល់យើង។ ព្រះអង្គបានសន្យាថា ទ្រង់នឹងប្រទានកម្លាំងរបស់ព្រះយេស៊ូវដល់យើង ដើម្បីជួយយើង។ ដូច្នេះហើយ ព្រះយេស៊ូវនឹងប្រទានអំណាចទាំងអស់ ដែលយើងត្រូវការ ដើម្បីឱ្យយើងបានស្អាតស្អំ និង បរិសុទ្ធផងដែរ ពីព្រោះជីវិតទាំងអស់បានចាប់ផ្តើមឡើង ដោយសារព្រះអង្គ . . . . ព្រះអង្គនឹងជួយដល់ យើង។ ព្រះអង្គបានប្រទានដល់យើង នូវជំនួយពីនគរស្ថានសួគ៌។ ដូច្នេះហើយ យើងនឹងបានពាល់អំណាច ដ៏រស់រវើករបស់ព្រះអង្គ តាមរយៈការខិតខំទាំងអម្បាលម៉ាន ដែលយើងបានព្យាយាម ដើម្បីឱ្យបាននៅជាប់ ជាមួយនឹងព្រះ»។ ដកស្រង់ពី Ellen G. White, The Acts of the Apostles, pages 476-478, adapted។

**សំណួរពិភាក្សា**

`ព្រះគម្ពីរបានចែងថា «ដ្បិតយើងខ្ញុំអាងថា មនុស្សបានរាប់ជាសុចរិត ដោយសារសេចក្ដីជំនឿ គឺមិនមែន ដោយការប្រព្រឹត្តតាមក្រឹត្យវិន័យទេ» (រ៉ូម ៣:២៨)។ តើលោកអ្នកបានទទួលបទពិសោធន៍បែបណា ជាមួយ នឹងសេចក្តីសន្យានេះ? តើសេចក្តីសន្យាដ៏ស្រស់បំព្រងនេះ បានផ្លាស់ប្តូរជីវិតរបស់លោកអ្នកដោយរបៀប ណា? តើសេចក្តីសន្យានេះ បានជួយឱ្យលោកអ្នកយល់យ៉ាងដូចម្តេច អំពីគោលគំនិតនៃអត្ថន័យ នៃការ ការរស់នៅជាជីវិតថ្មីនៅក្នុងព្រះយេស៊ូវនោះ?`

`តើវាមានន័យយ៉ាងណា ដែលថា លោកអ្នកចង់បានរបស់របរនៅឯនគរស្ថានសួគ៌ កាន់តែខ្លាំងឡើងៗ នោះ? តើការចង់បានរបស់របរនៅឯនគរស្ថានសួគ៌ សំខាន់ជាងការធ្វើការល្អនៅលើផែនដីនេះដែរឬទេ? សូមបកស្រាយចម្លើយរបស់លោកអ្នក។`

`សូមគិតអំពីរបៀបដែលជីវិតរបស់លោកអ្នក បានផ្លាស់ប្តូរអ្នកដទៃ ឱ្យក្លាយជាមនុស្សល្អ ឬជាមនុស្ស អាក្រក់។ នៅក្នុងនាមជាក្រុមជំនុំម្នាក់ តើជីវិតរបស់លោកអ្នកបានជួយអ្នកដទៃ ឱ្យក្លាយជាមនុស្សបែបណា? តើក្រុមជំនុំនៅតាមតំបន់របស់លោកអ្នក បានធ្វើការផ្លាស់ប្តូរសហគមន៍នៅជុំវិញយើង ឱ្យកាន់តែប្រសើរឡើង ដោយរបៀបណា?`

`សូមអានគម្ពីរកូឡុស ៣:១១។ នៅក្នុងនាមជាក្រុមជំនុំម្នាក់ តើខនេះបានប្រាប់យើងយ៉ាងដូចម្តេច អំពីសេចក្តីសុខសាន្ត និងភាពចុះសម្រុង ដែលយើងគួរតែមាននៅក្នុងព្រះយេស៊ូវ?`