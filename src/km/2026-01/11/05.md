---
title:  ជីវិតថ្មីនៅក្នុងព្រះយេស៊ូវ
date:   11/03/2026
---

`តើរាស្ត្ររបស់ព្រះគួរតែរស់នៅបែបណា? សម្រាប់ចម្លើយ សូមអានគម្ពីរកូឡុស ៣:១២-១៤។`

នៅក្នុងសម័យគម្ពីរសញ្ញាចាស់ ព្រះបានជ្រើសរើសសាសន៍អ៊ីស្រាអែល ឱ្យធ្វើជារាស្ត្រពិសេស របស់ព្រះអង្គ។ ព្រះទ្រង់ចង់ឱ្យសាសន៍អ៊ីស្រាអែលបង្ហាញសាសន៍ដទៃថា ទ្រង់ជាអ្នកណា។ យ៉ាងណាមិញ ព្រះយេស៊ូវក៏បានជ្រើសរើសគ្រីស្ទាន ឱ្យធ្វើជា «ប្រជារាស្រ្តបរិសុទ្ធ និងស្ងួនភ្ងារបស់ព្រះអង្គ» (កូឡុស ៣:១២, គកស១៦)។ ព្រះអង្គបានត្រាស់ហៅពួកគេ ឱ្យរស់នៅក្នុងជីវិតថ្មី។ ប៉ុន្តែ មិនមែនគ្រីស្ទានទាំងអស់ សុទ្ធតែទទួលយកការត្រាស់ហៅនេះទេ។ ព្រះយេស៊ូវបានមានបន្ទូលថា ព្រះអង្គ «បានហៅមនុស្សជាច្រើន តែ រើសបានតិចទេ» (ម៉ាថាយ ២២:១៤; សូមប្រៀបធៀបជាមួយនឹងគម្ពីរម៉ាថាយ ២៤:២២, ២៤, ៣១)។ លោកប៉ុលក៏បានពិពណ៌នាអំពីរាស្ត្រជ្រើសតាំងរបស់ព្រះ ដែលបានអនុវត្តដូចជាព្រះយេស៊ូវបានធ្វើនោះ ដែរ (រ៉ូម ៨:៣៣; ធីម៉ូថេទី២ ២:១០)។ ព្រះទ្រង់ស្រឡាញ់រាស្ត្ររបស់ព្រះអង្គ។ ទ្រង់បានធ្វើឱ្យពួកគេ បរិសុទ្ធ (ចោទិយកថា ៧:៦-៨)។ ទ្រង់បានប្រគល់កិច្ចការពិសេសដល់រាស្ត្ររបស់ព្រះអង្គ ដើម្បីឱ្យពួកគេ បំពេញថ្វាយព្រះអង្គ។ លោកពេត្រុសបានមានប្រសាសន៍ថា «ទ្រង់បានហៅអ្នករាល់គ្នាចេញពីសេចក្ដីងងឹត មកក្នុងពន្លឺអស្ចារ្យរបស់ទ្រង់» (ពេត្រុសទី១ ២:៩)។ ឥឡូវនេះ យើងបានធ្វើកិច្ចការនេះ ទៅតាម បែបបទនៃការរស់នៅរបស់យើង។

លោកប៉ុលបានធ្វើបញ្ជី ដើម្បីបង្ហាញយើងនូវអ្វីដែលយើងគួរធ្វើតាមបែបនេះថា៖ «ដូច្នេះ ចូរប្រដាប់កាយ ដោយចិត្តក្តួលអាណិត សប្បុរស សុភាព សំឡូត នឹងចិត្តអត់ធ្មត់ ទុកដូចជាពួកអ្នករើសតាំង ដែលបរិសុទ្ធ ហើយស្ងួនភ្ងាដល់ព្រះចុះ ហើយទ្រាំទ្រគ្នា ទាំងអត់ទោសទៅវិញទៅមក បើអ្នកណាមានហេតុ ទាស់នឹងអ្នកណា នោះចូរអត់ទោសឲ្យគេចុះ ដូចជាព្រះគ្រីស្ទបានអត់ទោសឲ្យអ្នករាល់គ្នាដែរ ចូរបន្ថែមទាំងសេចក្ដីស្រឡាញ់ថែមទៀត ជាចំណងនៃសេចក្ដីគ្រប់លក្ខណ៍» (កូឡុស ៣:១២-១៤)។ យើងអាច ធ្វើកិច្ចការទាំងនេះបាន ដរាបណាចិត្តរបស់យើង បានភ្ជាប់ជាមួយនឹងព្រះយេស៊ូវ។ កិច្ចការដែលលោក ប៉ុលបានសូមឱ្យធ្វើនេះ គឺជាកិច្ចការដែលព្រះយេស៊ូវបានធ្វើសម្រាប់យើង។ ដូច្នេះហើយ យើងត្រូវតែ ស្រឡាញ់ និងលើកលែងទោសឱ្យគ្នាទៅវិញទៅមក។ ទន្ទឹមគ្នានេះ សេចក្តីស្រឡាញ់របស់ព្រះ ក៏នឹង ផ្តល់កម្លាំងដល់យើង ដើម្បីឱ្យយើងស្រឡាញ់អ្នកដទៃយ៉ាងពិតប្រាកដ (យ៉ូហានទី១ ៤:១១, ១២)។

នៅពេលដែលយើងរស់នៅតាមរបៀបដែលលោកប៉ុលបានមានប្រសាសន៍ នោះយើងនឹងបាន ជាទីបញ្ចេញពរដល់អ្នកដទៃ។ យើងនឹងមានអំណរ ពីព្រោះមនុស្សភាគច្រើន នឹងបង្ហាញពីការស្រឡាញ់ និងការគោរព នៅពេលដែលយើងស្រឡាញ់ពួកគេ។ ហើយព្រះក៏នឹងបន្តចាក់បំពេញយើង ជាមួយនឹង សេចក្តីស្រឡាញ់ និងការលើកលែងទោសរបស់ព្រះអង្គផងដែរ (ម៉ាថាយ ៥:៧; ម៉ាថាយ ៦:១៤)។ នៅពេល ដែលយើងបង្ហាញសេចក្តីស្រឡាញ់របស់ព្រះ ដល់អ្នកដទៃ នោះមានន័យថា យើងបានសរសើរតម្កើង និងបានលើកតម្កើងព្រះអង្គ។ អ្នកដទៃទៀត អាចសម្រេចចិត្តធ្វើតាមព្រះយេស៊ូវ នៅពេលដែលពួកគេ បានឃើញគំរូរបស់យើង។ «ជីវិតដែលមិនមានភាពអាត្មានិយម គឺជាជីវិតដ៏មានឥទ្ធិពលបំផុត។ ការ ស្រឡាញ់របស់គ្រីស្ទាន ដែលបានបង្ហាញសេចក្តីស្រឡាញ់របស់ព្រះ ទៅកាន់អ្នកដទៃ បានបង្ហាញថា ដំណឹងល្អអំពីព្រះយេស៊ូវ គឺជាដំណឹងពិតប្រាកដ»។ ដកស្រង់ពី Ellen G. White, The Ministry of Healing, page 470, adapted។