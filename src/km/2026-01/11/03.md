---
title:  ការដកហូតការអាក្រក់គ្រប់យ៉ាង ចេញពីជីវិតរបស់លោកអ្នក
date:   09/03/2026
---

`សូមអានគម្ពីរកូឡុស ៣:៥, ៦ (សូមអានគម្ពីររ៉ូម ៦:១-៧ ផងដែរ)។ តើយើងបានស្លាប់ខាងឯ សាច់ឈាម និងអំពើបាបដោយរបៀបណា? តើយើងលែងចង់ធ្វើការអាក្រក់ នៅក្នុងជីវិតនេះយ៉ាងដូចម្តេច? តើយើងបាន «ស្វែងរកអស់ទាំងសេចក្ដី ដែលនៅស្ថានលើ» ដោយរបៀបណា (កូឡុស ៣:១)?`

យើងត្រូវតែស្លាប់ខាងឯវិញ្ញាណ ជាមួយនឹងព្រះយេស៊ូវជាមុនសិន។ បន្ទាប់មក យើងត្រូវតែ លែងចង់ធ្វើការអាក្រក់ នៅក្នុងជីវិតនេះតទៅទៀត។ រូបកាយ និងចិត្តគំនិតរបស់យើង ប្រហែលជាអាច មានរឿងជាច្រើន ដែលមិនមែនជារឿងល្អសម្រាប់យើង។ ដូច្នេះហើយ យើងក៏ត្រូវតែស្លាប់ ដើម្បីអំពើបាប ទាំងនោះដែរ។ ពោលគឺយើងត្រូវតែដកហូតការអាក្រក់គ្រប់យ៉ាង ចេញពីជីវិតរបស់យើង។

ប៉ុន្តែ យើងក៏ត្រូវតែយល់ពីចំណុច២យ៉ាង ដែលមានទំនាក់ទំនងជាមួយនឹងសេចក្តីបង្គាប់នេះដែរ។ ចំណុចទី១ យើងបានឃើញនៅក្នុងគម្ពីរកូឡុស ៣:១ រួចមកហើយថា យើងត្រូវតែមានជីវិតរស់នៅក្នុង ព្រះយេស៊ូវ។ យើងត្រូវតែប្រើជីវិតថ្មីរបស់យើង នៅក្នុងព្រះអង្គ។ ចំណុចទី២ សេចក្តីបង្គាប់នៅក្នុងគម្ពីរកូឡុស ៣:៥ បានកើតឡើង ដោយសារតែយើងមានជីវិតរស់នៅក្នុងព្រះអម្ចាស់។ ជាការពិតណាស់ យើង អាចដកហូតការអាក្រក់គ្រប់យ៉ាង ចេញពីជីវិតរបស់យើង ដោយសារតែយើងមានជីវិតខាងឯវិញ្ញាណរបស់ ព្រះយេស៊ូវ។ ព្រះអង្គបានប្រទានអំណាចដល់យើង ដើម្បីដកហូតអំពើបាប និងការអាក្រក់ ចេញពីចិត្ត និង ជីវិតរបស់យើង។ ដោយហេតុសេចក្ដីទាំងនេះហើយ «បានជាសេចក្ដីខ្ញាល់របស់ព្រះមកលើពួកមនុស្សរឹងចចេស» នោះ (កូឡុស ៣:៦)។

ព្រះគម្ពីរក៏បានប្រើពាក្យ «សេចក្តីខ្ញាល់របស់ព្រះ» ដដែលនេះ នៅក្នុងគម្ពីររ៉ូម ១:១៨ យ៉ាងដូច្នេះ ថា៖ «ពីព្រោះសេចក្ដីក្រោធរបស់ព្រះ បានសំដែងមកពីស្ថានសួគ៌ ទាស់នឹងគ្រប់ទាំងសេចក្ដីទមិឡល្មើស នឹងសេចក្ដីទុច្ចរិតរបស់មនុស្ស ដែលគេបង្ខាំងសេចក្ដីពិត ដោយសេចក្ដីទុច្ចរិត»។ «ហេតុនោះបានជាព្រះ ទ្រង់ប្រគល់គេទៅឯសេចក្ដីស្មោកគ្រោក តាមចិត្តគេប្រាថ្នាចង់បាន ឲ្យបានបង្អាប់ដល់រូបកាយគេទៅវិញទៅមក» (រ៉ូម ១:២៤)។ ដោយសារតែអំពើបាបទាំងនេះហើយ «ថ្ងៃធំនៃសេចក្ដីក្រោធរបស់ទ្រង់បានមកដល់ហើយ តើអ្នកណាអាចនឹងឈរនៅបាន» (វិវរណៈ ៦:១៧)។ ហើយ «ដោយហេតុសេចក្ដីទាំងនេះ «បានជាសេចក្ដីខ្ញាល់របស់ព្រះមកលើពួកមនុស្សរឹងចចេស» នោះ (កូឡុស ៣:៦)។ នៅក្នុងគម្ពីរ៉ូម ១:១៨ លោកប៉ុលបានពិពណ៌នាអំពី «សេចក្ដីទមិឡល្មើស នឹងសេចក្ដីទុច្ចរិតរបស់មនុស្ស ដែលគេបង្ខាំងសេចក្ដីពិត ដោយសេចក្ដីទុច្ចរិត» ផងដែរ (រ៉ូម ១:១៨)។ «ហេតុនោះបានជាព្រះទ្រង់ប្រគល់គេទៅឯសេចក្ដីស្មោកគ្រោក តាមចិត្តគេប្រាថ្នាចង់បាន ឲ្យបានបង្អាប់ដល់រូបកាយគេទៅវិញទៅមក» (រ៉ូម ១:២៤)។

តើមនុស្សទាំងនេះបានធ្វើការអាក្រក់អ្វីខ្លះ ដោយប្រើរូបកាយរបស់ពួកគេនោះ? «ហេតុនេះហើយបានជាព្រះបណ្ដោយគេឲ្យងប់នឹងតណ្ហាថោកទាប គឺស្រីៗរបស់គេ បានប្ដូរការរួមបវេណីតាមរបៀប ធម្មតា ឲ្យខុសពីធម្មតា ឯប្រុសៗក៏ដូច្នោះដែរ គេលះចោលការរួមបវេណីជាមួយស្រីៗតាមរបៀបធម្មតា ហើយពុះកញ្ជ្រោលនឹងតណ្ហាដល់គ្នាទៅវិញទៅមក គឺប្រុសប្រព្រឹត្តដោយឥតអៀនខ្មាសជាមួយប្រុសដូចគ្នា ហើយក៏ទទួលទោសចំពោះខ្លួនគេ ដែលសមនឹងកំហុសរបស់ខ្លួន» (រ៉ូម ១:២៦, ២៧, គកស១៦)។ ពួកគេបានធ្វើការអាក្រក់ទាំងនេះ ដោយសារតែពួកគេបានបដិសេធព្រះ ដែលបានបង្កើតពួកគេ។