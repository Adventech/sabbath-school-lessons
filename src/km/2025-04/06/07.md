---
title:  ការសិក្សាបន្ថែម៖
date:   07/11/2025
---

សូមអាន Ellen G. White, “The Fall of Jericho,” pages 493-498, in Patriarch and Prophets។

«អំពើបាប ដែលបានបំផ្លាញលោកអេកាន បានចាប់ផ្តើមឡើង ជាមួយនឹងចិត្តដែលមានអំនួត។ អំពើបាបនេះ គឺជាបញ្ហាចោទ សម្រាប់មនុស្សគ្រប់គ្នា។ ប៉ុន្តែ មានតែមនុស្សតិចតួចប៉ុណ្ណោះ ដែលបាន យល់ពីគ្រោះថ្នាក់របស់វា . . . .»។

«លោកអេកានបានដឹងថា គាត់មានកំហុស ដូច្នេះហើយ បានជាគាត់លន់តួ។ ប៉ុន្តែ គាត់បាន លន់តួទោសកំហុសរបស់គាត់ នៅពេលដែលគាត់ហួសពេល នៅក្នុងការធ្វើល្អបាត់ទៅហើយ។ លោក អេកានបានឃើញកងទ័ពនៃសាសន៍អ៊ីស្រាអែល ត្រឡប់មកវិញពីទីក្រុងអៃយ។ ប៉ុន្តែ លោកអេកានមិន បានចេញមកលន់តួអំពើបាបរបស់គាត់នោះទេ។ លោកអេកានបានឃើញលោកយ៉ូស្វេ និងអ្នកដឹកនាំ នៃសាសន៍អ៊ីស្រាអែលដទៃទៀត លុតជង្គង់ចុះដោយការឈឺចាប់។ ការឈឺចាប់របស់ពួកគេ មានទម្ងន់ ពន់ពេក ដែលមិនមានពាក្យអ្វីអាចមកថ្លែងបាន។ បើសិនជាលោកអេកានបានលន់តួបាបរបស់គាត់នៅពេល នោះ ពួកអ្នកដឹកនាំនឹងបានឃើញភ័ស្តុតាងបង្ហាញថា លោកអេកានបានលន់តួបាបរបស់គាត់។ ប៉ុន្តែ លោកអេកានបាននៅស្ងៀមវិញ។ គាត់បានស្ដាប់ការប្រកាសដែលថា មានគ្នាយើងបានធ្វើអំពើឧក្រិដ្ឋកម្ម មួយដ៏អាក្រក់។ លោកអេកានក៏បានឮថា ឧក្រិដ្ឋកម្មនោះ មានសភាពបែបណាដែរ។ ប៉ុន្តែ គាត់មិនបានលន់តួបាបរបស់គាត់នោះទេ។ ដូច្នេះហើយ បានជាព្រះអម្ចាស់យាងចុះមកកាត់ក្តី នូវអ្វីដែលបានកើត ឡើង។ ចិត្តរបស់លោកអេកាន មានពេញទៅដោយការភ័យខ្លាច នៅពេលដែលគាត់បានមើលឃើញថា ពួកអ្នកដឹកនាំបានរើសចំគ្រួសារគាត់។ បន្ទាប់មក ពួកអ្នកដឹកនាំបានប្រកាសថា ពូជអំបូររបស់លោកអេកាន មានកំហុស បន្ទាប់មកទៀត ពួកអ្នកដឹកនាំបានប្រកាសថា គ្រួសាររបស់គាត់មានកំហុស។ ប៉ុន្តែ បើទោះ ជាយ៉ាងនេះក្តី លោកអេកាននៅតែសម្ងំ រហូតដល់ព្រះប្រកាសថា គាត់មានកំហុស។ នៅពេលដែលលោក អេកានមិនអាចលាក់បាំងអំពើបាបរបស់គាត់តទៅទៀត នោះគាត់បាននិយាយការពិត។ មនុស្សជាច្រើន ក៏មានសភាពដូចជាលោកអេកាននេះដែរ។ ពួកគេបានលន់តួអំពើឧក្រិដ្ឋកម្មរបស់ពួកគេ នៅពេលដែល ពួកគេមិនអាចលាក់បាំងអំពើទាំងនោះតទៅទៀតប៉ុណ្ណោះ។ លោកអេកានបានសារភាពថា គាត់មាន កំហុស ប៉ុន្តែ មិនមែនដោយសារតែគាត់សោកស្តាយ ចំពោះអំពើបាបរបស់គាត់នោះទេ។ គាត់នៅតែបន្ត លាក់បាំងអំពើបាប ដោយសារតែគាត់សង្ឃឹមថា គ្មានអ្នកណាម្នាក់នឹងចាប់គាត់ យកទៅដាក់ទោសនោះ ទេ។ ពាក្យសម្តីរបស់លោកអេកាន ក៏បានបង្ហាញថា ការដាក់ទោសមកលើរូបគាត់ គឺជារឿងយុត្តិធម៌ដែរ។ ប៉ុន្តែ គាត់មិនបានសោកស្តាយ ចំពោះអំពើបាបរបស់គាត់នោះទេ។ ចិត្តរបស់គាត់ មិនបានផ្លាស់ប្តូរ ហើយ គាត់ក៏មិនបានស្អប់ការអាក្រក់ដែរ»។ ដកស្រង់ពី Ellen G. White, Patriarchs and Prophets, pages 496-498, adapted។

**សំណួរពិភាក្សា**

`សូមអានបញ្ញត្តិ១០ប្រការ។ តើយើងគោរពបទបញ្ញត្តិនេះដោយរបៀបណា នៅពេលដែលយើងបាន ឃើញការផ្សាយពាណិជ្ជកម្មនៅជុំវិញខ្លួនយើង ដែលបានឃោសនាអំពីវត្ថុ ដែលយើងមិនត្រូវការចាំបាច់ នោះ។ តើតម្រូវការពិតប្រាកដ ខុសគ្នាពីតម្រូវការដែលយើងប្រាថ្នាចង់បាននោះយ៉ាងដូចម្តេច? តើហេតុអ្វី បានជាការដឹងចម្លើយទៅនឹងសំណួរនេះ សំខាន់ចំពោះយើងម៉្លេះ?`

`សូមអានសេចក្ដីអធិស្ឋានរបស់លោកដានីយ៉ែល នៅក្នុងគម្ពីរដានីយ៉ែល ៩:៤-១៩។ តើហេតុអ្វីបានជា លោកដានីយ៉ែលមានប្រសាសន៍ថា «យើងខ្ញុំរាល់គ្នា» បានធ្វើការអាក្រក់ទាំងអស់នេះ ទាំងដែលគាត់មិន មានចំណែកធ្វើរឿងទាំងនេះផងនោះ? តើហេតុអ្វីបានជាលោកដានីយ៉ែល បានរាប់បញ្ចូលទាំងខ្លួនគាត់ អ៊ីចឹង? តើចម្លើយឆ្លើយតបទៅនឹងសំណួរនេះ បានបង្រៀនយើងអ្វីខ្លះ អំពីការអធិស្ឋាននោះ?`