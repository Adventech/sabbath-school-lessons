---
title:  ជម្រើសនៅក្នុងការផ្លាស់ប្តូរជីវិត
date:   04/11/2025
---

`សូមអានគម្ពីរយ៉ូស្វេ ៧:១៩-២១។ តើលោកយ៉ូស្វេបានសូមឱ្យលោកអេកានធ្វើអ្វីខ្លះ? តើហេតុអ្វី បានជាសំណួរនេះ សំខាន់ខ្លាំងម៉្លេះ? តើចម្លើយរបស់លោកអេកាន បានបង្ហាញយើងអ្វីខ្លះ អំពីចិត្តរបស់ គាត់?`

លោកយ៉ូស្វេបានសូមឱ្យលោកអេកានធ្វើរឿង២យ៉ាង៖ (១) ថ្វាយសិរីល្អដល់ព្រះ និងលើកតម្កើង ទ្រង់ និង (២) លន់តួអំពើបាបរបស់គាត់។

ប៉ុន្ដែ គួរឱ្យសោកស្ដាយណាស់ លោកអេកានមិនបានធ្វើអ្វី ដើម្បីបង្ហាញថា គាត់ពិតជាបានលន់តួ នោះទេ។ ផ្ទុយទៅវិញ គាត់បានសង្ឃឹមថា គាត់នឹងអាចលាក់បាំងអំពើបាបរបស់គាត់។ ក្រឹត្យវិន័យរបស់ លោកម៉ូសេបានចែងថា ព្រះមិនអាចលើកលែងទោសអំពើបាប ដែលយើងមិនបានលន់តួនោះបានឡើយ (សូមប្រៀបធៀបជាមួយនឹងគម្ពីរជនគណនា ១៥:២៧-៣១)។

ពាក្យសម្តីរបស់លោកអេកាននៅក្នុងគម្ពីរយ៉ូស្វេ ៧:២១ បានជួយឱ្យយើងនឹកចាំពីអំពើបាបរបស់លោកអ័ដាម និងនាងអេវ៉ា។ នាងអេវ៉ាបានមើលឃើញ (មើលឃើញប្រែមកពីពាក្យថា «រ៉ា អាហ៍») ថា ដើមឈើ ដឹងខុសត្រូវ មានសម្រស់ស្រស់ស្អាត ដែលគួរឱ្យចង់បាន ( គួរឱ្យចង់បាន ប្រែមកពីពាក្យថា «ខាមេដ») ហើយផ្លែរបស់វា ក៏ល្អស្រស់ដែរ។ នៅទីបំផុត នាងអេវ៉ាបានបេះ «ឡាហ្គេតហ៍» ផ្លែហាមឃាត់នោះ។ យ៉ាងណាមិញ លោកអេកានក៏បានសារភាពថា គាត់បានរកឃើញ (រ៉ា អាហ៍) បំណែកមាស ប្រាក់កាស និងអាវធំមួយដ៏ស្រស់ស្អាត។ លោកអេកានចង់បាន «ខាមេដ» បន្ទាប់មក គាត់បានលួចយក «ឡាហ្គេតហ៍» របស់ទាំងអស់នោះ។ ជម្រើសរបស់លោកអេកាន បានបង្ហាញថា គាត់គឺជាមនុស្ស លោភលន់។ គាត់មិនបានជឿទុកចិត្តព្រះថា ទ្រង់ចង់ឱ្យគាត់ទទួលបាននូវអ្វី ដែលល្អបំផុតនោះទេ។ ចិត្ត លោភលន់របស់គាត់ បានបង្ហាញថា គាត់បានជឿថា ព្រះកំពុងតែលាក់បាំងរបស់ល្អ មិនឱ្យគាត់ដឹងវិញ។ យ៉ាងណាមិញ លោកអ័ដាម និងនាងអេវ៉ា ក៏បានធ្វើខុស ដោយសារតែពួកគេបានគិតបែបនេះដែរ។

មួយវិញទៀត យើងក៏អាចប្រៀបធៀបលោកអេកាន ជាមួយនឹងនាងរ៉ាហាបដែរ (សូមប្រៀបធៀបជាមួយនឹងគម្ពីរយ៉ូស្វេ ២:១-១៣)។ នាំងរ៉ាហាបបាននាំផ្លូវអ្នកស៊ើបការណ៍ ទៅលើដំបូលផ្ទះ។ នាងបាន លាក់ពួកគេពីពួកទាហាន។ ប៉ុន្តែ លោកអេកានបានលួចយករបស់ហាមឃាត់ ហើយគាត់ក៏បានលាក់របស់ ទាំងនោះ ពីលោកយ៉ូស្វេផងដែរ។ ចំណែកឯនាងរ៉ាហាប នាងមានចិត្តសប្បុរស ចំពោះអ្នកស៊ើបការណ៍នៃសាសន៍អ៊ីស្រាអែល។ ដ្បិតនាងបានធ្វើនូវរឿង ដែលបានជួយឱ្យពួកគេបានឈ្នះសង្គ្រាម។ ប៉ុន្តែ ចំណែក ឯលោកអេកាន គាត់បានបង្កបញ្ហាដល់សាសន៍អ៊ីស្រាអែល ដោយសារតែចិត្តលោភលន់របស់គាត់វិញ។ ដោយសារតែហេតុផលនេះឯង បានជាសាសន៍អ៊ីស្រាអែលបានចាញ់សង្គ្រាមទាស់នឹងសាសន៍អៃយនោះ។ នាងរ៉ាហាបបានតាំងសេចក្ដីសញ្ញា ជាមួយនឹងសាសន៍អ៊ីស្រាអែល។ ប៉ុន្តែ លោកអេកានវិញ គាត់បានរំលង សេចក្តីសញ្ញា ជាមួយនឹងព្រះអម្ចាស់វិញ។ នាងរ៉ាហាបបានសង្គ្រោះខ្លួននាង និងក្រុមគ្រួសាររបស់នាង។ ដូច្នេះហើយ នាង និងក្រុមគ្រួសាររបស់នាង បានក្លាយជាពលរដ្ឋនៃសាសន៍អ៊ីស្រាអែល ដែលគេគោរព ស្រឡាញ់។ ប៉ុន្តែ លោកអេកាន និងក្រុមគ្រួសាររបស់គាត់ បានបាត់បង់ជីវិតវិញ។ ហើយគាត់ និងក្រុម គ្រួសាររបស់គាត់ ក៏បានក្លាយមកជាគំរូនៃភាពអាម៉ាស់វិញ។

`សូមគិតអំពីទំហំនៃភាពងាយស្រួល ដែលធ្វើឱ្យយើងមានភាពអាត្មានិយម និងភាពលោភលន់។ តើយើងអាចជៀសវាងអំពើបាបទាំងនេះដោយរបៀបណា? (សូមប្រៀបធៀបចម្លើយរបស់លោកអ្នក ជាមួយ នឹងគម្ពីរលូកា ១២:១៥)។`