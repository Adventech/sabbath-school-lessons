---
title:  រឿងខ្លី
date:   07/11/2025
---

### ការបង្វិលនូវអ្វី ដែលជារបស់ព្រះ វគ្គ១

លោកហ្វ្រេង មូគូប (Frank Mukube) បានខ្វះថវិកា បន្ទាប់ពីគាត់បានផ្លាស់ទៅកាន់ទីក្រុង ថ្មីមួយ នៅក្នុងប្រទេសណាមីប៊ី (Namibia) ដោយសារតែគាត់បានប្រើឥណទាន ដើម្បីតុបតែងផ្ទះជួល របស់គាត់ ដែលមានដូចជា៖ សាឡុង ធ្នើរ វិទ្យុ ទូរទស្សន៍ កម្រាលព្រំ និងចានឆ្នាំងជាដើម។

ប៉ុន្តែ ការនេះមិនស្ថិតនៅក្នុងគម្រោងការរបស់គាត់នោះទេ ពីព្រោះលោកហ្វ្រេងបានបម្រើការងារ ថ្មី នៅក្នុងនាមជាគ្រូគណនេយ្យ ដូច្នេះហើយ គាត់បានគណនាថវិកាប្រចាំខែរបស់គាត់យ៉ាងប្រុងប្រយ័ត្ន។ ដំបូងឡើយ គាត់មិនបានប្រឈមនឹងបញ្ហា នៃការថ្វាយតង្វាយ១០ហូត១ និងតង្វាយសទ្ធានោះទេ ហើយ គាត់ក៏បានសងប្រាក់ ដែលគាត់បានខ្ចីនោះដែរ។ ប៉ុន្តែ ក្រោយមក ការចំណាយដែលមិនបានព្រៀងទុក បានបង្កឱ្យមានបញ្ហា ដែលមើលទៅ លោកហ្វ្រេងហាក់ដូចជាចាយមិនគ្រប់ ដូច្នេះហើយ គាត់បានឈប់ ដាក់តង្វាយ១០ហូត១ និងតង្វាយសទ្ធា។ ដោយសារតែគាត់មានអារម្មណ៍មិនល្អ នោះគាត់បានអធិស្ឋាន ថា «ឱព្រះអម្ចាស់អើយ តើទូលបង្គំគួរធ្វើយ៉ាងណា?» ទូលបង្គំត្រូវចំណាយពេល២ឆ្នាំ ដើម្បីសងបំណុល។ ប៉ុន្តែ គម្ពីរម៉ាឡាគី ៣:៨, ៩ បានចែងថា “ចុះតើមនុស្សនឹងកោងយករបស់ព្រះឬ ប៉ុន្តែឯងរាល់គ្នាបាន កោងយករបស់អញហើយ រួចបែរជាសួរថា តើយើងបានកោងយករបស់ទ្រង់ឯណា គឺក្នុងតង្វាយ១ភាគ ក្នុង១០ ហើយក្នុងតង្វាយលើកចុះឡើងនោះឯង ឯងរាល់គ្នា គឺមនុស្សនៅនគរនេះទាំងមូល ត្រូវបណ្តាសា ហើយ ដោយព្រោះតែងតែកោងយករបស់អញយ៉ាងដូច្នេះ”»។

២ឆ្នាំបានកន្លងផុតទៅ។ លោកហ្វ្រេងបានរងបន្ទុក រហូតដល់ថ្ងៃដែលគាត់បានសងបំណុល អស់។ ប៉ុន្តែ ជំនួសឱ្យការស់ប្បាយចិត្ត លោកហ្វុងបែរជាមានអារម្មណ៍ឈឺចាប់វិញ។ គាត់បានសម្រេច ចិត្តថា គាត់នឹងប្រគល់របស់របរទាំងអស់ ដែលគាត់បានទិញ ដោយប្រើឥណទាននោះ ទៅឱ្យម្ចាស់បំណុល វិញ។ មេរបស់គាត់ ដែលបានធ្វើការនៅក្នុងស្ថាប័នរដ្ឋ ដែលជាកន្លែងដែលលោកហ្រ្វេងបានបង្រៀនថ្នាក់ គណនេយ្យ គឺជាមនុស្សដំបូងគេ ដែលបានដឹងពីផែនការរបស់គាត់។ ដូច្នេះហើយ គាត់បានស្នើសុំមេ ចេញទៅក្រៅរយៈពេល២ម៉ោង ដោយនិយាយថា «ខ្ញុំត្រូវប្រគល់គ្រឿងសង្ហារឹម ទៅឱ្យហាងវិញ»។ មេរបស់ គាត់បានសួរមកវិញថា «តើឯងមិនបានសងគេរួចហើយ ទេឬអី?»។ លោកហ្វ្រេងបានតបទៅវិញថា «ខ្ញុំបាន សងគេរួចរាល់ហើយ ប៉ុន្តែ ខ្ញុំចង់យករបស់ទាំងនោះ ប្រគល់ទៅឱ្យហាងលក់សង្ហារិមវិញ។ មេរបស់គាត់បាន សួរទៀតថា «តើហេតុអ្វីបានជាឯងធ្វើអ៊ីចឹង?»។ លោកហ្វ្រេងបាននិយាយថា «ពីព្រោះរបស់ទាំងនោះ បានរារាំងខ្ញុំ និងព្រះរបស់ខ្ញុំ រហូតដល់ខ្ញុំមិនបានបង្វិលនូវអ្វី ដែលជាកម្មសិទ្ធិរបស់ព្រះ»។

សំឡេងសើចចំអក បានឮពាស់ពេញបន្ទប់ធ្វើការ។ បន្ទាប់មក មេរបស់គាត់បានសួរថា «ហេតុអ្វី បានជាឯងធ្វើបែបនេះ ឯងឆ្កួតមែនទេ?»។ មេរបស់គាត់ បានសួរនាំបែបនេះមែន ប៉ុន្តែ គាត់នៅតែអនុញ្ញាត ឱ្យលោកហ្វ្រេង ចេញទៅធ្វើកិច្ចការរបស់គាត់។ បន្ទាប់មក លោកហ្វ្រេង ក៏បានត្រឡប់មកផ្ទះជួលវិញ ព្រមទាំងបានប្រាប់ពីការសម្រេចចិត្តរបស់គាត់ ដល់បងប្អូន ដែលទើបនឹងផ្លាស់មករស់នៅ ជាមួយនឹង គាត់ផងដែរ។ បងប្អូនរបស់គាត់ ក៏បានសួរនាំគាត់អំពីអនាម័យផ្ទាល់ខ្លួនដែរ។ លោកហ្វ្រេងបានតប ទៅវិញថា «សូមកុំឱ្យគេងជាមួយនឹងរបស់ណា ដែលជាប់បណ្ដាសា ពីព្រោះខ្ញុំបានប្រើប្រាស់ថវិការបស់ព្រះ ដើម្បីទិញរបស់ទាំងនេះ»។

បន្ទាប់មក លោកហ្វ្រេងបានធ្វើដំណើរទៅកាន់ហាង និងបាននិយាយជាមួយនឹងអ្នកគ្រប់គ្រង ដែលបានពិនិត្យមើលការទិញដូរនៅក្នុងកុំព្យូទ័រ ប៉ុន្តែ គាត់បានមើលឃើញថា លោកហ្រ្វេងបានបង់រំលស់ របស់ទាំងនោះរួចស្រេចហើយ។ អ្នកគ្រប់គ្រងបានសួរថា «បងយល់ឃើញយ៉ាងម៉េចដែរ បានធ្វើបែប នេះ?»។ លោកហ្រ្វេងបានធានាថា គាត់មិនមានបញ្ហាអ្វីឡើយ។ អ្នកគ្រប់គ្រងបានបន្តទៀតថា «ប៉ុន្ដែ ហាងយើងមិនអាចទិញរបស់ទាំងនេះ ពីអ្នកវិញឡើយ»។ លោកហ្វ្រេងបានតបទៅកាន់អ្នកគ្រប់គ្រងម្នាក់ នោះថា គាត់មិនចង់បានប្រាក់សំណងឡើយ។ ដូច្នេះហើយ អ្នកគ្រប់គ្រងម្នាក់នោះ បានព្រីនឯកសារ មួយច្បាប់ រួចនិយាយថា «សូមលោកចុះហត្ថលេខានៅត្រង់កន្លែងនេះ ដែលបាន បញ្ជាក់ថា លោកបានទិញរបស់ទាំងនេះ ប៉ុន្តែ លោកបានយករបស់ទាំងនេះ មក ប្រគល់ឱ្យហាងយើងវិញ ដោយមិនទាមទារសំណងអ្វីឡើយ»។