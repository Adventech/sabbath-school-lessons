---
title:  ការយកបានទឹកដីសន្យា
date:   25/11/2025
---

`ជាការពិតណាស់ ទឹកដីសន្យាគឺជាអំណោយទានមកពីព្រះ។ ប៉ុន្តែ តើសាសន៍អ៊ីស្រាអែលត្រូវ ធ្វើរឿងខ្លះ ដើម្បីឱ្យពួកគេយកបានទឹកដីសន្យានោះ? សម្រាប់ចម្លើយ សូមអានគម្ពីរយ៉ូស្វេ ១៣:១-៧។`

សាសន៍អ៊ីស្រាអែលបានរស់នៅក្នុងសភាពជាទាសករ អស់រយៈពេលជាច្រើនរយឆ្នាំ។ ម្ល៉ោះហើយ ពួកគេមិនមានជំនាញច្បាំងពីសាសន៍អេស៊ីព្ទ ដើម្បីឱ្យពួកគេដណ្ដើមយកទឹកដីសន្យានោះឡើយ។ សាសន៍ អេស៊ីព្ទក៏ជាអ្នកចម្បាំងស្ទាត់ជំនាញ ជាមួយកងទ័ពដែលបានហ្វឹកហាត់។ ប៉ុន្តែ បើទោះបីជាពួកគេមានកងទ័ព ច្រើនក៏ដោយ ក៏សាសន៍អេស៊ីព្ទមិនដែលធ្លាប់ដណ្តើមយកទឹកដីសន្យាទាំងមូលនោះដែរ។ សាសន៍អេស៊ីព្ទ មិនអាចផ្តួលកំពែងទីក្រុង នៃសាសន៍កាណានបានទេ។ ប៉ុន្តែ លើកនេះ ព្រះបានបង្គាប់ឱ្យសាសន៍អ៊ីស្រាអែល ដែលជាអតីតទាសករនៃសាសន៍អេស៊ីព្ទ ដណ្ដើមយកទឹកដី ដែលចៅហ្វាយអេស៊ីព្ទរបស់ពួកគេ មិនអាចគ្រប់គ្រងទឹកដីនេះទាំងមូលវិញ។ បើសិនជាសាសន៍អ៊ីស្រាអែលយកបានទឹកដីសន្យា នោះមានន័យថា ពួកគេអាចយកបានទឹកដីនេះ ដោយសារតែព្រះបានជួយពួកគេប៉ុណ្ណោះ។ ពួកគេមិនបានឈ្នះ ដោយសារ តែការខិតខំប្រឹងប្រែងរបស់ពួកគេនោះឡើយ។

បទគម្ពីរយ៉ូស្វេ ជំពូក១៣-២១ បានពិពណ៌នាអំពីទឹកដី ដែលព្រះបានប្រទានដល់ពូជអំបូរផ្សេងៗ គ្នានៃសាសន៍អ៊ីស្រាអែល។ អំណោយទានដែលជាទឹកដីសន្យា បានប្រាប់យើងថា ដីធ្លីនៅត្រង់កន្លែងដែលជារបស់អ្នកណាម្នាក់ត្រូវទទួលយកនោះ។ បញ្ជីទាំងនេះ ក៏បានបង្ហាញយើងពីទឹកដីសន្យា ដែលសាសន៍អ៊ីស្រាអែលត្រូវដណ្ដើមយកនោះដែរ។ សាសន៍អ៊ីស្រាអែលអាចរស់នៅដោយសុខសាន្ត នៅក្នុងទឹកដីដែលព្រះបានប្រទានដល់ពួកគេ ដោយសារតែទ្រង់គឺជាម្ចាស់ទឹកដីនោះ។ គម្ពីរយ៉ូស្វេពាក់កណ្តាលដំបូងបានបង្ហាញយើងពីរបៀបដែលព្រះ បានប្រទានទឹកដីដល់សាសន៍អ៊ីស្រាអែល។ ព្រះបានដកហូតទឹកដីពីសាសន៍កាណាន មកប្រគល់ឱ្យសាសន៍អ៊ីស្រាអែលវិញ។ គម្ពីរយ៉ូស្វេពាក់កណ្ដាលទៀត បានប្រាប់យើងពីរបៀបដែលសាសន៍អ៊ីស្រាអែលបានតាំងលំនៅ នៅក្នុងទឹកដីសន្យា ដោយយកកន្លែងនោះ ធ្វើជាលំនៅឋាន របស់ពួកគេ។

រឿងរបស់សាសន៍អ៊ីស្រាអែលនៅក្នុងទឹកដីសន្យា បានបង្រៀនយើងអំពីព្រះគុណរបស់ព្រះ។ យ៉ាងណាមិញ យើងក៏ប្រៀបដូចជាសាសន៍អ៊ីស្រាអែល ដោយសារតែយើងមិនអាចធ្វើអ្វីមួយ ដើម្បីឱ្យ ទទួលបានអំណោយទានរបស់ទ្រង់នោះឡើយ (អេភេសូរ ២:៨, ៩)។ យើងមិនអាចសង្គ្រោះខ្លួនយើង បានឡើយ។ ដូច្នេះហើយ បានជាយើងត្រូវការអំណោយទាន ដែលជាព្រះគុណរបស់ព្រះ។ សាសន៍ អ៊ីស្រាអែលមិនបានធ្វើអ្វីមួយ ដើម្បីឱ្យពួកគេទទួលបានទឹកដីសន្យានោះទេ (ចោទិយកថា ៩:៥)។ យ៉ាង ណាមិញ យើងក៏មិនអាចយកបានសេចក្ដីមេត្តារបស់ព្រះ ដោយពឹងផ្អែកទៅលើអំពើល្អរបស់យើងនោះ ដែរ។

ព្រះបានរំពឹងថា សាសន៍អ៊ីស្រាអែលនឹងគោរពប្រតិបត្តិព្រះអង្គ។ ពួកគេត្រូវតែគោរពប្រតិបត្តិ ព្រះអង្គ ដើម្បីឱ្យពួកគេបានរស់នៅក្នុងទឹកដី ដែលទ្រង់បានប្រទានដល់ពួកគេ។ យ៉ាងណាមិញ យើង ក៏ត្រូវតែគោរពប្រតិបត្តិព្រះអម្ចាស់ ដើម្បីឱ្យយើងបានក្លាយទៅជាពលរដ្ឋ នៅក្នុងនគរទ្រង់ដែរ។ ព្រះបានប្រទានទឹកដីដល់សាសន៍អ៊ីស្រាអែល ដោយព្រោះតែព្រះគុណរបស់ព្រះអង្គ។ ដូច្នេះហើយ ដោយសារតែព្រះគុណរបស់ព្រះ នោះយើងក៏នឹងទទួលបានអំណោយទានដ៏អស្ចារ្យមួយដែរ ដែលថា៖ ព្រះទ្រង់នឹង សង្គ្រោះយើង។ ប៉ុន្តែ ទន្ទឹមគ្នានេះ យើងក៏អាចនឹងបាត់បង់អំណោយទាននេះដែរ បើសិនជាយើងមិនមាន ការប្រុងប្រយ័ត្ននោះ។

`តើគ្រីស្ទាននៅសព្វថ្ងៃនេះ ត្រូវធ្វើអ្វីខ្លះ ដើម្បីឱ្យពួកគេរីករាយជាមួយនឹងសេចក្តីសន្យា ដែល ព្រះបានប្រទានដល់ពួកគេនោះ? សម្រាប់ចម្លើយ សូមអានគម្ពីរភីលីព ២:១២ និងហេព្រើរ ១២:២៨។`