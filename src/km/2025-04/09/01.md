---
title:  អ្វីមួយដែលត្រូវសង្ឃឹម
date:   22/11/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

លោកុប្បត្តិ ២:១៥; និក្ខមនំ ៣:៨; យ៉ូស្វេ ១៣: ១-៧; លេវីវិន័យ ២៥:១-៥, ៨-១៣; យេរេមា ២៤:៦។

> <p>ខចងចាំ៖</p>
> «ឱពួកអ្នកជាប់គុក ដែលមានសេចក្តីសង្ឃឹមអើយ ចូរវិលមកឯទីមាំមួនចុះ នៅថ្ងៃនេះឯង អញប្រកាសថា អញនឹងសងឯង១ជា២» (សាការី ៩:១២)។

បទគម្ពីរយ៉ូស្វេ ជំពូក១៣-២១ បានកត់ត្រាបញ្ជីភូមិសាស្ត្រយ៉ាងវែង។ បញ្ជីទាំងនេះបាន ពិពណ៌នាអំពីទឹកដី ដែលព្រះបានប្រទានដល់ពូជអំបូរផ្សេងគ្នានៃសាសន៍អ៊ីស្រាអែល។ សម្រាប់អ្នកអាន សម័យថ្មី បញ្ជីទាំងនេះមើលទៅហាក់ដូចជាធុញទ្រាន់។ ប៉ុន្តែ បញ្ជីទាំងនេះបានប្រាប់យើង នូវសេចក្តី ពិតនៃព្រះគម្ពីរមួយដ៏សំខាន់។ ពោលគឺព្រះបានតាំងសេចក្តីសន្យាថា ទ្រង់នឹងប្រទានទឹកដីដល់រាស្ត្រ របស់ព្រះអង្គ។ បញ្ជីទាំងនេះគឺជាភ័ស្តុតាងបង្ហាញថា ព្រះបានរក្សាសេចក្តីសន្យារបស់ព្រះអង្គ។ ទន្ទឹមគ្នានេះ សាសន៍អ៊ីស្រាអែលក៏បានធ្វើការជាមួយនឹងទ្រង់ ដើម្បីឱ្យសេចក្ដីសន្យាទាំងនេះ បានកើតឡើងដែរ។

ជាការពិតណាស់ ទឹកដីសន្យាគឺជាអំណោយទានមកពីព្រះ ដ្បិតទ្រង់បានសន្យាថា ទ្រង់ នឹងប្រទានទឹកដីនេះ ដល់ពួកអយ្យកោនៃសាសន៍អ៊ីស្រាអែល។ ប៉ុន្តែ សាសន៍អ៊ីស្រាអែលក៏មានផ្នែក មួយ ដែលពួកគេត្រូវធ្វើដែរ។ ព្រះបានសន្យានឹងពួកអយ្យកោថា «មើល អញបានប្រគល់ស្រុកនោះឲ្យឯងរាល់គ្នាហើយ ដូច្នេះឲ្យចូលទៅ ទទួលយកស្រុកដែលព្រះយេហូវ៉ាបានស្បថថា នឹងឲ្យដល់ពួកអយ្យកោឯងរាល់គ្នាចុះ គឺថានឹងឲ្យដល់អ័ប្រាហាំ អ៊ីសាក នឹងយ៉ាកុប ហើយនឹងពូជដំណលោក តទៅ» (ចោទិយកថា ១:៨)។

សប្ដាហ៍នេះ យើងនឹងក្រឡេកមើលសេចក្តីពិតនៃព្រះគម្ពីរ ដែលទឹកដីសន្យាបានបង្រៀន យើង។ ហើយយើងក៏នឹងព្យាយាមយល់នូវអ្វី ដែលសេចក្តីពិតទាំងនេះចង់បង្ហាញយើង នៅពេលសព្វថ្ងៃ នេះដែរ។