---
title:  ឆ្នាំទី៥០ ដែលជាឆ្នាំសម្រាកដ៏ពិសេស
date:   26/11/2025
---

ទឹកដីសន្យាគឺជារឿងសំខាន់បំផុត ដល់សាសន៍អ៊ីស្រាអែល ដែលជារាស្ត្ររបស់ព្រះ។ ព្រះទ្រង់ បានបែងចែកទឹកដី រវាងពូជអំបូរទាំង១២នៃសាសន៍អ៊ីស្រាអែល (ជនគណនា ៣៤:១៣-១៨)។ ផែនការ នេះ បានទប់ស្កាត់មិនឱ្យទឹកដីក្លាយទៅជាកម្មសិទ្ធិរបស់អ្នកមាន និងអ្នកមានអំណាច ត្រឹមតែ២ទៅ៣នាក់ នោះបានឡើយ។

`តើហេតុអ្វីបានជាព្រះ សូមឱ្យសាសន៍អ៊ីស្រាអែលធ្វើពិធីបុណ្យនៃឆ្នាំទី៥០យ៉ាងដូច្នេះ? សម្រាប់ ចម្លើយ សូមអានគម្ពីរលេវីវិន័យ ២៥:១-៥, ៨-១៣។`

នៅក្នុងស្រុកអេស៊ីព្ទ ប្រជាពលរដ្ឋបានបាត់បង់ដីធ្លីជាញឹកញាប់។ បន្ទាប់មក ពួកគេបានក្លាយទៅជាទាសកររបស់ផារ៉ែន ដែលជាស្តេចនៃស្រុកអេស៊ីព្ទ។ ព្រះមិនចង់ឃើញរឿងនេះ កើតឡើងដល់សាសន៍ អ៊ីស្រាអែលនោះទេ។ ដូច្នេះហើយ គ្មានសាសន៍ដទៃដែលក្រៅពីពូជអំបូរទាំង១២ អាចនឹងមានសិទ្ធិធ្វើជាម្ចាស់ដីធ្លីបានឡើយ។ នៅក្នុងផែនការរបស់ព្រះ គ្មានអ្នកណាម្នាក់អាចលក់ដីធ្លីបានឡើយ។ លោកអ្នក អាចជួលដីទៅឱ្យអ្នកណាម្នាក់ រហូតដល់ឆ្នាំទី៥០ក្រោយម្តងទៀត។ ដូច្នេះហើយ បើសិនជាអ្នកណា ម្នាក់ត្រូវការលក់ដីធ្លីរបស់គាត់ នោះក្រុមគ្រួសាររបស់បុគ្គលម្នាក់នោះ ត្រូវតែព្យាយាមលោះយកដីនោះ មុនពិធីបុណ្យនៃឆ្នាំទី៥០ (លេវីវិន័យ ២៥:២៥)។

អំណោយទាននៃដីធ្លី បានជួយឱ្យយើងមើលឃើញ នូវអ្វីដែលមាននៅក្នុងព្រះទ័យព្រះ។ ជាការ ពិតណាស់ ព្រះវរបិតារបស់យើង ចង់ឱ្យកូនៗរបស់ទ្រង់ ចែករំលែកជាមួយនឹងអ្នក ដែលមិនមានដីច្រើន ដូចជាយើង។ ដូច្នេះហើយ ព្រះបានបង្គាប់ឱ្យរាស្ត្ររបស់ទ្រង់ ប្រើប្រាស់ដីធ្លីរបស់ពួកគេ ដើម្បីផ្គត់ផ្គង់ អ្នកដទៃទៀត។ ដ្បិតនៅពេលដែលយើងបានក្លាយទៅជាម្ចាស់ដីធ្លី និងបានប្រើប្រាស់ដីធ្លីទាំងនោះ ដើម្បី ជួយដល់អ្នកដទៃ នោះមានន័យថា យើងបានរៀនគោរពឱ្យតម្លៃអ្នកដទៃហើយ ពីព្រោះយើងបានរៀន ធ្វើជាមនុស្សសប្បុរស ទៅកាន់អ្នកខ្សត់ខ្សោយ និងអ្នករងទុក្ខ។

ព្រះក៏បានប្រទានទឹកដីដល់រាស្ត្ររបស់ទ្រង់ ដើម្បីបង្រៀនពួកគេឱ្យខិតខំធ្វើការដែរ។ ហើយ ទ្រង់ក៏ចង់ឱ្យរាស្ត្ររបស់ព្រះអង្គ ទទួលបាននូវការចាប់ផ្តើមថ្មីផងដែរ។

ដំណឹងល្អអំពីព្រះយេស៊ូវ ក៏បានផ្ដល់ឱ្យយើង នូវការចាប់ផ្តើមថ្មីដែរ។ ដំណឹងល្អបានបង្ហាញ យើងថា យើងទាំងអស់គ្នា ដែលជាអ្នកមាន ឬជាអ្នកក្រ សុទ្ធតែមានតម្លៃស្មើគ្នានៅក្នុងព្រះនេត្ររបស់ ព្រះ។ ពោលគឺថា យើងទាំងអស់គ្នា សុទ្ធតែត្រូវការសេចក្ដីមេត្តារបស់ព្រះ។

ប៉ុន្ដែ គួរឱ្យសោកស្ដាយណាស់ សាសន៍អ៊ីស្រាអែលមិនបានលើកតម្កើងសេចក្ដីបង្គាប់ពីព្រះ នោះទេ។ នៅទីបំផុត ជាច្រើនរយឆ្នាំក្រោយមក ព្រះបានធ្វើនូវអ្វីដែលទ្រង់បានព្រមានពួកគេថា ទ្រង់នឹងធ្វើ កិច្ចការនោះ។ ពោលគឺទ្រង់បានដកហូតទឹកដីចេញពីរាស្ត្ររបស់ព្រះអង្គ ដែលទ្រង់បានប្រទានដល់ពួកគេ(របាក្សត្រទី២ ៣៦:២០, ២១)។

`ឆ្នាំសម្រាក និងក្បួនច្បាប់ ដែលព្រះបានប្រទានដល់សាសន៍អ៊ីស្រាអែល អំពីការលោះយកដីធ្លីនេះ បានបង្រៀនយើងថា យើងមានតម្លៃស្មើគ្នានៅក្នុងព្រះនេត្ររបស់ព្រះដោយរបៀបណា? តើឆ្នាំសម្រាក អាចជួយឪ្យយើងនិយាយពាក្យ «ទេ» ទៅកាន់ទម្លាប់មិនល្អ នៅក្នុងការទិញច្រើនពេកនោះដោយរបៀបណា?`