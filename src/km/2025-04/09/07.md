---
title:  ការសិក្សាបន្ថែម៖
date:   28/11/2025
---

សូមអាន Ellen G. White, “The Controversy Ended,” pages 672-678, in The Great Controversy។

«”ដូច្នេះ ដែលនៅមានសេចក្ដីសន្យាទុកមក ឲ្យបានចូលក្នុងសេចក្តីសម្រាករបស់ទ្រង់ នោះត្រូវ ឲ្យយើងរាល់គ្នាខ្លាចចុះ ក្រែងអ្នករាល់គ្នាណាមួយមើលទៅដូចជាឈោងទៅមិនដល់” (ហេព្រើរ ៤:១)។ សាសន៍អ៊ីស្រាអែល បានស្គាល់ទឹកដីកាណាន។ ពួកគេបានច្រៀងចម្រៀងអំពីទឹកដីនេះ។ ពួកគេបាន សប្បាយរីករាយ ជាមួយនឹងសេចក្ដីសន្យាដែលថា ពួកគេនឹងបានចូលទៅក្នុងទឹកដីសន្យា។ ប៉ុន្តែ ចំណេះដឹង ចម្រៀង និងការត្រេកអររបស់ពួកគេ មិនបាននាំពួកគេចូលទៅក្នុងទឹកដីសន្យា ឬចម្ការនៃដើមអូលីវនៅក្នុង ទឹកដីនេះឡើយ។ ផ្ទុយទៅវិញ សាសន៍អ៊ីស្រាអែលត្រូវតែមានជំនឿទៅលើព្រះ។ ពួកគេត្រូវតែគោរព ប្រតិបត្តិព្រះ។ ពួកគេត្រូវតែបំពេញភារកិច្ចរបស់ពួកគេ។ បន្ទាប់មក ព្រះទ្រង់នឹងបំពេញសេចក្ដីសន្យា ដែលទ្រង់បានតាំងឡើងថា ទ្រង់នឹងប្រទានទឹកដីសន្យាដល់ពួកគេ»។ ដកស្រង់ពី Ellen G. White, The Youth’s Instructor, February 17, 1898។

«ព្រះគម្ពីរបានចែងអំពីឈ្មោះ នៃអ្វីដែលព្រះបានសន្យាថា ទ្រង់នឹងប្រទានដល់យើង។ ព្រះគម្ពីរ បានហៅអំណោយទាននេះថា ជា “ស្រុក (ឬប្រទេស)” (ហេព្រើរ ១១:១៤-១៦)។ នៅក្នុងប្រទេសមួយនេះ ព្រះយេស៊ូវប្រៀបដូចជាអ្នកគង្វាល ដែលបានដឹកនាំហ្វូងចៀមរបស់ទ្រង់ ទៅកាន់ទឹករស់។ នៅទីនោះ ដើមជីវិតនឹងបង្កើតផ្លែថ្មីៗ ជារៀងរាល់ខែ។ ស្លឹកនៃដើមនេះ នឹងជួយព្យាបាលរាស្ត្ររបស់ព្រះ។ នៅក្នុង ប្រទេសមួយនេះ មានអូរហូរកាត់។ ទឹកមានសភាពភ្លឺថ្លា ដូចជាកែវ។ ដើមឈើដែលនៅក្បែរអូរ បានធ្វើ ជាម្លប់ដល់ផ្លូវ ដែលព្រះត្រូវបង្កើត ដើម្បីឱ្យរាស្ត្ររបស់ទ្រង់ដើរកាត់។ ប្រទេសមួយនេះ មានពេញទៅដោយ ភ្នំ និងវាលទំនាបស្រស់ស្អាត។ នៅពីក្រោយពួកគេ មានភ្នំខ្ពស់ៗ។ ជាការពិតណាស់ រាស្ត្ររបស់ព្រះ បាន ធ្វើដំណើរ និងបានត្រាច់ចរ អស់រយៈពេលយ៉ាងយូរ។ ប៉ុន្តែ ម្តងនេះ ពួកគេនឹងសាងសង់ផ្ទះរបស់ពួកគេ នៅលើវាលទំនាបក្បែរទឹករស់»។ ដកស្រង់ពី Ellen G. White, The Great Controversy, page 675, adapted។

**សំណួរពិភាក្សា**

`ទឹកដីសន្យា គឺជានិមិត្តសញ្ញាតំណាងឱ្យជីវិតដ៏អស្ចារ្យ ដែលព្រះយេស៊ូវបានសន្យានឹងយើង (យ៉ូហាន ១០:១០)។ តើទឹកដីសន្យាបានបង្រៀនយើងអ្វីខ្លះ អំពីផែនការដែលព្រះបានរៀបចំ ដើម្បីសង្គ្រោះយើង នោះ?`

`តើការកា្លយទៅជាពលរដ្ឋ នៅក្នុងនគររបស់ព្រះ មានន័យយ៉ាងណា? នៅក្នុងនាមជាពលរដ្ឋនៃស្ថានសួគ៌ តើយើងគួរតែរស់នៅបែបណា?`

`នៅក្នុងនាមជាមនុស្សលោក យើងបានអស់សង្ឃឹមញឹកញាប់ នៅពេលដែលអ្នកដទៃរំលងសេចក្ដីសន្យា ដែលពួកគេបានស្បថជាមួយនឹងយើង។ តើហេតុអ្វីបានជាលោកអ្នក អាចជឿទុកចិត្តទៅលើសេចក្តីសន្យា របស់ព្រះ?`

`តើយើងអាចធ្វើឱ្យសេចក្តីសន្យានៃផែនដីថ្មី ក្លាយមកជាសេចក្តីសន្យាពិតប្រាកដ នៅក្នុងពេលឥឡូវ នេះដោយរបៀបណា?`