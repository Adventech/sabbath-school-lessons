---
title:  សួនច្បារអេដែន និងសាសន៍កាណាន
date:   23/11/2025
---

`តើមានហេតុការណ៍អ្វីបានកើតឡើងដល់សួនច្បារអេដែន នៅពេលដែលលោកអ័ដាម និងនាង អេវ៉ាបានធ្វើបាបនោះ? សម្រាប់ចម្លើយ សូមអានគម្ពីរលោកុប្បត្តិ ២:១៥ និងលោកុប្បត្តិ ៣:១៧-២៤។`

ព្រះទ្រង់បានប្រទានលំនៅឋាន ដែលជាសួនច្បារដ៏ស្រស់ស្អាតមួយ ដល់លោកអ័ដាម និងនាង អេវ៉ា។ សួនច្បារនេះបានផ្ដល់អាហារ និងទឹក ដល់លោកអ័ដាម និងនាងអេវ៉ាយ៉ាងបរិបូណ៌។ លោកអ័ដាម និងនាងអេវ៉ា បានជួបជាមួយនឹងព្រះ នៅក្នុងសួនច្បារអេដែន។ នៅទីនោះ ព្រះគឺជាបរមគ្រូរបស់ពួកគេ។ សួនច្បារអេដែន ក៏ប្រៀបដូចជាសាលារៀនមួយកន្លែងដែរ។ សួនច្បារនេះបានបង្រៀនលោកអ័ដាម និង នាងអេវ៉ា អំពីព្រះ និងក្តីស្រឡាញ់របស់ទ្រង់។ សួនច្បារនេះ ក៏បានបង្រៀនលោកអ័ដាំម និងនាងអេវ៉ាអំពី ផែនការ ដែលព្រះបានរៀបចំសម្រាប់ជីវិតរបស់ពួកគេដែរ។ ដ្បិតនៅពេលដែលពួកគេធ្វើបាប នោះមាន ន័យថា ពួកគេក៏បានរំលងទំនាក់ទំនងរបស់ពួកគេ ជាមួយនឹងព្រះផងដែរ។ អំពើបាបរបស់ពួកគេ ក៏បាន ផ្លាស់ប្តូរទំនាក់ទំនងដែលពួកគេមាន ជាមួយនឹងលំនៅឋាន ដែលជាសួនច្បារនោះដែរ។ លោកអ័ដាម និងនាង់អេវ៉ាបានបាត់បង់លំនៅឋាន នៃសួនច្បាររបស់ពួកគេ ពីព្រោះព្រះបានឱ្យពួកគេចេញពីសួនច្បារ អេដែន ដើម្បីចាត់ទុកជាការដាក់ទោស។ ដូច្នេះហើយ សួនច្បារអេដែន គឺជារូបស័ព្ទតំណាងឱ្យជីវិត ដែល ព្រះចង់ឱ្យសាសន៍អ៊ីស្រាអែលទទួលបាន។ យ៉ាងណាមិញ ទឹកដីសន្យាក៏បានជួយឱ្យសាសន៍អ៊ីស្រាអែល រកឃើញសេចក្តីអំណរ ដែលមនុស្សលោកបាត់បង់ នៅក្នុងសួនច្បារអេដែននេះដែរ។

`តើលោកអ័ប្រាហាំ លោកអ៊ីសាក និងលោកយ៉ាកុប បានយល់ឃើញយ៉ាងដូចម្តេចខ្លះ អំពីសេចក្តី សន្យារបស់ព្រះ ដែលថា ទ្រង់នឹងប្រទានទឹកដីសន្យាដល់ពួកគេនោះ? សម្រាប់ចម្លើយ សូមអានគម្ពីរ លោកុប្បត្តិ ១៣:១៤, ១៥; លោកុប្បត្តិ ២៦:៣, ២៤ និងលោកុប្បត្តិ ២៨:១៣។ តើព្រះបានតាំងសេចក្តី សន្យាអ្វី ជាមួយនឹងយើង ដែលទាក់ទងទៅនឹងសេចក្តីសន្យានោះ? តើសេចក្តីសន្យានេះ បានផ្តល់ក្តីសង្ឃឹមដល់យើងដោយរបៀបណា? (សម្រាប់ចម្លើយ សូមអានគម្ពីរហេព្រើរ ៦:១១-១៥)។`

លោកអ័ប្រាហាំបានចូលទៅក្នុងទឹកដីសន្យា ដែលព្រះបានបង្ហាញគាត់។ លោកអ័ប្រាហាំមាន ជំនឿ ទៅលើសេចក្តីសន្យារបស់ព្រះ។ លោកអ័ប្រាហាំបានជឿថា នៅថ្ងៃណាមួយ ព្រះទ្រង់នឹងប្រទាន ទឹកដីសន្យា ដល់គាត់ និងកូនចៅជំនាន់ក្រោយរបស់គាត់។ កូនចៅរបស់លោកអ័ប្រាហាំ បានរង់ចាំអស់ រយៈពេល៤០០ឆ្នាំ ដើម្បីឱ្យព្រះបានបំពេញសេចក្ដីសន្យារបស់ទ្រង់។ លោកអ័ប្រាហាំ លោកអ៊ីសាក និង លោកយ៉ាកុប មិនបានធ្វើជាម្ចាស់ទឹកដីសន្យាពិតប្រាកដនោះទេ ពីព្រោះទឹកដីសន្យា គឺជាកម្មសិទ្ធិរបស់ ព្រះ។ ហើយសួនច្បារអេដែន ក៏ជាកម្មសិទ្ធិរបស់ទ្រង់ដែរ។ លោកអ័ប្រាហាំ និងនាងអេវ៉ាមិនបានធ្វើអ្វីមួយដើម្បីឱ្យពួកគេបានទិញយក ឬធ្វើជាម្ចាស់នៃទឹកដីសន្យានោះទេ។ យ៉ាងណាមិញ សាសន៍អ៊ីស្រាអែលក៏មិនបានធ្វើអ្វី ដើម្បីឱ្យពួកគេប្តូរយកទឹកដីសន្យានោះដែរ (ចោទិយកថា ៩:៤-៦)។ ប៉ុន្តែ ព្រះទ្រង់បាន ប្រទានទឹកដីសន្យាដល់ពួកគេ ដោយចាត់ទុកទឹកដីនេះថា ជាអំណោយទានវិញ។

លោកអ័ប្រាហាំ លោកអ៊ីសាក និងលោកយ៉ាកុប បានរស់នៅជាមួយនឹងក្តីសង្ឃឹម ទៅលើសេចក្ដី សន្យារបស់ព្រះ។ ដ្បិតព្រះទ្រង់បានបំពេញសេចក្ដីសន្យា ដែលទ្រង់បានតាំងឡើង ជាមួយនឹងពួកគេ ដោយ ទ្រង់បានប្រទានទឹកដីសន្យា ដល់ពួកកូនចៅជំនាន់ក្រោយរបស់ពួកគេ។ យ៉ាងណាមិញ នៅក្នុងនាមជា អ្នកគោរពប្រតិបត្តិព្រះ យើងក៏ទទួលបានសេចក្ដីសន្យាដែរ។ ដ្បិតព្រះបានសន្យានឹងយើងថា ទ្រង់នឹង ប្រទានរបស់ល្អដល់យើង ជាងសាសន៍អ៊ីស្រាអែលទៅទៀត (ហេព្រើរ ៨:៦)។ ព្រះទ្រង់នឹងបំពេញសេចក្ដី សន្យា ដែលទ្រង់បានតាំងឡើង ជាមួយនឹងយើង។ ប៉ុន្តែ យើងក៏ត្រូវតែ «ត្រាប់តាមពួកអ្នក ដែលគ្រងបានសេចក្ដីសន្យាទុកជាមរដក ដោយចិត្តជឿ ហើយអត់ធន់វិញ» (ហេព្រើរ ៦:១២)។