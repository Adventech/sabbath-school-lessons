---
title:  ទឹកដីសន្យាដែលជាអំណោយទាន
date:   24/11/2025
---

`តើព្រះ សាសន៍អ៊ីស្រាអែល និងទឹកដីសន្យា មានទំនាក់ទំនងពិសេសអ្វីនឹងគ្នា? សម្រាប់ចម្លើយ សូមអានគម្ពីរនិក្ខមនំ ៣:៨; លេវីវិន័យ ២០:២២; លេវីវិន័យ ២៥:២៣; ជនគណនា ១៣:២៧; ចោទិយកថា ៤:១, ២៥, ២៦; ចោទិយកថា ៦:៣ និងទំនុកតម្កើង ២៤:១។`

ដីធ្លីមិនមែនត្រឹមតែជាកន្លែង ដែលត្រូវរស់នៅប៉ុណ្ណោះទេ។ ដីធ្លីក៏បានជួយឱ្យមនុស្សដទៃទៀត ដឹងថា ពួកគេគឺជាជាតិសាសន៍អ្វីដែរ។ ការងារដែលលោកអ្នកធ្វើចិញ្ចឹមជីវិត គឺត្រូវពឹងផ្អែកទៅលើទីកន្លែង ដែលលោកអ្នករស់នៅ។ ចំណែកឯទាសករវិញ ពួកគេគ្មានដីធ្លីនោះទេ។ ពួកគេមិនមានកន្លែងរស់នៅ ផ្ទាល់ខ្លួន។ ពួកគេបានខិតខំធ្វើការ ដោយសារគ្មានប្រាក់ឈ្នួល។ ប៉ុន្តែ មនុស្សដទៃទៀត បានកោងយក ប្រាក់ឈ្នួលរបស់ពួកគេ ហើយយកប្រាក់ឈ្នួលនោះទៅចាយវាយជំនួសទាសករទាំងនេះ ដោយក្តីរីករាយ វិញ។ ដូច្នេះហើយ ការដែលមានដីធ្លី គឺជារឿងសំខាន់មួយ ពីព្រោះនៅពេលដែលអ្នកណាម្នាក់មានដីធ្លី នោះ មានន័យថា ពួកគេលែងជាទាសករទៀតហើយ។ នេះហើយជាមូលហេតុដែលនាំឱ្យសាសន៍អ៊ីស្រាអែល ចាត់ទុកទឹកដីសន្យាថា ជារឿងសំខាន់បំផុត បន្ទាប់ពីព្រះបានជួយរំដោះពួកគេ ឱ្យរួចផុតពីទាសភាពនោះ។ ដូច្នេះហើយ ទឹកដីនេះបានជួយឱ្យពួកបណ្តាជនដឹងថា ពួកគេគឺជាអ្នកណា នៅក្នុងនាមជារាស្ត្ររបស់ព្រះ។

ព្រះ សាសន៍អ៊ីស្រាអែល និងទឹកដីសន្យា មានទំនាក់ទំនងពិសេសមួយ។ ពោលគឺព្រះបាន ប្រទានទឹកដីសន្យាដល់សាសន៍អ៊ីស្រាអែល ទុកជាអំណោយទានមួយ។ សាសន៍អ៊ីស្រាអែលអាចធ្វើជា ម្ចាស់លើទឹកដីបាន ឱ្យតែពួកគេគោរពប្រតិបត្តិព្រះអម្ចាស់ និងគោរពតាមច្បាប់នៃសេចក្ដីសញ្ញារវាងទ្រង់ និងពួកគេ។ ឬអាចនិយាយបានថា សាសន៍អីស្រាអែលមិនអាចធ្វើជាម្ចាស់ទឹកដី ដោយទទួលបានភោគផល ពីទឹកដីនោះ ដោយគ្មានព្រះពររបស់ព្រះបានឡើយ។

ទឹកដីសន្យាក៏បានជួយឱ្យសាសន៍អ៊ីស្រាអែល យល់ពីក្តីស្រឡាញ់របស់ព្រះ ហើយនិងបញ្ញត្តិ របស់ទ្រង់ដែរ។ ហើយដោយសារតែពួកគេបានរស់នៅលើទឹកដីនេះ នោះមានន័យថា ពួកគេក៏តែងតែចាំ ជានិច្ចថា ព្រះទ្រង់បានធ្វើតាមសេចក្ដីសន្យារបស់ទ្រង់។ បើសិនជាគ្មានជំនួយពីព្រះទេ សាសន៍អ៊ីស្រាអែល ក៏មិនបានក្លាយជាជាតិសាសន៍មួយ ដែលមានទឹកដីនោះដែរ ដ្បិតអីនៅពេលដែលសាសន៍អ៊ីស្រាអែលស្នាក់ នៅក្នុងស្រុកអេស៊ីព្ទ នោះទឹកទន្លេនីលបានជួយស្រោចស្រពដំណាំរបស់ពួកគេ។ ប៉ុន្ដែ ស្រុកកាណាន មាន លក្ខណៈខុសពីស្រុកអេស៊ីព្ទ។ សាសន៍អ៊ីស្រាអែលបានពឹងផ្អែកទៅលើទឹកភ្លៀង ដើម្បីស្រោចស្រពដំណាំ របស់ពួកគេ។ នៅក្នុងករណីនេះ មានតែព្រះមួយគត់ ដែលអាចគ្រប់គ្រងអាកាសធាតុបាន។ ដូច្នេះហើយ ទឹកដីសន្យា បានជួយឱ្យសាសន៍អ៊ីស្រាអែលនឹកចាំពីរឿងទាំងអស់ ដែលពួកគេបានពឹងផ្អែកព្រះ ដើម្បី ឱ្យពួកគេមានជីវិតរស់។

ជាការពិតណាស់ ព្រះទ្រង់បានប្រទានទឹកដីសន្យាដល់សាសន៍អ៊ីស្រាអែល។ ប៉ុន្តែ ម្ចាស់ពិត ប្រាកដនោះ គឺជាព្រះ ពីព្រោះទ្រង់គឺជាម្ចាស់ពិតប្រាកដនៃផែនដីនេះ (ទំនុកតម្កើង ២៤:១)។ ដូច្នេះហើយ ទ្រង់អាចប្រទានទឹកដីនេះដល់សាសន៍អ៊ីស្រាអែល ឬអាចដកហូតវាចេញពីពួកគេ។ ចំណុចនេះ ក៏ដូចគ្នា នឹងយើងសព្វថ្ងៃនេះដែរ។ ដ្បិតដោយសារតែទ្រង់គឺជាម្ចាស់ទឹកដីនេះឯង បានជាយើងទាំងអស់គ្នា សុទ្ធតែជា ជនបរទេស អ្នកដំណើរ ឬជាភ្ញៀវកិត្តិយសវិញ។ ម៉្យាងទៀត យើងក៏អាចនិយាយថា យើងមិនមែនជាម្ចាស់ ទឹកដីដែរ។

`សូមអានគម្ពីរពេត្រុសទី១ ២:១១ និងហេព្រើរ ១១:៩-១៣ បន្ទាប់មក សូមឆ្លើយសំណួរខាង ក្រោមនេះ។ តើការដែលរស់នៅក្នុងនាមជាភ្ញៀវកិត្តិយស នៅលើផែនដីនេះ មានន័យយ៉ាងណាចំពោះ លោកអ្នក? តើពាក្យដែលថា លំនៅឋានពិតប្រាំកដរបស់លោកអ្នក គឺស្ថិតនៅឯនគរស្ថានសួគ៌នោះ មាន ន័យយ៉ាងណាដែរចំពោះលោកអ្នក?`