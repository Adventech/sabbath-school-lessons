---
title:  ចូរតោងព្រះឱ្យជាប់
date:   18/12/2025
---

សាសន៍អ៊ីស្រាអែលមិនត្រូវថ្វាយបង្គំព្រះក្លែងក្លាយនោះទេ។ តើពួកគេអាចប្រកាន់ជំហរទាស់នឹង អំពើបាបនេះដោយរបៀបណា? ពោលគឺពួកគេបាន «តោង» ព្រះយ៉ាងជាប់ (ចោទិយកថា ៤:៤) ព្រះគម្ពីរបានប្រើពាក្យដដែលនេះ ដើម្បីពិពណ៌នាអំពីអាពាហ៍ពិពាហ៍(លោកុប្បត្តិ ២:២៤) និងភាពស្មោះត្រង់ ដែលនាងរស់មានចំពោះនាងណាអូមី (នាងរស់ ១:១៤)។ ជាការពិតណាស់ លោកយ៉ូស្វេបានប្រើពាក្យថា តោងព្រះឱ្យជាប់នេះ រហូតមកដល់សព្វថ្ងៃនេះ។ ប៉ុន្ដែ គួរឱ្យសោកស្ដាយណាស់ ក្រោយមកទៀត គ្មាន អ្នកណាម្នាក់និយាយពាក្យនេះ អំពីសាសន៍អ៊ីស្រាអែលទៀតឡើយ ដូចដែលយើងបានឃើញស្រាប់ នៅក្នុង គម្ពីរនៃពួកចៅហ្វាយ (ពួកចៅហ្វាយ ២:២, ៧, ១១; ពួកចៅហ្វាយ ៣:៧, ១២; ពួកចៅហ្វាយ ៤:១)។

`លោកយ៉ូស្វេបានឱ្យសាសន៍អ៊ីស្រាអែល ស្រឡាញ់ព្រះអម្ចាស់របស់ពួកគេ (យ៉ូស្វេ ២៣:១១; សូមប្រៀបធៀបជាមួយនឹងគម្ពីរចោទិយកថា ៦:៥)។ ការស្រឡាញ់មិនអាចបង្ខំបានឡើយ ពីព្រោះ បើសិនជាការស្រឡាញ់ត្រូវបានបង្ខំ នោះវាក៏មិនហៅថា ជាសេចក្តីស្រឡាញ់ដែរ។ បើដូច្នេះមែន តើលោក យ៉ូស្វេចង់មានន័យយ៉ាងណា នៅពេលដែលគាត់បង្គាប់ឱ្យសាសន៍អ៊ីស្រាអែលស្រឡាញ់ព្រះនោះ?`

បើសិនជាសាសន៍អ៊ីស្រាអែលចង់រីករាយ ជាមួយនឹងព្រះពរនៃសេចក្តីស្រឡាញ់របស់ព្រះ តទៅទៀត ពួកគេចាំបាច់ត្រូវតែរក្សាភាពស្មោះត្រង់ចំពោះព្រះ។ ដូច្នេះហើយ សាសន៍អ៊ីស្រាអែលត្រូវតែ ប្រុងប្រយ័ត្ន ឱ្យបានម៉ត់ចត់។ ពួកគេត្រូវតែចាំថា ពួកគេត្រូវ «ស្រឡាញ់» ព្រះ។ ពាក្យថា «អាហាបា (ahaba)» ជាភាសាហេព្រើរ អាចយកមកប្រើ ដើម្បីពិពណ៌នាអំពីសេចក្ដីស្រឡាញ់គ្រប់ប្រភេទ ដូចជា៖ មិត្តភាព ការរួមភេទ សេចក្តីស្រឡាញ់របស់ម្តាយ មនោសញ្ចេតនា និងភាពស្មោះត្រង់ចំពោះព្រះ។ យ៉ាងណា មិញ សេចក្តីស្រឡាញ់ចំពោះព្រះ ក៏ជាជម្រើសនៃការថ្វាយជីវិតរបស់យើង ដល់ទ្រង់ និងបម្រើទ្រង់ទាំងស្រុង ដែរ។ នៅពេលដែលយើងយល់សេចក្តីពិតនៃព្រះគម្ពីរ នោះយើងបានយល់កាន់តែច្បាស់ឡើង អំពីការ ដែលលោកយ៉ូស្វេបានបង្គាប់ ឱ្យសាសន៍អ៊ីស្រាអែលស្រឡាញ់ព្រះ (សូមប្រៀបធៀបជាមួយនឹងគម្ពីរយ៉ូហាន ១៣:៣៤)។ ព្រះទ្រង់ចង់ឱ្យការគោរពរបស់យើង ទៅលើបញ្ញត្តិរបស់ទ្រង់ មានប្រភពចេញ មកពីទំនាក់ទំនង នៃក្តីស្រឡាញ់ផ្ទាល់ខ្លួនរបស់យើង ជាមួយនឹងទ្រង់ (និក្ខមនំ ១៩:៤; ចោទិយកថា ៦:៥; សូមប្រៀបធៀបជាមួយនឹងគម្ពីរម៉ាថាយ ២២:៣៧)។ ដូច្នេះហើយ យើងត្រូវតែស្រឡាញ់ព្រះ ដោយសារតែរឿងគ្រប់យ៉ាង ដែលទ្រង់បានធ្វើសម្រាប់យើង។ ហើយទ្រង់បានធ្វើរឿងទាំងនោះ ក៏ដោយសារ តែសេចក្តីស្រឡាញ់ និងសេចក្តីមេត្តារបស់ព្រះអង្គដែរ។

សេចក្តីបង្គាប់ថា ឱ្យស្រឡាញ់ព្រះ ក៏បានជួយឱ្យយើងយល់ពីក្តីស្រឡាញ់របស់ព្រះអង្គដែរ។ ពោលគឺថា ទ្រង់ចង់មានទំនាក់ទំនងផ្ទាល់ខ្លួន ជាមួយមនុស្សគ្រប់គ្នា ដែលបានទទួលយកសេចក្ដីស្រឡាញ់ របស់ព្រះអង្គ។ ដូច្នេះហើយ សេចក្តីស្រឡាញ់ដែលព្រះមានចំពោះមនុស្សគ្រប់គ្នា ក៏បានរួមបញ្ចូលទាំង ចម្លើយផ្ទាល់ខ្លួន ដែលយើងបានឆ្លើយតប ទៅកាន់សេចក្ដីស្រឡាញ់របស់ព្រះអង្គផងដែរ។

ព្រះយេស៊ូវបានប្រទានបញ្ញត្តិថ្មីមួយ ដល់សិស្សរបស់ព្រះអង្គ។ តើសេចក្តីបង្គាប់នេះ គឺជា សេចក្តីបង្គាប់ចាស់ និងជាសេចក្តីបង្គាប់ថ្មីដោយរបៀបណា? សម្រាប់ចម្លើយ សូមអានគម្ពីរយ៉ូហាន ១៣:៣៤; យ៉ូហាន ១៥:១៧ និងយ៉ូហានទី១ ៣:១១។ (សូមប្រៀបធៀបជាមួយនឹងគម្ពីរលេវីវិន័យ ១៩:១៨)។