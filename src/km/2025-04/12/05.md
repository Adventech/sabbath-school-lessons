---
title:  សេចក្តីខ្ញាល់របស់ព្រះអម្ចាស់
date:   17/12/2025
---

`តើលោកយ៉ូស្វេបានមានប្រសាសន៍យ៉ាងដូចម្តេច អំពីសេចក្តីខ្ញាល់របស់ព្រះ និងការដែលទ្រង់បានដាក់ទោសអំពើបាបនោះ (យ៉ូស្វេ ២៣:១៥, ១៦)? តើព្រះគម្ពីរបានចែងអំពីប្រធានបទនេះ នៅត្រង់ កន្លែងណាខ្លះទៀត? សូមអានជនគណនា ១១:៣៣; របាក្សត្រទី២ ៣៦:១៦; វិវរណៈ ១៤:១០, ១៩; វិវរណៈ ១៥១)។ តើយើងគួរតែយល់ពីសេចក្តីពិតទាំងនេះយ៉ាងដូចម្តេច?`

ព្រះបានខ្ញាល់ជាមួយនឹងសាសន៍អ៊ីស្រាអែល នៅពេលដែលពួកគេស្ថិតនៅក្នុងទីរហោស្ថាន (ជនគណនា ១១:៣៣; ជនគណនា ១២:៩) និងនៅក្នុងទឹកដីសន្យា (យ៉ូស្វេ ៧:១)។ ដូច្នេះហើយ សាសន៍ អ៊ីស្រាអែលបានដឹងនូវអ្វី ដែលត្រូវកើតឡើង បើសិនជាពួកគេបានរំលងបញ្ញត្តិរបស់ព្រះ។ គម្ពីរយ៉ូស្វេ២៣:១៥, ១៦ អាចនឹងធ្វើឱ្យយើងភ្ញាក់ផ្អើល ដោយសារតែលោកយ៉ូស្វេបានប្រើពាក្យធ្ងន់ៗ។ ជាការពិត ណាស់ ព្រះអម្ចាស់នឹងលុបបំបាត់សាសន៍អីស្រាអែល ដូចជាសាសន៍កាណានដែរ បើសិនជាពួកគេបាន រំលងសេចក្តីសញ្ញា ដែលពួកគេបានតាំងឡើង ជាមួយនឹងព្រះអង្គ។ បន្ទាប់មក ទ្រង់នឹងដាក់ទោសសាសន៍ អ៊ីស្រាអែល ដោយប្រើបណ្ដាសាទាំងអស់ ដែលមាននៅក្នុងសេចក្តីសញ្ញារបស់ពួកគេ (លេវីវិន័យ ជំពូក ២៦; ចោទិយកថា ជំពូក២៨)។ ខទាំងនេះបានបង្ហាញថា ព្រះអម្ចាស់គឺជាចៅក្រមនៃផែនដីទាំងមូល។ ដូច្នេះហើយ ព្រះអម្ចាស់បានប្រកាសថា ទ្រង់នឹងធ្វើសង្គ្រាមទាស់នឹងអំពើបាប បើទោះបីជាទ្រង់បានដឹងថា អំពើបាបនោះ នៅក្នុងសាសន៍អ៊ីស្រាអែលក៏ដោយ។ សាសន៍អ៊ីស្រាអែលមិនមែនបរិសុទ្ធ ដោយសារតែ ទង្វើល្អរបស់ពួកគេនោះឡើយ។ ចម្បាំងរបស់ពួកគេ នៅក្នុងសង្គ្រាមដ៏បរិសុទ្ធរបស់ព្រះ ក៏មិនបានធ្វើឱ្យ ពួកគេបរិសុទ្ធដែរ។

សាសន៍អ៊ីស្រាអែលត្រូវតែជ្រើសរើស បើសិនជាពួកគេចង់មានអនាគត ដែលមានពេញដោយភាពរុងរឿងនោះ។ ប៉ុន្តែ ពួកគេក៏អាចជ្រើសរើសយកជីវិតដែលមានបាប ដែលត្រូវប្រឈមនឹងសេចក្ដីខ្ញាល់របស់ព្រះនោះដែរ។

សេចក្តីបង្រៀននៃព្រះគម្ពីរ ដែលបានផ្ដោតទៅលើសេចក្តីខ្ញាល់របស់ព្រះ អាចនឹងធ្វើឱ្យយើង យល់ច្រឡំនៅពេលដំបូង ពីព្រោះព្រះគម្ពីរបានប្រាប់យើងថា ព្រះគឺជាតួអង្គ ដែលប្រកបដោយក្តីស្រឡាញ់ ហើយទ្រង់ក៏ជាសេចក្ដីស្រឡាញ់ផងដែរ (យ៉ូហាន ៣:១៦; យ៉ូហានទី១៤:៨)។ ម៉្លោះហើយ យើងអាច នឹងគិតថា គោលគំនិតនេះ គឺជាគោលគំនិតចម្លែកដែលថា សេចក្ដីខ្ញាល់របស់ព្រះ អាចនឹងជួយឱ្យយើង យល់ពីក្ដីស្រឡាញ់របស់ទ្រង់។ ព្រះគឺជាតួអង្គ ដែលបានយកព្រះទ័យទុកដាក់ និងព្រះទ័យអត់ធ្មត់។ ទ្រង់ បានត្រៀមជាស្រេច ដើម្បីនឹងលើកលែងទោស (និក្ខមនំ ៣៤:៦; មីកា ៧:១៨)។ ទន្ទឹមគ្នានេះ សេចក្តី ខ្ញាល់របស់ព្រះ ក៏ជាផ្នែកនៃក្តីស្រឡាញ់ដ៏បរិសុទ្ធ ដែលទ្រង់បានទាស់នឹងអំពើបាប និងការអាក្រក់នោះ ដែរ។ សេចក្តីខ្ញាល់របស់ព្រះ មិនមែនជាអារម្មណ៍នោះទេ។ សេចក្ដីខ្ញាល់របស់ទ្រង់ ក៏មិនដែលកាចសាហាវ និងព្រៃផ្សៃដែរ។ សេចក្ដីខ្ញាល់របស់ទ្រង់ មិនមែនជាការសងសឹកឡើយ ដ្បិតនៅពេលដែលទ្រង់ដាក់ទោស អំពើបាប នោះទ្រង់មិនបានសងសឹកនឹងយើង ដែលបានរំលងបញ្ញត្តិរបស់ព្រះអង្គនោះទេ។ គម្ពីរសញ្ញាថ្មី បានបង្រៀនថា ព្រះយេស៊ូវបានត្រឡប់ជាតួបាប ដោយសារតែយើង (កូរិនថូសទី២ ៥:២១)។ ប៉ុន្តែ នៅពេលដែលព្រះយេស៊ូវសុគត នោះទ្រង់បានរៀបចំផ្លូវ ដើម្បីឱ្យព្រះទទួលយកយើង (រ៉ូម ៥:១០)។អ្នកដែលបានជឿព្រះ នឹងបានរួចផុតពីសេចក្ដីខ្ញាល់របស់ទ្រង់ (យ៉ូហាន ៣:៣៦; អេភេសូរ ២:៣; ថែស្សា- ឡូនីចទី១ ១:១០)។ សេចក្តីខ្ញាល់របស់ព្រះ ក៏បានជួយឱ្យយើងយល់ថា ព្រះគឺជាចៅក្រមបរិសុទ្ធដែរ។ ដូច្នេះហើយ យើងអាចជឿទុកចិត្តព្រះថា ទ្រង់តែងតែយុត្តិធម៌ជានិច្ច នៅពេលដែលទ្រង់បានដាក់ទោស អំពើបាប និងការអាក្រក់នោះ (ទំនុកតម្កើង ៧:១១; ទំនុកតម្កើង ៥០:៦; ធីម៉ូថេទី២ ៤:៨)។