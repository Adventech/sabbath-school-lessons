---
title:  ព្រះទ្រង់បានធ្វើតាមសេចក្តីសន្យារបស់ព្រះអង្គ
date:   13/12/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

យ៉ូស្វេ ២១:៤៣-៤៥; យ៉ូស្វេ ២៣:១-៥; យ៉ូស្វេ

២៣:៦-៨, ១២, ១៣; យ៉ូស្វេ ២៣:១៥, ១៦; យ៉ូស្វេ ២៣:១១។

> <p>ខចងចាំ៖</p>
> «ឯអស់ទាំងសេចក្តីល្អដែលព្រះយេហូវ៉ាបានមានបន្ទូលសន្យាដល់ពួកវង្សអ៊ីស្រាអែល នោះ បានសំរេចគ្រប់ជំពូក ឥតមានខ្វះណាមួយឡើយ» (យ៉ូស្វេ ២១:៤៥)។

នៅពេលដែលលោកចន អេហ្វ ខេនណាឌី (John F. Kennedy) បានក្លាយមកជាប្រធា- នាធិបតីនៃសហរដ្ឋអាមេរិក នៅថ្ងៃទី២០ ខែមករា ឆ្នាំ១៩៦១ លោកខេនណាឌីបានថ្លែងសុន្ទរកថា ទៅកាន់ប្រទេសទាំងមូល។ សេចក្តីថ្លែងការណ៍របស់គាត់ មានត្រឹមតែ១៣៦៦ពាក្យប៉ុណ្ណោះ។ ប៉ុន្តែ ពាក្យ របស់គាត់បានល្បីរន្ទឺ។ លោកខេនណាឌីបានលើកទឹកចិត្តពលរដ្ឋអាមេរិកាំង ឱ្យបម្រើប្រទេសរបស់ ពួកគេជាមុនសិន ដោយមិនស្នើសុំឱ្យប្រទេសជាតិ បម្រើពួកគេនោះឡើយ។ លោកខេនណាឌីបាននិយាយថា «រង្វាន់របស់យើង គឺជាការដែលបានដឹងថា យើងបានធ្វើត្រឹមត្រូវ។ ប្រវត្តិសាស្ត្រគឺជាអ្នក ជំនុំជម្រះយើង ហើយវាក៏នឹងបង្ហាញថា យើងបានជ្រើសរើសនូវរឿង ដែលត្រឹមត្រូវដែរ។ ដូច្នេះហើយ ចូរឱ្យយើងបានធ្វើជាអ្នកដឹកនាំ នៅលើទឹកដីមួយនេះ ដែលយើងស្រឡាញ់ចុះ។ ចូរឱ្យយើងបានទូលសូម ព្រះ នូវព្រះពរ និងជំនួយរបស់ព្រះអង្គ។ ប៉ុន្តែ ខណៈពេលដែលយើងនៅលើផែនដីនេះ កិច្ចការរបស់ព្រះ ក៏ត្រូវតែក្លាយមកជាកិច្ចការរបស់យើងដែរ»។

នៅពេលដែលលោកយ៉ូស្វេមានវ័យចំណាស់ នោះគាត់បានដឹងថា មិនយូរប៉ុន្មាន គាត់នឹង ត្រូវស្លាប់។ ដូច្នេះហើយ គាត់បានសម្រេចចិត្តនិយាយទៅកាន់ពួកបណ្ដាជន និងអ្នកដឹកនាំនៃសាសន៍ អ៊ីស្រាអែល (យ៉ូស្វេ ជំពូក២៣ និង២៤)។ បទគម្ពីរយ៉ូស្វេ ជំពូក២៣ បានពិពណ៌នាបន្ថែមទៀត អំពីអនាគត និងរបៀបដែលត្រូវថ្វាយបង្គំព្រះ។ បទគម្ពីរយ៉ូស្វេ ជំពូក២៤ បានពិពណ៌នាអំពីសេចក្តីសន្យាដែលព្រះបានតាំងនឹងរាស្រ្តកាលពីអតីតកាល។ ជំពូកនេះក៏បានពិពណ៌នាអំពី តួអង្គតែម្នាក់គត់ ដែលស័ក្តិសមនឹងឱ្យយើងថ្វាយំបង្គំទ្រង់។ តើយើងគួរតែថ្វាយបង្គំព្រះដោយរបៀបណា? ចម្លើយគឺថា យើងត្រូវតែថ្វាយបង្គំទ្រង់ ឱ្យអស់ពីចិត្តរបស់យើង។ តើអ្នកណាដែលស័ក្តិសមនឹងឱ្យយើងថ្វាយបង្គំនោះ?ចម្លើយគឺថា ព្រះអម្ចាស់គឺជាតួអង្គដែលស័ក្តិសមបំផុត។

សប្ដាហ៍នេះ យើងនឹងសិក្សាអំពីប្រសាសន៍ដំបូងរបស់លោកយ៉ូស្វេ។ នៅក្នុងប្រសាសន៍ ដំបូងនេះ លោកយ៉ូស្វេបានក្រឡេកមើលសង្គ្រាមទាំងអស់ ដែលព្រះបានច្បាំងឈ្នះជំនួសសាសន៍អ៊ីស្រាអែល កាលពីពេលកន្លងមក។ ទន្ទឹមគ្នានេះ លោកយ៉ូស្វេក៏បានប្រមើលមើល របៀបដែលសាសន៍ អ៊ីស្រាអែលអាចទទួលបានជោគជ័យ នៅពេលអនាគតផងដែរ។