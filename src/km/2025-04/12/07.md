---
title:  ការសិក្សាបន្ថែម៖
date:   19/12/2025
---

សូមអាន Ellen G. White, “The Last Words of Joshua,” pages 521, 522, in Patriarchs and Prophets។

«ព្រះទ្រង់គឺជាអ្នកទ្រទ្រង់ជីវិត។ តាំងតែពីដើមមក បញ្ញត្តិរបស់ព្រះ បានប្រទានជីវិត។ ប៉ុន្តែ អំពើបាបបានរំលងបញ្ញត្តិរបស់ព្រះ និងសេចក្តីសុខសាន្តរបស់ទ្រង់។ អំពើបាបបានបង្កឱ្យមានការអាក្រក់ មានពាសពេញផែនដី។ ដរាបណាអំពើបាបនៅតែមាន នោះការរងទុក្ខ និងសេចក្តីស្លាប់ក៏នៅតែកើតឡើង ដែរ។ ប៉ុន្តែ ព្រះអង្គសង្គ្រោះបានត្រឡប់ជាតួបាប ជំនួសយើងវិញ។ ព្រះអង្គបានទទួលយកទោសនៃ អំពើបាបនោះ ជំនួសយើង។ ដូច្នេះហើយ ឥឡូវនេះ យើងមានសេចក្តីសង្ឃឹម។ យ៉ាងណាមិញ យើង ក៏អាចគេចផុតពីការដាក់ទោស នៃអំពើបាបដ៏អាក្រក់នេះ ដោយសារតែព្រះយេស៊ូវផងដែរ»។ ដកស្រង់ពី Ellen G. White, Patriarchs and Prophets, page 522, adapted។

**សំណួរពិភាក្សា**

`សូមក្រឡេកមើលភ័ស្តុតាងទាំងអស់ នៅក្នុងជីវិតរបស់លោកអ្នក ដែលបានបង្ហាញថា ព្រះស្រឡាញ់ លោកអ្នក។ សូមចែករំលែកបទពិសោធន៍មួយចំនួន ជាមួយនឹងសិស្សដទៃទៀត។ ប៉ុន្តែ ទន្ទឹមគ្នានេះ តើលោកអ្នកគួរតែធ្វើអ្វីខ្លះ នៅពេលដែលរឿងគ្រប់យ៉ាងមិនបានកើតឡើង ទៅតាមរបៀបដែលលោកអ្នក បានរំពឹងទុក ឬបានអធិស្ឋាននោះ? តើលោកអ្នកបានធ្វើអ្វីខ្លះ នៅពេលដែលលោកអ្នកទូលសូមឱ្យព្រះ ធ្វើតាមសេចក្តីសន្យារបស់ព្រះអង្គ ប៉ុន្តែ ទ្រង់បែរជានៅស្ងៀមនោះ?`

`សូមពិពណ៌នាអំពីអ្វី ដែលព្រះគម្ពីរបានបង្រៀនអំពីសេចក្តីខ្ញាល់របស់ព្រះ។ តើហេតុអ្វីបានជាសេចក្តី ខ្ញាល់របស់ព្រះ គឺជាផ្នែកនៃដំណឹងល្អទៅវិញ?`

`តើមានច្បាប់អ្វីខ្លះ ដែលលោកអ្នកអាចស្រង់ចេញពីមេរៀននៃសប្តាហ៍នេះ អំពីការចងមិត្តជាមួយនឹងអ្នក ដែលមិនបានជឿព្រះនោះ? តើមានច្បាប់សំខាន់ៗអ្វីខ្លះ ដែលអាចជួយឱ្យយើងគោរពតាមច្បាប់ទាំងនោះ ដើម្បីឱ្យយើងមានសុវត្ថិភាព ខណៈពេលដែលយើងបម្រើមិត្តភក្តិរបស់យើង ដែលមិនមែនជាអ្នកស្គាល់ ព្រះយេស៊ូវនោះ?`

`តើមានរបស់អ្វីខ្លះ ដែលបានរារាំងលោកអ្នក មិនឱ្យតោងជាប់នឹងព្រះ ឱ្យអស់ពីចិត្តរបស់លោកអ្នក នោះ? តើលោកអ្នកអាចលះបង់របស់ទាំងនោះដោយរបៀបណា?`