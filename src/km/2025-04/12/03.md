---
title:  ភាពជោគជ័យ ដែលបានមកពីការជឿទុកចិត្តព្រះ
date:   15/12/2025
---

សេចក្តីសន្យាដែលព្រះបានតាំងនឹងសាសន៍អ៊ីស្រាអែល បានពឹងផ្អែកទៅលើការគោរពប្រតិបត្តិ របស់ពួកគេ។ ពោលគឺពួកគេនឹងមិនបានរីករាយ ជាមួយនឹងភាពជោគជ័យបានឡើយ បើសិនជាពួកគេ មិនបានគោរពប្រតិបត្តិព្រះអង្គ។ នោះគឺដោយសារតែព្រះបានភ្ជាប់ភាពជោគជ័យ ទៅនឹងការដែលពួកគេបានគោរពប្រតិបត្តិតាមសេចក្តីពិតនៃព្រះគម្ពីរ។ ទឹកដីសន្យាគឺជាភ័ស្តុតាង បញ្ជាក់អំពីសេចក្តីស្រឡាញ់ដែលព្រះមានចំពោះរាស្ត្ររបស់ព្រះអង្គ។ ទឹកដីសន្យាបានបង្ហាញថា ព្រះបានធ្វើតាមសេចក្តីសន្យារបស់ ព្រះអង្គ (នេហេមា ៩:៨)។ ឱ្យតែសាសន៍អ៊ីស្រាអែលបន្តគោរពប្រតិបត្តិព្រះ នោះទ្រង់នឹងប្រទានដល់ពួកគេ នូវទឹកដីនៃការសម្រាក។ ប៉ុន្តែ សួរថា តើសាសន៍អ៊ីស្រាអែលនឹងតោងជាប់ទៅនឹងអ្វី ដែលព្រះបានត្រៀម នឹងប្រគល់ឱ្យពួកគេដែរឬទេ?

`សូមអានសេចក្តីអធិប្បាយរបស់លោកយ៉ូស្វេ នៅក្នុងគម្ពីរយ៉ូស្វេ ២៣:១-៥។ តើការណែនាំ របស់លោកយ៉ូស្វេ ទៅកាន់សេចក្តីអធិប្បាយរបស់គាត់ មានផ្នែកសំខាន់អ្វីខ្លះ?`

សាសន៍អ៊ីស្រាអែលនឹងត្រូវបញ្ចប់នូវកិច្ចការ ដែលព្រះបានប្រទានដល់ពួកគេ ដើម្បីឱ្យពួកគេ យកបានទឹកដីដែលនៅសេសសល់។ លោកយ៉ូស្វេបានបកស្រាយពីរបៀប ដែលសាសន៍អ៊ីស្រាអែលត្រូវបំពេញកិច្ចការនេះ។ ពួកគេអាចយកបានទឹកដី លុះត្រាតែព្រះបានជួយពួកគេ។ ប៉ុន្តែ ដំបូងឡើយ សាសន៍អ៊ីស្រាអែលត្រូវតែយល់ដឹង អំពីអតីតកាលរបស់ពួកគេ។ ប៉ុន្ដែ សាសន៍អ៊ីស្រាអែលបានសង្ស័យលើ ព្រះអម្ចាស់ និងសេចក្តីសន្យារបស់ព្រះអង្គ បន្ទាប់ពីទ្រង់បានជួយរំដោះពួកគេ ឱ្យរួចផុតពីស្រុកអេស៊ីព្ទ នោះ។ ដូច្នេះហើយ ព្រះអម្ចាស់ទ្រង់បានបង្រៀនមេរៀនមួយ ដល់សាសន៍អ៊ីស្រាអែល។ នេះហើយជា មូលហេតុ ដែលនាំឱ្យព្រះអនុញ្ញាតឱ្យសាសន៍អ៊ីស្រាអែល ច្បាំងទាស់នឹងទ្រង់។ សាសន៍អ៊ីស្រាអែលក៏ ត្រូវតែចាំថា ពួកគេមិនបានទទួលជ័យជម្នះ ដោយសារតែកម្លាំងរបស់ពួកគេនោះទេ។ ប៉ុន្តែ ពួកគេបានឈ្នះ ដោយសារតែព្រះបានច្បាំងជំនួសពួកគេវិញ។ ហើយទ្រង់ក៏បានប្រទានទឹកដីដល់ពួកគេដែរ។

ព្រះក៏ប្រទានសេចក្តីសុខសាន្ត និងការសម្រាកដល់សាសន៍អ៊ីស្រាអែលដែរ។ ប៉ុន្តែ ឥឡូវនេះសាសន៍អ៊ីស្រាអែលត្រូវតែច្បាំងនឹងមនុស្សមួយចំនួន ដែលបានរស់នៅលើទឹកដីសន្យាសេសសល់ ដែល ព្រះបានសន្យានឹងពួកគេ។ ជាការពិតណាស់ សាសន៍អីស្រាអែលអាចច្បាំងសង្គ្រាមទាំងនេះ ប៉ុន្ដែ ពួកគេ ត្រូវតែចាំថា ពួកគេនឹងទទួលបានជោគជ័យ លុះត្រាតែពួកគេទទួលជំនួយពីព្រះ។

`សូមប្រៀបធៀបរបៀប ដែលសាសន៍អ៊ីស្រាអែលយកបានទឹកដីសន្យា ទៅនឹងរបៀបដែលគ្រីស្ទាន អាចឈ្នះសង្គ្រាមទាស់នឹងអំពើបាប។ តើសង្គ្រាមទាំង២នេះ មានលក្ខណៈដូចគ្នាដោយរបៀបណា? សម្រាប់ ចម្លើយ សូមអានគម្ពីរយ៉ូស្វេ ២៣:១០; កូល៉ុស ២:១៥; កូរិនថូសទី២ ១០:៣-៥ និងអេភេសូរ ៦:១១-១៨។`

សាសន៍អ៊ីស្រាអែលមិនបានឈ្នះសង្រ្គាម ដោយសារតែកម្លាំង និងជំនាញរបស់ពួកគេនោះទេ។ ប៉ុន្ដែ ពួកគេបានឈ្នះ ដោយសារតែព្រះអម្ចាស់បានច្បាំងជំនួសពួកគេវិញ។ យ៉ាងណាមិញ យើងក៏នឹងបានឈ្នះសង្គ្រាម ទាស់នឹងអំពើបាបដែរ ដោយសារតែរឿងគ្រប់យ៉ាង ដែលព្រះយេស៊ូវបានធ្វើសម្រាប់យើង និងកំពុងតែធ្វើជំនួសយើងនៅក្នុងពេលឥឡូវនេះ។ ព្រះយេស៊ូវបានសុគតជំនួសយើងនៅលើឈើឆ្កាង។

សព្វថ្ងៃនេះ ព្រះយេស៊ូវបានចូលទៅគាល់ព្រះ ដើម្បីនឹងសុំជំនួយឱ្យយើង។ ដូច្នេះហើយ យើងត្រូវតែ ពឹងផ្អែកលើព្រះទាំងស្រុង ដើម្បីឱ្យយើងទទួលបានភាពជោគជ័យ។ ប៉ុន្តែ ទន្ទឹមគ្នានេះ ព្រះវិញ្ញាណបរិសុទ្ធ ក៏នឹងជួយឱ្យយើងបានឈ្នះសង្គ្រាម ទាស់នឹងបាបផងដែរ។

ព្រះបានប្រទានដល់យើង នូវសេចក្ដីសន្យាអស្ចារ្យជាច្រើន ដើម្បីឱ្យយើងបានឈ្នះសង្គ្រាម ទាស់នឹងអំពើបាប។ បើដូច្នេះមែន តើហេតុអ្វីបានជាយើងនៅតែធ្វើបាបយ៉ាងដូច្នេះ?