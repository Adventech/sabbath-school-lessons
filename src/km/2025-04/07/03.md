---
title:  បុណ្យរំលង
date:   10/11/2025
---

`បុណ្យរំលងគឺជាពិធីបុណ្យ នៃគ្រាដែលព្រះបានជួយសង្រ្គោះសាសន៍អ៊ីស្រាអែល នៅក្នុងស្រុក អេស៊ីព្ទ ឱ្យរួចផុតពីទេវតានៃសេចក្តីវិនាស។ តើហេតុអ្វីបានជាលោកយ៉ូស្វេសម្រេចចិត្តធ្វើបុណ្យរំលង មុនពេលដែលគាត់ចូលធ្វើសង្គ្រាមនោះ? សម្រាប់ចម្លើយ សូមអានគម្ពីរយ៉ូស្វេ ៥:១០; និក្ខមនំ ១២:៦; លេវីវិន័យ ២៣:៥; ជនគណនា ២៨:១៦ និងចោទិយកថា ១៦:៤, ៦។`

បុណ្យរំលងបានកើតឡើងនៅពេលល្ងាច ថ្ងៃទី១៤។ លោកយ៉ូស្វេបានធ្វើរឿងគ្រប់យ៉ាង ដែល ព្រះបានបង្គាប់ឱ្យគាត់ត្រៀមខ្លួន ដើម្បីប្រារព្ធពិធីបុណ្យនេះ។ រឿងដែលបានកើតឡើងនៅក្នុងគម្ពីរយ៉ូស្វេ ត្រូវនឹងរឿងដែលបានកើតឡើង នៅពេលដែលលោកម៉ូសេបានដឹកនាំសាសន៍អ៊ីស្រាអែល ចេញពីស្រុក អេស៊ីព្ទ។ បុណ្យរំលងបានជួយឱ្យសាសន៍អ៊ីស្រាអែល នឹកចាំពីយប់នៃសេចក្តីវេទនាទី១០ (និក្ខមនំ ជំពូក ១២)។ នៅក្នុងអំឡុងនៃការដាក់ទោសនេះ ទេវតារបស់ព្រះអម្ចាស់បានសម្លាប់កូនប្រុសច្បងទាំងអស់ នៅក្នុងស្រុកអេស៊ីព្ទ។ ប៉ុន្តែ ព្រះមិនបានសម្លាប់សាសន៍អីស្រាអែល ដែលបានលាបឈាមនៅតាមក្របទ្វារ របស់ពួកគេនោះឡើយ។ បន្ទាប់មក ព្រះអម្ចាស់បានជួយរំដោះរាស្ត្រទ្រង់ ឱ្យរួចផុតពីស្រុកអេស៊ីព្ទ។ ពួកគេ បានដើរឆ្លងកាត់សមុទ្រក្រហម និងបានធ្វើដំណើរ ទៅតាមទីរហោស្ថាន។

សូមប្រៀបធៀបសាសន៍អ៊ីស្រាអែលនៅក្នុងគម្ពីរនិក្ខមនំ ទៅនឹងសាសន៍អ៊ីស្រាអែលនៅក្នុងគម្ពីរយ៉ូស្វេ។ នៅក្នុងគម្ពីរយ៉ូស្វេ សាសន៍អ៊ីស្រាអែលចាប់ផ្តើមដំណើររបស់ពួកគេ នៅតាមទីរហោស្ថាន។ ពួកគេបានឆ្លងកាត់ទន្លេយ័រដាន់។ ចំណែកពួកប្រុសៗ ក៏បានកាត់ស្បែករួចស្រេចដែរ។ យើងបានឃើញ រួចមកថា ការកាត់ស្បែក សំដៅទៅលើការកាត់ចុងស្វាស នៃប្រដាប់ភេទបុរស។ បន្ទាប់មក សាសន៍ អ៊ីស្រាអែលបានធ្វើបុណ្យរំលង។ បន្ទាប់ពីពួកគេធ្វើបុណ្យរំលងរួចស្រេចហើយ នោះព្រះនឹងធ្វើបាដិហារ្យ។ ទ្រង់បានវាយប្រហារសាសន៍កាណាន ដូចជាទ្រង់បានវាយប្រហារសាសន៍អេស៊ីព្ទ នៅត្រង់សមុទ្រក្រហមដូច្នោះដែរ។ ដូច្នេះហើយ ពិធីនៃបុណ្យរំលងនៅក្នុងគម្ពីរយ៉ូស្វេ គឺជាការចាប់ផ្ដើមសម័យថ្មីមួយ នៅក្នុង ប្រវត្តិសាស្ត្រនៃសាសន៍អ៊ីស្រាអែល។

កូនចៀមនៃបុណ្យរំលង គឺជានិមិត្តសញ្ញា។ កូនចៀមបានបង្ហាញថា ព្រះបានសង្គ្រោះសាសន៍ អ៊ីស្រាអែល ឱ្យរួចផុតពីទាសភាព។ កូនចៀមក៏ជានិមិត្តសញ្ញា តំណាងឱ្យព្រះយេស៊ូវ ដែលជាកូនចៀម របស់ព្រះនោះដែរ (យ៉ូហាន ១:២៩, ៣៦; កូរិនថូសទី១ ៥:៧; ពេត្រុសទី១ ១:១៨, ១៩)។ ព្រះយេស៊ូវ បានរំដោះយើងឱ្យរួចផុត ពីការធ្វើជាទាសករនៃបាប។ នៅក្នុងពិធីលៀងព្រះអម្ចាស់ ព្រះយេស៊ូវបានបង្កើត អាហារនៃបុណ្យរំលង ទុកជាពិធីបុណ្យនៃការសុគតរបស់ព្រះអង្គ (ម៉ាថាយ ២៦:២៦-២៩; កូរិនថូសទី១១១:២៣-២៦)។

បុណ្យរំលង និងពិធីលៀងព្រះអម្ចាស់ សុទ្ធតែបានប្រារព្ធឡើង ដោយសេចក្តីពិតនៃព្រះគម្ពីរ ដែលថា៖ នៅក្នុងពេលអនាគត ព្រះនឹងសង្គ្រោះរាស្ត្ររបស់ព្រះអង្គ ហើយនិងដឹកនាំពួកគេទៅកាន់នគរ ស្ថានសួគ៌។ លោកយ៉ូហានបានពិពណ៌នាអំពីក្រុមមនុស្សពិសេស ដែលត្រូវបានសង្គ្រោះចំនួន១៤៤០០០ នាក់។ មនុស្ស១៤៤០០០នាក់ បានដើរនៅលើសមុទ្រកែវ ដែលនៅពីមុខបល្ល័ង្ករបស់ព្រះ (វិវរណៈ ៤:៦; វិវរណៈ ៧:៩, ១០)។ យ៉ាងណាមិញ សាសន៍អីស្រាអែលក៏បានដើរនៅលើដីស្ងួត កាត់សមុទ្រក្រហម និងកាត់ទន្លេយ័រដាន់ដែរ។ ដូច្នេះហើយ យើងក៏នឹងធ្វើពិធីបុណ្យលៀងព្រះអម្ចាស់នេះ នៅឯនគរស្ថានសួគ៌ នៅក្នុងអំឡុងពេលនៃពិធីមង្គលការរបស់កូនចៀមនោះដែរ (ម៉ាថាយ ២៦:២៩; វិវរណៈ ១៩:៩)។