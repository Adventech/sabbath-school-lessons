---
title:  បានចារឹកនៅលើថ្ម
date:   12/11/2025
---

`សូមអានគម្ពីរយ៉ូស្វេ ៨:៣២-៣៥។ តើនៅក្នុងខទាំងនេះ មានរឿងអ្វីកំពុងតែកើតឡើង? តើរឿង ដែលកំពុងតែកើតឡើងនេះ មានអត្ថន័យយ៉ាងណាស់ម្រាប់យើង?`

ព្រះគម្ពីរបានពិពណ៌នាអំពីភ្នំអេបាល ត្រឹមតែនៅក្នុងគម្ពីរចោទិយកថា (ចោទិយកថា ១១:២៩; ចោទិយកថា ២៧:៤, ១៣) និងនៅក្នុងគម្ពីរយ៉ូស្វេប៉ុណ្ណោះ (យ៉ូស្វេ ៨:៣០-៣៣)។ សាសន៍អ៊ីស្រាអែល បានឱ្យពរ និងដាក់បណ្តាសា នៅលើភ្នំអេបាល និងភ្នំកេរិស៊ីម។ ភ្នំអេបាលគឺជាភ្នំ ដែលសាសន៍អ៊ីស្រាអែល បានដាក់បណ្តាសា (ចោទិយកថា ១១:២៩; ចោទិយកថា ២៧:៤, ១៣)។ សាសន៍អ៊ីស្រាអែលបានឈរ នៅត្រង់ហឹបសញ្ញា ដែលនៅពីមុខពួកសង្ឃ (យ៉ូស្វេ ៨:៣៣)។ សាសន៍អ៊ីស្រាអែលមួយក្រុម បានឈរ នៅមុខភ្នំអេបាល។ សាសន៍អ៊ីស្រាអែលមួយក្រុមទៀត បានឈរនៅមុខភ្នំកវិស៊ីម។ សាសន៍អ៊ីស្រាអែល បាននាំយកតង្វាយ ដែលបង្ហាញពីកិច្ចការអនាគតរបស់ព្រះយេស៊ូវ។ ព្រះអង្គបានទទួលយកបណ្ដាសា ទាំងអស់ នៅក្នុងសេចក្តីសន្យារបស់ព្រះ។ ដោយសារតែទ្រង់បានធ្វើដូច្នេះឯង ទើបបានជាអ្នកដែលបាន ជឿទៅលើទ្រង់ អាចរីករាយជាមួយនឹងព្រះពរនៃសេចក្តីសន្យា (កាឡាទី ៣:១៣; កូរិនថូសទី២ ៥:២១)។

`តើហេតុអ្វីបានជាលោកយ៉ូស្វេចាំបាច់ ត្រូវចារឹកសេចក្តីសន្យារបស់ព្រះ នៅលើថ្មចំណាំ ដែល មនុស្សគ្រប់គ្នាអាចមើលឃើញទៅវិញ? សម្រាប់ចម្លើយ សូមអានគម្ពីរចោទិយកថា ៤:៣១; ចោទិយកថា ៦:១២; ចោទិយកថា ៨:១១, ១៤; ពង្សាវតារក្សត្រទី២ ១៧:៣៨; ទំនុកតម្កើង ៧៨:៧។`

ជាញឹកញាប់ យើងដែលជាមនុស្សលោក បានភ្លេចរឿងទាំងនេះ។ ប៉ុន្តែ ពិធីលៀងព្រះអម្ចាស់ បានផ្តល់ពេលវេលាពិសេសដល់យើង ដើម្បីឱ្យយើងបាននឹកចាំពីរឿងគ្រប់យ៉ាង ដែលព្រះអម្ចាស់បាន ធ្វើសម្រាប់យើង។ ម៉្យាងទៀត ពិធីលៀងព្រះអម្ចាស់ ក៏ជាគ្រានៃការផ្សារភ្ជាប់ទំនាក់ទំនងថ្មីរបស់យើង ជាមួយ នឹងព្រះផងដែរ។ នៅក្នុងនាមជាក្រុមជំនុំ យើងនឹងអាចប្រើពេលវេលានេះ ដើម្បីធ្វើឱ្យទំនាក់ទំនងដែល យើងមានជាមួយព្រះ បានរឹងមាំឡើង។

`តើលោកអ្នកបានភ្លេចព្រះអម្ចាស់ និងបានព្យាយាមធ្វើអ្វីមួយ ដោយប្រើកម្លាំង និងអំណាច របស់លោកអ្នកនោះញឹកញាប់ប៉ុនណា? តើហេតុអ្វីបានជាការព្យាយាមធ្វើអ្វីមួយ ដោយប្រើកម្លាំងបាយ របស់យើងនេះ ងាយស្រួលធ្វើម៉្លេះ?`