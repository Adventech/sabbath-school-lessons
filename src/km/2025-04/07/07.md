---
title:  ការសិក្សាបន្ថែម៖
date:   14/11/2025
---

សូម Ellen G. White, “The Blessings and the Curses,” pages 499-503, in Patrairchs and Prophets។

«លោកម៉ូសេបានបង្គាប់ឱ្យសាសន៍អ៊ីស្រាអែល រៀបចំថ្មចំណាំមួយកន្លែង នៅលើភ្នំអេបាល។ ពួកគេបានលាបថ្នាំពណ៌សទៅលើថ្មទាំងនេះ។ បន្ទាប់មក ពួកគេបានឆ្លាក់បញ្ញត្តិនៅលើថ្មទាំងនេះ។ បញ្ញត្តិនេះ ក៏បានរាប់បញ្ចូលទាំងបញ្ញត្តិ១០ប្រការ និងក្រឹត្យវិន័យ ដែលព្រះបានប្រទានដល់លោកម៉ូសេ ដើម្បី ឱ្យគាត់កត់ត្រាទុកនៅក្នុងគម្ពីរ។ នៅក្បែរថ្មចំណាំនេះ សាសន៍អ៊ីស្រាអែលក៏បានរៀបចំអាសនាថ្មមួយកន្លែង ដែរ។ ថ្មនៃអាសនានេះ មិនបានកាត់ ដោយប្រើឧបករណ៍នោះទេ។ សាសន៍អ៊ីស្រាអែលបានថ្វាយតង្វាយ ដល់ព្រះអម្ចាស់ នៅលើអាសនានេះ។ ពួកគេបានសាងសង់អាសនានេះ នៅលើភ្នំអេបាល។ អេបាលគឺជា ភ្នំ ដែលសាសន៍អីស្រាអែលបានដាក់បណ្តាសា ដែលលោកម៉ូសេបានកត់ត្រាទុកនៅក្នុងគម្ពីរ។ សាសន៍អ៊ីស្រាអែលបានធ្វើបាប ទាស់នឹងបញ្ញត្ដិព្រះ។ ហើយដោយសារតែបាបរបស់ពួកគេនេះឯង ទើបបានជា ការខ្ញាល់របស់ព្រះមកលើពួកគេ គឺជារឿងយុត្តិធម៌។ តាមពិតទៅ ព្រះគួរតែបំផ្លាញសាសន៍អ៊ីស្រាអែល ភ្លាមៗ ដោយសារបាបរបស់ពួកគេ។ ប៉ុន្តែ ព្រះយេស៊ូវបានក្លាយមកជាតង្វាយរបស់ពួកគេ ដើម្បីនឹងជួយឱ្យព្រះទទួលយកពួកគេវិញ។ ដូច្នេះហើយ តង្វាយនៅលើអាសនា គឺជានិមិត្តសញ្ញាតំណាងឱ្យព្រះយេស៊ូវ»។ដកស្រង់ពី Ellen G. White, Patriarchs and Prophets, page 500, adapted។

**សំណួរពិភាក្សា**

`តើការដែលលោកអ្នកយកនគរព្រះទុកជាទីមួយ មានន័យយ៉ាងណា នៅក្នុងជីវិតរបស់លោកអ្នក? តើច្បាប់ សំខាន់នេះ បានផ្លាស់ប្ដូរជីវិតប្រចាំថ្ងៃរបស់លោកអ្នកយ៉ាងដូចម្តេច?`

`សូមក្រឡេកមើលចំម្លើយ ដែលលោកអ្នកបានឆ្លើយទៅនឹងសំណួរចុងក្រោយនៅក្នុងថ្ងៃព្រហស្បតិ៍។ តើលោកអ្នកងាយនឹងភ្លេចព្រះអម្ចាស់ច្រើនប៉ុនណា នៅក្នុងជីវិតប្រចាំថ្ងៃរបស់លោកអ្នកនោះ? នៅក្នុងថ្នាក់ សប្បាតហ៍ស្គូល សូមពិភាក្សាអំពីមូលហេតុដែលនាំឱ្យយើងភ្លេច ហើយនិងមូលហេតុដែលនាំឱ្យយើង ពិបាកនឹងនឹកំចាំទ្រង់។ តើមានវិធីអ្វីខ្លះ ដែលបានជួយឱ្យយើងនឹកចាំទ្រង់នោះ?`

`នៅក្នុងនាមជាសេវនដេយអាត់វេនទីស្ទ យើងបានជឿថា នៅក្នុងអំឡុងនៃសម័យចុងក្រោយនេះ ព្រះយេស៊ូវកំពុងតែធ្វើការជំនួសយើង នៅឯនគរស្ថានសួគ៌។ តើគោលគំនិតនេះ អាចផ្តល់កម្លាំង និងក្តី សង្ឃឹមដល់យើងដោយរបៀបណា? ព្រះយេស៊ូវបានគង់នៅទីនោះ ដើម្បីនឹងទូលសូមឱ្យព្រះជួយដល់យើង នៅក្នុងពេលឥឡូវនេះវិញ (ហេព្រើរ ៧:២៥)។ តើសេចក្តីពិតនៃព្រះគម្ពីរដ៏អស្ចារ្យនេះ គួរតែជួយឱ្យយើង យល់ថា កិច្ចការដែលទ្រង់បានធ្វើនៅឯនគរស្ថានសួគ៌ គឺជាដំណឹងល្អបំផុត សម្រាប់យើងយ៉ាងដូចម្តេច?`