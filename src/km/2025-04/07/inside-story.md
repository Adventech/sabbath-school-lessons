---
title:  រឿងខ្លី
date:   14/11/2025
---

### ការបង្វិលនូវអ្វី ដែលជារបស់ព្រះ វគ្គ២

ហាងលក់គ្រឿងសង្ហារិម បានចាត់ឱ្យឡានដឹកទំនិញ ចូលមកយកគ្រឿងសង្ហារិមពីផ្ទះ ដែល លោកហ្វ្រេងមូគូបបានទាញដោយប្រើប្រាក់ឥណទាន ប៉ុន្តែ ក្រោយមក គាត់មានបំណងចង់ប្រគល់របស់ ទាំងនោះ ឱ្យទៅហាងវិញ បើទោះបីជាគាត់បានលោះយករបស់ទាំងនោះ រួចរាល់ហើយក៏ដោយ។ លោក ហ្វ្រេង ដែលបានចុះហត្ថលេខានៅលើកុងត្រា ដោយមិនត្រូវការសំណងនោះ បានជិះរថយន្តដឹកទំនិញ មកកាន់ផ្ទះជួលរបស់គាត់ នៅក្នុងប្រទេសណាមីប៊ី។

ពេលដែលឡានដឹកទំនិញមកដល់ផ្ទះវិញ នោះម្ចាស់ផ្ទះរបស់លោកហ្វ្រេង ដែលបានស្នាក់នៅក្បែរ បន្ទប់នោះ បានរត់មកមើល។ នាងបានសួរថា «ហេតុអ្វីបានជាអ្នករើអីវ៉ាន់ចេញ ដោយមិនប្រាប់ខ្ញុំ?»។លោកហ្វ្រេងបានតបទៅវិញថា «ខ្ញុំមិនបានរើចេញពីនេះនោះទេ។ ខ្ញុំគ្រាន់តែប្រគល់របស់ទាំងនេះ ដែល មិនមែនជារបស់ខ្ញុំ ទៅឱ្យហាងលក់គ្រឿងសង្ហារិមវិញប៉ុណ្ណោះ បើទោះបីជាខ្ញុំបានបង់ថ្លៃរបស់ទាំងនោះ ហើយក៏ដោយ ពីព្រោះខ្ញុំចង់មានឱកាសថ្វាយតង្វាយ១០ហូត១ និងតង្វាយសទ្ធាជាថ្មីម្តងទៀត»។ នាងបាន សួរទៀតថា «តើអ្វីទៅជាតង្វាយ១០ហូត១ និងតង្វាយសទ្ធានោះ?»។ លោកហ្វ្រេងបានបកស្រាយថា ព្រះគម្ពីរបានបង្រៀនថា មនុស្សលោកគួរតែថ្វាយតង្វាយ១០ហូត១ និងតង្វាយសទ្ធា ប៉ុន្តែ រយៈពេល២ឆ្នាំ មកនេះ លោកហ្វ្រេងមិនបានថ្វាយតង្វាយ១០ហូត១ និងតង្វាយសទ្ធាឡើយ ដោយសារតែគាត់ជាប់ សងប្រាក់គេ ដែលគាត់បានទិញ ដោយប្រើឥណទាននោះ។ ម្ចាស់ផ្ទះបានសើចចំអក។ នៅពេលដែលឡានដឹកទំនិញ និងលោកហ្វ្រេងត្រឡប់ទៅកាន់ហាងលក់គ្រឿងសង្ហារិមវិញ នោះអ្នកគ្រប់គ្រងហាងបានសម្លឹងមើល ខណៈពេលដែលកម្មករយកគ្រែ សាឡុង ចង្ក្រាន វិទ្យុ ទូរទស្សន៍ កម្រាលព្រំ និងចានឆ្នាំង ចុះពីលើឡានដឹកទំនិញនោះ។ គាត់បានសួរថា «ខ្ញុំនៅតែឆ្ងល់ថា អ្នកគិតយ៉ាងម៉េចនៀក»។ លោកហ្វ្រេង បានឆ្លើយទៅវិញថា «របស់ទាំងនេះ គឺជាឧបសគ្គរវាងខ្ញុំ នឹងព្រះរបស់ខ្ញុំ ពីព្រោះខ្ញុំបានទិញរបស់ទាំងនេះ ដោយប្រើតង្វាយ១០ហូត១ និងតង្វាយសទ្ធារបស់ខ្ញុំ។ ឥឡូវនេះ ខ្ញុំមានអារម្មណ៍ធូរស្រាលហើយ»។

លោកហ្វ្រេងពិតជាមានអារម្មណ៍ធូរស្រាលមែន ដ្បិតគាត់បានដឹងថា បើសិនជាគ្មានគ្រែទេ នោះគាត់នឹងត្រូវគេងនៅលើឥដ្ឋ។ បើសិនជាគ្មានចង្ក្រានទេ នោះគាត់នឹងដើររកឆ្នាំង និងឱស មកដុតចម្អិន អាហារពេលល្ងាចវិញ។ បើទោះជាហត់បន្តិច ប៉ុន្តែ គាត់មានចិត្តសប្បាយរីករាយ។ គាត់មានអារម្មណ៍ថា «គាត់ត្រូវបណ្ដាសា» ដោយសារតែគាត់បានកោងយកអ្វី ដែលជារបស់ព្រះ (ម៉ាឡាគី ៣:៨, ៩)។ ប៉ុន្តែ នៅពេលដែលគាត់ប្រគល់របស់គ្រប់យ៉ាងទៅឯហាងលក់គ្រឿងសង្ហារិមវិញ នោះគាត់មានអារម្មណ៍ស្កប់ចិត្ត និងសុចរិត ជាមួយនឹងព្រះវិញ។

នៅក្នុងយប់នៃថ្ងៃនោះ លោកហ្វេងមិនបានគេងនៅលើឥដ្ឋ ឬដើររកឱស និងឆ្នាំងមកចម្អិន អាហារពេលល្ងាចនោះឡើយ។ សកម្មភាពបែបនេះ បានធ្វើឱ្យមិត្តភក្តិម្នាក់ មានចិត្តផុសផុល នៅពេល ដែលគាត់បានឮអំពីការសម្រេចចិត្តរបស់លោកហ្វ្រេង ដូច្នេះហើយ គាត់បានទិញគ្រែមួយ និងចង្ក្រាន ចាស់មួយ ដែលមានឆ្នាំង២វិញ។ លោកហ្វ្រេងបាននិយាយថា «ព្រះទ្រង់បានប្រទានគ្រែមួយដល់គាត់ ហើយទ្រង់ក៏បានប្រទានចង្ក្រានមួយ ដែលបានធ្វើឱ្យខ្ញុំជឿថា អ្វីដែលព្រះបានសន្យានឹងខ្ញុំនោះ បានក្លាយជាការពិតមែន»។

ព្រះបានសន្យានឹងអ្នកដែលបានថ្វាយតង្វាយ១០ហូត១ និងតង្វាយសទ្ធាយ៉ាងដូច្នេះថា៖ «ចូរនាំ យកតង្វាយ១ភាគក្នុង១០ទាំងអស់ មកដាក់ក្នុងឃ្លាំងចុះ ដើម្បីឲ្យមានស្បៀងអាហារនៅក្នុងដំណាក់អញ ហើយល្បងលអញឥឡូវ បើអញមិនបើកទ្វារស្ថានសួគ៌ ដើម្បីចាក់ព្រះពរមកលើឯង ដែលនឹងគ្មានកន្លែងល្មមទុកបានទេ នេះហើយជាព្រះបន្ទូលរបស់ព្រះយេហូវ៉ានៃពួកពលបរិវារ» (ម៉ាឡាគី ៣:១០)ចាប់ពីថ្ងៃនោះមក លោកហ្វ្រេងបានស្មោះត្រង់ ជាមួយនឹងតង្វាយ១០ហូត១ និងតង្វាយសទ្ធា។ សព្វថ្ងៃ នេះ គាត់បានបម្រើការជាអ្នកថែរក្សាទ្រព្យសម្បត្តិព្រះ សម្រាប់ព្រះវិហារអាត់វេនទីស្ទនៅក្នុងប្រទេស ណាមីប៊ី។ គាត់បានបន្ថែមទៀតថា «ព្រះទ្រង់តែងតែស្មោះត្រង់ជានិច្ច ដោយទ្រង់បានមានបន្ទូលថា៖

“បើសិនជាអ្នកចិត្តទុកដាក់ចំពោះកិច្ចការរបស់យើង នោះយើងក៏នឹងយកព្រះទ័យ ទុកដាក់ចំពោះអ្នកដែរ។ នៅពេលដែលអ្នកថ្វាយតង្វាយបង្វិលតង្វាយ១០ហូត១ មកឱ្យយើង នោះយើងក៏នឹងយកព្រះទ័យទុកដាក់ចំពោះជីវិតរបស់អ្នកដែរ”»។