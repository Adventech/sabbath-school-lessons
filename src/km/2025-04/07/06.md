---
title:  ការប្រាថ្នាចង់ឱ្យបាននៅជាប់ជាមួយនឹងព្រះ
date:   13/11/2025
---

`សូមអានរឿងនៅក្នុងគម្ពីរយ៉ូស្វេ ១៨:១, ២។ លោកយ៉ូស្វេបានចាប់ផ្ដើមប្រគល់ទឹកដី ឱ្យសាសន៍ អ៊ីស្រាអែល។ នៅពេលដែលគាត់ធ្វើកិច្ចការនេះបានពាក់កណ្តាល លោកយ៉ូស្វេបានឈប់ ទៅធ្វើអ្វីមួយ ផ្សេងទៀត។ តើគាត់បានឈប់ពីកិច្ចការប្រគល់ទឹកដីនេះ ទៅធ្វើអ្វីវិញ?`

នៅក្នុងបទគម្ពីរយ៉ូស្វេ ជំពូក១៨ សាសន៍អ៊ីស្រាអែលបានជួបជុំគ្នានៅត្រង់ស៊ីឡរ។ លោកយ៉ូស្វេ បានបែងចែកទឹកដីសន្យា ទៅឱ្យពូជអំបូរអ៊ីស្រាអែល ដែលគ្មានទឹកដី។ នៅពេលដែលធ្វើកិច្ចការនេះបាន ពាក់កណ្តាល នោះលោកយ៉ូស្វេបែរជាឈប់ ហើយទៅដំឡើងរោងឧបោសថរបស់ព្រះវិញ។ សូម្បីតែការ ថ្វាយបង្គំព្រះ ក៏សំខាន់ជាងការបែងចែងទឹកដីដែរ។

រោងឧបោសថគឺជាភ័ស្តុតាងបង្ហាញពីសេចក្តីសន្យា ដែលព្រះបានតាំងឡើងថា ទ្រង់គង់នៅ ជាមួយនឹងរាស្ត្ររបស់ព្រះអង្គ (និក្ខមនំ ២៥:៨; លេវីវិន័យ ២៦:១១, ១២)។ គម្ពីរយ៉ូស្វេបានបង្រៀនពី គោលគំនិត ដែលថា សាសន៍អ៊ីស្រាអែលបានដណ្ដើមបានទឹកដីសន្យា ដោយសារតែព្រះបានគង់នៅ ជាមួយនឹងរាស្ត្ររបស់ព្រះអង្គ។ ពួកគេបានទទួលជោគជ័យ ដោយសារតែព្រះបានគង់នៅ ជាមួយនឹង ពួកគេ។ ហើយទ្រង់ក៏នឹងគង់នៅក្នុងចំណោមរាស្ត្រទ្រង់ ដើម្បីឱ្យទ្រង់បានប្រទានពរដល់ពួកគេតទៅទៀតដែរ។ ព្រះនឹងយកសាសន៍អីស្រាអែលធ្វើជាទីបញ្ចេញពរ ដល់មនុស្សគ្រប់គ្នានៅលើផែនដីនេះ (លោកុប្បត្តិ ១២:៣)។ រោងឧបោសថ ដែលនឹងត្រូវក្លាយទៅជាព្រះវិហារនៅពេលក្រោយមកទៀត គឺជាមធ្យោបាយ ដើម្បីនឹងជួយឱ្យពួកបណ្តាជននឹកចាំពីព្រះ និងគោរពតាមទ្រង់។

`សូមអានគម្ពីរហេព្រើរ ៦:១៩, ២០; ហេព្រើរ ៩:១១, ១២ និងហេព្រើរ ១០:១៩-២៣។ សព្វថ្ងៃ នេះ យើងមិនមានព្រះ ដែលគង់នៅក្នុងរោងឧបោសថ ជាមួយនឹងយើងទៀតទេ។ ប៉ុន្តែ តើយើងដែលជា គ្រីស្ទាន អាចរៀនមេរៀនអ្វីខ្លះ ចេញពីបំណងប្រាថ្នា ដែលលោកយ៉ូស្វេចង់យកព្រះជាទី១ នៅក្នុងជីវិត របស់គាត់ និងនៅក្នុងជីវិតនៃសាសន៍អ៊ីស្រាអែលនោះ?`

ហឹបសញ្ញារបស់ព្រះ បានជួយឱ្យយើងនឹកចាំពីរោងឧបោសថខ្ពស់បំផុត នៅឯនគរស្ថានសួគ៌។ ហឹបនេះ គឺជាបំណែកនៃគ្រឿងបរិក្ខារ តម្កល់នៅក្នុងទីបរិសុទ្ធបំផុត នៃរោងឧបោសថ។ ហឹបនេះក៏ជា ផ្នែកមួយ នៃការដើរឆ្លងកាត់របស់សាសន៍អ៊ីស្រាអែលដែរ។ លោកយ៉ូស្វេបានដំឡើងរោងឧបោសថ នៅលើទឹកដីដែលសាសន៍អ៊ីស្រាអែលនឹងត្រូវដឹងថា ការថ្វាយបង្គំព្រះ គឺជាផ្នែកសំខាន់បំផុត នៅក្នុងជីវិត របស់ពួកគេ។ រោងឧបោសថ គឺជាទីស្នាក់ការរបស់ព្រះ នៅលើផែនដីនេះ។

សព្វថ្ងៃនេះ យើងដែលជាគ្រីស្ទាន បានរស់នៅក្នុងគ្រា ដែលព្រះត្រូវជំនុំជម្រះមនុស្សទាំងអស់។ ម្ល៉ោះហើយ យើងត្រូវតែសម្លឹងមើលព្រះយេស៊ូវ ហើយនិងកិច្ចការដែលទ្រង់បានធ្វើសម្រាប់យើង នៅក្នុងទីបរិសុទ្ធបំផុត នៅឯនគរស្ថានសួគ៌។ ខណៈពេលដែលយើងបន្តប្រឆាំងទាស់នឹងបញ្ហា នៃជីវិតទាន់សម័យ របស់យើង នោះព្រះនឹងប្រទានកម្លាំងដល់យើង ដើម្បីឱ្យយើងបានឈ្នះបញ្ហាទាំងនោះ។ ដូច្នេះហើយ យើងចាំបាច់ត្រូវតែពឹងផ្អែកទៅលើព្រះយេស៊ូវ និងកិច្ចការដែលបានធ្វើសម្រាប់យើង នៅលើឈើឆ្កាង នោះ។ យើងត្រូវតែជឿទៅលើកិច្ចការ ដែលទ្រង់កំពុងតែធ្វើជំនួសយើង នៅឯនគរស្ថានសួគ៌ នៅក្នុង ពេលឥឡូវនេះ។ បន្ទាប់មក យើងនឹងអាចសង្ឃឹមទៅលើគ្រា ដែលព្រះត្រូវរស់នៅ ជាមួយនឹងរាស្ត្ររបស់ ព្រះអង្គម្តងទៀត។ បន្ទាប់មកទៀត ទ្រង់នឹងគង់នៅជាមួយនឹងយើងជារៀងរហូត (សូមប្រៀបធៀបជាមួយ នឹងគម្ពីរវិវរណៈ ២១:៣)។