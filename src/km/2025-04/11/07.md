---
title:  ការសិក្សាបន្ថែម៖
date:   12/12/2025
---

សូមអាន Ellen G. White, “The Division of Canaan,” pages 517-520, in Pa- triarchs and Prophets។

«ខណៈពេលដែលយើងត្រូវដាក់ទោសអំពើបាប នោះយើងមិនត្រូវមានចិត្តកាចសាហាវឡើយ។ យើងមិនត្រូវជំនុំជម្រះមនុស្សដទៃទៀត ដោយសារតែយើងបានឮរឿងអាក្រក់អំពីពួកគេនោះទេ . . . .»។

«អំបូររូបេន និងគូកនរបស់ពួកគេ បានបង្ហាញថា ពួកគេមានប្រាជ្ញា។ គំរូរបស់ពួកគេ ស័ក្តិសម នឹងឱ្យយើងធ្វើតាម។ យើងគួរតែត្រាប់តាមអាកប្បកិរិយារបស់ពួកគេ។ អំបូររូបេន និងគូកនរបស់ពួកគេ ចង់បម្រើព្រះ និងសាសនារបស់ព្រះអង្គ។ ប៉ុន្តែ សាសន៍អ៊ីស្រាអែលដទៃទៀត បានជឿរឿងអាក្រក់អំពី ពួកគេ ម្ល៉ោះហើយ សាសន៍អ៊ីស្រាអែលដទៃទៀត បានស្តីបន្ទោសពួកគេ ដោយប្រើពាក្យធ្ងន់ៗ។ ប៉ុន្តែ អំបូររូបេន និងគូកនរបស់ពួកគេ មិនបានអន់ចិត្តអ្វីឡើយ។ ផ្ទុយទៅវិញ ពួកគេមានចិត្តសប្បុរស និងចិត្ត អត់ធ្មត់។ មុនដំបូង ពួកគេបានស្តាប់រឿងរ៉ាវ ដែលពួកបងប្អូនបាននិយាយ។ បន្ទាប់មក ពួកគេបានបកស្រាយ ហេតុផល ដែលនាំឱ្យពួកគេធ្វើសកម្មភាពទាំងនោះ។ ការបកស្រាយរបស់ពួកគេ បានបង្ហាញថា ពួកគេ ជាមនុស្សគ្មានកំហុស»។

«នៅពេលដែលអ្នកណាម្នាក់បានចោទប្រកាន់លោកអ្នកថា បានធ្វើនូវអ្វីដែលលោកអ្នកមិន បានធ្វើ នោះលោកអ្នកក៏អាចមានចិត្តអត់ធ្មត់ និងចិត្តសប្បុរសដែរ។ ដ្បិតព្រះទ្រង់ជ្រាបពីរឿងគ្រប់យ៉ាង ហើយទ្រង់ក៏បានជ្រាបពីអ្វី ដែលយើងមិនបានយល់នោះដែរ។ ដូច្នេះហើយ យើងអាចទុកបញ្ហារបស់យើង នៅក្នុងព្រះហស្តរបស់ព្រះ ដោយមិនមានការព្រួយបារម្ភ។ បន្ទាប់មក ព្រះទ្រង់នឹងបង្ហាញថា យើងជា មនុស្សគ្មានកំហុស។ ប៉ុន្តែ យើងក៏ត្រូវតែជឿទុកចិត្តទ្រង់ដែរ។ ជាការពិតណាស់ ព្រះបានស្វែងរកចិត្ត របស់លោកអេកាន បន្ទាប់មក ទ្រង់បានជំនុំជម្រះកំហុសរបស់ពួកគេ។ ដូច្នេះហើយ បើសិនជាយើងមាន ពេញទៅដោយវិញ្ញាណរបស់ព្រះយេស៊ូវ នោះក្តីស្រឡាញ់របស់ទ្រង់ ក៏នឹងចាក់បំពេញចិត្តយើងដែរ»។

«ព្រះទ្រង់ចង់ឱ្យរាស្ត្ររបស់ព្រះអង្គ ស្រឡាញ់គ្នា និងស្របតាមគ្នាទៅវិញទៅមក។ មុនពេល ដែលព្រះយេស៊ូវសុគតនៅលើឈើឆ្កាង នោះទ្រង់ក៏បានអធិស្ឋានឱ្យសិស្សរបស់ព្រះអង្គដែរ (យ៉ូហាន ១៧:២០)។ យ៉ាងណាមិញ ព្រះយេស៊ូវក៏បានថ្លែងសេចក្ដីអធិស្ឋាននេះ ជំនួសយើងដែរ។ ព្រះយេស៊ូវទ្រង់ចង់ឱ្យរាស្ត្ររបស់ព្រះអង្គ ក្លាយមកជាមនុស្សតែមួយ ដូចដែលទ្រង់ និងព្រះវរបិតាទ្រង់ដែរ។ នៅពេល ដែលយើងស្របតាមគ្នា នោះមនុស្សដទៃទៀតនៅលើលោកីយ៍នេះ នឹងបានដឹងថា ព្រះបានចាត់ព្រះយេស៊ូវ មកកាន់លោកីយ៍នេះជាមិនខាន»។ ដកស្រង់ពី Ellen G. White, Patriarchs and Prophets, pages 519, 520, adapted។

**សំណួរពិភាក្សា**

`ព្រះគម្ពីរបានបង្គាប់យើង ឱ្យ «រាប់អានគេឲ្យលើសជាងខ្លួនដោយចិត្តសុភាពវិញ» (ភីលីព ២:៣)។ តើដំបូន្មានខាងលើនេះ បានជួយដល់យើងដោយរបៀបណា ដើម្បីឱ្យយើងបានគិតវិជ្ជមាន អំពីបងប្អូន ក្រុមជំនុំរបស់យើងនោះ?`

`តើហេតុអ្វីបានជាយើងខឹងនឹងរឿងផ្សេងៗខ្លាំងម៉្លេះ? តើកំហុសរបស់យើងកាលពីមុន បានធ្វើឱ្យយើង មិនសប្បាយចិត្ត អំពីអ្វីដែលបានកើតឡើង នៅក្នុងពេលឥឡូវនេះដោយរបៀបណា? តើយើងអាចបញ្ឈប់ នូវការមិនសប្បាយចិត្តនេះយ៉ាងដូចម្តេច? តើហេតុអ្វីបានជាវាសំខាន់ម៉្លេះ ដែលយើងត្រូវស្តាប់នូវអ្វី ដែល អ្នកដទៃត្រូវនិយាយនោះ? តើយើងអាចរៀនស្តាប់ក្រុមជំនុំរបស់យើង ឱ្យបានច្រើនបន្ថែមទៀតដោយ របៀបណា? (សូមប្រៀបធៀបជាមួយនឹងគម្ពីរយ៉ាកុប ១:១៩)។`