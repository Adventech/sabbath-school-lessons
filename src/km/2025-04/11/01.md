---
title:  ការអធិស្ឋានឱ្យអ្នកដែលបានបដិសេធព្រះ
date:   06/12/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

យ៉ូស្វេ ២២:១-៨; យ៉ូស្វេ ២២:៩-២០; យ៉ូស្វេ ២២:១៣-១៥; យ៉ូស្វេ ២២:២១-២៩; យ៉ូស្វេ ២២:៣០-៣៤។

> <p>ខចងចាំ៖</p>
> «ពាក្យតបឆ្លើយដោយស្រទន់ នោះរមែងរំងាប់សេចក្តីក្រោធទៅ តែពាក្យគំរោះគំរើយ នោះ បណ្តាលឲ្យមានសេចក្ដីកំហឹងវិញ» (សុភាសិត ១៥:១)។

នៅពេលដែលយើងរស់នៅក្នុងសហគមន៍ មានពេលខ្លះ យើងអាចនឹងប្រកែកគ្នា ឬមិនស្រប ជាមួយនឹងគ្នា។ យ៉ាងណាមិញ ព្រះវិហារក៏ជាសហគមន៍មួយ ដែលអាចនឹងកើតមានបញ្ហានេះដែរ។ នៅក្នុងក្រុមជំនុំ មនុស្សដែលមានអតីតកាល និងគោលគំនិតខុសគ្នា បានចូលមកធ្វើការថ្វាយព្រះអម្ចាស់។ ម្ល៉ោះហើយ យើងអាចនឹងមិនចុះសម្រុងនឹងគ្នា ដោយសារតែភាពខុសប្លែកទាំងអស់នេះ។ ភាពមិនចុះ សម្រុងនឹងគ្នាមួយចំនួន អាចបង្កឱ្យសមាជិកមានការយល់ច្រឡំនឹងគ្នា។

សប្ដាហ៍នេះ យើងនឹងសិក្សាបទគម្ពីរយ៉ូស្វេ ជំពូក២២។ នៅក្នុងជំពូកនេះ ពួកបណ្ដាជនបាន ប្រឈមនឹងការយល់ច្រឡំ។ នៅក្នុងគម្ពីរយ៉ូស្វេដើមដំបូង លោកយ៉ូស្វេបានបង្គាប់ដល់អំបូរនៃសាសន៍ អ៊ីស្រាអែលមួយចំនួន ដែលស្ថិតនៅទិសខាងកើតនៃទន្លេយ័រដាន់ ឱ្យមកជួយដល់អំបូរខាងលិច (យ៉ូស្វេ ១:១២-១៨)។ អំបូរពីទិសខាងកើត បានមកជួយអំបូរដទៃទៀត ដណ្ដើមយកទឹកដីរបស់ពួកគេ។ ដូច្នេះ ហើយ ឥឡូវនេះ អំបូរពីទិសខាងកើតទាំងនេះ អាចឆ្លងកាត់ទន្លេ ត្រឡប់ទៅកាន់លំនៅឋានរបស់ពួកគេ វិញ។ ប៉ុន្តែ មុនពេលដែលពួកគេត្រឡប់ទៅវិញ អំបូរទាំងនេះ ក៏បានសាងសង់អាសនាមួយនៅទិស ខាងលិចដែរ។ អាសនានេះបានធ្វើឱ្យសាសន៍អ៊ីស្រាអែល ដែលបានរស់នៅទិសខាងលិចនៃទន្លេយ័រដាន់ អន់ចិត្តជាខ្លាំង។

តើហេតុអ្វីបានជាយើងត្រូវតែប្រុងប្រយ័ត្ន កុំឱ្យខ្លួនយើងគិតមិនល្អ អំពីអាកប្បកិរិយានៃ មនុស្សដទៃទៀត? តើយើងអាចទទួលបានសេចក្ដីសុខសាន្ត និងភាពចុះសម្រុងគ្នា នៅក្នុងក្រុមជំនុំ ដោយរបៀបណា? តើការចងចាំអំពីកិច្ចការពិសេសរបស់យើង ដែលព្រះបានឱ្យយើងបំពេញនៅក្នុង នាមជាក្រុមជំនុំនោះ បានជួយឱ្យយើងមានសន្តិភាព និងមិនមានការតូចចិត្តយ៉ាងដូចម្តេច នៅពេល ដែលរឿងអាក្រក់បានកើតឡើងនោះ?