---
title:  ការស្តីបន្ទោស
date:   08/12/2025
---

`សូមអានរឿងអំពីអំបូរ៣នៃសាសន៍អ៊ីស្រាអែល ដែលត្រឡប់ទៅកាន់លំនៅរបស់ពួកគេ ដែល ស្ថិតនៅទិសខាងកើតនៃទន្លេយ័រដាន់ (យ៉ូស្វេ ២២:៩-២០)។ តើអំបូរដែលបានរស់នៅទិសខាងលិចនៃ ទន្លេយ័រដាន់ បានចោទប្រកាន់អំបូរនៃទិសខាងកើតថា ពួកគេបានធ្វើអ្វី? តើអំបូរនៃទិសខាងកើត គឺជា អំបូរត្រឹមត្រូវដែរឬទេ? សូមបកស្រាយចម្លើយរបស់លោកអ្នក។`

នៅក្នុងគម្ពីរយ៉ូស្វេ ២២:១ លោកយ៉ូស្វេបានហៅអំបូរនៃសាសន៍អ៊ីស្រាអែល ដែលបានរស់នៅ ទិសខាងកើតនៃទន្លេយ័រដាន់នេះ ទៅតាមឈ្មោះនៃអយ្យកោរបស់ពួកគេ ពោលគឺ៖ អំបូររ៉ូបេន អំបូរកាដ និងអំបូរម៉ាន៉ាសេពាក់កណ្ដាលទៀត។ ប៉ុន្តែ នៅក្នុងខ៩-១២០ លោកយ៉ូស្វេបានហៅពួកគេ ទៅតាមឈ្មោះ ផ្សេងៗគ្នា (យ៉ូស្វេ ២២:១១)។

នៅក្នុងសាច់រឿង ពួកបណ្តាជននៃសាសន៍អ៊ីស្រាអែលចំនួន៩,៥ ពីអំបូរទាំង១២ បានរស់នៅ ទិសខាងលិចនៃទន្លេយ័រដាន់។ ឈ្មោះនេះមិនបានរួមបញ្ចូលអំបូរ៣ ដែលបានរស់នៅទិសខាងកើត គឺ៖ (១) អំបូររូបេន (២) អំបូរកាដ និង (៣) អំបូរម៉ាន៉ាសេ។ ការបែងចែកនេះ បានបង្ហាញយើងថា ការយល់ច្រឡំ បានបែងចែកអំបូរនៃទិសខាងលិច និងអំបូរនៃទិសខាងកើត។ សំណួរដែលយើងអាចចោទសួរ ទៅលើ រឿងនេះគឺថា៖ តើអំបូរនៅទិសខាងកើតនៃទន្លេយ័រដាន់ នៅតែមើលឃើញថា ជាសាសន៍អ៊ីស្រាអែលពិត ប្រាកដតទៅទៀតដែរឬទេ?

តើមានហេតុការណ៍អ្វីបានកើតឡើង ទើបបានបង្កឱ្យមានបញ្ហាបែបនេះ? ចម្លើយគឺថា សាសន៍ អ៊ីស្រាអែលនៅទិសខាងកើតនៃទន្លេយ័រដាន់ បានសាងសង់អាសនានៅត្រង់ទន្លេ។ ព្រះគម្ពីរមិនបានចែង ពីមូលហេតុ ដែលនាំឱ្យសាសន៍អ៊ីស្រាអែលសាងសង់អាសនានោះទេ។ សូមចងចាំថា អ្វីដែលបានកើតឡើង នៅក្នុងបទគម្ពីរយ៉ូស្វេ ជំពូក៣ និង៤ នៅពេលដែលសាសន៍អ៊ីស្រាអែលទាំងអស់ បានចូលមកជិតទន្លេ យ័រដាន់ ដើម្បីដើរឆ្លងចូលទៅក្នុងស្រុកកាណាន។ នៅពេលនោះ ពួកគេបានសង់អាសនាមួយ។ ដូច្នេះហើយ លោកយ៉ូស្វេបានបង្គាប់ឱ្យសាសន៍អ៊ីស្រាអែលសាងសង់អាសនា ដើម្បីជួយឱ្យពួកគេនឹកចាំអំពីព្រះអម្ចាស់។

ប៉ុន្តែ អាសនាថ្មីនេះ បានធ្វើឱ្យសាសន៍អីស្រាអែលនៅទិសខាងលិច នៃទន្លេយ័រដាន់ មានចិត្ត ព្រួយបារម្ភ។ ពួកគេមិនបានគិតថា សាសនាតំណាងឱ្យការចងចាំអំពីព្រះនោះទេ។ ម្ល៉ោះហើយ បានជាពួកគេ សួរនាំពីថ្មទាំងនោះវិញ។ ពួកគេចង់ដឹងពីមូលហេតុ ដែលពួកគេត្រូវសាងសង់អាសនា។ (សូមប្រៀបធៀប ជាមួយនឹងគម្ពីរយ៉ូស្វេ ៤:៦, ២២)។ តើអាសនានេះតំណាងឱ្យតង្វាយដុតថ្វាយព្រះក្លែងក្លាយមែនទេ? តើអាសនានេះ គ្រាន់តែជួយឱ្យសាសន៍អ៊ីស្រាអែលនឹកចាំអំពីព្រះអម្ចាស់មែនទេ ឬមួយក៏អំបូរនៅទិស ខាងកើត បានចាប់ផ្តើមទាស់នឹងព្រះ?

អំបូរដែលបានរស់នៅទិសខាងកើតនៃទន្លេយ័រដាន់ មិនបានស្នើសុំឱ្យអំបូរនៃទិសខាងលិច សាងសង់អាសនានោះទេ។ ពួកគេមិនបានពិគ្រោះយោបល់ជាមួយនឹងលោកយ៉ូស្វេ លោកអេលាសារ ឬអ្នកដឹកនាំដំបូងៗរបស់ពួកគេនោះទេ។ ម្ល៉ោះហើយ ពួកគេបានយល់ច្រឡំ ដែលអាចនឹងនាំឱ្យមាន ជម្លោះដ៏អាក្រក់ រវាងអំបូរនៃសាសន៍អ៊ីស្រាអែល។