---
title:  អំពើបាបកាលពីអតីតកាល
date:   09/12/2025
---

`តើហេតុអ្វីបានជាសាសន៍អ៊ីស្រាអែលនៅទិសខាងកើតនៃទន្លេយ័រដាន់ បានរើសយកលោក ភីនេហាស ឱ្យធ្វើជាមេដឹកនាំរបស់ពួកគេទៅវិញ? សូមអានគម្ពីរយ៉ូស្វេ ២២:១៣-១៥ ម្ដងទៀត ដោយ អមជាមួយនឹងបទគម្ពីរជនគណនា ជំពូក២៥។`

សាសន៍អ៊ីស្រាអែលដែលបានរស់នៅទិសខាងលិចនៃទន្លេយ័រដាន់ ចង់បានចម្លើយឆ្លើយតប ពីព្រោះពួកគេចង់ដឹងពីមូលហេតុ ដែលនាំឱ្យអំបូរ ដែលបានរស់នៅទិសខាងកើតនៃទន្លេយ័រដាន់ សាងសង់ អាសនានៅទិសខាងលិចនៃទន្លេ។ ជាការពិតណាស់ លោកយ៉ូស្វេបានដាក់ឈ្មោះសាសន៍អ៊ីស្រាអែល ពីទិសខាងលិចនៃទន្លេយ័រដាន់ ទៅតាមឈ្មោះនៃកូនរបស់លោកអ៊ីស្រាអែលចំនួន២ដង។ អ៊ីស្រាអែល ពីទិសខាងលិចនៃទន្លេយ័រដាន់ បានចាត់អ្នកដឹកនាំម្នាក់ ឱ្យមកពិគ្រោះជាមួយនឹងអំបូរពីទិសខាងកើតនៃ ទន្លេយ័រដាន់។ អ្នកដឹកនាំក្រុមម្នាក់នេះ មានឈ្មោះថា ភីនេហាស។ លោកភីនេហាស គឺជាកូនប្រុសរបស់ លោកអេលាសារ ដែលជាសម្ដេចសង្ឃដ៏ខ្ពស់បំផុត។ សម្ដេចសង្ឃគឺជាអ្នកដឹកនាំកំពូល នៅក្នុងសាសនានៃសាសន៍អ៊ីស្រាអែល។ លោកភីនេហាសនឹងក្លាយទៅជាសម្តេចសង្ឃខ្ពស់បំផុត បន្ទាប់ពីលោកអេលាសារ បានទទួលមរណភាព (យ៉ូស្វេ ២៤:៣៣)។

លោកភីនេហាសមានកេរ្តិ៍ឈ្មោះ នៅក្នុងសាសន៍អ៊ីស្រាអែលរួចស្រេចហើយ ពីព្រោះគាត់បាន បញ្ឈប់ការអាក្រក់ ដែលសាសន៍អ៊ីស្រាអែលបានធ្វើ នៅត្រង់រូបសំណាកនៃព្រះបាលពេអរ (ជនគណនា ជំពូក ២៥)៖ «កាលភីនេហាសជាកូនរបស់អេលាសារ ដែលត្រូវជាកូនរបស់សង្ឃអើរ៉ុនឃើញដូច្នេះ ក៏ក្រោក ឡើង ហើយចេញពីក្រុមជំនុំ ទាំងកាន់លំពែងនៅដៃ រួចតាមពីក្រោយបុរសនោះ ចូលទៅក្នុងត្រសាល ហើយ ចាក់ទម្លុះអ្នកទាំងពីរ គឺទាំងបុរសសាសន៍អ៊ីស្រាអែល និងស្ត្រីនោះធ្លាយពោះ។ ដូច្នេះ គ្រោះកាចក្នុងចំណោម ប្រជាជនអ៊ីស្រាអែលក៏ស្ងប់ទៅ» (ជនគណនា ២៥:៧, ៨, គកស១៦)។

ចំណែកឯពួកបុរសដែលនៅសេសសល់នៅក្នុងក្រុម គឺជាអ្នកដឹកនាំពីអំបូរចំនួន៩កន្លះ នៅក្នុង ចំណោមអំបូរទាំង១២។ អំបូរចំនួន៩កន្លះនេះ បានរស់នៅទិសខាងលិចនៃទន្លេយ័រដាន់។

អ្នកដឹកនាំអំបូរពីទិសខាងលិច បានជួបនឹងអំបូរពីទិសខាងកើត។ អ្នកដឹកនាំពីទិសខាងលិចបាន ចាប់ផ្តើមនិយាយបែបនេះថា៖ «ក្រុមជំនុំរបស់ព្រះយេហូវ៉ាទាំងអស់គ្នាសួរដូច្នេះថា “តើអំពើរំលងយ៉ាងណា នេះ ដែលអ្នករាល់គ្នាបានប្រព្រឹត្តទាស់នឹងព្រះនៃសាសន៍អីស្រាអែល ហើយបែរចេញពីព្រះយេហូវ៉ានៅ ថ្ងៃនេះ ដោយសង់អាសនាសម្រាប់ខ្លួន ដើម្បីបះបោរទាស់នឹងព្រះយេហូវ៉ាដូច្នេះ?» (យ៉ូស្វេ ២២:១៦, គកស ១៦)។ ពាក្យថា «អំពើរំលង» ក៏ដូចជាពាក្យហេព្រើរ ដែលព្រះគម្ពីរបានយកមកប្រើ ដើម្បីពិពណ៌នាអំពី អំពើបាបរបស់អេកាននោះដែរ (យ៉ូស្វេ ៧:១)។ យើងអាចមើលឃើញពាក្យដដែលនេះ នៅក្នុងសំណេររបស់ លោកម៉ូសេ (សូមអានគម្ពីរលេវីវិន័យ ៥:១៥; លេវីវិន័យ ៦:២; ជនគណនា ៥:៦, ១២)។ រឿងរបស់លោក អេកាន និងព្រះបាលពេអរ គឺជាការដាស់តឿនអំពីអ្វីដែលបានកើតឡើង នៅពេលដែលសាសន៍អ៊ីស្រាអែល បានកោងយករបស់ព្រះ និងបានច្បាំងទាស់នឹងទ្រង់។ សាសន៍អ៊ីស្រាអែលពីទិសខាងលិច បានភ័យព្រួយ ខ្លាចក្រែងសាសន៍អ៊ីស្រាអែលពីទិសខាងកើត សាងសង់អាសនាថ្វាយបង្គំព្រះក្លែងក្លាយ។ ប៉ុន្តែ បើសិនជា រឿងដូចជាពួកគេបានគិតមែន នោះព្រះទ្រង់ប្រាកដជាដាក់ទោសមនុស្សគ្រប់គ្នា នៅក្នុងអំបូរទាំង១២នោះ មិនខាន។