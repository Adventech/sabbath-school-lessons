---
title:  រឿងខ្លី
date:   12/12/2025
---

### បេសកកម្ម ដែលមានជំនួយមកពីព្រះ

លោកគីម សុនបានរំភើបជាខ្លាំង ដែលថ្នាក់ដឹកនាំបានបញ្ជួនគាត់ ទៅកាន់តំបន់ដាច់ស្រយាល មួយកន្លែង នៅក្នុងប្រទេសហ្វីលីពីន ដើម្បីបម្រើការជាបេសកជននៅក្នុងចលនានៃបេសកជន១០០០ នាក់ អស់រយៈពេល១០ខែ។ គាត់បានដឹងថា គាត់បានវែកញែកព្រះគម្ពីរ៏ ប្រាប់ឪពុកម្តាយរបស់គាត់អស់ រយៈពេល៥ឆ្នាំ ប៉ុន្តែ មិនបានសម្រេចឡើយ។ លើកនេះ គាត់មានឱកាសត្រឹមតែ១០ខែទៀតប៉ុណ្ណោះ។

ខណៈពេលដែលគាត់អធិស្ឋាន លោកសុនក៏បានគិតនៅក្នុងចិត្តថា «បើសិនជាខ្ញុំបកស្រាយ ព្រះគម្ពីរមុន នោះមនុស្សដទៃទៀត អាចនឹងបដិសេធសេចក្តីពិត ដូចជាឪពុកម្ដាយខ្ញុំដែរ។ ដូច្នេះហើយ ខ្ញុំគួរតែបង្ហាញពួកគេ អំពីចរិតលក្ខណៈរបស់ព្រះយេស៊ូវជាមុនសិន»។ លោកសុនបានសម្រេចចិត្តមិនប្រាប់ អ្នកណាម្នាក់ថា គាត់គឺជាបេសកជននោះទេ។ គាត់មិនបានប្រាប់អ្នកណាម្នាក់ អំពីគោលជំនឿនៃព្រះគម្ពីរ ឡើយ។ គាត់គ្រាន់តែរាប់អានអ្នកដទៃ រយៈពេល៣ខែប៉ុណ្ណោះ។

នៅពេលដែលលោកសុនបានទៅដល់តំបន់ដាច់ស្រយាល ដែលគាត់ត្រូវស្នាក់នៅ នោះគាត់ បានសួរសុខទុក្ខពី២០ទៅ៣០គ្រួសារ ដើម្បីឱ្យគាត់បានផ្តល់ជំនួយដល់អ្នកជិតខាងថ្មីរបស់គាត់។ លោក សុនបានសួរស្ត្រីម្នាក់ថា «បងស្រី តើបងមានអ្វីចង់ឱ្យខ្ញុំជួយដែរឬទេ?។ ខ្ញុំចង់ជួយបង។ ដូច្នេះហើយ សូមប្រាប់ខ្ញុំឱ្យបានដឹងផង ដើម្បីឱ្យខ្ញុំបានដឹងថា ខ្ញុំអាចជួយអ្វីបាន»។ នាងបានយល់ព្រមទៅនឹងសេចក្តី សប្បុរសរបស់លោកសុន ដោយក្តីរីករាយ។

ដំណឹងនៃការជួយដល់អ្នកជិតខាងថ្មីនេះ បានឮពីផ្ទះមួយទៅផ្ទះមួយទៀត នៅក្នុងសង្កាត់នោះ។មិនយូរប៉ុន្មាន មនុស្សដែលមានភាពខ្វះខាត និងមនុស្សដែលត្រូវការជំនួយ បានចូលមកតម្រង់ជួរ។ នៅ ថ្ងៃនោះ ស្ត្រីដំបូងគេ ដែលគាត់បានសួរសុខទុក្ខកាលពីថ្ងៃមុន បានផ្គត់ផ្គង់អាហារថ្ងៃត្រង់ និងអាហារពេល ល្ងាច ខណៈពេលដែលគាត់បានជួយដល់មនុស្សចំនួន១៧នាក់ នៅក្នុងសង្កាត់នោះ។

លោកសុនមានអារម្មណ៍អស់កម្លាំងជាខ្លាំង នៅពេលដែលគាត់ដើរត្រឡប់មកវិញ។ ប៉ុន្តែ គាត់ បានគិតនៅក្នុងចិត្តថា «ខ្ញុំគឺជាបេសកជន!»។ មិនយូរប៉ុន្មាន លោកសុនទទួលបានបញ្ជីឈ្មោះនៃមនុស្ស ជាច្រើន ដែលត្រូវការជំនួយពីគាត់។ លោកសុនបានសួរសុខទុក្ខលំនៅឋាន២កន្លែង នៅពេលព្រឹក និង នៅពេលល្ងាច ចាប់ពីថ្ងៃច័ន្ទរហូតដល់ថ្ងៃសុក្រ។

លោកសុនក៏បានរកឃើញវិធីផ្សេងទៀត ដើម្បីឱ្យគាត់បានធ្វើជាមិត្ត ជាមួយមនុស្សនៅក្នុង សង្កាត់។ គាត់បានដាំពោត និងបានចែករំលែកពោតទាំងនោះ ដល់អ្នកជិតខាង។ នៅពេលដែលមនុស្ស នៅក្នុងសង្កាត់សួរគាត់ថា ពួកគេបានជំពាក់ប៉ុន្មាន នោះគាត់បានតបទៅវិញថា «បងប្អូនអ៊ំ ពូ មីង មិនបាន ជំពាក់ខ្ញុំឡើយ ពីព្រោះពោតទាំងនោះ មានប្រភពមកពីព្រះ។ ដូច្នេះហើយ ព្រះអង្គបានំចេញជំនួសបងប្អូន ហើយ»។

មានម្តងនោះ គាត់បានឃើញក្មេងប្រុសម្នាក់ ដែលបានគ្រេចជើង ដូច្នេះហើយ គាត់បានយក ប្រេងកូឡា មកលាបជើងដែលបានគេចនោះ។ នៅពេលដែលការឈឺចាប់បានជាសះស្បើយ ជាច្រើន សប្ដាហ៍ក្រោយមក ឪពុកម្តាយនៃក្មេងប្រុសនោះ បានចូលមកអរគុណគាត់ ដោយនិយាយថា «ពួកយើង មិនដឹងជាត្រូវអរគុណលោកគ្រូបែបណាទេ?»។

លោកសុនបានបម្រើមនុស្សនៅក្នុងសង្កាត់ អស់រយៈពេល៣ខែ ដោយមិនបានបង្ហាញថា គាត់ គឺជាបេសកជននោះឡើយ។ អត្តសញ្ញាណនេះ មិនមែនជាអាថ៌កំបាំងឡើយ គ្រាន់តែដឹងថា មនុស្សនៅក្នុង សង្កាត់ មិនបានសួរនាំគាត់ថា គាត់ជាអ្នកណាប៉ុណ្ណោះ។ ដូច្នេះហើយ គាត់បាន អធិស្ឋានទូលទៅព្រះ អំពីផែនការដែលគាត់ត្រូវធ្វើ នៅក្នុងរយៈពេល៣ខែបន្ទាប់ មកទៀត។