---
title:  ទន្លេយ័រដាន់ដែលជានិមិត្តសញ្ញា
date:   16/10/2025
---

> <p></p>
> «ព្រះអង្គធ្វើឲ្យសមុទ្រទៅជាដីគោក គេបានដើរឆ្លងកាត់ទន្លេ។ នៅទីនោះ យើងខ្ញុំបានរីករាយ ក្នុងព្រះអង្គ» (ទំនុកតម្កើង ៦៦:៦)។

នៅពេលដែលសាសន៍អ៊ីស្រាអែល បានឆ្លងកាត់សមុទ្រក្រហម និងទន្លេយ័រដាន់រួចមក នោះយុគ សម័យថ្មីនៅក្នុងប្រវត្តិសាស្ត្រនៃព្រះគម្ពីរ ក៏បានចាប់ផ្តើមកើតមានដែរ។ សមុទ្រក្រហម និងទន្លេយ័រដាន់ គឺជានិមិត្តសញ្ញា។ និមិត្តសញ្ញាទាំងនេះបានបង្រៀនយើង អំពីសេចក្តីពិតនៃព្រះគម្ពីរ (សូមអានគម្ពីរ ទំនុកតម្កើង ៦៦:៦; ទំនុកតម្កើង ១១៤:១-៧ និងពង្សាវតារក្សត្រទី២ ២:៦-១៥)។ ខនៅក្នុងគម្ពីរសញ្ញ ចាស់ទាំងនេះ បានប្រៀបធៀបការឆ្លងកាត់សមុទ្រក្រហមរបស់សាសន៍អ៊ីស្រាអែល ទៅនឹងការដែលពួកគេ បានឆ្លងកាត់ទន្លេយ័រដាន់។ នៅក្នុងគម្ពីរទំនុកតម្កើង ៦៦:៦ អ្នកសរសេរកំណាព្យបានសរសើរតម្កើង ព្រះគុណរបស់ព្រះ តាមរយៈជីវិតរបស់គាត់ (ទំនុកតម្កើង ៦៦:១៦-១៩)។ កវីបានប្រើការឆ្លងកាត់ សមុទ្រក្រហម និងទន្លេយ័រដាន់នេះ ដើម្បីបង្រៀនយើងអំពីសេចក្តីមេត្តារបស់ព្រះ។

បទគម្ពីរទំនុកតម្កើង ជំពូក១១៤ ក៏បានប្រៀបធៀបការឆ្លងកាត់សមុទ្ររបស់សាសន៍អ៊ីស្រាអែល ទៅនឹងការដែលពួកគេបានឆ្លងកាត់ទន្លេយ័រដាន់។ ការឆ្លងកាត់ទាំង២យ៉ាងនេះ បានបង្រៀនពីសេចក្តី ពិតដូចគ្នាអំពីព្រះ។ ពោលគឺថា ព្រះអម្ចាស់បានដឹកនាំសាសន៍អ៊ីស្រាអែលចេញពីទាសភាព និងបានធ្វើ ឱ្យពួកគេមានសេរីភាពឡើងវិញ។ ទ្រង់បានដឹកនាំពួកគេចេញពីទីរហោស្ថាន ចូលទៅក្នុងទឹកដីសន្យា។ នៅក្នុងបទគម្ពីរទំនុកតម្កើង ជំពូក១១៤ និងជំពូក៦៦ កវីបានប្រើការឆ្លងកាត់ទាំង២នេះ ដើម្បីបង្ហាញពី ការផ្លាស់ប្តូរ។ ម្ល៉ោះហើយ ជីវិតរបស់កវីម្នាក់នេះ បានផ្លាស់ប្តូរចេញពីអារម្មណ៍ខ្សត់ខ្សោយ និងអស់សង្ឃឹម ទៅជាមានអារម្មណ៍ធូរស្រាល រីករាយ មានចិត្តស្ងប់ និងបានសង្គ្រោះវិញ។

នៅពេលដែលព្រះលើកលោកអេលីយ៉ាទៅឯស្ថានសួគ៌ នោះរឿងរបស់គាត់ ក៏បានកើតឡើង នៅត្រង់ទន្លេយ័រដាន់នេះដែរ។ បន្ទាប់មក លោកអេលីសេដែលជាជំនួយការរបស់លោកអេលីយ៉ា ក៏បាន ផ្លាស់ប្ដូរដែរ (ពង្សាវតារក្សត្រីទី១ ១៩:២១)។ នៅពេលដែលព្រះលើកលោកអេលីយ៉ាទៅឯស្ថានសួគ៌ នោះ លោកអេលីសេបានក្លាយជាហោរារបស់ព្រះ ដល់សាសន៍អ៊ីស្រាអែលវិញ (ពង្សាវតារក្សត្រទី២ ២:២២)។

`សូមអានគម្ពីរម៉ាថាយ ៣:១៦, ១៧ និងម៉ាកុស ១:៩។ តើអ្នកសរសេរគម្ពីរសញ្ញាថ្មី បានពិពណ៌នា អំពីទន្លេយ័រដាន់យ៉ាងដូចម្ដេចខ្លះ? តើពួកគេបានណែនាំថា ទន្លេយ័រដាន់គឺជានិមិត្តសញ្ញាតំណាងអ្វី?`

កិច្ចការដែលព្រះយេស៊ូវបានធ្វើនៅលើផែនដីនេះ បានធ្វើតាមគំរូនៃប្រវត្តិសាស្ត្របុរាណ នៅក្នុង សម័យគម្ពីរសញ្ញាចាស់នោះឯង។ ព្រះយេស៊ូវបានជួបនឹងបទពិសោធន៍នៅត្រង់សមុទ្រ និងនៅត្រង់ទន្លេ យ័រដាន់។ ដ្បិតព្រះបានដឹកនាំព្រះយេស៊ូវចេញពីស្រុកអេស៊ីព្ទ (ម៉ាថាយ ២:១៤-១៦)។ ព្រះយេស៊ូវបាន ចំណាយពេល៤០ថ្ងៃ នៅក្នុងទីរហោស្ថាន (ម៉ាថាយ ៤:២)។ ទន្ទឹមគ្នានេះ សាសន៍អ៊ីស្រាអែលក៏បាន ចំណាយពេល៤០ឆ្នាំ នៅក្នុងទីរហោស្ថានដែរ។ ដូច្នេះហើយ មុនពេលដែលព្រះយេស៊ូវបានចាប់ផ្តើម ជួយបម្រើកិច្ចការព្រះរបស់ទ្រង់ នោះទ្រង់ក៏បានជ្រមុជទឹកនៅក្នុងទន្លេយ័រដាន់ដែរ (ម៉ាថាយ ៣:១៦, ១៧; ម៉ាកុស ១:៩)។ ក្រោយមកទៀត គម្ពីរហេព្រើរក៏បានពិពណ៌នាអំពីការដើរឆ្លងទន្លេយ័រដាន់របស់សាសន៍ អ៊ីស្រាអែលដែរ។ ពីព្រោះការដើរឆ្លងទន្លេចូលទៅក្នុងស្រុកកាណានរបស់ពួកគេ ក៏ជានិមត្តសញ្ញាតំណាង ឱ្យការឈប់សម្រាក ដែលគ្រីស្ទានបានចូលទៅក្នុងទឹកដីសន្យាដោយជំនឿ។