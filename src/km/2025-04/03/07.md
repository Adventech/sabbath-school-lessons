---
title:  ការសិក្សាបន្ថែម៖
date:   17/10/2025
---

សូមអាន Ellen G. White, “Crossing the Jordan,” pages 483, 483, in Patriarchs and Prophets។

«សូមសិក្សាដោយផ្ចិតផ្ចង់ អំពីបទពិសោធន៍ដែលសាសន៍អ៊ីស្រាអែលបានជួប នៅពេលដែល ពួកគេធ្វើដំណើរទៅកាន់ទឹកដីកាណាន។ សូមសិក្សាបទគម្ពីរយ៉ូស្វេ ជំពូក៣ និងជំពូក៤ផងដែរ។ ជំពូក ទាំងនេះបានពិពណ៌នាពីរបៀប ដែលសាសន៍អ៊ីស្រាអែលបានត្រៀមខ្លួន បន្ទាប់មកពួកគេបានដើរឆ្លងកាត់ ទន្លេយ័រដាន់ ចូលទៅក្នុងទឹកដីសន្យា។ ដូច្នេះហើយ យើងត្រូវតែចាំមេរៀននេះជានិច្ច ដែលថា ព្រះអម្ចាស់ បានបង្រៀនរាស្ត្ររបស់ទ្រង់ កាលពីសម័យមុន។ ការបង្រៀននៃព្រះគម្ពីរ តែងតែធ្វើឱ្យមានភាពទាក់ទាញ និងចាំបាច់ចំពោះយើងជានិច្ច ដូចជាសាសន៍អ៊ីស្រាអែលនៅក្នុងសម័យព្រះគម្ពីរដែរ»។ ដកស្រង់ពី Ellen G.

White Comments, The SDA Bible Commentary, volume 2, page 994, adapted។

«អ៊ីស្រាអែលសម័យថ្មី បានស្ថិតនៅក្នុងគ្រោះថ្នាក់នៃការភ្លេចព្រះ ដ្បិតនៅពេលដែលយើងភ្លេចព្រះអង្គ នោះយើងនឹងថ្វាយបង្គំព្រះក្លែងក្លាយ ដែលដូចជាសាសន៍បានធ្វើនៅក្នុងសម័យព្រះគម្ពីរដូច្នោះដែរ។ សព្វថ្ងៃ នេះ គ្រីស្ទានបានថ្វាយបង្គំព្រះក្លែងក្លាយជាច្រើន។ ហើយអ្នកដែលបានរក្សាថ្ងៃសប្បាតហ៍ ក៏បានថ្វាយបង្គំ ព្រះក្លែងក្លាយដែរ។ នៅក្នុងសម័យគម្ពីរសញ្ញាចាស់ ព្រះបានបង្គាប់ឱ្យសាសន៍អ៊ីស្រាអែលប្រុងប្រយ័ត្ន។ ពោលគឺថា ពួកគេមិនត្រូវថ្វាយបង្គំព្រះក្លែងក្លាយឡើយ។ ព្រះក្លែងក្លាយទាំងនេះ នឹងនាំយើងចេញពីការ បម្រើ ព្រះដ៏មានព្រះជន្មរស់។ បើសិនជាព្រះក្លែងក្លាយទាំងនេះបានដឹកនាំសាសន៍អ៊ីស្រាអែល ឱ្យចេញពី ការបម្រើព្រះពិតមែន នោះមានន័យថា ពួកគេនឹងស្ថិតនៅក្រោមបណ្តាសានៃព្រះពិតវិញ។ ដូច្នេះហើយ សាសន៍អ៊ីស្រាអែលត្រូវតែចាំជានិច្ចថា ពួកគេត្រូវតែស្រឡាញ់ព្រះ ឱ្យអស់ពីចិត្ត វិញ្ញាណ និងកម្លាំងរបស់ ពួកគេ។ នៅពេលនោះ ព្រះនឹងប្រទានពរដល់ពួកគេ ដោយប្រើគ្រប់មធ្យោបាយ។ ហើយទ្រង់ក៏នឹងដកហូត ជំងឺទាំងអស់ពីពួកគេដែរ»។ ដកស្រង់ពី Ellen G. White, Testimonies for the Church, volume 1, page 609, adapted។

**សំណួរពិភាក្សា**

`សូមពិភាក្សាអំពីបាដិហារ្យ ដែលសាសន៍អ៊ីស្រាអែលបានឆ្លងកាត់ទន្លេយ័រដាន់។ តើបាដិហារ្យនោះ គឺជា បាដិហារ្យអ្វីដែរ? តើលោកអ្នកបានយល់ឃើញថា សព្វថ្ងៃនេះ ព្រះមិនបានធ្វើបាដិហារ្យដែរឬទេ? សូម បកស្រាយ។`

`តើលោកអ្នកអាចធ្វើអ្វីខ្លះ ដើម្បីឱ្យលោកអ្នកបាននឹកចាំពីសេចក្តីពិតខាងឯវិញ្ញាណដ៏សំខាន់ អំពីព្រះ ដែលព្រះគម្ពីរបានចែងនោះ? តើហេតុអ្វីបានជាទំនាក់ទំនងរបស់យើងជាមួយនឹងព្រះ សំខាន់ដល់ការចងចាំ របស់យើងខ្លាំងម្ល៉េះ? ម៉្យាងទៀត តើហេតុអ្វីបានជាយើងត្រូវតែប្រុងប្រយ័ត្ន មិនត្រូវឱ្យខ្លួនយើងបង្កើតបទ ពិសោធន៍ជាគ្រីស្ទានទាំងអស់របស់យើង ដោយពឹងផ្អែកទៅលើបទពិសោធន៍ដ៏មានឥទ្ធិពលបំផុត ដែលបាន កើតឡើងនោះ? ទន្ទឹមគ្នានេះ តើយើងអាចប្រើបទពិសោធន៍កាលពីមុនរបស់យើងយ៉ាងដូចម្តេច ដើម្បីឱ្យ យើងបាននឹកចាំពីវិធីដ៏អស្ចារ្យ ដែលព្រះបានធ្វើការនៅក្នុងជីវិតយើងនោះ?`

`តើថ្ងៃសប្បាតហ៍បានជួយឱ្យយើងនឹកចាំពីរបៀប ដែលព្រះបានជួយដល់យើងកាលពីមុននោះដោយ របៀបណា? តើថ្ងៃសប្បាតហ៍បានជួយឱ្យយើងយល់ពីសេចក្ដីសន្យា ដែលនៅសេសសល់នោះយ៉ាងដូចម្តេច ដែរ ដើម្បីឱ្យយើងបានរីករាយនៅក្នុងនគរព្រះ នាពេលអនាគតនោះ?`