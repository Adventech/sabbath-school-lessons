---
title:  ត្រូវតែនឹកចាំពីរបៀបដែលព្រះបានដឹកនាំលោកអ្នក
date:   15/10/2025
---

`សូមអានគម្ពីរយ៉ូស្វេ ៤:២០-២៤ អមជាមួយនឹងគម្ពីរពួកចៅហ្វាយ ៣:៧; ពួកចៅហ្វាយ ៨:៣៤; ទំនុកតម្កើង ៧៨:១១; ចោទិយកថា ៨:២, ១៨ និងទំនុកតម្កើង ៤៥:១៧។ តើហេតុអ្វីបានជាយើងត្រូវតែ នឹកចាំពីការអស្ចារ្យ ដែលព្រះបានធ្វើសម្រាប់យើងកាលពីមុននោះទៅវិញ?`

នៅក្នុងគម្ពីរយ៉ូស្វេ ៤:២៣ សូមកត់ចំណាំនូវការផ្លាស់ប្តូរពីពាក្យថា «អ្នករាល់គ្នា» ទៅជាពាក្យ ថា «យើង»។ ខនេះបានចែងថា ព្រះបានធ្វើឱ្យទឹកទន្លេយ័រដាន់រីងស្ងួត ដើម្បី «អ្នករាល់គ្នា»។ តើ «អ្នក រាល់គ្នា» នៅក្នុងខនេះជាអ្នកណា? «អ្នករាល់គ្នា» សំដៅទៅលើសាសន៍អ៊ីស្រាអែល ដែលទើបនឹងបានដើរ ឆ្លងកាត់ទន្លេយ័រដាន់។ សូមប្រៀបធៀបពីរបៀបដែលខដដែលនេះ បានពិពណ៌នាអំពីការដែលសាសន៍ អ៊ីស្រាអែល បានដើរឆ្លងសមុទ្រក្រហម។ ខនេះបានចែងថា ព្រះក៏បានធ្វើឱ្យសមុទ្រក្រហមរីងស្ងួត ដើម្បី «យើង» ដែរ។ ពាក្យថា «យើង» នៅត្រង់ខនេះ សំដៅទៅលើមនុស្សមួយចំនួនតូច ដែលនៅមានជីវិតរស់ ចាប់ពីគ្រា ដែលព្រះបានដឹកនាំសាសន៍អ៊ីស្រាអែលចេញពីស្រុកអេស៊ីព្ទ។ ដូច្នេះហើយ នៅពេលដែលយើង ប្រៀបធៀបនូវការឆ្លងកាត់ទាំង២នេះ នោះយើងនឹងបានឃើញថា មានចំណុចជាច្រើនដែលមានលក្ខណៈ ស្រដៀងគ្នា។ ក្រោយមក សាសន៍អ៊ីស្រាអែលដែលបានឆ្លងកាត់ទន្លេយ័រដាន់ បានប្រាប់រឿងនេះដល់កូនៗ របស់ពួកគេ។ រឿងរបស់ពួកគេបានជួយឱ្យក្មេងៗយល់កាន់តែច្បាស់ឡើង អំពីការឆ្លងកាត់ទន្លេយ័រដាន់ ដោយខ្លួនគេផ្ទាល់។

ទន្ទឹមគ្នានេះ នៅពេលដែលយើងប្រាប់រឿងរបស់យើងដល់កូនៗ នោះមានន័យថា យើងក៏បាន ជួយឱ្យពួកគេនឹកចាំពីការអស្ចារ្យ ដែលទ្រង់បានធ្វើនោះដែរ។ ប៉ុន្តែ គួរឱ្យសោកស្តាយណាស់ នៅពេល ដែលយើងកាន់តែចាស់ទៅ នោះយើងក៏អាចនឹងចាប់ផ្តើមភ្លេចភ្លាំងដែរ។ ការនេះជាញឹកញាប់ គឺជាផ្នែក មួយនៃភាពចាស់ជរា។ ប៉ុន្តែ មានពេលខ្លះ យើងមានបញ្ហានៃការចងចាំ មិនមែនដោយសារតែយើងមាន វ័យចំណាស់នោះទេ។ ប៉ុន្តែ មានពេលខ្លះ យើងបានឈប់គិត ឬលែងខ្វល់ខ្វាយអំពីរឿង ដែលព្រះបាន ធ្វើសម្រាប់យើងវិញ។ នៅពេលណាដែលយើងលែងខ្វល់ខ្វាយពីរឿងនេះ នោះយើងនឹងធ្វើឱ្យខ្លួនយើង មានគ្រោះថ្នាក់។ ដូច្នេះហើយ យើងត្រូវតែនឹកចាំអំពីអ្វី ដែលព្រះបានធ្វើសម្រាប់យើងនោះឱ្យកាន់តែប្រសើរ ឡើង។

យើងក៏ត្រូវតែនឹកចាំថា យើងជាអ្នកណាដែរ។ ពោលគឺថា យើងត្រូវតែនឹកចាំពីមូលហេតុដែល យើងរស់នៅលើផែនំដីនេះ ហើយនិងនឹកចាំអំពីកិច្ចការ ដែលព្រះបានធ្វើសម្រាប់យើងដែរ។ ដូច្នេះហើយ ចូរឱ្យយើងចំណាយពេលនឹកចាំពីរឿងទាំងនេះ ជារៀងរាល់ថ្ងៃចុះ។

`តើហេតុអ្វីបានជាយើងត្រូវតែនឹកចាំនូវអ្វី ដែលព្រះយេស៊ូវបានធ្វើសម្រាប់យើងយ៉ាងដូច្នេះ? តើនឹងមានអ្វីកើតឡើង បើសិនជាយើងមិនបាននឹកចាំអំពីអតីតភាពរបស់យើងនោះ? សម្រាប់ចម្លើយ សូមអានគម្ពីរកូរិនថូសទី១ ១១:២៤, ២៥ និងយ៉ូហាន ១៤:២៦។`

អ្នកស្រីអេឡែន ជីវ៉ៃត៍បានយល់ឃើញថា យើងត្រូវតែនឹកចាំពីរឿងកាលអតីតកាល ដែលព្រះ បានធ្វើសម្រាប់យើង។ បើសិនជាយើងមិនបានធ្វើដូច្នេះទេ នៅអនាគត យើងប្រហែលជាអាចឈប់បម្រើ ព្រះ ប៉ុន្តែ យើងត្រូវតែសួរខ្លួនឯងថា៖ «តើយើងត្រូវតែភ័យខ្លាចអំពីអនាគត និងហេតុការណ៍ ដែលត្រូវ កើត ឡើងនោះដែរឬទេ? ជាការពិតណាស់ យើងនឹងមានចិត្តភ័យខ្លាចចំពោះព្រឹត្តិការណ៍នាពេល អនាគត បើសិនជាយើងមិនបាននឹកចាំជានិច្ចអំពីរបៀប ដែលព្រះអម្ចាស់បានដឹកនាំយើងកាលពីមុននោះ។ ដូច្នេះ ហើយ យើងក៏ត្រូវតែនឹកចាំពីរឿង ដែលទ្រង់បានបង្រៀនយើងផងដែរ»។ ដកស្រង់ពី Ellen G. White, Life Sketches, page 196, adapted’1

តើហេតុអ្វីបានជាយើងត្រូវតែនឹកចាំពីរឿង ដែលព្រះអម្ចាស់បានធ្វើសម្រាប់យើងយ៉ាងដូច្នេះ? តើរឿងទាំងនេះបានធ្វើឱ្យយើងមានទំនាក់ទំនងរឹងមាំឡើង ជាមួយនឹងទ្រង់ជារៀងរាល់ថ្ងៃនោះដោយ របៀបណា?