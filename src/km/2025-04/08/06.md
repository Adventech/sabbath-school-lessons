---
title:  ជីវិតរបស់វីរជននៅក្នុងព្រះគម្ពីរ
date:   20/11/2025
---

`ជីវិតរបស់វីរជននៅក្នុងព្រះគម្ពីរ អាចជួយឱ្យយើងមានជំនឿរឹងមាំឡើង។ ជាការពិតណាស់ ព្រះយេស៊ូវគឺជាគំរូដ៏ល្អបំផុត។ ប៉ុន្តែ តើការសញ្ជឹងគិតអំពីព្រះជន្មរបស់ព្រះយេស៊ូវ និងការបង្រៀនរបស់ទ្រង់ បានផ្លាស់ប្តូរយើងដោយរបៀបណា?`

អ្នកស្រីអេឡែន ជីវ៉ៃត៍ បានមានប្រសាសន៍អំពីអ្វី ដែលត្រូវកើតឡើងចំពោះយើង នៅពេល ដែលយើងសញ្ជឹងគិតអំពីសេចក្តីស្រឡាញ់របស់ព្រះយេស៊ូវនោះ យ៉ាងដូច្នេះថា៖ «នៅពេលដែលយើង សម្លឹងមើលព្រះយេស៊ូវ នោះយើងនឹងយល់ពីទ្រង់កាន់តែប្រសើរឡើង។ សេចក្តីស្រឡាញ់របស់ព្រះ នឹងផ្លាស់ប្តូរ យើង។ នៅពេលដែលយើងសម្លឹងមើលទ្រង់ នោះក៏នឹងក្លាយជាមនុស្សល្អប្រសើរផងដែរ។ ចិត្តរបស់យើង នឹងពេញទៅដោយសេចក្តីស្រឡាញ់ចំពោះអ្នកដទៃ។ គោលគំនិត និងអារម្មណ៍របស់យើង នឹងក្លាយទៅជា គោលគំនិត និងអារម្មណ៍របស់ទ្រង់។ ចិត្តរបស់យើង ក៏នឹងបានដូចជាទ្រង់ដែរ។ ដ្បិតនៅពេលដែលចិត្ត របស់យើងកាន់តែដូចជាព្រះ នោះយើងក៏នឹងស្គាល់ទ្រង់កាន់តែច្បាស់ឡើងដែរ។ យើងនឹងចូលទៅក្នុងការប្រកបគ្នា ជាមួយនឹងនគរស្ថានសួគ៌កាន់តែខ្លាំង។ ហើយទ្រង់ក៏នឹងប្រទានប្រាជ្ញា និងចំណេះដឹងដល់យើងកាន់តែខ្លាំងឡើងដែរ»។ Ellen G. White, Christ’s Object Lessons, page 355, adapted។

`សូមអានគម្ពីររ៉ូម ១២:១, ២។ តើអ្វីទៅគឺជាអំណាច២ ដែលកំពុងច្បាំងទាស់នឹងគ្នា ដើម្បី ចាប់យកចំណាប់អារម្មណ៍យើងនោះ? តើយើងអាចប្រាកដថា យើងនឹងជ្រើសរើសយកខាងត្រឹមត្រូវនោះ ដោយរបៀបណា?`

នៅក្នុងបទគម្ពីររ៉ូម ជំពូក១២ លោកប៉ុលបានមានប្រសាសន៍អំពីអំណាច២ ដែលបានច្បាំងទាស់ នឹងគ្នា។ យ៉ាងណាមិញ ការសប្បាយនឹងគោលគំនិតក្លែងក្លាយទាំងអស់នៅក្នុងជីវិតនេះ ក៏បានព្យាយាម បង្ខំយើង ឱ្យទទួលយកគោលគំនិត និងទម្លាប់របស់វា។ មុនដំបូង របស់ទាំងនេះ ស្ថិតនៅក្រៅខ្លួនយើង។ ប៉ុន្តែ របស់ទាំងនេះបានផ្លាស់ប្តូរយើង ពីខាងក្នុងវិញ។

យ៉ាងណាមិញ ព្រះវិញ្ញាណបរិសុទ្ធ ក៏បានផ្លាស់ប្តូរយើងពីខាងក្នុងដែរ។ សូមគិតអំពីរបៀប ដែលដង្កូវ បានក្លាយទៅជាមេអំបៅយ៉ាងស្រស់ស្អាត។ មុនដំបូង ការផ្លាស់ប្ដូរនឹងកើតមកពីខាងក្នុង។ ដូច្នេះហើយ ព្រះវិញ្ញាណបរិសុទ្ធនឹងផ្លាស់ប្តូរយើង ទៅតាមរបៀបដូចគ្នានេះដែរ។ ព្រះវិញ្ញាណបរិសុទ្ធ នឹងចាប់ផ្តើមធ្វើការ ជាមួយនឹងចិត្តរបស់យើង។ ប៉ុន្តែ បើសិនជាយើងចង់ឱ្យការផ្លាស់ប្ដូរបានកើតមាន ឡើង នោះយើងក៏ត្រូវតែថ្វាយជីវិតរបស់យើង ដល់ព្រះជាមុនសិន។ យើងត្រូវតែទូលសូម៉ដល់ព្រះ ដែលទ្រង់បានចាប់ផ្ដើមធ្វើការនៅក្នុងចិត្តយើងនោះ ឱ្យបន្តធ្វើកិច្ចការល្អនៅក្នុងយើងតទៅទៀត (ភីលីព ១:៦)។នៅទីបំផុត យើងនឹងសម្រេចចិត្តគ្រប់ពេលវេលាថា យើងនឹងអនុញ្ញាតឱ្យវិញ្ញាណរបស់ព្រះ គ្រប់គ្រងនៅលើជីវិតរបស់យើងទាំងស្រុង។