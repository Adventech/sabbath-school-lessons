---
title:  អំណាចដែលមកពីការធ្វើគំរូ
date:   18/11/2025
---

`សូមអានរឿងនៅក្នុងគម្ពីរយ៉ូស្វេ ១៥:១៦-១៩។ (សូមអានគម្ពីរពួកចៅហ្វាយ ១:១៣ និង ពួកចៅហ្វាយ ៣:៧-១១)។ តើខទាំងនេះបានបង្រៀនយើងអ្វីខ្លះ អំពីអំណាចដែលបានមកពីការធ្វើគំរូ នោះ? តើសាសន៍អ៊ីស្រាអែលជំនាន់ក្រោយ បានត្រាប់តាមស្មារតីនៃការកម្សាន្តចិត្ត និងគោលជំនឿរបស់ លោកកាលែបដោយរបៀបណា?`

នៅក្នុងសាច់រឿងនេះ លោកកាលែបបានឱ្យនាងអាកសា ដែលជាកូនស្រីរបស់គាត់ រៀបអាពាហ៍- ពិពាហ៍ជាមួយនឹងអ្នក ដែលបានដណ្តើមយកទឹកដីនៃក្រុងដេបៀរ នៅក្នុងសមរភូមិ។ លោកអូធ្នាលបាន ច្បាំង និងបានដណ្តើមទីក្រុងនេះ។ ម្ល៉ោះហើយ បានជាលោកកាលែបអនុញ្ញាតឱ្យលោកអូធ្នាល យកនាង អាកសាធ្វើជាប្រពន្ធ។ រឿង់នេះ សំខាន់ណាស់ ដោយសារតែវាបានបង្ហាញពីការលើកទឹកចិត្តហើយ និង ជំនឿរបស់លោកកាលែប។ ពោលគឺលោកកាលែបបានត្រៀមខ្លួនជាស្រេច ដោយសុខចិត្តធ្វើនូវរឿងថ្មីៗ សម្រាប់ព្រះអម្ចាស់។

រឿងនេះក៏បានបង្ហាញថា សាសន៍អ៊ីស្រាអែលជំនាន់ក្រោយ បានធ្វើតាមគំរូរបស់លោកកាលែប និងលោកយ៉ូស្វេ។ ខណៈពេលដែលសាសន៍អ៊ីស្រាអែលជំនាន់មុន បានបញ្ចប់កិច្ចការបម្រើព្រះនៅលើ ផែនដីនេះ នោះសាសន៍អ៊ីស្រាអែលជំនាន់ក្រោយ ក៏បានត្រៀមខ្លួនជាស្រេច ដើម្បីនឹងធ្វើកិច្ចការបម្រើព្រះ បន្តទៀតដែរ។

នាងអាកសាបានបង្ហាញជំនឿ និងការកម្សាន្តចិត្ត ដូចដែលឪពុកនាងបានបង្ហាញយ៉ាងដូច្នោះ ដែរ។ នាងអាកសាបានបន្តធ្វើតាមគំរូរបស់លោកកាលែប។ នាងបានជឿទៅលើសេចក្ដីសន្យា ដែលព្រះ បានតាំងឡើងថា ទ្រង់នឹងជួយឱ្យសាសន៍អ៊ីស្រាអែលដណ្តើមយកទឹកដីសន្យា។

ទឹកដីសន្យា គឺជាអំណោយទាន ដែលព្រះបានប្រគល់ឱ្យសាសន៍អ៊ីស្រាអែល។ ប៉ុន្តែ សាសន៍ អ៊ីស្រាអែលក៏ត្រូវតែច្បាំងដណ្តើមយកទឹកដីនេះដែរ។ ពួកគេត្រូវតែបង្ហាញជំនឿ និងការកម្សាន្តចិត្តទៅលើ សេចក្តីសន្យារបស់ព្រះដែលថា ទ្រង់នឹងប្រគល់ទឹកដីសន្យាដល់ពួកគេ នៅពេលដែលពួកគេធ្វើសង្គ្រាម។ ក្រោយមកទៀត នាងអាកសាបានក្លាយជានិមិត្តរូបតំណាងឱ្យមាតា ដែលបានចូលមករកព្រះយេស៊ូវ។ ស្ត្រី ទាំងនេះមានជំនឿ។ ប៉ុន្តែ ពួកសិស្សរបស់ព្រះយេស៊ូវ បានព្យាយាមបណ្ដេញស្ត្រីទាំងនេះ។ ប៉ុន្តែ ស្ត្រីទាំងនេះ មិនបានចាកចេញឡើយ រហូតដល់ព្រះយេស៊ូវប្រទានពរដល់ពួកគេ និងក្រុមគ្រួសាររបស់ពួកគេជាមុនសិន។

`សូមអានគម្ពីរលូកា ១៨:១-៥។ តើខទាំងនេះបានបង្រៀនយើងអ្វីខ្លះ?`

យើងត្រូវតែជួយឱ្យអ្នកជំនាន់ក្រោយបានត្រៀមខ្លួនជាស្រេច ដើម្បីបម្រើព្រះ នៅពេលដែល កិច្ចការបម្រើព្រះរបស់យើង បានចប់សព្វគ្រប់។ ព្រះបានផ្ទុកផ្តាក់យើង នូវកិច្ចការដ៏ពិសេសនេះ។

`សូមគិតអំពីអ្វីដែលយើងត្រូវធ្វើ ដើម្បីនឹងជួយឱ្យពួកគេបានត្រៀមជាស្រេច។ តើយើងអាចធ្វើ អ្វីខ្លះ ដើម្បីបង្ហាត់យុវជនសម័យនេះ ឱ្យក្លាយទៅជាអ្នកដឹកនាំនៅពេលអនាគតនោះ? តើគំរូរបស់យើង សំខាន់យ៉ាងណា ដល់ភាពជោគជ័យនៅក្នុងកិច្ចការបម្រើព្រះនេះ?`