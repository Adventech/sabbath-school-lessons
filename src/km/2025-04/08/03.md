---
title:  សូមប្រគល់ដីភ្នំនេះមកឱ្យខ្ញុំ
date:   17/11/2025
---

`តើលោកកាលែប និងលោកយ៉ូស្វេ បានបង្ហាញជំនឿរបស់ពួកគេដោយរបៀបណា? តើការធ្វើ តាមព្រះទាំងស្រុង មានន័យយ៉ាងណា? សម្រាប់ចម្លើយ សូមអានគម្ពីរយ៉ូស្វេ ១៤:៦-១៤; ជនគណនា ១៤:២៤; ជនគណនា ៣២:១២; ចោទិយកថា ១:៣៦ និងលូកា ៦:៤៥។`

លោកកាលែបបាននឹកចាំសេចក្តីសន្យា ដែលព្រះអម្ចាស់បានតាំងនឹងគាត់ថា៖ គាត់នឹងបានចូល ទៅក្នុងទឹកដីសន្យា (ជនគណនា ១៤:២៤)។ ៤០ឆ្នាំក្រោយមក លោកកាលែបបានថ្លែងប្រាប់របាយការណ៍ របស់គាត់ អំពីទឹកដីនេះ ចាប់ពីពេលនោះមក។ លោកកាលែបបានផ្តល់របាយការណ៍ពិតប្រាកដ ដល់ លោកម៉ូសេ។ គាត់បានមានប្រសាសន៍ថា «ខ្ញុំបានត្រឡប់មកវិញ រាយការណ៍ជូនលោកដោយស្មោះត្រង់» ដែរ (យ៉ូស្វេ ១៤:៧, គកស១៦)។ លោកកាលែបបានជឿថា សាសន៍អ៊ីស្រាអែលអាចដណ្តើមយកទឹកដី សន្យា ដោយពឹងជំនួយដែលមកពីព្រះ។

ចំណែកឯរបាយការណ៍របស់អ្នកស៊ើបការណ៍១០នាក់ដទៃទៀត មានពេញទៅដោយការភ័យខ្លាច វិញ។ ប៉ុន្តែ លោកកាលែបបានជឿទុកចិត្តទៅលើសេចក្ដីសន្យារបស់ព្រះ។ លោកកាលែបបានពិពណ៌នា អំពីអ្នកស៊ើបការណ៍១០នាក់ ដែលបានធ្វើដំណើរទៅស្រុកជាមួយនឹងគាត់យ៉ាងដូច្នេះថា៖ «ប៉ុន្តែ ពួកបងប្អូន ដែលឡើងទៅជាមួយនឹងខ្ញុំ គេបានរំសាយចិត្តពួកបណ្តាជនវិញ ឯខ្ញុំបានធ្វើតាមព្រះយេហូវ៉ាជាព្រះនៃខ្ញុំ គ្រប់ជំពូក» (យ៉ូស្វេ ១៤:៨)។ យើងបានឃើញខនេះរួចមកហើយថា លោកកាលែបបានថ្វាយចិត្តរបស់ គាត់ ដល់ព្រះទាំងស្រុង។ លោកយ៉ូស្វេបានប្រើពាក្យស្រដៀងគ្នា ទៅនឹងអត្ថន័យ «ដោយស្មោះត្រង់» នេះ ចំនួន២ដង (យ៉ូស្វេ ១៤:៩, ១៤)។ ព្រះគម្ពីរបានចែងនូវពាក្យទាំងនេះ ដើម្បីបង្ហាញយើងថា លោក កាលែប គឺជាបុរសដែលមានជំនឿ។ នេះហើយជាមូលហេតុដែលនាំឱ្យព្រះអម្ចាស់មានបន្ទូលថា «ប្រព្រឹត្ត តាមអញគ្រប់ជំពូក» (ជនគណនា ១៤:២៤)។ វិញ្ញាណរបស់លោកកាលែប បានធ្វើឱ្យគាត់ខុសប្លែកពី អ្នកស៊ើបការណ៍ដទៃទៀត។ ឥឡូវនេះ លោកកាលែបមានអាយុ៨៥។ ប៉ុន្ដែ គាត់បានបន្តធ្វើជាគំរូឆ្លុះបញ្ចាំង អំពីអ្វីដែលព្រះអម្ចាស់អាចធ្វើបាន ជាមួយនឹងអ្នកដែលបានថ្វាយចិត្តរបស់ពួកគេ ដល់ទ្រង់ទាំងស្រុង។

ព្រះបានសន្យាថា ទ្រង់នឹងប្រទានទឹកដីដល់ពូជអំបូរទាំង១២ នៅក្នុងទឹកដីនៃសាសន៍អ៊ីស្រាអែល។ ប៉ុន្តែ លោកកាលែបបានយល់ឃើញថា រឿងគ្រប់យ៉ាងបានពឹងផ្អែកទៅលើជំនឿវិញ។ ពោលគឺបើសិនជា សាសន៍អ៊ីស្រាអែលមានជំនឿខ្លាំង នៅក្នុងការច្បាំងយកទឹកដី នោះព្រះអម្ចាស់នឹងជួយឱ្យពួកគេទទួល បានជ័យជម្នះ។ ដូច្នេះហើយ កាលណាដែលពួកគេមានជំនឿកាន់តែខ្លាំង នោះព្រះក៏នឹងប្រទានទឹកដី ឱ្យពួកគេកាន់តែច្រើនឡើងដែរ។ យ៉ាងណាមិញ យើងក៏ត្រូវតែធ្វើសកម្មភាព ដោយជឿទៅលើសេចក្តី សន្យារបស់ទ្រង់ផងដែរ។ នេះហើយជាមូលហេតុដែលនាំឱ្យលោកកាលែបប្រាប់លោកយ៉ូស្វេថា «ដូច្នេះ

សូមឲ្យស្រុកភ្នំនេះ ដែលព្រះយេហូវ៉ាបានមានបន្ទូលនៅគ្រានោះមកខ្ញុំចុះ ដ្បិតលោកបានឮនៅវេលានោះ ហើយថា មានសាសន៍អំណាក់នៅស្រុកនោះ ហើយមានទាំងទីក្រុងធំៗដែលមានកំផែងផង ប្រហែលជា ព្រះយេហូវ៉ាទ្រង់នឹងគង់ជាមួយនឹងខ្ញុំទេដឹង ឲ្យខ្ញុំបានបណ្តេញគេចេញទៅ ដូចជាព្រះយេហូវ៉ាបានមាន បន្ទូលហើយ» (យ៉ូស្វេ ១៤:១២)។ ពាក្យថា «ប្រហែលជា» អាចសំដៅទៅលើពាក្យថា សង្ស័យ និង ខ្លាចក្រែង។ ប៉ុន្តែ ជាញឹកញាប់ ពាក្យនេះមានន័យថា ជាការសង្ឃឹមទៅលើរឿងល្អអ្វីមួយ ដែលត្រូវកើតឡើង (លោកុប្បត្តិ ១៦:២; ជនគណនា ២២:៦, ១១; ជនគណនា ២៣:៣)។

`តើរឿង «តូចតាច» អ្វីខ្លះ ដែលអាចរារាំងយើង មិនឱ្យធ្វើតាមព្រះនោះ?`