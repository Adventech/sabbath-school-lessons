---
title:  រឿងខ្លី
date:   21/11/2025
---

### ក្លាយជាបេសកជនដោយចៃដន្យ

លោកគីម សុន (Kim Sun) សឹងតែមិនជឿថា បុរសម្នាក់បានបិទទ្វារនៅមុខគាត់។ និស្សិតអាយុ ១៩ឆ្នាំពីប្រទេសកូរ៉េ កំពុងតែធ្វើដំណើរពីផ្ទះមួយទៅផ្ទះទៀត ដើម្បីអញ្ជើញមនុស្សទាំងឡាយ ឱ្យមកចូលរួម នៅក្នុងកម្មវិធីផ្សាយដំណឹងល្អ នៅក្នុងប្រទេសហ្វីលីពីន។ មនុស្សជាច្រើន បានឆ្លើយតបយ៉ាងស្រទន់ នៅពេល ដល់គាត់ និងមិត្តភក្តិរបស់គាត់ បានគោះទ្វារផ្ទះ។ ប៉ុន្តែ នៅត្រង់ផ្ទះមួយកន្លែង មានបុរសអាយុ២៥ឆ្នាំម្នាក់បានបង្ហាញ ប្រតិកម្មមិនល្អចំពោះពួកគេ។ បុរសម្នាក់នេះ មិនបាននិយាយអ្វីឡើយ នៅពេលដែលភ្ញៀវម្នាក់ បានសួរគាត់ថា តើពួកគេអាចចូលសួរសុខទុក្ខនៅក្នុងផ្ទះរបស់គាត់ បានដែរឬទេ?។ ប៉ុន្តែ បុរសម្នាក់នេះបានបិទទ្វារយ៉ាងខ្លាំង។

នៅពេលនោះ លោកសុនមានអារម្មណ៍អាម៉ាស់ និងមិនសប្បាយចិត្ត។ បើទោះបីជាយ៉ាងនេះក្ដី និស្សិតដទៃទៀត មិនបានខ្វល់ខ្វាយអំពីសកម្មភាពរបស់បុរសម្នាក់នេះទេ។ ប៉ុន្តែ លោកសុនមិនបានយល់ថា មកពីហេតុផលអ្វីឡើយ។ ដូច្នេះហើយ គាត់បានឱ្យយោបល់មិត្តភក្តិរបស់គាត់ថា ពួកគេគួរតែមកទីនេះ ម្តងទៀតនៅថ្ងៃបន្ទាប់។ នៅពេលនោះ គឺជាថ្ងៃចន្ទ ប៉ុន្តែ កម្មវិធីផ្សាយដំណឹងល្អ បានធ្វើរហូតដល់ថ្ងៃ សប្បាតហ៍។

នៅថ្ងៃអង្គារ ពួកសិស្សបានគោះទ្វារផ្ទះ បុរសម្នាក់នេះម្ដងទៀត។ បុរសដដែលនេះ បានចេញ មកក្រៅផ្ទះ ប៉ុន្តែ គាត់បានចំណាំភ្ញៀវទាំងនោះមួយរំពេច។ គាត់មើលទៅដូចជាអៀនខ្មាស ប៉ុន្តែ លើកនេះ គាត់បានអញ្ជើញពួកគេចូលទៅក្នុងផ្ទះ។ គាត់បាននិយាយថា «ខ្ញុំសូមទោស ដែលបានបិទទ្វារផ្ទះកាលពី ម្សិលមិញ»។ សិស្សម្នាក់បានពិពណ៌នាអំពីក្តីស្រឡាញ់របស់ព្រះយេស៊ូវ និងបានអញ្ជើញគាត់ ឱ្យចូលរួម នៅក្នុងកម្មវិធីផ្សាយដំណឹងល្អ។ ពួកគេបានជួបនឹងគាត់ម្តងទៀត នៅថ្ងៃពុធ ថ្ងៃព្រហស្បតិ៍ និងថ្ងៃសុក្រ។ប៉ុន្តែ នៅថ្ងៃសៅរ៍ បុរសម្នាក់នេះ បានសម្រេចចិត្តថ្វាយជីវិតរបស់គាត់ដល់ព្រះយេស៊ូវ តាមរយៈពិធីបុណ្យ ជ្រមុជទឹក។ គាត់បាននិយាយថា «ខ្ញុំស្រឡាញ់ព្រះយេស៊ូវ ហើយខ្ញុំក៏ចង់រស់នៅក្នុងជីវិតថ្មីដែរ»។

លោកសុនបានភ្ញាក់ផ្អើលជាខ្លាំង។ ខណៈពេលដែលគាត់សង្កេតមើលពិធីបុណ្យជ្រមុជទឹក នោះ គាត់បានគិតថា បុរសម្នាក់នេះ បានផ្លាស់ប្តូរច្រើន។ គាត់បានក្លាយជាមនុស្សខុសពីមុនដាច់ស្រឡះ បើសិន ជាប្រៀបធៀបជាមួយនឹងគាត់ កាលពីថ្ងៃច័ន្ទនោះ។ តើមនុស្សយើង អាចផ្លាស់ប្តូរខុសពីមុនបានដែរឬទេ? លោកសុនបានក្លាយជាបេសកជន ដែលមិនបានព្រៀងទុក។ គាត់មិនបានមកកាន់ប្រទេសហ្វីលីពីន ដើម្បីនឹងស្វែងរកមនុស្ស ឱ្យបុណ្យជ្រមុជទឹកនោះទេ។ លោកសុនបានរស់នៅក្នុងប្រទេសកូរ៉េខាងត្បូង មុនពេលដែលឪពុកម្តាយរបស់គាត់ បានណែនាំគាត់។ ពួកគេបានបញ្ជូនគាត់ទៅកាន់ប្រទេសហ្វីលីពីន ដើម្បី នឹងរៀនភាសាអង់គ្លេស និងដើម្បីធ្វើជាគិលានុប្បដ្ឋាក បន្ទាប់មក ពួកគេចង់ឱ្យគាត់ធ្វើការ នៅក្នុងសហរដ្ឋ អាមេរិកវិញ។ ប៉ុន្តែ នៅពេលដែលគាត់ទៅដល់សាកលវិទ្យាល័យអាត់វេនទីស្ទ នៅក្នុងប្រទេសហ្វីលីពីន នោះលោកសុនបានភ្ញាក់ផ្អើលជាខ្លាំង ដោយសារតែគាត់បានសង្កេតឃើញថា មិត្តរួមថ្នាក់របស់គាត់ បានទៅ ព្រះវិហារនៅថ្ងៃសៅរ៍ ពីព្រោះកន្លងមក គាត់តែងតែគិតថា គ្រីស្ទានបានថ្វាយបង្គំនៅថ្ងៃអាទិត្យ។ ប៉ុន្តែ សាកលវិទ្យាល័យ បានតម្រូវឱ្យគាត់ទៅព្រះវិហារ ដើម្បីឱ្យគាត់បានចូលរួមជាមួយក្រុមជំនុំនៅក្នុងបរិវេណ សាលា ដែលចេះនិយាយភាសាកូរ៉េ។ យុវជននៅក្នុងព្រះវិហារ បានរៀបចំកម្មវិធីផ្សាយដំណឹងល្អ ជាមួយ នឹងចលនានៃបេសកជន១០០០នាក់ ដែលជាអង្គការមួយ នៃព្រះវិហារសេវេនដេយអាត់វេនទីស្ទ នៅក្នុង ភូមិភាគអាស៊ីប៉ាស៊ីហ្វិកខាងត្បូង។ លោកសុនមិនសូវចេះនិយាយភាសាអង់គ្លេសប៉ុន្មានទេ ហើយគាត់ ក៏មិនសូវដឹងច្រើនអំពីព្រះគម្ពីរដែរ។ ប៉ុន្តែ គាត់បានចូលរួមផ្សាយដំណឹងល្អពីផ្ទះមួយទៅផ្ទះ ជាមួយនឹង និស្សិតដទៃទៀត ដើម្បីអញ្ជើញអ្នកដទៃឱ្យមកចូលរួមនៅក្នុងពិធីផ្សាយដំណឹងល្អ។លោកសុនបានក្លាយទៅជាបេសកជន ដែលមិនបានព្រៀងទុក បន្ទាប់ពីគាត់បាន ផ្សាយដំណឹងល្អដល់បុរសម្នាក់ ដែលបានបិទទ្វារផ្ទះ។