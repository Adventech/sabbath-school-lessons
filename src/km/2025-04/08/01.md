---
title:  លោកយ៉ូស្វេ និងលោកកាលែប មានជំនឿមោះមុត
date:   15/11/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

លោកុប្បត្តិ ៣៦:១៥; យ៉ូស្វេ ១៤:៦-១៤; យ៉ូស្វេ

១៥:១៦-១៩; យ៉ូស្វេ ១៩:៤៩-៥១; ហេព្រើរ ១២:១, ២។

> <p>ខចងចាំ៖</p>
> «ចូរនឹកចាំពីពួកអ្នកនាំមុខ ដែលបានផ្សាយព្រះបន្ទូលមកអ្នករាល់គ្នា ត្រូវតែត្រាប់តាមសេចក្តី ជំនឿរបស់អ្នកទាំងនោះ ទាំងពិចារណាមើលចុងបំផុតនៃកិរិយាគេផង» (ហេព្រើរ ១៣:៧)។

ឪពុកម្តាយគ្រប់រូបបានដឹងថា កូនៗរៀនត្រាប់តាមគំរូនៃមនុស្ស ដែលនៅជុំវិញពួកគេ។ ឪពុក ម្តាយបានអាក់អន់ចិត្ត នៅពេលដែលពួកគេឃើញកូនៗរបស់ពួកគេ បានត្រាប់តាមឥរិយាបថមិនល្អ របស់មនុស្សទាំងនោះ ប៉ុន្តែ មិនបានធ្វើតាមឥរិយាបថល្អរបស់ពួកគេឡើយ។ មិនថា យើងមានអាយុ ប៉ុនណានោះទេ ជាញឹកញាប់ យើងចង់ធ្វើរឿងអាក្រក់ជាជាងរឿងល្អ។ ដូចដែលលោកប៉ុលបានមាន ប្រសាសន៍ថា «ខ្ញុំមិនដឹងការដែលខ្ញុំប្រព្រឹត្តទេ ដ្បិតខ្ញុំមិនធ្វើការដែលខ្ញុំចង់ធ្វើសោះ គឺតែងតែប្រព្រឹត្ត ការដែលខ្ញុំស្អប់វីញ» (រ៉ូម ៧:១៥)។ តើយើងទាំងអស់គ្នា ធ្លាប់គិតបែប់នេះដែរឬទេ?

ជាការពិតណាស់ យើងបានធ្វើនូវរឿង ដែលយើងបានឃើញពីអ្នកដទៃ តាំងពីកំណើតមក ម្ល៉េះ។ យើងបានត្រាប់តាមរបៀបដើរ របៀបនិយាយ និងរបៀបបង្ហាញអារម្មណ៍ ពីមនុស្សជាទីស្រឡាញ់ របស់យើង។ នៅក្នុងជីវិតនេះ យើងបានរៀនធ្វើកិច្ចការមូលដ្ឋានបំផុត ទៅតាមរបៀបនេះ។ នៅក្នុងនាម ជាមនុស្សពេញវ័យ ក៏យើងនៅតែត្រូវការគំរូល្អដែរ។ ពោលគឺយើងត្រូវការវីរជន ដែលយើងអាចសរសើរ

ថា ជាអ្នកដែលបានបង្ហាញយើងអំពីរបៀបរស់នៅ និងពីរបៀបក្លាយទៅជាមនុស្សល្អប្រសើរជាងមុន។ ប្រហែលជាវីរជនទាំងនេះ អាចនឹងមិនមែនជាមនុស្សល្អឥតខ្ចោះ។ ប៉ុន្តែ ជីវិតខាងឯវិញ្ញាណរបស់ពួកគេ បានជួយឱ្យយើងស្ថាបនាជីវិតរបស់យើងផ្ទាល់។ នេះហើយ គឺជាអ្វីដែលបានធ្វើឱ្យវីរជនទាំងនេះ ក្លាយទៅជា «អ្នកមានជំនឿមោះមុត» ដែលយើងអាចសម្លឹងមើល និងអាចស្ងើចសរសើរបាន។

សប្ដាហ៍នេះ យើងនឹងក្រឡេកមើលគំរូផ្ទាល់ខ្លួន អំពីយក្ស២នាក់ខាងឯវិញ្ញាណ នៅក្នុងគម្ពីរ យ៉ូស្វេគឺ៖ លោកកាលែប និងលោកយ៉ូស្វេ។ តើអ្វីទៅ ដែលបានធ្វើឱ្យបុរសទាំង២នេះលេចធ្លោនោះ? តើបុរសទាំង២នេះ បានឱ្យពរដល់រាស្ត្រព្រះយ៉ាងដូចម្តេច នៅក្នុងអំឡុងនៃគ្រាសំខាន់បំផុតមួយ នៅក្នុង ប្រវត្តិសាស្ត្រនៃសាសន៍អ៊ីស្រាអែលនោះ?