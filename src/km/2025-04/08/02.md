---
title:  បុរសដែលពេញដោយជំនឿ
date:   16/11/2025
---

`តើលោកកាលែបគឺជាអ្នកណា? សម្រាប់ចម្លើយ សូមអានគម្ពីរលោកុប្បត្តិ ៣៦:១៥; ជនគណនា ១៣:៦, ៣០-៣២ និងយ៉ូស្វេ ១៤:៦, ១៤។`

ឈ្មោះកាលែបបានប្រែមកពីពាក្យថា «ខេលេប (keleb)»។ ពាក្យថា «ខេលេប» ជាភាសាហេព្រើរ ប្រែមកថា សត្វសុនខ។ នៅក្នុងគម្ពីរសញ្ញាចាស់ «ខេលេប» តែងតែសំដៅទៅលើរបស់អាក្រក់អ្វីម៉្យាង។ ប៉ុន្តែ នៅក្នុងសំណេរខាងក្រៅដទៃទៀត ក្រៅពីព្រះគម្ពីរ ពាក្យថា «ខេលេប» ត្រូវបានគេប្រើនៅក្នុងសំបុត្រ និងចម្រៀងសរសើរតម្កើង ដើម្បីបង្ហាញអំពីការកម្សាន្តរបស់អ្នកបម្រើវិញ។ អ្នកនិពន្ធដទៃទៀត បានប្រើ ពាក្យ «ខេលេប» នៅក្នុងសំបុត្រ និងចម្រៀងទាំងនេះ ដើម្បីបង្ហាញអំពីអ្នកបម្រើម្នាក់ ដែលបានស្មោះត្រង់ ចំពោះចៅហ្វាយខ្លួន។ ដូច្នេះហើយ ជីវិតរបស់លោកកាលែប បានបង្ហាញថា គាត់ស្មោះត្រង់ចំពោះព្រះ អម្ចាស់របស់គាត់។

លោកកាលែបមិនខ្លាចនឹងនិយាយការពិតនោះឡើយ សូម្បីតែនៅពេលដែលអ្នកស៊ើបការណ៍ ភាគច្រើន មិនបានយល់ស្របនឹងគាត់ក៏ដោយ។ លោកកាលែបក៏មិនខ្លាចនឹងនិយាយការពិត នៅពេល ដែលសាសន៍អ៊ីស្រាអែលចង់សម្លាប់គាត់។ តើរឿងទាំងនេះ បានបង្រៀនយើងអ្វីខ្លះ អំពីលោកកាលែប នោះ? ដើម្បីឆ្លើយតបទៅនឹងសំណួរនេះ សូមអានគម្ពីរជនគណនា ១៤:៦-១០; ២១-២៥; ជនគណនា ២៦:៦៥ និងជនគណនា ៣២:១២។

`តើអ្នកណាខ្លះ ដែលជាអ្នកដឹកនាំសំខាន់ៗនៃសាសន៍អ៊ីស្រាអែល នៅក្នុងសម័យលោកកាលែប និងលោកយ៉ូស្វេនោះ? អ្នកដឹកនាំទាំងនោះ គឺជាលោកសាំមួរ លោកសាផាត លោកយីកាល លោកប៉ាលធី លោកកាឌុល លោកកាឌី លោកអាំមាល លោកសាធើរ លោកណាស់ប៊ី និងលោកកេអួល។ តើលោកអ្នក បានដឹងថា មនុស្សទាំងនេះ គឺជាអ្នកណាដែរឬទេ? (ជនគណនា ១៣:៤-១៥)។`

លោកអ្នកប្រហែលជាមិនដឹងថា ពួកគេគឺជាអ្នកណាមែនទេ?

តើហេតុអ្វីបានជាលោកអ្នកមិនបានដឹង អំពីឈ្មោះទាំងនេះយ៉ាងដូច្នេះ? នោះគឺដោយសារតែឈ្មោះ ទាំងនេះ គឺជាឈ្មោះនៃអ្នកស៊ើបការណ៍១០នាក់ដទៃទៀត ដែលលោកយ៉ូស្វេបានចាត់ឱ្យពួកគេទៅឃ្លាំមើល ទឹកដីកាណាន។ យើងមិនបាននឹកចាំពីឈ្មោះរបស់ពួកគេ ដោយសារតែពួកគេមិនបានបង្ហាញជំនឿ។ ពួកគេគ្មានភាពក្លាហាន។ ម្ល៉ោះហើយ ពួកគេបានផ្តល់របាយការណ៍កុហកដល់លោកម៉ូសេ។ អ្នកស៊ើបការណ៍ ទាំង១០នាក់នេះ បាននិយាយថា សាសន៍អីស្រាអែលមិនអាចដណ្ដើមយកទឹកដីសន្យាបានឡើយ។ អ្នក ស៊ើបការណ៍ទាំងនេះ បានប្រៀបធៀបសាសន៍អ៊ីស្រាអែល ទៅនឹងសត្វកណ្តូប ប៉ុន្តែ ពួកគេបាននិយាយថា សាសន៍កាណានគឺជាយក្សវិញ។ អ្នកស៊ើបការណ៍ទាំងនេះបានភ័យខ្លាច នៅពេលដែលពួកគេបានឃើញ ជញ្ជាំងដ៏ខ្ពស់ និងរឹងមាំ ដែលបានហ៊ុំព័ទ្ធទីក្រុងកាណាន។

លោកកាលែបមានអាយុច្រើនជាងលោកយ៉ូស្វេ ដូច្នេះហើយ បានជាគាត់និយាយមុនគេ។ លោក កាលែបមានពេញទៅដោយជំនឿ។ គាត់បានផ្តល់របាយការណ៍ថា សាសន៍អ៊ីស្រាអែលអាចដណ្តើមយក ទឹកដីសន្យា។ លោកកាលែបមិនបានភ័យខ្លាច នៅក្នុងការប្រកាន់ជំហរ ទៅលើអ្វីដែលគាត់បានដឹងថា ជារឿង ដែលត្រឹមត្រូវនោះឡើយ។ គាត់មិនបានភ័យខ្លាច នៅពេលដែលអ្នកស៊ើបការណ៍១០នាក់ បានជំទាស់នឹងគាត់នោះឡើយ។ ហើយគាត់ក៏មិនបានភ័យខ្លាច នៅពេលដែលសាសន៍អ៊ីស្រាអែលចង់ សម្លាប់គាត់ ដោយសារតែគាត់បាននិយាយការពិតនោះដែរ (ជនគណនា ១៤:១០)។

`តើលោកអ្នកបានធ្វើអ្វីខ្លះ នៅពេលដែលមនុស្សភាគច្រើន មិនបានយល់ស្របជាមួយនឹងលោកអ្នកនោះ? តើលោកអ្នកនឹងយល់ស្របជាមួយនឹងពួកគេ ឬមួយក៏លោកអ្នកត្រូវនិយាយការពិត?`