---
title:  ការសិក្សាបន្ថែម៖
date:   21/11/2025
---

«ឥឡូវនេះ ជំនឿរបស់លោកកាលែប ក៏នៅតែដដែល ដូចជាពេលដែលគាត់បានបង្ហាញ របាយការណ៍របស់គាត់ កាលពី៤០ឆ្នាំមុនដូច្នេះដែរ។ របាយការណ៍របស់លោកកាលែប មិនបានស្រប ជាមួយនឹងរបាយការណ៍អាក្រក់ របស់អ្នកស៊ើបការណ៍១០នាក់។ លោកកាលបបានជឿទៅលើសេចក្ដី សន្យារបស់ព្រះ។ ព្រះបានសន្យាថា ទ្រង់នឹងប្រគល់ទឹកដីកាណានដល់សាសន៍អ៊ីស្រាអែល។ ដូច្នេះហើយ លោកកាលែបបានជឿទុកចិត្តព្រះអម្ចាស់ និងបានគោរពប្រតិបត្តិទ្រង់គ្រប់រឿងទាំងអស់។ លោកកាលែបបាន ត្រាច់ចរនៅក្នុងទីរហោស្ថាន ជាមួយសាសន៍អ៊ីស្រាអែលចំនួន៤០ឆ្នាំ។ គាត់បានរងទុក្ខជាមួយនឹងពួកគេ។ ប៉ុន្តែ គាត់មិនបានរអ៊ូរទាំនោះទេ។ លោកកាលែបបានសរសើរតម្កើងព្រះ ដែលបានបង្ហាញសេចក្ដីមេត្តាដល់គាត់។ ព្រះបានការពារជីវិតគាត់ នៅក្នុងទីរហោស្ថាន នៅពេលដែលសាសន៍អ៊ីស្រាអែលបានស្លាប់ សឹងតែទាំងអស់។ សាសន៍អ៊ីស្រាអែលបានរងនូវការលំបាក គ្រោះថ្នាក់ និងជំងឺតម្កាត់ នៅក្នុងអំឡុងពេល ដែលពួកគេ ស្ថិតនៅក្នុងទីរហោស្ថាន។ ប៉ុន្តែ លោកកាលែបបានមានជីវិតរស់តទៅទៀត។ ព្រះអម្ចាស់បាន ទុកជីវិតឱ្យលោកកាលែប នៅក្នុងអំឡុងពេលដែលសាសន៍អ៊ីស្រាអែលបានធ្វើសង្គ្រាម ដណ្តើមយកទឹកដី កាណាន។ ឥឡូវនេះ លោកកាលែប ដែលមានអាយុជិត៨០ឆ្នាំ នៅតែមានសុខភាពល្អ និងរឹងមាំដដែល។ លោកកាលែបមិនបានសួរនាំអំពីទឹកដី ដែលសាសន៍អីស្រាអែលបានដណ្ដើមយក នៅក្នុងសង្គ្រាមនោះទេ។ ផ្ទុយទៅវិញ លោកកាលែបបានសួរនាំពីទឹកដី ដែលអ្នកស៊ើបការណ៍ទាំង១០នាក់ មិនអាចដណ្តើម យកវិញ។ ដោយមានជំនួយពីព្រះ នោះលោកកាលែបនឹងអាចដកហូតទឹកដីនេះចេញពីពួកយក្ស ដែល បានធ្វើឱ្យសាសន៍អ៊ីស្រាអែលបាត់បង់ជំនឿ។ លោកកាលែបមិនបានច្បាំង ដោយសារតែកេរ្តិ៍ឈ្មោះ ឬ កិត្តិយសនោះទេ។ ប៉ុន្តែ អ្នកចម្បាំងជើងចាស់ដ៏អង់អាចនេះ មានបំណងចង់បង្ហាញសាសន៍អ៊ីស្រាអែល ពីគំរូមួយ ដែលបានលើកតម្កើងព្រះវិញ។ លោកកាលែបមានបំណង ចង់ឱ្យសាសន៍អ៊ីស្រាអែលច្បាំង យកទឹកដីសន្យា ដែលឪពុកម្តាយរបស់ពួកគេបាននិយាយថា គ្មានអ្នកណាម្នាក់អាចដណ្ដើមយកទឹកដីនោះ បានឡើយ»។ ដកស្រង់ពី Ellen G. White, Patriarchs and Prophets, pages 512, 513, adapted។

**សំណួរពិភាក្សា**

`តើលោកអ្នកត្រូវការភាពអង់អាចខ្លាំងប៉ុនណា ដើម្បីឱ្យលោកអ្នកបាននិយាយសេចក្តីពិត ដែលអ្នកដទៃ មិនបានធ្វើនោះ? តើហេតុអ្វីបានជាលោកអ្នកពិបាកនឹងមានភាពក្លាហានខ្លាំងម៉្លេះ? តើលោកអ្នកត្រូវការ ភាពអង់អាចខ្លាំងប៉ុនណា ដើម្បីឱ្យលោកអ្នកបាននិយាយអំពីជំនឿរបស់លោកអ្នក? តើយើងអាចជៀសវាង កុំឱ្យខ្លួនយើងមានអំនួត និងភាពអាត្មានិយមដោយរបៀបណា ដើម្បីគាំទ្រនូវអ្វី ដែលយើងបានជឿថា ត្រឹមត្រូវនោះ?`

`នៅក្នុងថ្នាក់របស់លោកអ្នក សូមចែករំលែកគំរូនៃជំនឿមួយចំនួន ដែលបានមកពីក្រុមជំនុំរបស់លោកអ្នក ឬសហគមន៍ ដែលបានផ្លាស់ប្ដូរជីវិតរបស់លោកអ្នក ឱ្យកាន់តែប្រសើរឡើង។ តើគំរូទាំងនេះ បានធ្វើឱ្យចិត្ត របស់លោកអ្នក កាន់តែដូចជាំព្រះនោះដោយរបៀបណា?`

`សូមគិតអំពីឥទ្ធិពល ដែលប្រព័ន្ធផ្សព្វផ្សាយ ឬទូរទស្សន៍ បានជះមកលើជីវិតរបស់យើង។ តើយើង អាចប្រើប្រព័ន្ធផ្សព្វផ្សាយ សម្រាប់ការល្អដោយរបៀបណា?`

`តើលោកយ៉ូស្វេ គឺជាគំរូនៃអ្នកដឹកនាំល្អ ដល់លោកអ្នកដោយរបៀបណា?`