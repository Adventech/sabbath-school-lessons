---
title:  តម្លៃនៅត្រង់កន្លែងដែលមិនបានរំពឹងទុក
date:   06/10/2025
---

`សូមអានគម្ពីរយ៉ូស្វ ២:២-១១; ហេព្រើរ ១១:៣១ និងយ៉ាកុប ២:២៥។ តើខទាំងនេះបានប្រាប់ យើងអ្វីខ្លះ អំពីនាងរ៉ាហាបនោះ?`

នាងរ៉ាហាបបាននិយាយកុហក ដើម្បីការពារអ្នកស៊ើបការណ៍នៃសាសន៍អ៊ីស្រាអែល។ បើសិន ជាយើងចង់យល់ពីរឿងរបស់នាងរ៉ាហាបនោះយើងក៏ត្រូវតែចាំថា នាងក៏បានរស់នៅក្នុងចំណោមមនុស្ស អាក្រក់ដែរ។ នេះហើយជាមូលហេតុដែលនៅទីបំផុត ព្រះនឹងសម្រេចព្រះទ័យថា ទ្រង់នឹងជំនុំជម្រះពួកគេ (លោកុប្បត្តិ ១៥:១៦; ចោទិយកថា ៩:៥; លេវីវិន័យ ១៨:២៥-២៨)។ ជាការពិតណាស់ គម្ពីរសញ្ញាថ្មី បានស្ងើចសរសើរជំនឿរបស់នាងរ៉ាហាប។ ប៉ុន្តែ ទន្ទឹមគ្នានេះ ព្រះគម្ពីរក៏មិនបានស្ងើចសរសើរ ចំពោះរឿងគ្រប់យ៉ាងអំពីនាងរាំហាប់រនះដែរ។ ដូច្នេះហើយ ព្រះគម្ពីរមិនបានស្ងើចសរសើរ ចំពោះការកុហករបស់ នាងនោះឡើយ។

គម្ពីរហេព្រើរ ១១:៣១ បានលើកតម្កើងនាងរ៉ាហាប ដោយសារតែនាងបានជួយដល់អ្នកស៊ើបការណ៍។ ព្រះគម្ពីរក៏បានលើកតម្កើងនាងរ៉ាហាប ដែលបានបដិសេធបែបបទនៃជីវិតដ៏អាក្រក់

នោះដែរ។ គម្ពីរយ៉ាកុប៉ ២:២៥ បានលើកតម្កើងនាងរ៉ាហាបដែលបានផ្ដល់កន្លែងស្នាក់នៅដល់អ្នក ស៊ើបការណ៍ទាំង២នាក់។ អ្នកសរសេរគម្ពីរហេព្រើរក៏បានស្ងើចសរសើរនាង ដែលបានប្រាប់អ្នកស៊ើបការណ៍ ថា ពួកគេត្រូវចាកចេញបែបណា ដើម្បីឱ្យមានសុវត្ថិភាពនោះដែរ។ ដូច្នេះហើយ ព្រះបានទតឃើញជំនឿ នៅក្នុងចិត្តនាងរ៉ាហាប្ដីតាមរយៈព្រះគុណ៍របស់ទ្រង់។ ហើយទ្រង់ក៏បានប្រើជំនឿនាង ឱ្យបញ្ចេញពរដល់ សាសន៍អ៊ីស្រាអែលដែរ។ នាងរ៉ាហាបបានជឿទៅលើព្រះ នឹងបានជ្រើសរើសធ្វើជារាស្ត្ររបស់ទ្រង់។ នាងបានជ្រើសរើសព្រះនៃសាសន៍អ៊ីស្រាអែល ជំនួសឱ្យព្រះក្លែងក្លាយរបស់នាង ដែលធ្វើឱ្យព្រះសព្វ ព្រះទ័យទៅនឹងជំនឿដ៏មោះមុតក្លាហានរបស់នាង។ ដូច្នេះហើយ បានជាព្រះប្រើនាងឱ្យជួយសង្គ្រោះ អ្នកដទៃ វិញ។

នាងរ៉ាហាបបានជ្រើសរើសនៅខាងព្រះ។ នាងបានប្រាប់អ្នកស៊ើបការណ៍នៅលើដំបូលផ្ទះរបស់ នាងថា «ដ្បិតព្រះយេហូវ៉ាជាព្រះរបស់ពួកលោក ព្រះអង្គជាព្រះគង់នៅស្ថានសួគ៌ខាងលើ ហើយក៏គង់ នៅលើផែនដីខាងក្រោមដែរ» (យ៉ូស្វេ ២:១១)។ យោងទៅតាមសាសនារបស់នាងរ៉ាហាប មនុស្សភាគ ច្រើនបានឡើងទៅលើដំបូលផ្ទះជាញឹកញាប់ ដើម្បីបួងសួងទៅកាន់ព្រះក្លែងក្លាយ ដែលបានឱ្យពួកគេ យល់ឃើញថា ព្រះទាំងនេះបានគ្រប់គ្រងផ្ទៃមេឃ និងផែនដី។ ដូច្នេះហើយ ការប្រកាសរបស់នាងរ៉ាហាប ហើយនិងកន្លែងដែលនាងបានថ្លែងទាំងនេះ គឺជាការប្រកាស និងជាកន្លែងសំខាន់បំផុត។ ប៉ុន្តែ នាងបាន ប្រកាសថា ព្រះយេហូវ៉ាគឺជាព្រះតែអង្គគត់វិញ។

ពាក្យសម្តីដែលនាងរ៉ាហាបបានថ្លែងអំពីការគ្រប់គ្រងរបស់ព្រះនេះ ក៏ត្រូវបានប្រើនៅក្នុងផ្នែក ផ្សេងៗទៀតនៃព្រះគម្ពីរផងដែរ (និក្ខមនំ ២០:៤; ចោទិយកថា ៤:៣៩; ចោទិយកថា ៥:៨)។ ខទាំងអស់ នេះបានចែងថា ព្រះគឺជាបុគ្គលតែម្នាក់គត់ ដែលយើងត្រូវថ្វាយបង្គំ។ ដូច្នេះហើយ ពាក្យសម្តីរបស់នាង រ៉ាហាប់បានបង្ហាញយើងថា នាងបានរើសយកការថ្វាយបង្គំ ដោយប្រើសិទ្ធសេរីភាពរបស់នាង។ នាង បានជឿថា ព្រះគឺជាព្រះពិតតែមួយអង្គប៉ុណ្ណោះ។ នាងរ៉ាហាបបានយល់ថា ព្រះទ្រង់មានអំណាចខ្លាំងពូកែ។ដូច្នេះហើយ នៅក្នុងនាមជាចៅក្រមនៃផែនដីនេះ ទ្រង់នឹងដាក់ទោសជាតិសាសន៍របស់នាង ដោយព្រោះ តែបាបរបស់ពួកគេនោះឯង។

នាងរ៉ាហាបបានយល់ថា នាងមានជម្រើស២គឺថា៖ នាងអាចនៅបន្តធ្វើបាបទាស់នឹងព្រះ។ ឬមួយក៏នាងអាចថ្វាយជីវិតរបស់នាងដល់ទ្រង់។ បើសិនជានាងនៅតែបន្តប្រឆាំងទាស់នឹងព្រះ នោះនាង នឹងត្រូវវិនាសទៅ ជាមួយនឹងជាតិសាសន៍របស់នាង។ ដូច្នេះហើយ នាងបានជ្រើសរើសបម្រើព្រះនៃសាសន៍ អ៊ីស្រាអែលវិញ។ ជម្រើសរបស់នាង បានធ្វើឱ្យនាងបង្ហាញគំរូដ៏ភ្លឺចែងចាំង ទៅកាន់មនុស្សនៅក្នុងទីក្រុង យេរីខូរ។ គឺថា មនុស្សទាំងនេះក៏អាចនឹងបានសង្គ្រោះដែរ បើសិនជាពួកគេបានធ្វើតាមគំរូរបស់នាង នឹង បានទទួលយកសេចក្ដីមេត្តារបស់ព្រះនោះ។