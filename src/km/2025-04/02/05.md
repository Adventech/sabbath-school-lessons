---
title:  ជម្រើសដ៏លំបាក
date:   08/10/2025
---

`សូមអានអំពីសាសន៍គីបៀន នៅក្នុងគម្ពីរយ៉ូស្វេ ៩:១-២០។ សូមប្រៀបធៀបរឿងនេះ ជាមួយ នឹងរឿងរបស់នាងរ៉ាហាប។ តើរឿងទាំង២នេះដូចគ្នា និងខុសគ្នានៅត្រង់ចំណុចណាខ្លះ?`

បទគម្ពីរយ៉ូស្វេ ជំពូក៩ បានប្រាប់យើងថា ស្ដេចទាំង៥អង្គនៃសាសន៍កាណាន បានសម្រេច ចិត្តរួមដៃគ្នា ទាស់នឹងសាសន៍អ៊ីស្រាអែល។ នៅក្នុងអំឡុងពេលនេះ ពួកបណ្ដាជនដែលបានរស់នៅក្នុងស្រុកគីបៀន បែរជាបានសម្រេចចិត្តថា ពួកគេនឹងចងសម្ព័ន្ធមេត្រីជាមួយសាសន៍អីស្រាអែលវិញ។

តាមពិតទៅ សាសន៍គីបៀនចង់បោកបញ្ឆោតសាសន៍អ៊ីស្រាអែល ឱ្យតាំងសេចក្ដីសញ្ញាជាមួយ នឹងពួកគេ។ ដូច្នេះហើយ បានជាពួកគេក្លែងធ្វើជាអ្នកដឹកនាំនៃប្រទេសដទៃទៀត។ បន្ទាប់មក ព្រះបាន បង្គាប់ឱ្យសាសន៍អ៊ីស្រាអែលសម្លាប់មនុស្សទាំងអស់ ដែលបានរស់នៅក្នុងទឹកដីសន្យា។ ប៉ុន្តែ ព្រះបាន បង្គាប់ឱ្យសាសន៍អ៊ីស្រាអែលបង្ហាញសេចក្តីមេត្តា ដល់អ្នកដែលបានស្នាក់នៅខាងក្រៅទឹកដីសន្យាវិញ។

សាសន៍គីបៀនបាននិយាយពាក្យជាច្រើន ដូចជានាងរ៉ាហាបដែរ។ ទាំងនាងរ៉ាហាបទាំងសាសន៍ គីបៀនសុទ្ធតែបាននិយាយថា ព្រះរបស់សាសន៍អីស្រាអែលមានអំណាចខ្លាំងពូកែ។ ពួកគេបានយល់ថា ភាពជោគជ័យនៃសាសន៍អ៊ីស្រាអែលមានប្រភពមកពីព្រះ មិនមែនមកពីកម្លាំងរបស់មនុស្សលោកនោះទេ។ សាសន៍គីបៀនមានលក្ខណៈខុសប្លែកពីសាសន៍កាណានដទៃទៀត។ សាសន៍គីបៀនមិនចង់ច្បាំងទាស់នឹងផែនការរបស់ព្រះ ដែលទ្រង់នឹងប្រគល់ទឹកដីរបស់ពួកគេដល់សាសន៍អ៊ីស្រាអែលនោះទេ។ សាសន៍ គីបៀនក៏បានជឿថា ព្រះអម្ចាស់កំពុងតែដាក់ទោសសាសន៍កាណាន ឱ្យចាកចេញពីទឹកដីសន្យា ដែល ពួកគេត្រូវប្រគល់ឱ្យសាសន៍អ៊ីស្រាអែលនោះដែរ។ ទាំងនាងរ៉ាហាប និងសាសន៍គីបៀនសុទ្ធតែបានឮ ដំណឹងល្អថា ព្រះបានសង្គ្រោះសាសន៍អ៊ីស្រាអែល ឱ្យរួចផុតពីសាសន៍អេស៊ីព្ទដោយរបៀបណា។ ដូច្នេះ ហើយ នាងរ៉ាហាប និងសាសន៍គីបៀនសុទ្ធតែចងសម្ព័ន្ធជាមួយនឹងសាសន៍អ៊ីស្រាអែល។ ប៉ុន្តែ សាសន៍ គីបៀនបានបដិសេដមិនព្រមបម្រើព្រះ នៃសាសន៍អ៊ីស្រាអែល ដូចជានាងរ៉ាហាប ដែលមានមានបំណង ចង់បម្រើទ្រង់ និងចង់ឱ្យទ្រង់សង្គ្រោះនាងនោះទេ។ ផ្ទុយទៅវិញ សាសន៍គីបៀនវិញ បានបោកបញ្ឆោត សាសន៍ អ៊ីស្រាអែលឱ្យការពារពួកគេវិញ។

លោកម៉ូសេបានបង្រៀនថា រាស្ត្ររបស់ព្រះត្រូវតែទូលសួរទ្រង់ នូវអ្វីដែលទ្រង់ចង់ឱ្យពួកគេ អនុវត្ត មុនពេលដែលពួកគេធ្វើអ្វីមួយ (ជនគណនា ២៧:១៦-២១)។ ដូច្នេះហើយ លោកយ៉ូស្វេបានទូល សួរព្រះអម្ចាស់ នូវអ្វីដែលទ្រង់ចង់ឱ្យគាត់ធ្វើ ដើម្បីឱ្យទ្រង់ជួយការពារគាត់ ឱ្យរួចផុតពីការបោកបញ្ឆោត នេះដែរ។

ទន្ទឹមគ្នានេះ ការទូលសួរព្រះ នូវអ្វីដែលទ្រង់ចង់ឱ្យអ្នកគ្រីស្ទានយកមកអនុវត្តនេះ ក៏ជាកិច្ចការ នៃអ្នកដឹកនាំគ្រីស្ទានផងដែរ (របាក្សត្រទី១ ២៨:៩; របាក្សត្រទី២ ១៥:២; របាក្សត្រទី២ ១៨:៤; របាក្សត្រ ទី២ ២០:៤)។ សាសន៍អ៊ីស្រាអែលបានចាញ់បញ្ឆោតនៅក្នុងសេចក្ដីសន្យា ដែលពួកគេបានតាំងឡើង ជាមួយនឹងសាសន៍គីបៀន។ ដូច្នេះហើយ បើសិនជាសាសន៍អ៊ីស្រាអែលបានទុកឱ្យសាសន៍គីបៀនមាន ជីវិតរស់ នោះមានន័យថា ពួកគេមិនបានគោរពតាមសេចក្តីបង្គាប់របស់ព្រះ នៅក្នុងករណីនៃការអនុញ្ញាត ឱ្យខ្មាំងសត្រូវរបស់ពួកគេមានជីវិតរស់រាននេះឯង។ ប៉ុន្តែ បើសិនជាពួកគេបានសម្លាប់សាសន៍គីបៀននេះ វិញ នោះមានន័យថា ពួកគេបានរំលងសេចក្ដីសន្យារបស់ពួកគេហើយ។ ជម្រើសទាំង២នេះ មួយណា ក៏បានធ្វើឱ្យពួកគេរំលងសេចក្ដីសន្យា ដែលពួកគេបានស្បថនឹងព្រះនោះដែរ។