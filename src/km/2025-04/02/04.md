---
title:  ភាពស្មោះត្រង់ដ៏ថ្មីស្រឡាង
date:   07/10/2025
---

`សូមអានអំពីសេចក្តីសញ្ញា នៅក្នុងគម្ពីរយ៉ូស្វេ ២:១២-២១។ បន្ទាប់មក សូមអានគម្ពីរនិក្ខមនំ ១២:១៣, ២២, ២៣ វិញម្តង។ តើខនៅក្នុង់គម្ពីរនិក្ខមនំ បានជួយឱ្យលោកអ្នកយល់ពីសេចក្តីសញ្ញា រវាង អ្នកស៊ើបការណ៍ និងនាងរ៉ាហាបនេះដោយរបៀបណា?`

កិច្ចព្រមព្រៀងរវាងនាងរ៉ាហាបជាមួយអ្នកស៊ើបការណ៍ គឺមានភាពសាមញ្ញ និងងាយយល់។ ពោលគឺថា នាងចង់ដោះដូរជីវិតទល់នឹងជីវិត ហើយការអនុគ្រោះទល់នឹងការអនុគ្រោះដែរ ដ្បិតនាង នឹងសង្គ្រោះអ្នកស៊ើបការណ៍ ហើយជួយពួកគេ។ ដូច្នេះហើយ នាងរំពឹងចង់ឱ្យពួកគេសង្គ្រោះ និងជួយ ដល់គ្រួសារនាងដែរ។ ពាក្យដែលបានសរីសេរថា «អាណិតមេត្តា» នៅក្នុងគម្ពីរយ៉ូស្វេ ២:១២ បានប្រែ មកពីពាក្យថា «ឈៃសេដ (chesed)» ជាភាសាហេព្រើរ។ «ឈៃសេដ» មានអត្ថន័យសម្បូរបែប រហូត ដល់យើងពិបាកនឹងបកប្រែ ឱ្យចេញជាពាក្យត្រឹមតែមួយម៉ាត់នៅក្នុងភាសាផ្សេងទៀត។ ប៉ាញឹកញាប់ សាសន៍អ៊ីស្រាអែលបានប្រើពាក្យថា «ឈៃសេដ» នេះ ដើម្បីពិពណ៌នាអំពីភាពស្មោះត្រង់ទៅនឹងសេចក្តី សន្យារបស់អ្នកណាម្នាក់។ ប៉ុន្តែ ពាក្យថា «ឈៃសេដ» នេះ ក៏អាចមានន័យថា «ជំនឿ សេចក្តីមេត្តា ចិត្ត អាណិតអាសូរ និងសេចក្តីស្រឡាញ់» ផងដែរ។

ពាក្យសម្តីរបស់នាងរ៉ាហាប បានជួយឱ្យយើងនឹកចាំពីគម្ពីរចោទិយកថា ៧:១២។ នៅក្នុងខនេះព្រះអម្ចាស់បានសន្យាថា ទ្រង់នឹងប្រទាន «សេចក្តីអាណិតអាសូរ» របស់ទ្រង់ដល់សាសន៍អ៊ីស្រាអែល។ «ប្រសិនបើអ្នករាល់គ្នាស្តាប់តាមបញ្ញត្តិទាំងនេះ ទាំងកាន់ខ្ជាប់ ហើយប្រព្រឹត្តតាម នោះព្រះយេហូវ៉ាជាព្រះ របស់អ្នកក៏នឹងកាន់តាមសេចក្តីសញ្ញា និងសេចក្តីសប្បុរសចំពោះអ្នក ជាសេចក្ដីដែលព្រះអង្គបានស្បថនឹងបុព្វបុរសរបស់អ្នកដែរ» (ចោទិយកថា ៧:១២)។

នៅក្នុងបទគម្ពីរនិក្ខមនំ ជំពូក៧ ព្រះក៏បានបង្គាប់ឱ្យសាសន៍អ៊ីស្រាអែលបំផ្លាញសាសន៍កាណាន ទាំងអស់ដែរ។ ប៉ុន្តែ អ្វីដែលគួរឱ្យភ្ញាក់ផ្អើលនោះគឺថា នាងរ៉ាណាប់ជាសាសន៍កាណាន។ នាងក៏ជាជាតិ សាសន៍ ដែលព្រះបានបង្គាប់ឱ្យសាសន៍អ៊ីស្រាអែលសម្លាប់នោះដែរ។ ប៉ុន្តែ នាងរ៉ាហាបបានជឿទៅលើ សេចក្តីសន្យា ដែលព្រះបានតាំងឡើងនឹងសាសន៍អ៊ីស្រាអែល។ ដូច្នេះហើយ បានជាព្រះសង្គ្រោះនាង។

ការសន្ទនារបស់នាងរ៉ាហាបជាមួយនឹងអ្នកស៊ើបការណ៍ បានជួយឱ្យយើងនឹកចាំពីបុណ្យរំលង នៅក្នុងអំឡុងពេលនិក្ខមនំចេញពីស្រុកអេស៊ីព្ទ។ និក្ខមនំគឺជាគ្រា ដែលព្រះបានជួយឱ្យសាសន៍អ៊ីស្រាអែល រួចផុតពីទាសករនៅក្នុងស្រុកអេស៊ីព្ទ។ នៅក្នុងពេលនៃបុណ្យរំលងនេះ លោកម៉ូសេបានបង្គាប់ឱ្យសាសន៍ អ៊ីស្រាអែលលាបឈាមនៃកូនចៀម នៅលើក្រុមទ្វាររបស់ពួកគេ។ បន្ទាប់មក ពួកបណ្ដាជនត្រូវតែស្នាក់នៅ ក្នុងផ្ទះរបស់ពួកគេ។ ដ្បិតឈាមនៃកូនចៀម នឹងការពារពួកគេឱ្យរួចផុតពីទេវតានៃការបំផ្លិចបំផ្លាញ នៅពេល ដែលលោកឆ្លងកាត់ផ្ទះរបស់ពួកគេ (សូមអានគម្ពីរនិក្ខមនំ ១២:១៣; សូមអានគម្ពីរនិក្ខមនំ ១២:២២, ២៣ផងដែរ)។

«ពួកបណ្តាជនបានបង្ហាញជំនឿរបស់ពួកគេ តាមរយៈការស្តាប់បង្គាប់។ ទន្ទឹមគ្នានេះ យើងក៏ ត្រូវតែបង្ហាញជំនឿរបស់យើង ទៅលើលោហិតរបស់ព្រះយេស៊ូវផងដែរ។ យើងក៏ត្រូវតែយល់ថា យើងក៏ មានកិច្ចការម៉្យាងដែលត្រូវធ្វើដែរ បើសិនជាយើងចង់ឱ្យខ្លួនយើងបានសង្គ្រោះនោះ ពីព្រោះមានតែព្រះយេស៊ូវ មួយព្រះអង្គគត់ ដែលអាចសង្គ្រោះយើងបាន។ ប៉ុន្តែ ទន្ទឹមគ្នានេះ យើងក៏ត្រូវតែឈប់ប្រព្រឹត្តអំពើបាប តទៅទៀតដែរ។ យើងត្រូវតែគោរពតាមទ្រង់ ពីព្រោះទ្រង់នឹងជួយសង្គ្រោះយើង ដោយសេចក្ដីមេត្តារបស់ ទ្រង់ នៅពេលដែលយើងជឿទៅលើទ្រង់។ ទង្វើល្អរបស់យើង មិនបានសង្គ្រោះយើងឡើយ ប៉ុន្តែ ទន្ទឹមគ្នា នេះ ទង្វើល្អរបស់យើងក៏បានបង្ហាញពីជំនឿដែរ ដ្បិតអីការគោរពប្រតិបត្តិរបស់យើងនឹងបង្ហាញថា យើងបាន ជឿថា ព្រះយេស៊ូវបានសង្គ្រោះយើងពិតមែន»។ ដកស្រង់ពី Ellen G. White, Patriarchs and Prophets, page 279, adapted។