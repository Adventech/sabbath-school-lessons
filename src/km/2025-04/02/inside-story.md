---
title:  រឿងខ្លី
date:   10/10/2025
---

### «កុំបារម្ភអី ព្រះនឹងជួយដល់ប្អូន»

នៅក្នុងប្រទេសប្រេស៊ីល មានស្ត្រីម្នាក់បានបង្ហាញទឹកមុខមិនពេញចិត្ត នៅពេលដែលលោក អ៊ីណាស្យូ ម៉ាណូអែល (Inacio Manoel) បានគោះទ្វារផ្ទះរបស់នាង ដើម្បីនឹងជូនសៀវភៅពីព្រះវិហារ សេវេនដោយអាត់វេនទីស្ទ។ ប៉ុន្តែ ស្ត្រីម្នាក់នេះ បានឧទានថា «ខ្ញុំមិនចូលចិត្តគ្រីស្មានទេ»។

លោកអីណាស្សូបានភ្ញាក់ផ្អើលជាខ្លាំង ពីព្រោះផ្ទះរបស់នាង គឺជាផ្ទះទីមួយ នៅក្នុងថ្ងៃដំបូង ដែលគាត់បានបម្រើការជាអ្នកផ្សាយដំណឹងល្អ តាមរយៈការលក់សៀវភៅ និងការសិក្សាព្រះគម្ពីរ។ គាត់ និងមិត្តភក្តិម្នាក់ បានដើរទៅផ្ទះមួយទៀត។ បន្ទាប់មក មានឆ្កែមួយក្បាល បានព្រួសយ៉ាងខ្លាំង ចេញពី ទីធ្លានៃផ្ទះនោះ ធ្វើឱ្យមិត្តភក្តិរបស់គាត់រអ៊ូរទាំអំពីផ្ទះទីមួយ ដែលពួកគេបានជួបនឹងស្ត្រីម្នាក់ ដែលបាន បង្ហាញទឹកមុខមិនពេញចិត្ត ហើយផ្ទះទីពីរ ក៏មានឆ្កែមួយក្បាល ដែលខឹងនឹងពួកគេដែរ។ លោកអីណាស្កូ បានប្រាប់មិត្តភក្តិរបស់គាត់ថា «កុំបារម្ភអី ព្រះទ្រង់នឹងគង់នៅជាមួយនឹងយើង»។

ស្ត្រីម្នាក់បានចេញមកក្រៅផ្ទះ ដើម្បីនឹងយកសត្វឆ្កែនោះ ទៅដាក់កន្លែងផ្សេង។ បន្ទាប់មក នាង បានហៅលោកអីណាស្យូ និងមិត្តភក្តិរបស់គាត់ ចូលមកក្នុងផ្ទះ។ មនុស្សទាំង៣នាក់ បានសន្ទនាគ្នា ដោយ ចេញពីចិត្ត បន្ទាប់មក ស្ត្រីម្នាក់នោះ បានប្រាប់គាត់ និងមិត្តភក្តិរបស់គាត់ថា តាំងតែពីស្វាមីនាងបានជាប់ ពន្ធនាគារ នោះនាងបានជួបនឹងការលំបាកជាច្រើន។ នៅថ្ងៃសប្បាតហ៍បន្ទាប់ ស្ត្រីម្នាក់នេះ បានចូល មកកាន់ព្រះវិហារ ជាមួយនឹងកូនតូចៗចំនួន៣នាក់។ លោកអ៊ុំណាស្យូបានភ្ញាក់ផ្អើលជាខ្លាំង។ គាត់បាន ទូលព្រះថា គាត់ចង់នាំមនុស្សមកថ្វាយព្រះអង្គ អស់មួយជីវិតរបស់គាត់។

បើទោះជាយ៉ាងនេះក្តី លោកអ៊ីណាសូរឹតតែភ្ញាក់ផ្អើលនឹងផ្ទះទីបីថែមទៀត នៅក្នុងថ្ងៃដំបូង ដែលគាត់ និងមិត្តភក្តិរបស់គាត់ បានសួរសុខទុក្ខនៅក្នុងថ្ងៃដំបូងនៃការបម្រើការងារ។ នាងអ៊ីឌីលូស្សា (Edulueza) ស្ត្រីម្នាក់ដែលបានស្នាក់នៅទីនោះ បានយល់ព្រមសិក្សាព្រះគម្ពីរនៅរសៀលថ្ងៃសៅរ៍។ ខណៈ ពេលដែលពួកគេអានព្រះគម្ពីរពីមួយសប្ដាហ៍ទៅមួយសប្តាហ៍ នោះពួកគេបានរកឃើញសេចក្តីពិតនៃ ព្រះគម្ពីរ ស្ដីអំពីថ្ងៃសប្បាតហ៍។ នាងអ៊ីឌីលូស្យាបានធ្វើការជាអ្នកកែសម្ផស្ស និងជាអ្នកមើលថែផ្ទះសម្បែង ម្ល៉ោះហើយ នាងមិនអាចសម្រាកនៅថ្ងៃសៅរ៍បានឡើយ។ នាងបាននិយាយថា «ថ្ងៃសៅរ៍គឺជាថ្ងៃចុងសប្ដាហ៍ ដែលខ្ញុំអាចរកប្រាក់បានច្រើន ដូច្នេះហើយ តើខ្ញុំគួរធ្វើយ៉ាងម៉េចទៅ?»។ លោកអ៊ុំណាស្យូបានតបទៅវិញ ថា «កុំបារម្ភអី ព្រះនឹងជួយដល់ប្អូន ពីព្រោះទ្រង់បានរៀបចំអ្វីមួយ ដែលល្អប្រសើរជាងនេះទៅទៀត»។

នៅក្នុងការសិក្សាព្រះគម្ពីរក្រោយមកទៀត នាងអ៊ីឌីលូស្សាបាននិយាយថា នៅតាមផ្លូវ នាង បានជួបនឹងមនុស្សចម្លែកម្នាក់ ដែលបានសួរនាំនាង ក្រែងលោនាងស្គាល់អ្នកណាម្នាក់ ដែលឧស្សាហ៍ នៅក្នុងការមើលថែផ្ទះ។ ការងារមើលថែនេះ មិនទាមទារឱ្យនាងធ្វើការ នៅក្នុងម៉ោងនៃថ្ងៃសប្បាតហ៍ ដែល បានរ៉ាប់ចេញពីថ្ងៃលិចនៃថ្ងៃសុក្រ រហូតដល់ថ្ងៃលិចនៃថ្ងៃសោរ៍។

នាងអ៊ីឌីលូស្យា បានចែករំលែកទីបន្ទាល់របស់នាង ជាមួយនឹងលោកអីណាស្យូ ដោយក្តីរីករាយ។ នាងបាននិយាយថា «ឥឡូវនេះ ខ្ញុំទទួលបានប្រាក់ខែ ច្រើនជាងអ្វីដែលខ្ញុំរកបាន កាលពីខ្ញុំនៅជាអ្នកកែ សម្ផស្ស និងជាអ្នកមើលថែផ្ទះនោះ រហូតទៅដល៣ដងឯណោះ។ នាងអីឌីលូស្យាបានទទួល់បុណ្យជ្រមុជ ទឹក។ ក្រោយមកទៀត ក្រុមគ្រួសាររបស់នាងទាំងអស់ ក៏ទទួលបុណ្យជ្រមុជទឹកដែរ។

លោកអីណាស់ ដែលឥឡូវនេះ មានអាយុ៦៨ឆ្នាំ បានដឹកនាំមនុស្សពីបួនទៅដប់នាក់ ឱ្យទទួល បុណ្យជ្រមុជទឹកជារៀងរាល់ឆ្នាំ អស់រយៈពេល៣៦ឆ្នាំមកហើយ។ លោកអ៊ីណាស្សបានយកមេរៀនព្រះគម្ពីរ ទៅជាមួយនឹងគាត់ នៅគ្រប់ទីកន្លែងគាត់បានទៅដល់។ គាត់បានអធិស្ឋានជារៀងរាំល់យប់ថា «ឱព្រះអម្ចាស់ អើយ សូមទ្រង់ជួយឱ្យទូលបង្គំស្គាល់អ្នកណាម្នាក់នៅតាមផ្លូវ ដើម្បីឱ្យទូលបង្គំបានចែករំលែកសេចក្តី ស្រឡាញ់របស់ព្រះអង្គ»។ គាត់បាននិយាយទៀតថា «ខ្ញុំអាចរស់បាន ដោយមិនចាំ បាច់មានរបស់គ្រប់យ៉ាង នៅលើផែនដីនេះ ប៉ុន្តែ ខ្ញុំមិនអាចរស់បាន ដោយគ្មាន ការសិក្សាព្រះគម្ពីរបានឡើយ»។