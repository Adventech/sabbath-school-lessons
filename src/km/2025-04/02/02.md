---
title:  ឱកាសជាលើកទី២
date:   05/10/2025
---

`តើហេតុអ្វីបានជាលោកយ៉ូស្វេចាត់អ្នកស៊ើបការណ៍ ឱ្យទៅឃ្លាំមើលស្រុកកាណានយ៉ាងដូច្នេះ? សម្រាប់ចម្លើយ សូមអានគម្ពីរយ៉ូស្វេ ២:១ ជាមួយនឹងគម្ពីរជនគណនា ១៣:១, ២, ២៥-២៨, ៣៣ និង ជនគណនា ១៤:១-១២។`

លោកយ៉ូស្វេបានចាត់អ្នកស៊ើបការណ៍ចំនួន២នាក់ ពីកន្លែងមួយដែលមានឈ្មោះថា អាកាសៀ គ្រូវ (Acacia Grove) ដែលបានហៅថា «ជំរំស៊ីទឹម» (គខប) ជាភាសាហេព្រើរ។ ជំរំស៊ីទឹមបានជួយឱ្យយើង នឹកចាំពីបទពិសោធន៍អាក្រក់ទាំង២យ៉ាង ដែលបានកើតឡើងដល់សាសន៍អ៊ីស្រាអែល នៅត្រង់ជំរំនេះកាល ពីមុនមក។

បទពិសោធន៍អាក្រក់ទី១នោះ គឺជារឿងនៃអ្នកស៊ើបការណ៍មួយក្រុមទៀត (សូមអានបទគម្ពីរ ជនគណនា ជំពូក១៣)។ រឿងទីមួយបានស្ដីអំពីអ្នកស៊ើបការណ៍១០នាក់ ហើយរឿងទី២ក៏បានស្ដីអំពីអ្នក ស៊ើបការណ៍២នាក់ ដែលមានភាពស្រដៀងគ្នាទៅរឿងទី១ដែរ។ ដ្បិតនៅក្នុងរឿងទាំង២នេះ អ្នកស៊ើបការណ៍ បានចូលទៅក្នុងតំបន់របស់ខ្មាំងសត្រូវ។ ជាការពិតណាស់ អ្នកស៊ើបការណ៍នៅក្នុងសាច់រឿងទាំង២ បាន ត្រឡប់មកកាន់សាសន៍អ៊ីស្រាអែលវិញ។ ពួកគេបានរាយការណ៍អំពីអ្វីដែលបានឃើញ។ នៅក្នុងរឿងទាំង២ នេះ សាសន៍អីស្រាអែលបានសម្រេចចិត្តនូវអ្វីដែលពួកគេត្រូវធ្វើ ដោយសារតែព័ត៌មាននៃរបាយការណ៍។

បទពិសោធន៍អាក្រក់ទី២នៅក្នុងជំរុំស៊ីទីមនេះ គឺជារឿងអាក្រក់បំផុតនៅក្នុងប្រវត្តិសាសន៍នៃសាសន៍ អ៊ីស្រាអែល។ សាសន៍អ៊ីស្រាអែលបានរំលងសេចក្តីសញ្ញាជាមួយនឹងព្រះ។ ពួកបុរសនៃសាសន៍អ៊ីស្រាអែល បានរួមភេទជាមួយនឹងស្ត្រីនៃសាសន៍ម៉ូអាប់ ព្រមទាំងថ្វាយបង្គំព្រះក្លែងក្លាយនៃស្ត្រីទាំងនេះផង (ជនគណនា ២៥:១-៣; ជនគណនាំ ៣១:១៦)។ ដូច្នេះហើយ ឈ្មោះថា ស៊ីទីម បានជួយឪ្យសាសន៍អ៊ីស្រាអែលនឹកចាំ ពីកំហុសដ៏អាក្រក់របស់ពួកគេកន្លងមក។ ឥឡូវនេះ ពួកគេបានមកដល់ជំរំស៊ីទឹម ដែលនៅជាប់ព្រំប្រទល់ នៃទឹកដីសន្យានោះម្តងទៀត។ តើសាសន៍អ៊ីស្រាអែលនឹងសាងកំហុស ដែលពួកគេបានធ្វើកាលពីមុនដែរ ឬទេ ឬមួយក៏ពួកគេនឹងធ្វើរឿងដែលត្រឹមត្រូវ ដើម្បីឱ្យព្រះបំពេញសេចក្ដីសន្យារបស់ទ្រង់ដល់ពួកគេនោះ?

`សូមអានគម្ពីរយ៉ូហាន ១៨:១៦-១៨, ២៥-២៧ និងយ៉ូហាន ២១:១៥-១៩។ ខទាំងនេះបាន ចែងអំពីរបៀប ដែលព្រះយេស៊ូវបានប្រទានឱកាសជាលើកទី២ដល់លោកពេត្រុស។ តើរឿងទាំង២នេះ មានចំណុចដូចគ្នាអ្វីខ្លះ?`

ព្រះអម្ចាស់គឺជាព្រះនៃឱកាសជាលើកទី២ (និងឱកាសជាច្រើនដងទៀត) ដ្បិតអីព្រះគម្ពីរក៏ មាននាមហៅថា «ព្រះគុណ» ដែលតំណាងឱ្យឱកាសជាលើកទី២នោះដែរ។ ព្រះគុណគឺជាការទទួលបាន នូវអំណោយទានមួយ ដែលយើងមិនអាចយកអ្វីមកដោះដូរបាន។ ដូច្នេះហើយ ព្រះគម្ពីរមានពេញទៅដោយ ការបង្រៀនអំពីព្រះគុណរបស់ព្រះ។ (សូមប្រៀបធៀបគម្ពីររ៉ូម ៥:២; អេភេសូរ ២:៨ និងរ៉ូម ១១:៦) ព្រះទ្រង់នឹងប្រទាននូវការចាប់ផ្តើមថ្មី ដល់មនុស្សគ្រប់គ្នា (ទីតុស ២:១១-១៤)។ សូម្បីតែលោកពេត្រុស ខ្លួនគាត់ផ្ទាល់ ក៏បានដឹងពីព្រះគុណនេះដែរ។ គាត់បានទូលសូមឱ្យក្រុមជំនុំ រីកលូតលាស់នៅក្នុងព្រះគុណ របស់ព្រះ (ពេត្រុសទី២៣:១៨)។ ហើយអ្វីដែលជាដំណឹងល្អនោះ គឺថា យើងក៏នឹងទទួលបានឱកាសជា លើកទី២ដែរ មែនទេ?