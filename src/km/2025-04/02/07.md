---
title:  ការសិក្សាបន្ថែម៖
date:   10/10/2025
---

សូមអាន Ellen G. White, “Crossing the Jordan,” pages 482-483, in Patriarchs and Prophets។

គម្ពីរសញ្ញាចាស់មិនបានចែងអំពីរឿងផ្សេងទៀតរបស់នាងរ៉ាហាបនោះទេ បន្ទាប់ពីយើងបាន អានអំពីនាង និងអ្នកស៊ើបការណ៍រួចមក។ ប៉ុន្តែ នៅក្នុងគម្ពីរសញ្ញាថ្មី នាងរ៉ាហាបបានបង្ហាញខ្លួននៅក្នុង សែស្រឡាយ នៃក្រុមគ្រួសាររបស់ព្រះយេស៊ូវ។ ដ្បិតព្រះគម្ពីរបានចែងថា នាងរ៉ាហាបបានក្លាយមកជាភរិយា របស់លោកសាលម៉ូន។ លោកសាលម៉ូនបានកើតចេញពីពូជអំបូរយូដា។ នាងរ៉ាហាបគឺជាម្តាយរបស់លោក បូអូស ដែលបានរៀបអាពាហ៍ពិពាហ៍ជាមួយនាងរស់។ ដូច្នេះហើយ នាងរ៉ាហាបគឺជាម្តាយក្មេករបស់ នាងរស់ (ម៉ាថាយ ១:៥; សូមប្រៀបធៀបជាមួយនឹងគម្ពីរនាងរស់ ៤:១៣, ២១)។ សូមគិតអំពីការផ្លាស់ប្តូរដ៏អស្ចារ្យរបស់នាងរ៉ាហាបដែលធ្លាប់ធ្វើជាស្រ្តីពេស្យា។ យើងបានឃើញរួចមកហើយថា ស្រ្តីពេស្យាគឺជា អ្នកដែលលក់ខ្លួនដើម្បីកម្រៃ។ ដូច្នេះហើយ នៅក្នុងនាមជាពលរដ្ឋនៃទីក្រុងយេរីខូរ នាងរ៉ាហាបក៏នឹងត្រូវវិនាសទៅដែរ។ ប៉ុន្តែ នាងបានជឿទុកចិត្តព្រះ។ ហើយដោយសារតែជំនឿរបស់នាងនេះឯង បានជានាង រ៉ាហាប់ក្លាយមកជាអយ្យកោរបស់ស្តេចដាវីឌ និងព្រះយេស៊ូវ។ ដូច្នេះហើយ នៅពេលដែលយើងជឿទុកចិត្ត ព្រះ នោះយើងនឹងបានឃើញនូវអ្វីដែលទ្រង់អាចធ្វើបាន បើទោះបីជាជំនឿរបស់យើងតូចប៉ុនគ្រាប់ពូជក៏ដោយ (សូមអានគម្ពីរម៉ាថាយ ១៧:២០; លូកា ១៧:៦)។

«នាងរ៉ាហាបមិនមែនជាបុគ្គលតែម្នាក់គត់ ដែលបានថ្វាយបង្គំព្រះក្លែងក្លាយ ហើយក្រោយមក ទៀត បានទទួលយកព្រះគុណរបស់ព្រះនោះទេ។ សាសន៍គីបៀនក៏បានលះបង់ព្រះក្លែងក្លាយរបស់ពួកគេដែរ។ សាសន៍នេះបានចុះចូលជាមួយនឹងសាសន៍អ៊ីស្រាអែល ព្រមទាំងបានចែករំលែកព្រះពរនៃសេចក្តីសន្យារបស់ទ្រង់ផងដែរ»។

«ព្រះមិនបានបង្ហាញព្រះគុណដល់មនុស្សលោក ដោយសារតែទីកន្លែងដែលពួកគេបានកើត ឬវង្សត្រកូលរបស់ពួកគេនោះទេ។ ប៉ុន្តែ ទ្រង់បានបង្ហាញព្រះគុណ ដោយសារតែទ្រង់បានបង្កើតយើងទាំងអស់គ្នាវិញ។ ដូច្នេះហើយ យើងទាំងអស់គ្នាគឺជាផ្នែកនៃក្រុមគ្រួសាររបស់ទ្រង់ ពីព្រោះព្រះយេស៊ូវ បានយាងមកផ្តួលកំផែង ដែលបានបំបែកយើងចេញពីព្រះ ហើយចេញពីគ្នាទៅវិញទៅមករួចស្រេចហើយ។ ជាការពិតណាស់ ព្រះទ្រង់ចង់ឱ្យយើងចូលមករកទ្រង់។ ហើយទ្រង់ក៏មិនចង់ឱ្យរបស់អ្វីមួយ ចូលមករារាំង ដំណើរយើងដែរ ពីព្រោះសេចក្តីស្រឡាញ់របស់ព្រះមានភាពស៊ីជម្រៅ ធំទូលាយ និងមានអំណាចបំផុត។ សេចក្ដីស្រឡាញ់របស់ទ្រង់អាចឈោងចាប់មនុស្សគ្រប់គ្នា មិនថា ពួកគេស្នាក់នៅកន្លែងណានោះទេ។សេចក្តីស្រឡាញ់របស់ព្រះបានលើកយើង ឱ្យរួចផុតពីការគ្រប់គ្រងរបស់សាតាំង។ សេចក្តីស្រឡាញ់របស់ ទ្រង់ បាននាំយើងទៅកាន់បល្ល័ង្ករបស់ទ្រង់។ ហើយឥន្ទធនូរបស់ទ្រង់ ក៏បានព័ទ្ធជុំវិញបល្ល័ង្កទ្រង់ដែរ ឥន្ទធនូនេះគឺជានិមិត្តរូបតំណាងឱ្យសេចក្ដីសន្យា ដែលព្រះបានតាំងនឹងយើង។ សេចក្តីសន្យារបស់ព្រះ បានរៀបចំឡើងដល់អស់អ្នកណា ដែលបានជឿទៅលើព្រះយេស៊ូវ។ ពោលគឺសម្រាប់ទាំងសាសន៍យូដា និងសាសន៍ក្រេក ទាំងអ្នកបម្រើ និងអ្នកជា»។ ដកស្រង់ពី Ellen G. White, Prophets and Kings, pages 369, 370, adapted។

**សំណួរពិភាក្សា**

`តើការផ្តល់ឱកាសឱ្យអ្នកណាម្នាក់ មានន័យយ៉ាងណាដែរសម្រាប់យើង? តើមានស្ថានភាព ដែលយើង មិនគួរផ្តល់ឱកាសដល់អ្នកណាម្នាក់ទៀត ជាលើកទី២ដែរឬទេ? បើសិនជាមាន តើមានឧទាហរណ៍អ្វីខ្លះ?`

`តើនាងរ៉ាហាប គឺជាគំរូខាងឯជំនឿដោយរបៀបណា?`

`តើយើងអាចបង្ហាញសេចក្តីមេត្តាដល់អ្នកដទៃ ដោយមានភាពយុត្តិធម៌ដែរនោះដោយរបៀបណា?`