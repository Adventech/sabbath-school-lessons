---
title:  សេចក្តីស្រឡាញ់ដ៏គួរឱ្យភ្ញាក់ផ្អើល
date:   09/10/2025
---

`តើលោកយ៉ូស្វេបានបង្ហាញថា គាត់មានទាំងភាពយុត្តិធម៌ និងមានពេញទៅដោយសេចក្ដីមេត្តា នោះដោយរបៀបណា? សម្រាប់ចម្លើយ សូមអានគម្ពីរយ៉ូស្វេ ៩:២១-២៧។`

តើនឹងមានអ្វីកើតឡើង បើសិនជាសាសន៍អ៊ីស្រាអែលបានវាយប្រហារសាសន៍គីបៀននេះវិញ នោះ? ជាការពិតណាស់ សាសន៍អ៊ីស្រាអែលមិនអាចវាយប្រហារសាសន៍គឺបៀនបានឡើយ បើទោះបីជា ពួកគេមានបំណងបែបនេះក្តី ពីព្រោះអ្នកដឹកនាំនៃសាសន៍យូដាបានតាំងសេចក្ដីសន្យារួចស្រេចហើយថា ពួកគេនឹងការពារសាសន៍នេះ។ មែនហើយ សាសន៍នេះបានបោកបញ្ឆោតអ្នកដឹកនាំនៃសាសន៍អ៊ីស្រាអែល ឱ្យតាំងសេចក្ដីសន្យាបែបនេះ។ ប៉ុន្តែ បើទោះបីជាយ៉ាងនេះក្តី សាសន៍អ៊ីស្រាអែលត្រូវតែគោរពតាមសេចក្ដី សន្យារបស់ពួកគេ ដរាបណាសេចក្ដីសន្យានេះមិនបានរំលំងបញ្ញត្តិរបស់ព្រះ (ពួក៍ចៅហ្វាយ ១១:២៩- ៤០)។

នៅក្នុងគម្ពីរសញ្ញាចាស់ រាស្ត្រដ៏បរិសុទ្ធរបស់ព្រះ បានរក្សាសេចក្ដីសន្យារបស់ពួកគេ។ ពួកគេ ក៏បានធ្វើការសម្រេចចិត្ត ប្រកបដោយប្រាជ្ញាដែរ ដ្បិតអីពួកគេមិនបានតាំងសេចក្តីសន្យា ដែលពួកគេ មិនអាចធ្វើបាននោះឡើយ (ទំនុកតម្កើង ១៥:៤; ទំនុកតម្កើង ២៤:៤; សាស្តា ៥:២, ៦)។ ពួកគេបានតាំងសេចក្ដីសន្យារបស់ពួកគេដល់សាសន៍គីបៀន ដោយប្រើព្រះនាមព្រះអម្ចាស់ ដែលជាព្រះនៃសាសន៍អ៊ីស្រាអែល់វិញ។ ដូច្នេះហើយ អ្នកដឹកនាំទាំងនេះ មិនអាចផ្លាស់ប្ដូរសេចក្តីសន្យារបស់ពួកគេបានឡើយ។

ម្តងនេះ សាសន៍អីស្រាអែល និងសាសន៍គីបៀនបានភ្ជាប់នឹងគ្នាជារហូត ដោយសារតែសេចក្ដីសន្យាមួយនេះ។ សាសន៍គីបៀនបានធ្វើការជាអ្នកកាប់ដើមឈើ និងជាអ្នករែកទឹកដាក់នៅក្នុងព្រះវិហារ របស់ព្រះ (យ៉ូស្វេ ៩:២៣)។ ដូច្នេះហើយ សាសន៍នេះបានក្លាយជាផ្នែកមួយ នៃសហគមន៍ថ្វាយបង្គំរបស់ សាសន៍អ៊ីស្រាអែល ដ្បិតអ្នកដឹកនាំនៃសាសន៍អីស្រាអែលបានប្រកាសថា សាសន៍នេះនឹងធ្វើជាអ្នកបមើរបស់ពួកគេ (យ៉ូស្វ ៩:២១)។ ប៉ុន្តែ ពាក្យពេចន៍របស់លោកយ៉ូស្វេ បានផ្លាស់ប្ដូរបណ្តាសានេះ ឱ្យទៅជា ព្រះពរសម្រាប់សាសន៍គីបៀនវិញ (សូមប្រៀបធៀបជាមួយនឹងគម្ពីរសាំយូអែលទី២ ៦:១១)។

ប្រវត្តិសាស្ត្រនៃព្រះគម្ពីរបានបង្ហាញយើងថា សាសន៍គីបៀនបានរក្សាភក្តីភាពចំពោះរាស្ត្ររបស់ ព្រះ។ ម្ល៉ោះហើយ បានជាទ្រង់បង្ហាញព្រះគុណរបស់ទ្រង់ដល់ពួកគេ។ ចំណែកឯសាសន៍អ៊ីស្រាអែលវិញ ក៏បានរក្សាសេចក្ដីសន្យារបស់ពួកគេដល់សាសន៍នេះអស់រយៈពេលជាច្រើនរយឆ្នាំដែរ។ ដូច្នេះហើយនៅពេលដែលសាសន៍អ៊ីស្រាអែលបានត្រឡប់ពីស្រុកបាប៊ីឡូនវិញ នោះសាសន៍គីបៀននេះ ក៏បានជួយ ពួកគេសាងទីក្រុងយេរូសាឡិមដែរ (នេហេមា ៧:២៥)។

តើយ៉ាងណា៎ទៅវិញ បើសិនជាសាសន៍គីបៀនមិនបានបោកបញ្ឆោតសាសន៍អ៊ីស្រាអែល ប៉ុន្តែ បែរជាបានទូលសូមសេចក្តីមេត្តារបស់ព្រះ ដូចជានាងរ៉ាហាបវិញនោះ? តើព្រះនឹងសង្គ្រោះពួកគេដែរ ឬទេ? ចម្លើយគឺថា ពួកគេមិនបានដឹងថា សាសន៍នេះនឹងទៅជាយ៉ាងណាឡើយ។ ប៉ុន្តែ យើងបានដឹងថា ផែនការដែលព្រះបានរៀបចំឡើង ដើម្បីសង្គ្រោះមនុស្សមានបាប។ ទ្រង់មិនចង់ដាក់ទោសពួកគេនោះទេ។ ប៉ុន្តែ ទ្រង់ចង់ឱ្យពួកគេឈប់ប្រព្រឹត្តអំពើបាប់ និងទទួលយកសេចក្ដីមេត្តាពីទ្រង់វិញ (សូមប្រៀបធៀប ជាមួយនឹងគម្ពីរអេសេគាល ១៨:២៣ និងអេសេគាល ៣៣:១១)។ ជាការពិតណាស់ ការបោកបញ្ឆោត របស់សាសន៍គីបៀន គឺជារឿងខុសឆ្គង។ ប៉ុន្តែ យើងក៏ត្រូវតែជឿថា សាសន៍គីបៀនក៏ចង់ឱ្យព្រះបង្ហាញសេចក្តីមេត្តាដល់ពួកគេដែរ។ ចំណែកឯសាសន៍កាណានដ៏ទៃទៀតវិញ បានបដិសេធមិនព្រមឈប់ធ្វើបាប ឬបែរមកលើកតម្កើងផែនការរបស់ព្រះនោះទេ។ ដូច្នេះហើយ បានជាទ្រង់បំផ្លាញពួកគេ (លោកុប្បត្តិ ១៥:១៦)។ ប៉ុន្តែ ព្រះបានលើកតម្កើងសាសន៍គីបៀន ដោយសារតែពួកគេបានជឿថា ទ្រង់មានអំណាច ខ្លាំងពូកែវិញ។ ម្យ៉ាងទៀត សាសន៍គីបៀនក៏ចង់មានសេចក្តីសុខ ជាមួយនឹងសាសន៍អ៊ីស្រាអែលដែរ។ ដូច្នេះហើយ ពួកគេបានជ្រើសរើសឈប់ថ្វាយបង្គំព្រះក្លែងក្លាយ ដោយបែរមករកព្រះពិតតែមួយអង្គវិញ។