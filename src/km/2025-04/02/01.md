---
title:  បានភ្ញាក់ផ្អើលជាមួយនឹងសេចក្តីមេត្តា
date:   04/10/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

យ៉ូស្វេ ២:១; យ៉ូស្វេ ២:២-១១; យ៉ាកុប ២:២៥; យ៉ូស្វេ ២:១២-២១; យ៉ូស្វេ ៩:១-២០; យ៉ូស្វេ ៩:២១-២៧។

> <p>ខចងចាំ៖</p>
> «ដោយសារជំនឿ នាងរ៉ាហាបជាស្រ្តីពេស្យា មិនបានវិនាសជាមួយពួកអ្នកមិនស្ដាប់បង្គាប់ ឡើយ ព្រោះនាងបានទទួលពួកអ្នកស៊ើបការណ៍ដោយមេត្រីភាព» (ហេព្រើរ ១១:៣១)។

តើលោកអ្នកធ្លាប់សួរខ្លួនឯងថា «តើហេតុអ្វីបានជាខ្ញុំធ្វើរឿងនោះទៀតហើយដែរឬទេ?»។ ពួកយើងភាគច្រើនបាននិយាយពាក្យទាំងនេះ នៅត្រង់ចំណុចណាមួយក្នុងជីវិតរបស់យើង។ ជាការពិត ណាស់ យើងទាំងអស់គ្នាសុទ្ធតែបានធ្វើខុស។ បើដូច្នោះមែន តើអ្នកណាដែលមិនប្រាថ្នាចង់បានឱកាស ជាលើកទី២ ដើម្បីឱ្យខ្លួនគេបានធ្វើនូវរឿងដែលត្រឹមត្រូវនោះ?

សាសន៍អ៊ីស្រាអែលបានទទួលឱកាសទី២ នៅក្នុងការចូលទៅក្នុងទឹកដីសន្យា។ លោកយ៉ូស្វេ ក៏ចង់ឱ្យសាសន៍អ៊ីស្រាអែលជោគជ័យដែរ។ ម្ល៉ោះហើយ គាត់បានចាត់អ្នកស៊ើបការណ៍២នាក់ ឱ្យនាំយក ព័ត៌មានសំខាន់អំពីទឹកដីសន្យា។ លោកយ៉ូស្វេចង់ដឹងថា ស្រុកកាណានមានប្រព័ន្ធធារាសាស្ត្រយ៉ាងដូច ម្តេចដែរ។ តើសាសន៍នេះបានត្រៀមខ្លួនធ្វើសង្គ្រាមហើយឬនៅ? តើជញ្ជាំងទីក្រុងរបស់ពួកគេរឹងមាំ ប៉ុនណាដែរ? តើពួកគេខ្លាចនឹងឡើងមកធ្វើសង្គ្រាម ជាមួយនឹងសាសន៍អ៊ីស្រាអែលដែរឬទេ?

អ្នកខ្លះអាចនឹងគិតថា សាសន៍អីស្រាអែលមិនចាំបាច់ធ្វើអ្វី ដើម្បីឱ្យពួកគេយកបានទឹកដីសន្យា នោះទេ។ ព្រះបានសន្យាថា ទ្រង់នឹងប្រទានទឹកដីសន្យាដល់ពួកគេមែនទេ? ប៉ុន្តែ តើសេចក្ដីសន្យារបស់ ព្រះមានន័យថា ទ្រង់មិនចង់ឱ្យយើងធ្វើអ្វីទាល់តែសោះមែនទេ? ទេ មិនមែនដូច្នោះឡើយ។ ម្តងនេះ សាសន៍អ៊ីស្រាអែលបានឈរនៅត្រង់ព្រំដែននៃសាសន៍កាណានជាលើកទី២។ កាលពីមុន សាសន៍ អ៊ីស្រាអែលក៏មកដល់ព្រំប្រទល់ដែរ ប៉ុន្ដែ ពួកគេមិនបានចូលទៅក្នុងទឹកដីសន្យានោះទេ។

សប្ដាហ៍នេះ យើងនឹងក្រឡេកមើលរឿងសំខាន់ៗចំនួន២ នៅក្នុងគម្ពីរយ៉ូស្វេ។ យើងនឹង សិក្សាពីរបៀបដែលរឿងទាំង២នេះ អាចធ្វើឱ្យជំនឿរបស់យើងបានរឹងមាំឡើងនៅថ្ងៃនេះ។ យើងក៏បាន ឃើញថា សេចក្តីមេត្តារបស់ព្រះអាចធ្វើឱ្យយើងភ្ញាក់ផ្អើលទៅតាមវិធីជាច្រើន។