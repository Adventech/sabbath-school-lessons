---
title:  លោកម៉ូសេថ្មីម្នាក់ទៀត
date:   28/09/2025
---

គម្ពីរយ៉ូស្វេបានចាប់ផ្ដើមឡើង ជាមួយនឹងសេចក្ដីសន្យាអំពីអ្វីដែលនឹងត្រូវកើតឡើង បន្ទាប់ពី ការស្លាប់របស់លោកម៉ូសេ។ តើហេតុអ្វីបានជាសេចក្តីសន្យានេះសំខាន់ម្ល៉េះ? សម្រាប់ចម្លើយ សូមអាន គម្ពីរចោទិយកថា ១៨:១៥-២២ និងយ៉ូស្វេ ១:១-៩។

បន្ទាប់ពីលោកម៉ូសេបានស្លាប់ទៅ នោះព្រះបានជ្រើសរើសលោកយ៉ូស្វេ ឱ្យធ្វើជាអ្នកដឹកនាំថ្មីម្នាក់ទៀត។ ដូច្នេះហើយ នៅពេលដែលយើងប្រៀបធៀបលោកយ៉ូស្វេជាមួយនឹងលោកម៉ូសេ នោះយើង បានឃើញថា ពួកគេមានលក្ខណៈស្រដៀងគ្នា។ ដ្បិតព្រះបានប្រាប់បុរសទាំង២នាក់ថា ពួកគេនឹងដឹកនាំ រាស្ត្ររបស់ពួកគេ ចូលទៅក្នុងទឹកដីសន្យា។ នៅក្នុងករណីរបស់លោកយ៉ូស្វេ ព្រះអម្ចាស់បានប្រាប់គាត់ ថា៖ «អស់ទាំងទីកន្លែងណាដែលអ្នកដាក់ជើងជាន់ យើងបានប្រគល់ឲ្យអ្នក ដូចយើងបានសន្យាជាមួយ ម៉ូសេស្រាប់» (យ៉ូស្វេ ១:៣)។ លោកយ៉ូស្វេនឹងត្រូវបញ្ចប់កិច្ចការ ដែលលោកម៉ូសេបានផ្តើម។ ដូច្នេះហើយ គាត់គឺជាលោកម៉ូសេថ្មីម្នាក់ទៀត។

`សូមអានគម្ពីរនិក្ខមនំ ៣៣:១១; ជនគណនា ១៤:៦, ៣០, ៣៨; ជនគណនា ២៧:១៨; ជនគណនា ៣២:១២; ចោទិយកថា ១:៣៨; ចោទិយកថា ៣១:២៣ និងចោទិយកថា ៣៤៩។ តើខ ទាំងនេះបានប្រាប់យើងអ្វីខ្លះ អំពីលោកយ៉ូស្វ?`

លោកម៉ូសេបានស្លាប់ពិតមែន ប៉ុន្ដែ លោកយ៉ូស្វេបានសរសេរឈ្មោះរបស់គាត់ចំនួន១០ដង នៅក្នុងជំពូកដំបូងនៃគម្ពីរយ៉ូស្វេ។ រីឯឈ្មោះគាត់វិញ មានត្រឹមតែ៤ដងប៉ុណ្ណោះ។ លោកយ៉ូស្វេបានហៅ លោកម៉ូសេថា «ជាអ្នកបម្រើរបស់ព្រះយេហូវ៉ា» (និក្ខមនំ)។ ប៉ុន្តែ នៅក្នុងខដដែលនេះ គាត់បានហៅខ្លួនគាត់ ថា «ជាជំនួយការរបស់លោកម៉ូសេ» វិញ។ ចំណុចនេះមានន័យថា លោកយ៉ូស្វេត្រូវតែបម្រើព្រះ និងគោរព ទ្រង់អស់មួយជីវិតរបស់គាត់ មុនពេលដែលព្រះបានហៅគាត់ថា «ជាអ្នកបម្រើរបស់ព្រះយេហូវ៉ា» (យ៉ូស្វេ ២៤:២៩)។

បទគម្ពីរយ៉ូស្វេ ជំពូក១ បានបង្ហាញយើងពីភាពផ្លាស់ប្ដូរ នៃការដឹកនាំពីលោកម៉ូសេដល់លោក យ៉ូស្វេ។ ប៉ុន្តែ យើងត្រូវតែដឹងថា អ្នកដឹកនាំសំខាន់បំផុតនោះ គឺជាព្រះអម្ចាស់អង្គទ្រង់ផ្ទាល់។ ដូច្នេះហើយ គម្ពីរយ៉ូស្វេបានចាប់ផ្ដើមឡើង ដោយប្រើព្រះបន្ទូលព្រះវិញ។ ពោលគឺថា ព្រះនឹងដឹកនាំរាស្ត្ររបស់ទ្រង់ តាមរយៈព្រះគម្ពីរទាំងមូល។ ហើយទ្រង់ក៏ជាអ្នកដឹកនាំពិតប្រាកដ នៃសាសន៍អ៊ីស្រាអែលដែរ។

`ព្រះបានជ្រើសរើសបុរស និងស្ត្រី ឱ្យដឹកនាំរាស្ត្ររបស់ទ្រង់គ្រប់សម័យកាលនៃប្រវត្តិសាស្ត្រ។ ទន្ទឹមគ្នានេះ តើហេតុអ្វីបានជាយើងត្រូវតែចាំថា អ្នកណាជាអ្នកដឹកនាំក្រុមជំនុំពិតប្រាកដ ដែលយើងមិន បានមើលឃើញនោះ?`