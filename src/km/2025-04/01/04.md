---
title:  សេចក្តីសន្យាដែលព្រះបានតាំងឡើង សម្រាប់រាស្ត្ររបស់ទ្រង់
date:   30/09/2025
---

`នៅក្នុងគម្ពីរយ៉ូស្វេ ១:២, ៣ ព្រះអម្ចាស់បានប្រាប់លោកយ៉ូស្វេថា ទ្រង់នឹងប្រគល់ទឹកដីសន្យាដល់សាសន៍អ៊ីស្រាអែល។ ប៉ុន្តែ ខទាំងនេះបានចែងថា ព្រះបានប្រគល់ទឹកដីដល់ពួកគេរួចស្រេចហើយ។ តើរឿងនេះអាចកើតឡើងបានដោយរបៀបណា?`

ទឹកដីសន្យាគឺជាអំណោយទានមកពីព្រះ។ ដូច្នេះហើយ ទ្រង់គឺជាម្ចាស់ពិតប្រាកដ។ នៅក្នុង គម្ពីរយ៉ូស្វេ ១:២, ៣ ពាក្យថា «ប្រគល់» មានអត្ថន័យ២យ៉ាងខុសពីគ្នា។ អត្ថន័យទី១បានបង្ហាញយើងថា ព្រះនឹងប្រគល់ទឹកដីសន្យាដល់រាស្ត្ររបស់ទ្រង់។ សាសន៍អ៊ីស្រាអែលបានដណ្ដើមយកទឹកដីមួយចំនួន មុនពេលដែលពួកគេបានមកដល់ទន្លេយ័រដាន់។ ប៉ុន្តែ ទឹកដីសន្យាដ៏សំខាន់បំផុតនោះ មិនមែនជាកម្មសិទ្ធិ របស់ពួកគេឡើយ។

នៅក្នុងគម្ពីរយ៉ូស្វេ ១:៣ ពាក្យថា «ប្រគល់» ត្រូវបានប្រើដើម្បីបង្ហាញថា ព្រះបានប្រទានទឹកដី សន្យាដល់សាសន៍អ៊ីស្រាអែលរួចទៅហើយ ពីព្រោះរឿងដែលព្រះបានសន្យានៅក្នុងព្រះគម្ពីរ គឺជារឿង ពិតប្រាកដប្រជា។ ដូច្នេះហើយ យើងអាចជឿទុកចិត្តបានថា ឥឡូវនេះ យើងមានសេចក្ដីសន្យាទាំងនោះ រួចទៅហើយ មុនពេលដែលយើងទទួលបានវា។

នៅក្នុងគម្ពីរយ៉ូស្វេ ១:៣ ពាក្យថា «អ្នក» និង «របស់អ្នក» សំដៅទៅលើលោកយ៉ូស្វ និងពួក បណ្តាជន។ ដូច្នេះហើយ ព្រះមិនត្រឹមតែតាំងសេចក្តីសន្យារបស់ទ្រង់ដល់លោកយ៉ូស្វេប៉ុណ្ណោះទេ ប៉ុន្តែ ទ្រង់ក៏បានតាំងសេចក្ដីសន្យារបស់ទ្រង់ ដល់សាសន៍អ៊ីស្រាអែលគ្រប់គ្នាផងដែរ។

ម៉្យាងទៀត លោកយ៉ូស្វេក៏បានប្រើពាក្យថា «កុល (kol)» ជាច្រើនលើកច្រើនសាដែរ។ ពាក្យថា «កុល» អាចប្រែមកថា «ទាំងអស់» ដូចដែលយើងបានឃើញនៅក្នុងជំពូក១នេះដែរ។ ពាក្យនេះបានជួយ ឱ្យយើងយល់ឃើញថា ព្រះ លោកយ៉ូស្វេ និងពួកបណ្ដាជនត្រូវតែមានចំណែក នៅក្នុងសេចក្ដីសញ្ញាដ៏ល្អ ឥតខ្ចោះ។ ពួកគេក៏ត្រូវតែមានចិត្ត និងគំនិតដូចគ្នាដែរ។ បន្ទាប់មក ព្រះនឹងអាចជួយឱ្យពួកគេច្បាំងយក ទឹកដីសន្យា។

សូមអានគម្ពីរយ៉ូស្វេ ១:៤-៦ និងហេព្រើរ ៦:១៧, ១៨។ នៅខាងដើមនៃបទគម្ពីរយ៉ូស្វេ ជំពូក១ ទឹកដីសន្យាគ្រាន់តែជាសេចក្តីសន្យាប៉ុណ្ណោះ។ ប៉ុន្តែ នៅក្នុងខបើកឆាកដំបូង ព្រះបានមានបន្ទូលថា ទឹកដី ដែលទ្រង់នឹងប្រគល់ឱ្យពួកគេនោះ មានអត្ថន័យលើសពីទឹកដីសន្យាទៅទៀត។ ទឹកដីសន្យាគឺជាអំណោយទាន ដែលព្រះបានប្រទានដល់សាសន៍អ៊ីស្រាអែល។ ដ្បិតនៅពេលប្រជាជននៃសាសន៍នេះបានស្លាប់ទៅនោះ ជាញឹកញាប់ ពួកគេនឹងបន្សល់ទុកប្រាក់កាស់ ទ្រព្យសម្បត្តិ ឬដីធ្លីរបស់ពួកគេដល់កូនៗរបស់ពួកគេ។ ប៉ុន្តែ នៅក្នុងនាមជាកូនរបស់ព្រះ សាសន៍អ៊ីស្រាអែលបែរជាកំពុងតែដណ្ដើមយកទឹកដីសន្យាពីទ្រង់វិញ។ អំណោយទាននេះបានធ្វើឱ្យសាសន៍អ៊ីស្រាអែល ក្លាយមកជាអ្នកស្នងមរតកព្រះវិញ។ អ្នកស្នងមរតកគឺជា អ្នកដែលត្រូវទទួលបានប្រាក់កាស ទ្រព្យសម្បត្តិ ឬទឹកដីពីអ្នកណាម្នាក់ នៅពេលដែលពួកគេបានស្លាប់ ទៅ។ ទ្រព្យសម្បត្តិរបស់ព្រះ ក៏បានរួមបញ្ចូលប្រាក់កាស ឬទឹកដីសន្យានេះដែរ ពីព្រោះទ្រព្យសម្បត្តិ របស់ព្រះ ក៏មាននៅក្នុងសេចក្តីសន្យាទ្រង់ដែរ។ តើយើងអាចជា «អ្នកស្នងមរតក» នៃសេចក្តីសន្យារបស់ ទ្រង់នេះដោយរបៀបណា?

យើងអាចជឿទុកចិត្តបានថា សេចក្តីរបស់ព្រះនឹងកើតមានឡើង ដោយសារតែទ្រង់បានមាន បន្ទូលថា ទ្រង់នឹងគង់នៅជាមួយនឹងយើង។ ទន្ទឹមគ្នានេះ សាសន៍អ៊ីស្រាអែលក៏ត្រូវការឱ្យព្រះគង់នៅ ជាមួយនឹងពួកគេដែរ ដើម្បីឱ្យពួកគេបានជោគជ័យដែរ។ ដ្បិតបើសិនជាគ្មានព្រះទេ នោះសាសន៍អ៊ីស្រាអែល គ្រាន់តែជាសាសន៍ដទៃ ដែលគ្មានអ្វីបង្ហាញថា ពួកគេជាសាសន៍ពិសេសនោះឡើយ (និក្ខមនំ ៣៣:១២- ១៦)។ លោកយ៉ូស្វេក៏ត្រូវការឱ្យព្រះគង់នៅជាមួយគាត់ ដើម្បីឱ្យមានជ័យជម្នះដែរ។ សព្វថ្ងៃនេះក៏ដូច គ្នាដែរ។ យើងក៏ត្រូវការជំនួយពីព្រះ ដើម្បីឱ្យយើងទទួលបានជោគជ័យដែរ។ នេះហើយជាមូលហេតុដែលព្រះយេស៊ូវបានតាំងសេចក្តីសន្យាពិសេស ជាមួយនឹងយើងនៅក្នុងគម្ពីរម៉ាថាយ ២៨:២០។