---
title:  ការលូតលាស់ និងភាពជោគជ័យ
date:   02/10/2025
---

`សូមអានគម្ពីរយ៉ូស្វេ ១:៧-៩ ដោយអមជាមួយនឹងគម្ពីរលោកុប្បត្តិ ២៤:១០; អេសាយ ៥៣:១០ និងទំនុកតម្កើង ១:១-៣។ តើខទាំងនេះបានបង្រៀនយើងអ្វីខ្លះ អំពីការលូតលាស់ និងភាពជោគជ័យ នោះ?`

ពាក្យថា «សាឡាកហ៍ (tsalakh)» ដែលជាភាសាហេព្រើរ បានប្រែមកថា «ជោគជ័យ» ជា (យ៉ូស្វេ ១:៨)។ «សាឡាកហ៍» គឺជាភាពជោគជ័យ ដែលចេញមកពីផែនការដែលបានដំណើរការយ៉ាង រលូន។ «សាឡាកហ៍» ក៏អាចមានន័យថា របស់ដែលបានកើតឡើងទៅតាមបំណងប្រាថ្នារបស់យើង។

ពាក្យថា «សាខាល់ (sakal)» ជាភាសាហេព្រើរ មានន័យថា «ប្រកបដោយប្រាជ្ញា» (យ៉ូស្វេ ១:៨)។ «សាខាល់» ក៏មានន័យថា «រីករាយជាមួយនឹងភាពជោគជ័យ» ដែរ។ ប៉ុន្តែ «សាខាល់» ក៏អាចមាន ន័យបន្ថែមទៀតថា «ធ្វើសកម្មភាពប្រកបដោយប្រាជ្ញា» ដែរ។ ហើយពាក្យ «សាខាល់» នេះ ក៏បានបើយ៉ាង ច្រើននៅក្នុងគម្ពីរយ៉ូប សុភាសិត និងទំនុកតម្កើងផងដែរ។ ដូច្នេះហើយ នៅក្នុងគម្ពីរទាំងនេះ គោលគំនិត នៃភាពជោគជ័យមានទំនាក់ទំនងយ៉ាងជិតស្និទ្ធ ទៅនឹងការធ្វើសកម្មភាពប្រកប់ដោយប្រាជ្ញា។ ដ្បិតមនុស្ស ដែលបានធ្វើសកម្មភាពប្រកបដោយប្រាជ្ញា ក៏បានគោរពព្រះ និងកាន់តាមសេចក្ដីពិតនៃព្រះគម្ពីរផងដែរ។ បើដូច្នេះមែន តើពាក្យទាំងនេះបានប្រាប់យើងយ៉ាងដូចម្ដេចខ្លះ អំពីគោលគំនិតនៃភាពជោគជ័យ នៅក្នុង ព្រះគម្ពីរនោះ? ចម្លើយគឺថា ភាពជោគជ័យគឺមានអត្ថន័យលើសពីការដែលមានទ្រព្យសម្បត្តិទៅទៀត។ (ប៉ុន្តែ ទន្ទឹមគ្នានេះ ភាពជោគជ័យក៏អាចនឹងរាប់បញ្ចូលទាំងទ្រព្យសម្បត្តិផងដែរ)។ ភាពជោគជ័យនៅក្នុង ព្រះគម្ពីរ បានរួមបញ្ចូលទាំងចំណេះដឹង និងសេចក្ដីពិតខាងឯវិញ្ញាណ។ ហើយយើងក៏អាចមើលឃើញ សេចក្ដីពិតនៃព្រះគម្ពីរនេះ តាមរយៈរបស់គ្រប់យ៉ាងដែលព្រះបានបង្កើត ហើយនិងតាមរយៈបញ្ញត្តិរបស់ ទ្រង់។

ដូច្នេះហើយ យើងត្រូវតែជឿទុកចិត្តទៅលើសេចក្តីសន្យារបស់ព្រះ។ ដ្បិតទ្រង់បានសន្យាថា ទ្រង់ នឹងសង្គ្រោះយើង ដោយសេចក្ដីមេត្តារបស់ទ្រង់ នៅពេលដែលយើងបានជឿទៅលើទ្រង់។ ហើយយើងក៏ ត្រូវតែគោរពទ្រង់ដែរ ពីព្រោះព្រះគុណរបស់ព្រះ និងការស្តាប់បង្គាប់របស់យើង មិនបានប្រឆាំងទាស់នឹង គ្នាឡើយ។ ផ្ទុយទៅវិញ ចំណុចទាំង២យ៉ាងនេះគឺជាផ្នែកនៃផែនការ ដែលព្រះបានរៀបចំ ដើម្បីសង្គ្រោះ យើងវិញ។

`សូមអានគម្ពីររ៉ូម ៣:៣១។ តើខនេះបានចែងយ៉ាងដូចម្តេចខ្លះ អំពីទំនាក់ទំនងរវាងបញ្ញត្តិ និង គោលជំនឿនោះ?`

បញ្ញត្តិ និងគោលជំនឿតែងតែធ្វើការរួមគ្នាជានិច្ច។ ដូច្នេះហើយ យើងមិនត្រូវគិតថា បើសិនជា យើងបានជឿថា ព្រះយេស៊ូវបានសង្គ្រោះយើងហើយ នោះយើងមិនចាំបាច់កាន់តាមបញ្ញត្តិរបស់ព្រះនោះ ឡើយ។ យើងត្រូវតែយល់ថា បញ្ញត្តិមានសារៈសំខាន់ណាស់។ បន្ទាប់មក យើងនឹងបានយល់ពីផ្នែកនៃ ការស្តាប់បង្គាប់ ដែលមាននៅក្នុងផែនការសង្គ្រោះរបស់ព្រះ។ យើងក៏នឹងយល់ថា «បញ្ញត្តិ» និង «សេចក្តី មេត្តា» របស់ព្រះ ក៏បានធ្វើការរួមគ្នាដែរ។

អ្នកសរសេរគម្ពីរសញ្ញាចាស់ បានគោរពបញ្ញត្តិរបស់ព្រះ។ បញ្ញត្តិបានធ្វើឱ្យពួកគេមានអំណរ (ទំនុកតម្កើង ១:២; ទំនុកតម្កើង ១១៩:៧០, ៧៧, ១៧៤)។ ទន្ទឹមគ្នានេះ បញ្ញត្តិក៏បានជួយឱ្យយើងយល់ថា យើងពិតជាត្រូវការព្រះយេស៊ូវខ្លាំងណាស់ដែរ (កាឡាទី ៣:២៤)។