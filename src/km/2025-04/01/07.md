---
title:  ការសិក្សាបន្ថែម៖
date:   03/10/2025
---

សូមអាន Ellen G. White, “Crossing the Jordan,” pages 481, 482 in Patriarchs and Prophets; Entering the Promised Land,” page 175, in The Story of Redemption។

«សេចក្តីសន្យា និងការដាស់តឿនទាំងអស់របស់ព្រះយេស៊ូវ សុទ្ធតែបានរៀបចំឡើងដើម្បីខ្ញុំ។ ព្រះទ្រង់ស្រឡាញ់មនុស្សលោកនៅលើផែនដីនេះខ្លាំងណាស់។ ហើយនេះក៏ជាមូលហេតុនាំឱ្យព្រះប្រទាន ព្រះរាជបុត្រាតែមួយគត់របស់ទ្រង់នោះដែរ។ នៅពេលណាដែលខ្ញុំជឿទៅលើទ្រង់ នោះខ្ញុំនឹងមិនស្លាប់ ឡើយ។ ប៉ុន្តែ ខ្ញុំនឹងមានជីវិតអស់កល្បវិញ ពីព្រោះបទពិសោធន៍នៅក្នុងព្រះគម្ពីរ គឺជាបទពិសោធន៍ របស់ខ្ញុំ។ ហើយការអធិស្ឋាន និងការសន្យា ក្បួនច្បាប់ និងការដាស់តឿនទាំងអស់គឺជារបស់ខ្ញុំ . . . . ពីព្រោះតាមរយៈសេចក្ដីជំនឿ នោះយើងនឹងទទួលយកសេចក្តីពិតនៃព្រះគម្ពីរ។ បន្ទាប់មក សេចក្តីពិតនៃព្រះគម្ពីរនឹងបានក្លាយមកជាផ្នែកមួយរបស់យើង និងជាផ្នែកនៃជីវិតរបស់យើង។ នៅពេលដែលយើង ទទួលយកព្រះគម្ពីរមកដាក់នៅក្នុងចិត្តរបស់យើង នោះសេចក្ដីពិតរបស់វា ក៏នឹងផ្លាស់ប្តូរគោលគំនិតរបស់ យើង ព្រមទាំងធ្វើឱ្យយើងបានលូតលាស់ផងដែរ។ បន្ទាប់មក ចិត្តរបស់យើងនឹងបានដូចជាព្រះយេស៊ូវ»។ ដកស្រង់ពី Ellen G. White, The Desire of Agies, pages 390, 391, adapted។

«យើងជាមនុស្សមានបាប។ យើងមិនអាចសង្គ្រោះខ្លួនយើង ដោយពឹងផ្អែកទៅលើទង្វើល្អរបស់ យើងបានឡើយ។ ផ្ទុយទៅវិញ យើងបានសង្គ្រោះ ដោយសារតែយើងមានជំនឿទៅលើព្រះយេស៊ូវវិញ។ ដូច្នេះហើយ យើងត្រូវតែគិតអំពីគោលគំនិតនេះ ឱ្យបានញឹកញាប់ជាងសេចក្ដីពិតដទៃទៀតនៅក្នុងព្រះគម្ពីរ»។ ដកស្រង់ពី Ellen G. White, Faith and Works, page 19, adapted។

**សំណួរពិភាក្សា**

`ជីវិត និងបទពិសោធន៍របស់លោកយ៉ូស្វេ អាចនឹងខុសគ្នាពីជីវិត និងបទពិសោធន៍របស់យើង។ ប៉ុន្តែ ទន្ទឹមគ្នានេះ តើយើងអាចរៀនសេចក្តីពិតអ្វីខ្លះ ចេញពីជីវិតរបស់គាត់?`

`ចូរពិភាក្សាអំពីទំនាក់ទំនងរវាងសេចក្ដីសន្យារបស់ព្រះ និងការដែលយើងស្តាប់បង្គាប់។ តើចំណុច ទាំង២យ៉ាងនេះ បានធ្វើការរួមគ្នាដោយរបៀបណា? តើអ្វីទៅជាគ្រោះថ្នាក់នៃការនិយាយថា សេចក្តីមេត្តា របស់ព្រះ សំខាន់ជាងបញ្ញត្តិរបស់ទ្រង់នោះ? តើគ្រោះថ្នាក់នឹងទៅជាយ៉ាងវិញ បើសិនជាយើងនិយាយថា បញ្ញត្តិរបស់ព្រះសំខាន់ជាងសេចក្ដីមេត្តារបស់ទ្រង់វិញនោះ?`

`តើគោលគំនិតនៃភាពជោគជ័យ នៅក្នុងព្រះគម្ពីរនោះគឺជាអ្វី? តើទ្រព្យសម្បត្តិមានចំណែកនៅកន្លែងណា នៃភាពជោគជ័យនៅក្នុងព្រះគម្ពីរនេះ?`

`សូមស្រមៃពីរបៀបដែលលោកយ៉ូស្វេបានយល់ឃើញ នៅពេលដែលគាត់បានក្លាយមកជាអ្នកដឹកនាំ បន្ទាប់ពីលោកម៉ូសេបានស្លាប់ទៅ។ តើព្រះបានប្រទានសេចក្ដីសន្យាអ្វីដល់លោកយ៉ូស្វេ ដើម្បីនឹងជួយ ឱ្យគាត់ធ្វើកិច្ចការ ដែលព្រះបានបង្គាប់ដល់គាត់នោះ? សម្រាប់ចម្លើយ សូមអានគម្ពីរយ៉ូស្វេ ១:៥។`