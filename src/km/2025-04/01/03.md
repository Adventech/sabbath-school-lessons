---
title:  ឆ្លងកាត់ ដណ្តើមយក បែងចែក និងបម្រើ
date:   29/09/2025
---

`សូមអានបទគម្ពីរយ៉ូស្វ ជំពូក១។ តើនៅក្នុងជំពូកដំបូងនេះ យើងអាចរៀនមេរៀនអ្វីខ្លះ អំពី ទម្រង់នៃគម្ពីរយ៉ូស្វេនោះ? តើគម្ពីរយ៉ូស្វេបានរួមបញ្ចូលគ្នាដោយរបៀបណា? តើគម្ពីរនេះមានផ្នែកខុសគ្នាអ្វីខ្លះ?`

បទគម្ពីរយ៉ូស្វេ ជំពូក១ គឺជាសេចក្តីផ្តើមអំពីគម្ពីរយ៉ូស្វេទាំងមូល។ គម្ពីរយ៉ូស្វេបានចែកចេញ ជា៤ផ្នែកគឺ៖ (១) ការឆ្លងកាត់ទន្លេយ័រដាន់ (២) ការដណ្តើមយកទឹកដី (យ៉ូស្វេ ១:១០, ១១); (៣) ការ បែងចែកទឹកដី (យ៉ូស្វេ ១:១២-១៥) និង (៤) ការបម្រើ និងការគោរពតាមព្រះអម្ចាស់។ ជំពូកដំបូងនៃ គម្ពីរយ៉ូស្វេ ក៏បានរួមបញ្ចូលនូវការអធិប្បាយទាំង៤យ៉ាងផងដែរ។ ការអធិប្បាយនីមួយៗបានជួយឱ្យយើង យល់ពីផ្នែកមួយ នៅក្នុងចំណោមផ្នែកទាំង៤នៃគម្ពីរនេះ។

គម្ពីរយ៉ូស្វេបានបង្ហាញយើងពីសកម្មភាព ដែលព្រះបានធ្វើសម្រាប់រាស្ត្ររបស់ទ្រង់។ ពោល គឺថា ទ្រង់តែងតែនាំមុខ ឬបញ្ចេញសកម្មភាពមុនយើងជានិច្ច។ ទន្ទឹមគ្នានេះ ព្រះក៏បានប្រគល់ភារកិច្ច ពិសេសមួយដល់លោកយ៉ូស្វេ នៅក្នុងសកម្មភាពនីមួយៗផងដែរ។ ភារកិច្ចនីមួយៗបានស្ដីអំពីការដណ្ដើម យកទឹកដីសន្យា។ ម៉្យាងទៀត គម្ពីរ៉យ៉ូស្វេក៏បានពិពណ៌នាអំពីភារកិច្ចនីមួយៗ បន្ទាប់ពីលោកយ៉ូស្វេបាន បង្ហើយគម្ពីរនេះ។

នៅទីបំផុត ព្រះបានបំពេញសេចក្ដីសន្យាទាំងអស់ ដែលទ្រង់បានតាំងឡើងថា ទ្រង់នឹងប្រទាន ទឹកដីសន្យាដល់រាស្ត្ររបស់ទ្រង់។ ចាប់ពីពេលនោះមក សាសន៍អ៊ីស្រាអែលបានទទួលខុសត្រូវ នៅក្នុង ការរក្សាទឹកដី។ ពួកគេអាចធ្វើរឿងនេះបាន លុះត្រាតែពួកគេមានជំនឿ និងមានការស្តាប់បង្គាប់ប៉ុណ្ណោះ។

រឿងដែលព្រះបានធ្វើសម្រាប់សាសន៍អ៊ីស្រាអែល ត្រូវបានបង្ហាញចេញជាពាក្យនៃសកម្មភាព ៣យ៉ាង៖ «ឆ្លងកាត់» «ដណ្ដើមយក» និង «បែងចែក» ដែលមានន័យថា ពួកបណ្តាជនត្រូវតែគោរពបម្រើ ទ្រង់។ ជាថ្មីម្តងទៀត គម្ពីរយ៉ូស្វេបានបែងចែកជា៤ផ្នែក។ ពាក្យនៃសកម្មភាពខាងក្រោមនេះ នឹងជួយឱ្យ យើងយល់ពីគោលគំនិតសំខាន់បំផុត នៅក្នុងផ្នែកនីមួយៗ៖

១. ឆ្លងកាត់ (យ៉ូស្វេ ១:១-៥:១២)
២. ដណ្តើមយក (យ៉ូស្វេ ៥:១៣-១២:២៤)
៣. បែងចែក (យ៉ូស្វេ ១៣:១-២១:៤៥)
៤. បម្រើ (យ៉ូស្វេ ២២:១-២៤:៣៣)

យើងបានឃើញរួចមកហើយថា ផ្នែកទាំង៤នៅក្នុងគម្ពីរយ៉ូស្វេ បានបង្ហាញយើងពីសារសំខាន់ នៃគម្ពីរនេះ។ ពោលគឺថា ព្រះបានធ្វើការជំនួសរាស្ត្ររបស់ទ្រង់។ ប៉ុន្តែ ទ្រង់ក៏បានធ្វើការជាមួយនឹងរាស្ត្រ ទ្រង់ដែរ។ ដូច្នេះហើយ ពួកគេត្រូវតែគោរពជឿទ្រង់។ ពួកគេត្រូវតែធ្វើការជាមួយនឹងព្រះ បើសិនជាពួកគេ ចង់ឱ្យជួយ។ ជាការពិតណាស់ ព្រះបានធ្វើរឿងច្រើនណាស់ជំនួសយើង។ ពោលគឺថា ទ្រង់បានធ្វើរឿង ជាច្រើនសម្រាប់យើង ដែលយើងខ្លួនឯងមិនអាចធ្វើបាន។ ម្ល៉ោះហើយ បានជាទ្រង់សូមឱ្យយើងបម្រើទ្រង់ ដោយធ្វើនូវអ្វីដែលទ្រង់បានបង្គាប់ដល់យើង។ រូបភាពនៃរាស្ត្រចុងក្រោយរបស់ព្រះ នៅក្នុងគម្ពីរវិវរណៈ ១៤:១២ ក៏បានបង្រៀនយើងពីគោលគំនិតនេះដែរ។ ដូច្នេះហើយ យើងត្រូវតែជឿទៅលើអ្វីដែលព្រះបាន ធ្វើសម្រាប់យើង។ បន្ទាប់មក ជំនឿនេះនឹងនាំយើងទៅរកការស្តាប់បង្គាប់។

`សូមគិតអំពីសេចក្ដីសន្យាមួយចំនួននៅក្នុងព្រះគម្ពីរ ដែលមានតម្លៃពិសេសបំផុតសម្រាប់ លោកអ្នក។ តើលោកអ្នកត្រូវធ្វើអ្វីខ្លះ ដើម្បីឱ្យសេចក្តីសន្យាទាំងនេះ បានកើតឡើងនៅក្នុងជីវិតរបស់ យើងនោះ?`