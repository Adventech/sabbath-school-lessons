---
title:  ការសិក្សាបន្ថែម៖
date:   26/12/2025
---

សូមអាន Ellen G. White, “The Last Words of Joshua,” pages 522-524, in Patriarchs and Prophets។

«លោកយ៉ូស្វេបានកត់ត្រាសេចក្ដីសន្យានៃសាសន៍អ៊ីស្រាអែល នៅក្នុងគម្ពីរក្រឹត្យវិន័យ។ បន្ទាប់មក លោកយ៉ូស្វេបានដាក់ថ្មធំមួយ នៅក្រោមដើមម៉ៃសាក់ ក្បែររោងឧបោសថរបស់ព្រះអម្ចាស់។បន្ទាប់មក លោកយ៉ូស្វេបាន “ប្រាប់គេថា មើល ថ្មនេះនឹងបានជាទីបន្ទាល់ទាស់នឹងយើងរាល់គ្នា ដ្បិតថ្មនេះ បានឮអស់ទាំងព្រះបន្ទូលនៃព្រះយេហូវ៉ា ដែលទ្រង់បានមានបន្ទលមកយើងរាល់គ្នា ដូច្នេះ ត្រូវទុកជាទីបន្ទាល់ទាស់នឹងឯងរាល់គ្នា ក្រែងធ្វើជាមិនស្គាល់ព្រះនៃឯងវិញ” (យ៉ូស្វេ ២៤:២៧)។ លោកយ៉ូស្វេបានប្រកាសថា ការដាស់តឿនដែលគាត់បានទូន្មានដល់ពួកបណ្ដាជននេះ មិនមែនជាពាក្យសម្តីរបស់គាត់ឡើយ។ ប៉ុន្តែ ការដាស់តឿននេះ គឺជាព្រះបន្ទូលរបស់ព្រះ។ ដូច្នេះហើយ ថ្មដ៏ធំនេះ នឹងក្លាយទៅជាការចងចាំ។ ការចងចាំ នេះ នឹងជួយឱ្យសាសន៍អ៊ីស្រាអែលនៅពេលអនាគត នឹកចាំពីគ្រានេះដែរ។ ថ្មដ៏ធំនេះ ក៏នឹងក្លាយជា ស្មរបន្ទាល់ ទាស់នឹងពួកបណ្ដាជនដែរ បើសិនជាពួកគេបានចាប់ផ្តើមថ្វាយបង្គំព្រះក្លែងក្លាយនោះ»។ ůដកស្រង់ពី Ellen G. White, Signs of the Times, May 26, 1881, adapted។

**សំណួរពិភាក្សា**

`លោកយ៉ូស្វេបានមានប្រសាសន៍ថា ព្រះអម្ចាស់ «ទ្រង់ជាព្រះបរិសុទ្ធ ជាព្រះប្រចណ្ឌ» (យ៉ូស្វេ ២៤:១៩)។តើព្រះគម្ពីរចង់មានន័យយ៉ាងណា ដោយបានចែងថា ព្រះអម្ចាស់ទ្រង់ជាព្រះប្រចណ្ឌនោះ? តើព្រះអម្ចាស់ បានប្រចណ្ឌអំពីអ្វីដែរ?`

`តើសេចក្តីស្រឡាញ់ដែលយើងមានចំពោះព្រះ បានភ្ជាប់សេរីភាពនៃការសម្រេចចិត្ត ដែលទ្រង់បាន ប្រទានដល់យើងនោះដោយរបៀបណា? តើយើងអាចនឹងស្រឡាញ់ទ្រង់ពិតប្រាកដទេ បើសិនជាយើង មិនមានសេរីភាពនៅក្នុងការសម្រេចចិត្តនោះ? សូមពន្យល់។ តើយើងអាចបង្ខំសេចក្តីស្រឡាញ់ពិតប្រាកដ បានដែរឬទេ? បើសិនជាទេ តើមកពីមូលហេតុអ្វី?`

`តើអ្នកដឹកនាំព្រះវិហារសព្វថ្ងៃនេះ បានជួយឱ្យយុវជនត្រៀមខ្លួនជាស្រេច ដើម្បីបម្រើ និងដឹកនាំក្រុមជំនុំ នៅពេលអនាគតនោះដោយរបៀបណា?`

`សូមគិតអំពីគោលគំនិតដែលថា សាសន៍អ៊ីស្រាអែលបានបម្រើព្រះអម្ចាស់ ពេញមួយជីវិតរបស់លោក យ៉ូស្វេ។ តើលោកអ្នកចង់ឱ្យអ្នកដទៃ និយាយបែបណាអំពីលោកអ្នក នៅចុងបញ្ចប់នៃជីវិតរបស់លោកអ្នក នោះ?`