---
title:  ទ្រង់បានគង់នៅទីនោះ
date:   21/12/2025
---

«យ៉ូស្វេក៏ប្រមូលពូជអំបូរសាសន៍អ៊ីស្រាអែលទាំងអស់មកនៅត្រង់ស៊ីគែម ព្រមទាំងហៅពួកចាស់ទុំនៃសាសន៍អ៊ីស្រាអែល ពួកមេ ពួកចៅក្រម នឹងពួកនាយកមកដែរ នោះគេក៏មកឈរនៅចំពោះ ព្រះ» (យ៉ូស្វេ ២៤:១)។

លោកអ័ប្រាហាំបានសាងសង់អាសនា នៅត្រង់ស៊ីគែម។ ស៊ីគែមគឺជាកន្លែង ដែលព្រះបានតាំង សេចក្ដីសន្យានឹងលោកអ័ប្រាហាំជាលើកដំបូង អំពីទឹកដីនោះ (លោកុប្បត្តិ ១២:៧)។ ឥឡូវនេះ ព្រះបាន ធ្វើតាមសេចក្ដីសន្យារបស់ទ្រង់ ដល់លោកអ័ប្រាហាំជាលើកដំបូងអំពីទឹកដីសន្យា (លោកុប្បត្តិ ១២:៧)។ នៅទីបំផុត ព្រះបានធ្វើតាមសេចក្តីសន្យារបស់ព្រះអង្គ ដល់សាសន៍អ៊ីស្រាអែល។ ដូច្នេះហើយ សាសន៍ អ៊ីស្រាអែលបានតាំងសេចក្តីសញ្ញាថ្មីរបស់ពួកគេ ជាមួយនឹងព្រះ។ ពួកគេបានសន្យាថា ពួកគេនឹងបម្រើព្រះអង្គនៅត្រង់កន្លែង ដែលព្រះបានសន្យាជាលើកដំបូងថា ទ្រង់នឹងប្រទានទឹកដីសន្យាដល់សាសន៍ អ៊ីស្រាអែល។ ពាក្យសម្តីរបស់លោកយ៉ូស្វេនៅពេលនេះ បានជួយឱ្យយើងនឹកចាំពីពាក្យសម្តី ដែលលោកយ៉ាកុបបានមានប្រសាសន៍អំពីព្រះក្លែងក្លាយ។ លោកយ៉ូស្វេបានមានប្រសាសន៍ថា «លោកតបថា ដូច្នេះ ចូរឯងរាល់គ្នាលះចោលអស់ទាំងព្រះដទៃ ដែលមាននៅក្នុងពួកឯងចេញទៅ ហើយផ្ចង់ចិត្តដំរង់ទៅ ឯព្រះយេហូវ៉ាជាព្រះនៃសាសន៍អ៊ីស្រាអែលវិញ» (យ៉ូស្វេ ២៤:២៣; សូមប្រៀបធៀបជាមួយនឹងគម្ពីរ លោកុប្បត្តិ ៣៥:២-៤)។ ស៊ីគែមបានជួយឱ្យសាសន៍អ៊ីស្រាអែលនឹកចាំថា ពួកគេត្រូវតែស្មោះត្រង់ចំពោះ ព្រះ។ ពោលគឺថា ពួកគេត្រូវតែបដិសេធ «ព្រះក្លែងក្លាយ» ទាំងអស់។

`តើអ្វីទៅជាសារ ដែលព្រះបានមានបន្ទូលទៅកាន់សាសន៍អ៊ីស្រាអែលនោះ? សម្រាប់ចម្លើយ សូមអានគម្ពីរយ៉ូស្វេ ២៤:២-១៣។`

សូមក្រឡេកមើលនូវអ្វី ដែលព្រះបានមានបន្ទូលថា ទ្រង់បានធ្វើសម្រាប់សាសន៍អ៊ីស្រាអែល។ ព្រះអង្គ «បានដកហូត» «បានប្រទាន» «បានបញ្ជូន» «បានជួយរំដោះសាសន៍អ៊ីស្រាអែល» «បានជួយ ឱ្យសាសន៍អ៊ីស្រាអែលមានសេរីភាពឡើងវិញ» នឹងបានជួយដល់រឿងជាច្រើនទៀត។ ព្រះបានធ្វើរឿង ទាំងអស់នេះ មិនមែនសាសន៍អ៊ីស្រាអែលធ្វើឡើយ។ បើសិនជាព្រះមិនបានរើសយកលោកអ័ប្រាហាំ ឱ្យបម្រើទ្រង់ទេ នោះសាសន៍អ៊ីស្រាអែលអាចនឹងថ្វាយបង្គំព្រះក្លែងក្លាយ ដូចជាសាសន៍ដទៃដែរ។ សាសន៍អ៊ីស្រាអែលបានក្លាយមកជាប្រទេសមួយ ដោយសារតែសេចក្ដីមេត្តារបស់ព្រះ។ ដូច្នេះហើយ សាសន៍អ៊ីស្រាអែលមិនត្រូវអួតខ្លួនថា ពួកគេបានតាំងទីលំនៅ ដោយខ្លួនពួកគេនោះទេ។ ប៉ុន្តែ ការរស់នៅលើ ទឹកដីសន្យារបស់ពួកគេ គឺជាភ័ស្តុតាងបង្ហាញថា ពួកគេគួរតែបម្រើព្រះ។

សាររបស់ព្រះអម្ចាស់ បានពិពណ៌នាអំពី «អ្នករាល់គ្នា» (អ៊ីស្រាអែល) និង «ពួកគេ» (អយ្យកោ របស់សាសន៍អ៊ីស្រាអែល)។ ព្រះអង្គបានពិពណ៌នាអំពីសាសន៍អ៊ីស្រាអែលនៅសម័យនោះ និងពួកអយ្យកោ របស់ពួកគេកាលពីមុនសម័យនោះថា ពួកគេហាក់ដូចជាមនុស្សមួយក្រុមអ៊ីចឹង។ នៅក្នុងគម្ពីរចោទិយកថា ៥:៣ លោកយ៉ូស្វេចង់បង្ហាញសេចក្តីពិតនៃព្រះគម្ពីរ ដែលថា លោកម៉ូសេបានបង្រៀនសាសន៍អ៊ីស្រាអែល រួចស្រេចហើយ។ ជាការពិតណាស់ ព្រះអម្ចាស់មិនបានតាំងសេចក្ដីសញ្ញារបស់ទ្រង់ ត្រឹមតែជាមួយនឹងសាសន៍អ៊ីស្រាអែលកាលពីមុននោះទេ។ ប៉ុន្តែ សេចក្តីសន្យារបស់ព្រះអង្គ ក៏សម្រាប់សាសន៍អ៊ីស្រាអែល ដែលបានឮសាររបស់លោកយ៉ូស្វេដែរ។ សាសន៍អ៊ីស្រាអែលទាំងនេះភាគច្រើន មិនបានរួចជីវិត នៅពេលដែលព្រះបានជួយរំដោះរាស្ត្ររបស់ទ្រង់ ពីស្រុកអេស៊ីព្ទឡើយ។ ប៉ុន្តែ លោកយ៉ូស្វេបែរមានប្រសាសន៍ថា ពួកគេទាំងអស់គ្នាមានវត្តមាននៅទីនោះវិញ។ តើហេតុអ្វី? នោះគឺដោយសារតែគាត់ចង់ឱ្យសាសន៍អ៊ីស្រាអែលថ្មី យល់ឃើញថា ព្រះក៏បានធ្វើកិច្ចការ សម្រាប់សាសន៍អ៊ីស្រាអែលនាសម័យលោកយ៉ូស្វេ ដូចដែលទ្រង់ បានធ្វើសម្រាប់សាសន៍អ៊ីស្រាអែលកាលពីមុនមកដែរ។ ហើយទ្រង់ក៏នឹងធ្វើកិច្ចការសម្រាប់ពួកគេ នៅក្នុង ពេលឥឡូវនេះដែរ។