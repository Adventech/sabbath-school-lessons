---
title:  ចូរសម្រេចចិត្តនៅថ្ងៃនេះ
date:   20/12/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

យ៉ូហាន ២១:១-១៩; យ៉ូស្វេ ២៤:១៤, ១៥; យ៉ូស្វេ ២៤:១៦-១៨; យ៉ូស្វេ ២៤:២២-២៤; យ៉ូស្វេ ២៤:២៩-៣៣។

> <p>ខចងចាំ៖</p>
> «តែបើសិនជាឯងរាល់គ្នាមិនគាប់ចិត្តនឹងគោរពប្រតិបត្តិដល់ព្រះយេហូវ៉ាទេ នោះចូររើសយក ព្រះណាដែលឯងចង់គោរពប្រតិបត្តិតាមនៅថ្ងៃនេះចុះ ទោះបីជាព្រះទាំងប៉ុន្មាន ដែលពួកអយ្យកោឯង បានគោរពប្រតិបត្តិនៅខាងនាយទន្លេ ឬអស់ទាំងព្រះរបស់សាសន៍អាម៉ូរីនេះ ដែលឯងរាល់គ្នានៅក្នុង ស្រុកគេក្តី តែឯអញ នឹងពួកគ្រូអញ យើងទាំងអស់គ្នានឹងគោរពប្រតិបត្តិដល់ព្រះយេហូវ៉ាតែមួយប៉ុណ្ណោះ»(យ៉ូស្វេ ២៤:១៥)។

នៅក្នុងជំពូកចុងក្រោយនៃគម្ពីរយ៉ូស្វេ ពួកបណ្ដាជនបានយល់ព្រមបម្រើព្រះម្តងទៀត។ លោកយ៉ូស្វេដែលជាអ្នកដឹកនាំរបស់ពួកគេ បានជួយឱ្យសាសន៍អ៊ីស្រាអែលតាំងសេចក្ដីសន្យានេះ។ នៅក្នុងជំពូកចុងក្រោយនេះ យើងបានមើលឃើញថា សេចក្តីសញ្ញារបស់សាសន៍អ៊ីស្រាអែល មានផ្នែក ដូចគ្នា ដូចជាសេចក្តីសញ្ញាដទៃទៀត ពីសម័យនោះផងដែរ។ សេចក្ដីសញ្ញាទាំងនេះ បានចែកចេញ ជា៧ផ្នែក។ (១) សេចក្តីសញ្ញាដែលមានការចាប់ផ្តើម។ ការចាប់ផ្តើមនៃសេចក្តីសញ្ញា បានបង្ហាញឈ្មោះ នៃអ្នក ដែលបានតាំងសេចក្តីសញ្ញានោះ។ (២) ការចាប់ផ្ដើមក៏មានផ្ទុកប្រវត្តិសាស្ត្រដែរ។ ប្រវត្តិសាស្ត្របានពិពណ៌នាអំពីទំនាក់ទំនង រវាងភាគីដែលបានតាំងសេចក្ដីសញ្ញានោះ។ (៣) សេចក្តីសញ្ញាបាន ពិពណ៌អំពីរបៀប ដែលភាគីមួយ ត្រូវស្មោះត្រង់ចំពោះភាគីមួយ នៅក្នុងសេចក្តីសញ្ញានោះ។ (៤) សេចក្តី សញ្ញាមានផ្ទុកបញ្ជីនៃព្រះពរ ដែលបានមកពីការបំពេញសេចក្តីសញ្ញានោះ។ (៥) សេចក្តីសញ្ញាបានបង្ហាញឈ្មោះនៃស្មរបន្ទាល់។ (៦) បញ្ជីនៃសេចក្តីសន្យា ត្រូវបានបង្កើតឡើង ដើម្បីអនាគត។ (៧)សេចក្ដីសន្យាត្រូវបានបង្កើតឡើងជាផ្លូវការ។

ឥឡូវនេះ ជីវិតរបស់លោកយ៉ូស្វេ បានជិតមកដល់ទីបញ្ចប់ហើយ។ ប៉ុន្តែ លោកយ៉ូស្វេមិនបាន បង្ហាញឈ្មោះអ្នកណាម្នាក់ ដែលត្រូវជំនួសគាត់នៅក្នុងនាមជាអ្នកដឹកនាំនោះឡើយ។ ជាការពិតណាស់ សាសន៍អ៊ីស្រាអែល មិនចាំបាច់ត្រូវការស្តេច ដែលជាមនុស្សលោកនោះទេ ពីព្រោះព្រះទ្រង់គឺជាអ្នកដឹកនាំរបស់ពួកគេ។ បើសិនជាសាសន៍អ៊ីស្រាអែលបន្តស្មោះត្រង់ចំពោះព្រះ នោះទ្រង់នឹងដឹកនាំ និង ការពារពួកគេ។ ដូច្នេះហើយ សេចក្តីសញ្ញាបានជួយឱ្យសាសន៍អីស្រាអែល នឹកចាំថា ស្ដេចរបស់ពួកគេ គឺជាព្រះអម្ចាស់នេះឯង។