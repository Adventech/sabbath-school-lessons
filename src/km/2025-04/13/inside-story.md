---
title:  រឿងខ្លី
date:   26/12/2025
---

### «តើយើងអាចស្រឡាញ់ទ្រង់វិញដោយរបៀបណា?»

លោកគីម សុន ដែលជាបេសកជនពីប្រទេសកូរ៉េខាងត្បូង បានបង្ហាញ និងចែករំលែក១៥រឿង នៅក្នុងព្រះគម្ពីរ ដែលបានចែងអំពីសេចក្តីស្រឡាញ់ ដែលព្រះមានចំពោះអ្នកស្រុកដាច់ស្រយាល នៅ ក្នុងប្រទេសហ្វីលីពីនអស់រយៈពេល៣ខែ។

អ្នកស្រុកបានស្ងើចសរសើរ នៅពេលដែលពួកគេបានដឹងថា ព្រះបានបង្កើតរបស់គ្រប់យ៉ាង នៅក្នុងពិភពលោកនេះ ដើម្បីពួកគេ។ ពួកគេបានស្ងើចសរសើរចំពោះសេចក្តីស្រឡាញ់របស់ព្រះ តាមរយៈ រឿងប្រៀបប្រដូចអំពីកូនពៅវង្វេង និងសាសន៍សាម៉ារីល្អ។ ចិត្តរបស់ពួកគេ រឹតតែផុសផុលឡើង នៅពេល ដែលពួកគេបានដឹងថា ព្រះយេស៊ូវបានសុគតនៅលើឈើឆ្កាងជំនួសពួកគេ។ ៣ខែក្រោយមក មានមនុស្ស ជាច្រើន បាននិយាយថា «ឥឡូវនេះ ពួកយើងបានដឹងថា ព្រះស្រឡាញ់យើងហើយ ប៉ុន្តែ តើពួកយើង អាចស្រឡាញ់ទ្រង់វិញដោយរបៀបណា?»។ លោកសុនបានគិតនៅក្នុងចិត្តថា «សំណួរដែលបងប្អូនអ៊ុំពូមីង បានសួរនេះ គឺជាសំណួរល្អបំផុត។ នៅពេលដែលយើងដឹងថា អ្នកណាម្នាក់ស្រឡាញ់យើង នោះយើងប្រាកដជាចង់បង្ហាញសេចក្តីស្រឡាញ់តបទៅវិញ ដូច្នេះហើយ ឥឡូវនេះ ដល់ពេលដែលយើងត្រូវសិក្សាព្រះគម្ពីឱ្យបានស៊ីជម្រៅហើយ»។

លោកសុនបានបង្ហាញអំពីថ្ងៃសប្បាតហ៍ ចំណីអាហារស្អាត និងចំណីអាហារមិនស្អាត តង្វាយ ១០ហូត១ និងតង្វាយសទ្ធា ហើយនិងគោលជំនឿនៃព្រះវិហារសេវេនដេយអាត់វេនទីស្ទ អស់រយៈពេល ៣ខែបន្ថែមទៀត។ អ្នកស្រុកជាច្រើន បានទទួលយកនូវអ្វីដែលពួកគេបានរៀនពីគាត់។ ពួកគេចង់ដឹង ពីរបៀបដែលពួកគេត្រូវស្រឡាញ់ព្រះ ដូច្នេះ គោលជំនឿនៃព្រះវិហារសេវេនដេយអាត់វេនទីស្ទ បានបង្ហាញផ្លូវពួកគេ។

លោកសុនបានបម្រើការជាបេសកជនម្នាក់ ដែលបានជួយការងារអ្នកស្រុកអស់រយៈពេល៣ខែ និទានរឿងអំពីព្រះអស់រយៈពេល៣ខែ ហើយនិងបង្រៀនថ្នាក់ព្រះគម្ពីរស៊ីជម្រៅអស់រយៈពេល៣ខែទៀត។ ដូច្នេះហើយ គាត់នៅសល់១ខែទៀត ដើម្បីនិយាយពាក្យថា លា។ លោកសុនបានចំណាយ១ខែចុងក្រោយរបស់គាត់ ដើរពីផ្ទះមួយទៅផ្ទះមួយទៀត ដើម្បីអញ្ជើញមនុស្សឱ្យដើរតាមព្រះយេស៊ូវ។ គាត់បាននិយាយ ថា «ខ្ញុំនឹងត្រឡប់ទៅស្រុកវិញ នៅពេលខាងមុខនេះ។ ដូច្នេះហើយ ខ្ញុំចង់សំណូមពរឱ្យបងប្អូនអ៊ំពូមីងធ្វើជា សមាជិកនៃព្រះវិហាររបស់ខ្ញុំ ដ្បិតខ្ញុំបានទទួលព្រះពរជាច្រើន ហើយខ្ញុំក៏ចង់ឱ្យបងប្អូនអ៊ុំពូមីងទទួលបាន ព្រះពរទាំងនោះដែរ»។ អ្នកស្រុកជាច្រើន បានទទួលយកការអញ្ជើញរបស់គាត់។

អ្នកស្រីអេឡែន ជីវ៉ៃត៍បានមានប្រសាសន៍ថា «មានតែវិធីសាស្ត្ររបស់ព្រះគ្រីស្ទមួយគត់ ដែល នឹងធ្វើឱ្យយើងជោគជ័យ នៅក្នុងការឈោងចាប់អ្នកដទៃ។ ព្រះអង្គសង្គ្រោះបានចូលរួមជាមួយនឹងពួកគេ នៅក្នុងនាមជាអ្នកដែលចង់ឱ្យពួកគេទទួលបាននូវអ្វី ដែលល្អបំផុត។ ទ្រង់បានបង្ហាញសេចក្តីអាណិតអាសូរ ចំពោះពួកគេ បំពេញតម្រូវការរបស់ពួកគេ ហើយនិងយកបានទំនុកចិត្តរបស់ពួកគេ។ បន្ទាប់មក ទ្រង់បាន ប្រាប់ពួកគេថា “ចូរមកតាមខ្ញុំ” (The Ministry of Healing, p.143)។ លោកសុនបានអនុវត្តវិធីសាស្ត្រ របស់ព្រះគ្រីស្ទ អស់រយៈពេល១០ខែ ដោយគាត់បានចូលរួមជាមួយនឹងមនុស្សដទៃទៀត បានបង្ហាញ សេចក្តីអាណិតអាសូរ បានបំពេញតម្រូវការរបស់ពួកគេ ហើយនិងយកបានទំនុកចិត្តរបស់ពួកគេ បន្ទាប់មក គាត់បានអញ្ជើញពួកគេឱ្យធ្វើតាមព្រះយេស៊ូវ។

សព្វថ្ងៃនេះ លោកសុនគឺជាបេសកជនពេញសិទ្ធិ។ គាត់បានធ្វើការជាប្រធានសម្របសម្រួលចលនានៃបេសកជន១០០០នាក់ ដែលជាអង្គការ នៅក្នុងភូមិភាគអាស៊ីប៉ាស៊ីហ្វិចខាងត្បូង នៃព្រះវិហារសេវេនដោយអាត់វេនទីស្ទ។ ជារៀងរាល់ឆ្នាំ លោកសុនបានបង្ហាត់បង្រៀនបេសកជនជាច្រើនរយនាក់ នៅក្នុងទីស្នាក់ការនៃអង្គការនេះ ដែលបានសាងសង់ឡើង នៅក្នុងទីក្រុងស៊ីឡាងនៃប្រទេសហ្វីលីពីន

ដោយពឹងផ្អែកទៅលើតង្វាយនៃថ្ងៃសប្បាតហ៍ទី១៣ ក្នុងឆ្នាំ១៩៩៦។ លោកសុនបាន និយាយថា «ការធ្វើជាបេសកជន គឺជាការត្រាស់ហៅដ៏ខ្ពស់បំផុត។ បេសកជនមិនមែន ត្រឹមតែបង្រៀនថ្នាក់ព្រះគម្ពីរប៉ុណ្ណោះទេ ប៉ុន្តែ យើងក៏ត្រូវតែបង្ហាញថា ជីវិតរបស់យើង មានព្រះវត្តមានរបស់ព្រះយេស៊ូវផងដែរ»។