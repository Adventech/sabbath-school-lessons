---
title:  រឿងខ្លី
date:   31/10/2025
---

### «ការជួបជុំនេះ មិនមែនជារឿងចៃដន្យនោះទេ»

នាងម៉ារៀ (Maria) បានចាប់តោងលោកដារីឌទាំងភ័យ ខណៈពេលដែលបុរសម្នាក់នោះ បាន ចូលមកជិតពួកគេ នៅទីក្រុងធំមួយកន្លែងនៃប្រទេសអាស៊ីអាគ្នេយ៍។ បុរសដែលជាស្វាមី បានយកទូរស័ព្ទមក អាត់សំឡេង ខណៈពេលដែលគាត់កំពុងតែរង់ចាំឱ្យលោកដាវីឌ និងនាងម៉ារៀ ឆ្លើយសំណួរដែលភរិយា របស់គាត់ បានងឿងឆ្ងល់អំពីគោលជំនឿរបស់ពួកគេ។ លោកដាវីឧបាននិយាយថា «ខ្ញុំបាននិយាយហើយថា ពួកយើងគឺជាសមាជិកនៃព្រះវិហារអាត់វេនទីស្ទ»។ បុរសម្នាក់នោះ បានសួរទៀតថា «បើអ៊ីចឹងមែន មានន័យ ថា ទាំង៤នាក់គឺជាអ្នកគ្រីស្ទានមែនទេ?»។ លោកដាវីឌបានអធិស្ឋាននៅក្នុងចិត្ត ដ្បិតគាត់បានដឹងថា មនុស្ស ជាច្រើននៅក្នុងប្រទេសមួយនេះ មិនព្រមបើកចិត្តទទួលយកសាសនាគ្រីស្ទនោះឡើយ ដោយសារតែ ពួកគេពិបាកនឹងទទួលយកការពិតថា មានគ្រីស្ទានជាច្រើនបានផឹកស្រា នឹងញ៉ាំសាច់មិនស្អាត ដែល សាសនារបស់ពួកគេបានហាមឃាត់។

លោកដាវីឌបានតបទៅវិញថា «សូមស្តាប់ខ្ញុំសិន។ ពួកយើងជឿទៅលើអ្វីដែលគម្ពីរក្រឹត្យវិន័យ បានចែង រួមទាំងខគម្ពីរផ្សេងៗទៀត ដែលមានដូចជា គម្ពីរចោទិយកថា ៦:៤ ដែលបានចែងថា “ចូរស្តាប់ចុះឱអ៊ីស្រាអែលអើយ ព្រះយេហូរ៉ាជាព្រះនៃយើង គឺព្រះយេហូវ៉ាតែ១អង្គទ្រង់”។ ពួកយើងជឿថា ព្រះមានតែ មួយអង្គគត់។ សូមពិនិត្យមើល ខនេះបានចែងបែបនេះឯង»។ បុរសម្នាក់នោះ បានតបមកវិញថា «សមហេតុ សមផល»។ លោកដារីឌបានបន្តទៀតថា «យើងក៏បានជឿទៅលើសេចក្តីសន្យា នៅក្នុងគម្ពីរក្រឹត្យវិន័យ ដែលបានចែងថា យើងគួរតែថ្វាយបង្គំព្រះជាម្ចាស់ នៅក្នុងថ្ងៃសប្បាតហ៍នោះដែរ ដោយបានចាប់ផ្ដើមពីថ្ងៃ លិចនៅថ្ងៃសុក្រ រហូតដល់ថ្ងៃលិចនៅថ្ងៃសោរ៍»។ បន្ទាប់មក លោកដាវីឌក៏បាននិយាយអំពីការដែលព្រះជាម្ចាស់ មិនបានគាំទ្រឱ្យមនុស្សលោកបរិភោគសាច់ជ្រូក នៅក្នុងគម្ពីរអេសាយ ៦៦:១៧ ផងដែរ។ បុរសម្នាក់នោះ បានបន្តអាត់សំឡេងនៃការសន្ទនានោះ ប៉ុន្តែ ទន្ទឹមគ្នានេះ ទឹកមុខដ៏តានតឹងរបស់គាត់ ក៏បានប្រែមកជាទឹកមុខ ញញឹមម្តងបន្តិចៗដែរ។ លោកដាវីឌបានបន្តទៀតថា «យើងជឿថា រូបកាយរបស់យើង គឺជាវិហាររបស់ព្រះ ដោយសារតែទ្រង់បានផ្ទុកផ្ដាក់រូបកាយនេះនឹងយើង ដូច្នេះហើយ យើងត្រូវតែថែរក្សារូបកាយរបស់យើងខណៈពេលដែលមានជីវិតរស់នៅលើផែនដីនេះ។ បុរសម្នាក់នោះ បានញញឹមកាន់តែខ្លាំងឡើង។ លោកដាវីឌបានបកស្រាយទៀតថា «ពួកយើងក៏មិនជឿទៅលើការធ្វើបាបរាងកាយរបស់យើង ដោយប្រើការជក់បារី ឬការផឹកស្រានោះដែរ»។ បុរសម្នាក់នោះ បានតបមកវិញថា «បងជឿថា ការជួបជុំរបស់យើង គឺជាការរៀបចំរបស់ព្រះ»។ បន្ទាប់ពីនិយាយបែបនេះ នោះគាត់បានក្រោកឡើង ដើរចេញម្ដងទៀត។ គាត់បានត្រឡប់ មកវិញ ដោយកាន់ចំណីអាហារ មកដាក់នៅលើតុ បន្ទាប់មក គាត់បានទទូចឱ្យពួកគេទទួលទានអាហារ ទាំងនោះ។ គាត់បានបញ្ជាក់ម្តងទៀតថា «ការជួបជុំនេះ មិនមែនជារឿងចៃដន្យនោះទេ ពីព្រោះព្រះដែល គង់នៅឯនគរស្ថានសួគ៌ ទ្រង់បានរៀបចំការជួបជុំនេះ»។

បន្ទាប់មក បុរសម្នាក់នោះ បានស្នើសុំអធិស្ឋានអរព្រះគុណព្រះ ចំពោះការជួបជុំដែលមិនបាន រំពឹងទុក ហើយគាត់ក៏បានអធិស្ឋានសូមឱ្យព្រះប្រទានពរ ដល់ចំណីអាហារ ដែលពួកគេទទួលទាននោះដែរ។ បន្ទាប់ពីពេលនោះមក បុរសម្នាក់នោះ បាននាំកូនប្រុសច្បងរបស់គាត់ដែលនៅខាងក្រោយផ្ទះ ឱ្យចូលរួមដែរដោយនិយាយថា «ប៉ាចង់ឱ្យកូនជួបមនុស្សទាំងនេះ»។ គាត់បានបែរមករកលោកដាវីឌ និងនាងម៉ារៀ បន្ទាប់ គាត់បាននិយាយថា «បងចង់ឱ្យប្អូនៗស្គាល់សមាជិក នៃក្រុមគ្រួសាររបស់បង»។ គាត់បានសុំទោសពួកគេថា គាត់និងក្រុមគ្រួសារ មិនអាចបរិភោគអាហារបានឡើយ ពីព្រោះពួកគេកំពុងតែតមអត់។ ខណៈពេលដែល ភ្ញៀវកំពុងតែបរិភោគអាហារ នោះគាត់បានសួរនាំពួកគេអំពីសៀវភៅមហាវិវាទ។ គាត់បានបង្ហាញថា គាត់ បានស្ងើចសរសើរចម្លើយ ដែលពួកគេបានឆ្លើយតប។ បន្ទាប់មក គាត់បាននិយាយថា «ថ្ងៃនេះ ពួកយើង សប្បាយចិត្តណាស់ ដែលបានប្អូនៗមកលេងផ្ទះ ហើយយើងក៏បានដឹងថា ព្រះបានចាត់ប្អូនៗ ឱ្យមកជួបជាមួយនឹងយើងដែរ។ នេះមិនមែនជារឿងចៃដន្យទេ ដូច្នេះហើយ បើជ្រុលលើសលោះ ពួកយើងសុំអភ័យទោស ហើយសូមឱ្យប្អូនៗទទួលបានសេចក្ដីសុខសាន្ដ»។

នៅពេលដែលភ្ញៀវបម្រុងនឹងចាកចេញទៅ នោះគាត់បានជូនពរដល់ពួកគេ ដោយនិយាយ ថា «សូមឱ្យប្អូនៗទទួលបានសេចក្តីសុខសាន្ត និងព្រះពរ ជាពិសេសនោះ នៅពេលដែលប្អូនៗដើរកាត់ សហគមន៍របស់ពួកយើង»។