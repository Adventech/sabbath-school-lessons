---
title:  ព្រះអម្ចាស់នៃសេចក្តីសុខសាន្ត
date:   30/10/2025
---

`សូមអានគម្ពីរអេសាយ ៩:៦; អេសាយ ១១:១-៥; អេសាយ ៦០:១៧; ហូសេ ២:១៨ និង មីកា ៤:៣។ តើខទាំងនេះបានប្រាប់យើងអ្វីខ្លះ អំពីអនាគតដែលព្រះបានរៀបចំ សម្រាប់រាស្ត្រទ្រង់នោះ?`

មេរៀននៅក្នុងសប្តាហ៍នេះ គឺស្តីអំពីសង្គ្រាមបរិសុទ្ធ នៅក្នុងគម្ពីរសញ្ញាចាស់។ ប៉ុន្តែ យើងចាំបាច់ ត្រូវតែពិភាក្សាអំពីគោលគំនិតមួយទៀត ដែលថា គម្ពីរសញ្ញាចាស់ក៏បានពិពណ៌នាអំពី៖ អនាគតនៃសេចក្ដី សុខសាន្ត ដែលព្រះបានសន្យានោះដែរ។ គឺថា ព្រះអង្គសង្គ្រោះនឹងនាំសេចក្តីសុខសាន្ត មកកាន់រាស្ត្រ ទ្រង់។ ព្រះអង្គសង្គ្រោះអង្គនេះ មានឈ្មោះថា ព្រះអម្ចាស់នៃសេចក្ដីសុខសាន្ត (អេសាយ ៩:៦)។ នគរ របស់ព្រះអង្គសង្គ្រោះអង្គនេះ នឹងបានជានគរនៃសេចក្ដីសុខសាន្ត។ នៅក្នុងនគរនេះ សត្វចចក និងសត្វ ចៀម នឹងស៊ីអាហារជុំគ្នាយ៉ាងសុខសាន្ត (អេសាយ ១១:១-៨)។ ការឈឺចាប់នឹងលែងមានទៀតហើយ (អេសាយ ១១:៩) ដ្បិតអីសេចក្ដីសុខសាន្ត នឹងគ្រប់គ្រងរបស់គ្រប់យ៉ាង (អេសាយ ៦០:១៧; អេសាយ ៦៦:១២)។

`សូមអានរឿងនៅគម្ពីរពង្សាវតារក្សត្រទី២ ៦:១៦-២៣។ តើរឿងនេះបានបង្រៀនយើងអ្វីដែរ អំពីផែនការដែលព្រះបានរៀបចំ សម្រាប់រាស្ត្រដ៏ពិសិដ្ឋរបស់ព្រះអង្គ ហើយនិងមនុស្សលោកដទៃទៀត នោះ?`

នៅក្នុងសាច់រឿងនេះ លោកអេលីសេបានបង្គាប់ឱ្យរាស្ត្ររបស់ព្រះ ផ្គង់ផ្គង់អាហារដល់ពួកកងទ័ព នៃសាសន៍ស៊ីរី។ លោកអេលីសេបានសម្រេចចិត្ត មិនសម្លាប់សាសន៍ស៊ីរីឡើយ (ពង្សាវតារក្សត្រទី២ ៦:២២)។ ប៉ុន្ដែ លោកបានជ្រើសរើសបង្ហាញសេចក្តីមេត្តាដល់ពូកគេវិញ។ ដូច្នេះហើយ ផែនការដែលព្រះ បានរៀបចំសម្រាប់រាស្ត្រទ្រង់ និងសម្រាប់មនុស្សលោកដទៃទៀតនោះ តែងតែសុខសាន្តជានិច្ច។ នៅក្នុង ព្រះគម្ពីរ លោកអេលីសេបានដឹងថា កងទ័ពនៃពួកទេវតាដែលមើលមិនឃើញ បានព័ទ្ធជុំវិញពួកខ្មាំងសត្រូវ (ពង្សាវតារក្សត្រទី២ ៦:១៧)។ ទេវតាទាំងនេះមានកម្លាំងខ្លាំងជាងកងទ័ពនៃសាសន៍ស៊ីរី។ ជាការពិត ណាស់ ព្រះទ្រង់ចង់សង្គ្រោះពួកគេ ជំនួសឱ្យការផ្ចាញ់ផ្ចាល់ ឬការបំផ្លាញ។ ព្រះទ្រង់ចង់ឱ្យពួកគេរស់ នៅក្នុងសេចក្តីសុខសាន្ត មិនរស់នៅដូចជាទាសករនោះទេ។ ការស្អប់ និងការឈឺចាប់ បានបង្កឱ្យមាន សម្អប់ និងការរងទុក្ខកាន់តែច្រើនឡើងពិតមែន (ម៉ាថាយ ២៦:៥២) ប៉ុន្តែ សេចក្តីសុខសាន្តក៏បានបង្ក ឱ្យមានសន្តិភាពដែរ (ម៉ាថាយ ២៦:៥២)។ រឿងនៅក្នុងបទគម្ពីរពង្សាវតារក្សត្រទី២ ជំពូក៦ បានបញ្ចប់ ជាមួយខដែលបានចែងថា៖ «ឯសាសន៍ស៊ីរីក៏លែងទន្ទ្រានចូលក្នុងស្រុកអ៊ីស្រាអែលដោយពួកៗទៀត» (ពង្សាវតារក្សត្រទី២ ៦:២៣, គកស១៦)។

`សូមគិតអំពីវិធីសាស្ត្រគ្រប់យ៉ាង ដែលអាចធ្វើឱ្យយើងបានដូចជាព្រះយេស៊ូវ។ តើយើងអាច ចែករំលែកសេចក្តីសុខសាន្តរបស់ព្រះអង្គ ទៅកាន់អ្នកដទៃដោយរបៀបណា? តើជីវិតរបស់លោកអ្នក នៅក្នុងពេលឥឡូវនេះ មានសភាពយ៉ាងណា? តើមានវិធីអ្វីខ្លះ ដែលលោកអ្នកអាចនាំសេចក្តីសុខសាន្ត មកកាន់ជីវិតអ្នកដទៃ ជំនួសឱ្យការធ្វើសង្គ្រាមនោះ?`