---
title:  ព្រះបានច្បាំងជំនួសលោកអ្នក
date:   25/10/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

លោកុប្បត្តិ ១៥:១៦; លោកុប្បត្តិ ១៨:២៥; និក្ខមនំ

២៣:២៨-៣០; ចោទិយកថា ២០:១០; ១៥-១៨; អេសាយ ៩:៦។

> <p>ខចងចាំ៖</p>
> «លោកបានចាប់យកស្តេចទាំងប៉ុន្មាន នឹងស្រុករបស់គេក្នុង១គ្រាចំបាំងនោះ ដ្បិតព្រះយេហូវ៉ាជា ព្រះនៃសាសន៍អ៊ីស្រាអែលទ្រង់បានច្បាំងជំនួសអ៊ីស្រាអែល» (យ៉ូស្វេ ១០:៤២)។

គម្ពីរយ៉ូស្វេមានផ្ទុករឿងមួយចំនួន ដែលយើងអាចនឹងពិបាកយល់។ រឿងទាំងនេះ គឺស្ដីអំពី សង្គ្រាម។ រឿងទាំងនេះ បានធ្វើឱ្យមនុស្សជាច្រើនធុញទ្រាន់ និងមិនសប្បាយចិត្ត។ មនុស្សទាំងនេះ បានសួរថា «តើហេតុអ្វីបានជាព្រះដ៏បរិសុទ្ធ បានសូមឱ្យរាស្ត្រទ្រង់ បំផ្លាញជាតិសាសន៍ដទៃទៀតយ៉ាង ដូច្នេះ?»។

ជាការពិតណាស់ គ្រីស្ទានអាចនឹងពិបាកយល់ប្រធានបទនៃសង្គ្រាម នៅក្នុងគម្ពីរសញ្ញាចាស់។ សញ្ញាចាស់នេះបានបង្ហាញយើងថា ព្រះគឺជាអ្នកគ្រប់គ្រងរបស់ទាំងអស់ ដែលមាននៅស្ថានសួគ៌ និង នៅលើផែនដីនេះ។ បើដូច្នេះមែន រឿងគ្រប់យ៉ាងដែលបានកើតឡើង យ៉ាងហោចណាស់ ក៏ជាផ្នែកនៃ ផែនការទ្រង់ដែរ មែនទេ? នេះហើយជាមូលហេតុដែលនាំឱ្យមនុស្សជាច្រើន ចោទសួរថា «តើព្រះបាន អនុញ្ញាតឱ្យសង្គ្រាម កើតមានឡើងយ៉ាងដូចម្តេចទៅបាន?»។ កាលពីសប្តាហ៍មុន យើងបានឃើញថា ព្រះកំពុងតែធ្វើសង្គ្រាម ដែលធំជាងចម្បាំងនៅក្នុងប្រវត្តិសាស្ត្រមនុស្សលោក។ សង្គ្រាមនេះបានប៉ះពាល់ ដល់ផ្នែកទាំងអស់ នៅក្នុងជីវិតយើង។ យើងក៏បានមើលឃើញផងដែរថា យើងត្រូវតែយល់ដឹងអំពី មហាវិវាទរវាងសេចក្តីល្អ និងសេចក្ដីអាក្រក់នេះ។ បន្ទាប់មក យើងនឹងបានយល់កាន់តែច្បាស់អំពី ហេតុការណ៍ ដែលបានកើតឡើងនៅក្នុងព្រះគម្ពីរ និងនៅក្នុងប្រវត្តិសាស្ត្រមនុស្សលោក។

សប្ដាហ៍នេះ យើងនឹងបន្តសិក្សាអំពីសង្គ្រាម ដែលព្រះបានសូមឱ្យរាស្ត្រទ្រង់ចូលច្បាំង។ យើងនឹងព្យាយាមឆ្លើយសំណួរខាងក្រោមនេះ ដែលបានចោទសួរថា៖ តើហេតុអ្វីបានជាព្រះសូមឱ្យ រាស្ត្រទ្រង់ ច្បាំងនឹងសាសន៍ដទៃទៅវិញ? តើសង្គ្រាមទាំងនេះ បានបង្រៀនយើងអំពីសេចក្តីពិតអ្វីខ្លះ នៅក្នុងព្រះគម្ពីរ? តើមានដែនកម្រិតអ្វីខ្លះ ដែលព្រះបានបំពាក់លើរាស្ត្រទ្រង់ នៅពេលដែលពួកគេចូល ច្បាំង់នោះ? តើព្រះបានប្រទានយុទ្ធសាស្ត្រសន្តិភាពបែបណា ដល់សាសន៍អ៊ីស្រាអែលនោះ?