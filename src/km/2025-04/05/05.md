---
title:  សេរីភាពនៃការសម្រេចចិត្ត
date:   29/10/2025
---

`សូមអានគម្ពីរចោទិយកថា ២០:១០, ១៥-១៨; ចោទិយកថា ១៣:១២-១៨ និងយ៉ូស្វេ ១០: ៤០។ តើខទាំងនេះបានបង្រៀនយើងអ្វីខ្លះ អំពីក្បួនច្បាប់នៃការធ្វើសង្គ្រាម ដែលព្រះបានប្រទានដល់ សាសន៍អ៊ីស្រាអែលនោះ? តើព្រះបានដាក់កម្រិតអ្វីខ្លះ ទៅលើសាសន៍អ៊ីស្រាអែល? តើព្រះបានអនុញ្ញាត ឱ្យសាសន៍អ៊ីស្រាអែលបំផ្លាញអ្វីខ្លះ? តើពួកគេត្រូវបំផ្លាញរបស់ទាំងនោះច្រើនប៉ុនណាដែរ?`

ព្រះគម្ពីរបានប្រើពាក្យហេព្រើរថា «ឆេរេម (cherem)» ដើម្បីពិពណ៌នាអំពីអ្នក ដែលបានវិនាស នៅក្នុងសង្គ្រាម។ ពាក្យថា «ឆេរេម» បានបង្ហាញយើងនូវរឿង ដែលស្ថិតនៅក្រោមបណ្តាសាព្រះ។ ដូច្នេះ ហើយ គ្រឿងសក្ការៈទាំងនេះ ចាំបាច់ត្រូវតែបំផ្លាញចោល។ ម៉្យាងទៀត ពាក្យថា «ឆេរេម» នេះ ភាគច្រើន ក៏ត្រូវបានប្រើដើម្បីពិពណ៌នាអំពីមនុស្ស សត្វ ឬវត្ថុ ដែលស្ថិតនៅក្រោមការគ្រប់គ្រងរបស់ព្រះទាំងស្រុង។ ជាញឹកញាប់ នៅក្នុងសង្គ្រាម សាសន៍អ៊ីស្រាអែល់បានបំផ្លាញគ្រឿងសក្ការៈទាំងនេះ។ យើងអាចយល់ ពីគោលគំនិតនេះកាន់តែប្រសើរឡើង បើសិនជាយើងបានយល់ពីសង្គ្រាម ដែលព្រះបានទាស់នឹងការ អាក្រក់នោះ។ សង្គ្រាមនេះគឺស្ដីអំពីការបៀតបៀនរបស់សាតាំង មកលើសេចក្ដីស្រឡាញ់ និងបញ្ញត្តិរបស់ ព្រះអង្គ។

នៅក្នុងសង្គ្រាមនេះ មនុស្សគ្រប់គ្នាអាចនៅខាងព្រះ ឬទាស់នឹងទ្រង់។ ការនៅខាងព្រះ នឹងនាំ ទៅរកជីវិតអស់កល្ប។ ប៉ុន្តែ ការទាស់នឹងទ្រង់ នឹងនាំទៅរកសេចក្ដីស្លាប់ដ៏នៅអស់កល្បវិញ។

នៅពេលដែលព្រះបំផ្លាញសាសន៍កាណាន នោះទ្រង់ក៏បានបង្ហាញនូវអ្វីដែលទ្រង់ត្រូវធ្វើ ចំពោះ អំពើបាប និងការអាក្រក់ នៅគ្រាចុងក្រោយដែរ។ ដូច្នេះហើយ បានជាព្រះបានប្រទានកិច្ចកានៃការបំផ្លាញ សាសន៍កាណាននេះ ដល់សាសន៍អ៊ីស្រាអែល ដែលជារាស្ត្រជ្រើសតាំងរបស់ព្រះអង្គ។ ប៉ុន្តែ ព្រះអង្គ ទ្រង់ផ្ទាល់ បានគ្រប់គ្រងលើកិច្ចការនេះ។ នៅក្នុងប្រវត្តិសាស្ត្រ កិច្ចការនេះត្រូវបានកម្រិតនៅក្នុងពេល វេលា និងទីកន្លែងជាក់ស្តែង។ នៅពេលនោះ គឺជាសម័យដែលសាសន៍អ៊ីស្រាអែល បានច្បាំងដណ្តើមយក ទឹកដី។ យើងបានឃើញរួចមកហើយថា ព្រះមិនត្រឹមតែបំផ្លាញមនុស្ស ដែលបានច្បាំងទាស់នឹងទ្រង់ប៉ុណ្ណោះ ទេ។ ហើយការសម្រេចព្រះទ័យដែលថា ទ្រង់នឹងបំផ្លាញសាសន៍កាណាននេះ ក៏មិនមែនដោយសារតែ ទ្រង់ព្រៃផ្សៃ ឬស្រឡាញ់សាសន៍អ៊ីស្រាអែលខ្លាំងជាងសាសន៍ដទៃនោះដែរ។

សាសន៍អ៊ីស្រាអែលបានយល់ថា ពួកគេនឹងត្រូវវិនាសទៅដែរ បើសិនជាពួកគេមានឥរិយាបថ ដូចជាសាសន៍កាណាន (សូមប្រៀបធៀបជាមួយនឹងបទគម្ពីរចោទិយកថា ជំពូក១៣)។ ដ្បិតយើងនឹង មើលឃើញថា រឿងរបស់នាងរ៉ាហាប លោកអេកាន និងសាសន៍គីឌាន ក៏បានបង្ហាញយើងថា ព្រះទ្រង់ សព្វព្រះទ័យ នឹងបង្ហាញសេចក្តីមេត្តាដល់មនុស្សមានបាប ដែលស្ថិតនៅក្រោមបណ្ដាសានៃបាប។ ប៉ុន្តែ ពួកគេត្រូវតែបែរចេញពីបាប មកទទួលយកទ្រង់វិញ។ ព្រះទ្រង់តែងតែផ្ដល់សេរីភាព ដល់មនុស្សមានបាប ដើម្បីឱ្យពួកគេបានសម្រេចចិត្ត។ ពួកគេអាចជ្រើសរើសគោរពប្រតិបត្តិព្រះ និងរស់នៅបន្តទៅទៀត។ ទន្ទឹមគ្នានេះ សាសន៍អ៊ីស្រាអែលក៏អាចនឹងបាត់បង់ព្រះគុណព្រះដែរ បើសិនជាពួកគេបានធ្វើបាបទាស់នឹង ព្រះអង្គ។

`តើសព្វថ្ងៃនេះ រឿងនៃចិត្តរឹងរូសរបស់សាសន៍កាណាននេះ បានបង្រៀនយើងអ្វីខ្លះ អំពីសេរីភាព នៃការសម្រេចចិត្តរបស់យើងនោះ?`