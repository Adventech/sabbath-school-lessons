---
title:  អំពើបាបរបស់សាសន៍កាណាន
date:   26/10/2025
---

`តើហេតុអ្វីបានជាព្រះប្រគល់ទឹកដីកាណាន ឱ្យដល់សាសន៍អ៊ីស្រាអែលយ៉ាងដូច្នេះ? សម្រាប់ ចម្លើយ សូមអានគម្ពីរលោកុប្បត្តិ ១៥:១៦; លេវីវិន័យ ១៨:២៤-៣០; ចោទិយកថា ១៨:៩-១៤ និង អែសរ៉ា ៩:១១។ តើខទាំងនេះបានបង្រៀនយើងអ្វីខ្លះ អំពីផែនការធំជាងនេះ សម្រាប់រាស្ត្រទ្រង់នោះ?`

បើសិនជាយើងចង់យល់ពីមូលហេតុ ដែលនាំឱ្យព្រះមានព្រះបន្ទូលថា សាសន៍កាណានគឺជា សាសន៍ដែលអាក្រក់បំផុត នោះយើងត្រូវតែអានគម្ពីរចោទិយកថា។ ជាការពិតណាស់ សាសន៍កាណាន បានសម្លាប់ទារក និងបានយកទារកទាំងនោះទៅថ្វាយជាសំណែន ដល់ព្រះក្លែងក្លាយរបស់ពួកគេ។ សាសន៍ កាណានបានធ្វើវេទមន្ត។ គឺថា ពួកគេបានទំនាក់ទំនង ជាមួយនឹងពួកវិញ្ញាណអាក្រក់។ ពួកគេក៏បានខាប ព្រលឹង «មនុស្សស្លាប់ » ដើម្បីឱ្យពួកគេទទួលបានដំបូន្មានពីវិញ្ញាណអាក្រក់ទាំងនោះដែរ។

អ្នកប្រាជ្ញខាងឯព្រះគម្ពីរ ដែលបានសិក្សាប្រវត្តិសាស្ត្រគម្ពីរសញ្ញាចាស់ បានរកឃើញសំណេរ បុរាណមួយចំនួនពីសម័យនោះ។ សំណេរទាំងនេះបានពិពណ៌នាអំពីសាសនា និងប្រជាជននៃសាសន៍ កាណាន។ សំណេរទាំងនេះបានបង្ហាញថា សាសនាកាណាន គឺជាសាសនាអាក្រក់បំផុត។

សាសន៍កាណានបានជឿលើព្រះក្លែងក្លាយជាច្រើន។ ព្រះម៉ែ និងព្រះឪទាំងនេះ បានគ្រប់គ្រង ធម្មជាតិដោយការរួមភេទ។ ដូច្នេះហើយ នៅពេលដែលព្រះក្លែងក្លាយទាំងនេះរួមភេទជាមួយគ្នា នៅពេល នោះឯង ដែលបង្កឱ្យដំណាំ និងទារកកើតមានឡើង។ ដូច្នេះហើយ ការរួមភេទគឺជាផ្នែកមួយនៃសាសនា កាណាន។ សាសន៍កាណាបានជឿថា នៅពេលដែលពួកគេរួមភេទ ទង្វើរបស់ពួកគេ ក៏នឹងធ្វើឱ្យព្រះម៉ែ និងព្រះឪរួមភេទដែរ។ នៅពេលដែលការរួមភេទទាំងនេះបានកើតឡើង នោះដំណាំនឹងបានលូតលាស់ ភ្លៀង នឹងចាប់ផ្តើមធ្លាក់ ហើយទារកក៏នឹងចាប់កំណើតដែរ។ នៅក្នុងផ្នែកនៃគោលជំនឿបែបនេះ បុរស និងស្រី្ត បានបម្រើព្រះរបស់ពួកគេ នៅក្នុងនាមជាទាសករផ្លូវភេទ។ មានន័យថា បុរស និងស្ត្រីទាំងនេះ បានរួមភេទ ជាមួយនឹងគ្នា ដោយចាត់ទុកទង្វើនេះជាផ្នែកមួយនៃការថ្វាយបង្គំព្រះរបស់ពួកគេ។

អ្នកវិទ្យាសាស្ត្របានរកឃើញភ័ស្តុតាងបង្ហាញថា សាសន៍កាណានបានសម្លាប់កូនៗរបស់ពួកគេ ហើយបានយកកូនទាំងនោះ ទៅថ្វាយជាសំណែនដល់ព្រះក្លែងក្លាយរបស់ពួកគេ។ ប៉ុន្តែ តាមពិតទៅ ព្រះ ក្លែងក្លាយទាំងនេះ គឺជាពួកអារក្សនោះឯង។ អ្នកវិទ្យាសាស្ត្របានរកឃើញលលាដ៍ក្បាលទារកនៃសាសន៍ កាណាន នៅក្នុងក្រឡធំៗ។ សំណេរនៅលើក្រឡទាំងនេះ បានសរសេរថា ទារកគឺជាតង្វាយ។

ឥឡូវនេះ យើងបានយល់កាន់តែច្បាស់ អំពីមូលហេតុដែលនាំឱ្យព្រះអម្ចាស់សម្រេចព្រះទ័យថា ទ្រង់នឹងប្រគល់ទឹកដីកាណាននេះ ដល់សាសន៍អ៊ីស្រាអែល។ ជាការពិតណាស់ ព្រះបានប្រទានពេល វេលាដល់សាសន៍កាណាន ដើម្បីរៀនអំពីទ្រង់ និងលះបង់នូវការរស់នៅដ៏អាក្រក់របស់ពួកគេ។ ទ្រង់បាន ចាត់លោកអ័ប្រាហាំ លោកអ៊ីសាក និងលោកយ៉ាកុប ឱ្យមករស់នៅក្នុងចំណោមមនុស្សទាំងនេះ ដើម្បី ឱ្យពួកគេស្គាល់ព្រះកាន់តែប្រសើរឡើង។ សាសន៍កាណានមានឱកាស ដើម្បីស្ថាបនា និងផ្លាស់ប្ដូរជីវិត ពួកគេ។ ប៉ុន្ដែ ពួកគេនៅតែបន្តធ្វើការអាក្រក់។ ដូច្នេះហើយ នៅទីបំផុត ព្រះអម្ចាស់បានបញ្ឈប់ពួកគេ។