---
title:  ការសិក្សាបន្ថែម៖
date:   31/10/2025
---

សូមអាន Ellen G. White, “The Fall of Jericho,” page 491-493, in Patriarchs and Prophets។

យើងបានឃើញរួចមកថា មហាវិវាទរវាងព្រះ និងសាតាំង បានជួយឱ្យយើងយល់ពីសង្គ្រាម ដែលសាសន៍អ៊ីស្រាអែលបានច្បាំងទាស់នឹងសាសន៍កាណាន។

«ព្រះទ្រង់មានព្រះទ័យអត់ធ្មត់។ ទ្រង់មិនងាយខ្ញាល់ឡើយ។ ម្ល៉ោះហើយ បានជាទ្រង់ផ្តល់ឱកាស ដល់សាសន៍កាណាន ដើម្បីឱ្យពួកគេបានរៀនអំពីបញ្ញត្តិ និងសេចក្តីស្រឡាញ់របស់ព្រះអង្គ។ ព្រះទ្រង់ ជំនុំជម្រះពួកគេ ដោយសារតែពួកគេបានបដិសេធមិនព្រមជឿសេចក្តីពិតនៃព្រះគម្ពីរ ដែលទ្រង់បានប្រទាន មក។ សាសន៍នេះបានជ្រើសរើសដើរតាមផ្លូវរបស់ពួកគេ ជំនួសឱ្យការដើរតាមផ្លូវព្រះ។ ប៉ុន្តែ បើទោះជា យ៉ាងនេះក្តី ព្រះទ្រង់បានបង្ហាញហេតុផលថា ហេតុអ្វីបានជាទ្រង់មិនបានដកហូតទឹកដីសន្យា ចេញពី សាសន៍នេះភ្លាមៗ។ ហេតុផលនោះគឺថា ព្រះទ្រង់ចង់សង្គ្រោះសាសន៍អាម៉ូរី។ ប៉ុន្តែ សាសន៍អាម៉ូរីនេះ នៅតែបន្តធ្វើបាប។ ម្ល៉ោះហើយ មិនយូរប៉ុន្មាន ព្រះទ្រង់នឹងលែងអត់ធ្មត់ជាមួយនឹងពួកគេតទៅទៀត ដោយ ព្រោះតែអំពើបាបរបស់ពួកគេ។ បន្ទាប់មក ទ្រង់នឹងបំផ្លាញសាសន៍អាម៉ូរីនេះ។ ប៉ុន្តែ ព្រះនឹងនៅតែអត់ធ្មត់ ជាមួយនឹងពួកគេ រហូតដល់ពេលដែលទ្រង់ត្រូវបំផ្លាញ។ ជាការពិតណាស់ ព្រះទ្រង់បានប្រទានពេលវេលា ដល់សាសន៍ទាំងអស់នៅក្នុងទឹកដីកាណាន ដើម្បីឱ្យពួកគេបានវិលមករកព្រះអង្គវិញ។ ប៉ុន្តែ មនុស្សដែល មិនបានគោរពបញ្ញត្ដិព្រះ ពួកគេបានធ្វើរឿងអាក្រក់កាន់តែខ្លាំងឡើងៗ។ កូនៗរបស់ពួកគេ បានកើតមក ដោយមានចិត្តគំនិតអាក្រក់ ដូចជាឪពុកម្តាយរបស់ពួកគេដែរ។ កូនៗទាំងនេះ បានធ្វើអាក្រក់ ជាងឪពុក ម្ដាយរបស់ពួកគេទៅទៀត។ រឿងនេះបានធ្វើឱ្យព្រះខ្ញាល់ព្រះទ័យ។ ដូច្នេះហើយ នៅទីបំផុត ទ្រង់បានដាក់ ទោសពួកគេ។ ដោយព្រោះតែព្រះមិនបានដាក់ទោសពួកគេភ្លាមៗ នោះក៏មិនមានន័យថា អំពើបាបរបស់ពួកគេ មិនមែនធ្ងន់ធ្ងរនោះដែរ»។ ដកស្រង់ពី Ellen G. White Commnets, The SDA Bible Commentary, volume 2, page 1005, adapted។

**សំណួរពិភាក្សា**

`ព្រះទ្រង់គឺជាចៅក្រមនៃស្ថានសួគ៌ និងផែនដីទាំងមូល។ តើហេតុអ្វីបានជាកិច្ចការចៅក្រមរបស់ព្រះ សំខាន់ខ្លាំងម្ល៉េះ សម្រាប់ផែនការដែលទ្រង់បានរៀបចំ ដើម្បីសង្គ្រោះយើងនោះ?`

`តើរឿងអំពីសាសន៍កាណាននេះ បង្រៀនយើងអ្វីខ្លះ អំពីព្រះ និងទំហំនៃការអត់ធ្មត់របស់ព្រះអង្គនោះ? តើយើងអាចបង្ហាញសេចក្តីស្រឡាញ់ និងសេចក្តីអត់ធ្មត់របស់ព្រះ ទៅកាន់អ្នកដទៃដោយរបៀបណា?`

`តើលោកអ្នកគិតថា ហេតុអ្វីបានជាព្រះគោរពសេរីភាពនៃការសម្រេចចិត្តរបស់យើងនោះ? តើសេចក្តី ស្រឡាញ់ និងសេរីភាពនៅក្នុងការសម្រេចចិត្ត មានទំនាក់ទំនងយ៉ាងដូចម្តេច ជាមួយនឹងគ្នា?`

`គម្ពីរសញ្ញាចាស់បានផ្ទុកនូវរឿងជាច្រើន ដែលស្តីអំពីសង្គ្រាម និងភាពមិនចុះសម្រុងគ្នា។ ប៉ុន្តែ ព្រះគម្ពីរ ក៏ជាសេចក្តីសន្យាពិតប្រាកដមួយ ដែលបានបង្ហាញអំពីសេចក្តីសុខសាន្តនៅពេលអនាគតដែរ។ តើគ្រីស្ទាន អាចធ្វើអ្វីខ្លះ ដើម្បីនាំសេចក្តីសុខសាន្ត ចូលមកក្នុងសហគមន៍របស់ពួកគេនោះ?`