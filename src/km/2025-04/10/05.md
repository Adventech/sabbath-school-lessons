---
title:  លោកយ៉ូស្វេថ្មី
date:   03/12/2025
---

សង្គ្រាមដែលលោកយ៉ូស្វេបានច្បាំង គឺជាសង្គ្រាមពិតប្រាកដ។ សង្គ្រាមទាំងនេះ គឺជាផ្នែកដ៏ សំខាន់មួយ នៅក្នុងប្រវត្តិសាស្ត្រនៃសាសន៍អ៊ីស្រាអែល។ ជាការពិតណាស់ ព្រះបានប្រើសង្គ្រាមទាំងនេះ ដើម្បីជួយឱ្យសាសន៍អ៊ីស្រាអែលតាំងទីលំនៅ នៅលើទឹកដីសន្យា។ នៅទីនោះ សាសន៍អ៊ីស្រាអែលនឹង រីករាយ ជាមួយនឹងសេចក្តីសុខសាន្ដ និងការចាប់ផ្ដើមរដ្ឋាភិបាលថ្មីមួយ។ រដ្ឋាភិបាល និងលើកតម្កើងបញ្ញត្តិរបស់ព្រះ។

ក្រោយមកទៀត អ្នកសរសេរគម្ពីរសញ្ញាចាស់បានបង្ហាញថា ព្រះអង្គសង្គ្រោះនឹងធ្វើកិច្ចការ ដែលលោកយ៉ូស្វេបានធ្វើ។ លោកអេសាយបានបង្ហាញយើងថា ព្រះអង្គសង្គ្រោះដែលបានសន្យាថា ទ្រង់នឹង «ឲ្យគេបានគ្រងទី ដែលចោលស្ងាត់ ទុកជាមរដក» (អេសាយ ៤៩:៨)។ ខនេះបានបង្ហាញយើងថា ព្រះអង្គសង្គ្រោះ នឹងក្លាយជាលោកយ៉ូស្វេថ្មី។ ព្រះអង្គសង្រ្គោះនឹងប្រទានអំណោយទានទាំងអស់ ដល់សាសន៍អ៊ីស្រាអែលថ្មី ដែលព្រះបានសន្យានឹងក្រុមជំនុំ។

`សូមអានគម្ពីរហេព្រើរ ៣:៧-៤:១១។ គម្ពីរសញ្ញាចាស់បានបង្ហាញយើងថា លោកយ៉ូស្វេគឺជា លោកម៉ូសេថ្មី។ តើសេចក្តីសញ្ញាថ្មីបានបង្ហាញថា លោកយ៉ូស្វេ ក៏ជារូបស័ព្ទតំណាងឱ្យព្រះយេស៊ូវគ្រីស្ទ យ៉ាងដូចម្តេចដែរ?`

អ្នកសរសេរគម្ពីរសញ្ញាថ្មីបានបង្ហាញថា ព្រះយេស៊ូវបានធ្វើរឿងជាច្រើន ដូចជាលោកយ៉ូស្វេ។ លោកយ៉ូស្វេបានបោះជំហានចូលទៅក្នុងទឹកដីកាណាន បន្ទាប់ពីបាននៅក្នុងទីរហោស្ថាន អស់រយៈពេល ៤០ឆ្នាំរួចមក (ម៉ាថាយ ៤:១-១១; លូកា ៤:១-១៣)។ ព្រះយេស៊ូវក៏បានចាប់ផ្តើមកិច្ចការរបស់ទ្រង់ នៅឯ ស្ថានសួគ៌ចំនួន៤០ថ្ងៃផងដែរ បន្ទាប់ពីទ្រង់បានមានព្រះជន្មរស់ពីសុគតឡើងវិញ (កិច្ចការ ១:៣, ៩-១១; ហេព្រើរ ១:២)។

លោកយ៉ូស្វេបានឆ្លងកាត់ទន្លេយ័រដាន់។ ចំណែកឯព្រះយេស៊ូវវិញ ទ្រង់បានជ្រមុជទឹកនៅក្នុង ទន្លេយ័រដាន់ (ម៉ាថាយ ៣:១៣-១៧; ម៉ាកុស ១:៩-១១)។ បន្ទាប់ពីទ្រង់បានធ្វើបុណ្យជ្រមុជទឹករួចមក នោះលោកម៉ាថាយ លោកម៉ាកុស និងលោកលូកា បានប្រើសម្រង់មតិពីចម្រៀងមួយបទ ស្ដីអំពីអ្នកបម្រើនៃការឈឺចាប់ ដែលព្រះបានចាត់ឱ្យមក (ម៉ាថាយ ៣:១៧; ម៉ាកុស ១:១១: លូកា ៣:២២)។ ដោយសារតែការជ្រមុជទឹករបស់ទ្រង់ នោះព្រះយេស៊ូវបានក្លាយជាអ្នកចម្បាំង ដែលត្រូវធ្វើសង្គ្រាមឱ្យព្រះ ទាស់នឹងការអាក្រក់។ ព្រះជន្ម និងការសុគតរបស់ព្រះយេស៊ូវ បានជួយឱ្យយើងឈ្នះសង្គ្រាមទាស់នឹងខ្មាំងសត្រូវ របស់យើងខាងឯវិញ្ញាណ (អេភេសូរ ៤:៨)។ ព្រះយេស៊ូវបានប្រទានការសម្រាកខាងឯវិញ្ញាណ ដល់រាស្ត្ររបស់ទ្រង់ (ហេព្រើរ ១:៤)។ ហើយទ្រង់ក៏បានសន្យានឹងយើងថា ទ្រង់នឹងប្រទានលំនៅមួយកន្លែងដល់ យើង នៅលើផែនដីថ្មី (ហេព្រើរ ៩:១៥)។

`តើ «ការសម្រាក» មានន័យដូចម្តេច នៅក្នុងកិច្ចការដែលព្រះយេស៊ូវបានធ្វើសម្រាប់យើង និនិងកិច្ចការដែលទ្រង់បានបន្តធ្វើជំនួសយើងតទៅទៀតនោះ? ព្រះយេស៊ូវបានឈ្នះសង្គ្រាម ទាស់នឹង សាតាំងជំនួសយើង។ តើហេតុអ្វីបានជាគោលគំនិតនេះ ផ្តល់ក្តីសង្ឃឹមដល់យើង?`