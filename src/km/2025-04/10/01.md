---
title:  លោកយ៉ូស្វេដែលជារូបស័ព្ទ
date:   29/11/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

រ៉ូម ៥:១៤; ម៉ាថាយ ២:១៥; យ៉ូស្វេ ១:១-៣; ហេព្រើរ ១:១-៣; ហេព្រើរ ៣:៧-៤:១១; ធីម៉ូថេទី១ ១:១៨។

> <p>ខចងចាំ៖</p>
> «រីឯការទាំងនោះបានកើតមកដល់គេទុកជាគំរូ ហើយបានកត់ទុក សំរាប់ជាសេចក្តីទូន្មាន ប្រដៅ ដល់យើងរាល់គ្នា ដែលយើងនៅគ្រាចុងបំផុតនៃអស់ទាំងកល្ប» (កូរិនថូសទី១ ១០:១១)។

នៅក្នុងគម្ពីរយ៉ូស្វេ លោកយ៉ូស្វេដែលជាមនុស្សលោក គឺជារូបស័ព្ទតំណាងឱ្យអ្វីមួយ ដែល លើសពីខ្លួនគាត់។ យើងបានមើលឃើញច្បាប់សំខាន់នេះ នៅក្នុងព្រះគម្ពីរទាំងមូល។ ទឹកដីកាណាន គឺជារូបស័ព្ទតំណាងសេចក្តីសង្ឃឹមរបស់យើង នៅក្នុងផែនដីថ្មី។ កិច្ចការដែលពួកសង្ឃបានធ្វើ នៅក្នុង រោងឧបោសថ ក៏ជារូបស័ព្ទដែរ ពីព្រោះកិច្ចការរបស់ពួកគេ បានបង្ហាញយើង នូវកិច្ចការដែលព្រះយេស៊ូវ បានធ្វើសម្រាប់យើង នៅឯនគរស្ថានសួគ៌តាមបែបនេះថា៖ «ប៉ុន្តែ កាលព្រះគ្រីស្ទបានយាងមក ធ្វើជា សំដេចសង្ឃ ខាងឯសេចក្តីល្អដែលត្រូវមក គឺធ្វើដោយសាររោងឧបោសថដ៏វិសេសជាង ហើយគ្រប់ លក្ខណ៍ជាង ដែលមិនបានធ្វើដោយដៃ គឺថា មិនមែនជារបស់ផងលោកីយ៍នេះទេ» (ហេព្រើរ ៩:១១)។

«យើងត្រូវតែសួរសំណួរថា៖ បើសិនជាលោកយ៉ូស្វេគឺជារូបស័ព្ទពិតមែន តើរូបស័ព្ទនោះ មាន ន័យយ៉ាងដូចម្តេច? ម៉្យាងទៀត តើយើងអាចប្រាកដថា ចម្លើយរបស់យើង គឺជាចម្លើយដែលត្រឹមត្រូវនោះដោយរបៀបណា? តើច្បាប់សំខាន់ៗ បានជួយឱ្យយើងយល់ពីរូបស័ព្ទនៅក្នុងព្រះគម្ពីរ ហើយនឹង អត្ថន័យដែលរូបស័ព្ទទាំងនោះ ចង់បង្ហាញយើងនៅក្នុងសម័យចុងក្រោយយ៉ាងដូចម្តេច?

សប្ដាហ៍នេះ យើងនឹងក្រឡេកមើលច្បាប់សំខាន់ៗ ដែលតំណាងឱ្យការយល់ដឹងអំពីរូបស័ព្ទ នៅក្នុងព្រះគម្ពីរ។ ពោលគឺយើងនឹងរៀនអំពីរបៀប ដែលលោកយ៉ូស្វេបានក្លាយទៅជារូបស័ព្ទ តំណាង ឱ្យព្រះអង្គសង្គ្រោះ ដែលត្រូវយាងមក។ ជីវិតរបស់លោកយ៉ូស្វេ ក៏ជារូបស័ព្ទតំណាងឱ្យកិច្ចការនៃក្រុមជំនុំ ហើយនិងអ្វីដែលត្រូវកើតឡើងនៅក្នុងសម័យចុងក្រោយ។