---
title:  រូបស័ព្ទ និងអត្ថន័យនៃរូបស័ព្ទទាំងនោះ
date:   01/12/2025
---

គ្មានអ្នកណាម្នាក់ មានសិទ្ធិសម្រេចថា រូបស័ព្ទនៅក្នុងគម្ពីរសញ្ញាថ្មី គឺជាអ្វី ឬមានអត្ថន័យបែបណា នោះទេ ពីព្រោះព្រះគម្ពីរខ្លួនឯងផ្ទាល់ គឺជាអ្នកបង្ហាញយើង នូវរូបស័ព្ទ និងអត្ថន័យនៃរូបស័ព្ទទាំងនោះ។ ព្រះគម្ពីរក៏បានបង្ហាញយើង នូវច្បាប់សំខាន់ៗ ដើម្បីជួយឱ្យយើងយល់ពីរូបស័ព្ទទាំងនោះ និងអត្ថន័យរបស់ ពួកវាផងដែរ។

នៅក្នុងគម្ពីរសញ្ញាថ្មី រូបស័ព្ទនៃគម្ពីរសញ្ញាចាស់នីមួយៗ អាចមានអត្ថន័យ៣យ៉ាង។ សំណួរ៣ ខាងក្រោមនេះ នឹងជួយឱ្យយើងយល់ពីអត្ថន័យទាំងនេះ៖ (១) តើរូបស័ព្ទបានបង្ហាញយើងអ្វីខ្លះ អំពីព្រះជន្ម របស់ព្រះយេស៊ូវ? (២) តើរូបស័ព្ទបានបង្ហាញយើងអ្វីខ្លះ អំពីបទពិសោធន៍របស់ក្រុមជំនុំ? (៣) តើរូបស័ព្ទ បានបង្ហាញយើងអ្វីខ្លះ អំពីសម័យចុងក្រោយ?

យើងអាចមើលឃើញរូបស័ព្ទនៃគម្ពីរសញ្ញាចាស់ទាំងនេះ និងអត្ថន័យរបស់ពួកវា នៅក្នុងព្រះគម្ពីរ ទាំងមូល។ រូបស័ព្ទទាំងនេះ និងអត្ថន័យរបស់ពួកវា មានអត្ថប្រយោជន៍ខ្លាំង ពីព្រោះរូបស័ព្ទទាំងនេះ បាន បង្ហាញថា តើពួកគេត្រូវយល់ព្រះគម្ពីរបែបណា។ រូបស័ព្ទទាំងនេះបានបង្ហាញយើងអ្វីខ្លះ ដែលព្រះគម្ពីរបាន បង្រៀនអំពីព្រះយេស៊ូវ ផែនការសង្គ្រោះរបស់ទ្រង់ ហើយនិងក្តីសង្ឃឹមដែលយើងមានចំពោះទ្រង់។

**សូមក្រឡេកមើលរូបស័ព្ទ៣ នៅក្នុងគម្ពីរសញ្ញាចាស់ខាងក្រោមនេះ៖ (១) អ៊ីស្រាអែល (២) និក្ខមនំ និង (៣) រោងឧបោសថ។ និក្ខមនំគឺជាគ្រា ដែលព្រះបានជួយរំដោះសាសន៍អ៊ីស្រាអែល ឱ្យរួច ផុតពីទាសភាពនៅក្នុងស្រុកអេស៊ីព្ទ។ តើរូបស័ព្ទទាំង៣យ៉ាងនេះ បានបង្រៀនយើងអ្វីខ្លះអំពីព្រះយេស៊ូវ ក្រុមជំនុំ និងគ្រាចុងក្រោយនោះ?**

១. តើសាសន៍អ៊ីស្រាអែល គឺជារូបស័ព្ទតំណាងឱ្យ
	- ក. ព្រះយេស៊ូវ (ម៉ាថាយ ២:១៥) ដោយរបៀប័ណា?
	- ខ. ក្រុមជំនុំ (កាឡាទី ៦:១៦) ដោយរបៀបណា?
	- គ. សម័យចុងក្រោយ (វិវរណៈ ៧:៤-៨, ១៤) ដោយរបៀបណា?
២. តើនិក្ខមនំ គឺជារូបស័ព្ទតំណាងឱ្យ
	- ក. ព្រះយេស៊ូវ (ម៉ាថាយ ២:១៩-២១) ដោយរបៀបណា?
	- ខ. ក្រុមជំនុំ (កាឡាទី ៦:១៧) ដោយរបៀបណា?
	- គ. សម័យចុងក្រោយ (វិវរណៈ ១៨:៤) ដោយរបៀបណា?
៣. តើរោងឧបោសថរបស់ព្រះ គឺជារូបស័ព្ទតំណាងឱ្យ៖
	- ក. ព្រះយេស៊ូវ (យ៉ូហាន ១:១៤; យ៉ូហាន ២:២១, ម៉ាថាយ ២៦:៦១) ដោយរបៀបណា?
	- ខ. ក្រុមជំនុំ (កូរិនថូសទី១ ៣:១៦, ១៧; កូរិនថូសទី២ ៦:១៦) ដោយរបៀបណា?
	- គ. សម័យចុងក្រោយ (វិវរណៈ ៣:១២; វិវរណៈ ១១:១៩; វិវរណៈ ២១:៣; វិវរណៈ ២១:២២) ដោយរបៀបណា?

«ព្រះទ្រង់គឺជាអ្នកសរសេរព្រះគម្ពីរពិតប្រាកដ។ ដូច្នេះហើយ បានជាផ្នែកផ្សេងៗគ្នានៅក្នុង ព្រះគម្ពីរ មានភាពចុះសម្រុងគ្នា . . . . ហើយការបង្រៀនទាំងអស់នៃព្រះគម្ពីរ ក៏ស្របគ្នាដែរ។ យ៉ាងណា មិញ ការបកស្រាយព្រះគម្ពីររបស់យើង ក៏ត្រូវតែស្រ័បទៅនឹងអ្វី ដែលព្រះគម្ពីរបានបង្រៀនយើង អំពី ប្រធានបទណាមួយដែរ»។ ដកស្រង់ពី Handbook of SDA Theology, page 65, adapted។