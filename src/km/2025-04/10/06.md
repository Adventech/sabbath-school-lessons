---
title:  រវាងយើង និងលោកយ៉ូស្វេ
date:   04/12/2025
---

`លោកយ៉ូស្វេគឺជារូបស័ព្ទតំណាងឱ្យព្រះយេស៊ូវ។ ម៉្យាងទៀត លោកយ៉ូស្វេក៏ជារូបស័ព្ទតំណាង ឱ្យភាពជោគជ័យ នៃក្រុមជំនុំរបស់ព្រះផងដែរ។ ក្រុមជំនុំក៏ប្រៀបដូចជារូបកាយរបស់ព្រះយេស៊ូវដូច្នោះដែរ។ តើសង្គ្រាមដែលលោកយ៉ូស្វេបានច្បាំង ជាមួយនឹងសាសន៍អ៊ីស្រាអែល បានបង្ហាញយើងយ៉ាង ដូចម្តេច អំពីសង្គ្រាមដែលក្រុមជំនុំបានច្បាំងទាស់នឹងការអាក្រក់នោះ? តើសង្គ្រាមទាំងនេះ មានលក្ខណៈ ខុសគ្នាដោយរបៀបណា? សូមអានគម្ពីរធីម៉ូថេទី១ ១:១៨; ធីម៉ូថេទី២ ៤:៧; អេភេសូរ ៦:១០-១២; កូរិនថូសទី២ ១០:៣-៥ និងកិច្ចការ ២០:៣២។`

អ្នកសរសេរគម្ពីរសញ្ញាថ្មី បានយល់ឃើញថា លោកយ៉ូស្វេគឺជារូបស័ព្ទតំណាងឱ្យក្រុមជំនុំ។ សមាជិកនៃក្រុមជំនុំ ក៏ប្រៀបដូចជារូបកាយរបស់ព្រះយេស៊ូវគ្រីស្ទ។ ក្រុមជំនុំបានធ្វើសង្គ្រាមខាងឯវិញ្ញាណ ទាស់នឹងការអាក្រក់។ ទន្ទឹមគ្នានេះ ក្រុមជំនុំក៏បានរីករាយជាមួយនឹងការសម្រាក ដោយព្រោះតែព្រះគុណ របស់ព្រះផងដែរ (ហេព្រើរ ៤:៩-១១)។ ឥឡូវនេះ ក្រុមជំនុំក៏បានរីករាយ ជាមួយនឹងព្រះពរជាច្រើនមកពី រឿង ដែលព្រះបានសន្យានឹងពួកគេនៅពេលអនាគតដែរ។

`សូមអានគម្ពីរពេត្រុសទី១ ១:៤; កូឡូស ៣:២៤; វិវរណៈ ២០:៩ និងវិវរណៈ ២១:៣។ តើខ ទាំងនេះបានចែងអំពីរឿងអ្វីខ្លះ?`

ជីវិតរបស់លោកយ៉ូស្វេ បានបង្ហាញពីទំហំនៃក្តីស្រឡាញ់របស់ព្រះ ហើយនិងបញ្ញត្តិរបស់ទ្រង់។ នេះហើយជាមូលហេតុដែលនាំឱ្យជីវិតរបស់លោកយ៉ូស្វេ ក្លាយមកជារូបស័ព្ទតំណាងឱ្យព្រះអង្គសង្គ្រោះ ហើយនិងកិច្ចការដែលទ្រង់បានយាងមកធ្វើ។

ព្រះអង្គសង្គ្រោះបានយាងមកកាន់ផែនដីនេះ ដើម្បីយើងនៅពេលសព្វថ្ងៃនេះរួចរាល់ហើយ។ ដូច្នេះហើយ យើងមិនត្រូវការយករូបស័ព្ទ មកសន្យានឹងយើងនូវរឿង ដែលទ្រង់ត្រូវយាងមកបំពេញ តទៅទៀតនោះទេ។ ប៉ុន្តែ ទន្ទឹមគ្នានេះ យើងក៏អាចបង្ហាញអ្នកដទៃថា ព្រះយេស៊ូវទ្រង់ជាអ្នកណាផងដែរ។ យើងអាចបង្ហាញសិរីល្អ និងការលើកតម្កើងព្រះ នៅក្នុងជីវិតរបស់យើង។ ដ្បិតព្រះយេស៊ូវទ្រង់មានបំណង ចង់ចែករំលែកសិរីល្អនេះ ជាមួយនឹងសិស្សរបស់ព្រះអង្គ (យ៉ូហាន ១៧:២២)។ យើងអាចទទួលបានសិរីល្អ នេះ នៅពេលដែលយើងគិតអំពីសេចក្តីស្រឡាញ់របស់ព្រះ ហើយនិងបញ្ញត្តិរបស់ទ្រង់។ កាលណាដែល យើងកាន់តែគិតអំពីព្រះយេស៊ូវ នោះយើងក៏កាន់តែបង្ហាញនូវភាពស្រស់ស្អាតនៃបញ្ញត្តិរបស់ទ្រង់ ហើយនិង សេចក្ដីស្រឡាញ់របស់ទ្រង់ដែរ។ បើសិនជាយើងចង់ធ្វើរឿងទាំងនេះ នោះយើងត្រូវតែចំណាយពេលសិក្សា ព្រះគម្ពីរជារៀងរាល់ថ្ងៃ។ យើងក៏ត្រូវតែចំណាយពេលសិក្សាសញ្ជឹងគិត អំពីសេចក្តីស្រឡាញ់របស់ព្រះយេស៊ូវ និងការបង្រៀនរបស់ទ្រង់ផងដែរ។ ជាការពិតណាស់ នៅពេលដែលយើងក្រឡេកមើលព្រះយេស៊ូវ នោះយើង នឹងបានផ្លាស់ប្ដូរ។

`លោកយ៉ូស្វេបានសួរសាសន៍អ៊ីស្រាអែលថា៖ «តើឯងធ្វេសប្រហែសនឹងចូលទៅចាប់យកស្រុក ដែលព្រះយេហូវ៉ាជាព្រះនៃពួកអយ្យកោឯង បានប្រទានមកឯងរាល់គ្នា ដល់កាលណាទៀត» (យ៉ូស្វ ១៨: ៣)។ តើព្រះយេស៊ូវនឹងសួរសំណួរដដែលនេះ ដល់យើងនៅក្នុងពេលសព្វថ្ងៃនេះដោយរបៀបណា?`