---
title:  លោកយ៉ូស្វេដែលជារូបស័ព្ទ
date:   02/12/2025
---

`តើជីវិតរបស់លោកម៉ូសេ និងលោកយ៉ូស្វេ មានលក្ខណៈដូចគ្នានៅត្រង់ណាខ្លះ? តើលោកយ៉ូស្វេ គឺជារូបស័ព្ទតំណាងឱ្យលោកម៉ូសេ តាមវិធីណាខ្លះ? សម្រាប់ចម្លើយ សូមអានគម្ពីរនិក្ខមនំ ៣:១, ២; យ៉ូស្វេ ១:១-៣; ជនគណនា ១៣:១, ២;យ៉ូស្វេ ២:១; និក្ខមនំ ៣:៥ និងយ៉ូស្វេ ៥:១៥។`

យើងបានឃើញនៅក្នុងមេរៀនទី១រួចមកហើយថា លោកយ៉ូស្វេក៏ប្រៀបដូចជាលោកម៉ូសេ «ថ្មី» ម្នាក់ទៀតដែរ។ ដ្បិតគាត់ក៏បានធ្វើកិច្ចការជាច្រើន ដែលលោកម៉ូសេបានធ្វើ នៅក្នុងអំឡុងគ្រានិក្ខមនំ។ និក្ខមនំ គឺជាគ្រា ដែលព្រះបានជួយរំដោះសាសន៍អ៊ីស្រាអែល ឱ្យរួចផុតពីទាសភាពនៅក្នុងស្រុកអេស៊ីព្ទ។ តើលោក ម៉ូសេ និងលោកយ៉ូស្វេ មានអ្វីផ្សេងទៀត ដែលមានលក្ខណៈដូចគ្នានោះ? ចម្លើយគឺថា លោកម៉ូសេ និង លោកយ៉ូស្វេបានជួបជាមួយនឹងព្រះ។ នៅក្នុងអំឡុងនៃការប្រជុំរបស់ពួកគេ ព្រះបានផ្ដល់សេចក្ដីបង្គាប់ របស់ទ្រង់ ដល់លោកទាំង២។ នៅក្រោមការដឹកនាំរបស់ពួកគេ សាសន៍អ៊ីស្រាអែលបានមានកេរ្តិ៍ឈ្មោះ ល្បីរន្ទឺ។ សាសន៍ដទៃដែលនៅជុំវិញសាសន៍អ៊ីស្រាអែល មានពេញទៅដោយការភ័យខ្លាច។ ជាការពិត ណាស់ លោកម៉ូសេបានដឹកនាំសាសន៍អីស្រាអែល ឆ្លងកាត់សមុទ្រក្រហម។ ប៉ុន្តែ លោកយ៉ូស្វេក៏បាន ដឹកនាំសាសន៍អ៊ីស្រាអែលឆ្លងកាត់ទន្លេយ័រដាន់ដែរ។ លោកម៉ូសេ និងលោកយ៉ូស្វេបានធ្វើបុណ្យរំលង។ បុណ្យរំលងគឺជាគ្រា ដែលព្រះបានជួយសង្គ្រោះសាសន៍អ៊ីស្រាអែល ឱ្យរួចផុតពីសាសន៍អេស៊ីព្ទ។ អ្នក ដឹកនាំទាំង២ បានយល់ឃើញថា ព្រះទ្រង់មានបំណង ចង់ឱ្យពួកបុរសនៃសាសន៍អ៊ីស្រាអែលទាំងអស់ គាត់ស្បែក។ ការកាត់ស្បែកសំដៅទៅលើការកាត់ចុងស្វាស នៃប្រដាប់ភេទបុរស។ នំម៉ាណាពីស្ថានសួគ៌ បានចាប់ផ្ដើមធ្លាក់នៅក្នុងសម័យលោកម៉ូសេ។ ប៉ុន្តែ នៅក្រោមការដឹកនាំរបស់លោកយ៉ូស្វេ នំម៉ានាបានឈប់ធ្លាក់តទៅទៀត។ ព្រះបានបង្គាប់ទាំងលោកម៉ូសេ និងលោកយ៉ូស្វេ ឱ្យដោះស្បែកជើងរបស់ពួកលោក។ នៅពេលដែលពួកលោកលើកដៃឡើង នោះសាសន៍អីស្រាអែលបានឈ្នះសង្គ្រាម។ លោកម៉ូសេបានប្រាប់ សាសន៍អ៊ីស្រាអែលពីរបៀបបែងចែកទឹកដី និងពីរបៀបសាងសង់ទីក្រុងដែលមានសុវត្ថិភាព។ លោកយ៉ូស្វេ បានបែងចែកទឹកដី និងបានសាងសង់ទីក្រុងទាំងឡាយ។ លោកម៉ូសេ និងលោកយ៉ូស្វេ បានចែកចាយ សេចក្តីអធិប្បាយចុងក្រោយ ដល់សាសន៍អ៊ីស្រាអែល។ ពួកលោកក៏បានជួយឱ្យសាសន៍អ៊ីស្រាអែលតាំង សេចក្តីសន្យា ជាមួយនឹងព្រះម្តងទៀតដែរ នៅចុងបញ្ចប់នៃកិច្ចការ ដែលពួកគេបានធ្វើសម្រាប់ព្រះ។

`លោកម៉ូសេបានមានប្រសាសន៍ថា ព្រះនឹងចាត់ហោរាម្នាក់ ដែលមានសភាពដូចជាអង្គទ្រង់។ តើហោរាម្នាក់នេះ គឺជាអ្នកណា? តើលោកយ៉ូស្វេស័ក្តិសមទៅនឹងសេចក្ដីសន្យានេះ ដោយរបៀបណា? សូមអានគម្ពីរចោទិយកថា ១៨:១៥-១៩; ចោទិយកថា ៣៤:១០-១២; យ៉ូហាន ១:២១; កិច្ចការ ៣:២២- ២៨ និងកិច្ចការ ៧:៣៧។`

លោកយ៉ូស្វេគឺជាផ្នែកនៃការឆ្លើយតបរបស់ព្រះ ទៅកាន់សេចក្ដីសន្យាដែលទ្រង់បានប្រទាន ដល់លោកម៉ូសេ (ចោទិយកថា ១៨:១៥, ១៨)។ ប៉ុន្តែ មានតែព្រះអង្គសង្គ្រោះម្នាក់គត់ ដែលអាចបំពេញ សេចក្ដីសន្យា ដែលលោកម៉ូសេបានតាំងឡើង។ ព្រះយេស៊ូវបានស្គាល់ព្រះវរបិតា (យ៉ូហាន ១:១៤, ១៨) ព្រះអង្គសង្គ្រោះបានបង្ហាញសេចក្តីពិត អំពីព្រះវរបិតា (លូកា ១០:២២; យ៉ូហាន ១៤:៦; ម៉ាថាយ ២២: ១៦)។ ព្រះក៏បានប្រទានដល់ព្រះយេស៊ូវ នូវពាក្យពេចន៍ដែលទ្រង់ត្រូវមានបន្ទូលផងដែរ (យ៉ូស្វេ ១៤: ២៤)។ ដូច្នេះហើយ ជីវិតរបស់លោកម៉ូសេ និងលោកយ៉ូស្វេ គឺជារូបស័ព្ទតំណាងឱ្យព្រះយេស៊ូវ ដែលជា ព្រះអង្គសង្រ្គោះដែលត្រូវយាងមក។