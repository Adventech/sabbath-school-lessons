---
title:  រឿងខ្លី
date:   05/12/2025
---

### ការជឿទុកចិត្តទៅលើពេលវេលា ដែលព្រះបានកំណត់

អស់រយៈពេល៩ឆ្នាំ លោកគីម សុនបានប្រកែក ជាមួយនឹងឪពុកម្តាយរបស់គាត់អំពីព្រះគម្ពីរ ដែល គាត់បានរៀនចេញពីថ្នាក់ទេវវិទ្យា នៅឯសាកលវិទ្យាល័យអាត់វេនទី៩នៃប្រទេសហ្វីលីពីន ជារៀងរាល់ពេលដែលគាត់ត្រឡប់មកកាន់ប្រទេសកូរ៉េខាងត្បូងវិញ នៅពេលវិសម្បកាល។ បន្ទាប់ពីបានបញ្ចប់ការសិក្សាលោកសុនបានបន្តនិយាយអំពីគោលជំនឿអាត័វេនទីស្ទ ខណៈពេលដែលគាត់បានសិក្សាបរិញ្ញាបត្រអនុបណ្ឌិត ខាងឯផ្នែកទេវវិទ្យា នៅក្នុងប្រទេសកូរ៉េខាងត្បូង។ ការប្រកែកគ្នាបានកើតឡើងយ៉ាងខ្លាំង រហូតដល់ ព្រះវិហាររបស់ឪពុកម្ដាយគាត់ បានរៀបចំការអធិស្ឋានឱ្យឪពុកម្តាយរបស់គាត់ ដែលបានបម្រើការនៅក្នុង នាមជាអ្នកជំនួយការបុរស និងស្ត្រី។ មនុស្សប្រហែលជា១០០នាក់ បានអធិស្ឋានសូមកុំឱ្យឪពុកម្តាយរបស់គាត់ ចាកចេញពីព្រះវិហាររបស់ពួកគេឡើយ។ នៅទីបំផុត ស្ត្រីដែលជាម្តាយ បានសុំឱ្យលោកសុនឈប់ពិគ្រោះគ្នា រឿងព្រះគម្ពីរនេះតទៅទៀត។

លោកសុនមានអារម្មណ៍មិនសប្បាយចិត្ត រហូតដល់គាត់បានឮអ្នកអធិប្បាយម្នាក់ បានថ្លែងថា ព្រះទ្រង់មានផែនការអាថ៌កំបាំង សម្រាប់មនុស្សគ្រប់គ្នា។ នៅពេលដែលគាត់បានដឹងថា ផែនការដែល គាត់បានរៀបចំសម្រាប់ឪពុកម្តាយរបស់គាត់ ប្រហែលជាអាចមិនមែនជាផែនការរបស់ព្រះ។ ដូច្នេះហើយ គាត់បានសម្រេចចិត្តថា គាត់នឹងអធិស្ឋាន ហើយជឿទុកចិត្តទៅលើពេលវេលា ដែលព្រះបានកំណត់ វិញ។ គាត់មិនបានវែកញែកព្រះគម្ពីរ ទៅកាន់ឪពុកម្តាយរបស់គាត់អស់រយៈពេល២ឆ្នាំ។ នៅក្នុងរយៈពេល ២ឆ្នាំនេះ លោកសុនបានបញ្ចប់ថ្នាក់អនុបណ្ឌិតរបស់គាត់ ហើយគាត់ក៏មានការងារធ្វើនៅក្នុងព្រះវិហារ ដែរ។ លោកសុនមានក្តីស្រមៃចង់ក្លាយជាប៉ាស្ទ័រម្នាក់ ប៉ុន្តែ ព្រះវិហារមិនបានជួលគាត់ឡើយ។

នៅពេលដែលពេលវេលាបានកន្លងផុតទៅ ស្ត្រីដែលជាម្ដាយ បានចាប់ផ្តើមឆ្ងល់ខ្លាចក្រែង គោលជំនឿរបស់នាង រារាំងក្ដីសុបិនរបស់កូនប្រុសគាត់។ នាងបានឮបុគ្គលម្នាក់សួរនាំកូនប្រុសរបស់គាត់ថា តើឪពុកម្តាយរបស់គាត់ គឺជាសមាជិកនៃព្រះវិហារអាត់វេនទីស្ទដែរឬទេ នៅពេលនោះ គាត់បាន ឆ្លើយថា ពួកគេគឺជាសមាជិកនៃព្រះវិហារនិកាយផ្សេងមួយទៀត។ ស្ត្រីដែលជាម្តាយ បានសួរលោកសុនត្រង់ៗថា «បើសិនជាម៉ាក់បានចូលធ្វើជាសមាជិកនៅក្នុងព្រះវិហាររបស់កូន តើវាមានប្រយោជន៍ដល់កូនដែរឬទេ?»។

លោកសុនបានយល់ឃើញថា ឪពុកម្តាយរបស់គាត់ បានព្រួយបារម្ភអំពីអនាគតរបស់គាត់ ប៉ុន្ដែ គាត់មិនចង់ឱ្យពួកគេក្លាយមកជាសមាជិកនៃព្រះវិហារអាត់វេនទីស្ទ ដោយសារតែផលប្រយោជន៍របស់គាត់នោះទេ។ លោកសុនបាននិយាយថា «ម៉ាក់យើងធ្វើបែបនេះមិនល្អទេ ម៉ាក់ចាំបាច់ត្រូវតែសិក្សាព្រះគម្ពីរ ដោយខ្លួនឯង បន្ទាប់មក ចាំម៉ាក់សម្រេចចិត្តតាមក្រោយ»។ លោកសុនបានណែនាំឪពុកម្តាយរបស់គាត់ឱ្យស្គាល់ប៉ាស្ទ័រនៅក្នុងតំបន់របស់ពួកគេ បន្ទាប់មក ពួកគេបានចាប់ផ្តើមសិក្សាព្រះគម្ពីរ។ កាលពី៥ឆ្នាំមុន ពួកគេមិនបានយល់ស្រប ជាមួយនឹងការបកស្រាយណាមួយរបស់លោកសុននោះទេ ប៉ុន្តែ នៅពេលដែលពួកគេសិក្សាព្រះគម្ពីរ នោះពួកគេបានមើលឃើញសេចក្ដីស្រឡាញ់របស់ព្រះយេស៊ូវ នៅក្នុងសេចក្តីពិតកន្លងមក ដែលពួកគេមិនបានចាប់អារម្មណ៍។ ២ខែក្រោយមក ពួកគេបានចូលរួមនៅក្នុងក្រុមជំនុំអាត់វេនទីស្ទ។

លោកសុនសប្បាយចិត្តជាខ្លាំង ដ្បិតគាត់គឺជាសមាជិកអាត់វេនទីស្ទដំបូងគេ នៅក្នុងក្រុមគ្រួសារ របស់គាត់ ប៉ុន្ដែ ឥឡូវនេះ ឪពុកម្ដាយរបស់ពួកគេ បានចូលរួមជាមួយនឹងគាត់។ លោកសុនបាននឹកចាំ ពីក្ដីអំណរ ដែលគាត់បានទទួលបទពិសោធន៍ជាច្រើនឆ្នាំ នៅពេលដែលជីវិតនៃបុរសម្នាក់ ត្រូវបានផ្លាស់ប្តូរបន្ទាប់ពីគាត់បានណែនាំបុរសម្នាក់នោះ ឱ្យស្គាល់ព្រះយេស៊ូវ នៅក្នុងប្រទេសហ្វីលីពីន។ គាត់បាននឹកចាំ ថា សេចក្តីប្រាថ្នារបស់គាត់នៅពេលនោះ គឺជាការដែលគាត់ចង់ធ្វើជាបេសកជនពេញសិទ្ធិនេះឯង។ លោក

សុនបានសម្រេចចិត្ត ត្រឡប់ទៅកាន់ប្រទេសហ្វីលីពីនវិញ ដើម្បីបម្រើការនៅក្នុង នាមជាបេសកជនម្នាក់ នៅក្នុងចលនានៃបេសកជន១០០០នាក់ ដែលជាអង្គការនៅក្នុងភូមិភាគអាស៊ីប៉ាស៊ីហ្វិកខាងត្បូង នៃព្រះវិហារសេវេនដោយអាត់វេនទីស្ទ។