---
title:  ការសិក្សាបន្ថែម៖
date:   05/12/2025
---

«ក្រុមជំនុំត្រូវការអ្នក ដែលមានលក្ខណៈដូចជាលោកកាលែប និងលោកយ៉ូស្វេ។ លោក កាលែប និងលោកយ៉ូស្វេ មានភាពស្មោះត្រង់ និងមានពេញទៅដោយជំនឿ។ ក្រុមជំនុំត្រូវការអ្នក ដែល បានត្រៀមខ្លួនទទួលយកជីវិតអស់កល្ប ហើយមានទឹកចិត្តគោរពតាមព្រះ។ ក្រុមជំនុំរបស់យើង ត្រូវការ អ្នកធ្វើការបែបនេះខ្លាំងណាស់។ អ្នកធ្វើការបែបនេះ ចាំបាច់ត្រូវតែផ្សាយដំណឹងល្អអំពីព្រះយេស៊ូវ នៅ គ្រប់ទីកន្លែងនៅលើផែនដីនេះ។ ទីក្រុង និងភូមិទាំងឡាយ ក៏ត្រូវការគ្រូបង្រៀនព្រះគម្ពីរបែបនេះដែរ។ មនុស្សនៅក្នុងទីក្រុង និងតាមភូមិទាំងនេះ បានថ្វាយបង្គំព្រះក្លែងក្លាយ។ ពួកគេក៏មិនខុសគ្នា ពីមនុស្ស នៅក្នុងស្រុកអាស៊ី ដែលមិនបានស្គាល់សេចក្តីពិតនៃព្រះគម្ពីរនោះដែរ។ មនុស្សទាំងនេះបានថ្វាយបង្គំ ធម្មជាតិ និងព្រះក្លែងក្លាយជាច្រើនអង្គ។ សេចក្តីស្រឡាញ់ពិតប្រាកដសម្រាប់ព្រលឹងមនុស្ស បានបាត់បង់ ចេញពីចិត្តនៃសមាជិកក្រុមជំនុំ។ សមាជិកក្រុមជំនុំទាំងនេះ បាននិយាយថា ពួកគេបានបម្រើព្រះ។ ប៉ុន្តែ ចិត្តរបស់ពួកគេលែងកក់ក្ដៅ ជាមួយនឹងសេចក្តីស្រឡាញ់ចំពោះអ្នកដទៃទៀតហើយ។ ពួកគេមិនខ្វល់អំពី ការផ្សាយដំណឹងល្អអំពីព្រះយេស៊ូវ ទៅកាន់អ្នកដទៃ ដើម្បីនឹងដឹកនាំមនុស្សទាំងនោះ មកកាន់ព្រះយេស៊ូវ នោះទេ។ ដូច្នេះហើយ ពួកយើងចង់បានអ្នកធ្វើការ ដែលខ្វល់ខ្វាយអំពីបេសកកម្មរបស់ព្រះ។ តើអ្នកណាខ្លះ ដែលនឹងឆ្លើយតបទៅនឹងសម្រែក ដែលចេញមកពីមនុស្សនៅគ្រប់ទីកន្លែង នៅលើផែនដីនេះថា៖ “សូម អញ្ជើញឆ្លងមកជួយយើងខ្ញុំ” ផងនោះ (កិច្ចការ ១៦:៩)?»។ ដកស្រង់ពី Ellen G. White, Testimonies for the Church, volume 4, page 156, adapted។

**សំណួរពិភាក្សា**

`តើរូបស័ព្ទនៅក្នុងព្រះគម្ពីរ បានជួយឱ្យលោកអ្នកយល់កាន់តែច្បាស់ឡើងដោយរបៀបណា អំពីកិច្ចការ ដែលព្រះយេស៊ូវគ្រីស្ទបានធ្វើសម្រាប់លោកអ្នកនោះ?`

`តើសង្គ្រាមខាងឯវិញ្ញាណ ដែលយើងបានច្បាំង មានលក្ខណៈដូចគ្នា និងខុសគ្នាទៅនឹងសង្គ្រាម ដណ្ដើមយកទឹកដីកាណានរបស់លោកយ៉ូស្វេនោះយ៉ាងដូចម្តេច?`

`លោកយ៉ូស្វេគឺជារូបស័ព្ទតំណាងឱ្យសេចក្ដីសន្យា ដែលព្រះបានតាំងឡើង ជាមួយនឹងសាសន៍អ៊ីស្រាអែល សម័យថ្មី។ ព្រះទ្រង់បានធ្វើតាមសេចក្ដីសន្យាទាំងនោះ ដល់ក្រុមជំនុំរបស់ទ្រង់ តាមរយៈព្រះជន្ម និងការ សុគតរបស់ព្រះយេស៊ូវ។ សូមគិតអំពីរបៀបដែលព្រះយេស៊ូវបានធ្វើតាមសេចក្ដីសន្យាទាំងអស់ ដែល ព្រះបានតាំងនឹងយើងនៅក្នុងគម្ពីរយ៉ូស្វេ? ឥឡូវនេះ សូមគិតអំពីសេចក្ដីសន្យារបស់ព្រះ អំពីជីវិតមួយ ដែលគ្មានការឈឺចាប់ គ្មានទុក្ខព្រួយ និងគ្មានសេចក្តីស្លាប់។ តើសេចក្ដីសន្យានាពេលអនាគតនេះ បានផ្តល់សេចក្តីសង្ឃឹមពិតប្រាកដដល់យើង តាមរយៈបញ្ហាប្រចាំថ្ងៃ ដែលយើងបានជួបប្រទះនៅក្នុងជីវិតរបស់យើងនោះដោយរបៀបណា?`

`លោកយ៉ូស្វេបានបង្ហាញពីក្តីស្រឡាញ់របស់ព្រះ នៅក្នុងជីវិតរបស់គាត់។ ជីវិតរបស់លោកយ៉ូស្វេបាន បង្ហាញយើងពីកិច្ចការ ដែលព្រះយេស៊ូវបានយាងមកធ្វើ ហើយនិងកំពុងតែធ្វើជំនួសយើង នៅឯនគរស្ថានសួគ៌ នៅក្នុងពេលឥឡូវនេះ។ តើមានវិធីណាខ្លះ ដែលលោកអ្នកអាចអនុញ្ញាតឱ្យព្រះយេស៊ូវបង្ហាញសេចក្ដីស្រឡាញ់របស់ទ្រង់ តាមរយៈលោកអ្នក ឱ្យកាន់តែពេញលេញនោះ?`