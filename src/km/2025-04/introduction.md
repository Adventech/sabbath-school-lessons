### មេរៀន អំពីជំនឿ នៅក្នុង គម្ពីរយ៉ូស្វេ

គម្ពីរយ៉ូស្វេបានចាប់ផ្តើមឡើង ជាមួយនឹងការផ្លាស់ប្ដូរភាពដឹកនាំនៅក្នុងសាសន៍អ៊ីស្រាអែល។ ម្ដងនេះលោកយ៉ូស្វេគឺជាអ្នកដឹកនាំថ្មី បន្ទាប់ពីលោកម៉ូសេបានបាត់ជីវិតទៅ។ គម្ពីរយ៉ូស្វេក៏បានប្រាប់រឿងអំពីរបៀប ដែលសាសន៍អ៊ីស្រាអែលបានចូលទៅក្នុងទឹកដីសន្យានោះដែរ។ នៅចុងបញ្ចប់នៃគម្ពីរនេះ សាសន៍អ៊ីស្រាអែល បានបោះទីតាំងនៅលើទឹកដីសន្យា។

បន្ទាប់ពីបានធ្វើដំណើរអស់រយៈពេល៤០ឆ្នាំរួចមក នោះលោកយ៉ូស្វេត្រូវធ្វើនូវអ្វី ដែលលោកម៉ូសេ មិនធ្លាប់បានធ្វើ។ គឺថា លោកយ៉ូស្វេត្រូវតែដឹកនាំសាសន៍អ៊ីស្រាអែលឆ្លងកាត់ទន្លេយ័រដាន់ ចូលទៅក្នុង ទឹកដីនៃសាសន៍កាណាន។ ដ្បិតនេះគឺជាអ្វីដែលព្រះបានសន្យាដល់លោកអ័ប្រាហាំ លោកអ៊ីសាក់ នឹង លោកយ៉ាកុបជាច្រើនកន្លងមក មុនពេលដែលទ្រង់ប្រទានទឹកដីសន្យានេះដល់ពួកគេ។

ព្រះអម្ចាស់បានមានបន្ទូលទៅកាន់លោកយ៉ូស្វេថា «ម៉ូសេ ជាអ្នកបម្រើរបស់យើងបានស្លាប់ទៅហើយ ឥឡូវនេះ ចូរក្រោកឡើង ហើយនាំប្រជាជនទាំងនេះឆ្លងទន្លេយ័រដាន់ ចូលទៅក្នុងស្រុកដែលយើងប្រគល់ ឲ្យគេ គឺដល់ប្រជាជនអ៊ីស្រាអែល» (យ៉ូស្វេ ១:២, គកស)។

លោកយ៉ូស្វេនឹងមិនធ្វើការតែម្នាក់ឯងនោះទេ។ ប៉ុន្តែ ព្រះអម្ចាស់នឹងជួយដល់គាត់វិញ។ ព្រះអម្ចាស់មានបំណងចង់នាំរាស្ត្រទ្រង់ ចូលទៅក្នុងទឹកដីសន្យាតាំងពីមុន៤០ឆ្នាំម្ល៉េះ។ ប៉ុន្តែ សាសន៍អ៊ីស្រាអែល មិនបានជឿលើសេចក្ដីសន្យារបស់ទ្រង់នោះឡើយ។ ពួកគេបានរំលងសេចក្ដីសញ្ញារបស់ពួកគេ ជាមួយ នឹងព្រះ។ ដូច្នេះហើយ ព្រះបណ្តាលឱ្យពួកគេត្រាច់ចរនៅក្នុងទីរហោស្ថាន អស់រយៈពេល៤០ឆ្នាំ។

នៅក្នុងអំឡុង៤០នេះ សាសន៍អ៊ីស្រាអែលតែងតែច្បាំងទាស់នឹងព្រះជានិច្ច។ ដូច្នេះហើយ មនុស្សចាស់ទាំងអស់នៅក្នុងសាសន៍អ៊ីស្រាអែល ដែលបានឆ្លងកាត់សមុទ្រក្រហម បានស្លាប់នៅក្នុងទីរហោស្ថាន។ ប៉ុន្តែ មានតែលោកយ៉ូស្វេ និងលោកកាលែបប៉ុណ្ណោះ ដែលជាចាស់ទុំនៅក្នុងសាសន៍អ៊ីស្រាអែល ដែលបាន ចូលទៅក្នុងទឹកដីសន្យា។

«ព្រះយេហូវ៉ាស្រឡាញ់អ្នករាល់គ្នា ហើយជ្រើសរើសអ្នករាល់គ្នា មិនមែនដោយព្រោះអ្នករាល់គ្នាមានគា្នច្រើនជាងសាសន៍ឯទៀតនោះឡើយ ដ្បិតអ្នករាល់គ្នាជាសាសន៍មានគ្នាតិចជាងសាសន៍ទាំងអស់ តែដោយព្រោះព្រះយេហូវ៉ាស្រឡាញ់អ្នករាល់គ្នា ហើយដោយព្រោះព្រះអង្គគោរពតាមសេចក្ដីសម្បថ ដែលព្រះអង្គបានស្បថនឹងបុព្វបុរសរបស់អ្នករាល់គ្នា បានជាព្រះអង្គនាំអ្នករាល់គ្នាចេញមក ដោយព្រះហស្ត

ដ៏ខ្លាំងពូកែ ហើយបានលោះអ្នករាល់គ្នាឲ្យរួចពីផ្ទះដែលអ្នកធ្វើទាសករ គឺរួចពីកណ្ដាប់ដៃរបស់ផារ៉ោន ជាស្តេច ស្រុកអេស៊ីព្ទ។

លោកម៉ូសេកំពុងតែមានប្រសាសន៍អំពីសេចក្ដីសន្យា ដែលព្រះបានតាំងឡើងជាមួយនឹងលោកអ័ប្រាហាំលោកអ៊ីសាក់ និងលោកយ៉ាកុបជាច្រើនរយឆ្នាំកន្លងមក។ ឥឡូវនេះ ព្រះហៀបនឹងធ្វើតាមសេចក្តីសន្យា ទាំងនោះ ដែលធ្វើសាសន៍អីស្រាអែលរំភើបជាខ្លាំង ដោយសារតែពួកគេគ្មានផ្ទះសម្បែង។ ឥឡូវនេះ ព្រះនឹងប្រទានការចាប់ផ្ដើមថ្មីដល់ពួកគេ។ ដូច្នេះហើយ ពួកគេអាចជឿទុកចិត្តបានថា ទ្រង់នឹងរក្សាសេចក្ដីសន្យារបស់ទ្រង់អំពីទឹកដីសន្យា។

«ដូច្នេះ ព្រះយេហូវ៉ាបានប្រទានស្រុកនោះទាំងអស់ដល់ពួកអ៊ីស្រាអែល ដូចព្រះអង្គបានស្បថថានឹង ឲ្យដល់បុព្វបុរសរបស់គេ។ គេបានចាប់យកស្រុកជាកម្មសិទ្ធិ ហើយតាំងទីលំនៅនៅទីនោះ។ ព្រះយេហូវ៉ាប្រទានឲ្យគេបានស្រាកស្រាន្តនៅគ្រប់ទិស ដូចព្រះអង្គបានស្បថនឹងបុព្វបុរសរបស់គេ គ្មានខ្មាំងសត្រូវ ណាម្នាក់អាចឈរនៅមុខគេបានឡើយ ព្រោះព្រះយេហូវ៉ាបានប្រគល់ខ្មាំងសត្រូវទាំងអស់ មកក្នុងកណ្ដាប់ដៃ របស់គេ។ អស់ទាំងសេចក្តីល្អដែលព្រះយេហូវ៉ា បានសន្យាជាមួយពួកវង្សអ៊ីស្រាអែល សុទ្ធតែបានសម្រេច ទាំងអស់ ឥតមានខ្វះណាមួយឡើយ» (យ៉ូស្វេ ២១:៤៣-៤៥, គកស)។ ដកស្រង់ពី Arcleus Bible Comentary (Andrews University Press, 2020), page 365, adapted។

ត្រីមាសនេះ យើងនឹងបានដឹងថា សព្វថ្ងៃនេះ យើងបានជួបនឹងបញ្ហាជាច្រើន ដែលដូចជាលោកយ៉ូស្វេ បានជួបប្រទះនៅក្នុងសម័យគាត់ដូច្នោះដែរ។ តើលោកយ៉ូស្វេបានដោះស្រាយបញ្ហាទាំងនេះដោយរបៀបណា? គំរូរបស់លោកយ៉ូស្វេ នឹងជួយឱ្យយើងជឿទុកចិត្តទៅលើសេចក្តីសន្យារបស់ព្រះ ដូចដែលគាត់បាន ធ្វើដូច្នោះដែរ។ ដ្បិតនៅពេលដែលយើងជឿទុកចិត្តព្រះ នោះទ្រង់នឹងប្រទានភាពជោគជ័យដល់យើង។