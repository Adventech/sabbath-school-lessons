---
title:  ការសិក្សាបន្ថែម៖
date:   24/10/2025
---

សូមអាន Ellen G. White, “The Fall of Jericho,” pages 487-493, in Patriarchs and Prophets។

នៅពេលដែលសាតាំង និងទេវតារបស់វា បានច្បាំងទាស់នឹងព្រះ នោះទ្រង់ក៏មានជម្រើសមួយ ដែរ។ ពោលគឺទ្រង់អាចនឹងជ្រើសរើសលះបង់ការដឹកនាំស្ថានសួគ៌ ទៅឱ្យទេវតាអាក្រក់ ឬអាចបន្តធ្វើជា អ្នកដឹកនាំតទៅទៀត។ ទ្រង់គឺជាព្រះវរបិតា ដែលបានគ្រប់គ្រងរបស់មានជីវិតគ្រប់យ៉ាង ប្រកបដោយការ ស្រឡាញ់ និងភាពបរិសុទ្ធ។ ព្រះគម្ពីរបានបង្ហាញយើងថា ព្រះបានជ្រើសរើសអត្តសញ្ញាណរបស់ទ្រង់ បន្តទៅទៀត។ ដូច្នេះហើយ ជម្រើសរបស់ទ្រង់ បានបង្ហាញថា សាតាំងបានធ្វើសង្គ្រាមទាស់នឹងទ្រង់។

សព្វថ្ងៃនេះ សាតាំង និងកងទ័ពនៃទេវតា និងមនុស្សអាក្រក់របស់វា បានបន្តច្បាំងនឹងព្រះ។ ប៉ុន្តែ ព្រះបានជ្រើសរើសធ្វើសង្គ្រាមនេះយូរមកហើយ ដើម្បីឱ្យទ្រង់សង្គ្រោះបាបជន ឱ្យរួចផុតពីបាប និង សាតាំង។ នៅក្នុងសម័យគម្ពីរសញ្ញាចាស់ ព្រះអម្ចាស់បានយាងមកជួយរាស្ត្រទ្រង់។ ព្រះអម្ចាស់គឺជាអ្នក ចម្បាំងដ៏ខ្លាំងពូកែ។ រូបភាពរបស់ព្រះនៅត្រង់នេះ បានជួយឱ្យយើងយល់ថា នៅក្នុងគ្រាចុងក្រោយ ទ្រង់ នឹងច្បាំងជំនួសយើង។ នៅទីបំផុត ព្រះនឹងបញ្ចប់មហាវិវាទរវាងសេចក្តីល្អ និងសេចក្តីអាក្រក់ (វិវរណៈ ២០:៨-១០)។ សង្គ្រាមរបស់សាសន៍អ៊ីស្រាអែលនៅក្នុងសម័យគម្ពីរសញ្ញាចាស់ គឺជាទិដ្ឋភាពនៃសង្គ្រាម ទូទាំងពិភពលោក។ សង្គ្រាមរបស់សាសន៍អ៊ីស្រាអែល ក៏បានផ្ដល់ឱ្យយើង នូវក្ដីសង្ឃឹមដែលថា ព្រះនឹង ជំនុំជម្រះ ដោយគាំទ្ររាស្ត្ររបស់ទ្រង់ផងដែរ។

«ព្រះបានជ្រើសរើសពេលវេលា ដែលរាស្ត្ររបស់ទ្រង់គួរតែចូលទៅក្នុងទឹកដីសន្យា។ ប៉ុន្តែ ពួកគេ មិនបានជឿទុកចិត្តព្រះអង្គឡើយ។ ដូច្នេះហើយ បានជាទ្រង់ដកហូតនូវការបរិច្ចាគរបស់ទ្រង់ ដែលថា ទ្រង់ នឹងអនុញ្ញាតឱ្យពួកគេចូលទៅក្នុងទឹកដីសន្យា . . . . ទ្រង់មិនចង់ឱ្យរាស្ត្ររបស់ព្រះអង្គច្បាំងដណ្តើមយក ទឹកដីនេះទេ។ ប៉ុន្តែ ទ្រង់ចង់ឱ្យពួកគេគោរពតាមបញ្ញត្តិទ្រង់វិញ។ ដ្បិតនៅពេលដែលពួកគេគោរពប្រតិបត្តិ ទ្រង់ នោះទ្រង់នឹងប្រទានរង្វាន់ដល់ការគោរពប្រតិបត្តិរបស់ពួកគេ។ បន្ទាប់មក ទ្រង់នឹងប្រទានទឹកដីសន្យា ដល់ពួកគេ ទុកជាអំណោយទានវិញ»។ ដកស្រង់ពី Ellen G. White, Patriarchs and Prophets, page 392, adapted។

**សំណួរពិភាក្សា**

`តើមហាវិវាទរវាងសេចក្តីល្អ និងសេចក្ដីអាក្រក់ បានជួយឱ្យលោកអ្នកយល់ពីមូលហេតុ ដែលនាំឱ្យ ព្រះបានបង្គាប់ឱ្យសាសន៍អ៊ីស្រាអែលចូលធ្វើសង្គ្រាមយ៉ាងដូចម្តេច?`

`សូមពិភាក្សាសំណួរនៅចុងមេរៀនថ្ងៃចន្ទ។ តើយើងបានដឹងថា មហាវិវាទកំពុងតែកើតឡើងនៅជុំវិញ យើងដោយរបៀបណា? តើយើងមានចំណែកអ្វី នៅក្នុងសង្គ្រាមនេះ? តើនៅក្នុងសង្គ្រាមនេះ យើងអាច ធ្វើអ្វីខ្លះ ដែលព្រះបានសូមពីយើងនោះ?`

`តើការ «ឈរនៅស្ងៀម» និងការរង់ចាំឱ្យព្រះច្បាំងជំនួសយើង នៅក្នុងជីវិតខាងឯវិញ្ញាណនេះ មាន អត្ថន័យយ៉ាងដូចម្តេចដែរ?`