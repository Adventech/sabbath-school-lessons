---
title:  ព្រះអម្ចាស់ដែលជាអ្នកចម្បាំង
date:   21/10/2025
---

`តើព្រះអម្ចាស់ដែលជាអ្នកចម្បាំងមានន័យយ៉ាងណា? សម្រាប់ចម្លើយ សូមអានគម្ពីរនិក្ខមនំ ២:២៣-២៥; និក្ខមនំ ១២:១២, ១៣ និងនិក្ខមនំ ១៥:៣-១១។`

សាសន៍អ៊ីស្រាអែលបានភ្លេចព្រះ នៅក្នុងអំឡុងដ៏យូរដែលពួកគេបានស្នាក់នៅក្នុងស្រុកអេស៊ីព្ទ។ ពួកគេបានចាប់ផ្ដើមរួមបញ្ចូលគោលគំនិតនៃសាសនាក្លែងក្លាយ ជាមួយនឹងការថ្វាយបង្គំពិតប្រាកដ (សូម ប្រៀបធៀបជាមួយនឹងគម្ពីរនិក្ខមនំ ៣២:១-៤)។ សាសន៍អេស៊ីព្ទបានយកសាសន៍អ៊ីស្រាអែល ធ្វើជាទាសករ ពួកគេ។ ដូច្នេះហើយ បានជាសាសន៍អ៊ីស្រាអែលអំពាវនាវដល់ព្រះ ឱ្យជួយសង្គ្រោះពួកគេ (និក្ខមនំ ២: ២៣-២៥)។ ព្រះអម្ចាស់នឹងមកសង្គ្រោះពួកគេ នៅក្នុងពេលដែលទ្រង់គិតថាស័ក្តិសម។

ប៉ុន្តែ ចម្បាំងនៅក្នុងបទគម្ពីរនិក្ខមនំ ជំពូក១-១២ គឺមានអត្ថន័យលើសពីសង្គ្រាមរវាងលោកម៉ូសេ និងផារ៉ោនដែលជាស្តេចនៃស្រុកអេស៊ីព្ទ។ មនុស្សនៅម្តុំទិសខាងកើត បានជឿថា សង្គ្រាមពិតប្រាកដរវាង ក្រុមមនុស្ស គឺជាសង្គ្រាមរវាងព្រះរបស់ពួកគេ។ គម្ពីរនិក្ខមនំ ១២:១២ បានប្រកាសថា ព្រះអម្ចាស់បាន កាត់ទោសទាំងផារ៉េន និងព្រះក្លែងក្លាយរបស់ពួកគេ។ ប៉ុន្តែ តាមពិតទៅ ព្រះក្លែងក្លាយនៃសាសន៍អេស៊ីព្ទ គឺជាពួកអារក្សនោះឯង (លេវីវិន័យ ១៧:៧; ចោទិយកថា ៣២:១៧)។ ពួកអារក្សទាំងនេះ គឺជាអំណាច ពិតប្រាកដ ដែលនៅពីក្រោយបល្ល័ង្កនៃសាសន៍អេស៊ីព្ទ។ ពួកវាគឺជាហេតុផលដែលនាំឱ្យច្បាប់ មានភាព លំអៀង។

ព្រះបានធ្វើសង្គ្រាមទាស់នឹងអំពើបាប។ ទ្រង់មិនបានអនុញ្ញាតឱ្យអំពើបាប ឬមហាវិវាទរវាង សេចក្តីល្អ និងសេចក្តីអាក្រក់ កើតមានឡើងជារៀងរហូតនោះឡើយ (ទំនុកតម្កើង ២៤:៨; វិវរណៈ ១៩: ១១; វិវរណៈ ២០:១-៤, ១៤)។ ព្រះនឹងបំផ្លាញទេវតាអាក្រក់ និងមនុស្សមានបាបទាំងអស់ ដែលចូលចិត្ត រំលងបញ្ញត្តិទ្រង់។ ម្ល៉ោះហើយ សេចក្តីសន្យានេះ នឹងជួយឱ្យយើងយល់ពីសង្គ្រាមនៅក្នុងព្រះគម្ពីរ កាន់តែ ប្រសើរឡើង។ សង្គ្រាមរបស់សាសន៍អ៊ីស្រាអែល គឺជាផ្នែកនៃមហាវិវាទរវាងសេចក្តីល្អ និងសេចក្តីអាក្រក់។សង្គ្រាមនេះបាននាំទៅរកឈើឆ្កាង។ សង្គ្រាមនេះក៏នឹងបញ្ចប់ នៅពេលដែលព្រះជំនុំជម្រះរឿងគ្រប់យ៉ាងផងដែរ។ បន្ទាប់មក យើងនឹងបានឃើញថា ព្រះទ្រង់យុត្តិធម៌ និងប្រកបដោយក្តីស្រឡាញ់ នៅក្នុងរឿង គ្រប់យ៉ាង ដែលបានកើតឡើង នៅក្នុងប្រវត្តិសាស្ត្រមនុស្សលោក។

មហាវិវាទរវាងព្រះ និងសាតាំងក៏បានជួយឱ្យយើងយល់ពីមូលហេតុ ដែលនាំឱ្យព្រះបំផ្លាញសាសន៍កាណានផងដែរ។ ព្រះបានធ្វើសង្គ្រាមទាស់នឹងការអាក្រក់ ដែលសាតាំងបានកុហកអំពីព្រះអង្គ។ ព្រះនឹងបង្ហាញទេពនិករទាំងអស់ ដែលមាននៅលើមេឃ និងមនុស្សលោកនៅលើផែនដីនេះថា ពាក្យសម្តី របស់សាតាំង គ្រាន់តែជាការកុហកប៉ុណ្ណោះ (រ៉ូម ៣:៤; វិវរណៈ ១៥:៣)។

ដូច្នេះហើយ យើងត្រូវតែជ្រើសរើសយកខាងព្រះ ឬខាងអារក្ស។ នៅពេលដែលយើងយល់ដឹងពីគោលគំនិតទាំងនេះ នោះយើងនឹងបានយល់ពីមូលហេតុ ដែលនាំឱ្យព្រះបំផ្លាញសាសន៍កាណាននោះដែរ។ ការស្លាប់របស់ពួកគេ បានបង្ហាញយើងពីកិច្ចការចុងក្រោយ ដែលព្រះត្រូវធ្វើនៅក្នុងនាមជាចៅក្រម ជំនួស មនុស្សគ្រប់គ្នានៅលើផែនដីនេះ។