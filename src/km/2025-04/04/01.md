---
title:  សង្គ្រាមដែលនៅពីក្រោយឆាកនៃសង្គ្រាមទាំងអស់
date:   18/10/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

យ៉ូស្វេ ៥:១៣-១៥; យ៉ូស្វេ ៥:១៤, ១៥; ពង្សាវ-តារក្សត្រទី២ ៦:៨-១៧; នេហេមា ៩:៦; អេសាយ ៣៧:១៦; វិវរណៈ ១២:៧-៩; អេសាយ ១៤:១២-១៤; អេសេគាល ២៨:១១-១៩; ដានីយ៉ែល ១០:១២-១៤; និក្ខមនំ ២:២៣-២៥; និក្ខមនំ ១៤:១៣, ១៤, ២៥; និក្ខមនំ ១៧:៧-១៣; យ៉ូស្វេ ៦:១៥-២០។

> <p>ខចងចាំ៖</p>
> «ទោះពីមុនមក ឬក្រោយមកទៀត មិនដែលមានថ្ងៃណាដូចថ្ងៃនោះឡើយ ដែលព្រះយេហូវ៉ា ស្ដាប់តាមសំឡេងរបស់មនុស្សម្នាក់ ដ្បិតព្រះយេហូវ៉ាច្បាំងជំនួសសាសន៍អ៊ីស្រាអែល» (យ៉ូស្វេ ១០: ១៤)។

គម្ពីរយ៉ូស្វេមានពេញទៅដោយសង្គ្រាម។ ដ្បិតព្រះបានបង្គាប់ឱ្យរាស្ត្ររបស់ទ្រង់ ធ្វើសង្គ្រាម ទាំងនេះ។ ហើយទ្រង់ក៏បានជួយឱ្យរាស្ត្រទ្រង់ឈ្នះសង្គ្រាមដែរ។ ដូច្នេះហើយ យើងបានមើលឃើញ គោលគំនិតនេះ នៅក្នុងគម្ពីរយ៉ូស្វេទាំងមូលដែរ (យ៉ូស្វេ ១០:១០, ១១)។ ជាការពិតណាស់ ព្រះបាន មានបន្ទូលអំពីការច្បាំងដើម្បីសាសន៍អ៊ីស្រាអែល (យ៉ូស្វេ ៦:២; យ៉ូស្វេ ៨:១)។ លោកយ៉ូស្វេក៏បាន មានប្រសាសន៍ថា ព្រះនឹងជួយឱ្យសាសន៍អ៊ីស្រាអែលធ្វើចម្បាំង និងទទួលបានជ័យជម្នះដែរ (យ៉ូស្វេ ៤:២៣, ២៤; យ៉ូស្វេ ៨:៧)។ នាងរ៉ាហាបក៏បានថ្លែងពីរឿងដដែលនេះដែរ (យ៉ូស្វេ ២:១០)។ អ្នក ស៊ើបការណ៍ (យ៉ូស្វេ ២:២៤) និងរាស្ត្ររបស់ព្រះ (យ៉ូស្វេ ២៤:១៨)។ ព្រះក៏បានប្រកាសផងដែរថា ទ្រង់បានចាប់ផ្តើមសង្គ្រាមទាំងនេះ។

ជាការពិតណាស់ ការប្រកាសរបស់ព្រះអាចនឹងធ្វើឱ្យយើងភ្ញាក់ផ្អើល ពីព្រោះប្រសិនបើព្រះជា សេចក្តីស្រឡាញ់ពិតមែន។ តើហេតុអ្វីបានជាទ្រង់ត្រូវធ្វើសង្គ្រាម? តើហេតុអ្វីបានជារាស្ត្ររបស់ទ្រង់ ធ្វើសង្គ្រាមច្រើនម្ល៉េះ នៅក្នុងសម័យគម្ពីរសញ្ញាចាស់នោះ? (សូមអានគម្ពីរនិក្ខមនំ ៣៤:៦; ទំនុកតម្កើង ៨៦:១៥; ទំនុកតម្កើង ១០៣:៨; ទំនុកតម្កើង ១០៨:៤)។

ដូច្នេះហើយ នៅក្នុងសប្ដាហ៍នេះ និងនៅក្នុងសប្តាហ៍ក្រោយយើងនឹងឆ្លើយសំណួរពិបាក អំពីសង្គ្រាមដែលព្រះបានបង្គាប់ដល់សាសន៍អ៊ីស្រាអែល។ សំណួរនោះគឺថា តើហេតុអ្វីបានជាព្រះ បង្គាប់ឱ្យពួកគេធ្វើសង្គ្រាម នៅក្នុងគម្ពីរយ៉ូស្វេ និងនៅក្នុងគម្ពីរដទៃៗទៀតយ៉ាងដូច្នេះ?