---
title:  ព្រះអម្ចាស់នឹងច្បាំងជំនួសលោកអ្នក
date:   22/10/2025
---

`តើអ្វីទៅជាផែនការដំបូងបង្អស់ ដែលព្រះបានរៀបចំសម្រាប់សាសន៍អ៊ីស្រាអែល នៅក្នុងសង្គ្រាម នោះ? សម្រាប់ចម្លើយ សូមអានគម្ពីរនិក្ខមនំ ១៤:១៣, ១៤, ២៥។`

នៅពេលដែលសាសន៍អ៊ីស្រាអែលជួបនឹងបញ្ហា នោះលោកម៉ូសេបានមានបន្ទូលថា «ប៉ុន្ដែ លោក ម៉ូសេឆ្លើយទៅប្រជាជនវិញថា៖ «កុំខ្លាចអី តាំងចិត្តឲ្យមាំឡើង ចាំមើលការសង្គ្រោះរបស់ព្រះយេហូវ៉ា ដែល ព្រះអង្គនឹងប្រោសអ្នករាល់គ្នានៅថ្ងៃនេះ។ ដ្បិតសាសន៍អេស៊ីព្ទដែលអ្នករាល់គ្នាឃើញនៅថ្ងៃនេះ អ្នករាល់គ្នា នឹងលែងឃើញតទៅទៀតហើយ។ ព្រះយេហូវ៉ានឹងច្បាំងជំនួសអ្នករាល់គ្នា ហើយអ្នករាល់គ្នាគ្រាន់តែនៅ ស្ងៀមប៉ុណ្ណោះ» (និក្ខមនំ ១៤:១៣, ១៤, គកស១៦)។ ព្រះគម្ពីរបានចែងថា សាសន៍អេស៊ីព្ទបានយល់ថា ព្រះបានច្បាំងជំនួសរាស្ត្ររបស់ទ្រង់នោះ យ៉ាងដូច្នេះថា៖ «ចូរយើងនាំគ្នារត់ចេញពីសាសន៍អ៊ីស្រាអែល ទៅ ដ្បិតព្រះយេហូវ៉ាច្បាំងនឹងយើងជាសាសន៍អេស៊ីព្ទ ជំនួសពួកគេហើយ» (និក្ខមនំ ៤:២៥)។

តើអ្វីដែលបានកើតឡើងនៅត្រង់សមុទ្រក្រហម បានបង្ហាញយើងពីផែនការរបស់ព្រះ អំពីរបៀប ដែលព្រះត្រូវជួយសាសន៍អ៊ីស្រាអែល។ ដ្បិតព្រះនឹងច្បាំងសង្គ្រាមនេះ។ ប៉ុន្តែ សាសន៍អ៊ីស្រាអែលមិនចូល ធ្វើសង្គ្រាម នៅពេលដែលព្រះច្បាំងជំនួសពួកគេនោះឡើយ (និក្ខមនំ ១៤:១៤)។ ព្រះទ្រង់ជាអ្នកចម្បាំង។ ម៉្លោះហើយ ទ្រង់បានគ្រប់គ្រងលើការច្បាំង។ ហើយទ្រង់ក៏បានរៀបចំផែនការច្បាំងដែរ។ ទ្រង់បានសម្រេច ព្រះទ័យថា ទ្រង់ត្រូវធ្វើយ៉ាងណា និងនៅពេលណាដែលត្រូវច្បាំង ដើម្បីការពាររាស្ត្ររបស់ព្រះអង្គ។ ដូច្នេះ ហើយ បើសិនជាទ្រង់មិនបានច្បាំងជំនួសសាសន៍អ៊ីស្រាអែលទេ ម៉្លេះសមពួកគេក៏មិនមានឱកាសជោគជ័យដែរ។

ប្រវត្តិសាសន៍បានបង្ហាញយើងថា នៅពេលណាដែលសាសន៍អ៊ីស្រាអែលបានជឿទុកចិត្តព្រះ នោះមានន័យថា ពួកគេមិនចាំបាច់ចូលច្បាំងដែរ (សូមអានបទគម្ពីរពង្សាវតារក្សត្រទី២ ១៩; របាក្សត្រ ទី២ ជំពូក៣២ និងអេសាយ ជំពូក៣៧)។

នៅក្នុងផែនការដ៏ល្អឥតខ្ចោះរបស់ព្រះ សាសន៍អ៊ីស្រាអែលមិនចាំបាច់ចូលច្បាំង នៅក្នុងសង្គ្រាម របស់ពួកគេនោះទេ។ ដ្បិតទ្រង់បានបង្ហាញរាស្ត្រទ្រង់ថា នៅក្នុងទីរហោស្ថាន ពួកគេមិនចាំបាច់ប្រើអាវុធ ទាស់នឹងសាសន៍អេស៊ីព្ទឡើយ។ ផ្ទុយទៅវិញ ទ្រង់បានច្បាំងជំនួសពួកគេ។ ហើយទន្ទឹមគ្នានេះ សាសន៍ អ៊ីស្រាអែលក៏មិនចាំបាច់ត្រូវការច្បាំង ទាស់នឹងសាសន៍កាណាន ដើម្បីឱ្យពួកគេយកបានទឹកដីសន្យានោះ ដែរ (ចោទិយកថា ៧:១៧-១៩)។ ប៉ុន្តែ សាសន៍អ៊ីស្រាអែលមិនបានជឿទុកចិត្តព្រះ ល្មមនឹងឱ្យទ្រង់ច្បាំង ជំនួសពួកគេឡើយ។ ដូច្នេះហើយ បានជាព្រះអង្គអនុញ្ញាតឱ្យពួកគេចូលច្បាំងធ្វើសង្គ្រាម ទាស់នឹងសាសន៍ កាណានដែរ។

`«សាសន៍អ៊ីស្រាអែលបានរអ៊ូរទាំទាស់នឹងព្រះអម្ចាស់។ ដូច្នេះហើយ បានជាទ្រង់អនុញ្ញាតឱ្យ ខ្មាំងសត្រូវពួកគេ ធ្វើសង្គ្រាមទាស់នឹងសាសន៍អ៊ីស្រាអែល»។ ដកស្រង់ពី Ellen G. White, The Story of Redemption, page 134, adapted។ តើសព្វថ្ងៃនេះ មានអ្វីខ្លះបានកើតឡើង នៅពេលដែលយើង រអ៊ូរទាំទាស់នឹងព្រះនោះ?`