---
title:  សង្គ្រាមនៅឯនគរស្ថានសួគ៌
date:   20/10/2025
---

`លោកយ៉ូស្វេបានយល់ឃើញថា ចម្បាំងរបស់គាត់ គឺជាផ្នែកនៃសង្គ្រាមមួយដែលធំជាងនេះ។ ហើយឈ្មោះនៃសង្គ្រាមនេះ គឺជាមហាវិវាទរវាងព្រះ និងសាតាំង។ តើយើងបានដឹងអ្វីខ្លះ ពីសង្គ្រាមនេះ? សូមអានគម្ពីរវិវរណៈ ១២:៧-៩; អេសាយ ១៤:១២-១៤; អេសេគាល ២៨:១១-១៩ និងដានីយ៉ែល ១០:១២-១៤។`

ព្រះបានបង្កើតទេពនិករនៅឯស្ថានសួគ៌ និងនៅលើភពជាច្រើនទៀតនៅក្នុងលំហអាកាស។ ហើយ ទ្រង់ក៏បានប្រទានសេរីភាពនៃការជ្រើសរើសដល់ទេពនិករទាំងនេះ និងយើងរាល់គ្នាផងដែរ។ យើង អាចសម្រេចចិត្តបម្រើទ្រង់ ឬទាស់នឹងទ្រង់។ ប៉ុន្តែ លុយស៊ីហ្វ័របានសម្រេចចិត្តប្រឆាំងទាស់នឹងព្រះវិញ។ លុយស៊ីហ្វ័រ គឺជាទេវតា ដែលមានអំណាចបំផុត។ ម្ល៉ោះហើយ មានទេវតាជាច្រើនបានសម្រេចចិត្តចុះចូល ជាមួយនឹងសាតាំង នៅក្នុងសង្គ្រាមរបស់វា។

បទគម្ពីរអេសាយ ជំពូក១៤ និងបទគម្ពីរអេសេគាល ជំពូក២៨ បានពិពណ៌នាអំពីសង្រ្គាមនេះ។ (អ្នកប្រាជ្ញនៃព្រះគម្ពីរមួយចំនួន បាននិយាយថា ជំពូកទាំងនេះបានពិពណ៌នាត្រឹមតែស្តេចបាប៊ីឡូន និង អ្នកដឹកនាំនៅក្នុងទីក្រុងទីរ៉ុសប៉ុណ្ណោះ)។ ប៉ុន្តែ នៅក្នុងគម្ពីរអេសាយ និងអេសេគាល ក៏មានតម្រុយច្បាស់លាស់ ដែលជំពូកទាំងនេះបានចែងអំពីរឿងអ្វីមួយបន្ថែមទៀតដែរ។ ព្រះគម្ពីរបានចែងថា ស្ដេចនៃក្រុងបាប៊ីឡូន បានបង្ហាញវត្តមាននៅត្រង់បល្ល័ង្ករបស់ព្រះនៅឯនគរស្ថានសួគ៌ (អេសាយ ១៤:១២, ១៣)។ ព្រះគម្ពីរ ក៏បានចែងដែរថា ស្ដេចនៃក្រុងទីរ៉ុសបានរស់នៅក្នុងសួនច្បារអេដែន។ ទ្រង់គឺជាទេវតាមួយអង្គ នៅលើ ភ្នំបរិសុទ្ធរបស់ព្រះ (អេសេគាល ២៨:១២-១៥)។ រឿងអំពីស្តេចពិតប្រាកដនៃក្រុងបាប៊ីឡូន និងក្រុងទីរ៉ុស មិនមែនជារឿងពិតនោះឡើយ។ ប៉ុន្តែ ស្តេចទាំង២អង្គគឺសំដៅទៅលើលុយស៊ីហ្វ័រវិញ។

ស្ដេចនៃក្រុងបាប៊ីឡូន និងក្រុងទីរ៉ុសពិតប្រាកដនោះ មិនមែនល្អឥតខ្ចោះនោះឡើយ។ ប៉ុន្តែ លុយស៊ីហ្វ័របានល្អឥតខ្ចោះ មុនពេលដែលវាប្រព្រឹត្តអំពើបាប។ ជាការពិតណាស់ ស្តេចនៃក្រុងបាប៊ីឡន និងក្រុងទីរ៉ុសនៅក្នុងខទាំងនេះ គឺជានិមិត្តសញ្ញាតំណាងឱ្យអ្វីមួយ ដែលលើសពីនេះ។ ដូច្នេះហើយ តើនិមិត្តសញ្ញាទាំងនេះ កំពុងតែបង្ហាញអំពីអ្វី? តាមពិតទៅ លោកអេសេគាលកំពុងតែប្រាប់យើងពីរឿង ប្រៀបប្រដូចមួយ។ លោកអេសេគាលបានយកស្ដេចនៃក្រុងបាប៊ីឡូន មកធ្វើជានិមិត្តសញ្ញាតំណាង ឱ្យការច្បាំងទាស់នឹងព្រះ ដោយអំនួត។ យ៉ាងណាមិញ លោកអេសេគាល់ក៏បានប្រើនិមិត្តរូបទាំងនេះដែរ។ លោក អេសេគាលបានប្រាប់យើងថា ព្រះអង្គម្ចាស់ពិតប្រាកដនៃក្រុងទីរ៉ុស (អេសេគាល ២៨:២) មិនមែនជាស្តេច មនុស្សលោកនៅក្នុងក្រុងនេះនោះឡើយ (អេសេគាល ២៨:១១, ១២)។ ព្រះអង្គម្ចាស់នៅត្រង់នេះ គឺជា អ្នកដឹកនាំនៅលើផែនដីនេះ។ ពាក្យនេះគឺជានិមិត្តសញ្ញាតំណាងឱ្យស្ដេច ដែលមនុស្សលោកមើលមិន ឃើញ។ ស្ដេចអង្គនេះបានស្នាក់អាស្រ័យនៅក្នុងនគរស្ថានសួគ៌ មុនពេលដែលព្រះបានបោះវាចេញពី ស្ថានសួគ៌។ ស្តេចអង្គនេះក៏បានអះអាងថា វាជាអ្នកដឹកនាំនៃផែនដីទាំងមូលដែរ។

យោងទៅតាមគម្ពីរដានីយ៉ែល ១០:១២-១៤ សាតាំង និងទេវតារបស់វា បានព្យាយាមរារាំង កិច្ចការរបស់ព្រះ នៅលើផែនដីនេះ។ ដូច្នេះហើយ មហាវិវាទនេះ កំពុងតែនៅពីក្រោយរឿងគ្រប់យ៉ាង ដែលយើងបានឃើញនៅជុំវិញយើង។ មហាវិវាទរវាងព្រះ និងសាតាំង សេចក្តីល្អ និងសេចក្តីអាក្រក់ ក៏នៅពីក្រោយសង្គ្រាម ដែលលោកយ៉ូស្វេ និងសាសន៍អ៊ីស្រាអែលបានប្រឆាំងទាស់នេះដែរ។

`តើយើងបានមើលឃើញមហាវិវាទនេះ កំពុងតែកើតឡើងនៅជុំវិញយើងដោយរបៀបណា?`