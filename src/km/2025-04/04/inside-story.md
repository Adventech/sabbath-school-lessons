---
title:  រឿងខ្លី
date:   24/10/2025
---

### «តើប្អូនៗចង់បានអ្វី?»

បេសកជនម្នាក់ និងដៃគូនៅតាមព្រះវិហាររបស់គាត់ កំពុងតែលក់សៀវភៅគ្រីស្ទាន ទៅកាន់ សហគមន៍នៃអ្នកជិតខាង ដែលមិនមែនជាអ្នកជឿព្រះ នៅក្នុងទីក្រុងដ៏ធំមួយនៃប្រទេសអាស៊ីអាគ្នេយ៍។ ពួកគេអាចមើលឃើញថា អ្នកស្រុកបានឧទ្ទិសដល់សាសនារបស់ពួកគេ តាមរយៈការស្លៀកពាក់។ ក្រុមស្ត្រី បានពាក់ស្បៃ រីឯក្រុមបុរស មានពុកមាត់វែងៗ។ អ្នកខ្លះទៀត ថែមទាំងមានស្នាមជាំនៅលើថ្ងាសរបស់ ពួកគេ ដោយសារតែពួកគេបានក្រាបអធិស្ឋានយូរពេក។

នៅពេលដែលពួកគេទៅដល់ផ្ទះមួយ នោះមានបុរសម្នាក់ បានចេញមកក្រៅរបង ដោយមាន ទឹកមុខមិនសប្បាយចិត្ត។ គាត់បានសួរ ដោយមិនបានបើកទ្វារថា «តើប្អូនៗចង់បានអ្វី?»។ លោកដាវីឌ ដែល ជាបេសកជន បាននិយាយថា «យើងខ្ញុំកំពុងតែអនុវត្តគម្រោងមួយ នៅក្នុងសហគមន៍របស់បង តាមរយៈ ការលក់សៀវភៅ។ តើបងចង់ចំណាយ២ទៅ៣នាទី ដើម្បីពិនិត្យមើលសៀវភៅទាំងនេះដែរឬទេ?»។ បុរស ម្នាក់នោះបាននិយាយថា «បន្តិចទៀត ខ្ញុំនឹងត្រឡប់មកវិញ» បន្ទាប់មក គាត់បានដើរចេញទៅ។ នាងម៉ារី ដែលជាដៃគូបេសកជននៅក្នុងតំបន់នោះ បានភ័យខ្លាចជាខ្លាំង។ នាងបាននិយាយថា «ពួកយើងគួរតែ នាំគ្នាអធិស្ឋាន ពីព្រោះគាត់មើលទៅគួរឱ្យខ្លាច។ ខ្ញុំគិតថា គាត់គឺជាសមាជិក ដែលបានជ្រុលនិយមទៅលើ ជំនឿរបស់គាត់»។ លោកដាវីឌបានតបទៅវិញថា «គាត់ប្រហែលជាឃ្លានហើយ មើលទៅ ពីព្រោះរដូវនេះ គឺជារដូវ ដែលអ្នកកាន់សាសនាត្រូវតមអត់អាហារពេលថ្ងៃ រយៈពេល១ខែ»។

មួយស្របក់ក្រោយមក បុរសម្នាក់នោះ បានត្រឡប់មកវិញ។ គាត់បាននិយាយថា «ប្អូនៗ ចូល មកក្នុងផ្ទះបងសិនមក»។ នៅពេលដែលពួកគេចូលក្នុងផ្ទះ នោះគាត់បានសួរភ្លាមៗថា «តើប្អូនៗចង់បាន អ្វី?»។ នៅពេលនោះ លោកដាវីឌបានលូកយកសៀវភៅសុខភាពជាច្រើន ចេញមកពីកាបូបរបស់គាត់។ បុរសម្នាក់នោះ បានចាប់អារម្មណ៍ទៅនឹងសកម្មភាពរបស់លោកដាវីឌ។ គាត់បាននិយាយថា «ភរិយារបស់ ខ្ញុំ អាចនឹងចាប់អារម្មណ៍សៀវភៅទាំងនេះ ពីព្រោះនាងគឺជាគ្រូពេទ្យខាងឯផ្នែកអាហារូបត្ថម្ភ» បន្ទាប់មក គាត់បានហៅភរិយារបស់គាត់ ឱ្យមកមើលសៀវភៅទាំងនោះ។

ខណៈពេលដែលគាត់ និងភរិយាគាត់ បានពិនិត្យសៀវភៅទាំងនោះ នោះគាត់បានស្ងើចសរសើរ ថា «វ៉ាវ សៀវភៅនេះគឺជាសៀវភៅ ដែលល្អ និងមានប្រយោជន៍ណាស់»។ បន្ទាប់មក គាត់បានសួរត្រង់ៗ ថា «តើប្អូនៗកំពុងតែធ្វើការឱ្យអ្នកណា?»។ លោកដាវីឧបានតបទៅវិញថា «ពួកយើងគឺជាសមាជិក នៃ ព្រះវិហារំសេវេនដោយអាត់វេនទីស្ទ»។ រំពេចនោះ បុរសម្នាក់នោះបានក្រោកឈរឡើង ហើយដើរចេញទៅ។ ប៉ុន្តែ បន្ទាប់មក គាត់ដើរមកអង្គុយកន្លែងដើមវិញ។ ម្តងនេះ គាត់បានសម្លឹងមើលភ្ញៀវទាំង២នាក់។ ខណៈ ពេលនោះ ភាពស្ងប់ស្ងាត់ បានធ្វើឱ្យមានការថ្នាំងថ្នាក់។ ប៉ុន្តែ ភរិយារបស់គាត់បានចូលមកបំបែក នូវការ ថ្នាំងថ្នាក់នោះ ដោយនិយាយថា «បងបានដឹងហើយថា ខ្ញុំមានអតិថិជនអាត់វេនទីស្ទជាច្រើននាក់។ ពួកគេ គឺជាមនុស្សល្អ គ្រាន់តែថា ខ្ញុំមិនបានស្គាល់ពួកគេជិតស្និទ្ធប៉ុណ្ណោះ»។ បុរសដែលជាស្វាមី បានចាប់ផ្តើមនៅ មិនសុខ។ គាត់មើលទៅ ហាក់ដូចជាមានអារម្មណ៍តានតឹង។ ប៉ុន្តែ បន្ទាប់មក គាត់បានអង្គុយម្តងទៀត។ ភរិយារបស់គាត់បានសួរម្ដងទៀតថា «តើប្អូនៗមានសៀវភៅអ្វីទៀត?»។ លោកដាវីឧបានបើកយកសៀវភៅ មហាវិវាទ ចេញមកពីកាបូបរបស់គាត់។ គាត់បាននិយាយថា «សៀវភៅនេះ គឺស្ដីអំពីសេចក្ដីស្រឡាញ់ សេចក្ដីលើកលែងទោស និងសេចក្តីសុខសាន្តយ៉ាងពិតប្រាកដ»។

នាងបានពិនិត្យមើលសៀវភៅមហាវិវាទ ដោយក្តីរំភើប។ បន្ទាប់មក លោកដាវីឌក៏បានបង្ហាញ នាង អំពីសៀវភៅជំហានទៅកាន់ព្រះគ្រីស្ទ (Steps to Christ) និងសៀវភៅព្រះតម្រិះពីភ្នំនៃព្រះពរ (Thoughts From the Mount of Blessing) ផងដែរ។ បុរសដែលជាស្វាមី បានសម្លឹងមើលភ្ញៀវ ទាំង នៅមិនស្ងៀម នៅពេលដែលភរិយារបស់គាត់ បានសួរគាត់ថា «តើបងជឿលើរឿងទាំងនេះដែរឬទេ?»។

បុរសដែលជាស្វាមី បានក្រោយឈរម្តងទៀត រួចដើរចេញទៅ។ គាត់ហាក់ដូចជាប្តេជ្ញាថា គាត់ បានឮពាក្យគ្រប់យ៉ាង។ បន្ទាប់មក បុរសម្នាក់នោះ បានយកទូរស័ព្ទរបស់គាត់ មកអាត់សំឡេងនៃការសន្ទនា របស់ពួកគេ។