---
title:  ពេលយើងស្លាប់ទៅយើងមិនអាចយកអ្វីទៅជាមួយយើងបានឡើយ
date:  06/03/2023
---

`សូមអានខគម្ពីរទំនុកតម្កើង 49៖17, ធីម៉ូថេទី1 6៖6, 7, ទំនុកតម្កើង 39៖11, យ៉ាកុប 4៖14, សាស្តា 2៖18-22។ តើខទាំងនេះបង្រៀនយើងអ្វីខ្លះអំពីជីវិតមនុស្ស?`

ជីវិតគឺខ្លីណាស់។ «ដ្បិតកាលណាគេស្លាប់ទៅ នោះនឹងយកអ្វីៗទៅផងមិនបាន ហើយសេចក្តី រុងរឿងរបស់គេនឹងមិនចុះទៅតាមឡើយ» (ទំនុកតម្កើង 49៖17)។ យើងបានបន្សល់ទុកនូវទ្រព្យសម្បត្តិ និងលុយកាក់របស់យើងដល់មនុស្សផ្សេងទៀត។ តើអ្នកណាជាអ្នកទទួលទ្រព្យសម្បត្តិ និងលុយកាក់ ទាំងនេះទៅ? យើងត្រូវតែរៀបចំផែនការសម្រាប់រឿងនោះ។

មនុស្សភាគច្រើនតែងតែបានសន្សំលុយកាក់ខ្លះប្រសិនបើពួកគេបានធ្វើការច្រើនឆ្នាំ។ ឬប្រហែល ជាពួកគេមានផ្ទះសម្បែង ដីធ្លី ទ្រព្យសម្បត្តិ ឬរបស់មានតម្លៃមានផ្សេងទៀត។ តើមានអ្វីកើតឡើងចំពោះ លុយកាក់ ឬទ្រព្យសម្បត្តិទាំងនេះបន្ទាប់ពីអ្នកថែរក្សាវាស្លាប់ទៅនោះ?

អ្នកចាត់ចែងដ៏ល្អនឹងចេះរៀបចំផែនការ ឬបណ្តាំមរតក។ បណ្តាំមរតកប្រាប់មនុស្សទាំងឡាយ ថា អ្នកណាខ្លះនឹងទទួលបានលុយកាក់ និងទ្រព្យសម្បត្តិចំនួនប៉ុន្មានបន្ទាប់ពីគាត់ស្លាប់ទៅ។ ប្រសិនបើ លោកអ្នកមិនមានបណ្តាំមរតកទេ រដ្ឋាភិបាលអាចនឹងសម្រេចចិត្តថាត្រូវបែងចែកលុយកាក់របស់លោក អ្នកយ៉ាងដូចម្តេច។ (ពិតណាស់ រដ្ឋនីមួយៗ ឬប្រទេសនីមួយៗតែងតែមានច្បាប់ពន្ធដារផ្សេងៗគ្នាដើម្បី ឲ្យលោកអ្នកអនុវត្តតាម)។ ប្រសិនបើលោកអ្នកស្លាប់ទៅដោយគ្មានបណ្តាំមរតកតើនឹងមានអ្វីកើតឡើង? រដ្ឋាភិបាលភាគច្រើននឹងផ្តល់លុយកាក់និងទ្រព្យសម្បត្តិខ្លះទៅគ្រួសាររបស់លោកអ្នក។ ព្រះវិហារនឹងមិន បានអ្វីឡើយ។ ប្រសិនបើលោកអ្នកចង់ឲ្យព្រះវិហារបានទទួលចំណែកខ្លះ នោះលោកអ្នកត្រូវតែធ្វើបណ្តាំ មរតកមុននឹងលោកអ្នកស្លាប់។

ព្រះជាម្ចាស់ទ្រង់គឺជាម្ចាស់លើអ្វីៗទាំងអស់ (សូមអានទំនុកតម្កើង 24៖1)។ ហេតុនោះ ពេល ណាយើងឈប់ប្រើប្រាស់អ្វីដែលព្រះបានប្រទានដល់យើងហើយ យើងគួរតែថ្វាយត្រឡប់ទៅព្រះជាម្ចាស់ នូវអ្វីដែលយើងនៅសេសសល់បន្ទាប់ពីយើងបានឆ្លើយតបតាមសេចក្តីត្រូវការរបស់មនុស្សជាទីស្រឡាញ់ របស់យើងហើយ។

`ដូចដែលយើងដឹងហើយថា សេចក្តីស្លាប់អាចកើតឡើងបានគ្រប់ពេលវេលា។ សេចក្តីស្លាប់ក៏អាចនឹងកើតឡើងនៅពេលដែលយើងមិនទាន់ត្រៀមខ្លួនរួចរាល់ផងដែរ។ តើនឹងមានអ្វីកើតឡើងចំពោះ មនុស្សជាទីស្រឡាញ់របស់លោកអ្នកប្រសិនបើលោកអ្នកស្លាប់នៅថ្ងៃនេះ? តើមានអ្វីកើតឡើងចំពោះទ្រព្យ សម្បត្តិទាំងឡាយរបស់លោកអ្នក? តើលោកអ្នកមានអារម្មណ៍យ៉ាងណាចំពោះចម្លើយនោះ? ឥឡូវនេះ តើលោកអ្នកធ្វើអ្វីខ្លះអំពីរឿងនោះ?`