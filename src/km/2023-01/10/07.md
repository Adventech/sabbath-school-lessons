---
title:  ការសិក្សាបន្ថែម
date:  10/03/2023
---

សូមអាន “To Wealthy Parents” in Testimonies for the Church, volume 3, pages 116-130, and “Wills and Legacies,” in Testimonies for the Church, volume 4, pages 476-485; Counsels on Stewardship, pages 323-335។

«គ្រីស្ទានទាំងឡាយនឹងមិនត្រូវរង់ចាំរហូតទាល់តែពួកគេហៀបនឹងស្លាប់ទើបសម្រេចចិត្តថា តើពួកគេត្រូវធ្វើដូចម្តេចចំពោះលុយកាក់របស់ខ្លួនឡើយ។ ពួកគេនឹងត្រូវរៀបចំផែនការមួយខណៈពួកគេនៅមានសុខភាពរឹងមាំនៅឡើយ។ គ្រីស្ទានទាំងឡាយនឹងធ្វើជាអ្នកចាត់ចែងដ៏ល្អ។ ក្នុងនាមជាអ្នក ចាត់ចែងដ៏ល្អ ពួកគេនឹងត្រូវបំពេញតាមតួនាទីរបស់ខ្លួនចំពោះព្រះជាម្ចាស់ជាមួយនឹងទ្រព្យសម្បត្តិរបស់ ខ្លួន។ ពួកគេនឹងមិនត្រូវបន្សល់ទុកនូវកិច្ចការដែលព្រះជាម្ចាស់បានសូមឲ្យខ្លួនធ្វើដល់អ្នកដទៃឡើយ»។ ដកស្រង់ពី Testimonies for Church, volume 4, page 480, adapted។

ហេតុអ្វីបានជាយើងត្រូវសម្រេចចិត្តថាយើងនឹងត្រូវអ្វីជាមួយនឹងលុយកាក់របស់យើងមុននឹង យើងស្លាប់? យើងត្រូវតែមានផែនការមួយ ឬបណ្តាំមរតកមួយ។ បណ្តាំមរតកគឺជាកិច្ចព្រមព្រៀងជាលាយ លក្ខណ៍អក្សរមួយ។ កិច្ចព្រមព្រៀងនេះអាចឲ្យមនុស្សគ្រប់គ្នាដឹងថាលុយកាក់របស់លោកអ្នកនឹងត្រូវបែង ចែកដល់អ្នកណាខ្លះពេលដែលលោកអ្នកស្លាប់ទៅ។ បុគ្គលដែលធ្វើបណ្តាំមរតកនេះនឹងសូមនរណាម្នាក់ ឬមេធាវីម្នាក់ ដើម្បីធ្វើឲ្យប្រាកដថា បំណងរបស់គាត់ត្រូវបានគេគោរព និងអនុវត្តតាមបន្ទាប់ពីគាត់ស្លាប់ ទៅ។ ប៉ុន្តែប្រសិនបើយើងចង់ យើងក៏អាចចែកទ្រព្យសម្បត្តិ និងលុយកាក់របស់យើងក្នុងខណៈដែលកំពុងរស់នៅផងដែរ។ ការធ្វើដូច្នោះ យើងអាចនឹងឃើញលុយកាក់របស់យើងត្រូវបានយកទៅប្រើប្រាស់ លើអ្វីខ្លះបាន។ យើងក៏នឹងមានអារម្មណ៍សប្បាយចិត្តដែលដឹងថា យើងបានធ្វើឲ្យព្រះជាម្ចស់ទ្រង់សព្វព្រះទ័យដែរ។

សម្រាប់គ្រីស្ទានទាំងឡាយ ការយាងមកលើកទីពីររបស់ព្រះយេស៊ូវគឺជា «សេចក្តីសង្ឃឹមដ៏ ប្រកបដោយព្រះពរ»។ យើងទាំងអស់គ្នាសុទ្ធតែស្រមៃថា វាគឺជាការអស្ចារ្យណាស់ដែលបានឃើញ ព្រះយេស៊ូវយាងមកនៅក្នុងពពកនៃស្ថានសួគ៌។ យើងក៏អន្ទះសាចង់ឮទ្រង់មានបន្ទូលថា «ប្រពៃហើយ» មកកាន់យើងផងដែរ។ ប៉ុន្តែ ប្រសិនបើយើងស្លាប់មុនទ្រង់យាងមកវិញយ៉ាងដូចម្តេចដែរ? ប្រសិនបើយើងអនុវត្តតាមផែនការរបស់ព្រះសម្រាប់ជីវិតរបស់យើង យើងអាចឃើញកិច្ចការរបស់យើងរីកចម្រើននៅក្នុងជីវិតរបស់យើងនេះ ដោយសារតែការឧបត្ថម្ភគាំទ្ររបស់យើង។ បណ្តាំមរតកដែលយើងធ្វើនៅថ្ងៃនេះ អាចជួយដល់កិច្ចការរបស់ព្រះជាម្ចាស់នៅលើផែនដីនេះបន្តទៅមុខទៀតបន្ទាប់ពីយើងចាកចេញទៅ។

**សំណួរពិភាក្សា**

`1. យើងអាចទុកទ្រព្យសម្បត្តិរបស់យើងនៅស្ថានសួគ៌ឥឡូវនេះបាន។ តើការនោះដូចគ្នានឹងការព្យាយាម រក ឬ «ទិញ» កន្លែងរបស់យើងនៅស្ថានសួគ៌ដែរឬទេ? សូមពន្យល់ចម្លើយរបស់លោកអ្នក។`

`2. យើងត្រូវការស្មារតីនៃការថ្វាយ។ ទន្ទឹមគ្នានេះដែរ យើងក៏ត្រូវការភាពឆ្លាតវៃ និងប្រុងប្រយ័ត្នដែរ។ អ្នកខ្លះដែលសូមឲ្យយើងគាំទ្រកិច្ចការរបស់ពួកគេគឺជាមនុស្សដែលមិនស្មោះត្រង់។ ពួកគេនិយាយថា នឹងមានសកម្មភាពណាមួយកើតឡើងនៅថ្ងៃនេះ ឬថ្ងៃនោះ។ ហេតុនោះ ពួកគេប្រាប់យើងថា យើងត្រូវ ផ្ញើលុយកាក់ភ្លាមៗទៅពួកគេមុននឹងវាយឺតពេលសម្រាប់លុយកាក់អាចធ្វើការល្អបាន។ តើយើងអាចដឹង ដូចម្តេចថា ពេលណាដែលគេព្យាយាមបោកប្រាស់យើងដើម្បីលួចលុយកាក់របស់យើងដោយរបៀបណា? ហើយតើយើងដឹងថាពេលណាមានគេកំពុងសូមឲ្យយើងជួយឧបត្ថម្ភគាំទ្រដោយភាពស្មោះត្រង់ពិតៗដោយរបៀបណា?`