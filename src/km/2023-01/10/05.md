---
title:  ការរង់ចាំរហូតទាល់តែយឺតពេល
date:  08/03/2023
---

**សូមអានខគម្ពីរខាងក្រោមនេះ។ ខទាំងនេះបង្រៀនយើងអំពីក្បួនច្បាប់សំខាន់ៗខ្លះអំពីការចាត់ចែងលុយកាក់។ តើក្បួនច្បាប់ទាំងនេះមានអ្វីខ្លះ?**

`ធីម៉ូថេទី1 6៖17`

`កូរិនថូសទី2 4៖18`

`សុភាសិត 30៖8`

`សាស្តា 5៖10`

លុយកាក់អាចធ្វើឲ្យមនុស្សធ្វើរឿងឆ្កួតៗបាន។ សាតាំងព្យាយាមបង្វែរលុយកាក់ឲ្យក្លាយទៅ ជាបណ្តាសាមួយ។ ប៉ុន្តែ យើងមិនគួរបណ្តោយឲ្យរឿងនោះកើតឡើងឡើយ។ យើងអាចនិយាយថាទេទៅកាន់ផែនការរបស់អារក្សដោយធ្វើជាអ្នកចាត់ចែងដ៏ល្អរបស់ព្រះដោយពឹងលើជំនួយរបស់ព្រះជាម្ចាស់។ យើងអាចចាប់ផ្តើមរបៀបចំផែនការឥឡូវនេះសម្រាប់អ្វីដែលនឹងកើតឡើងចំពោះលុយកាក់របស់យើងពេលដែលយើងស្លាប់ទៅ។

អ្នកខ្លះអាចនឹងនិយាយថា «ខ្ញុំអាចនឹងចាយវាយលុយកាក់របស់ខ្ញុំទាំងអស់នៅគ្រាចុងក្រោយ នៃជីវិតរបស់ខ្ញុំ»។ ហេតុនោះ នៅពេលដែលយើងនៅរស់នៅឡើយ យើងមិនអាចជួយនរណាម្នាក់ជាមួយ នឹងលុយកាក់របស់យើងបានឡើយ។ យើងបានចំណាយលុយកាក់ទាំងអស់សម្រាប់ខ្លួនឯង។ យើងមិន បានគាំទ្រដល់កិច្ចការរបស់ព្រះសោះ។ ក្នុងនាមជាគ្រីស្ទាន យើងត្រូវធ្វើឲ្យប្រសើរជាងនេះ។ ព្រះជាម្ចាស់ រំពឹងថា យើងអាចនឹងធ្វើបានប្រសើរជាងនោះពីព្រោះយើងគឺជាអ្នកចាត់ចែងដ៏ល្អ។

«ខ្ញុំបានឃើញថា មនុស្សជាច្រើនមិនបានគាំទ្រកិច្ចការរបស់ព្រះក្នុងពេលដែលពួកគេនៅមាន ជីវិតនៅឡើយទេ... ពួកគេរង់ចាំរហូតទាល់តែពួកគេហៀបនឹងស្លាប់។ ព្រះយេស៊ូវទ្រង់សូមឲ្យពួកសិស្ស របស់ព្រះអង្គធ្វើលើសពីនេះ។ យើងមិនត្រូវមានភាពអាត្មានិយមពេលដែលយើងនៅរស់នៅឡើយទេ។ ប្រសិនបើលោកអ្នកនៅតែឱបក្រសោបទ្រព្យសម្បត្តិរបស់លោកអ្នករហូតដល់លោកអ្នកស្លាប់ តើនរណា នឹងទទួលទ្រព្យសម្បត្តិនោះទៅ? តើសម្រាប់ព្រះ ឬសម្រាប់សេចក្តីស្លាប់? សេចក្តីស្លាប់។ ការបាត់បង់អាច នឹងកើតឡើងគ្រប់ពេល។ ធនាគារអាចនឹងបរាជ័យ។ មនុស្សទាំងឡាយអាចនឹងបាត់បង់ទ្រព្យសម្បត្តិ។ មនុស្សជាច្រើនក៏បានរៀបផែនការធ្វើអ្វីមួយ។ ប៉ុន្តែពួកគេរង់ចាំរហូតទាល់តែយឺតពេល។ សាតាំងខិតខំ យ៉ាងខ្លាំងដើម្បីធ្វើយ៉ាងណាកុំឲ្យមនុស្សលោកថ្វាយលុយកាក់ដល់ព្រះជាម្ចាស់»។ ដកស្រង់់ពី Ellen G. White, Testimonies for the Church, volume 5, page 154, adapted។