---
title:  ការចាំរហូតទាល់តែយឺតពេល
date:  04/03/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា 12៖16-21, ទំនុកតម្កើង 49៖17, សុភាសិត 27៖23-27, ធីម៉ូថេទី1 6៖17, ទំនុកតម្កើង 24៖1។

> <p>ខចងចាំ</p>
> «ខ្ញុំក៏ឮសំឡេងពីលើមេឃថា ចូរកត់ទុកដូច្នេះថា ពីនេះទៅមុខ អស់អ្នកណាដែលស្លាប់ក្នុង ព្រះអម្ចាស់ នោះមានពរហើយ ព្រះវិញ្ញាណទ្រង់មានព្រះបន្ទូលថា ហ្នឹងហើយ គឺដើម្បីឲ្យគេបានឈប់ សំរាក ពីគ្រប់ទាំងការនឿយហត់របស់គេ ដ្បិតការគេធ្វើ ក៏តាមគេជាប់» (វិវរណៈ 14៖13)។

នៅពេលដែលយើងមានវ័យកាន់តែចាស់ យើងចាប់ផ្តើមគិតអំពីការចូលនិវត្តន៍កាន់តែច្រើន ឡើង។ ការចូលនិវត្តន៍គឺជាការសម្រេចចិត្តដ៏ធំមួយ។ ការចូលនិវត្តន៍ក៏ជាការផ្លាស់ប្តូរដ៏ធំមួយក្នុងជីវិត ផងដែរ។ មនុស្សជាតិជាច្រើនពិបាកនឹងចូលនិវត្តន៍ណាស់។ មនុស្សដែលមានវ័យចំណាស់ជាច្រើនក៏បារម្ភអំពីអនាគតផងដែរ។ ពួកគេបារម្ភអំពីការស្លាប់ដែលនឹងមកដល់ឆាប់ៗ មុនពេលដែលគ្រួសារ របស់ពួកគេមើលថែពួកគេ។ មនុស្សចាស់ទាំងឡាយបារម្ភអំពីការពុំមានលុយកាក់គ្រប់គ្រាន់ពេលដែល ពួកគេចូលនិវត្តន៍។ ពួកគេបារម្ភអំពីការបាត់បង់លុយកាក់ទាំងអស់របស់ពួកគេ។ ពួកគេក៏បារម្ភថា តើ នរណានឹងមើលថែពួកគេប្រសិនបើពួកគេធ្លាក់ខ្លួនឈឺ។

អ្នកស្រីអែល្លិនជីវ៉ៃត៍បានពន្យល់អំពីប្រភពនៃសេចក្តីភ័យខ្លាចទាំងនេះថា «សេចក្តីភ័យខ្លាច ទាំងនេះមកពីសាតាំង... មនុស្សចាស់ទាំងឡាយត្រូវតែអនុវត្តតាមផែនការរបស់ព្រះសម្រាប់ជីវិតរបស់ ពួកគេ។ នោះថ្ងៃចុងក្រោយរបស់ពួកគេនឹងក្លាយជាឆ្នាំដ៏ប្រសើរបំផុត និងសប្បាយបំផុតរបស់ពួកគេ... មនុស្សចាស់ទាំងឡាយគួរតែឈប់បារម្ភទៅ។ ពួកគេគួរតែព្យាយាមរស់នៅដោយការសប្បាយចិត្តតាម ដែលអាចធ្វើទៅបាន និងត្រៀមខ្លួនជាស្រេចសម្រាប់ស្ថានសួគ៌»។ ដកស្រង់ពី Ellen G. White, Testimonies for the Church, volume 1, page 424, adapted។ សប្តាហ៍នេះ យើងនឹងសិក្សាដំបូន្មាន របស់ព្រះជាម្ចាស់សម្រាប់ឆ្នាំចុងក្រោយនៃជីវិត។ តើយើងគួរតែត្រៀមខ្លួនជាស្រេចសម្រាប់ការចូលនិវត្តន៍ដោយរបៀបណា? តើយើងមិនគួរធ្វើអ្វីខ្លះ? តើយើងគួរអនុវត្តតាមក្បួនច្បាប់សំខាន់ៗអ្វីខ្លះ?