---
title:  ការថ្វាយត្រឡប់ទៅព្រះវិញ
date:  09/03/2023
---

**សូមអានខគម្ពីរខាងក្រោម។ តើខទាំងនេះបង្រៀនយើងអំពីក្បួនច្បាប់សំខាន់ៗអ្វីខ្លះ? តើក្បួន ច្បាប់នេះជួយយើងឲ្យសម្រេចចិត្តត្រូវធ្វើអ្វីខ្លះជាមួយនឹងលុយកាក់និងទ្រព្យសម្បត្តិដែលព្រះប្រទានដល់ យើងដោយរបៀបណា?**

`ទំនុកតម្កើង 24៖1`

`ហេព្រើរ 3៖4`

`ទំនុកតម្កើង 50៖10`

`លោកុប្បត្តិ 14៖19`

`កូល៉ុស 1៖15-17`

យើងរាល់គ្នាសុទ្ធតែជាអ្នកចាត់ចែងរបស់ព្រះជាម្ចាស់។ ព្រះជាម្ចាស់ប្រទានដល់យើងនូវលុយ កាក់របស់ព្រះអង្គ ដីធ្លីរបស់ព្រះអង្គ ទ្រព្យសម្បត្តិរបស់ព្រះអង្គឲ្យយើងចាត់ចែងថ្វាយព្រះអង្គ។ ព្រះទ្រង់ គឺជាម្ចាស់លើអ្វីៗទាំងអស់ដែលយើងមាន។ ទ្រង់ប្រទានដល់យើងនូវជីវិត និងកម្លាំងដើម្បីឲ្យអាចទទួល បាននូវទ្រព្យសម្បត្តិទាំងឡាយ។ ហេតុនោះ នៅពេលយើងឈប់ប្រើប្រាស់អ្វីដែលព្រះជាម្ចាស់ប្រទានដល់ យើង ហើយយើងបានឆ្លើយតបដល់សេចក្តីត្រូវការរបស់គ្រួសារយើងហើយ នោះយើងគួរតែថ្វាយអ្វីលុយ កាក់ដែលសេសសល់ពីនោះដល់ព្រះជាម្ចាស់វិញ។

«កាលណាលោកអ្នកគាំទ្រដល់កិច្ចការរបស់ព្រះ មានន័យថាលោកអ្នកកំពុងសន្សំទ្រព្យសម្បត្តិ ទុកក្នុងស្ថានសួគ៌។ លុយកាក់របស់លោកអ្នកនឹងមានសុវត្ថិភាពនៅស្ថានសួគ៌ដែលរួចផុតពីអន្តរាយ និង បាត់បង់។ ទ្រព្យសម្បត្តិរបស់លោកអ្នកនឹងបន្តរីកចម្រើនឡើង។ វានឹងមិនបរាជ័យឡើយ»។ ដកស្រង់ពី Ellen G. White, Counsels on Stewardship, page 342, adapted។

តទៅនេះគឺជាហេតុផលល្អៗមួយចំនួនដែលយើងគួរថ្វាយឥឡូវនេះក្នុងពេលដែលយើងនៅមាន ជីវិតរស់នៅនៅឡើយ៖

1\. លោកអ្នកអាចឃើញព្រះវិហារចាត់ចែងលុយកាក់របស់លោកអ្នក។ ប្រហែលជាលុយកាក់ របស់លោកអ្នកត្រូវបានយកទៅជួយសង់អគារព្រះវិហារ ឧបត្ថម្ភថ្លៃសិក្សារបស់នរណាម្នាក់ ឬគាំទ្រដល់ ការបង្រៀនព្រះគម្ពីរជាដើម។

2\. លោកអ្នកអាចជួយឥឡូវនេះតាមសេចក្តីត្រូវការរបស់ព្រះវិហាររបស់លោកអ្នក។

3\. គ្មាននរណាម្នាក់ក្នុងចំណោមគ្រួសារ ឬមិត្តភ័ក្តិរបស់លោកអ្នកឈ្លោះគ្នាដោយសារលុយកាក់របស់លោកអ្នកបន្ទាប់ពីលោកអ្នកបានស្លាប់ទៅឡើយ។

4\. លោកអ្នកនឹងធ្វើជាគំរូដ៏ល្អម្នាក់ដល់មនុស្សដទៃទៀត។ លោកអ្នកនឹងបង្ហាញអំពីរបៀបដែល ត្រូវស្រឡាញ់ និងថ្វាយតង្វាយដល់ព្រះជាម្ចាស់ និងមនុស្សលោក។

5\. មនុស្សដែលទទួលបានអំណោយជាលុយកាក់របស់លោកអ្នកបន្ទាប់ពីលោកអ្នកស្លាប់ទៅ នឹងត្រូវបង់ពន្ធតិចតួចពីអំណោយរបស់លោកអ្នក។

6\. លុយកាក់របស់លោកអ្នកនឹងទៅដល់ដៃរបស់មនុស្សដែលលោកអ្នកជ្រើសរើសបន្ទាប់ពីលោកអ្នកស្លាប់។ (គ្មាននរណាម្នាក់ត្រូវឡើងតុលាការដើម្បីទាមទារលុយកាក់របស់លោកអ្នកឡើយ)។

7\. លោកអ្នកនឹងបង្ហាញថា ចិត្តរបស់លោកអ្នកមិនអាត្មានិយមឡើយ។

8\. លោកអ្នកបង្ហាញថា ទ្រព្យសម្បត្តិរបស់លោកអ្នកគឺនៅឯស្ថានសួគ៌ហើយ។