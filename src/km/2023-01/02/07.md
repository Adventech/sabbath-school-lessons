---
title:  ការសិក្សាបន្ថែម
date:  13/01/2023
---

«កាលណារាស្ត្ររបស់ព្រះអនុវត្តតាមផែនការរបស់ព្រះអង្គសម្រាប់តង្វាយ10ហូត1 និង តង្វាយសទ្ធា ព្រះជាម្ចាស់ទ្រង់នឹងរក្សាសេចក្តីសន្យារបស់ព្រះអង្គក្នុងការប្រទានពរដល់ពួកគេ។ បន្ទាប់មកព្រះទ្រង់ប្រទានពរដល់អ្វីៗគ្រប់យ៉ាងដែលរាស្ត្ររបស់ព្រះអង្គធ្វើ។ កាលណាពួកគេស្តាប់បង្គាប់ព្រះជាម្ចាស់ កាន់តែច្រើនឡើង នោះទ្រង់ក៏ប្រទានពរដល់ពួកគេកាន់តែច្រើនឡើងដែរ។ កាលណារាស្ត្ររបស់ព្រះធ្វើតាម អ្វីដែលទ្រង់សូមឲ្យយើងធ្វើ និងលើកតម្កើងទ្រង់ជាមួយនឹងប្រាក់តង្វាយរបស់ពួកគេ នោះព្រះទ្រង់ក៏នឹងចាក់ បំពេញជង្រុករបស់ពួកគេយ៉ាងបរិបូរដែរ។ ប៉ុន្តែកាលណាពួកគេមិនព្រមថ្វាយតង្វាយ10ហូត1 និងតង្វាយ សទ្ធា នោះមិនយូរទេពួកគេនឹងឃើញថាពួកគេបានកេងយករបស់ព្រះហើយ។ ពួកគេក៏យល់ផងដែរថា ពួកគេបានបាត់បង់ព្រះពរជាច្រើនដែលព្រះទ្រង់សព្វព្រះទ័យនឹងប្រទានដល់ពួកគេ។ ព្រះទ្រង់បានដាក់កម្រិតព្រះពររបស់ព្រះអង្គដល់រាស្ត្ររបស់ព្រះអង្គនៅពេលណាតែពួកគេបានដាក់កម្រិតតង្វាយរបស់ពួកគេដល់ទ្រង់ប៉ុណ្ណោះ»។ ដកស្រង់ពី Ellen G. White, Testimonies for the Church, volume 3, page 395, adapted។

ព្រះគម្ពីរប្រាប់យើងថា យើងត្រូវបានសង្គ្រោះដោយសេចក្តីមេត្តារបស់ព្រះដោយសារសេចក្តី ជំនឿរបស់យើង។ យើងស្តាប់បង្គាប់តាមព្រះដោយសារតែទ្រង់បានសង្គ្រោះយើង។ ការស្តាប់បង្គាប់របស់ យើងមិនបានធ្វើឲ្យទទួលបាននូវសេចក្តីសង្គ្រោះរបស់ព្រះឡើយ។ (ប្រសិនបើយើងអាចរកសេចក្តីសង្គ្រោះនេះបាន នោះអំណោយទាននោះមិនមែនជាអំណោយដែលឥតគិតថ្លៃទៀតហើយ មែនទេ? សូមអានបន្ថែមទៀតអំពីរឿងនោះនៅក្នុងខគម្ពីររ៉ូម 4៖1-4)។

នៅពេលដែលយើងក្រឡេកមើលសេចក្តីសញ្ញាដែលមានពីរផ្នែករបស់ព្រះដែលទ្រង់បានតាំងឡើងជាមួយនឹងយើង យើងអាចឃើញទាំងព្រះពរដែលទ្រង់បានសន្យា និងលក្ខខណ្ឌដែលទ្រង់សូមឲ្យ យើងធ្វើផងដែរ។ យើងអាចធ្វើឲ្យមិត្តភាពរបស់យើងជាមួយនឹងទ្រង់បានរឹងមាំឡើងដោយសារចម្លើយរបស់យើងចំពោះការប្រទានរបស់ព្រះអង្គវិញ។ យើងគឹជាអ្នកជ្រើសរើសអនាគតរបស់យើង។ ការស្តាប់បង្គាប់ មានន័យថាជាការបម្រើព្រះដោយសារតែទ្រង់សង្គ្រោះយើង និងដោយសារយើងស្រឡាញ់ទ្រង់ផងដែរ។ ការស្តាប់បង្គាប់បង្ហាញថា យើងគឺជាអ្នកជឿដ៏ស្មោះត្រង់របស់ព្រះ។ សេចក្តីជំនឿមិនបានដោះលែងយើងឲ្យរួចផុតពីការស្តាប់បង្គាប់ឡើយ។ សេចក្តីជំនឿរបស់យើងអនុញ្ញាតឲ្យព្រះប្រទានសេចក្តីមេត្តាដល់យើង រាល់គ្នា។ សេចក្តីមេត្តារបស់ព្រះជួយយើងឲ្យថ្វាយការស្តាប់បង្គាប់ដែលទ្រង់បានសូមឲ្យយើងធ្វើចំពោះ ព្រះអង្គ។

**សំណួរពិភាក្សា**

`1. តើមានអ្វីកើតឡើងប្រសិនបើពួកជំនុំសេវេនដេយ៍អាត់វេនទីស្ទគ្រប់គ្នាថ្វាយតង្វាយ10ហូត1 និងតង្វាយសទ្ធាទាំងអស់ដែលទ្រង់បានសូមឲ្យពួកគេថ្វាយនោះ? នោះព្រះវិហារនឹងមានអ្វីៗគ្រប់យ៉ាងដើម្បី បញ្ចប់ កិច្ចការរបស់ព្រះនៅលើផែនដីមិនខាន។ តើលោកអ្នកកំពុងធ្វើអ្វីខ្លះជាមួយនឹងតង្វាយ10ហូត1 និងតង្វាយសទ្ធាដើម្បីជួយឲ្យព្រះវិហារបញ្ចប់កិច្ចការរបស់ព្រះ?`

`2. តើជំរើសរបស់យើង និងឥរិយាបថដ៏ល្អផ្ទាល់របស់យើងនៅក្នុងទំនាក់ទំនងរបស់យើងជាមួយព្រះមានសារៈសំខាន់ដូចម្តេចខ្លះ? ហេតុអ្វីបានជាការថ្វាយតង្វាយ10ហូត1 និងតង្វាយសទ្ធាគឺជាផ្នែកមួយនៃការធ្វើជាអ្នកចាត់ចែងដ៏ល្អម្នាក់? តើយើងអាចរកសេចក្តីសង្គ្រោះរបស់ព្រះបានដោយសារការថ្វាយតង្វាយ10ហូត1បានដែរឬទេ? តើយើងអាចជៀសវាងអន្ទាក់នេះដោយរបៀបណា?`

`3. ដូចដែលយើងបានរៀននៅសប្តាហ៍នេះ គ្រាលំបាកៗអាចនឹងមកដល់ បើទោះបីជាពេលដែលយើង ស្មោះត្រង់ចំពោះព្រះក្តី។ ហេតុអ្វីបានជារឿងនេះកើតឡើង? តើយើងបញ្ឈប់ខ្លួនយើងកុំឲ្យមានអារម្មណ៍ ទុក្ខព្រួយ និងខកចិត្តខ្លាំងដោយរបៀបណា?`