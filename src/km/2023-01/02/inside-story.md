---
title:  ការសន្យាជាមួយព្រះជាម្ចាស់
date:  13/01/2023
---

ឌីមិទ្រី បាហ្គាល ដែលជានិស្សិតម្នាក់ពីប្រទេសរុស្ស៊ី បានខ្វះលុយចាយជាច្រើនខែកន្លងមកហើយ បន្ទាប់ពីបានចុះឈ្មោះក្នុងកម្មវិធីទេវវិទ្យានៃថ្នាក់អនុបណ្ឌិតនៅសកលវិទ្យាល័យអាត់វេនទីស្ទហ្វ្រាយ

ដេនសៅក្នុងប្រទេសអាឡឺម៉ង់។ ជំរើសរបស់គាត់ហាក់ដូចជាមានកំរិត។ គាត់អាចធ្វើការនៅក្នុងសាលា ឬក៏ផ្ទះចូលនិវត្តន៍នៅក្បែរៗនោះ ប៉ុន្តែប្រាក់ចំណូលទាំងនោះបានត្រឹមតែជាចំណែកតូចមួយដែលមិន គ្រប់គ្រាន់សម្រាប់បង់ថ្លៃសាលាឡើយ។ ក្នុងនាមជាជនបរទេស គាត់មិនអាចខ្ចីលុយរដ្ឋដូចជានិស្សិត អាឡឺម៉ង់បានទេ។ ប៉ុន្តែគាត់អាចដាក់ពាក្យស្នើសូមអាហារូបករណ៍បាន ដែលមានទំហំទឹកប្រាក់តិចជាង ប្រាក់កម្ចីសម្រាប់សិក្សា ក៏ប៉ុន្តែមិនតម្រូវឲ្យមានការសងត្រឡប់វិញឡើយ។ ខណៈដែលឌីមិទ្រីអធិដ្ឋានអំពីបញ្ហាដ៏លំបាកមួយនេះ គាត់ក៏មានអារម្មណ៍ថាត្រូវតែធ្វើការសន្យាជាមួយនឹងព្រះជាម្ចាស់។ គាត់បាន អធិដ្ឋានថា «ព្រះអម្ចាស់អើយ ប្រសិនបើទ្រង់ប្រទានពរដល់ទូលបង្គំជាមួយនឹងអាហារូបករណ៍នេះ ទូលបង្គំ សូមសន្យាថានឹងញែកតង្វាយ10ហូត1ទីពីរដើម្បីឧបត្ថម្ភដល់កិច្ចការបេសកកម្ម»។ ឌីមិទ្រីក៏បានដាក់ពាក្យ សូមអាហារូបករណ៍ ហើយក៏ត្រូវបានអនុម័តិយល់ព្រម និងបានធ្វើឲ្យគាត់មានសេចក្តីអំណរយ៉ាងខ្លាំង។ គាត់ក៏ចាប់ផ្តើមញែកតង្វាយ10ហូត1ទីពីរពីប្រាក់ចំណូលរបស់គាត់ សម្រាប់កិច្ចការបេសកកម្ម។ នៅ ពេលដែលចប់ឆមាសនីមួយៗ គាត់ត្រូវបានទទួលការអនុម័តិសម្រាប់អាហារូបករណ៍ជាបន្តបន្ទាប់ ហើយ គាត់ក៏នៅតែបន្តថ្វាយតង្វាយ10ហូត1ទីពីរសម្រាប់កិច្ចការបេសកកម្មដដែល។ បើទោះបីជាត្រូវថ្វាយ តង្វាយ10ហូត1ទីពីរក្តី ក៏គាត់នៅតែមានលុយគ្រប់គ្រាន់សម្រាប់បង់ថ្លៃសាលា និងចំណាយផ្សេងៗដែរ។ គាត់ថែមទាំងបានអាចញែកលុយកាក់មួយចំនួនទៀតទុកសម្រាប់គ្រា អាសន្នផងដែរ។

កុំព្យូទ័រលែបថប់ ដែលមានអាយុប្រាំឆ្នាំរបស់ឌីមិទ្រី ចាប់ផ្តើមមានបញ្ហា នៅពេលដែលគាត់សរសេរសារណាសម្រាប់ថ្នាក់អនុបណ្ឌិតរបស់គាត់។ គាត់ត្រូវទិញគ្រឿងបន្លាស់ពីរដងហើយដើម្បីជួស ជុលវា។ ថ្ងៃមួយ គាត់រកឃើញថាគាត់មិនអាចបិទស្គ្រីនលែបថប់គាត់បានឡើយ។ គាត់បានធ្វើតាមការ ណែនាំពីកុំព្យូទ័រដែរប៉ុន្តែនៅតែមិនអាចដោះស្រាយបាន។ ប្រសិនបើគាត់ចង់បញ្ចប់ការសរសេរសារណា នេះ គាត់ពិតជាត្រូវការលែបថប់ថ្មីហើយ ហើយគាត់សុខចិត្តប្រើប្រាស់លុយដែលបំរុងសម្រាប់គ្រាអាសន្ន ដែរ។ ប៉ុន្តែខណៈដែលគាត់អធិដ្ឋានអំពីស្ថានភាពនេះ ស្រាប់តែគាត់បាននឹកឃើញមិត្តភ័ក្តិម្នាក់ ដែលមក ពីអតីតសហភាពសូវៀត ដែលកំពុងធ្វើការជាបេសកជនជាមួយគ្រួសាររបស់គាត់នៅក្នុងព្រៃអាមេរិកខាង ត្បូង។ ភាពសំណើមបានបំផ្លាញថេប្លេតរបស់មិត្តភ័ក្តិរបស់គាត់ ហើយគាត់ពិតជាត្រូវការកុំព្យូទ័រខ្លាំងណាស់ ដើម្បីបន្តកិច្ចការរបស់គាត់។ ឌីមិទ្រីមិនយល់សោះថាហេតុអ្វីបានជាគាត់ត្រូវមកគិតអំពីមិត្តភ័ក្តិរបស់គាត់ ដែលនៅអាមេរិកខាងត្បូងទៅវិញ ទាំងដែលខ្លួនគាត់ផ្ទាល់ក៏ត្រូវការលែបថប់ដើម្បីបញ្ចប់ការសិក្សារបស់ គាត់ដែរនោះ។ ប៉ុន្តែគាត់បានទិញលែបថប់ដែលអាចការពារជ្រាបទឹក និងការពារធូលីបានមួយគ្រឿងផ្ញើ ទៅឲ្យមិត្តភ័ក្តិរបស់គាត់។ បន្ទាប់ពីផ្ញើហើយមិនយូរប៉ុន្មាន ស្រាប់តែការផ្សាយពាណិជ្ជកម្មតាមអនឡាញ បានលេចឡើងនៅលើស្គ្រីនលែបថប់របស់ឌីមិទ្រីដែលបានប្រាប់ពីតម្រុយច្បាស់លាស់សម្រាប់ជួសជុល លែបថប់របស់គាត់។ គាត់ក៏បានកុម្ម៉ង់ទិញគ្រឿងបម្លាស់តាមការណែនាំ ហើយបន្ទាប់ពីតម្លើងវារួច ស្គ្រីនោះក៏បិទបើកបានដូចថ្មីយ៉ាងអ៊ីចឹង។ អស្ចារ្យណាស់ មកទល់នឹងសព្វថ្ងៃនេះមានរយៈពេលប្រាំបីឆ្នាំហើយដែលលែបថប់នោះនៅតែអាចធ្វើការបានដដែល។

ឌីមិទ្រីជឿច្បាស់ថា ព្រះជាម្ចាស់ប្រទានពរអស់អ្នកណាដែលយកបេសកកម្មទុកជាទីមួយ។ «ព្រះអម្ចាស់ទ្រង់បានបន្តអាយុជីវិតលែបថប់នោះ» ឌីមិទ្រីបាននិយាយ។ ពិតប្រាកដដូចដែលបានចែងនៅក្នុងព្រះគម្ពីរយ៉ាង ដូច្នេះថា «អ្នកណាដែលមានចិត្តអាណិត ចែកដល់ពួកទាល់ក្រ នោះ ឈ្មោះថាថ្វាយឲ្យព្រះយេហូវ៉ាខ្ចី ទ្រង់នឹងតបស្នងសងគុណអ្នកនោះវិញ» (សុភាសិត 19៖17)។