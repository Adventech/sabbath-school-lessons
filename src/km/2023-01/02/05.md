---
title:  កិច្ចព្រមព្រៀងតង្វាយ10ហូត1
date:  11/01/2023
---

តើលោកអ្នកដឹងឬទេថា មានទំនាក់ទំនងខាងឯវិញ្ញាណយ៉ាងជិតស្និទ្ធមួយរវាងតង្វាយ10ហូត 1 ដែលយើងថ្វាយទៅព្រះ និងមិត្តភាពរបស់យើងជាមួយនឹងទ្រង់ឬទេ? តង្វាយ10ហូត1គឺជា10ភាគ រយនៃលុយកាក់ទាំងអស់ដែលយើងទទួលបាន។ ពួកអ៊ីស្រាអែលបានទទួលជោគជ័យមួយ និងមានជា បរិបូរនៅពេលដែលពួកគេថ្វាយតង្វាយ10ហូត1។ ប៉ុន្តែ ពួកគេបានជួបគ្រាលំបាកៗនៅពេលដែលពួក គេមិនបានថ្វាយតង្វាយ10ហូត1។ ក្នុងអំឡុងគ្រាមួយក្នុងចំណោមគ្រាលំបាកទាំងនោះ ព្រះបានតាំងសេចក្តីសញ្ញាដែលមានពីរផ្នែកសម្រាប់រាស្ត្ររបស់ព្រះអង្គ។ លោកអ្នកអាចអានអំពីសេចក្តីសញ្ញានេះនៅក្នុងកណ្ឌគម្ពីរម៉ាឡាគី។

`សូមអានម៉ាឡាគី 3៖7-11។ តើខទាំងនេះប្រាប់យើងអំពីសេចក្តីសន្យា និងតួនាទីអ្វីខ្លះ?`

ព្រះជាម្ចាស់ទ្រង់បានសន្យាជាមួយនឹងរាស្ត្ររបស់ព្រះអង្គ។ ទ្រង់បានប្រាប់ពួកគេថា «ចូរវិល មកឯអញវិញចុះ នោះអញនឹងត្រឡប់មកឯឯងដែរ តែឯងរាល់គ្នាថា តើយើងនឹងវិលទៅយ៉ាងដូចម្តេច» (ម៉ាឡាគី 3៖7)។ នៅពេលដែលមនុស្សទាំងឡាយទូលសួរព្រះថាតើមានន័យដូចម្តេច ទ្រង់បានប្រាប់ ពួកគេឲ្យឈប់កេងយកតង្វាយ10ហូត1 និងតង្វាយសទ្ធា។ ការលួចរបស់ពួកគេគឺជាមូលហេតុដែល ព្រះទ្រង់បានដាក់បណ្តាសាលើពួកគេ។ ព្រះជាម្ចាស់បានប្រាប់រាស្ត្ររបស់ព្រះអង្គអំពីរបៀបដោះស្រាយ បញ្ហានៃបណ្តាសានេះ។ «ចូរនាំយកតង្វាយ1ភាគក្នុង10ទាំងអស់មកដាក់ក្នុងឃ្លាំងចុះ ដើម្បីឲ្យមានស្បៀងអាហារនៅក្នុងដំណាក់នៃអញ ហើយល្បងលអញឥឡូវ បើអញមិនបើកទ្វារស្ថានសួគ៌ ដើម្បីចាក់ ព្រះពរមកលើឯង ដែលនឹងគ្មានកន្លែងល្មមទុកបានទេ នេះហើយជាព្រះបន្ទូលរបស់ព្រះយេហូវ៉ានៃពួកពលបរិវារ» (ម៉ាឡាគី 3៖10)។ កាលណាយើងគ្មានកន្លែងល្មមទុកបានទេហើយ នោះយើងនឹងមានលើសពីសេចក្តីត្រូវការ។ យើងអាចប្រើព្រះពរដ៏លើសលុបនេះដើម្បីជួយមនុស្សដទៃទៀត និងគាំទ្រដល់ កិច្ចការរបស់ព្រះនៅលើផែនដីនេះ។

«ព្រះជាម្ចាស់ទ្រង់បានប្រទានព្រះរាជបុត្រាតែមួយឲ្យមកសុគតសម្រាប់លោកអ្នក។ ព្រះដដែល អង្គនេះបានសន្យានឹងលោកអ្នក។ ព្រះជាម្ចាស់ទ្រង់ប្រទានពរដល់លោកអ្នក។ ជាថ្នូរត្រឡប់មកវិញ ព្រះ ជាម្ចាស់សូមឲ្យលោកអ្នកថ្វាយតង្វាយ10ហូត1 និងតង្វាយសទ្ធា។ គ្មាននរណាម្នាក់អាចនិយាយថា គាត់មិនយល់អំពីកិច្ចព្រមព្រៀងនេះឡើយ។ មនុស្សគ្រប់គ្នាអាចអានអំពីផែនការរបស់ព្រះសម្រាប់តង្វាយ 10ហូត1 និងតង្វាយសទ្ធានៅក្នុងបទគម្ពីរជំពូក3។ ព្រះជាម្ចាស់ទ្រង់សូមឲ្យអ្នកជឿព្រះអង្គលើកតម្កើង សេចក្តីសញ្ញាដែលទ្រង់បានតាំងជាមួយនឹងពួកគេ»។ ដកស្រង់ពី Ellen G. White, Counsels on Stewardship, page 75, adapted។

ចូរយើងក្រឡេកមើលរឿងមួយនៅក្នុងព្រះគម្ពីរនៅពេលដែលរាស្ត្ររបស់ព្រះបានស្តាប់បង្គាប់ ទ្រង់ និងបានចាប់ផ្តើមរក្សាសេចក្តីសញ្ញានេះ។ ក្នុងអំឡុងជំនាន់របស់ស្តេចហេសេគាដ៏ល្អ មនុស្សទាំងឡាយបានបែរចេញពីព្រះជាម្ចាស់។ ពួកគេបានចាប់ផ្តើមនាំយកតង្វាយ10ហូត1 និងតង្វាយសទ្ធារបស់ ពួកគេមកកាន់ឃ្លាំងរបស់ព្រះវិហារ។ មនុស្សទាំងឡាយបាននាំមកយ៉ាងច្រើនរហូតទាល់តែតង្វាយរបស់ ពួកគេត្រូវបានបង្គរឡើងយ៉ាងខ្ពស់នៅក្នុងព្រះវិហារ (របាក្សត្រទី2 31៖5)។

`តើលោកអ្នកថ្វាយតង្វាយ10ហូត1ឬទេ? តើចម្លើយរបស់លោកអ្នកនិយាយអំពីជីវិតព្រលឹង វិញ្ញាណរបស់លោកអ្នកផ្ទាល់ និងមិត្តភាពរបស់លោកអ្នកជាមួយព្រះជាម្ចាស់អ្វីខ្លះ?`