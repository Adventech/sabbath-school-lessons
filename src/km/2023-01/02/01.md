---
title:  សេចក្តីសញ្ញារបស់ព្រះជាមួយយើងរាល់គ្នា
date:  07/01/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហានទី1 5៖13, ចោទិយកថា 28៖1-14, សុភាសិត 3៖1-10, ម៉ាឡាគី 3៖7-11, ម៉ាថាយ 6៖25-33។

> <p>ខចងចាំ</p>
> «បើសិនជាខំប្រឹងស្តាប់ តាមព្រះបន្ទូលនៃព្រះយេហូវ៉ា ជាព្រះនៃឯង ឲ្យអស់ពីចិត្ត ព្រមទាំង ប្រយ័ត្ននឹងប្រព្រឹត្តតាមអស់ទាំងបញ្ញត្តទ្រង់ ដែលអញបង្គាប់ដល់ឯងនៅថ្ងៃនេះ នោះព្រះយេហូវ៉ា ជា ព្រះនៃឯង ទ្រង់ និងលើកឯងឡើងជាខ្ពស់ លើសជាងអស់ទាំងសាសន៍នៅផែនដីទាំងប៉ុន្មាន រួចអស់ ទាំងពរទាំងនេះនឹងបានផ្សាយមកលើឯង ហើយរត់មករកឯងផង គឺបើឯងនឹងស្តាប់តាមព្រះបន្ទូលនៃ ព្រះយេហូវ៉ាជាព្រះនៃឯង» (ចោទិយកថា 28៖1, 2)។

ព្រះជាម្ចាស់ទ្រង់បានតាំងសេចក្តីសញ្ញាជាមួយនឹងយើងរាល់គ្នា។ សេចក្តីសញ្ញារបស់ព្រះជាមួយនឹងយើងរាល់គ្នាក៏ត្រូវបានហៅថាជាសេចក្តីសន្យារបស់ព្រះដែរ។ សេចក្តីសញ្ញារបស់ព្រះភាគ ច្រើនបែងចែកជាពីរផ្នែក។ ហេតុនោះ ទាំងព្រះជាម្ចស់ និងទាំងមនុស្សលោកត្រូវធ្វើតាមលក្ខខណ្ឌទាំងនេះ។ ឧទាហរណ៍មួយនៃផ្នែកមួយនៃសេចក្តីសញ្ញានេះគឺ «ប្រសិនបើអ្នករាល់គ្នាធ្វើយ៉ាងដូច្នេះ នោះព្រះនឹងធ្វើយ៉ាងដូច្នោះ» ឬ «ព្រះទ្រង់នឹងធ្វើដូច្នេះប្រសិនបើអ្នករាល់គ្នាធ្វើដូច្នោះ»។

សេចក្តីសញ្ញាមួយប្រភេទទៀតមានតែមួយផ្នែកប៉ុណ្ណោះ។ ឧទាហរណ៍នៃសេចក្តីសញ្ញានេះ គឺ «ព្រះទ្រង់នឹងធ្វើរឿងនេះ បើទោះបីជាអ្នករាល់គ្នាមិនធ្វើអ្វីសោះក៏ដោយ»។ ប៉ុន្តែសេចក្តីសញ្ញាប្រភេទ នេះដែលព្រះទ្រង់តាំងឡើងជាមួយមនុស្សគឺមានតិចណាស់។ មិនថាយើងបានធ្វើ ឬមិនធ្វើទេ ក៏យើង នៅតែអាចជឿទុកចិត្តថាព្រះទ្រង់ប្រទានពន្លឺថ្ងៃ ឬភ្លៀងបានជានិច្ច។ បន្ទាប់ពីទឹកជំនន់ព្រះទ្រង់បានសន្យានឹងមិនពន្លិចផែនដីទាំងមូលទៅក្នុងទឹកទៀតឡើយ (លោកុប្បត្តិ 9៖9-16)។ ព្រះទ្រង់ក៏បាន សន្យាថា យើងនឹងមានពេលវេលាសម្រាប់ធ្វើការដាំដុះរហូតដល់គ្រាចុងបំផុតនៃផែនដី (លោកុប្បត្តិ 8៖22)។

**សប្តាហ៍នេ**

យើងនឹងសិក្សាសេចក្តីសញ្ញាខ្លះដែលមានពីរផ្នែក រវាងព្រះ និងរាស្ត្ររបស់ ព្រះអង្គ។ ចូរយើងអធិដ្ឋានដើម្បីឲ្យយើងបានចងចាំផ្នែករបស់យើងរាល់គ្នាដែលត្រូវធ្វើតាមសេចក្តីសញ្ញាទាំំងនេះ។