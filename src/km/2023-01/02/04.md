---
title:  លើកតម្កើងព្រះអម្ចាស់
date:  10/01/2023
---

`សូមអានខគម្ពីរសុភាសិត 3៖1-10។ តើយើងរកឃើញសេចក្តីសន្យាដ៏អស្ចារ្យអ្វីខ្លះនៅក្នុងខទាំងនេះ? ព្រះគម្ពីរក៏ប្រាប់យើងផងដែរឲ្យថ្វាយ «ផលដំបូង» ដល់ព្រះជាម្ចាស់ (សុភាសិត 3៖9)។ តើខនេះមានន័យដូចម្តេចសម្រាប់យើងរាល់គ្នាសម័យសព្វថ្ងៃនេះ?`

ព្រះទ្រង់បានបង្កើតយើងមកឲ្យធ្វើជាអ្នកចាត់ចែងអ្វីៗគ្រប់យ៉ាងដែលទ្រង់ប្រទានដល់យើង។ ព្រះជាម្ចាស់ទ្រង់បានសូមឲ្យយើង ក្នុងនាមជាអ្នកចាត់ចែងរបស់ព្រះអង្គ ឲ្យយកព្រះអង្គទុកជាទីមួយ។ ទ្រង់ សព្វព្រះទ័យឲ្យយើងយល់ថា អ្វីៗគ្រប់យ៉ាងដែលយើងមានគឺបានមកពីព្រះអង្គ។ យើងក៏ត្រូវតែបង្ហាញ ដល់ព្រះជាម្ចាស់ថា យើងជឿថាទ្រង់នឹងប្រទានដល់យើងនូវអ្វីៗគ្រប់យ៉ាងដែលយើងត្រូវការផងដែរ។ ព្រះជាម្ចាស់ទ្រង់សន្យានឹងយើងថា ប្រសិនបើយើងយកទ្រង់ទុកជាទីមួយដោយការថ្វាយផលដំបូងទៅព្រះអង្គ នោះទ្រង់នឹងប្រទានពរដល់ផលដែលនៅសល់ពីនោះ។ កាលណាយើងយកព្រះជាម្ចាស់ទុកជា ទីមួយ មានន័យថាយើងបង្ហាញសេចក្តីជំនឿ និងការជឿទុកចិត្តរបស់យើងលើព្រះអម្ចាស់ហើយ។ យើង បង្ហាញថា យើងស្រឡាញ់ទ្រង់អស់ពីចិត្តហើយ។ យើងមិនបានព្យាយាមសង្គ្រោះខ្លួនឯងឡើយ។ យើង មិនរំពឹងថាអ្នកដទៃនឹងសង្គ្រោះយើង ឬមើលថែយើងឡើយ។ (យើងត្រូវការជឿទុកចិត្តលើព្រះពីព្រោះជាញឹកញាប់អ្វីៗអាចនឹងកើតឡើងដែលយើងមិនអាចយល់បាន)។

សេចក្តីសុគតរបស់ព្រះយេស៊ូវនៅលើឈើឆ្កាងគួរតែជួយយើងឲ្យជឿទុកចិត្តលើសេចក្តីស្រឡាញ់ សម្រាប់យើង។ សូមគិតអំពីអ្វីៗគ្រប់យ៉ាងដែលព្រះប្រទានដល់លោកអ្នកនៅក្នុងអង្គព្រះយេស៊ូវចុះ។ ព្រះយេស៊ូវគឺជាព្រះអាទិករដែលបានបង្កើតយើងរាល់គ្នា (ទំនុកតម្កើង 100៖3)។ ទ្រង់ក៏ជាព្រះដែល ទ្រទ្រង់ជីវិតរបស់យើងរាល់គ្នាដែរ (ហេព្រើរ 1៖3)។ ព្រះយេស៊ូវក៏ជាព្រះអង្គសង្គ្រោះផងដែរ (វិវរណៈ 5៖9)។ ហេតុនោះ យើងគួរតែថ្វាយផលដំបូង ឬផ្នែកដំបូងនៃអ្វីៗដែលយើងមានដល់ព្រះជាម្ចាស់ចុះ។

«ព្រះអម្ចាស់ទ្រង់មានបន្ទូលថា តង្វាយ10ហូត1គឺជាកម្មសិទ្ធិរបស់ព្រះអង្គ។ (តង្វាយ10ហូត1គឺជា10ភាគរយនៃលុយកាក់ដែលយើងទទួលបាន)។ ព្រះអម្ចាស់ក៏បានប្រាប់យើងរាល់គ្នាអំពីរបៀបដែលយើងគួរញែកតង្វាយ10ហូត1ទុកសម្រាប់ព្រះអង្គផងដែរ។ ព្រះអម្ចាស់ទ្រង់មានបន្ទូលថា ‘ចូរថ្វាយកិត្តិនាម ដល់ព្រះយេហូវ៉ា ដោយទ្រព្យសម្បត្តិ ហើយនឹងផលដំបូង ពីសេចក្តីចំរើនរបស់ឯងទាំង អម្បាលម៉ានចុះ’ (សុភាសិត 3៖9)។ សេចក្តីពិតនៃព្រះគម្ពីរនេះមិនបានបង្រៀនយើងថា ព្រះបានអនុញ្ញាត ឲ្យយើងចំណាយលុយកាក់របស់យើងសម្រាប់តែខ្លួនឯង ហើយបន្ទាប់មកសល់បន្តិចបន្តួចទើបថ្វាយទៅ ព្រះនោះឡើយ។ ដំបូង យើងត្រូវញែកលុយកាក់របស់ព្រះទុកដោយឡែកពីលុយកាក់ទាំងអស់ដែលយើង រកបាន»។ ដកស្រង់ពី Ellen G. White, Counsels on Stewardship, page 81, adapted។

ព្រះទ្រង់មានបន្ទូលថា ប្រសិនបើលោកអ្នកយកទ្រង់ទុកជាទីមួយ «យ៉ាងនោះ អស់ទាំងជង្រុក ឯងនឹងបានពេញបរិបូរ ឯអស់ទាំងធុងឯង នឹងបានទឹកទំពាំងបាយជូរហូរហៀរផង» (សុភាសិត 3៖10)។ ជង្រុកដែលបានពេញបរិបូរមិនមែនកើតឡើងឯកឯងឡើយ។ មានន័យថា លោកអ្នកមិនមែនក្រោក ឡើងក្នុងពេលព្រលឹម ហើយរកឃើញថាឃ្លាំង ឬជង្រុករបស់លោកអ្នកបានពេញបរិបូរដោយខ្លួនឯងនោះ ឡើយ។

អ្វីដែលយើងត្រូវធ្វើនោះគឺត្រូវធ្វើជាអ្នកចាត់ចែងដ៏ល្អ។ ព្រះគម្ពីរបានប្រទាននូវក្បួនច្បាប់ដ៏សំខាន់ជាច្រើនដល់យើងស្តីអំពីការធ្វើជាអ្នកចាត់ចែងដ៏ល្អ។ យើងត្រូវតែរៀបចំផែនការដោយប្រុងប្រយ័ត្ន និងដោយឆ្លាតវៃ។ បន្ទាប់មកទើប «ជង្រុក» ឬ ឃ្លាំង ឬ គណនេយ្យធនាគាររបស់លោកអ្នកនឹងបានពេញ តាមសេចក្តីត្រូវការរបស់យើង។ យើងនឹងមានជាបរិបូរឡើង ដូចជាព្រះគម្ពីរបានសន្យា។