---
title:  សេចក្តីសន្យារបស់ព្រះក្នុងការសង្គ្រោះយើងរាល់គ្នា
date:  08/01/2023
---

សេចក្តីសុគតរបស់ព្រះយេស៊ូវនៅលើឈើឆ្កាងធ្វើឲ្យសេចក្តីសង្គ្រោះអាចកើតឡើងបានសម្រាប់ មនុស្សគ្រប់គ្នា។ ប៉ុន្តែសេចក្តីសន្យាក្នុងការសង្គ្រោះរបស់ព្រះមិនដូចគ្នានឹងសេចក្តីសន្យាអំពីពន្លឺថ្ងៃ ឬទឹក ភ្លៀង និងទឹកជំនន់ដែលនឹងមិនជន់លិចផែនដីទៀតដែលយើងបានរៀនពីម្សិលមិញនោះទេ។ ព្រះជាម្ចាស់ ទ្រង់សព្វព្រះទ័យនឹងប្រទាននូវជម្រើសដើម្បីសង្គ្រោះមនុស្សគ្រប់គ្នា។ ប៉ុន្តែមិនមែនមនុស្សគ្រប់គ្នាសុទ្ធតែ ត្រូវបានសង្គ្រោះនោះទេ។ ពិតណាស់ មនុស្សខ្លះអាចនឹងជឿថាមនុស្សគ្រប់គ្នានឹងត្រូវបានសង្គ្រោះ។ ប៉ុន្តែ ព្រះគម្ពីរពុំបានបង្រៀនអំពីគោលគំនិតខុសឆ្គងនេះទេ។ ព្រះយេស៊ូវបង្រៀនថា សេចក្តីសុគតរបស់ព្រះអង្គ នៅលើឈើឆ្កាងគឺសម្រាប់មនុស្សគ្រប់គ្នាទាំងអស់។ ប៉ុន្តែមនុស្សខ្លះនឹងសម្រេចចិត្តបដិសេធសេចក្តីសង្គ្រោះ របស់ព្រះអង្គសម្រាប់ពួកគេ (ម៉ាថាយ 7៖13, 14)។

**តើមនុស្សលោកទទួលសេចក្តីសង្គ្រោះដែលព្រះទ្រង់ប្រទានដល់ពួកគេក្នុងព្រះយេស៊ូវដោយ របៀបណា? តើខគម្ពីរខាងក្រោមនេះជួយយើងឲ្យឆ្លើយនឹងសំណួរនេះដោយរបៀបណា?**

`យ៉ូហានទី1 5៖13`

`ម៉ាថាយ 10៖22`

`យ៉ូហាន 6៖29`

`ពេត្រុសទី2 1៖10, 11`

គម្ពីរសញ្ញាថ្មីបានពន្យល់អំពីសេចក្តីសន្យាអំពីសេចក្តីសង្គ្រោះរបស់ព្រះថាមានពីរផ្នែក៖ ផ្នែក ដែលព្រះធ្វើ និងផ្នែកដែលមនុស្សលោកត្រូវធ្វើ។ មុនពេលដែលសាវ័កប៉ុលហៀបនឹងស្លាប់ លោកបានប្រាប់ ធីម៉ូថេនៅក្នុងសំបុត្រថា លោកបានធ្វើផ្នែករបស់លោករួចហើយ។ មិនយូរប៉ុន្មាន លោកនឹងត្រូវគេសម្លាប់ ហើយ។ មិត្តភ័ក្តិរបស់គាត់ជាច្រើនបានចាកចោលលោក។ ប៉ុន្តែសេចក្តីជំនឿរបស់លោកប៉ុលរឹងមាំខ្លាំង ណាស់៖ «ដ្បិតខ្ញុំកំពុងតែត្រូវច្រួចចេញ ឯពេលវេលាដែលខ្ញុំត្រូវលាទៅ ក៏បានមកដល់ហើយ ខ្ញុំបានតយុទ្ធ យ៉ាងល្អ ខ្ញុំបានរត់ប្រណាំងជាស្រេច ខ្ញុំបានរក្សាសេចក្តីជំនឿទៅហើយ ពីនេះទៅមុខ នឹងមានមកុដនៃ សេចក្តីសុចរិត បំរុងទុកឲ្យខ្ញុំ ដែលព្រះអម្ចាស់ដ៏ជាចៅក្រមសុចរិត ទ្រង់នឹងប្រទានមកខ្ញុំនៅថ្ងៃនោះ មិនមែន ដល់ខ្ញុំតែម្នាក់ប៉ុណ្ណោះ គឺដល់អស់អ្នកណាដែលចូលចិត្តនឹងដំណើរទ្រង់យាងមកវិញនោះដែរ» (ធីម៉ូថេទី 2 4៖6-8)។

លោកប៉ុលដឹងថា ព្រះទ្រង់សង្គ្រោះយើងរាល់គ្នាដោយសេចក្តីមេត្តារបស់ព្រះអង្គពីព្រោះសេចក្តី ជំនឿរបស់យើង។ ហេតុនោះ ឥរិយាបថល្អរបស់យើងគ្មានអ្វីទាក់ទងនឹងរឿងសេចក្តីសង្គ្រោះរបស់យើងឡើយ។ សេចក្តីជំនឿរបស់យើងលើព្រះជន្មដ៏បរិសុទ្ធរបស់ព្រះយេស៊ូវនោះវិញទេដែលសង្គ្រោះយើងរាល់ គ្នា។

`តើយើងត្រូវធ្វើអ្វីខ្លះទើបអាចទទួលបាននូវសេចក្តីសង្គ្រោះរបស់ព្រះជាម្ចាស់?`