---
title:  យេរូសាឡិមថ្មី
date:  21/03/2023
---

ដោយសារសេចក្តីជំនឿ លោកអ័ប្រាហាំបានមើលឃើញទីក្រុងយេរូសាឡិមថ្មី។ «ពីព្រោះលោក រង់ចាំក្រុង1 ដែលមានឫសជញ្ជាំង ដែលព្រះទ្រង់ជាអ្នកគូរ ហើយជាជាងសង់» (ហេព្រើរ 11៖10)។ ក្រុងយេរូសាឡិមថ្មីគឺជាស្នាព្រះហស្តរបស់ព្រះជាម្ចាស់។ ព្រះជាម្ចាស់ទ្រង់បានសាងសង់ទីក្រុងនេះសម្រាប់ មនុស្សទាំងឡាយណាដែលស្រឡាញ់ និងស្តាប់បង្គាប់ព្រះអង្គ។ រាស្ត្ររបស់ព្រះអង្គនឹងរស់នៅក្នុងទីក្រុង យេរូសាឡិមថ្មីនៅស្ថានសួគ៌សម្រាប់រយៈកាល1000ឆ្នាំ។ បន្ទាប់ពីនោះ ព្រះជាម្ចាស់ទ្រង់នឹងផ្លាស់ប្តូរ ទីតាំងរបស់ទីក្រុងយេរូសាឡិមថ្មីមកកាន់ផែនដីវិញនៅពេលដែលទ្រង់បានធ្វើឲ្យផែនដីនេះបានថ្មីឡើង វិញរួចហើយ។ បន្ទាប់មក រាស្ត្ររបស់ព្រះនឹងរស់នៅលើផែនដីជារៀងរហូត។ ឥឡូវនេះ នោះគឺជាដំណឹង ល្អសម្រាប់មនុស្សទាំងឡាយដែលស្អប់ការផ្លាស់ប្តូរទីលំនៅ។ ព្រះជាម្ចាស់ទ្រង់ថែរក្សាអ្វីៗគ្រប់យ៉ាងទាំង អស់។ ព្រះជាម្ចាស់ទ្រង់បានបើកបង្ហាញឲ្យលោកយ៉ូហានបានឃើញទីក្រុងនេះដែរ៖ «ហើយយ៉ូហានខ្ញុំក៏ ឃើញទីក្រុងដ៏បរិសុទ្ធ គឺជាក្រុងយេរូសាឡិមថ្មី ចុះពីស្ថានសួគ៌មកអំពីព្រះ តាក់តែងដូចជាប្រពន្ធថ្មោងថ្មី តែងខ្លួនទទួលប្តី» (វិវរណៈ 21៖2)។

`សូមអានវិវរណៈ 21។ តើមានសេចក្តីអ្វីខ្លះនៅក្នុងជំពូកនេះដែលព្រះជាម្ចាស់ទ្រង់បានសន្យា នឹងយើងរាល់គ្នា?`

យើងរាល់គ្នាគឺជាបាបជន។ ហេតុនោះហើយបានជាយើងមានបញ្ហាក្នុងការយល់ដឹងអំពីអ្វីៗគ្រប់យ៉ាងដែលទ្រង់បានសន្យានឹងយើងរាល់គ្នានោះ។ ប៉ុន្តែយើងអាចយល់ដឹងបានខ្លះៗដែរ។ ការយល់ ដឹងបន្តិចបន្តួចនោះបានផ្តល់ដល់យើងរាល់គ្នានូវក្តីសង្ឃឹម។

1\. ព្រះយេស៊ូវទ្រង់នឹងរស់នៅជាមួយយើងរាល់គ្នានៅលើផែនដីថ្មី ដូចជាទ្រង់ធ្លាប់បានរស់នៅជាមួយយើងរាល់គ្នានៅលើផែនដីនេះនៅគ្រាយាងមកលើកទីមួយដែរ។ ក្នុងអំឡុងការយាងមកលើក ទីមួយ បណ្តាជនបានឃើញព្រះយេស៊ូវមុខទល់នឹងមុខ។ យើងរាល់គ្នាក៏នឹងមានឱកាសនោះម្តងទៀតដែរ (វិវរណៈ 22៖4)។ ប៉ុន្តែអ្វីៗនឹងប្រសើរឡើងជាងមុនដោយសារតែពុំមានអំពើបាបទៀតឡើយ។ ហេតុនោះ យើងនឹងអាចយល់ដឹង និងស្គាល់ព្រះយេស៊ូវកាន់តែច្បាស់ជាងដែលយើងរាល់គ្នាដឹងនាពេល ឥឡូវនេះ។

2\. ព្រះជាម្ចាស់ទ្រង់ «ព្រះទ្រង់នឹងជូតអស់ទាំងទឹកភ្នែក ពីភ្នែកគេចេញ និងគ្មានសេចក្តីស្លាប់ ឬសេចក្តីសោកសង្រេង ឬសេចក្តីយំទួញ ឬទុក្ខលំបាកណាទៀតឡើយ ដ្បិតសេចក្តីមុនទាំងប៉ុន្មាន បាន កន្លងបាត់ទៅហើយ» (វិវរណៈ 21៖4)។ អូ! សេចក្តីសន្យាអ្វីក៏អស្ចារ្យខ្លាំងម៉្លេះ!

3\. ទន្លេជីវិតនឹងហូរពីបល្ល័ង្កនៃព្រះ។ ដើមជីវិតដុះនៅតាមច្រាំងទាំងសងខាងនៃទន្លេ។ រាស្ត្រ របស់ព្រះជាម្ចាស់នឹង «ឃើញព្រះភក្ត្រទ្រង់» (វិវរណៈ 22៖4)។ សូមក្រឡេកមើលអ្វីដែលព្រះទ្រង់សន្យា នឹងយើងរាល់គ្នាម្តងទៀតចុះ។ មនុស្សដែលត្រូវបានសង្គ្រោះទាំងអស់នឹងរស់នៅជាមួយនឹងព្រះជាម្ចាស់។ យើងរាល់គ្នានឹងស្គាល់ទ្រង់កាន់តែច្បាស់ជាងដែលយើងស្គាល់ទ្រង់នាពេលឥឡូវនេះទៅទៀត។

`សូមអានខគម្ពីរវិវរណៈ 21៖8 អំពីអំពើបាបរបស់មនុស្សទាំងឡាយដែលនឹងត្រូវស្លាប់នៅក្នុងសេចក្តីស្លាប់លើកទីពីរ។ មនុស្សខ្លះដែលបានប្រព្រឹត្តអំពើបាបទាំងនេះបែរជាត្រូវបានសង្គ្រោះទៅវិញ។ ដូច្នេះ ហេតុអ្វីបានជាមនុស្សនៅក្នុងខគម្ពីរវិវរណៈ21៖8 បែរជាបាត់បង់ទៅវិញ? តើមនុស្សទាំង ពីរក្រុមនេះខុសគ្នាដូចម្តេចខ្លះ?`