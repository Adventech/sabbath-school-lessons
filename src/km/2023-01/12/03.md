---
title:  ជីវិតដ៏នៅអស់កល្បជានិច្ច
date:  20/03/2023
---

ព្រះគម្ពីរបង្រៀនយើងរាល់គ្នាថា យើងត្រូវតែជ្រើសរើសរវាងជីវិតអស់កល្បជានិច្ច ឬសេចក្តី ស្លាប់អស់កល្បជានិច្ច (ចោទិយកថា 30៖19)។ សេចក្តីស្លាប់នេះក៏ត្រូវបានដាក់ឈ្មោះថាជាសេចក្តីស្លាប់លើកទីពីរដែរ។ យើងនឹងមិនអាចរស់ឡើងវិញពីសេចក្តីស្លាប់នេះឡើយ។

`សូមអានខគម្ពីររ៉ូម 6៖23 និងយ៉ូហាន 3៖16។ តើខគម្ពីរទាំងនេះប្រាប់យើងរាល់គ្នាអំពីជម្រើសអ្វីខ្លះដែលយើងរាល់គ្នាមាន?`

ប្រសិនបើលោកអ្នកអានសេចក្តីណែនាំនេះ លោកអ្នកអាចនឹងមានការសម្រេចចិត្តរបស់លោក អ្នករួចទៅហើយ។ ឬមួយក៏លោកអ្នកកំពុងតែគិតអំពីរឿងនេះ។ ព្រះជាម្ចាស់ទ្រង់អាចធ្វើអ្វីៗទាំងអស់ដែលទ្រង់មានបន្ទូលថានឹងធ្វើ។ ទ្រង់អាចរក្សាសេចក្តីសន្យាទាំងអស់របស់ទ្រង់។ យើងត្រូវតែធ្វើចំណែក របស់យើងរាល់គ្នាផងដែរ។ យើងត្រូវជឿថា ព្រះជាម្ចាស់ទ្រង់អាចធ្វើតាមអ្វីដែលទ្រង់មានបន្ទូល។ យើង រាល់គ្នាត្រូវជឿទុកចិត្តលើអ្វីៗទាំងអស់ដែលព្រះយេស៊ូវទ្រង់បានធ្វើសម្រាប់យើងរាល់គ្នា។ យើងរាល់គ្នា ត្រូវស្តាប់បង្គាប់តាមសេចក្តីបញ្ញត្តិរបស់ព្រះជាម្ចាស់ដោយសេចក្តីជំនឿ។

`សូមអានខគម្ពីរយ៉ូហាន 14៖1-3។ តើព្រះអម្ចាស់ប្រាប់យើងរាល់គ្នាឲ្យធ្វើអ្វីនៅក្នុងខ1? តើព្រះអម្ចាស់ទ្រង់បានសន្យានឹងយើងរាល់គ្នាអ្វីខ្លះនៅក្នុងខ2 និងខ3?`

ព្រះយេស៊ូវទ្រង់មានបន្ទូលទាំងនេះនៅពេលដែលកិច្ចការរបស់ព្រះអង្គនៅលើផែនដីនេះជិតដល់ទីបញ្ចប់។ ទ្រង់សព្វព្រះទ័យនឹងប្រទានការលើកទឹកចិត្ត និងក្តីសង្ឃឹមដល់អ្នកដើរតាមព្រះអង្គ។ ព្រះបន្ទូលរបស់ព្រះយេស៊ូវបានចាក់បំពេញនូវក្តីសង្ឃឹម និងការលើកទឹកចិត្តដល់យើងរាល់គ្នាផងដែរ។ ព្រះបន្ទូលរបស់ព្រះអង្គប្រទានកម្លាំងដល់យើងរាល់គ្នាក្នុងគ្រាលំបាកៗ។ ព្រះយេស៊ូវទ្រង់បានយាងមក ពីស្ថានសួគ៌។ ទ្រង់បានយាងត្រឡប់ទៅស្ថានសួគ៌វិញ។ ទ្រង់បានសន្យានឹងយើងរាល់គ្នាថា «ខ្ញុំនឹងត្រឡប់ មកវិញ នឹងទទួលអ្នករាល់គ្នាទៅឯខ្ញុំ ប្រយោជន៍ឲ្យអ្នករាល់គ្នាបាននៅកន្លែងដែលខ្ញុំនៅនោះដែរ» (យ៉ូហាន 14៖3)។

ការមានព្រះជន្មរស់ឡើងវិញរបស់ព្រះយេស៊ូវនៅក្នុងការយាងមកលើកទីមួយរបស់ព្រះអង្គគឺ ជាសេចក្តីសន្យាមួយថា ទ្រង់នឹងយាងត្រឡប់មកវិញ។ ប្រសិនបើគ្មានការយាងមកវិញលើកទីពីរទេ តើការ យាងមកវិញលើកទីមួយមានអ្វីល្អទៅ? យើងរាល់គ្នាដឹងថា ព្រះយេស៊ូវសុគតសម្រាប់យើងរាល់គ្នានៅលើឈើឆ្កាង។ ហេតុនោះ យើងអាចប្រាកដច្បាស់អំពីសេចក្តីសន្យារបស់ព្រះអង្គដែលថានឹងយាងមកវិញ ម្តងទៀតនេះបាន។

`ការយាងមកលើកទីមួយរបស់ព្រះយេស៊ូវគឺជាសេចក្តីសន្យាមួយចំពោះយើងរាល់គ្នាថា ទ្រង់ នឹងយាងមកវិញម្តងទៀត។ តើមានអ្វីខ្លះបានកើតឡើងនៅក្នុងការយាងមកលើកទីមួយដែលធ្វើឲ្យការយាងមកលើកទីពីរក្លាយជាសេចក្តីសន្យាដែលយើងរាល់គ្នាអាចជឿទុកចិត្តបាននោះ? (សូមអានកូរិនថូស ទី1 15៖17-20 សម្រាប់ចម្លើយ)។`