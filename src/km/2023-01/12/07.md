---
title:  ការសិក្សាបន្ថែម
date:  24/03/2023
---

សូមអានក្បួនច្បាប់សំខាន់ៗសម្រាប់អ្នកចាត់ចែងល្អនៅខាងក្រោមនេះ។ ក្នុងនាមជា ពួកជំនុំ តើយ៉ាងដូចម្តេចដែរប្រសិនបើយើងអនុវត្តតាមក្បួនច្បាប់ទាំងនេះ? តើលោកអ្នកអាចស្រមៃឃើញ ពួកជំនុំនោះនៅក្នុងចិត្តរបស់លោកអ្នកដែរឬទេ?

1\. គ្រូគង្វាល និងអ្នកដឹកនាំពួកជំនុំមូលដ្ឋាននឹងបង្រៀនដល់សមាជិកទាំងឡាយអំពីក្បួនច្បាប់សំខាន់ៗ អំពីការធ្វើជាអ្នកចាត់ចែងដ៏ល្អ។

2\. សមាជិកពួកជំនុំអនុវត្តតាមក្បួនច្បាប់ដ៏សំខាន់ទាំងនេះនៅក្នុងជីវិតរបស់ពួកគេ។ សមាជិកទាំងឡាយ ប្រែក្លាយជាចេះដាក់តង្វាយកាន់តែច្រើនឡើង។ ជាញឹកញាប់ ពួកគេចេះសន្សំសំចៃដើម្បីឲ្យពួកគេមាន ប្រាក់សម្រាប់គ្រាអាសន្ន និងសម្រាប់ចំណាយដទៃទៀតដែលពួកគេមិនរំពឹងទុក។ សមាជិកទាំងឡាយមិន ធ្វើជា «ទាសករ» សម្រាប់ក្រេឌីតកាត កម្ចី និងបំណុលទៀតហើយ។ បំណុលគឺជាលុយកាក់ដែលលោក អ្នកជំពាក់គេ។

3\. សមាជិកពួកជំនុំបង្ហាញឲ្យឃើញថា ព្រះជាម្ចាស់ទ្រង់បានផ្លាស់ប្តូរជីវិតរបស់ពួកគេ។ ពួកគេមិនចំណាយ លុយកាក់ខ្ជះខ្ជាយឡើយ។ ពួកគេសប្បាយចិត្តជាមួយនឹងអ្វីដែលពួកគេមាន។ លុយកាក់មិនមែនជា «ព្រះ» របស់ពួកគេឡើយ។ ពួកជំនុំមានការលូតលាស់រឹងមាំឡើងក្នុងមិត្តភាពរបស់ខ្លួនជាមួយនឹងព្រះជាម្ចាស់។

4\. សមាជិកពួកជំនុំនឹងជឿទុកចិត្តលើព្រះជាម្ចាស់ និងមិនបារម្ភអំពីលុយកាក់ឡើយ។ ពួកគេមានចិត្ត ប្រកបដោយការដឹងគុណ។ ពួកគេសប្បាយចិត្តជាមួយនឹងអ្វីៗគ្រប់យ៉ាងដែលព្រះជាម្ចាស់បានប្រទានដល់ពួកគេ។

5\. សមាជិកពួកជំនុំដែលបានរៀបការរួចហើយចេះរៀនដោះស្រាយបញ្ហារបស់ពួកគេដោយមានជំនួយពី ព្រះជាម្ចាស់។ សមាជិកពួកជំនុំរំពឹងថានឹងបានជួបជាមួយនឹងព្រះជាម្ចាស់ពេលដែលពួកគេមកព្រះវិហារ។ ពួកគេក៏រំពឹងថាព្រះជាម្ចាស់ទ្រង់នឹងធ្វើការជាមួយពួកគេផងដែរ។

6\. សមាជិកពួកជំនុំថ្វាយតង្វាយគ្រប់គ្រាន់ដើម្បីគាំទ្រកិច្ចការទាំងអស់ដែលព្រះវិហារដំណើរការក្នុងសហគមន៍ និងពិភពលោក។ ពួកជំនុំមានកម្មវិធីផ្សាយដំណឹងល្អដ៏រឹងមាំទៅកាន់សហគមន៍មូលដ្ឋាន។ ពួកជំនុំបង្ហាញនូវសេចក្តីស្រឡាញ់របស់ព្រះជាម្ចាស់តាមរបៀបពិតប្រាកដចំពោះមនុស្សទាំងឡាយដែល ត្រូវការជំនួយ។

សំណួរដែលយើងទាំងអស់គ្នាត្រូវសួរខ្លួនឯងបន្ទាប់ពីអានបញ្ជីនេះរួចហើយនោះគឺ៖ «តើព្រះ ជាម្ចាស់ទ្រង់កំពុងសូមឲ្យយើងរាល់គ្នាធ្វើអ្វីខ្លះជាមួយនឹងអំណោយអ្វីក៏ដោយដែលទ្រង់ប្រទានដល់យើង រាល់គ្នា?»។

**សំណួរពិភាក្សា**

`1. នៅក្នុងថ្នាក់ សូមពិភាក្សាអំពីសេចក្តីបង្រៀននៃព្រះគម្ពីរទាំងពីរចំណុចនេះ៖ 1) យើងរាល់គ្នាបានសង្គ្រោះដោយសារសេចក្តីមេត្តារបស់ព្រះជាម្ចាស់ពីព្រោះតែសេចក្តីជំនឿ និង 2) ព្រះជាម្ចាស់ទ្រង់ប្រទាន ដល់យើងរាល់គ្នានូវរង្វាន់មួយសម្រាប់អ្វីៗទាំងអស់ដែលយើងបានធ្វើសម្រាប់ព្រះអង្គក្នុងជីវិតនេះ។ ហេតុអ្វីបានជាសេចក្តីបង្រៀននៃព្រះគម្ពីរទាំងពីរនេះពិតម៉្លេះ?`

`2. យើងរាល់គ្នាត្រូវតែរៀនសប្បាយចិត្តនឹងអ្វីដែលយើងមាន។ តើនោះមានន័យថា យើងមិនអាចព្យាយាម ឲ្យខ្លាំងជាងមុនដើម្បីបានទទួលការងារដែលប្រសើរជាងមុនដែលអាចរកលុយបានច្រើនជាងមុនមែនទេ? សូមពន្យល់។`