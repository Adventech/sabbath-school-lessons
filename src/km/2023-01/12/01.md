---
title:  រង្វាន់នាពេលអនាគត
date:  18/03/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 11៖6, រ៉ូម 6៖23, វិវរណៈ 21, ម៉ាថាយ 25៖14-13, រ៉ូម 8៖16-18។

> <p>ខចងចាំ</p>
> «ចៅហ្វាយនិយាយថា ប្រពៃហើយ បាវល្អស្មោះត្រង់អើយ ឯងមានចិត្តស្មោះនឹងត្រួតរបស់បន្តិចនេះ ដូច្នេះ អញនឹងតាំងឲ្យឯងត្រួតលើរបស់ជាច្រើនទៅទៀត ចូរឲ្យឯងប្រកបដោយសេចក្តីអំណររបស់ចៅហ្វាយឯងចុះ» (ម៉ាថាយ 25៖21)។

អាកប្បកិរិយាល្អរបស់យើងមិនអាចជួយសង្គ្រោះយើងរាល់គ្នាបានឡើយ។ ដំណាលគ្នានេះដែរ ព្រះជាម្ចាស់ទ្រង់បានសន្យានឹងយើងរាល់គ្នាថានឹងលើកតម្កើងអស់អ្នកណាដែលទទួលយកព្រះយេស៊ូវ និងព្រះជន្មដ៏បរិសុទ្ធរបស់ព្រះអង្គ។ សេចក្តីសន្យានេះបានលើកទឹកចិត្តដល់យើងរាល់គ្នាឲ្យរស់នៅជា ជីវិតបរិសុទ្ធនាពេលឥឡូវនេះ។

ស្តេចដាវីឌទ្រង់យល់ថា ព្រះជាម្ចាស់ទ្រង់សព្វព្រះទ័យឲ្យយើងរាល់គ្នារស់នៅក្នុងភាពបរិសុទ្ធ និងស្តាប់បង្គាប់ក្រឹត្យវិន័យរបស់ព្រះអង្គ។ នោះហើយជាមូលហេតុដែលទ្រង់បានសរសេរថា «ឯក្រឹត្យ-វិន័យរបស់ព្រះយេហូវ៉ានោះគ្រប់លក្ខណ៍ ក៏កែព្រលឹងឡើងវិញ សេចក្តីបន្ទាល់នៃព្រះយេហូវ៉ាជាពិតក៏ ធ្វើឲ្យមនុស្សខ្លៅល្ងង់មានប្រាជ្ញា សេចក្តីបញ្ញត្តិរបស់ព្រះយេហូវ៉ាសុទ្ធតែទៀងត្រង់ ក៏បណ្តាលឲ្យចិត្តរីករាយសប្បាយក្រឹត្យក្រមនៃព្រះយេហូវ៉ាជាសុទ្ធសាធ ក៏បំភ្លឺភ្នែក សេចក្តីកោតខ្លាចដល់ព្រះយេហូវ៉ា នោះជាបរិសុទ្ធ ក៏នៅជាប់ជារៀងរាបដរាប អស់ទាំងខច្បាប់របស់ព្រះយេហូវ៉ាសុទ្ធតែពិតត្រង់ ហើយ សុចរិតគ្រប់ជំពូក សេចក្តីទាំងនោះគួរចង់បានលើសជាងមាស អើ ជាជាងមាសសុទ្ធជាច្រើនផង ក៏ផ្អែម ជាងទឹកឃ្មុំ ហើយជាងដំណក់ស្រក់ពីសំណុះផង មួយទៀត ទូលបង្គំ ជាអ្នកបំរើទ្រង់ ក៏ចេះប្រយ័ត្ន ដោយ សារសេចក្តីទាំងនោះដែរ ហើយដែលកាន់តាម នោះក៏មានរង្វាន់យ៉ាងធំ» (ទំនុកតម្កើង 19៖7-11)។

ព្រះគម្ពីរបានចែងអំពីសេចក្តីទាំងឡាយដែលព្រះជាម្ចាស់សន្យានឹងយើងរាល់គ្នាដោយសារ ព្រះយេស៊ូវ។ យើងនឹងទទួលបាននូវរង្វាន់បន្ទាប់ពីការយាងមកលើកទីពីររបស់ព្រះយេស៊ូវ។

តើជារង្វាន់អ្វីទៅដែលព្រះជាម្ចាស់ទ្រង់បានសន្យានឹងយើងរាល់គ្នានោះ? តើយើងរាល់គ្នាអាច ប្រាកដយ៉ាងដូចម្តេចដែលថា ព្រះជាម្ចាស់ទ្រង់នឹងប្រទានរង្វាន់ទាំងនេះដល់យើងរាល់គ្នានោះ?