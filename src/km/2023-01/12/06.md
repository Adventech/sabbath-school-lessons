---
title:  ការទទួលរង្វាន់
date:  23/03/2023
---

`សូមអានខគម្ពីររ៉ូម 8៖16-18។ លោកប៉ុលបានដឹងថា គាត់គឺជាកូនរបស់ព្រះ។ តើការពិតនៃ ព្រះគម្ពីរនេះជួយលោកប៉ុលឲ្យនៅស្មោះត្រង់ចំពោះព្រះជាម្ចាស់ និងស្តាប់បង្គាប់ទ្រង់ដោយរបៀបណា?`

លោកប៉ុលចង់បានរង្វាន់ដែលព្រះជាម្ចាស់ទ្រង់បានសន្យាចំពោះបុត្រាបុត្រីរបស់ព្រះអង្គ ដែល ជឿលើទ្រង់។ រង្វាន់នេះបានធ្វើឲ្យលោកប៉ុលមានក្តីរំភើបក្នុងការបម្រើដល់ព្រះជាម្ចាស់។ នោះហើយជាមូលហេតុដែលលោកប៉ុលមិនខ្លាចនឹងរងទុក្ខលំបាកសម្រាប់ព្រះជាម្ចាស់ឡើយ។ នៅពេលដែលលោក ប៉ុលជាប់គុក លោកបានសរសេរថា «បងប្អូនអើយ ខ្ញុំមិនរាប់ថាខ្លួនខ្ញុំចាប់បានហើយនោះទេ តែមានសេចក្តី នេះ1 គឺថា ខ្ញុំភ្លេចសេចក្តីទាំងប៉ុន្មានដែលកន្លងទៅហើយ ក៏ខំមមុលឈោងទៅឯសេចក្តីខាងមុខទៀត ទាំងរត់ដំរង់ទៅឯទី ដើម្បីឲ្យបានរង្វាន់នៃការងារដ៏ខ្ពស់របស់ព្រះ ក្នុងព្រះគ្រីស្ទយេស៊ូវ» (ភីលីព 3៖13, 14)។

`សូមអានខគម្ពីរធីម៉ូថេទី1 6៖6-12។ យើងបានក្រឡេកមើលខទាំងនេះពីមុនរួចហើយ។ ប៉ុន្តែ ខទាំងនេះកាន់តែសំខាន់ឡើងនៅពេលដែលយើងអានម្តងទៀត។ តើមានមេរៀនសំខាន់ៗអ្វីខ្លះសម្រាប់ យើងរាល់គ្នានៅក្នុងខទាំងនេះ?`

ព្រះគម្ពីរបង្រៀនយើងថា យើងគួរតែសប្បាយចិត្តជាមួយនឹងអ្វីដែលយើងមាន។ ព្រះជាម្ចាស់ ទ្រង់នឹងប្រទានដល់យើងនូវអ្វីដែលយើងត្រូវការនៅពេលដែលយើងត្រូវការវា។ យើងមិនត្រូវរស់នៅដើម្បី ប្រមែប្រមូលរបស់របរឲ្យច្រើនប៉ុណ្ណោះទេ។ ព្រះជាម្ចាស់ទ្រង់សន្យានឹងយើងរាល់គ្នាថា «ព្រះនៃខ្ញុំ ទ្រង់ នឹងបំពេញគ្រប់ទាំងអស់ ដែលអ្នករាល់គ្នាត្រូវការ តាមភោគសម្បត្តិនៃទ្រង់ដ៏ឧត្តម ក្នុងព្រះគ្រីស្ទយេស៊ូវ» (ភីលីព 4៖19)។ យើងក៏ត្រូវការថ្លែងអំណរគុណសម្រាប់អ្វីៗគ្រប់យ៉ាងដែលព្រះជាម្ចាស់ប្រទានដល់យើងរាល់គ្នាផងដែរ។

ព្រះជាម្ចាស់មិនបានសន្យានឹងយើងរាល់គ្នាថា យើងរាល់គ្នានឹងក្លាយជាអ្នកមាន និងមានទ្រព្យ សម្បត្តិច្រើនបរិបូរទេ។ ប្រសិនបើយើងរស់នៅជាជីវិតបរិសុទ្ធ នោះយើងនឹងរងទុក្ខលំបាក។ ប៉ុន្តែ ព្រះជា ម្ចាស់ទ្រង់បានសន្យាថា នឹងប្រទានអ្វីៗគ្រប់យ៉ាងដែលយើងត្រូវការ។ ទ្រង់សន្យាថានឹងគង់ជាមួយយើងនៅ ទីកន្លែងណាក៏ដោយដែលយើងទៅ។ រួមសេចក្តីមក ព្រះជាម្ចាស់ទ្រង់នឹងប្រទានទ្រព្យសម្បត្តិពីស្ថានសួគ៌ និងជីវិតដ៏នៅអស់កល្បជានិច្ចដល់បុត្រាបុត្រីដែលស្តាប់បង្គាប់របស់ព្រះអង្គ។ រង្វាន់អនាគតនេះអស្ចារ្យ ខ្លាំងណាស់!

នៅពេលដែលជិតដល់ចុងបញ្ចប់នៃជីវិតរបស់គាត់ លោកប៉ុលបានមានប្រសាសន៍អំពីសេចក្តី ជំនឿថា «ដ្បិតខ្ញុំកំពុងតែត្រូវច្រួចចេញ ឯពេលវេលាដែលខ្ញុំត្រូវលាទៅ ក៏បានមកដល់ហើយ ខ្ញុំបានតយុទ្ធ យ៉ាងល្អ ខ្ញុំបានរត់ប្រណាំងជាស្រេច ខ្ញុំបានរក្សាសេចក្តីជំនឿទៅហើយ ពីនេះទៅមុខ នឹងមានមកុដនៃ សេចក្តីសុចរិត បំរុងទុកឲ្យខ្ញុំ ដែលព្រះអម្ចាស់ដ៏ជាចៅក្រមសុចរិត ទ្រង់នឹងប្រទានមកខ្ញុំនៅថ្ងៃនោះ មិនមែន ដល់ខ្ញុំតែម្នាក់ប៉ុណ្ណោះ គឺដល់អស់អ្នកណាដែលចូលចិត្តនឹងដំណើរទ្រង់យាងមកវិញនោះដែរ» (ធីម៉ូថេ ទី2 4៖6-8)។ សូមឲ្យយើងរាល់គ្នានៅតែរក្សាក្តីរំភើបផងដែរចុះ។ សូមឲ្យយើងរាល់គ្នាមានសេចក្តីជំនឿ ដូចគ្នានេះនៅក្នុងដួងចិត្តរបស់យើងរាល់គ្នាដូចជាលោកប៉ុលចុះ។