---
title:  តើលោកអ្នកបានយកប្រាក់របស់ខ្ញុំទៅធ្វើអ្វីខ្លះ?
date:  22/03/2023
---

នៅក្នុងបទគម្ពីរម៉ាថាយ 25 ព្រះយេស៊ូវមានបន្ទូលអំពីអ្វីដែលនឹងកើតឡើងនៅក្នុងពួកជំនុំរបស់ព្រះអង្គនៅមុនពេលដែលទ្រង់យាងត្រឡប់មកវិញ។ ព្រះយេស៊ូវទ្រង់បានចែកចាយអំពីរឿងប្រៀប ធៀបចំនួនបីស្តីអំពីពួកជំនុំ។ មួយក្នុងចំណោមរឿងប្រៀបធៀបទាំងនេះគឺនិយាយអំពីបុរសអ្នកមានម្នាក់ ដែលត្រូវធ្វើដំណើរទៅស្រុកឆ្ងាយ។ គាត់បានផ្ទុកផ្តាក់ទ្រព្យសម្បត្តិខ្លះរបស់គាត់ដល់បាវបម្រើរបស់គាត់ ឲ្យចាត់ចែងដោយភាពឆ្លាតវៃ។ រឿងប្រៀបធៀបគឺនិយាយអំពីរបៀបដែលព្រះជាម្ចាស់រំពឹងថា រាស្ត្ររបស់ ព្រះអង្គនឹងប្រើប្រាស់អំណោយរបស់ព្រះអង្គដោយភាពឆ្លាតវៃថ្វាយព្រះអង្គ។

`សូមអានរឿងប្រៀបធៀបអំពីអ្នកចាត់ចែងប្រាក់កាសទាំងឡាយនៅក្នុងខគម្ពីរម៉ាថាយ 25៖14-19។ តើបុរសនោះបានប្រគល់ប្រាក់កាសរបស់ខ្លួនឲ្យទៅអ្នកណា? តើខ19បានបង្ហាញការពិតដ៏ សំខាន់អ្វីខ្លះពីព្រះគម្ពីរដល់យើងរាល់គ្នា?`

ជួនកាលយើងគិតថា អំណោយ ឬទេពកោសល្យគឺគ្រាន់តែជាអំណោយទានមកពីធម្មជាតិប៉ុណ្ណោះ។ យើងហៅវាថាអំណោយទានពីធម្មជាតិដោយសារតែយើងមានវាតាំងពីកំណើតតែម្តង។ អំណោយ ទានទាំងនេះរួមមាន ការច្រៀង ការទំនាក់ទំនង ជាដើម។ ប៉ុន្តែ អំណោយផ្សេងៗទៀតរបស់ព្រះគឺមានច្រើនជាងអំណោយទានពីកំណើតទាំងនេះ (សូមអានលូកា19៖12-26ផងដែរ)។ អ្នកស្រីអែល្លីន ជីវ៉ៃត៍ មានប្រសាសន៍ថា «ព្រះជាម្ចាស់ទ្រង់បានបង្ហាញដល់ខ្ញុំថា យើងមិនយល់អ្វីៗគ្រប់យ៉ាងដែលត្រូវដឹងអំពី រឿងប្រៀបធៀបអំពីប្រាក់កាសនេះឡើយ (លូកា 19៖13-24)។ ព្រះយេស៊ូវបានប្រាប់រឿងនេះទៅកាន់ពួកសិស្សរបស់ព្រះអង្គ។ មេរៀននៅក្នុងរឿងនេះមានសារៈសំខាន់សម្រាប់ពួកគ្រីស្ទានដែលកំពុងរស់នៅសម័យសព្វថ្ងៃនេះផងដែរ។ ពិតមែនហើយ ប្រាក់កាសគឺជារឿងប្រៀបធៀបសម្រាប់អំណោយទាំងឡាយនៃការអធិប្បាយ និងការបង្រៀន។ ប៉ុន្តែប្រាក់កាសក៏បង្ហាញប្រាប់យើងអំពីអំណោយជាលុយ កាក់ដែលព្រះជាម្ចាស់ទ្រង់ប្រទានដល់រាស្ត្ររបស់ព្រះអង្គដែរ»។ ដកស្រង់ពី Ellen G. White, Testimonies For the Church, volume 1, page 197, adapted។

`សូមអានខគម្ពីរម៉ាថាយ 25៖20-23។ តើព្រះជាម្ចាស់មានបន្ទូលអ្វីខ្លះទៅកាន់អ្នកចាត់ចែង លុយកាក់ទាំងឡាយដែលគាំទ្រដល់កិច្ចការរបស់ព្រះអង្គ? ហេតុអ្វីបានជាព្រះជាម្ចាស់មានបន្ទូលថា «ចូរឲ្យ ឯងប្រកបដោយសេចក្តីអំណររបស់ចៅហ្វាយឯងចុះ» (ម៉ាថាយ 25៖23)។ តើខទាំងនេះមានអត្ថន័យ ដូចម្តេចខ្លះ?`

ចុះប្រសិនបើមានមនុស្សខ្លះទៀតមានលុយកាក់ និងទេពកោសល្យច្រើនជាងយើងយ៉ាងដូចម្តេច វិញ? តើព្រះជាម្ចាស់ទ្រង់រំពឹងបុគ្គលនេះធ្វើការច្រើនជាងយើងមែនទេ? រឿងប្រៀបធៀបនៅក្នុងខគម្ពីរ ម៉ាថាយ 25៖24-30 បង្ហាញប្រាប់យើងថា គោលគំនិតគឺមិនត្រឹមត្រូវទេ។ បុគ្គលដែលបានទទួលប្រាក់ 1ពាន់នៅក្នុងរឿងប្រៀបធៀបនេះគឺជាបុគ្គលដែលបាត់បង់នគររបស់ព្រះ។ ហេតុនោះ សូមកុំបារម្ភអំពីអ្វីដែលព្រះជាម្ចាស់ទ្រង់សូមឲ្យមនុស្សដទៃទៀតធ្វើឡើយ។ ចូរយើងសូមព្រះជាម្ចាស់អំពីរបៀបដែលយើងអាចបម្រើព្រះអង្គឲ្យអស់ពីសមត្ថភាពជាមួយនឹងអំណោយដែលទ្រង់ប្រទានដល់យើងចុះ។

`តើលោកអ្នកនិយាយយ៉ាងដូចម្តេចនៅពេលដែលព្រះជាម្ចាស់មានបន្ទូលមកកាន់លោកអ្នកថា តើអ្នករាល់គ្នាបានយកប្រាក់កាសរបស់ខ្ញុំទៅធ្វើអ្វីខ្លះ? (ម៉ាថាយ 25៖19)។`