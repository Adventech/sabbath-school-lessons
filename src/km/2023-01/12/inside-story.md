---
title:  ទ្រព្យសម្បត្តិនៅក្នុងគ្រឿងប្រដាប់ចាស់ៗ
date:  24/03/2023
---

កូនសំណព្វអាយុ13ឆ្នាំបានស្រែកយំទាំងភិតភ័យ ខណៈដែលឪពុកនាងបាននាំនាងចូលទៅក្នុងរបងនៃសាលាសេវេនដេយ៍អាត់វេនទីស្ទនៅក្នុងប្រទេសអ៊ូហ្គង់ដា (Uganda)។ នាងចង់សិក្សានៅ ក្នុងអគារទំនើបនៃសាលាបានសហការជាមួយនឹងនិកាយនៃគ្រួសាររបស់នាង មិនមែនជាអគារសីលធម៌ នៃសាលាបថមសិក្សាខេធឺរឺរ៉ា (Katerera) នោះឡើយ។ ឪពុកបានឱនខ្សឹបកូនស្រីថា «អគារទំនើបមិន សំខាន់ទេកូន អ្វីដែលសំខាន់នោះ គឺការអប់រំ»។ គាត់បាននិយាយថា សាលាដែលនាងចង់ទៅរៀននោះ 3ឆ្នាំហើយ មិនបានផ្តល់នូវការអប់រំល្អដល់នាងសោះ។ កូនសំណព្វបានបិទមាត់របស់នាង ប៉ុន្តែ ទឹកមុខ នាងបានបង្ហាញថា នាងមិនសប្បាយឡើយ នៅពេលដែលឪពុករបស់នាងបានចុះឈ្មោះនាងនៅក្នុងសាលាសីលធម៌នោះវិញ។ នៅពេលដែលឪពុកលើកដៃលាកូនស្រីនៅក្បែររបងនោះ នាងបានស្រក់ទឹក ភ្នែកជាខ្លាំង។ នាងបានគិតនៅក្នុងចិត្តថា «ហេតុអ្វីបានជាប៉ាជាទីស្រឡាញ់របស់ខ្ញុំដាច់ចិត្តឃុំឃាំងខ្ញុំនៅ ក្នុងសាលានេះយ៉ាងដូច្នេះ គួរអោយហួសចិត្តមែន»។ ស្ត្រីដែលមានទឹកមុខស្រស់ស្រាយម្នាក់បាននិយាយ មកកាន់នាង ដោយសំឡេងស្រទន់ថា «សួស្តីកូនស្រី ចូលមកកូន អ្នកគ្រូនឹងនាំកូនទៅរកកន្លែងស្នាក់នៅ និងគ្រែគេងរបស់កូន»។ កូនសំណព្វបានកាន់ពូក និងអីវ៉ាន់របស់នាង ដើរតាមស្ត្រីម្នាក់នោះទៅឯកន្លែង ស្នាក់នៅ ដោយមិនសប្បាយចិត្ត។ នៅល្ងាចនោះ ចិត្តរបស់នាងកាន់តែតានតឹងទៅៗ នៅពេលដែលនាង ឃើញសិស្សដទៃទៀតឈរតម្រង់ជួរនៅមុខអគារដ៏ចាស់មួយ។ នាងឆ្ងល់ណាស់ថា ពួកគេតម្រង់ជួរធ្វើអ្វី លុះដល់ពេលឃើញពួកគេកាន់ចានបាយ ទើបនាងដឹងថា កន្លែងនោះគឺជារោងអាហារ។ នៅល្ងាចនោះ នាងបានញុាំអាហារបួសជាលើកដំបូងបង្អស់នៅក្នុងជីវិតរបស់នាង។

ក្រោយមក កូនសំណព្វបានឮកណ្តឹងរោទ៍ បន្ទាប់មក នាងបានឃើញពួកសិស្សរត់ទៅឯរោងថ្វាយបង្គំពេលល្ងាច ដោយក្តីអំណរ។ នាងបានសម្រេចចិត្តត្រឡប់ទៅឯកន្លែងស្នាក់នៅវិញ ប៉ុន្តែ ទ្វារនៃ កន្លែងនោះត្រូវបានបិទ។ នាងបានត្រឡប់ទៅឯរោងថ្វាយបង្គំវិញ ហើយបានឈរនៅលើរានហាល ដោយ មិនដឹងថា នាងត្រូវធ្វើអ្វីនោះទេ។ អ្នកគ្រូដដែលបាននិយាយទាំងញញឹមថា «កុំសោកសៅអីកូន ចូលមក ក្នុងព្រះវិហារព្រះមក ដល់ពេលអធិស្ឋានហើយ»។ កូនសំណព្វមានអារម្មណ៍កក់ក្តៅជាខ្លាំង ហើយនាង ក៏ដើរចូលទៅក្នុងរោងថ្វាយបង្គំនោះទៅ។ រំពេចនោះ ភាពសោកសៅរបស់នាងបានបាត់អស់ទៅ។ នាង មិនដែលឮគេច្រៀងចម្រៀងពីរោះបែបនេះពីមុនមកនោះឡើយ។ នាងក៏ឆ្ងល់ចំពោះកម្មវិធីថ្វាយបង្គំរយៈ ពេល30នាទី បន្ទាប់ពីការច្រៀងផងដែរ។ នាងបានគិតថា យ៉ាងហោចណាស់ ក៏ខ្ញុំសប្បាយជាមួយចម្រៀង នៅក្នុងសាលានេះដែរ។

ទាល់តែសាលាបានបិទវគ្គ ទើបឪពុកត្រឡប់មកយកកូនសំណព្វរបស់គាត់វិញ។ ប្រសិនបើគាត់មកមុនសាលាបិទវគ្គនោះ គាត់ខ្លាចក្រែងកូនសំណព្វរបស់គាត់មិនព្រមនៅរៀនបន្តទៀត។ គាត់មាន ការភ្ញាក់ផ្អើលជាខ្លាំង នៅពេលដែលនាងនិយាយថា នាងចង់ចូលទៅក្នុងសាលារៀនវិញនោះ។ នាងបាន និយាយថា នាងមិនចង់បាត់បង់លោកគ្រូអ្នកគ្រូដ៏ល្អ ដែលតែងតែចាប់ផ្តើមមេរៀន ដោយការអធិស្ឋាន ការសូត្រព្រះគម្ពីរ និងផ្តល់ដំបូន្មានដល់នាង នៅពេលដែលនាងជួបនឹងបញ្ហានោះឡើយ។ នៅវគ្គសិក្សា ក្រោយមកទៀត សាលាបានរៀបចំនូវការអធិស្ឋានមួយសប្តាហ៍ ម្តងនេះ កូនសំណព្វបានថ្វាយចិត្តរបស់ នាងដល់ព្រះយេស៊ូវ ដោយការជ្រមុជទឹក។ នាងបានប្រាប់ខ្ញុំ ដែលជា ប៉ាស្ទ័រដឹកនាំនូវការអធិស្ឋានមួយសប្តាហ៍នោះយ៉ាងដូច្នេះថា «សាលា នេះពិសេសជាងអគាររបស់វាទៅទៀត»។