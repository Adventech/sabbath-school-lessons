---
title:  ការសិក្សាបន្ថែម
date:  17/03/2023
---

ព្រះគម្ពីរពុំបានចែងថា ការមានទ្រព្យសម្បត្តិច្រើនគឺជារឿងមិនត្រឹមត្រូវនោះឡើយ។ ប៉ុន្តែព្រះគម្ពីរពិតជាបានប្រាប់យើងថា ទ្រព្យសម្បត្តិមិនបានធ្វើឲ្យយើងស្មោះត្រង់ចំពោះព្រះជាម្ចាស់ឡើយ។ ភាគច្រើន ទ្រព្យសម្បត្តិគឺជាគ្រោះថ្នាក់ចំពោះទំនាក់ទំនងរបស់យើងជាមួយនឹងព្រះជាម្ចាស់។ «សេចក្តី ស្រឡាញ់ចំពោះព្រាក់ និងបំណងប្រាថ្នាចង់បានទ្រព្យសម្បត្តិគឺប្រៀបដូចជាច្រវាក់មាស។ សាតាំងបាន ដាក់ច្រវាក់នេះនៅជុំវិញមនុស្សទាំងឡាយ និងធ្វើឲ្យពួកគេក្លាយជាទាសកររបស់វា»។ ដកស្រង់ពី Ellen G. White, Steps to Christ, page 44, adapted ។

គ្រីស្ទានភាគច្រើនមិនមែនជាអ្នកមានទេ។ ប៉ុន្តែពួកយើងភាគច្រើនសុទ្ធតែមានទ្រព្យសម្បត្តិយ៉ាងច្រើន។ យើងមានទូរទឹកកកដែលផ្ទុកដោយអាហារយ៉ាងច្រើនដែលយើងអាចបរិភោគបានច្រើនថ្ងៃ។ យើងអាចមានឡានលើសពីមួយគ្រឿង។ ពួកយើងភាគច្រើនមានវ៉ាកងជារៀងរាល់ឆ្នាំ។ ពួកយើង ភាគច្រើនទិញអីវ៉ាន់តាមអនឡាញ ឬមានកុំព្យូទើរថ្មីៗ ឬមានទូរស័ព្ទទំនើបៗទាន់សម័យ។ របស់ទាំង នេះអាចធ្វើឲ្យយើងងាយស្រួលនឹងស្រឡាញ់របស់នៅលោកិយនេះកាន់តែខ្លាំងឡើង មែនទេ? ហេតុនោះ យើងត្រូវតែប្រុងប្រយ័ត្ន។ មិនមែនដោយសារតែយើងមិនមែនជាសេដ្ឋីនោះយើងអាចរួចពីគ្រោះថ្នាក់ដែល បណ្តាលមកពីទ្រព្យសម្បត្តិនោះឡើយ។ ការមានរបស់របរប្រើប្រាស់ច្រើនអាចធ្វើឲ្យយើងភ្លេចព្រះបាន។ ហេតុនោះហើយបានជាព្រះជាម្ចាស់ទ្រង់បង្គាប់យើងឲ្យថ្វាយតង្វាយ10ហូត1។ ដូចយើងបានឃើញ រួចមកហើយថា តង្វាយ10ហូត1 គឺជា10ភាគរយនៃប្រាក់ចំណូលទាំងអស់របស់លោកអ្នក។ ផែនការ នេះគឺជាព្រះពរដ៏អស្ចារ្យមួយដែលនឹងជួយយើងរាល់គ្នាឲ្យរួចផុតពីគ្រោះថ្នាក់នៃលុយកាក់។ លុយកាក់អាចនាំមកនូវគ្រោះថ្នាក់ខាងព្រលឹងវិញ្ញាណ បើទោះបីជាយើងមានលុយកាក់តិចតួចក្តី។

**សំណួរពិភាក្សា**

`1. ប្រហែលជាយើងទាំងអស់គ្នាមិនមែនជាអ្នកមានទេ។ តើលុយកាក់ និងទ្រព្យសម្បត្តិអាចធ្វើឲ្យយើង ជួបគ្រោះថ្នាក់អ្វីខ្លះប្រសិនបើយើងក្រ? ហេតុអ្វីបានជាយើងត្រូវប្រុងប្រយ័ត្ន?`

`2. ព្រះជាម្ចាស់ទ្រង់បង្គាប់យើងទាំងអស់គ្នាឲ្យថ្វាយតង្វាយ10ហូត1ដើម្បីរក្សាយើងឲ្យមានសុវត្ថិភាព រួចផុតពីការស្រឡាញ់សម្ភារនិយមនៅលោកិយនេះ។ ក្រៅពីការថ្វាយតង្វាយ10ហូត1 តើយើងអាចធ្វើអ្វីបានទៀតដើម្បីធ្វើឲ្យប្រាកដថាយើងបានរួចផុតពីគ្រោះថ្នាក់នៃការស្រឡាញ់ប្រាក់ហើយនោះ?`

`3. ឧបមាថាគេប្រាប់លោកអ្នកថា លោកអ្នកមិនអាចទិញឬលក់អ្វីបានឡើយចាប់ពីថ្ងៃស្អែកនេះតទៅ តើយ៉ាងដូចម្តេចដែរ? ចុះប្រសិនបើគេប្រាប់លោកអ្នកថា ដោយសារតែលោកអ្នករក្សាបញ្ញត្តិរបស់ព្រះ និងមានសេចក្តីជំនឿដូចព្រះយេស៊ូវ នោះលោកអ្នកមិនត្រូវបានអនុញ្ញាតឲ្យទិញឬលក់បានឡើយ នោះ យ៉ាងដូចម្តេចវិញ? តើលោកអ្នកនឹងសម្រេចចិត្តយ៉ាងណាដែរ?`