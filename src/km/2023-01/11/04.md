---
title:  ដំបូន្មានសម្រាប់ថ្ងៃនេះ
date:  14/03/2023
---

តើពួកជំនុំសេវេនដេយ៍អាត់វេនទីស្ទគួរធ្វើអ្វីខ្លះក្នុងអំឡុងគ្រាលំបាកៗ? យើងដឹងថា យើងកំពុង រស់នៅក្នុងគ្រាចុងក្រោយ។ ការយាងមកវិញលើកទីពីររបស់ព្រះយេស៊ូវនឹងកើតឡើងឆាប់ៗនេះហើយ។ ហេតុនោះ យើងគួរតែប្រើប្រាស់លុយកាក់របស់យើងដើម្បីគាំទ្រដល់កិច្ចការរបស់ព្រះជាម្ចាស់លើផែនដី នេះ។ មនុស្សជាច្រើនកំពុងត្រូវការចង់ដឹងអំពីដំណឹងល្អដែលថា ព្រះយេស៊ូវទ្រង់សង្គ្រោះយើងពីអំពើបាបរបស់យើង។ យើងត្រូវការប្រាប់ពួកគេអំពីរង្វាន់ដ៏អស្ចារ្យទាំងឡាយនៅស្ថានសួគ៌ដែលថា ព្រះជាម្ចាស់ទ្រង់នឹងប្រទានដល់មនុស្សទាំងឡាយណាដែលស្រឡាញ់ព្រះអង្គ។ យើងដឹងថា ថ្ងៃណាមួយឆាប់ៗ នេះ ព្រះជាម្ចាស់ទ្រង់នឹងបញ្ឆេះអ្វីៗទាំងអស់នៅលើផែនដីនេះ។

`សូមអានពេត្រុសទី2 3៖3-12។ តើលោកពេត្រុសកំពុងប្រាប់យើងអ្វីខ្លះនៅក្នុងខទាំងនេះ?`

យើងយល់ពីព្រះគម្ពីរថា ព្រះជាម្ចាស់ទ្រង់នឹងមិនចាត់យានយន្តណាមកដឹកអីវ៉ាន់របស់យើងទៅស្ថានសួគ៌ឡើយ។ អ្វីៗនៅលើផែនដីនេះនឹងត្រូវឆេះនៅគ្រាអនាគត។ ភ្លើងនេះនឹងបំផ្លាញទីសំគាល់ទាំងអស់នៃអំពើបាប និងសេចក្តីអាក្រក់ លើកលែងតែស្លាកស្នាមនៅលើព្រះហស្តរបស់ព្រះយេស៊ូវតែប៉ុណ្ណោះ។

ហេតុនោះ តើយើងត្រូវធ្វើអ្វីខ្លះជាមួយនឹងអ្វីៗដែលយើងមាន? «ពួកជំនុំសេវេនដេយ៍អាត់វេនទីស្ទ មិនគួរប្រមូលទ្រព្យសម្បត្តិទុកតទៀតឡើយ។ ពួកគេគួរតែចែកចាយទ្រព្យសម្បត្តិរបស់ខ្លួននាពេលឥឡូវ នេះវិញ។ មិនយូរទេ យើងនឹងផ្លាស់ទៅនឹងស្ថានមួយទៀតដែលប្រសើរជាងនេះហើយ។ ស្ថាននោះគឺ ស្ថានសួគ៌នោះឯង។ ហេតុនេះ យើងមិនត្រូវរស់នៅលើផែនដីនេះធ្វើដូចជាវាជាលំនៅតែមួយគត់របស់យើងនោះឡើយ។ ចូរយើងរក្សាទុកតែអ្វីៗដែលយើងត្រូវការពិតៗតែប៉ុណ្ណោះ»។ ដកស្រង់ពី Ellen G. White, Counsels on Stewardship, page 59, adapted។

ពិតមែនហើយ អ្នកស្រីអែល្លិនជីវ៉ៃត៍បានសរសេរឱវាទទាំងនេះជាងមួយរយឆ្នាំហើយ។ ប៉ុន្តែក្បួនច្បាប់ដ៏សំខាន់នោះគឺនៅដដែល៖ ពេលវេលាគឺខ្លីណាស់ហើយពីព្រោះជីវិតរបស់យើងក៏មិនវែងដែរ។ ប្រហែលជាអ្នកខ្លះអាចរស់បាន100ឆ្នាំ។ ប៉ុន្តែនោះក៏មិនមែនជាពេលវេលាដ៏វែងណាស់ណាដែរ ប្រសិន បើប្រៀបធៀបទៅនឹងជីវិតដ៏នៅអស់កល្បជានិច្ចនោះ។ ជីវិតរបស់លោកអ្នកអាចនឹងដល់ទីបញ្ចប់បានគ្រប់ពេល។ បន្ទាប់មក ពេលដែលលោកអ្នកបើកភ្នែកម្តងទៀត លោកអ្នកនឹងឃើញការយាងមកវិញ លើក ទីពីររបស់ព្រះយេស៊ូវ។ នោះលឿនណាស់ មែនទេ?

ក្នុងនាមជាពួកជំនុំសេវេនដេយ៍អាត់វេនទីស្ទ យើងត្រូវតែទទួលយកព្រះជាម្ចាស់ទុកជាទីមួយ ជានិច្ច។ យើងត្រូវគិតអំពីជីវិតដ៏នៅអស់កល្បជានិច្ច។ ពិតមែនហើយ យើងត្រូវធ្វើការយ៉ាងខ្លាំងដើម្បីផ្គត់ផ្គង់សម្រាប់ខ្លួនយើង និងគ្រួសាររបស់យើង។ ប្រសិនបើយើងបានទទួលព្រះពរជាទ្រព្យសម្បត្តិ យើង អាចមានអំណរនឹងព្រះពរនេះនាពេលឥឡូវនេះ។ ការធ្វើដូច្នោះមិនមែនជារឿងខុសឆ្គងឡើយ។ ប៉ុន្តែ យើងមិនត្រូវមានភាពអាត្មានិយម ឬលោភលន់ឡើយ។ យើងត្រូវតែផ្តល់នូវអ្វីដែលយើងអាចដើម្បីជួយ ដល់អ្នកក្រ និងមនុស្សដែលកំពុងខ្វះខាត។ សូមនឹកចាំជានិច្ចថា លុយកាក់ និងទ្រព្យសម្បត្តិរបស់យើង នឹងគ្មានតម្លៃអ្វីឡើយនៅពេលដែលព្រះយេស៊ូវទ្រង់យាងត្រឡប់មកវិញ។ ប្រសិនបើយើងមិនប្រយ័ត្នទេ លុយកាក់ និងទ្រព្យសម្បត្តិរបស់យើងអាចនឹងបំផ្លាញជីវិតព្រលឹងវិញ្ញាណរបស់យើងបាន។