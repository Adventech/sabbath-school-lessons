---
title:  មិត្តភក្តិ2នាក់ដ៏ល្អបំផុត
date:  17/03/2023
---

លោកបាហាឌូ អ៊ីប្រាហីម (Bahadu Ibrahim) បានកើតនៅក្នុងគ្រួសារនៃអ្នកមិនមែនជាគ្រីស្ទាន ដែលពួកគេបានកំណត់អោយគាត់កាត់តាមជំនឿរបស់គាត់នៅក្នុងទីក្រុងនៃប្រទេសម៉ាឡាវី (Malawi)។ គាត់ពុំមានបញ្ហាអ្វីជាមួយនឹងការកាត់តាមជំនឿនៃគ្រួសាររបស់គាត់នោះឡើយ ដោយសារ តែគាត់មិនទាន់ស្គាល់សាសនាដទៃនៅឡើយ។ ប៉ុន្តែ ក្រោយមក បងប្រុសច្បងបានរៀបការជាមួយនឹង ស្ត្រីអាត់វេនទីស្ទម្នាក់ ហើយបងប្រុងច្បងថែមទាំងចូលជាពួកជំនុំអាត់វេនទីស្ទទៀតផង។ លុះដល់ពេល ពេញវ័យ លោកបាហាឌូត្រូវបានឪពុកម្តាយបញ្ជូនអោយទៅនៅជាមួយនឹងបងប្រុស និងប្រពន្ធរបស់គាត់នៅក្នុងទីក្រុងលីឡុងវេ (Lilongwe) នៃប្រទេសម៉ាឡាវីវិញ។ នៅពេលថ្ងៃសប្បាតហ៍បានចូលមកដល់ នោះ បងប្រុសរបស់គាត់បានប្រាប់អោយគាត់ទៅព្រះវិហារជាមួយនឹងពួកគេ។ លោកបាហាឌូមិនចង់ទៅ ព្រះវិហារនោះទេ ប៉ុន្តែ គាត់មានអារម្មណ៍ថា គាត់គ្មានជម្រើសណាផ្សេងពីនេះឡើយ។ គាត់បានធ្វើដំណើរ ទៅកាន់ព្រះវិហារជារៀងរាល់ថ្ងៃសប្បាតហ៍ ដោយគិតថា ជាកាតព្វកិច្ចមួយរបស់គាត់។ លុះដល់ពេល ត្រឡប់ទៅជួបនឹងឪពុកម្តាយរបស់គាត់នៅឯភូមិខេលូលូម៉ា (Kaluluma) វិញនោះ គាត់បានគិតថា គាត់ បានភ្លេចព្រះគម្ពីររបស់គាត់។ ប៉ុន្តែ គាត់ក៏បានធ្វើជាមិត្តជាមួយនឹងក្មេងជំទង់ម្នាក់ទៀត ដែលបានក្លាយមក ជាអ្នកអាត់វេនទីស្ទផងដែរ។ លោកបាហាឌូបានសរសើរមិត្តភក្តិថ្មីរបស់គាត់មិនដាច់ពីមាត់សោះ ដោយសារ តែភាពសប្បុរស និងភាពស្លូតបូតរបស់គាត់។ គ្រប់គ្នានៅក្នុងភូមិបានកោតសរសើរក្មេងជំទន់ម្នាក់នោះណាស់។

នៅថ្ងៃសប្បាតហ៍មួយ មិត្តភក្តិម្នាក់នោះបានបបួលលោកបាហាឌូទៅព្រះវិហារ។ ដោយសារ តែមិនអាចបដិសេធបាននោះ លោកបាហាឌូក៏យល់ព្រមទៅ។ ទោះបីជានៅក្នុងព្រះវិហារក៏ដោយ ក៏គាត់ នៅតែសប្បាយចិត្ត ដោយបានចំណាយពេលជាមួយនឹងមិត្តភក្តិរបស់គាត់ម្នាក់នោះ។ ពេលវេលាបាន កន្លងផុតទៅ ហើយមិត្តភាពរបស់ពួកគេក៏កាន់តែស្និទ្ធរមួតផងដែរ នៅពេលនោះ លោកបាហាឌូបានស្តាប់ មិត្តភក្តិរបស់គាត់បកស្រាយថា ថ្ងៃទី7គឺជាថ្ងៃសប្បាតហ៍ពិតប្រាកដរបស់ព្រះ។ មិត្តភក្តិរបស់លោកបាហាឌូ បានអោយគាត់អានសៀវភៅជាច្រើន។ បន្តិចម្តងៗ លោកបាហាឌូបានយល់ពីសេចក្តីពិតថ្មីៗជាច្រើនអំពីព្រះ និងថ្ងៃសប្បាតហ៍។ ទោះជាយ៉ាងនេះក្តី គាត់មិនទាន់ជឿទាំងស្រុងថា ថ្ងៃសៅរ៍គឺជាថ្ងៃសប្បាតហ៍ ពិតប្រាកដនោះឡើយ។ ដោយសារតែចំណេះដឹងខាងឯសាសនារបស់ឪពុកម្តាយគាត់មានកម្រិតនោះ គាត់ បានសម្រេចចិត្តខ្លួនឯងថា គាត់នឹងប្រៀបធៀបព្រះគម្ពីរជាមួយនឹងសៀវភៅសាសនាតាមទំនៀមទម្លាប់នៃ គ្រួសាររបស់គាត់។ នៅពេលដែលគាត់អានកាន់តែច្រើននោះ គាត់បានរកឃើញថា សៀវភៅសាសនានៃគ្រួសាររបស់គាត់មានត្រឹមតែមនុស្សស្រីឈ្មោះថា ម៉ាយាំ (Maryam) ដែលជាម្តាយរបស់ព្រះយេស៊ូវប៉ុណ្ណោះ។ គាត់ក៏បានរកឃើញថា ព្រះយេស៊ូវគឺជាព្រះផងដែរ។ លោកបាហាឌូបានសម្រេចចិត្តថ្វាយចិត្តរបស់គាត់ដល់ ព្រះយេស៊ូវវិញ ដោយការទទួលបុណ្យជ្រមុជទឹក។ គាត់លែងទៅព្រះវិហារដោយសារតែគាត់មានអារម្មណ៍ ថា ជាកាតព្វកិច្ចរបស់គាត់ទៀតហើយ។ ហើយគាត់ក៏បានធ្វើដំណើរទៅលេងមិត្តភក្តិដ៏ល្អបំផុតរបស់គាត់ផងដែរ។ បន្ទាប់ពីលោកបាហាឌូបានជ្រមុជទឹកហើយ ឪពុកម្តាយរបស់គាត់បានកាត់កាលគាត់ និង ឈប់បង់ថ្លៃសាលាអោយគាត់ ធ្វើអោយគាត់មិនអាចបញ្ចប់ការសិក្សាបាន ដោយសារតែមុខវិជ្ជាដែលនៅសេសសល់របស់គាត់នោះ។ ឪពុកម្តាយរបស់គាត់បានស្លាប់ទៅ ទាំងមិនបានទទួលស្គាល់នូវការសម្រេចចិត្ត របស់គាត់ ប៉ុន្តែ ក៏មានសាច់ញាតិជាច្រើននាក់ទៀតដែលនៅតែផ្គត់ផ្គង់ ដល់គាត់រហូតមកដល់សព្វថ្ងៃនេះដែរ។ ទោះជាយ៉ាងនេះក្តី លោកបាហាឌូ មិនរារែកចំពោះសេចក្តីជំនឿរបស់គាត់ឡើយ។ គាត់បាននិយាយថា «នេះ គឺជាការសម្រេចចិត្តដ៏ល្អបំផុតរបស់ខ្ញុំ»។ សព្វថ្ងៃនេះ គាត់គឺជាសិស្សទេវ- វិទ្យាម្នាក់នៅឯសកលវិទ្យាល័យអាត់វេនទីស្ទម៉ាឡាវី។