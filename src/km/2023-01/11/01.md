---
title:  ការចាត់ចែងក្នុងគ្រាលំបាក
date:  11/03/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
របាក្សត្រទី2 20៖1-22, របាក្សត្រទី1 21៖1-14, ពេត្រុសទី2 3៖3-12, ម៉ាថាយ 6៖24។

> <p>ខចងចាំ</p>
> «ចូរថ្វាយតង្វាយជាសេចក្តីអរព្រះគុណដល់ព្រះវិញ ហើយលាបំណន់ដែលបានបន់ដល់ព្រះ ដ៏ខ្ពស់បំផុតផង ចូរអំពាវនាវដល់អញនៅថ្ងៃមានសេចក្តីទុក្ខលំបាក នោះអញនឹងជួយឲ្យរួច ឯឯងនឹង លើកដំកើងដល់អញ» (ទំនុកតម្កើង 50៖14, 15)។

ជួនកាលយើងមានអារម្មណ៍ថាហាក់ដូចជាអ្វីៗគ្រប់យ៉ាងក្នុងជីវិតហួសពីការគ្រប់គ្រងបាន។ មានសង្គ្រាម ការកាប់សម្លាប់ ឧក្រឹដ្ឋកម្ម អំពើរំលោភផ្លូវភេទ អំពើបាប គ្រោះធម្មជាតិ ជំងឺតម្កាត់ បញ្ហា លុយកាក់ និងរដ្ឋាភិបាលអាក្រក់យ៉ាងច្រើន។ ប្រសិនបើរាប់តទៅទៀត មិនអស់មិនហើយទេ។ កាលណា រឿងអាក្រក់ៗកើតឡើង ជាញឹកញាប់គ្រួសារទាំងឡាយគិតអំពីការយកចិត្តទុកដាក់ទៅលើសេចក្តីត្រូវ ការផ្ទាល់ខ្លួនរបស់ពួកគេជាមុនសិន។ មនុស្សជាច្រើនចង់មានអារម្មណ៍ថាមានសុវត្ថិភាព។ ពិតណាស់ យើងអាចយល់រឿងនោះបាន មែនទេ?

សេចក្តីត្រូវការរបស់យើងក្នុងការមានអារម្មណ៍ថាសុវត្ថិភាព និងការយកចិត្តទុកដាក់លើសេចក្តី ត្រូវការរបស់យើងអាចធ្វើឲ្យយើងត្រូវចំណាយថាមពលប្រចាំថ្ងៃអស់ច្រើនណាស់។ យើងមានបំណុល និងបញ្ជីចំណាយដែលត្រូវបង់សង ត្រូវមើលថែកូនៗ និងត្រូវចាត់ចែងទ្រព្យសម្បត្តិ។ យើងត្រូវការ សម្លៀកបំពាក់ អាហារ និងជម្រក។ ព្រះយេស៊ូវមានបន្ទូលអំពីសេចក្តីត្រូវការសម្រាប់របស់ទាំងនេះនៅក្នុងសេចក្តីអធិប្បាយរបស់ព្រះអង្គនៅលើភ្នំ។ ព្រះយេស៊ូវមានបន្ទូលថា «ដ្បិតគឺជាសាសន៍ដទៃ ទេតើ ដែលខំស្វែងរករបស់ទាំងនោះវិញ ឯព្រះវរបិតានៃអ្នករាល់គ្នា ដែលគង់នៅស្ថានសួគ៌ ទ្រង់ជ្រាប ហើយ ថាអ្នករាល់គ្នាត្រូវការនឹងរបស់ទាំងនោះដែរ 33 ចូរស្វែងរកនគរ និងសេចក្តីសុចរិតនៃព្រះជា មុនសិន ទើបគ្រប់របស់ទាំងនោះ នឹងបានប្រទានមកអ្នករាល់គ្នាថែមទៀតផង» (ម៉ាថាយ 6៖32, 33)។

កាលណាគ្រាលំបាកមកដល់ យើងត្រូវការជឿទុកចិត្តលើព្រះជាម្ចាស់ជាងពេលណាៗទាំង អស់។ សប្តាហ៍នេះ យើងនឹងក្រឡេកមើលក្បួនច្បាប់នៃព្រះគម្ពីរខ្លះៗដែលយើងអាចអនុវត្តតាមបាន ក្នុងអំឡុងគ្រាលំបាកៗ។