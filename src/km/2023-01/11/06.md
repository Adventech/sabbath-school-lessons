---
title:  នៅពេលដែលគ្មាននរណាម្នាក់អាចទិញ ឬលក់បានឡើយ
date:  16/03/2023
---

ព្រះគម្ពីរប្រាប់យើងថា នឹងមានគ្រាលំបាកមួយកើតឡើងនៅលើផែនដីនេះមុនពេលព្រះយេស៊ូវ ទ្រង់យាងមកវិញ។ លោកដានីយ៉ែលក៏បាននិយាយផងដែរអំពី «គ្រាវេទនាជាខ្លាំង ដល់ម៉្លេះបានជាចាប់ តាំងពីមាននគរដរាបដល់វេលានោះឯង នោះមិនដែលកើតមានយ៉ាងដូច្នោះឡើយ» (ដានីយ៉ែល 12៖1)។

កណ្ឌគម្ពីរវិវរណៈក៏បានដាស់តឿនយើងថា នឹងមានគ្រាលំបាកៗកើតឡើងមុនការយាងមកវិញលើកទីពីរ។

`សូមអានអំពីគ្រាលំបាកៗនៅក្នុងខគម្ពីរវិវរណៈ 13៖11-17។ តើសាតាំងនឹងប្រើការទិញ លក់យកមកវាយប្រហារអ្នកជឿដ៏ស្មោះត្រង់របស់ព្រះនៅគ្រាចុងក្រោយយ៉ាងដូចម្តេចខ្លះ?`

លោកអ្នកមិនអាចទិញ ឬលក់មែនទេ? តើជីវិតរបស់យើងសព្វថ្ងៃនេះទាក់ទិននឹងរឿងទិញលក់ ច្រើនប៉ុនណាដែរ? ប្រសិនបើយើងមិនអាចទិញ ឬលក់ យើងប្រាកដជាចួបការលំបាកក្នុងការរស់នៅ។ យើងនឹងមានអារម្មណ៍ថានឹងរងសម្ពាធយ៉ាងខ្លាំងក្នុងការធ្វើអ្វីៗដើម្បីរក្សាសុវត្ថិភាពលុយកាក់របស់យើង។ យើងមានលុយកាន់តែច្រើននៅគ្រានោះ យើងក៏កាន់តែមានសម្ពាធកាន់តែច្រើនក្នុងការលើកតម្កើងច្បាប់ នៅតាមប្រទេសតែរៀងខ្លួនដែរ។

តើយើងត្រៀមខ្លួនយ៉ាងដូចម្តេចដើម្បីប្រឈមនឹងការសាកល្បងដ៏អាក្រក់នោះ? យើងអាចត្រៀមខ្លួនរួចជាស្រេចនាពេលឥឡូវនេះថា យើងមិនមែនជាទាសកររបស់លុយកាក់របស់យើង និងទ្រព្យ សម្បត្តិរបស់យើងឡើយ។ ព្រះជាម្ចាស់ទ្រង់នឹងជួយយើងជាមួយនឹងការសាកល្បងនោះ។ ប្រសិនបើយើងមិនមែនជាទាសករនៃលុយកាក់ និងទ្រព្យសម្បត្តិនាពេលឥឡូវនេះ នោះយើងក៏នឹងមិនធ្វើជាលុយ កាក់នាពេលខាងមុខនោះដែរ។

`សូមអានសេចក្តីបង្គាប់របស់ព្រះជាម្ចាស់នៅក្នុងខគម្ពីរចោទិយកថា 14៖22, 23។ តើព្រះ ជាម្ចាស់ទ្រង់បានបង្គាប់ឲ្យរាស្ត្ររបស់ព្រះអង្គឲ្យធ្វើអ្វីខ្លះជាមួយនឹងភោគផលស្រែចម្ការ ប្រេង ទឹកទំពាំង-បាយជូរ និងហ្វូងសត្វជារៀងរាល់ឆ្នាំ? ហេតុអ្វីបានជាព្រះជាម្ចាស់ប្រាប់អ៊ីស្រាអែលឲ្យធ្វើរឿងទាំងនេះ?`

ព្រះជាម្ចាស់ទ្រង់បង្គាប់សាសន៍អ៊ីស្រាអែលឲ្យមានអំណរនឹងអំណោយជាស្បៀងអាហារដែល ទ្រង់បានប្រទានដល់ពួកគេពីដី។ ហេតុអ្វីបានជាព្រះជាម្ចាស់ទ្រង់សព្វព្រះទ័យឲ្យអ្នកបម្រើរបស់ព្រះអង្គ បរិភោគតង្វាយ10ហូត1? ពីព្រោះរាស្ត្ររបស់ព្រះអង្គនឹងបានរៀនស្រឡាញ់ព្រះជាម្ចាស់ និងរៀនអរព្រះគុណសម្រាប់ព្រះពរទាំងអស់ដែលទ្រង់បានប្រទានដល់ពួកគេ។ បន្ទាប់មកបណ្តាជនទាំងឡាយនឹង ចង់ស្តាប់បង្គាប់ព្រះជាម្ចាស់ដោយអស់អំពីចិត្តរបស់ពួកគេ។ ព្រះជាម្ចាស់ទ្រង់សព្វព្រះទ័យឲ្យយើងមាន អំណរនឹងអំណោយទាំងឡាយដែលទ្រង់ប្រទានដល់យើងរាល់គ្នាផងដែរ។ នោះយើងរាល់គ្នានឹងស្រឡាញ់ ព្រះជាម្ចាស់ និងចង់ស្តាប់បង្គាប់តាមព្រះអង្គមិនខាន។