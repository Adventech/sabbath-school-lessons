---
title:  កន្លែងបំពេញបេសកកម្មនៅក្នុងបឹងម៉ាឡាវី
date:  06/01/2023
---

ខណៈដែលនិស្សិតសកលវិទ្យាល័យសេវេនដេយ៍អាត់វេនទីស្ទម្នាក់កំពុងដើរនៅតាមផ្លូវមួយ បន្ទាប់ពីការជួបជុំផាតហ្វាញដឺរនៅលើកោះឈឹមហ្ស៊ូមូលូក្នុងបឹងម៉ាឡាវី គាត់ត្រូវបានមនុស្សដែលមិន ធ្លាប់ស្គាល់ម្នាក់បានបន្ទុចបង្អាក់ដំណើររបស់គាត់។ ស្ត្រីម្នាក់នោះបានចាប់អារម្មណ៍នឹងឯកសណ្ឋានផាតហ្វាញដឺរពណ៌បៃតងរបស់គាត់យ៉ាងខ្លាំង។

«តើអ្នកទើបតែមកពីណា?» ស្ត្រីដែលមិនធ្លាប់នោះបានសួរដោយចង់ដឹងយ៉ាងខ្លាំង។

និស្សិតរូបនោះដែលមានឈ្មោះ លេវិសិន កាវុងហ្គា បានប្រាប់នាងថាគាត់ទើបមកពីចូលរួម ក្នុងព្រឹត្តិការណ៍ផាតហ្វាញដឺរនៅព្រះវិហារអាត់វេនទីស្ទមួយ។ ពាក្យសម្តីរបស់គាត់ហាក់ធ្វើឲ្យនាងរឹតតែ ចាប់អារម្មណ៍ឡើង ហើយនាងក៏បានបន្លឺឡើងថា «ខ្ញុំក៏ធ្លាប់ជាអ្នកអាត់វេនទីស្ទដែរ» នាងនិយាយថា «ខ្ញុំ ធ្លាប់បានរៀបការជាមួយបុរសអាត់វេនទីស្ទម្នាក់ ប៉ុន្តែពួកយើងបានលែងលះគ្នាហើយ»។

នាងបាននិយាយអំពីខ្សែជីវិតរបស់នាងបន្ទាប់ពីការលែងលះថាបានចូលបារ និងរស់នៅតាម ទំនើងចិត្ត។ បន្ទាប់មកនាងបានផ្លាស់មករស់នៅលើកោះឈឹមហ្ស៊ូមូលូ និងបានរៀបការជាមួយនឹងគ្រូវិទ្យាល័យម្នាក់នៅលើកោះនេះ។

ថ្ងៃសប្បាតហ៍បន្ទាប់ ស្ត្រីរូបនោះបានបង្ហាញវត្តមានរបស់នាងនៅព្រះវិហារអាត់វេនទីស្ទ។ នាង ត្រេកអរនឹងការថ្វាយបង្គំ ហើយបានសូមឲ្យលេវិសិនបង្រៀនគម្ពីរដល់នាង។

លេវីសិនរំភើបចិត្តណាស់។ នេះហើយជាមូលហេតុដែលគាត់បានមកកាន់កោះនេះជាលើក ដំបូង៖ គឺដើម្បីចែកចាយនូវសេចក្តីស្រឡាញ់របស់ព្រះនោះឯង។ គាត់គឺជាសមាជិកក្លឹបនិស្សិតអាត់វេន-

ទីស្ទនៅសកលវិទ្យាល័យមហ្ស៊ូហ្ស៊ូ ដែលមាននិស្សិតសរុប8500នាក់ ហើយនិស្សិតភាគច្រើនរស់នៅ ប្រមាណ100គីឡូពីសាលា។ ក្លឹបមានគោលបំណងពង្រឹងសេចក្តីជំនឿរបស់និស្សិតអាត់វេនទីស្ទ និង ឈោងទៅរកមិត្តរួមថ្នាក់តាមរយៈការប្រជុំអធិដ្ឋានពីរដងក្នុងមួយសប្តាហ៍។ ក្លឹបនេះក៏បានរីកចំរើនឡើង ក្លាយជាព្រះវិហារសេវេនដេយ៍អាត់វេនទីស្ទមហ្ស៊ូហ្ស៊ូ ហើយនិស្សិតទាំងឡាយនៅតែបន្តចូលរួមក្នុងកិច្ចការ បេសកកម្មនៅតាមកន្លែងផ្សេងៗក្នុងតំបន់នោះ រួមទាំងកោះឈឹមហ្ស៊ូមូលូផង។

លេវិសិនបានទៅសួរសុខទុក្ខស្ត្រីរួបនោះ និងស្វាមីរបស់នាងនៅផ្ទះរបស់ពួកគេ ហើយបន្ទាប់ ពីការសិក្សាព្រះគម្ពីររួច ក៏បានបន្សល់ទុកនូវសៀវភៅមួយចំនួនទៀតដូចជា សៀវភៅមហាវិវាទរបស់អ្នកស្រីអែល្លិនជីវ៉ៃត៍ជាដើម។ នៅពេលដែលលេវិសិនមកជាលើកទីពីរ គាត់បានឃើញស្វាមីរបស់នាង កំពុងអានសៀវភៅមហាវិវាទយ៉ាងជក់ចិត្តបំផុត។ «តើខុសគ្នាអ្វីខ្លះរវាងថ្ងៃសៅរ៍ និងថ្ងៃអាទិត្យ» ស្វាមី របស់នាងបានសួរលេវិសិន។ នៅពេលរៀនគម្ពីរចប់ គាត់បានសន្យាថានឹងទៅព្រះវិហារជាមួយភរិយា របស់គាត់នៅថ្ងៃសប្បាតហ៍បន្ទាប់។

ជាច្រើនសប្តាហ៍ និងច្រើនខែបានកន្លងផុតទៅ បុរសរូបនោះ និងភរិយារបស់គាត់ (រូបភាពខាង ក្រោម) បានថ្វាយចិត្តរបស់ពួកគេដល់ព្រះយេស៊ូវ និងបានទទួលបុណ្យជ្រមុជទឹក។ សព្វថ្ងៃនេះ ពួកគេ គឺជាសមាជិកដែលមានបេសកកម្មដក់ជាប់ក្នុងចិត្តរបស់ពួកគេប្រចាំព្រះវិហារសេវេនដេយ៍អាត់វេនទីស្ទ មហ្ស៊ូហ្ស៊ូ។

លេវិសិនបានជឿជាក់ថាព្រះជាម្ចាស់អាចប្រើយុវជនឲ្យឈោងទៅរកមនុស្សគ្រប់គ្នាបាន។ «ដល់ ពេលដែលត្រូវទៅ និងឈោងទៅរកមនុស្សគ្រប់ស្រទាប់វណ្ណៈជាមួយនឹង ដំណឹងល្អរបស់ព្រះយេស៊ូវគ្រីស្ទហើយ» គាត់និយាយ។ «ព្រះវិហារ សេវេនដេយ៍អាត់វេនទីស្ទមហ្ស៊ូហ្ស៊ូ ដែលបានចាប់ផ្តើមឡើងពីក្លឹបនិស្សិត មិនធ្លាប់ដែលស្រមៃឃើញថា ការខំប្រឹងប្រែងនៅលើកោះឈិមហ្ស៊ូមូលូ នឹងកើតផលផ្លែយ៉ាងច្រើនបែបនេះឡើយ។ សូមថ្វាយសិរីល្អដល់ព្រះ ជាម្ចាស់ចុះ!»។