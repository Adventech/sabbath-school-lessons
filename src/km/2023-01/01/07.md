---
title:  ការសិក្សាបន្ថែម
date:  06/01/2023
---

«សេចក្តីស្រឡាញ់របស់ព្រះចំពោះរាស្ត្ររបស់ព្រះអង្គនៅលើផែនដីនេះគឺធំធេងជាងសេចក្តីស្លាប់ទៅទៀត។ ព្រះជាម្ចាស់ទ្រង់បានប្រទានព្រះរាជបុត្រារបស់ព្រះអង្គដើម្បីសង្គ្រោះយើងពីព្រោះ ព្រះទ្រង់ស្រឡាញ់យើងខ្លាំងដល់ម៉្លេះ។ ព្រះទ្រង់បានចាក់បង្អុរអ្វីៗគ្រប់យ៉ាងនៅស្ថានសួគ៌ចូលក្នុងអំណោយ ទានមួយនេះ។ ព្រះយេស៊ូវទ្រង់ធ្វើការនាពេលឥឡូវនេះនៅស្ថានសួគ៌ដើម្បីសង្គ្រោះយើងរាល់គ្នា។ ព្រះ-យេស៊ូវទ្រង់បានប្រទានព្រះជន្មរបស់ព្រះអង្គដល់យើងរាល់គ្នា។ បន្ទាប់មកទ្រង់បានសុគតសម្រាប់យើង រាល់គ្នា។ ពពួកទេវតាក៏ធ្វើការជាមួយព្រះយេស៊ូវដើម្បីជួយសង្គ្រោះយើងរាល់គ្នាដែរ។ ព្រះវិញ្ញាណបរិសុទ្ធ ទ្រង់ទាក់ទងទៅព្រះជាម្ចាស់សម្រាប់យើងរាល់គ្នា។ ព្រះវរបិតាធ្វើការក្នុងគ្រប់ទាំងអស់នេះដើម្បីសង្គ្រោះ យើងរាល់គ្នា។ គ្រប់គ្នានៅស្ថានសួគ៌ធ្វើការរួមគ្នាជាមួយនឹងព្រះជាម្ចាស់។ ព្រះជាម្ចាស់និងពពួកទេវតារបស់ ព្រះអង្គមិនចេះនឿយហត់ក្នុងការធ្វើអ្វីៗគ្រប់យ៉ាងដែលពួកគេអាចដើម្បីសង្គ្រោះយើងរាល់គ្នាឡើយ»។ ដកស្រង់ពី Ellen G. White, Steps to Christ, page 21, adapted។

**សំណួរពិភាក្សា**

`1. ព្រះជាម្ចាស់ទ្រង់ប្រទាននូវអំណោយដ៏អស្ចារ្យជាច្រើនដល់រាស្ត្ររបស់ព្រះអង្គ។ អំណោយទាំងអស់ របស់ទ្រង់ប៉ះពាល់ដល់ចិត្តរបស់យើង និងធ្វើឲ្យយើងនឹកថ្លែងអំណរគុណដល់ព្រះអង្គ។ យើងអាចនិយាយ ឡើងដូចជាអ្នកសរសេរបទទំនុកតម្កើងដែរថា «តើត្រូវឲ្យខ្ញុំយកអ្វីតបស្នងព្រះយេហូវ៉ាចំពោះព្រះគុណដែលទ្រង់បានផ្តល់មកខ្ញុំទាំងប៉ុន្មាន» (ទំនុកតម្កើង 116៖12)។ សូមលោកអ្នកកត់ត្រានូវរាល់ព្រះពរ និងអំណោយទានខាងវិញ្ញាណទាំងអស់ក្នុងជីវិតនេះដែលព្រះជាម្ចាស់ទ្រង់បានប្រទានដល់លោកអ្នក។ ត្រូវត្រៀមជាស្រេចដើម្បីចែករំលែកបញ្ជីនេះជាមួយអ្នកសិក្សាសប្បាតហ៍ស្គូលក្នុងថ្នាក់ជាមួយគ្នា។ តើបញ្ជីរបស់លោកអ្នកបង្រៀនលោកអ្នកអ្វីខ្លះអំពីរបៀបដែលយើងត្រូវថ្លែងអំណរគុណដល់ព្រះជាម្ចាស់ដោយអស់ពីចិត្តដោយរបៀបណា?`

`2. យើងរាល់គ្នាគិតអំពីព្រះជាម្ចាស់ថាជាព្រះដែលបានបង្កើតយើងរាល់គ្នាមក។ ព្រះគម្ពីរក៏បង្រៀនយើង រាល់គ្នាម្តងហើយម្តងទៀតផងដែរថា ព្រះជាម្ចាស់ក៏ជាអ្នកដែលទ្រទ្រង់ជីវិតផងដែរ។ (សូមអានហេព្រើរ 1៖3, យ៉ូប 38៖33-37, ទំនុកតម្កើង 135៖6, 7, កូល៉ុស 1៖17, កិច្ចការ 17៖28, ពេត្រុស ទី2 3៖7)។ ពិតមែនហើយ ព្រះជាម្ចាស់ទ្រង់ជាអ្នកគ្រប់គ្រងអ្វីៗទាំងអស់ និងទ្រទ្រង់វាទាំងអស់ផង៖ នោះរួមទាំងផ្កាយទាំងអស់ដែលយើងឃើញនៅលើមេឃ និងឈាមដែលបេះដូងយើងច្របាច់ផង។ តើ សេចក្តីពិតដ៏អស្ចារ្យនៃព្រះគម្ពីរនេះជួយយើងឲ្យយល់អំពីរបៀបដែលយើងជំពាក់ព្រះជាម្ចាស់ដោយរបៀប ណា? តើសេចក្តីពិតនៃព្រះគម្ពីរនេះគួរតែជួយយើងឲ្យយល់ប្រសើរឡើងអំពីអ្វីដែលយើងគួរធ្វើជាមួយនឹងអ្វីៗដែលព្រះជាម្ចាស់ប្រទានដល់យើងដោយរបៀបណា?`

`3. មេរៀននេះនិយាយអំពីមូលហេតុដែលព្រះយេស៊ូវគឺជាអំណោយដ៏ប្រសើរបំផុតដែលព្រះជាម្ចាស់បាន ប្រទានដល់យើងរាល់គ្នា។ ហេតុអ្វីបានជាដូច្នោះ? ចុះប្រសិនបើយើងពុំមានអំណោយនេះ និងក្តីសង្ឃឹម ដែលអំណោយនេះផ្តល់ដល់យើងនោះយ៉ាងដូចម្តេចទៅវិញ? តើយើងនឹងមានអ្វីទៅវិញ? គ្មានអ្វីឡើយ មែនទេ? អ្នកនិពន្ធម្នាក់ដែលមិនជឿលើព្រះជាម្ចាស់បាននិយាយថា មនុស្សលោកគ្មានអ្វីឡើយក្រៅពី «សាច់ដ៏ស្អុយរលួយ និងឆ្អឹងដ៏រេចរិលនោះ»។ ប្រសិនបើយើងមិនបានទទួលយកព្រះយេស៊ូវជាព្រះអង្គ សង្គ្រោះរបស់យើង ហេតុអ្វីបានជាអ្នកនិពន្ធម្នាក់នេះនិយាយត្រូវ?`