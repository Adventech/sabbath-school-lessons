---
title:  តើព្រះជាម្ចាស់ទ្រង់សូមឲ្យរាស្ត្ររបស់ព្រះអង្គធ្វើអ្វីខ្លះ?
date:  04/01/2023
---

យើងទាំងអស់គ្នារីករាយនឹងព្រះពរ និងអំណោយទានខាងឯវិញ្ញាណនៅក្នុងជីវិតនេះដែលព្រះជាម្ចាស់ទ្រង់ប្រទានដល់យើង។ វាជាការប្រសើរផងដែរដែលដឹងថា យើងទាំងអស់គ្នាគឺជាផ្នែកនៃគ្រួសាររបស់ព្រះជាម្ចាស់។

`សូមអានខគម្ពីរចោទិយកថា 6៖5 និងម៉ាថាយ 22៖37។ តើខទាំងនេះមានន័យដូចម្តេច ខ្លះ? តើយើងត្រូវធ្វើដូចម្តេចចំពោះអ្វីដែលព្រះអម្ចាស់ទ្រង់សូមឲ្យយើងធ្វើនៅក្នុងខទាំងនេះ?`

តើលោកអ្នកស្រឡាញ់ព្រះជាម្ចាស់ដោយ «អស់អំពីចិត្ត អស់អំពីព្រលឹង និងអស់ពីគំនិត» បាន ដោយរបៀបណា (ម៉ាថាយ 22៖37)? ព្រះគម្ពីរបានផ្តល់ចម្លើយដល់យើងរាល់គ្នា។ ចម្លើយនោះគឺគួរ ឲ្យចាប់អារម្មណ៍ខ្លាំងណាស់ពីព្រោះវាមិនមែនជាអ្វីដែលមនុស្សភាគច្រើនបំផុតនឹកស្មានដល់ឡើយ។

`សូមអានសំណួរនៅក្នុងចោទិយកថា 10៖12, 13។ តើយើងគួរឆ្លើយយ៉ាងដូចម្តេច? (សូម អាន យ៉ូហានទី1 5៖3, និងមីកា 6៖8 សម្រាប់ចម្លើយ)។`

រក្សាក្រឹត្យវិន័យឬ? ស្តាប់បង្គាប់តាមសេចក្តីបញ្ញត្តិឬ? ជាការគួរឲ្យសោកស្តាយណាស់ គ្រីស្ទាន ជាច្រើនបែរជាជឿថា ការស្តាប់បង្គាប់តាមក្រឹត្យវិន័យគឺប្រៀបដូចជាការស្វែងរកការសន្តោសប្រណីពីព្រះ ជាម្ចាស់ដោយឥរិយាបថល្អទៅវិញ។ គ្រីស្ទានទាំងនេះជឿថា ព្រះជាម្ចាស់ទ្រង់សព្វព្រះទ័យឲ្យយើងរាល់គ្នា ស្រឡាញ់ដល់ព្រះអង្គ និងអ្នកជិតខាងរបស់យើងតែប៉ុណ្ណោះ។ ប៉ុន្តែ ព្រះជាម្ចាស់ទ្រង់មានបន្ទូលថា កាល ណាយើងស្តាប់បង្គាប់តាមបញ្ញត្តិរបស់ព្រះអង្គនោះយើងបង្ហាញសេចក្តីស្រឡាញ់របស់យើងចំពោះព្រះអង្គ និងអ្នកជិតខាងរបស់យើងហើយ។

«ដ្បិតនេះហើយជាសេចក្តីស្រឡាញ់ដល់ព្រះ គឺឲ្យយើងកាន់តាមអស់ទាំងបញ្ញត្តរបស់ទ្រង់ ឯបញ្ញត្តទ្រង់ នោះមិនមែនជាបន្ទុកដ៏ធ្ងន់ទេ» (យ៉ូហានទី1 5៖3)។ ពិតមែនហើយ ដោយសារតែយើង ស្រឡាញ់ព្រះជាម្ចាស់នោះហើយ បានជាយើងរក្សាបញ្ញត្តិរបស់ព្រះអង្គ។

នៅក្នុងខគម្ពីរម៉ាថាយ 7៖21-27 ព្រះយេស៊ូវទ្រង់មានបន្ទូលថា អ្នកណាដែលស្តាប់បង្គាប់ តាមព្រះបន្ទូលរបស់ព្រះគឺប្រៀបដូចជាអ្នកសង់ផ្ទះដ៏ឆ្លាត។ មនុស្សប៉ិនប្រយ័ត្នសង់ផ្ទះរបស់ខ្លួននៅលើថ្ម ដា។ អ្នកណាដែលមិនស្តាប់តាមព្រះបន្ទូលរបស់ព្រះនោះប្រៀបដូចជាអ្នកសង់ផ្ទះដែលល្ងង់វិញ។ មនុស្ស ល្ងង់សង់ផ្ទះរបស់ខ្លួននៅលើដីខ្សាច់។ ផ្ទះរបស់គេក៏ត្រូវរងការខូចខាត។ ជាងសង់ផ្ទះទាំងពីរសុទ្ធតែស្គាល់ ក្រឹត្យវិន័យរបស់ព្រះ។ ម្នាក់ស្តាប់បង្គាប់តាម រីឯម្នាក់ទៀតមិនស្តាប់តាមឡើយ។ មនុស្សប៉ិនប្រយ័ត្ន និង ផ្ទះរបស់គាត់ត្រូវបានការពាររួចពីព្យុះ។ ហើយព្យុះនោះក៏បានបំផ្លាញមនុស្សល្ងង់នោះ និងផ្ទះរបស់គាត់ ទៅ។

សូមគិតអំពីទំនាក់ទំនងរវាងព្រះជាម្ចាស់ និងការស្តាប់បង្គាប់តាមក្រឹត្យវិន័យរបស់ព្រះអង្គវិញ ម្តង។ តើការរក្សាបញ្ញត្តិបង្ហាញសេចក្តីស្រឡាញ់របស់យើងចំពោះព្រះជាម្ចាស់បានយ៉ាងដូចម្តេចទៅ? ហេតុអ្វីបានជាលោកអ្នកគិតថា ព្រះជាម្ចាស់ទ្រង់សព្វព្រះទ័យឲ្យយើងរាល់គ្នាបង្ហាញសេចក្តីស្រឡាញ់របស់យើងសម្រាប់ព្រះអង្គតាមរបៀបនេះទៅវិញ? (តម្រុយ៖ សូមគិតអំពីអ្វីៗដែលកើតឡើងពេលដែល យើងរំលងក្រឹត្យវិន័យរបស់ព្រះ)។