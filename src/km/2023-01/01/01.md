---
title:  ផ្នែកនៃគ្រួសាររបស់ព្រះជាម្ចាស់
date:  31/12/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 3៖14, 15; ទំនុកដំកើង 50៖10-12; ទំនុកដំកើង 23៖1; ចោទិយកថា 6៖5; ម៉ាថាយ 6៖19-21។

> <p>ខចងចាំ</p>
> «មើល សេចក្តីស្រឡាញ់យ៉ាងណាហ្ន៍ ដែលព្រះវរបិតាបានផ្តល់មកយើងរាល់គ្នា ឲ្យយើងបានហៅថាជាកូនរបស់ព្រះដូច្នេះ គឺដោយហេតុនោះបានជាលោកីយ៍មិនស្គាល់យើងទេ ពីព្រោះមិន ស្គាល់ទ្រង់ដែរ» (យ៉ូហានទី1 3៖1)។

ក្នុងនាមជាគ្រីស្ទាន យើងរាល់គ្នាគឺជាបុត្រាបុត្រីរបស់ព្រះជាម្ចាស់ និងជាផ្នែកនៃគ្រួសាររបស់ ព្រះអង្គ។ ព្រះជាម្ចាស់ទ្រង់ប្រទានពរដល់បុត្រាបុត្រីរបស់ព្រះជាមួយនឹងអំណោយដ៏អស្ចារ្យ។ មួយក្នុងចំណោមអំណោយទាំងនេះនោះគឺជាការជឿទុកចិត្តរបស់ព្រះអង្គ។ ព្រះជាម្ចាស់ទ្រង់ទុកព្រះទ័យលើ យើងរាល់គ្នាឲ្យចាត់ចែងកិច្ចការរបស់ព្រះអង្គនៅលើផែនដីនេះ។ ចាប់តាំងពីការចាប់ផ្តើមនៃប្រវត្តិសាស្ត្រ មនុស្សជាតិ ព្រះជាម្ចាស់ទ្រង់បានបង្កើតលោកអ័ដាម និងអ្នកស្រីអេវ៉ាឲ្យទទួលខុសត្រូវសម្រាប់ការមើល ថែដល់អ្វីៗគ្រប់យ៉ាងដែលទ្រង់បានបង្កើត។ (សូមអានលោកុប្បត្តិ 2៖7-9, 15)។ ដោយគ្រាន់តែក្រឡេកមើលកិច្ចការទាំងអស់ដែលព្រះជាម្ចាស់បានផ្ទុកផ្តាក់ដល់លោកអ័ដាម និងអ្នកស្រីអេវ៉ាឲ្យធ្វើ៖ 1) ព្រះជាម្ចាស់បានសូមឲ្យលោកអ័ដាមដាក់ឈ្មោះដល់សត្វទាំងឡាយ។ 2) ព្រះជាម្ចាស់ទ្រង់បានធ្វើឲ្យលោកអ័ដាម និងអ្នកស្រីអេវ៉ាទទួលខុសត្រូវសម្រាប់ការមើលថែដល់សួនច្បារ។ 3) ព្រះជាម្ចាស់ ទ្រង់បានប្រាប់លោកអ័ដាម និងអ្នកស្រីអេវ៉ាឲ្យមានកូនជាច្រើន ហើយត្រូវបំពេញផែនដីជាមួយនឹងកូន ចៅរបស់ពួកគេ។ កិច្ចការទាំងអស់នេះបង្ហាញយើងរាល់គ្នាថា ព្រះជាម្ចាស់ទ្រង់រំពឹងឲ្យយើងរាល់គ្នាធ្វើការជាមួយព្រះអង្គ ខណៈដែលយើងរស់នៅលើផែនដីនេះ។ ព្រះជាម្ចាស់ក៏ប្រទានពរដល់ពួកជំនុំជាមួយនឹងលុយកាក់ផងដែរ។ យើងរាល់គ្នានាំយកប្រាក់ដង្វាយរបស់យើងមកកាន់ព្រះវិហារនៅព្រឹកថ្ងៃសប្បាតហ៍។ អ្នកដឹកនាំពួកជំនុំរបស់យើងប្រមូលប្រាក់ដង្វាយសម្រាប់ព្រះជាម្ចាស់។ អ្នកចាត់ចែង លុយកាក់ទាំងឡាយសម្រាប់ព្រះវិហារត្រូវចាត់ចែងថវិកា។ អ្នកចាត់ចែងថវិកាទាំងឡាយក៏ត្រូវសរសេរ សែកសម្រាប់កិច្ចការដែលព្រះជាម្ចាស់សព្វព្រះទ័យឲ្យធ្វើ។ ពិតមែនហើយ ព្រះជាម្ចាស់ទ្រង់សព្វព្រះទ័យ ឲ្យយើងរាល់គ្នាគាំទ្រដល់កិច្ចការរបស់ព្រះអង្គ។ ព្រះជាម្ចាស់ក៏លើកទឹកចិត្តឲ្យយើងរាល់គ្នាចំណាយលុយកាក់ដែលនៅសល់សម្រាប់អ្វីៗដែលយើងរាល់គ្នាត្រូវការ។ ព្រះជាម្ចាស់ទ្រង់សព្វព្រះទ័យឲ្យយើង រាល់គ្នាចេះជួយដល់អ្នកដែលខ្វះខាតផងដែរឬ។ ព្រះជាម្ចាស់ទ្រង់ក៏ទុកព្រះទ័យលើយើងរាល់គ្នាចិញ្ចឹម បីបាច់បុត្រាបុត្រីរបស់ព្រះអង្គ ស្អាងព្រះវិហាររបស់ព្រះអង្គ និងបង្រៀនគ្រីស្ទានថ្មីៗអំពីសេចក្តីពិតនៃ ព្រះគម្ពីរផងដែរ។

**សប្តាហ៍នេ**

យើងនឹងសិក្សាអំពីអត្ថន័យនៃការធ្វើជាផ្នែកមួយនៃគ្រួសាររបស់ព្រះជាម្ចាស់សម្រាប់យើងរាល់គ្នា។