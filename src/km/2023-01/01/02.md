---
title:  យើងរាល់គ្នាគឺជាផ្នែកនៃគ្រួសាររបស់ព្រះជាម្ចាស់
date:  01/01/2023
---

`«ដោយហេតុនោះបានជាខ្ញុំលុតជង្គង់ នៅចំពោះព្រះវរបិតានៃព្រះយេស៊ូវគ្រីស្ទ ជាព្រះអម្ចាស់ នៃយើងរាល់គ្នា ដែលគ្រប់ទាំងគ្រួនៅស្ថានសួគ៌ ហើយនៅផែនដី មាននាមត្រកូលពីទ្រង់មក» (អេភេសូរ 3៖14, 15)។ លោកប៉ុលបានប្រើរូបស័ព្ទនៃគ្រួសារមួយដើម្បីបង្ហាញយើងរាល់គ្នាថា យើងរាល់គ្នាគឺជាកម្មសិទ្ធិរបស់ព្រះជាម្ចាស់។ តើខគម្ពីរទាំងនេះផ្តល់ក្តីសង្ឃឹមអ្វីខ្លះដល់យើងរាល់គ្នា?`

ក្នុងកាលដែលទ្រង់ធ្វើកិច្ចការដំបូងៗរបស់ព្រះអង្គនៅលើផែនដីនេះ ព្រះយេស៊ូវទ្រង់បង្រៀនសិស្សរបស់ព្រះអង្គឲ្យចេះអធិដ្ឋាន។ ព្រះយេស៊ូវមានបន្ទូលថា «ដូច្នេះ ចូរអធិស្ឋានបែបយ៉ាងនេះវិញថា ឱព្រះវរបិតានៃយើងខ្ញុំ ដែលគង់នៅស្ថានសួគ៌អើយ សូមឲ្យព្រះនាមទ្រង់បានបរិសុទ្ធ» (ម៉ាថាយ 6៖9)។ តើលោកអ្នកឃើញនៅក្នុងសេចក្តីអធិដ្ឋាននេះអំពីរបៀបដែលព្រះយេស៊ូវប្រាប់សិស្សរបស់ព្រះអង្គឲ្យ និយាយថា «ឱព្រះវរបិតានៃយើងខ្ញុំ ដែលគង់នៅស្ថានសួគ៌អើយ» ឬទេ? ព្រះយេស៊ូវទ្រង់ទតឃើញយើងថាជាគ្រួសាររបស់ព្រះអង្គ។ ទ្រង់បានហៅយើងរាល់គ្នាថាជាបងប្អូនប្រុសស្រីរបស់ព្រះអង្គ។ នោះហើយជាមូលហេតុដែលព្រះយេស៊ូវមានបន្ទូលទៅកាន់នាងម៉ារាបន្ទាប់ពីទ្រង់មានព្រះជន្មឡើងវិញថា «ព្រះយេស៊ូវ មានព្រះបន្ទូលទៅនាងថា កុំពាល់ខ្ញុំ ព្រោះខ្ញុំមិនទាន់ឡើងទៅឯព្រះវរបិតាខ្ញុំនៅឡើយ ចូរនាងទៅឯពួកបង ប្អូនខ្ញុំប្រាប់គេថា ខ្ញុំឡើងទៅឯព្រះវរបិតាខ្ញុំ ជាព្រះវរបិតានៃអ្នករាល់គ្នា គឺជាព្រះនៃខ្ញុំ ហើយជាព្រះនៃអ្នក រាល់គ្នាដែរ» (យ៉ូហាន 20៖17)។

យើងមានព្រះវរបិតាតែមួយដូចជាព្រះយេស៊ូវមានដែរ។ ហេតុនោះ ព្រះយេស៊ូវគឺជាបងច្បងរបស់យើងរាល់គ្នា។ យើងរាល់គ្នាក៏ជាបងប្អូនប្រុសស្រីនៅក្នុងព្រះអម្ចាស់ដែរ។ ព្រះយេស៊ូវបានក្លាយមកជាសមាជិកម្នាក់នៃគ្រួសារមនុស្សជាតិនៅលើផែនដីនេះដើម្បីឲ្យយើងអាចក្លាយជាសមាជិកនៃគ្រួសារ របស់ព្រះនៅស្ថានសួគ៌ដែរ។ «គ្រួសារនៅស្ថានសួគ៌ និងគ្រួសារនៅផែនដីគឺជាគ្រួសារតែមួយ»។ ដកស្រង់ ពី Ellen G. White. The Desire of Ages, page 835, adapted។

`តើព្រះជាម្ចាស់ទ្រង់មានព្រះតម្រិះអំពីយើងរាល់គ្នាយ៉ាងដូចម្តេចដែរ? សូមអាននិក្ខមនំ 3៖10, និក្ខមនំ 8៖1, និងកាឡាទី 3៖26, 29 សម្រាប់ចម្លើយ។ ហេតុអ្វីបានជាសេចក្តីពិតនៃព្រះគម្ពីរ នេះគួរតែបានលើកទឹកចិត្តដល់យើងរាល់គ្នា?`

វិទ្យាសាស្ត្រទំនើបបង្រៀនយើងថា យើងបានកើតមកនៅលើផែនដីនេះដោយចៃដន្យទេ ហើយ ជីវិតនោះក៏ជាឧប្បត្តិហេតុដែរ។ ប៉ុន្តែព្រះគម្ពីរបង្រៀនយើងថា ព្រះជាម្ចាស់ទ្រង់ស្រឡាញ់យើងរាល់គ្នា និងយកព្រះទ័យទុកដាក់នឹងយើងរាល់គ្នា។ ហេតុនោះហើយបានជាព្រះគម្ពីរប្រើរូបស័ព្ទគ្រួសារមួយដើម្បី បង្ហាញប្រាប់យើងថា ព្រះទ្រង់ស្រឡាញ់យើងរាល់គ្នាខ្លាំងណាស់។ នោះបានជាព្រះយេស៊ូវបានហៅសាសន៍អ៊ីស្រាអែលថា «រាស្ត្ររបស់អញ» ឬ «កូនរបស់ព្រះ»។ ឈ្មោះទាំងនេះបង្រៀនយើងអំពីសេចក្តី ពិតនៃព្រះគម្ពីរថា៖ ព្រះទ្រង់ស្រឡាញ់យើងរាល់គ្នាតាមរបៀបសមាជិកគ្រួសារគួរស្រឡាញ់គ្នាទៅវិញទៅមកដែរ។ នោះហើយគឺជាដំណឹងល្អសម្រាប់យើងរាល់គ្នាពីព្រោះជីវិតអាចនឹងនឹងជួបនូវគ្រាលំបាកខ្លាំង ណាស់។

`តើមានអ្វីកើតឡើងប្រសិនបើយើងស្រឡាញ់មនុស្សគ្រប់គ្នាដូចជាគ្រួសាររបស់យើងដែរនោះ? តើជីវិតនឹងខុសប្លែកពីមុនយ៉ាងដូចម្តេចទៅ? តើអារម្មណ៍របស់យើងចំពោះមនុស្សលោកនឹងផ្លាស់ប្តូរយ៉ាងដូចម្តេចប្រសិនបើយើងគិតថាពួកគេគឺជាបងប្អូនរបស់យើងរាល់គ្នាដែរនោះ?`