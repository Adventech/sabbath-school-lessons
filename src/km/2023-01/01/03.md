---
title:  ព្រះទ្រង់គឺជាម្ចាស់លើអ្វីៗទាំងអស់
date:  02/01/2023
---

`សូមអានខគម្ពីរទំនុកតម្កើង 50៖10-12, ទំនុកតម្កើង 24៖1, របាក្សត្រទី1 29៖13, 14, និងហាកាយ 2៖8។ តើយើងរាល់គ្នាបានរៀនសេចក្តីពិតនៃព្រះគម្ពីរអ្វីខ្លះចេញពីខទាំងនេះ? តើសារនេះបង្រៀនយើងអ្វីខ្លះអំពីរបៀបដែលយើងគួរគិតអំពីអ្វីៗដែលយើងមាន?`

របាក្សត្រទី1ប្រាប់យើងអំពីបំណងរបស់ស្តេចដាវីឌក្នុងការសាងសង់ដំណាក់ថ្វាយព្រះជាម្ចាស់។ រឿងនេះចាប់ផ្តើមឡើងក្នុងជំពូកទី17។ ស្តេចដាវីឌបានប្រាប់ហោរាណាថាន់អំពីបំណងរបស់គាត់។ ណាថាន់គឺជាអ្នកនាំសារពិសេសរបស់ព្រះជាម្ចាស់។ ណាថាន់បានទូលប្រាប់ស្តេចដាវីឌថា «សូមទ្រង់ធ្វើតាមគ្រប់ទាំងសេចក្តីប្រាថ្នាដែលនៅក្នុងព្រះទ័យចុះ ដ្បិតព្រះទ្រង់គង់ជាមួយនឹងទ្រង់ហើយ» (របាក្សត្រ ទី1 17៖2)។ ប៉ុន្តែនៅយប់នោះ ព្រះជាម្ចាស់ទ្រង់ប្រាប់ហោរាណាថាន់ថា ស្តេចដាវីឌមិនអាចសាងសង់ ដំណាក់របស់ព្រះបានឡើយ។ ស្តេចដាវីឌបានសួរហោរាណាថាន់ថា តើគាត់អាចគូរប្លង់សម្រាប់ព្រះវិហារ និងប្រមូលសម្ភារៈទាំងអស់ជាស្រេចសម្រាប់អគារនោះតែម្តងបានឬទេ។ ស្តេចដាវីឌក៏ត្រូវបានអនុញ្ញាត ឲ្យធ្វើរឿងទាំងពីរនេះ។ ហេតុនោះ ស្តេចដាវីឌបានចំណាយពេលក្នុងព្រះជន្មរបស់ព្រះអង្គក្នុងការប្រមូល ថ្ម ឈើ ដែក មាស ប្រាក់ និងលង្ហិនយកមកតម្កល់ទុកយ៉ាងច្រើន។ ស្តេចដាវីឌទ្រង់បានបង្គាប់ឲ្យគេនាំយកសម្ភារៈសំណង់ទាំងឡាយទៅដាក់នៅកន្លែងដែលត្រូវសង់ព្រះវិហារនោះតែម្តង។ បន្ទាប់មកស្តេចដាវីដបានសូមឲ្យអ្នកដឹកនាំអ៊ីស្រាអែលទាំងអស់មកប្រជុំគ្នាដើម្បីលើកតម្កើងដល់ព្រះជាម្ចាស់ និងអរ ព្រះគុណដល់ព្រះអង្គ។

នៅក្នុងខគម្ពីរកូរិនថូសទី1 29៖13, 14 ស្តេចដាវីឌបានអធិដ្ឋានក្នុងទីសាធារណៈ។ តើទ្រង់ មានបន្ទូលថាអ្វីទៅជាមូលហេតុដែលទ្រង់ និងបណ្តាមានដង្វាយយ៉ាងច្រើនថ្វាយដល់ព្រះជាម្ចាស់យ៉ាង ដូច្នេះ? ដោយសារព្រះជាម្ចាស់បានប្រទានដល់ពួកគេយ៉ាងច្រើនខ្លាំងណាស់នោះឯង។ ស្តេចដាវីឌទ្រង់ជ្រាប ថា ទ្រង់ និងរាស្ត្ររបស់ព្រះអង្គមិនអាចអួតអំពីការនាំយកសម្ភារៈសំណង់ពិសេសៗទាំងនេះថ្វាយចំពោះព្រះ ជាម្ចាស់បានឡើយ។ ហេតុអ្វី? ពីព្រោះអ្វីៗគ្រប់យ៉ាងសុទ្ធតែជារបស់ផងព្រះជាម្ចាស់នោះឯង។ កាលណា យើងថ្វាយដល់ព្រះជាម្ចាស់ យើងគ្រាន់តែថ្វាយត្រឡប់ទៅព្រះជាម្ចាស់នូវអ្វីដែលជារបស់ផងទ្រង់តែ ប៉ុណ្ណោះ។

យើងត្រូវនឹកចាំអំពីការពិតដ៏សំខាន់នៃព្រះគម្ពីរមួយនេះ។ ព្រះជាម្ចាស់ទ្រង់បានបង្កើតអ្វីៗគ្រប់ យ៉ាងតាំងតែអំពីដំបូងមកម៉្លេះ (សូមអានលោកុប្បត្តិ 1៖1, យ៉ូហាន 1៖3, ហេព្រើរ 1៖2)។ ហេតុនោះ ព្រះជាម្ចាស់គឺពិតជាម្ចាស់លើអ្វីៗគ្រប់យ៉ាងពិតមែន។ នោះរួមទាំងអ្វីៗគ្រប់យ៉ាងដែលជាកម្មសិទ្ធិរបស់យើងផង។ ប្រហែលជាយើងត្រូវធ្វើការយ៉ាងខ្លាំងទម្រាំរកបាននូវអ្វីដែលយើងមាន។ ប៉ុន្តែ យើងត្រូវការ ព្រះជាម្ចាស់ និងសេចក្តីមេត្តារបស់ព្រះអង្គដើម្បីជួយយើងក្នុងការមើលថែអ្វីៗគ្រប់យ៉ាងទាំងនោះ។ យើង ត្រូវការព្រះជាម្ចាស់ដើម្បីរស់រានមានជីវិត។ ហេតុនោះ គ្រប់ឱកាសដែលយើងមាន យើងគួរតែសរសើរ តម្កើងដល់ព្រះ និងអរគុណព្រះអង្គសម្រាប់ការល្អទាំងឡាយដែលទ្រង់មានចំពោះយើង។ បន្ទាប់មក យើង នឹងគ្មានបញ្ហាក្នុងការនឹកចាំថា ព្រះទ្រង់គឺជាម្ចាស់លើអ្វីៗគ្រប់យ៉ាងឡើយ។

`«តែតើទូលបង្គំជាអ្វី ហើយរាស្ត្ររបស់ទូលបង្គំនេះជាអ្វី ដែលយើងខ្ញុំរាល់គ្នាអាចនឹងថ្វាយដង្វាយ យ៉ាងនេះ ដោយស្ម័គ្រពីចិត្តបាន ដ្បិតគ្រប់របស់ទាំងអស់មកពីទ្រង់ យើងខ្ញុំរាល់គ្នាបានយកតែពីព្រះហស្ត ទ្រង់ ថ្វាយដល់ទ្រង់វិញ» (របាក្សត្រទី1 29៖14)។ តើក្បួនច្បាប់ដ៏សំខាន់នេះបង្រៀនយើងអ្វីខ្លះអំពីព្រះជាម្ចាស់? តើយើងគួរមានអារម្មណ៍យ៉ាងដូចម្តេចអំពីព្រះអង្គ និងអ្វីៗគ្រប់យ៉ាងដែលយើងមាន?`