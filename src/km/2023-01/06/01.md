---
title:  ការសន្សំទ្រព្យសម្បត្តិរបស់អ្នករាល់គ្នាទុកនៅក្នុងស្ថានសួគ៌
date:  04/02/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 6៖5-14, លោកុប្បត្តិ 12៖1-3, លោកុប្បត្តិ 13៖10-12, លោកុប្បត្តិ 32៖22-31, ហេព្រើរ 11៖24-29។

> <p>ខចងចាំ</p>
> «ដ្បិតបើមនុស្សណានឹងបានលោកីយ៍ទាំងមូល តែបាត់ព្រលឹងទៅ នោះតើមានប្រយោជន៍ អ្វីដល់អ្នកនោះ» (ម៉ាកុស 8៖36)។

ព្រះយេស៊ូវ បានប្រទានដល់យើងនូវដំបូន្មានដ៏ល្អបំផុតស្តីអំពីអ្វីដែលយើងគួរធ្វើជាមួយនឹង លុយកាក់ និងទ្រព្យសម្បត្តិរបស់យើង។ ព្រះយេសូវមានបន្ទូលថា «កុំឲ្យប្រមូលទ្រព្យសម្បត្តិ ទុកសំរាប់ ខ្លួន នៅផែនដី ជាកន្លែងដែលមានកន្លាត និងច្រែះស៊ីបំផ្លាញ ហើយចោរទំលុះប្លន់នោះឡើយ ត្រូវប្រមូល ទ្រព្យសម្បត្តិ ទុកសំរាប់ខ្លួន នៅឯស្ថានសួគ៌វិញ ដែលជាកន្លែងគ្មានកន្លាត ឬច្រែះស៊ីបំផ្លាញឡើយ ក៏ គ្មានចោរទំលុះ ឬប្លន់ផង» (ម៉ាថាយ 6៖19, 20)។

ព្រះយេស៊ូវមានបន្ទូលបន្តទៀតថា «សម្បត្តិទ្រព្យរបស់អ្នកស្ថិតនៅកន្លែងណា នោះចិត្តអ្នក ក៏នឹងនៅកន្លែងនោះដែរ» (ម៉ាថាយ 6៖21)។ ហេតុនោះ ព្រះយេស៊ូវពិតជាកំពុងមានបន្ទូលថា «សូម បង្ហាញអំពីអ្វីដែលលោកអ្នកចំណាយលុយកាក់របស់លោកអ្នកមកចុះ នោះនឹងបង្ហាញដល់ខ្ញុំថាចិត្តរបស់លោកអ្នកនៅទីនោះ»។

តើលោកអ្នកចង់ស្អាងនគររបស់ព្រះឡើងឬទេ? ប្រសិនបើមែន នោះចូរឧបត្ថម្ភកិច្ចការរបស់ ព្រះជាមួយលុយកាក់របស់លោកអ្នកចុះ។ ចូរថ្វាយពេលវេលា លុយកាក់ សេចក្តីអធិដ្ឋាន និងថាមពល របស់លោកអ្នកនៅក្នុងកិច្ចការរបស់ព្រះចុះ។ ប្រសិនបើលោកអ្នកធ្វើដូច្នោះ នោះលោកអ្នកនឹងបានចាប់អារម្មណ៍នឹងកិច្ចការរបស់ព្រះអង្គកាន់តែច្រើនឡើង។ ចិត្តរបស់លោកអ្នកនឹងពោរពេញដោយសេចក្តីស្រឡាញ់សម្រាប់កិច្ចការរបស់ព្រះកាន់តែច្រើនឡើងផងដែរ។ សប្តាហ៍នេះ យើងនឹងសិក្សា អំពីខគម្ពីរ និងគោលគំនិតមួយចំនួនដែលបង្រៀនយើងអំពីរបៀបសន្សំទ្រព្យសម្បត្តិរបស់យើងនៅស្ថានសួគ៌។ នោះព្រះទ្រង់នឹងប្រទាននូវរង្វាន់ដ៏នៅអស់កល្បជានិច្ចនៅពេលដែលទ្រង់យាងមកវិញលើកទីពីរដល់យើងរាល់គ្នា។