---
title:  បាដិហារ្យរបស់សាលាបេសកកម្មមួយ
date:  10/02/2023
---

មានសាលាបេសកកម្មដែលខុសគ្នាពីរប្រភេទដែលបានកែតម្រង់ជីវិតរបស់លោកចនភីរី។ កាលពីស្ថិតក្នុងវ័យយុវជន លោកចនត្រូវបានបញ្ជូនចេញពីផ្ទះនៅប្រទេសម៉ាឡាវីឲ្យទៅសិក្សាសាសនា មិនមែនគ្រីស្ទានរបស់គ្រួសារនៅកោះហ្សានហ្ស៊ីបារនៅឯមហាសមុទ្រឥណ្ឌា។ លោកចនបានចំណាយ ពេលបីឆ្នាំសិក្សាគម្ពីរសំខាន់មួយរបស់សាសនា និងបានរៀនអំពីរបៀបបង្កើតដំណាក់សម្រាប់ថ្វាយបង្គំ នៅក្នុងតំបន់ដែលគ្មានអ្នកណាទៅដល់នៅឡើយនៃប្រទេសអាហ្វ្រិក។

ក្រោយពីបញ្ចប់ការអប់រំរបស់គាត់នៅហ្សានហ្ស៊ីបារ យុវជនរូបនេះក៏ត្រូវបានបញ្ជូនត្រឡប់មក ប្រទេសម៉ាឡាវីវិញដើម្បីដំណាក់ថ្វាយបង្គំចំនួនពីរ។ គេក៏បានប្រគល់កិច្ចការមួយឲ្យគាត់ពិនិត្យមើលពួក គ្រីស្ទានមូលដ្ឋាន និងរាយការណ៍អ្វីដែលគាត់បានរកឃើញត្រឡប់ទៅកោះហ្សានហ្ស៊ីបារវិញ។ ដើម្បី ឲ្យបានយល់អំពីសាសនាគ្រីស្ទកាន់តែប្រសើរឡើង គេបានបង្ហាត់គាត់ឲ្យអានគម្ពីរប៊ីបខេចេវី (KJV)។

រយៈកាលបួនប្រាំឆ្នាំក្រោយមក លោកចនបានចូលរួមព្រះវិហារគ្រីស្ទានចំនួនបីខុសៗគ្នា ហើយ ក៏បានទទួលមុខតំណែងដ៏ខ្ពស់ក្នុងព្រះវិហារមួយក្នុងចំណោមទាំងបីនេះ ខណៈដែលគាត់ប្រមូលព័ត៌មាន សម្រាប់សាលាហ្សានហ្ស៊ីបារ។ ទន្ទឹមគ្នានោះ គាត់ក៏នៅតែដឹកនាំដំណាក់សម្រាប់ថ្វាយបង្គំនៅក្នុងប្រជុំជន ម៉ាឡាវីចំនួនពីរដែរ។ ចិត្តរបស់លោកចនត្រូវបានចាក់ចុចខណៈដែលអានព្រះគម្ពីរ។ គាត់រកឃើញថា វាងាយយល់ជាងគម្ពីរសាសនារបស់គាត់។ គាត់ប្រាថ្នាចង់ដឹងថែមទៀតអំពីព្រះយេស៊ូវ។ ដោយសារ វ័យនៅក្មេងនៅឡើយ គាត់បានចុះឈ្មោះរៀនក្នុងសាលាសេវេនដេយ៍អាត់វេនទីស្ទនៅបេសកកម្មលូវ៉ាហ្ស៊ី។ សម្រាប់គាត់ វាគឺជាប្រភេទសាលាបេសកកម្មថ្មីមួយ ដែលខុសពីសាលា នៅហ្សានហ្ស៊ីបារ។ គាត់មានការ ចាប់អារម្មណ៍នឹងក្លឹបផាតហ្វាញឌឺរ ហើយក៏បានចូលរួមក្នុងគ្រប់ទាំងកម្មវិធីទាំងអស់របស់ក្លឹប។ លោកចន ចាប់ផ្តើមស្រឡាញ់ព្រះយេស៊ូវក្នុងអំឡុងសប្តាហ៍នៃការអធិដ្ឋាននៅសាលារៀន ហើយបានថ្វាយចិត្តរបស់ គាត់ដល់ព្រះយេស៊ូវនៅក្នុងពិធីបុណ្យជ្រមុជទឹក។ គាត់ក៏ឈប់ផ្តល់ព័ត៌មានទៅឲ្យសាលានៅហ្សានហ្ស៊ីបារ។ ឪពុករបស់ចនខឹងយ៉ាងខ្លាំងនៅពេលដែលគាត់ដឹងរឿងនោះ។ គាត់បានចោទទាំងកំហឹងទៅលើម្តាយរបស់ ចនថាជាអ្នកបណ្តាលឲ្យរឿងនេះកើតឡើង ហើយគាត់ក៏បានលែងលះនាង។

ជាច្រើនឆ្នាំកន្លងផុតទៅ លោកចនហាក់បានឮការត្រាស់ហៅរបស់ព្រះឲ្យទុកកិច្ចការសាលា បេសកកម្មមួយឡែកដើម្បីចូលមកធ្វើការ។ ខណៈដែលគាត់បានហ្វឹកហ្វឺននៅហ្សានហ្ស៊ីបារឲ្យបើកដំណាក់ សម្រាប់ថ្វាយបង្គំនៅក្នុងតំបន់ដែលគ្មានអ្នកណាទៅដល់នៅឡើយសម្រាប់សាសនាចាស់របស់គាត់ គាត់ក៏បានដោះស្រាយវាដោយនាំយកការអប់រំរបស់អាត់វេនទីស្ទដល់ពួកគេ ហើយនាំពួកគេថ្វាយបង្គំព្រះយេស៊ូវវិញ។ គាត់ក៏បានក្លាយជាអ្នកត្រួសត្រាយផ្លូវគ្លូបលមិស្សិនម្នាក់ ជាអ្នកអាត់វេនទីស្ទដែលបាន បង្កើតក្រុមជំនុំយ៉ាងច្រើននៅក្នុងតំបន់ដែលគ្មានអ្នកណាទៅដល់នៅឡើយនៅក្នុងវប្បធម៌ផ្ទាល់របស់ពួកគេ។ លោកចនបានបម្រើការជាអ្នកត្រួសត្រាយផ្លូវរបស់គ្លូបលមិស្សិនអស់រយៈពេល10ឆ្នាំ ហើយ មានមនុស្សជាច្រើនពីសាសនារបស់គ្រួសារគាត់បានថ្វាយចិត្តដល់ព្រះយេស៊ូវ។

លោកចនបានបន្តការសិក្សា និងបានបញ្ចប់ការសិក្សាជាមួយនឹងសញ្ញាបត្រទេវវិទ្យាពីសកល វិទ្យាល័យអាត់វេនទីស្ទម៉ាឡាវី ហើយសព្វថ្ងៃនេះគាត់បម្រើការជាគ្រូគង្វាលអាត់វេនទីស្ទម្នាក់។ លោក ចនបានមានប្រសាសន៍ថា បេសកកម្មអាត់វេនទីស្ទបានផ្លាស់ប្តូរជីវិតរបស់គាត់។ «មិនត្រូវមើលស្រាល សារៈសំខាន់របស់សាលាបេសកកម្មឡើយ» គាត់និយាយ។ «សាលាទាំងនោះគឺជាឧបករណ៍សម្រាប់ មនុស្សទាំងឡាយស្គាល់ព្រះយេស៊ូវ និងទទួលទ្រង់ជាព្រះអង្គសង្គ្រោះ ផ្ទាល់ខ្លួនរបស់ពួកគេ។ ការអប់រំរបស់សេវេនដេយ៍អាត់វេនទីស្ទគឺសំខាន់ ខ្លាំងណាស់ក្នុងការប្រកាសផ្សាយដំណឹងល្អ និងធ្វើឲ្យមនុស្សទាំងអស់ បានស្គាល់ដល់ព្រះគ្រីស្ទ»។