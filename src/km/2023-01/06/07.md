---
title:  ការសិក្សាបន្ថែម
date:  10/02/2023
---

ព្រះជាម្ចាស់បានលើកតម្កើងសេចក្តីសន្យារបស់ព្រះអង្គជាមួយអ័ប្រាហាំ។ ព្រះទ្រង់បានប្រទានពរយ៉ាងច្រើនដល់អ័ប្រាហាំ។ អ័ប្រាហាំបានតម្កើងព្រះដោយការស្រឡាញ់ព្រះជាងទ្រព្យសម្បត្តិទាំងអស់របស់គាត់ទៅទៀត។ ព្រះទ្រង់សន្យាថានឹងប្រទានរង្វាន់ដ៏ពិសេសមួយដល់រាស្ត្ររបស់ ព្រះអង្គ ប៉ុន្តែ «ទ្រង់មិនបានប្រទានឲ្យលោកមានមរដកអ្វី នៅស្រុកនេះទេ សូម្បីឲ្យល្មមនឹងដាក់ជើងចុះ ក៏គ្មានដែរ តែទ្រង់សន្យានឹងប្រទានស្រុកនេះ ទុកជាស្រុកកំណាន់ដល់លោក និងពូជលោកតទៅវិញ ថ្វី បើលោកមិនទាន់មានកូននៅឡើយផង» (កិច្ចការ 7៖5)។ អ័ប្រាហាំមានទ្រព្យសម្បត្តិយ៉ាងច្រើន។ ប៉ុន្តែ អ័ប្រាហាំដឹងថា ផែនដីនេះមិនមែនជាផ្ទះរបស់គាត់ទេ។ ព្រះអម្ចាស់បានបង្គាប់អ័ប្រាហាំឲ្យចាកចេញពីស្រុករបស់គាត់ដោយសារតែមនុស្សនៅទីនោះគេថ្វាយបង្គំព្រះក្លែងក្លាយ។ ព្រះទ្រង់បានសន្យាថានឹងប្រទានទឹកដីកាណានដល់គាត់។ អ័ប្រាហាំនឹងបានទឹកដីនេះជារៀងរហូត។ ប៉ុន្តែអ័ប្រាហាំមិនបានទទួល ទឹកដីនេះនៅក្នុងជីវិតរបស់ពួកគាត់ឡើយ។ នៅពេលដែលអ័ប្រាហាំត្រូវការកន្លែងសម្រាប់កប់សពគាត់ និង សពប្រពន្ធរបស់គាត់ គាត់ត្រូវតែទិញដីពីពួកសាសន៍កាណាន។ អ្វីមួយដែលអ័ប្រាហាំមាននៅក្នុងទឹកដី សន្យាគឺជាផ្នូរមួយនៅម៉ាក់ពេឡាប៉ុណ្ណោះ»។ ដកស្រង់ពី Ellen G. White, Patriarchs and Prophets, page 169, adapted។

ជាញឹកញាប់ យើងអាចនឹងចង់បានទ្រព្យសម្បត្តិ និងការសប្បាយនៅក្នុងជីវិតនេះ។ យើងត្រូវ ការសេចក្តីជំនឿដ៏រឹងមាំដើម្បីឲ្យយើងអាចនិយាយថា ទេ ទៅកាន់ជីវិតដែលរស់នៅដើម្បីរបស់ទាំងនេះ។ យើងត្រូវការរង់ចាំសម្រាប់រង្វាន់ដែលព្រះបានសន្យា។ «ម៉ូសេបានជ្រើសរើសយកជីវិតនៅក្នុងរាជវាំង របស់ផារ៉ោន ឬអង្គុយនៅលើបល្ល័ង្កស្តេច និងមានអំណាចខ្លាំងក្លានោះឡើយ។ ម៉ូសេដឹងថា រាជវាំងមាន ពោរពេញដោយការសប្បាយដែលអាចបណ្តាលឲ្យគាត់ភ្លេចអ្វីៗទាំងអស់អំពីព្រះជាម្ចាស់។ ម៉ូសេចង់បាន ជម្រើសដែលល្អជាងការរស់នៅក្នុងរាជវាំង។ នោះហើយគឺជាសេចក្តីសន្យាដែលព្រះមានចំពោះរាស្ត្រដ៏ ស្មោះត្រង់របស់ព្រះអង្គ។ ម៉ូសេចង់រស់នៅនៅក្នុងនគរមួយដែលគ្មានអំពើបាប។ ដោយសារសេចក្តីជំនឿ ម៉ូសេបានឃើញមកុដដែលព្រះទ្រង់បានបំពាក់នៅលើក្បាលរបស់មនុស្សគ្រប់គ្នាដែលបានឈ្នះការប្រយុទ្ធ ជាមួយអំពើបាប។ មកុដនេះគឺនៅអស់កល្បជានីច្ច។ ដោយសារសេចក្តីជំនឿ ម៉ូសេបានចេញពីអ្វីៗទាំងអស់ ដែលស្តេចទាំងឡាយនៃផែនដីនេះប្រគល់ដល់គាត់»។ ដកស្រង់ពី Ellen G. White, Patriarchs and Prophets, page 246, adapted។

**សំណួរពិភាក្សា**

`1. តើមានអ្វីកើតឡើងចំពោះទ្រព្យសម្បត្តិទាំងអស់ដែលយើងមាននៅពេលដែលព្រះយេស៊ូវយាងមកវិញ? សូមអានពេត្រុសទី2 3៖10 សម្រាប់ចម្លើយ។ តើអ្វីខ្លះអាចនឹងកើតឡើងចំពោះរបស់ទ្រព្យទាំង ប៉ុន្មានរបស់យើង? សូមអានយ៉ាកុប 5៖2, 3 និងលូកា 12៖16-21 សម្រាប់ចម្លើយ។ ហេតុអ្វីបាន ជាយើងត្រូវនឹកចាំអំពីការពិតនៃព្រះគម្ពីរទាំងនេះ?`

`2. តើព្រះយេស៊ូវបានដាស់តឿនយើងរាល់គ្នាអ្វីខ្លះនៅក្នុងខគម្ពីរម៉ាកុស 4៖19? តើការស្រឡាញ់លុយ កាក់អាចធ្វើឲ្យសេចក្តីស្រឡាញ់របស់យើងចំពោះការពិតនៃព្រះគម្ពីរចុះខ្សោយដោយរបៀបណាខ្លះ?`