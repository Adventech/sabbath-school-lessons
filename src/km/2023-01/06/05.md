---
title:  ចោរបានក្លាយជាស្តេច
date:  08/02/2023
---

កាលពីនៅវ័យយុវជន យ៉ាកុបបានគោរព និងស្រឡាញ់ព្រះខ្លាំងណាស់។ ប៉ុន្តែគាត់បានធ្វើការសម្រេចចិត្តដែលមិនល្អមួយចំនួន។ គាត់និងរេបិកាដែលម្តាយរបស់គាត់ បានកុហកដល់អ៊ីសាក់ដែល ជាឪពុករបស់គាត់ ដើម្បីបានទទួលនូវពររបស់គាត់។ ដោយសារតែជម្រើសដ៏ខុសឆ្គងនេះ យ៉ាកុបត្រូវរត់ ចេញពីផ្ទះដើម្បីរួចផុតពីការសម្លាប់របស់បងប្រុសគាត់។ រេបិកាបានប្រាប់យ៉ាកុបថា «ដូច្នេះ កូនអើយ ត្រូវស្តាប់តាមអញឥឡូវ ចូរឯងរៀបចំរត់ទៅឯឡាបាន់ជាបងអញនៅខារ៉ានទៅ ហើយនៅជាមួយនឹងគាត់ ឲ្យយូរបន្តិច ដរាបដល់បងឯងបាត់ក្តៅក្រហាយ កាលណាបងឯងលែងខឹងនឹងឯង ហើយភ្លេចពីការដែល ឯងបានធ្វើដល់វា នោះអញនឹងចាត់ឲ្យទៅនាំឯងពីនោះមកវិញ ក្រែងអញបាត់ឯងទាំង2ចេញ នៅថ្ងៃតែ 1» (លោកុប្បត្តិ 27៖43-45)។ ហេតុនោះ យ៉ាកុបក៏បានចាកចេញពីផ្ទះ។ គាត់បានចាកចេញអស់ រយៈពេល20ឆ្នាំ។ គាត់ក៏លែងបានជួបម្តាយរបស់គាត់ជារៀងរហូត។

`សូមអានរឿងនៅក្នុងខគម្ពីរលោកុប្បត្តិ 32៖22-31។ តើមានអ្វីកើតឡើងនៅក្នុងរឿងនេះ? តើរឿងនេះបង្រៀនយើងនូវមេរៀនដ៏សំខាន់អ្វីខ្លះអំពីសេចក្តីមេត្តារបស់ព្រះ សូម្បីតែពេលដែលគាត់បាន សម្រេចចិត្តក្នុងផ្លូវដែលមិនត្រឹមត្រូវក្តី?`

«យ៉ាកុបគឺជាបាបជនម្នាក់។ គាត់បានធ្វើខុសយ៉ាងច្រើន។ ប៉ុន្តែគាត់បានដកយកអំនួតទាំងអស់ចេញពីចិត្តរបស់គាត់។ គាត់មានការសោកស្តាយនឹងអំពើបាបរបស់គាត់។ គាត់បានថ្វាយខ្លួនទាំង ស្រុងដល់ព្រះជាម្ចាស់។ នោះហើយជាមូលហេតុដែលយ៉ាកុបបានឈ្នះជាមួយព្រះឡើងវិញ។ យ៉ាកុបបានជឿលើសេចក្តីសន្យារបស់ព្រះ។ ព្រះជាម្ចាស់មិនអាចបែរចេញពីយ៉ាកុបបានឡើយ។ សេចក្តីស្រឡាញ់ របស់ព្រះគឺគ្មានដែនកំណត់ឡើយ។ ព្រះជាម្ចាស់ទ្រង់បានបង្ហាញយ៉ាកុបនូវអំពើបាបរបស់គាត់។ យ៉ាកុប យល់ថា គាត់បានកុហក និងបញ្ឆោតឪពុកដើម្បីទទួលបាននូវពរពីគាត់។ យ៉ាកុបបានបរាជ័យក្នុងការជឿ ទុកចិត្តលើសេចក្តីសន្យារបស់ព្រះ។ យ៉ាកុបបានព្យាយាមទទួលយកព្រះពរពីព្រះតាមរយៈការខំប្រឹងប្រែង និងកម្លាំងផ្ទាល់របស់គាត់... ព្រះជាម្ចាស់បានអត់ទោសដល់យ៉ាកុបសម្រាប់ការកុហក និងការបញ្ឆោត របស់គាត់។ យ៉ាកុបបានទទួលការអត់ទោសពីព្រះ ដែលការអត់ទោសនោះគឺជាអ្វីដែលគាត់ប្រាថ្នាចង់បានជាទីបំផុត»។ ដកស្រង់ពី Ellen G. White, Patriarchs and Prophets, pages 197, 198, adapted។

`សូមអានរឿងនៅក្នុងខគម្ពីរលោកុប្បត្តិ 49៖29-33។ តើយ៉ាកុបបានសូមឲ្យកូនៗរបស់គាត់ធ្វើអ្វីខ្លះសម្រាប់គាត់ពេលដែលគាត់ស្លាប់ទៅ? តើនរណាខ្លះដែលត្រូវបានកប់នៅក្នុងល្អាងភ្នំ? ហេតុអ្វី បានជាយ៉ាកុបចង់ឲ្យគេកប់សពរបស់គាត់នៅទីនោះ?`

ព្រះគម្ពីរប្រាប់យើងថា អ័ប្រាហាំ អ៊ីសាក់ និងយ៉ាកុប ព្រមទាំងប្រពន្ធរបស់ពួកគាត់ផង សុទ្ធតែត្រូវបានកប់នៅក្នុងល្អាងតែមួយ។ ការជឿទុកចិត្តលើព្រះជាម្ចាស់របស់យ៉ាកុបគឺរឹងមាំខ្លាំងណាស់។ យ៉ាកុបដឹងថា គាត់គ្រាន់តែជាអ្នកសំចតនៅលើផែនដីនេះតែប៉ុណ្ណោះ (សូមអានហេព្រើរ 11៖13)។ពិតមែនហើយ យ៉ាកុបបានធ្វើកំហុសជាច្រើននៅក្នុងជីវិត។ គាត់បានចាកចេញពីផ្ទះដោយគ្មានយកអ្វី ទៅជាមួយឡើយ។ ប៉ុន្តែគាត់បានត្រឡប់មកកាណានវិញក្នុងនាមជាអ្នកមានម្នាក់។

`ព្រះជាម្ចាស់អាចប្រទានពរយើង បើទោះបីជាយើងធ្លាប់ធ្វើខុសក្តី។ តើលោកអ្នកត្រូវធ្វើការសម្រេចចិត្តអ្វីខ្លះ? តើលោកអ្នកអាចឃាត់ខ្លួនឯងកុំឲ្យធ្វើកំហុសផ្សេងៗបានដោយរបៀបណា?`