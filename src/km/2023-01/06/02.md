---
title:  លោកណូអេធ្វើឲ្យព្រះទ្រង់សព្វព្រះទ័យ
date:  05/02/2023
---

ជាញឹកញាប់ ព្រះទ្រង់បានសូមឲ្យមនុស្សលោកដែលចង់បានទ្រព្យសម្បត្តិច្រើនធ្វើការផ្លាស់ប្តូរដ៏ធំនៅក្នុងជីវិត។ តើលោកអ្នកត្រៀមខ្លួនហើយឬនៅនឹងធ្វើការផ្លាស់ប្តូរអ្វីមួយដ៏ធំសម្រាប់ព្រះហើយឬនៅ? សូមត្រៀមខ្លួនដើម្បីធ្វើការផ្លាស់ប្តូរដ៏ធំទាំងនេះចុះ!

`សូមអានអំពីលោកណូអេនៅក្នុងខគម្ពីរលោកុប្បត្តិ 6៖5-14។ តើមានការផ្លាស់ប្តូរដ៏ធំៗអ្វីខ្លះកើតឡើងចំពោះលោកណូអេដោយសារតែគាត់បានជ្រើសរើសយកការស្តាប់បង្គាប់តាមព្រះ? លោក ណូអេបានដាស់តឿនមនុស្សគ្រប់គ្នាថា នឹងមានទឹកជំនន់មួយនឹងមកដល់។ យើងក៏ត្រូវតែដាស់តឿនដល់មនុស្សទាំងឡាយថា យើងរាល់គ្នាកំពុងរស់នៅក្នុងគ្រាចុងក្រោយហើយផងដែរ។ តើយើងអាចរៀន ពីគំរូរបស់លោកណូអេនូវមេរៀនសំខាន់ៗអ្វីខ្លះ?`

លោកណូអេមិនបានចំណាយពេល និងលុយកាក់របស់គាត់ដើម្បីគ្រាន់តែធ្វើខ្លួនគាត់សប្បាយ ប៉ុណ្ណោះទេ។ លោកណូអេបានជ្រើសរើសធ្វើតាមអ្វីដែលព្រះសូមឲ្យគាត់ធ្វើផងដែរ។ លោកណូអេបាន ចំណាយពេលអស់120ឆ្នាំក្នុងការសាងសង់ទូកដ៏ធំដែលព្រះទ្រង់បានឲ្យគាត់ធ្វើ។

សព្វថ្ងៃនេះ មនុស្សជាច្រើននិយាយថា រឿងទឹកជំនន់គ្រាន់តែជារឿងប្រឌិត ឬជារឿងព្រេងតែ ប៉ុណ្ណោះ។ ការសង្ស័យរបស់ពួកគេមិនមែនជារឿងថ្មីទេ។ «មុនទឹកជំនន់ មនុស្សទាំងឡាយនៅលើផែនដី នេះបាននិយាយថា ច្បាប់ធម្មជាតិនឹងមិនប្រែប្រួលឡើយ។ ច្បាប់នេះវាគង់វង្សស្ថិតស្ថេររាប់រយពាន់ឆ្នាំកន្លង មកហើយ។ មុនទឹកជំនន់ មិនធ្លាប់មានទឹកភ្លៀងធ្លាក់ពីលើមេឃឡើយ។ មានតែចំហាយទឹក ឬទឹកសន្សើម ហុយឡើងពីផែនដីតែប៉ុណ្ណោះ។ ទឹកទន្លេមិនដែលពេញប្រៀបហៀរហូរឡើយ។ ច្បាប់ធម្មជាតិបានកំរិតមិន ឲ្យមានទឹកហៀរហូរចេញពីមាត់ច្រាំងឡើយ»។ ដកស្រង់ពី Ellen G. White, Patriarchs and Prophets, page 96, adapted.។ មុនទឹកជំនន់ មនុស្សទាំងឡាយអះអាងថា ទឹកជំនន់មិនធ្លាប់មានទេ។ បន្ទាប់ពី ទឹកជំនន់ មនុស្សខ្លះនៅតែនិយាយថា ទឹកជំនន់មិនធ្លាប់កើតមានសោះឡើយ។

ដូចគ្នានេះដែរ ព្រះគម្ពីរចែងថា មនុស្សជាច្រើននៅក្នុងគ្រាចុងក្រោយនឹងមិនជឿថាផែនដីនេះ នឹងដល់ទីបញ្ចប់ទេ (សូមអានពេត្រុសទី2 3៖3-7)។ តើព្រះទ្រង់រំពឹងឲ្យយើងធ្វើអ្វីខ្លះក្នុងអំឡុងគ្រានេះ។ យើងគួរតែអត់ធ្មត់។ យើងគួរតែធ្វើកិច្ចការដែលព្រះបានសូមឲ្យយើងធ្វើ។ ព្រះទ្រង់បានសន្យា ប្រទានរង្វាន់ដ៏អស្ចារ្យដល់យើងនៅគ្រាអនាគត។ យើងមិនដឹងថាពេលណាព្រះយេស៊ូវមកវិញទេ។ ប៉ុន្តែ តើយើងពិតជាត្រូវការដឹងពេលវេលាពិតប្រាកដនោះដែរឬទេ? អ្វីដែលយើងត្រូវធ្វើនោះ គឺធ្វើដូចជាអ្វីដែលលោកណូអេបានធ្វើ។ យើងត្រូវតែធ្វើនូវអ្វីដែលព្រះទ្រង់សូមឲ្យយើងធ្វើ បើទោះបីជាយើងត្រូវធ្វើការផ្លាស់ប្តូរដ៏ធំនៅក្នុងជីវិតនេះក្តី។

ព្រះជាម្ចាស់បានសូមឲ្យលោកណូអេធ្វើការផ្លាស់ប្តូរដ៏ធំនៅក្នុងជីវិតរបស់គាត់។ តើលោកអ្នក បានត្រៀមយ៉ាងដូចម្តេចហើយក្នុងការផ្លាស់ប្តូរអ្វីៗដែលព្រះសូមឲ្យលោកអ្នកធ្វើនោះ? (តម្រុយ៖ សូម អានខគម្ពីរលូកា 16៖10)។