---
title:  អាន្ន៉ានាស និងសាភីរ៉ា
date:  01/03/2023
---

អាន្ន៉ានាស និងសាភីរ៉ាគឺជាផ្នែកនៃពួកជំនុំគម្ពីរសញ្ញាថ្មី។ អាន្ន៉ានាស និងសាភីរ៉ាបានឃើញពួកជំនុំលូតលាស់ឡើង។ ពួកគេបានឃើញព្រះវិញ្ញាណបរិសុទ្ធទ្រង់ធ្វើការតាមរបៀបដ៏អស្ចារ្យនៅក្នុងពួកជំនុំផងដែរ។ ព្រះគម្ពីរប្រាប់យើងអំពីពួកជំនុំ និងសមាជិកពួកជំនុំនៅគ្រាដ៏រំភើបនោះថា៖ «នៅក្នុងពួកគេគ្មានអ្នកណាខ្វះខាតអ្វីសោះ ដ្បិតអស់អ្នកណាដែលមានដីមានផ្ទះ នោះក៏លក់ យកប្រាក់ដែលជា ថ្លៃរបស់ទាំងនោះមក ដាក់នៅទៀបជើងពួកសាវ័ក ហើយគេក៏ចែកដល់គ្រប់គ្នាតាមត្រូវការ» (កិច្ចការ 4៖34, 35)។

អាន្ន៉ានាស និងសាភីរ៉ារំភើបចិត្តយ៉ាងខ្លាំងអំពីការអស្ចារ្យទាំងនេះដែលបានកើតឡើងនៅក្នុង ពួកជំនុំ។ ពួកគេចង់មានចំណែកក្នុងកិច្ចការរបស់ព្រះជាម្ចាស់ផងដែរ។ ហេតុនោះ ពួកគេបានសម្រេច ចិត្តថា នឹងលក់ទ្រព្យសម្បត្តិខ្លះ និងថ្វាយលុយកាក់នោះដល់ពួកជំនុំ។ នេះគឺជារឿងដ៏ល្អមួយ។

`សូមអានរឿងនេះនៅក្នុងខគម្ពីរកិច្ចការ 5៖1-11។ អាន្ន៉ានាស និងសាភីរ៉ាបានធ្វើរឿងចំនួន ពីរ។ ពួកគេបានគៃតម្លៃទុកខ្លះ និងបាននិយាយកុហក។ ហេតុអ្វីបានជាអាន្ន៉ានាស និងសាភីរ៉ាបានទទួល ការដាក់ទោសយ៉ាងធ្ងន់ធ្ងរដូច្នេះ?`

ដំបូងឡើយ យើងអាចនឹងគិតថា អាន្ន៉ានាស និងសាភីរ៉ាពិតជាចង់គាំទ្រដល់កិច្ចការរបស់ព្រះ ជាម្ចាស់។ ប៉ុន្តែ «អាន្ន៉ានាស និងសាភីរ៉ាមានចិត្តលោភលន់ខ្លាំងណាស់។ ពួកគេបានអនុញ្ញាតឲ្យអំពើបាបនេះត្រួតត្រាជីវិតរបស់ពួកគេ។ អាកប្បកិរិយារបស់ពួកគេធ្វើឲ្យព្រះវិញ្ញាណបរិសុទ្ធទ្រង់ព្រួយ។ មិន យូរប៉ុន្មាន អាន្ន៉ានាស និងសាភីរ៉ាមានអារម្មណ៍ថាមិនសប្បាយចិត្តដែលបានសន្យាថានឹងថ្វាយលុយកាក់ ទាំងអស់ដល់ព្រះជាម្ចាស់។ ពួកគេក៏បានបាត់បង់ព្រះពរដែលត្រូវបានមកពីចង់ធ្វើរឿងដ៏ធំដើម្បីគាំទ្រដល់ កិច្ចការរបស់ព្រះទៅ»។ ដកស្រង់ពី Ellen G. White, The Acts of the Apostles, page 72, adapted។ មើលទៅ អាន្ន៉ានាស និងសាភីរ៉ាហាក់ដូចជាបានចាប់ផ្តើមចង់ធ្វើការល្អៗជាច្រើន។ អំពើបាបរបស់ពួកគេ បានបណ្តាលឲ្យពួកគេធ្វើពុតជាគ្រីស្ទានដ៏ល្អតែសម្បកក្រៅទេ។ ប៉ុន្តែខាងក្នុងវិញ ចិត្តរបស់ពួកគេមានភាពអាត្មានិយមខ្លាំងណាស់។

`«នោះស្រាប់តែនាងដួលដាច់ខ្យល់1រំពេច នៅទៀបជើងពេត្រុសទៀត កាលពួកកំឡោះបាន ចូលមក ឃើញនាងស្លាប់ នោះក៏សែងយកទៅកប់ នៅជិតខ្មោចប្តីទៅ រួចពួកជំនុំទាំងប៉ុន្មាន និងអស់អ្នក ណាដែលឮនិយាយពីការនោះ ក៏កើតមានសេចក្តីស្ញែងខ្លាចទាំងអស់គ្នា» (កិច្ចការ 5៖10, 11)។ ពិត ប្រាកដណាស់ មនុស្សទាំងឡាយត្រូវតែប្រុងប្រយ័ត្នអំពីការរក្សាពាក្យសន្យារបស់ពួកគេចំពោះព្រះជាម្ចាស់បន្ទាប់ពីរឿងនោះបានកើតឡើង។ តើរឿងនេះបង្រៀនយើងអ្វីខ្លះអំពីភាពអាត្មានិយម។ តើភាពអាត្មានិយមអាចបណ្តាលឲ្យយើងធ្វើអ្វីខ្លះ?`