---
title:  ការសិក្សាបន្ថែម
date:  03/03/2023
---

«អេកានគឺជាមនុស្សម្នាក់ដែលហ៊ានមិនស្តាប់បង្គាប់តាមសេចក្តីបង្គាប់របស់ព្រះ។ អេកានចង់បានអ្វីដែលមិនមែនជារបស់គាត់។ គាត់រំភើបចិត្តពេលដែលគាត់បានឃើញសម្លៀកបំពាក់ ដ៏មានតម្លៃពីដែនដីស៊ីណើរ។ ក្រោយមក សូម្បីតែក្នុងពេលដែលគាត់បានសារភាពអំពើបាបរបស់គាត់ក្តី ក៏គាត់និយាយថា អាវនោះ «ល្អ» ដែរ (យ៉ូស្វេ 7៖21)។ អំពើបាបមួយបាននាំទៅរកអំពើបាបមួយទៀតនៅក្នុងចិត្តរបស់អេកាន។ អេកានបានយកមាស និងប្រាក់ដែលជារបស់ផងព្រះអម្ចាស់។ អេកាន បានប្លន់ព្រះ»។ ដកស្រង់ពី Ellen G. White, Patriarchs and Prophets, page 496, adapted។

គម្ពីរធីម៉ូថេទី2 ជំពូក3 បានរៀបរាប់បញ្ជីនៃអំពើបាបដ៏អាក្រក់ទាំងឡាយដែលមនុស្សទាំងឡាយនឹងធ្វើនៅគ្រាចុងក្រោយ។ អំពើបាបដំបូងពីរក្នុងបញ្ជីនោះគឺ ការស្រឡាញ់លុយកាក់របស់យើង និងទ្រព្យសម្បត្តិដែលយើងមាន។ «ចូរឲ្យដឹងថា នៅជាន់ក្រោយបង្អស់ នឹងមានគ្រាលំបាកណាស់ ដ្បិត នៅគ្រានោះ មនុស្សនឹងស្រឡាញ់តែខ្លួនឯង ទាំងស្រឡាញ់ប្រាក់ អួតអាងគឃរ មានឫកខ្ពស់ ប្រមាថ មើលងាយ មិនស្តាប់បង្គាប់ឪពុកម្តាយ រមឹលគុណ មានចិត្តមិនបរិសុទ្ធ» (ធីម៉ូថេទី2 3៖1, 2)។ នៅមុន គ្រាដែលព្រះយេស៊ូវទ្រង់យាងត្រឡប់មកវិញ មនុស្សជាច្រើននឹងមានចិត្តអាត្មានិយម និងស្រឡាញ់លុយ កាក់យ៉ាងខ្លាំង។

**សំណួរពិភាក្សា**

`1. សូមអានខគម្ពីរធីម៉ូថេទី1 6៖6-10។ នៅក្នុងថ្នាក់ សូមពិភាក្សាអំពីគំរូរបស់មនុស្សមួយចំនួនដែល បានស្រឡាញ់ប្រាក់ជាងព្រះ។ តើអំពើបាបនេះបានបណ្តាលឲ្យពួកគេរងទុក្ខយ៉ាងដូចម្តេចខ្លះ? តើអំពើ បាបរបស់ពួកគេបណ្តាលជីវិតរបស់មនុស្សដទៃទៀតរងទុក្ខលំបាកយ៉ាងដូចម្តេចខ្លះ? យើងអាចគិតអំពី គំរូជាច្រើនទៀត មែនទេ? ពិតណាស់ យើងទាំងអស់គ្នាសុទ្ធតែត្រូវការលុយកាក់។ ប៉ុន្តែតើពេលណាទើប ការត្រូវការនោះប្រែក្លាយជាអំពើបាបទៅ? តើយើងត្រូវជៀសវាងកុំឲ្យធ្លាក់ចុះក្នុងអន្ទាក់ដែលត្រូវបានចែង ប្រាប់ក្នុងខគម្ពីរខាងលើយ៉ាងដូចម្តេច?`

`2. យើងត្រូវតែប្រុងប្រយ័ត្នដើម្បីជៀសវាងពីការលោភកន់។ ក្រៅពីលោភលន់ តើយើងត្រូវប្រយ័ត្ននឹងរឿងអ្វីខ្លះទៀត?`