---
title:  របៀបបញ្ឈប់ការលោភលន់
date:  02/03/2023
---

ដូចយើងបានឃើញរួចហើយ ការលោភលន់គឺជាអំពើបាបមួយដែលចាប់ផ្តើមនៅក្នុងចិត្តរបស់ យើង។ ជាញឹកញាប់ យើងមិនដឹងថាយើងមានបញ្ហានេះទេ។ ហេតុអ្វី? ពីព្រោះអំពើបាបបានចាប់ផ្តើមតាំងពីនៅក្នុងគំនិតមកម៉្លេះ។ តើយើងអាចបញ្ឈប់គំនិតខុសឆ្គងដោយរបៀបណា? នោះគឺជាសំណួរដ៏ ពិបាកមួយ។

`សូមអានខគម្ពីរកូរិនថូសទី1 10៖13។ តើលោកអ្នករកឃើញសេចក្តីសន្យាអ្វីនៅក្នុងខទាំង នេះ? ហេតុអ្វីបានជាសេចក្តីសន្យានេះសំខាន់ខ្លាំងម៉្លេះ? តើសេចក្តីសន្យានេះជួយយើងឲ្យរួចផុតពីអំពើបាបនៃការលោភលន់ដោយរបៀបណា?`

តើយើងអាចការពារខ្លួនយើងឲ្យទាស់នឹងអំពើបាបនៃការលោភលន់ដោយរបៀបណា? យើង ត្រូវតែជឿទុកចិត្តលើអំណាចរបស់ព្រះជាម្ចាស់ក្នុងការប្រយុទ្ធសម្រាប់យើងទាស់នឹងអំពើបាបនេះ។ ព្រះជា ម្ចាស់ទ្រង់អាចជួយយើងឲ្យធ្វើរឿងទាំងបីយ៉ាងនេះបាន៖

1\. ត្រូវសម្រេចចិត្តបម្រីព្រះជាម្ចាស់ ពឹងផ្អែកលើព្រះអង្គ និងធ្វើជាផ្នែកមួយនៃគ្រួសាររបស់ព្រះអង្គ។ «ចូររើសយកព្រះណា ដែលឯងចង់គោរពប្រតិបត្តិតាមនៅថ្ងៃនេះចុះ... តែឯអញ និងពួកគ្រួ អញ យើងទាំងអស់គ្នានឹងគោរពប្រតិបត្តិដល់ព្រះយេហូវ៉ាតែមួយប៉ុណ្ណោះ» (យ៉ូស្វេ 24៖15)។

2\. ត្រូវអធិដ្ឋានជារៀងរាល់ថ្ងៃ។ សូមនឹកចាំខគម្ពីរម៉ាថាយ 6៖13 ទៅក្នុងសេចក្តីអធិដ្ឋានរបស់លោកអ្នកផងដែរ៖ «សូមកុំនាំយើងខ្ញុំទៅកាន់សេចក្តីល្បួងឡើយ តែសូមប្រោសឲ្យយើងខ្ញុំរួចពីសេចក្តី អាក្រក់វិញ»។ នៅពេលដែលលោកអ្នកចង់បានអ្វីមួយដែលលោកអ្នកដឹងថាលោកអ្នកមិនគួរមានវាទេ នោះ សូមអធិដ្ឋានអំពីរឿងនោះភ្លាម។ ទូលសូមទៅព្រះឲ្យទ្រង់រក្សាពាក្យសន្យារបស់ព្រះអង្គនៅក្នុងព្រះគម្ពីរ សម្រាប់លោកអ្នកចុះ។ (កូរិនថូសទី1 10៖13 គឺជាសេចក្តីសន្យាដ៏មានអានុភាពនៅក្នុងព្រះគម្ពីរ)។ ត្រូវ ទូលសូមឲ្យព្រះជាម្ចាស់ប្រទានកម្លាំងរបស់ព្រះអង្គដល់លោកអ្នកដើម្បីឈ្នះលើការល្បួងនោះបានផងដែរ។

3\. ត្រូវសិក្សាព្រះគម្ពីរជារៀងរាល់ថ្ងៃ។ ខគម្ពីរទំនុកតម្កើងមួយចែងថា «ទូលបង្គំបានកំណត់ ចាំព្រះបន្ទូលទ្រង់ទុកនៅក្នុងចិត្ត ប្រយោជន៍កុំឲ្យទូលបង្គំធ្វើបាបនឹងទ្រង់ឡើយ» (ទំនុកតម្កើង 119៖11)។

ព្រះយេស៊ូវទ្រង់បានដោះស្រាយបញ្ហានៃអំពើបាបរួចហើយ។ ទ្រង់បានថ្វាយកម្លាំងរបស់ព្រះអង្គ ដើម្បីយកឈ្នះលើអំពើបាប។ សេចក្តីអធិដ្ឋានគឺជាអាវុធសម្ងាត់ទាស់នឹងអំពើបាប។ ជួនកាល ព្រះយេស៊ូវ បានចំណាយពេលមួយយប់ដើម្បីអធិដ្ឋានទូលទៅព្រះវរបិតា។ ព្រះយេស៊ូវទ្រង់បានធ្វើគំរូមួយដល់យើង ស្តីអំពីរបៀបរស់នៅលើផែនដីនេះ។ គំរូនេះជួយយើងឲ្យយល់អំពីរបៀបដែលត្រូវប្រយុទ្ធទាស់នឹងអំពើបាប។ ព្រះយេស៊ូវទ្រង់បានជួយឲ្យយើងអាចស្តាប់បង្គាប់ព្រះអង្គបានដោយសារសេចក្តីជំនឿ។ កាលណា យើងស្តាប់បង្គាប់ព្រះជាម្ចាស់ នោះព្រះយេស៊ូវទ្រង់នឹងជួយយើង។ «ចូរស្វែងរកព្រះយេហូវ៉ា ក្នុងកាល ដែលអាចនឹងរកទ្រង់ឃើញ ហើយអំពាវនាវដល់ទ្រង់ ក្នុងកាលដែលទ្រង់គង់នៅជិតចុះ ត្រូវឲ្យមនុស្សអាក្រក់បោះបង់ចោលផ្លូវរបស់ខ្លួន ហើយឲ្យមនុស្សទុច្ចរិតចោលគំនិតអាក្រក់របស់ខ្លួនដែរ រួចឲ្យគេត្រឡប់ មកឯព្រះយេហូវ៉ាវិញ នោះទ្រង់នឹងអាណិតមេត្តាដល់គេ គឺឲ្យវិលមកឯព្រះនៃយើងរាល់គ្នា ដ្បិតទ្រង់នឹង អត់ទោសឲ្យជាបរិបូរ» (អេសាយ 55៖6, 7)។

`តើការលោភលន់ធ្វើឲ្យលោកអ្នកឈឺចាប់នៅពេលណា និងដោយរបៀបណា? តើលោកអ្នក បានរៀនមេរៀនអ្វីខ្លះ? តើលោកអ្នកត្រូវការផ្លាស់ប្តូរអ្វីខ្លះ?`