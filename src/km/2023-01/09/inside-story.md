---
title:  ការចែកចាយអំពីព្រះយេស៊ូវដោយភាពក្លាហាន
date:  03/03/2023
---

នៅថ្ងៃអាទិត្យមួយនៃបុណ្យអីស្ទ័រ ប៉ាស្ទ័រចូលនិវត្តន៍ ស៊ីម៉ូ វេខាវ៉ូរី បានឈរនៅក្នុងរថភ្លើងដឹក អីវ៉ាន់មួយ នៅពេលដែលគាត់ត្រឡប់ពីកម្មវិធីផ្សាយដំណឹងល្អ ដែលគាត់បានរៀបចំនៅក្នុងក្រុងនៃប្រទេស ហ្វាងឡង់នោះ មកកាន់ផ្ទះរបស់គាត់នៅក្នុងទីក្រុងហេលស៊ីនហ្គីវិញ។ មានសិស្សសាកលវិទ្យាល័យម្នាក់អាយុ 24ឆ្នាំបានឡើងមកលើរថភ្លើង នាងបានមើលជុំវិញខ្លួន ដើម្បីរកកន្លែងអង្គុយ។ លោកស៊ីម៉ូបានទៅប្រាប់នាង ថា «រថភ្លើងនេះពេញអស់ហើយ ម្តេចក៏ប្អូនស្រីមិនសាកទៅរកឡានតូចវិញ ក្រែងលោមានកៅអីអង្គុយ ស្រួលជាងនេះ?»។ នាងបានងាកមកនិយាយទាំងញញឹមថា «ខ្ញុំបានរកឃើញកៅអីអង្គុយ2កន្លែងហើយ មួយសម្រាប់ខ្ញុំ មួយទៀតសម្រាប់អ្នក មកពូ មកជាមួយនឹងខ្ញុំមក»។ មានកន្លែង2ទល់មុខគ្នា។ លោក ស៊ីម៉ូបានសួរថា «សូមទោស តើប្អូនស្រីប្រកាន់ទេ បើសិនជាខ្ញុំសួរប្អូនស្រីអំពីសាសនាវិញនោះ?»។ នាង បាននិយាយថា «ឥឡូវនេះ ខ្ញុំនៅឆ្ងាយពីជីវិតខាងវិញ្ញាណណាស់»។ ស៊ីម៉ូបានសួរទៀតថា «តើប្អូនស្រីចង់ដឹងអំពីរបៀបដែលខ្ញុំក្លាយមកជាគ្រីស្ទានដែរឬទេ?»។ នាងបានប្រាប់គាត់ថា នាងចង់ដឹង ដូច្នេះ លោក ស៊ីម៉ូក៏និយាយប្រាប់នាងទៅ។ នៅពេលដែលរថភ្លើយទៅដល់ទីក្រុងហេលស៊ីនហ្គីហើយនោះ លោកស៊ីម៉ូ បាននិយាយថា «តើប្អូនស្រីគិតយ៉ាងណាដែរ បើសិនជាខ្ញុំលើកឈ្មោះប្អូនស្រីនៅក្នុងសេចក្តីអធិស្ឋានរបស់ ខ្ញុំនោះ?»។ សិស្សម្នាក់នោះបានចាប់ផ្តើមស្រក់ទឹកភ្នែក។ ទឹកភ្នែកបានធ្លាក់មកលើថ្ពាល់របស់នាង ហើយ នាង បានយ៉ាងនិយាយច្បាស់ថា «ចាស ពូ សូមពូជួយអធិស្ឋានអោយខ្ញុំផង»។ មុនពេលបែកគ្នា លោកស៊ីម៉ូតែង តែ ប្រាប់មិត្តភក្តិថ្មីៗរបស់គាត់ថា «សូមអោយបានរឹងមាំឡើង ដោយដឹងថា ទោះបីជាអ្នករវល់យ៉ាងណាក៏ ដោយ អ្នកនៅតែអាចបម្រើព្រះយេស៊ូវគ្រីស្ទជានិច្ច ដ្បិតទ្រង់នេះហើយ គឺជាអ្នកដោះបាបរបស់យើងនៅ លើឈើឆ្កាងនៃភ្នំកាល់វ៉ារី មិនត្រឹមតែប៉ុណ្ណោះ ព្រះយេស៊ូវដដែលនេះបានសន្យាថា ទ្រង់នឹងយាងត្រឡប់ មកវិញ ដើម្បីនឹងយកយើងទៅឯលំនៅនៃស្ថានសួគ៌ ដែលជាកន្លែងចាប់ផ្តើមនៃភាពអស់កល្បនោះវិញ ដូច្នេះ ឱមិត្តអើយ សូមអោយយើងបន្តដំណើរទៅកាន់ស្ថានសួគ៌នេះតទៅទៀត ដោយស្ថិតនៅក្រោមព្រះហស្តនៃសេចក្តីស្រឡាញ់របស់ព្រះវរបិតា រហូតដល់យើងបានឈានទៅដល់គោលដៅរបស់យើង សូមឱព្រះប្រទានពរដល់អ្នក តាមរយៈព្រះគុណរបស់ទ្រង់ផងចុះ»។

មានម្តងនោះ គាត់មានការភ្ញាក់ផ្អើលជាខ្លាំង នៅពេលដែលស្ត្រីម្នាក់បានរាក់ទាក់គាត់ ថែមទាំង ចាប់ដៃរបស់គាត់ទៀតផង ខណៈដែលគាត់ដើរចូលទៅក្នុងរថភ្លើង។ លោកស៊ីម៉ូបាននិយាយថា «ខ្ញុំគឺជា ប៉ាស្ទ័រចូលនិវន្តន៍នៃនិកាយសេវេនដេយ៍អាត់វេនទីស្ទ»។ ស្ត្រីម្នាក់នោះបាននិយាយថា «គួរអោយចាប់ អារម្មណ៍មែន ខ្ញុំមិនដែលបានដឹងអំពីអ្នកអាត់វេនទីស្ទពីមុនមកសោះ ខ្ញុំចង់ដឹងអំពីព្រះវិហាររបស់អ្នកនៅ ក្នុងដំណើរចម្ងាយ500គីឡូម៉ែតនេះណាស់ នោះកៅអីអង្គុយ តោះយើង»។ លោកស៊ីម៉ូបាននិយាយអំពី ពួកជំនុំអាត់វេនទីស្ទពេញមួយដំណើរនោះ។ ខណៈដែលពួកគេបានចុះពីរថភ្លើងនោះ មានបុរសម្នាក់បាន ដើរពីក្រោយពួកគេ។ បុរសម្នាក់នោះបានដើរមកចាប់ដៃលោកស៊ីម៉ូ ដោយដៃទាំង2របស់គាត់ រួចនិយាយ ថា «អរគុណបងណាស់ សម្រាប់ការជិះរថភ្លើងដ៏គួរអោយចាប់អារម្មណ៍មួយនេះ ប្អូនពិតជាអរគុណបង មែន ដែលបានចែកចាយអំពីព្រះយ៉ាងឮៗ ដោយភាពក្លាហាន ដើម្បីអោយពួកយើងបានឮដែរ»។

លោកស៊ីម៉ូ ដែលមានអាយុ84ឆ្នាំ តែងតែស្វែងរកនូវការណាត់ពីព្រះជារៀងរាល់ពេលដែល គាត់ជិះរថភ្លើងជានិច្ច។ គាត់បាននិយាយថា «នៅពេលដែលខ្ញុំកាន់តែ ចាស់ទៅៗ ខ្ញុំក៏កាន់តែក្លាហានក្នុងការចែកចាយអំពីព្រះយេស៊ូវដែរ»។