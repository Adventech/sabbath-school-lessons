---
title:  ចិត្តរបស់យូដាស
date:  28/02/2023
---

រឿងរបស់យូដាគឺជារឿងមួយក្នុងចំណោមរឿងដ៏ក្រៀមក្រំបំផុតនៅក្នុងព្រះគម្ពីរ។ យូដាបាននៅ ជាមួយព្រះយេស៊ូវក្នុងអំឡុងព្រះរាជកិច្ចរបស់ព្រះអង្គសម្រាប់ព្រះជាម្ចាស់កាលទ្រង់គង់នៅលើផែនដី នេះ។ យូដាសបានរៀនសេចក្តីពិតនៃព្រះគម្ពីរពីព្រះយេស៊ូវផ្ទាល់។ មនុស្សជាច្រើនដែលបានរៀនតិច ជាងយូដាសបែរជាបានសង្គ្រោះ។ ប៉ុន្តែយូដាស ដែលបានរៀនយ៉ាងច្រើន បែរជាបាត់បង់ទៅវិញ។

តើមានអ្វីកើតឡើង? ចម្លើយនោះគឺថា យូដាសលោភលន់ខ្លាំងពេក។ គាត់បានលួចលុយកាក់។ គាត់ចង់បានអំណាច និងកិត្តិយស។ គាត់មានចិត្តអាត្មានិយម។

`សូមអានរឿងនេះនៅក្នុងខគម្ពីរយ៉ូហាន 12៖1-8។ តើម៉ារាបានធ្វើអ្វីខ្លះបានជាមនុស្សគ្រប់ៗ គ្នាក្នុងពិធីជប់លៀងនោះចាប់អារម្មណ៍នឹងនាង? តើព្រះយេស៊ូវមានបន្ទូលអ្វីខ្លះ? ហេតុអ្វី? តើព្រះយេស៊ូវ ឆ្លើយតបយ៉ាងដូចម្តេច?`

ព្រះយេស៊ូវបានបន្ទោសយូដាសសម្រាប់ពាក្យសម្តីដ៏អាត្មានិយមរបស់គាត់។ ហេតុនោះ យូដាស ក៏មិនសប្បាយចិត្ត ហើយក៏បានចាកចេញពីពិធីនោះ។ យូដាសបានធ្វើដំណើរទៅកាន់កន្លែងធ្វើការរបស់ អ្នកដឹកនាំសាសនាយូដា។ សត្រូវរបស់ព្រះយេស៊ូវគឺនៅកន្លែងនោះឯង។ យូដាសបានស្នើលក់ព្រះយេស៊ូវ ទៅក្នុងកណ្តាប់ដៃរបស់ពួកគេដើម្បីបានលុយកាក់ខ្លះ។ លុយកាក់នោះមានតម្លៃច្រើនណាស់ក៏ប៉ុន្តែមិន ស្មើនឹងអំណោយរបស់នាងម៉ារាឡើយ។ (សូមអានខគម្ពីរម៉ាថាយ 26៖14-16)។

តើមានអ្វីកើតឡើងចំពោះយូដាស? ព្រះជាម្ចាស់ទ្រង់បានប្រទានព្រះពរដ៏អស្ចារ្យយ៉ាងច្រើនដល់គាត់។ ដូច្នេះ ហេតុអ្វីបានជាយូដាសធ្វើរឿងអាក្រក់ៗទាំងនេះទៅវិញ? អ្នកស្រីអែល្លិនជីវ៉ៃត៍បាន ពណ៌នាអំពីរឿងនេះយ៉ាងដូច្នេះថា «យូដាសបានស្រឡាញ់ព្រះយេស៊ូវ ដែលទ្រង់គឺជាបរមគ្រូដ៏មានអំណាច មួយអង្គ។ យូដាសចូលចិត្តដើរតាមព្រះយេស៊ូវ។ យូដាសចង់ផ្លាស់ប្តូរចិត្តផ្ទាល់របស់គាត់។ គាត់ក៏ចង់ ផ្លាស់ប្តូរជីវិតរបស់គាត់ដែរ។ ព្រះអង្គសង្គ្រោះទ្រង់ពុំបានផាត់យូដាសចេញទេ។ ព្រះយេស៊ូវទ្រង់បានអនុញ្ញាតឲ្យយូដាសចូលក្នុងចំណោមពួកសាវកទាំង12នាក់។ ព្រះយេស៊ូវទ្រង់បានផ្ទុកផ្តាក់នូវកិច្ចការដ៏ពិសេសមួយដល់យូដាស។ ព្រះយេស៊ូវបានសូមឲ្យយូដាសចែកចាយដំណឹងល្អដល់មនុស្សដទៃទៀត។ ព្រះយេស៊ូវបានប្រទានអំណាចដល់យូដាសឲ្យអាចព្យាបាលអ្នកជំងឺ និងបណ្តេញអារក្សបានផង។ ប៉ុន្តែ យូដាសមិនដែលថ្វាយខ្លួនទាំងស្រុងដល់ព្រះយេស៊ូវឡើយ»។ ដកស្រង់ពី Desire of Ages, page 717, adapted។

នៅទីបំផុត យើងទាំងអស់គ្នាសុទ្ធតែជាមនុស្សមានបាប។ ប្រសិនបើយើងថ្វាយជីវិតរបស់យើង ទៅព្រះយេស៊ូវ យើងអាចឈ្នះសង្គ្រាមទាស់នឹងអំពើបាបបាន។ កម្លាំងរបស់ព្រះជាម្ចាស់នឹងធ្វើការនៅក្នុងយើងរាល់គ្នា។ ទ្រង់នឹងជួយយើងយកឈ្នោះលើសង្គ្រាមទាស់នឹងអំពើបាបបាន។ ប៉ុន្តែយូដាសមិន បានថ្វាយខ្លួនគាត់ទាំងស្រុងដល់ព្រះយេស៊ូវឡើយ។ ហេតុនោះ យូដាសក៏បានចាញ់សង្គ្រាមទាស់នឹងអំពើបាប។ បន្ទាប់មក រឿងអាក្រក់ៗក៏បានកើតឡើងទៅលើទាំងគាត់ និងព្រះយេស៊ូវ។

យើងទាំងអស់គ្នាត្រូវតែប្រយុទ្ធទាស់នឹងអំពើបាបនៃការលោភលន់។ យូដាសលោភចង់បាន លុយកាក់។ នេះគឺជាបញ្ហាមួយរបស់ «ចិត្ត»។ បញ្ហានេះបណ្តាលឲ្យយូដាសលួច (យ៉ូហាន 12៖6)។ បន្ទាប់មក យូដាសក៏បានបែរមកទាស់នឹងព្រះយេស៊ូវផ្ទាល់វិញ។

រឿងរបស់យូដាគឺជាមេរៀនដ៏អាក្រក់មួយសម្រាប់យើងទាំងអស់គ្នា។ រឿងរបស់គាត់បង្ហាញយើងរាល់គ្នាអំពីគ្រោះថ្នាក់នៃការលោភលន់។ អំពើបាបតូចមួយអាចនាំមកនូវមហន្តរាយ និងការបាត់ បង់ជារៀងរហូតបាន។