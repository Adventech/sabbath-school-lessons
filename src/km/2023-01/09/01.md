---
title:  ការលោភលន់
date:  25/02/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 14៖12-14, យ៉ូស្វេ 7, យ៉ូហាន 12៖1-8, កិច្ចការ 5៖1-11, កូរិនថូសទី1 10៖13។

> <p>ខចងចាំ</p>
> «កុំឲ្យលោភចង់បានផ្ទះអ្នកជិតខាងខ្លួនឲ្យសោះ ក៏កុំឲ្យលោភចង់បានប្រពន្ធគេ ឬបាវប្រុស បាវស្រីគេក្តី ឬគោ លា ឬរបស់អ្វីផងអ្នកជិតខាងខ្លួនឲ្យសោះ» (និក្ខមនំ 20៖17)។

ព្រះគម្ពីរបានដាស់តឿនយើងមិនឲ្យលោភលន់ឡើយ។ ព្រះគម្ពីរក៏បានដាស់តឿនយើង កុំឲ្យចង់បានរបស់របរអ្នកដទៃនោះដែរ។ អំពើបាបនេះអាក្រក់ស្មើនឹងការកុហក ការលួចប្លន់ និងការ ស្លាប់យ៉ាងដូច្នោះដែរ។ ព្រះបានដាស់តឿនយើងនៅក្នុងបញ្ញត្តិរបស់ទ្រង់យ៉ាងដូច្នេះថា៖ «កុំឲ្យលោភ ចង់បានផ្ទះអ្នកជិតខាងខ្លួនឲ្យសោះ ក៏កុំឲ្យលោភចង់បានប្រពន្ធគេ ឬបាវប្រុសបាវស្រីគេក្តី ឬគោ លា ឬរបស់អ្វីផងអ្នកជិតខាងខ្លួនឲ្យសោះ។

ការលោភលន់គឺជាអំពើបាបមួយ។ ការលោភលន់ចង់បានទ្រព្យសម្បត្តិច្រើនពេកអាចជាឧបសគ្គរារាំងមនុស្សមិនឲ្យចូលទៅស្ថានសួគ៌បាន។ «តើមិនដឹងថា ពួកមនុស្សទុច្ចរិតមិនដែលបានគ្រង នគរព្រះទុកជាមរដកទេឬអី កុំឲ្យច្រឡំឡើយ ដ្បិតពួកមនុស្សកំផិត ពួកថ្វាយបង្គំរូបព្រះ ពួកសហាយ ស្មន់ ពួកអ្នកសំរេចកិច្ចដោយខ្លួនឯង ពួកលេងកូនជឹង ពួកចោរ ពួកមនុស្សលោភ ពួកប្រមឹក ពួកត្មះ ដៀល និងពួកប្លន់កំហែង នោះមិនដែលបានគ្រងនគរព្រះទុកជាមរដកឡើយ» (កូរិនថូសទី1 6៖9, 10)។

**សប្តាហ៍នេ**

យើងនឹងក្រឡេកមើលគំរូមួយចំនួនពីព្រះគម្ពីរដែលបង្ហាញថា ការលោភលន់ គឺមិនល្អឡើយ។ យើងក៏នឹងមើលអំពីរបៀបដែលយើងអាចបញ្ឈប់អំពើបាបនៃភាពអាត្មានិយមនេះកុំឲ្យវាត្រួតត្រាលើយើងរាល់គ្នាបានតទៅទៀត។