---
title:  តើឃ្លាំងរបស់ព្រះជាម្ចាស់នៅឯណា?
date:  16/01/2023
---

`សូមអានខគម្ពីរម៉ាឡាគី 3៖10។ តើយើងអាចរៀនអ្វីបានខ្លះពីខនេះអំពីកន្លែងដែលត្រូវថ្វាយ តង្វាយ10ហូត1របស់យើង? ដូចយើងបានរៀនរួចមកហើយថា តង្វាយ10ហូត1គឺជាតង្វាយដ៏ពិសេស មួយដែលជារបស់ផងព្រះជាម្ចាស់។`

យើងឃើញថារាស្ត្ររបស់ព្រះបានដឹងរួចទៅហើយអំពីអត្ថន័យនៃ «ឃ្លាំង» របស់ព្រះនៅក្នុងខ នេះ (ម៉ាឡាគី 3៖10)។ ព្រះជាម្ចាស់ទ្រង់ប្រាប់រាស្ត្ររបស់ព្រះអង្គឲ្យនាំយកតង្វាយ10ហូត1ទៅកាន់ ឃ្លាំងរបស់ព្រះអង្គ «ដើម្បីឲ្យមានស្បៀងអាហារនៅក្នុងដំណាក់នៃអញ» (ម៉ាឡាគី 3៖10)។ ដំបូងឡើយ រាស្ត្ររបស់ព្រះយល់ថា ដំណាក់របស់ព្រះគឺជាទីបរិសុទ្ធ។ ទីបរិសុទ្ធគឺជារោងឧបោសថសម្រាប់ហិបដែលព្រះជាម្ចាស់ទ្រង់បានប្រាប់ម៉ូសេឲ្យសង់ថ្វាយទ្រង់ក្នុងអំឡុងគ្រាដែលរាស្ត្ររបស់ព្រះរស់នៅក្នុងវាល រហោឋាន។ នៅពេលដែលអ៊ីស្រាអែលផ្លាស់ទៅកាន់ទីកដីសន្យា រោងឧបោសថបានស្ថិតនៅត្រង់ស៊ីឡូ អស់មួយរយៈកាល។ ក្រោយមក ស្តេចសាឡូម៉ូនបានសង់ព្រះវិហារថ្វាយព្រះជាម្ចាស់នៅក្នុងក្រុងយេរូ-សាឡិម។ ហិបនោះក៏ត្រូវបានផ្លាស់យកមកទុកនៅក្នុងព្រះវិហារ។

`សូមអានចោទិយកថា 12៖5-14។ ខទាំងនេះបង្ហាញយើងថា ព្រះជាម្ចាស់ទ្រង់មិនបានអនុញ្ញាតឲ្យរាស្ត្ររបស់ព្រះអង្គសម្រេចចិត្តថាពួកគេគួរយកតង្វាយ10ហូត1របស់ពួកគេទៅដាក់នៅកន្លែងណានោះឡើយ។ តើយើងអាចរៀនបានអ្វីខ្លះពីខទាំងនេះសម្រាប់យើងទាំងអស់គ្នានាសម័យសព្វថ្ងៃនេះ?`

ក្នុងនាមជាសមាជិកគ្រួសាររបស់ព្រះ យើងតែងតែចង់យល់អំពីអ្វីដែលព្រះទ្រង់សព្វព្រះទ័យ នឹងធ្វើអ្វីខ្លះជាមួយនឹងតង្វាយ10ហូត1របស់យើង។ ក្នុងអំឡុងថ្ងៃឈប់សម្រាកទាំងនេះ រាស្ត្ររបស់ព្រះ ត្រូវនាំយកតង្វាយ10ហូត1 និងតង្វាយស្ម័គ្រពីចិត្តមកថ្វាយព្រះជាម្ចាស់។ ពួកលេវីបានយកតង្វាយ10 ហូត1 និងបានចែកឲ្យដល់ពួកលេវីទាំងអស់ដែលនៅលើដែនដីអ៊ីស្រាអែល (សូមអានខគម្ពីររបាក្សត្រ ទី2 31៖11-21, នេហេមា 12៖44-47, នេហេមា 13៖8-14)។ ដូចគ្នានេះដែរ ព្រះជាម្ចាស់ទ្រង់ បានជ្រើសរើសខុនហ្វឺរ៉ិន មិស្សិន ញូញានឲ្យធ្វើជាឃ្លាំងសម្រាប់ព្រះវិហារសេវេនដេយ៍អាត់វេនទីស្ទ។ ខុនហ្វឺរ៉ិន មិស្សិន និងញូញានគឺជាផ្នែកតូចៗរបស់ព្រះវិហារពិភពលោក។ អ្នកធ្វើការសម្រាប់ព្រះវិហារ ភាគច្រើនបំផុតនៅតាមតំបន់នីមួយៗត្រូវបានទទួលការឧបត្ថម្ភចេញពីឃ្លាំងទាំងនេះ។

សមាជិកពួកជំនុំនាំយកតង្វាយ10ហូត1មកដាក់ថ្វាយព្រះនៅតាមព្រះវិហារមូលដ្ឋានដែលជា ផ្នែកមួយនៃការថ្វាយបង្គំរបស់ពួកគេ។ (ពិតណាស់ ជួនកាលសមាជិកខ្លះក៏បានថ្វាយតង្វាយរបស់ខ្លួនតាមអនឡាញដែរ)។ អ្នកចាត់ចែងថវិការបស់ព្រះវិហារបានផ្ញើប្រាក់តង្វាយ10ហូត1ទៅកាន់មិស្សិន ដែលជាឃ្លាំងរបស់ព្រះ។ ព្រះជាម្ចាស់ទ្រង់បានរៀបចំផែនការនេះសម្រាប់ព្រះវិហាររបស់យើង។ ផែនការ នេះជួយព្រះវិហាររបស់យើងឲ្យធ្វើកិច្ចការបានពាសពេញពិភពលោកនេះ។

`ចុះប្រសិនបើយើងផ្ញើតង្វាយរបស់យើងទៅកន្លែងណាមួយដែលយើងចង់វិញយ៉ាងដូចម្តេចដែរ? តើនឹងមានអ្វីកើតឡើងចំពោះព្រះវិហាររបស់យើង? ហេតុអ្វីបានជាផែនការនោះគឺជាគោលគំនិតមិនល្អ?`