---
title:  តង្វាយ10ហូត1 មានន័យថា តង្វាយ10ភាគរយ
date:  15/01/2023
---

ពាក្យថា «10ហូត1» គឺស្មើគ្នានឹង «10ភាគរយ»។ អត្ថន័យនេះបានមកពីព្រះគម្ពីរដោយផ្ទាល់។ យើងដឹងថា អ្វីៗទាំងអស់គឺជារបស់ផងព្រះជាម្ចាស់។ ហេតុនោះ យើងត្រូវថ្វាយត្រឡប់ទៅទ្រង់ វិញនូវចំណែក10ភាគរយនៃអ្វីៗដែលយើងទទួលបាន។ ច្បាប់តង្វាយ10ហូត1ដែលព្រះទ្រង់បានប្រទាន ដល់សាសន៍អ៊ីស្រាអែលនៅលើភ្នំស៊ីណាយបង្ហាញថា តង្វាយ10ហូត1បរិសុទ្ធ ហើយជារបស់ផងព្រះ (សូមអានលេវីវិន័យ 27៖30, 32)។ ព្រះជាម្ចាស់ទ្រង់បានសូមឲ្យរាស្ត្រព្រះអង្គថ្វាយទៅព្រះអង្គវិញ 10ភាគរយ។ យើងក៏អរព្រះគុណដល់ព្រះដោយការថ្វាយតង្វាយសទ្ធាផងដែរ។ តង្វាយទាំងនេះត្រូវបានញែកចេញពីតង្វាយ10ហូត1។ ព្រះគម្ពីរមិនបានចែងថា យើងអាចថ្វាយទៅព្រះអង្គតិចជាង10ភាគរយឡើយ។

`សូមអានខគម្ពីរលោកុប្បត្តិ 14៖18-20 និងហេព្រើរ 7៖1-9 អំពីជំនួបរបស់លោកអាប់រ៉ាម ជាមួយសម្តេចសង្ឃម៉ិលគីស្សាដែក។ តើលោកអាប់រ៉ាមបានធ្វើអ្វីខ្លះពេលដែលគាត់បានជួបសម្តេចសង្ឃ ម៉ិលគីស្សាដែក?`

តង្វាយ10ហូត1ត្រូវបានចែងឡើងជាលើកដំបូងក្នុងព្រះគម្ពីរគឺក្នុងជំពូកទី14 នៃកណ្ឌគម្ពីរ លោកុប្បត្តិ។ ជំពូកនេះប្រាប់យើងអំពីជំនួបរបស់សម្តេចសង្ឃម៉ិលគីស្សាដែក ជាមួយនឹងលោកអាប់រ៉ាម។ ហើយគ្រាចុងក្រោយបំផុតដែលព្រះគម្ពីរចែងអំពីតង្វាយ10ហូត1គឺនៅក្នុងជំពូកទី7នៃកណ្ឌគម្ពីរហេព្រើរ។ ជំពូកនេះក៏បាននិយាយអំពីជំនួបរវាងសម្តេចសង្ឃម៉ិលគីស្សាដែកជាមួយនឹងលោកអាប់រ៉ាមដែរ។ នៅ ក្នុងជំពូកនេះ អត្ថន័យតង្វាយ10ហូត1 គឺនៅតែមានន័យថាជាតង្វាយ10ភាគរយដដែល (សូមអាន ហេព្រើរ 7៖1-9)។ តើលោកអ្នកឃើញនៅក្នុងរឿងនេះក្នុងកណ្ឌគម្ពីរហេព្រើរថា ទាំងសម្តេចសង្ឃម៉ិល-

គីស្សាដែក និងទាំងព្រះយេស៊ូវគឺមិនមែនកើតក្នុងអំបូររបស់ពួកលេវីទេ? គោលគំនិតនេះបង្ហាញដល់ យើងថា ក្បួនច្បាប់ព្រះគម្ពីរក្នុងការថ្វាយតង្វាយ10ហូត1គឺមិនមែនចាប់ផ្តើមពីពួកលេវីឡើយ។ ហេតុនោះ ការថ្វាយតង្វាយ10ហូត1បានកើតឡើងមុនលោកម៉ូសេបានកត់ត្រាអំពីច្បាប់នៃតង្វាយ10ហូត1ទៅទៀត។

`សូមអានអំពីយ៉ាកុបនៅក្នុងខគម្ពីរលោកុប្បត្តិ 28៖13, 14, 20-22។ តើព្រះទ្រង់សន្យា ថានឹងធ្វើអ្វីខ្លះសម្រាប់យ៉ាកុប? តើយ៉ាកុបឆ្លើយតបចំពោះសេចក្តីសន្យារបស់ព្រះអ្វីខ្លះ?`

នៅពេលដែលយ៉ាកុបបានចាកចេញពីផ្ទះ គាត់បានរត់ចេញពីអេសាវ ដែលជាបងប្រុសដែល កំពុងខឹងនឹងគាត់។ បន្ទាប់មក យ៉ាកុបក៏បានយល់សប្តិ។ នៅក្នុងសុបិននោះ យ៉ាកុបបានឃើញជណ្តើរ ដែលចាប់ផ្តើមពីផែនដីទៅដល់ស្ថានសួគ៌។ ព្រះទ្រង់គង់នៅខាងចុងកំពូលនៃជណ្តើរនោះ។ ព្រះទ្រង់បាន សន្យាថានឹងគង់នៅជាមួយនឹងយ៉ាកុប ហើយក៏នឹងនាំគាត់ត្រឡប់មកផ្ទះវិញនៅថ្ងៃណាមួយដែរ។ នៅ យប់នោះ យ៉ាកុបក៏បានផ្លាស់ប្តូរជារៀងរហូត។ គាត់បានសន្យានឹងព្រះអម្ចាស់ថា «ហើយបើឲ្យទូលបង្គំ បានត្រឡប់ទៅដល់ផ្ទះឪពុកទូលបង្គំវិញដោយសុខសាន្ត នោះទូលបង្គំនឹងយកព្រះយេហូវ៉ាទុកជាព្រះនៃទូលបង្គំពិត ឯថ្មដែលទូលបង្គំបានបញ្ឈរទុកជាបង្គោលនេះ នោះនឹងបានជាដំណាក់នៃព្រះ ហើយទូលបង្គំនឹងថ្វាយទ្រង់1ភាគក្នុង10 ពីគ្រប់ទាំងរបស់ដែលទ្រង់ប្រទានមកទូលបង្គំដែរ។» (លោកុប្បត្តិ 28៖21, 22)។