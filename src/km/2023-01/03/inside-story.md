---
title:  ការប្រឡងចំថ្ងៃសប្បាតហ៍នៅម៉ាឡាវី
date:  20/01/2023
---

មហាវិទ្យាល័យមួយនៅម៉ាឡាវីបានបង្កការថប់បារម្ភមួយក្នុងចំណោមនិស្សិតសេវេនដេយ៍អាត់វេនទីស្ទដោយរៀបចំកាលវិភាគប្រឡងបញ្ចប់ចំថ្ងៃសប្បាតហ៍ដែលជាថ្ងៃទីប្រាំពីរ។ លូស៊ីមានការ ពិបាកចិត្តណាស់។ នាងនិងនិស្សិតអាត់វេនទីស្ទដទៃៗទៀតនៅឯមហាវិទ្យាល័យហ្វឹកហ្វឺនគ្រូនៅការុង- ហ្គាបានទទួលអាហារូបករណ៍ដើម្បីបានធ្វើជាគ្រូបង្រៀន។ ប៉ុន្តែឥឡូវនេះអនាគតរបស់ពួកគេហាក់ដូច ជាលែងសូវច្បាស់ហើយ។

ពួកនិស្សិតអាត់វេនទីស្ទក៏បានប្រជុំគ្នា ដើម្បីពិភាក្សាគ្នាអំពីការលំបាកនោះ។ ឆ្នាំនោះគឺឆ្នាំ 2006។ ប្រទេសម៉ាឡាវីកំពុងប្រឈមនឹងកង្វះស្បៀង ដែលបានជំរុញឲ្យរដ្ឋាភិបាលស្នើសូមឲ្យមហា វិទ្យាល័យរដ្ឋទាំងឡាយកាត់បន្ថយចំនួនថ្ងៃស្នាក់នៅរបស់និស្សិតនៅតាមសាលា។ ជាលទ្ធផល មហាវិទ្យាល័យរបស់លូស៊ីក៏បានរំកិលថ្ងៃប្រឡងបញ្ចប់ពីថ្ងៃចន្ទ និងថ្ងៃអង្គារមកចំថ្ងៃសៅរ៍តែម្តង។

ពួកអាត់វេនទីស្ទបានសម្រេចចិត្តសូមឲ្យមហាវិទ្យាល័យគិតសាឡើងវិញអំពីថ្ងៃប្រឡង ហើយ មាននិស្សិតជាច្រើននាក់បានចូលទៅក្នុងការិយាល័យលោកនាយក។ សំណើរបស់ពួកគេត្រូវបាន បដិសេធ។ បញ្ហាកាន់តែអាក្រក់ឡើងថែមទៀតដោយសារតែនិស្សិតដទៃៗទៀតចំអកឡកឡឺយទៅលើ ជំនឿរបស់ពួកគេ។

លូស៊ីមានក្តីរន្ធត់ណាស់ដែលបានឃើញមិត្តរួមថ្នាក់ម្តងមួយៗសុខចិត្តចុះចាញ់ ដោយព្រម ប្រឡងចំថ្ងៃសប្បាតហ៍។ ប៉ុន្តែនាង និងមិត្តភ័ក្តិបីនាក់ទៀតបានឈរឡើងយ៉ាងរឹងមាំ។ ពួកគេសុខចិត្តលើកតម្កើងព្រះអម្ចាស់នៃថ្ងៃសប្បាតហ៍។ ពួកគេបានអធិដ្ឋាន និងបានចូលទៅក្នុងការិយាលលោកនាយក ដើម្បីស្នើសូមជាលើកទីពីរ។

នៅឯការិយាល័យ លូស៊ីរងភាពអាម៉ាស់និងរងការចំអក។ គេបានរំឭកប្រាប់នាងថា នាងត្រូវ គិតអំពីសិទ្ធិពិសេសក្នុងការទទួលអាហារូបករណ៍របស់រដ្ឋ និងបានប្រាប់ឲ្យនាងសិក្សាដើម្បីជាប្រយោជន៍ សម្រាប់កូនៗរបស់នាង ដែលនាងកំពុងចិញ្ចឹមបន្ទាប់ពីការស្លាប់ថ្មីៗនេះរបស់ស្វាមីនាង។ ការបន្ទាប បន្ថោកនោះមិនបានធ្វើឲ្យលូស៊ីផ្លាស់ប្តូរគំនិតរបស់នាងឡើយ។ នាងនៅតែជឿថាព្រះជាម្ចាស់ទ្រង់នឹង ជួយនាងមិនខាន។

ការតវ៉ាត្រូវបានបដិសេធជាលើកទីពីរ។ លូស៊ី និងមិត្តភ័ក្តិទាំងបីនៅតែបន្តការអធិដ្ឋាន ហើយ ពួកគេក៏បានសូមឲ្យគ្រូគង្វាលប្រចាំតំបន់ជួយអធិដ្ឋានឲ្យផងដែរ។ គ្រូគង្វាលបាននិយាយជាមួយនាយក មិស្សិនអាត់វេនទីស្ទនៅម៉ាឡាវី ដែលបានស្នើសូមឲ្យអាជ្ញាធរម៉ាឡាវីជួយអង្វរជំនួសវិញម្តង។ អាត់វេន-ទីស្ទជាច្រើនបានប្រឈមនឹងការប្រឡងចំថ្ងៃសប្បាតហ៍នៅពាសពេញប្រទេសម៉ាឡាវី។

ភ្លាមៗនោះ មហាវិទ្យាល័យក៏បានលុបចោលការសម្រេចចិត្តរបស់ខ្លួន និងបានត្រឡប់មក ប្រឡងតាមកាលវិភាគចាស់របស់ខ្លួនវិញ។ ការផ្លាស់ប្តូរនេះបានធ្វើឲ្យមានការភ័ន្តច្រឡំនៅក្នុងសាលា ប៉ុន្តែនិស្សិត និងគ្រូៗទាំងអស់បានដឹងរឿងមួយ៖ សេចក្តីអធិដ្ឋានរបស់និស្សិតដ៏ស្មោះត្រង់ទាំងបួននាក់ ត្រូវបានព្រះឆ្លើយតបយ៉ាងអស្ចារ្យ។ «ព្រះជាម្ចាស់ទ្រង់អន្តរាគមន៍ហើយ» លូស៊ី នីអ៊ីរេនដា ដែលបាន ប្រឡងជាប់ និងបានក្លាយជាគ្រូបង្រៀននិយាយ។ «ទ្រង់បានសន្យាថាទ្រង់នឹងមិនបោះបង់រាស្ត្ររបស់ ទ្រង់ឡើយ»។

លូស៊ីចូលចិត្តលើកឡើងអំពីសេចក្តីសន្យារបស់ព្រះនៅក្នុងខគម្ពីរចោទិយកថា 31៖6 ដែលមានសេចក្តីថា «ដូច្នេះចូរមានកំឡាំងហើយចិត្ត ក្លាហានឡើង កុំឲ្យខ្លាច ឬមានសេចក្តីភ័យញ័រចំពោះគេឡើយ ដ្បិតគឺ ព្រះយេហូវ៉ា ជាព្រះនៃឯង ដែលយាងទៅជាមួយនឹងឯង ទ្រង់មិនដែល ខាននឹងប្រោសឯងទេ ក៏មិនដែលលះចោលឯងដែរ»។