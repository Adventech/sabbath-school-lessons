---
title:  ផែនការរបស់ព្រះសម្រាប់10ភាគរយដែលយើងមានកាតព្វកិច្ចត្រូវថ្វាយដល់ទ្រង់
date:  17/01/2023
---

`សូមអានខគម្ពីរលេវីវិន័យ 27៖30 និងជនគណនា 18៖21, 24 អំពីផែនការរបស់ព្រះសម្រាប់តង្វាយ10ហូត1របស់យើង។ ដូចយើងបានឃើញរួចហើយ តង្វាយ10ហូត1គឺជា10ភាគរយ នៃលុយកាក់ដែលយើងទទួលបានពីការងារ ឬអំណោយផ្សេងៗ។ តង្វាយ10ហូត1គឺជារបស់ផងព្រះជាម្ចាស់។`

ខគម្ពីរទំនុកតម្កើង 24៖1 ជួយយើងឲ្យនឹកចាំថា ព្រះទ្រង់គឺជាម្ចាស់លើអ្វីៗទាំងអស់។ ពិត ប្រាកដណាស់ ព្រះជាម្ចាស់ទ្រង់មិនត្រូវការលុយកាក់របស់យើងឡើយ។ ប៉ុន្តែ ដោយសារតែតង្វាយ10 ហូត1គឺជារបស់ផងព្រះជាម្ចស់ ទ្រង់ប្រាប់យើងអំពីអ្វីដែលត្រូវធ្វើជាមួយនឹងតង្វាយនោះ។ ព្រះទ្រង់សព្វ ព្រះទ័យឲ្យយើងប្រើប្រាស់តង្វាយ10ហូត1ដើម្បីឧបត្ថម្ភដល់កិច្ចការរបស់ព្រះអង្គនៅលើផែនដីនេះ។ ហេតុនោះ យើងត្រូវទំនុកបំរុងដល់សេចក្តីត្រូវការរបស់អ្នកធ្វើការ និងអ្នកផ្សព្វផ្សាយព្រះបន្ទូលរបស់ព្រះ ជាមួយនឹងប្រាក់តង្វាយ10ហូត1របស់ព្រះអង្គ។

ក្រុមគ្រួសាររបស់ពួកលេវីគឺជាគ្រូ និងជាអ្នកធ្វើការនៅក្នុងព្រះវិហារក្នុងគម្ពីរសញ្ញាចាស់។ ព្រះ ជាម្ចាស់ទ្រង់មិនបានប្រទានដីធ្លីយ៉ាងធំដល់ពួកលេវីដូចជាទ្រង់បានប្រទានដល់អំបូរដទៃទៀតឡើយ។ ព្រះទ្រង់បានប្រទានទីក្រុងចំនួន40ដល់ពួកលេវី។ ព្រះជាម្ចាស់ទ្រង់ក៏បានប្រទានដីធ្លីដែលនៅជុំវិញទីក្រុងទាំងនេះគ្រប់គ្រាន់សម្រាប់ពួកគេក្នុងការធ្វើស្រែចម្ការផ្ទាល់ខ្លួនរបស់ពួកគេ។ ពួកអ៊ីស្រាអែលបានឧបត្ថម្ភពួកលេវីជាមួយនឹងតង្វាយ10ហូត1របស់ពួកគេ។ ពួកលេវីបានថ្វាយតង្វាយ10ហូត1ចេញពីលុយកាក់ដែលពួកគេរកបានផងដែរ។

`សូមអានខគម្ពីរកិច្ចការ 20៖35។ តើខនេះបង្រៀនយើងអំពីក្បួនច្បាប់ដ៏សំខាន់ៗអ្វីខ្លះ? តើក្បួនច្បាប់នេះជួយយើងឲ្យយល់អំពីរបៀបដែលយើងគួរថ្វាយតង្វាយស្ម័គ្រពីចិត្តដើម្បីជួយដល់មនុស្ស ដទៃទៀតដែលកំពុងខ្វះខាតដោយរបៀបណា?`

ការថ្វាយតង្វាយ10ហូត1ជួយដល់មិត្តភាពរបស់យើងជាមួយនឹងព្រះបានរឹងមាំឡើង។ នៅ ពេលណាយើងថ្វាយតង្វាយ10ហូត1 យើងរៀនជឿទុកចិត្តលើព្រះជាម្ចាស់បានកាន់តែខ្លាំងឡើង។ យើងត្រូវការសេចក្តីជំនឿដើម្បីឲ្យយើងអាចញែកលុយកាក់10ភាគរយទុកសម្រាប់ថ្វាយដល់ព្រះជាម្ចាស់។ (ពិតណាស់ លុយកាក់របស់យើងសុទ្ធតែជារបស់ផងព្រះជាម្ចាស់ស្រាប់ហើយ)។ សេចក្តីជំនឿ របស់យើងនឹងលូតលាស់ឡើងនៅពេលដែលយើងអនុវត្តសេចក្តីជំនឿរបស់យើងតែប៉ុណ្ណោះ។

សូមគិតអំពីសេចក្តីជំនឿរបស់យើងដែលនឹងជួយយើងនៅក្នុងគ្រាចុងក្រោយនៅពេលដែលយើងមិនអាចទិញ ឬលក់អ្វីបាននោះមានទំហំប៉ុនណា (វិវរណៈ ជំពូក13-14, និងសិក្សាមេរៀនទី 11)។ មនុស្សគ្រប់គ្នានឹងទាស់នឹងរាស្ត្រដ៏ស្មោះត្រង់របស់ព្រះជាម្ចាស់នៅគ្រានោះ។ ហេតុនោះ យើងត្រូវការជឿទុកចិត្តលើព្រះជាម្ចាស់ និងសេចក្តីស្រឡាញ់របស់ព្រះអង្គនាពេលឥឡូវនេះ។ កាលណាយើង ថ្វាយតង្វាយ10ហូត1 គឺយើងបានជឿទុកចិត្តលើព្រះជាម្ចាស់បានយ៉ាងរឹងមាំហើយ។

មូលហតុដ៏ធំទីពីរក្នុងការថ្វាយតង្វាយ10ហូត1គឺដើម្បីឲ្យយើងអាចត្រេកអរនឹងព្រះពររបស់ព្រះនៅក្នុងជីវិតរបស់យើងនាពេលឥឡូវនេះ។ បើផ្អែកតាមមួយផ្នែកនៃកិច្ចព្រមព្រៀងនេះ ព្រះជាម្ចាស់ ទ្រង់បានសន្យាថានឹងប្រទានពរដល់យើងយ៉ាងធំដែលយើងមិនមានកន្លែងទុកឡើយ! ជាមួយនឹងព្រះពរ ដ៏ពិសេសទាំំងនេះ យើងអាចជួយមនុស្សទាំងឡាយ និងគាំទ្រដល់កិច្ចការរបស់ព្រះបានកាន់តែច្រើនឡើង ថែមទៀត។

`ព្រះគម្ពីរបង្រៀនយើងថា ការដែលថ្វាយនោះបានពរជាងការទទួល។ តើលោកអ្នកបានរៀនអំពីសេចក្តីពិតនៃគម្ពីរនេះសម្រាប់ខ្លួនឯងដោយរបៀបណា?`