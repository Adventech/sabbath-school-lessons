---
title:  ការថ្វាយតង្វាយ10ហូត1៖ មុនបង់ពន្ធ ឬក្រោយបង់ពន្ធរួច?
date:  18/01/2023
---

យើងដឹងថាយើងគួរតែថ្វាយតង្វាយ10ហូត1ដល់ព្រះជាម្ចាស់។ ដូចយើងបានឃើញរួចហើយ ថា តង្វាយ10ហូត1គឺជា10ភាគនៃលុយកាក់ដែលយើងទទួលបានពីការងារ និងអំណោយផ្សេងៗ។ ប៉ុន្តែសំណួរដែលមនុស្សជាច្រើនបានសួរនោះគឺ «តើយើងគួរថ្វាយតង្វាយ10ហូត1មុន ឬក្រោយបង់ ពន្ធជូនរដ្ឋរួច?» នៅក្នុងប្រទេសជាច្រើន រដ្ឋាភិបាលយកពន្ធចេញពីប្រាក់ខែរបស់អ្នកធ្វើហើយស្រេចតែ ម្តង។ រដ្ឋាភិបាលយកពន្ធទាំងនោះទៅចំណាយលើការសាងសង់ផ្លូវ ស្ពាន និងជួយដល់មនុស្សទាំងឡាយ អត់ការងារធ្វើ។ ប្រសិនបើយើងមានមុខរបរ ឬមុខជំនួញផ្ទាល់ខ្លួន យើងអាចថ្វាយតង្វាយ10ហូត1ពី ប្រាក់ចំណេញទាំងអស់របស់យើងមុននឹងបង់ពន្ធជូនរដ្ឋ។

ការសិក្សាជាច្រើនបង្ហាញថា ពួកជំនុំសេវេនដេយ៍អាត់វេនទីស្ទបានថ្វាយតង្វាយ10ហូត1ពីប្រាក់ចំណេញមុននឹងបង់ពន្ធជូនរដ្ឋ។ (សូមព័ត៌មានបន្ថែម សូមអាន the booklet Tithing Principles and Guidelines [Silver Spring, MD: General Conference of SDA], page 13 [Rule 13], and page 22 [Rule 3B, pages 22-24])។

`សូមអានពង្សាវតារក្សត្រទី1 17៖9-16។ តើជីវិតរបស់ស្ត្រីមេម៉ាយមុនលោកអេលីយ៉ាមក ជួបនាងមានសភាពយ៉ាងដូចម្តេចដែរ? តើលោកអេលីយ៉ាងបានសូមឲ្យស្ត្រីមេម៉ាយធ្វើអ្វីជាមុនដំបូងមុន នឹងនាងទំនុកបំរុងដល់ខ្លួននាង និងកូនរបស់នាង? តើរឿងនេះបង្រៀនយើងអំពីក្បួនច្បាប់ដ៏សំខាន់អ្វីខ្លះអំពីការថ្វាយតង្វាយ10ហូត1?`

ព្រះជាម្ចាស់ទ្រង់បានប្រាប់ស្ត្រីនៅសារិបតាថា មនុស្សរបស់ព្រះកំពុងមកជួបនាងហើយ (ពង្សាវ-តារក្សត្រទី1 17៖9)។ នៅពេលលោកអេលីយ៉ាងមកដល់ ស្ត្រីមេម៉ាយបានប្រាប់គាត់អំពីគ្រាលំបាកៗ របស់នាង។ លោកអេលីយ៉ាបានសូមទឹកពីស្ត្រីនោះយកមកផឹក។ បន្ទាប់មក គាត់ «ប្រាប់នាងថា កុំឲ្យ ខ្លាចឡើយ សូមទៅធ្វើដូចជាអ្នកបានថាចុះ តែសូមធ្វើនំ1យ៉ាងតូចមកឲ្យខ្ញុំជាមុនសិន រួចសឹមធ្វើសំរាប់ អ្នក និងកូនអ្នកចុះ ដ្បិតព្រះយេហូវ៉ា ជាព្រះនៃសាសន៍អ៊ីស្រាអែល ទ្រង់មានព្រះបន្ទូលដូច្នេះថា ម្សៅក្នុង ខាប់នោះនឹងមិនដែលផុតទៅ ហើយប្រេងក្នុងដបក៏មិនដែលរលោះឡើយ ដរាបដល់ថ្ងៃដែលព្រះយេហូវ៉ា នឹងបង្អុរភ្លៀងមកលើផែនដី » (ពង្សាវតារក្សត្រទី1 17៖13, 14)។

តើលោកអេលីយ៉ាអាត្មានិយមឬដែលសូមឲ្យស្ត្រីនោះផ្តល់អាហារដល់គាត់នៅពេលដែលនាង មានតែបន្តិចបន្តួចប៉ុណ្ណោះនោះ? ឬមួយក៏ព្រះជាម្ចាស់កំពុងសាកល្បងសេចក្តីជំនឿរបស់នាង? ចម្លើយ គួរតែងាយស្រួលក្នុងការទាយ។ ព្រះជាម្ចាស់ទ្រង់កំពុងសាកល្បងស្ត្រីមេម៉ាយ។

យើងត្រូវបានប្រាប់ថា «ព្រះជាម្ចាស់ទ្រង់បានអនុញ្ញាតឲ្យយើងម្នាក់ៗសម្រេចចិត្តលើប្រាក់ចំណូលរបស់យើង។ បន្ទាប់មកទ្រង់អនុញ្ញាតឲ្យយើងសម្រេចចិត្តថ្វាយឲ្យបានច្រើនតាមបំណងប្រាថ្នារបស់យើង»។ ដកស្រង់ពី Ellen G. White, Testimonies for the Church, volume 4, page 469, adapted។

`តើលោកអ្នកនឹងបានព្រះពរអ្វីខ្លះចេញពីការថ្វាយតង្វាយ10ហូត1? តើការថ្វាយតង្វាយ10 ហូត1ធ្វើឲ្យសេចក្តីជំនឿរបស់លោកអ្នករឹងមាំជាងមុនដោយរបៀបណា?`