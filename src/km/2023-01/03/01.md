---
title:  កិច្ចព្រមព្រៀងនៃតង្វាយ10ហូត1
date:  14/01/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ហេព្រើរ 7៖1-9, ម៉ាឡាគី 3៖10, លេវីវិន័យ 27៖30, ពង្សាវតារក្សត្រទី1 17៖9-16, របាក្សត្រទី1 4៖1, 2។

> <p>ខចងចាំ</p>
> «ចូរនាំយកតង្វាយ1ភាគក្នុង10ទាំងអស់មកដាក់ក្នុងឃ្លាំងចុះ ដើម្បីឲ្យមានស្បៀងអាហារ នៅក្នុងដំណាក់នៃអញ ហើយល្បងលអញឥឡូវ បើអញមិនបើកទ្វារស្ថានសួគ៌ ដើម្បីចាក់ព្រះពរមក លើឯង ដែលនឹងគ្មានកន្លែងល្មមទុកបានទេ នេះហើយជាព្រះបន្ទូលរបស់ព្រះយេហូវ៉ានៃពួកពលបរិវារ» (ម៉ាឡាគី 3៖10)។

នៅក្នុងបទគម្ពីរលោកុប្បត្តិ 14 អាប់រ៉ាមបានសង្គ្រោះមនុស្សជាច្រើនពីកងទ័ពរបស់ស្តេចបួនអង្គ។ ម្នាក់ក្នុងចំណោមមនុស្សទាំងឡាយដែលគាត់បានសង្គ្រោះនោះគឺជា ឡុត។ ឡុតគឺជាក្មួយប្រុសរបស់លោកអាប់រ៉ាម។ ស្តេចទាំងបួនអង្គបាននាំយកមនុស្សទាំងនេះចេញពីទីក្រុងសូដុំម និង ទីក្រុងបួនផ្សេងទៀត។ ប៉ុន្តែអាប់រ៉ាមបានរំដោះពួកគេ។ ស្តេចនៃក្រុងសូដុំមបានអរគុណដល់លោកអាប់រ៉ាមយ៉ាងខ្លាំង។ ហេតុនោះ ស្តេចទ្រង់បានអញ្ជើញលោកអាប់រ៉ាមទទួលយករបឹបទាំងអស់ដែលស្តេចទាំងបួនបានលួចពីក្រុងសូដុំម។ ប៉ុន្តែ អាប់រ៉ាមបានបដិសេធ។ ក្រោយមកទៀត អាប់រ៉ាមបាន ថ្វាយតង្វាយ10ហូត1ដល់សម្តេចសង្ឃម៉ិលគីស្សាដែករួចហើយ។

មិនយូរប៉ុន្មានបន្ទាប់ពីអាប់រ៉ាមថ្វាយតង្វាយ10ហូត1រួចហើយ ព្រះអម្ចាស់ទ្រង់មានបន្ទូល ថា «អាប់រ៉ាមអើយ កុំឲ្យខ្លាចអ្វីឡើយ អញជាខែល ហើយជារង្វាន់ដ៏ធំក្រៃលែងរបស់ឯង» (លោកុប្បត្តិ 15៖1)។ បានន័យថា ព្រះអម្ចាស់ទ្រង់ប្រាប់អាប់រ៉ាមថា ទ្រង់តែងតែការពារលោកជានិច្ច។ រាប់រយ ច្រើនឆ្នាំក្រោយមកទៀត ម៉ូសេបានបង្គាប់ដល់សាសន៍អ៊ីស្រាអែលមុនពេលដែលពួកគេចូលទៅក្នុង ទឹកដីសន្យាថា «ត្រូវឲ្យឯងហូតយក1ភាគក្នុង10 ពីផលដែលកើតពីស្រែចំការឯង រាល់តែឆ្នាំជាកុំខាន» (ចោទិយកថា 14៖22)។

តើសេចក្តីពិតនៃព្រះគម្ពីរទាំងនេះមានន័យដូចម្តេចខ្លះសម្រាប់យើងរាល់គ្នានាសម័យសព្វថ្ងៃនេះ?