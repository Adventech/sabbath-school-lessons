---
title:  តង្វាយ10ហូត1ដ៏ស្មោះត្រង់
date:  19/01/2023
---

យើងទាំងអស់គ្នាគឺជារាស្ត្ររបស់ព្រះ និងជាអ្នកចាត់ចែងព្រះពររបស់ព្រះអង្គ។ ព្រះជាម្ចាស់ទ្រង់ ប្រទាននូវកិច្ចការដ៏សំខាន់មួយឲ្យយើងធ្វើសម្រាប់ព្រះអង្គ។ ហេតុនោះ តើព្រះទ្រង់សូមឲ្យយើងធ្វើជាអ្នកធ្វើការប្រភេទណាដែរ? សម្រាប់ចម្លើយសូមអានខគម្ពីរកូរិនថូសទី1 4៖1-2។

តើការស្មោះត្រង់ចំពោះព្រះ ឬការស្មោះត្រង់នឹងការថ្វាយតង្វាយ10ហូត1 មានន័យដូចម្តេច? ដូចយើងបានរៀនរួចហើយថា តង្វាយ10ហូត1គឺជាលុយកាក់ដែលយើងត្រូវថ្វាយទៅព្រះជាម្ចាស់ពីអ្វីៗ គ្រប់យ៉ាងដែលទ្រង់បានប្រទានដល់យើងរាល់គ្នា។ សប្តាហ៍នេះ យើងបានរៀនចំណុចជាច្រើនអំពីការថ្វាយតង្វាយ10ហូត1៖

1. តង្វាយ10ហូត1គឺជា10ភាគរយនៃលុយកាក់ទាំងអស់ដែលយើងចំណេញ ឬពីការងារ របស់យើង។
2. យើងបានផ្ញើតង្វាយ10ហូត1ទៅកាន់ឃ្លាំងរបស់ព្រះ។ ឃ្លាំងរបស់ព្រះគឺជារូបស័ព្ទមួយតំណាងឲ្យកន្លែងសម្រាប់ទុកដាក់តង្វាយ10ហូត1។ អ្នកធ្វើការ និងអ្នកផ្សព្វផ្សាយដំណឹងល្អរបស់ព្រះបានទទួលការឧបត្ថម្ភពីតង្វាយ10ហូត1នេះ។
3. កាលណាយើងថ្វាយតង្វាយ10ហូត1 មានន័យថាយើងបានយកព្រះជាម្ចាស់ទុកជាទីមួយ។ យើងត្រូវថ្វាយតង្វាយ10ហូត1មុនពេលដែលយើងចំណាយលើអ្វីៗផ្សេងទៀត។
4. តង្វាយ10ហូត1ត្រូវបានយកទៅប្រើសម្រាប់ឧបត្ថម្ភដល់កិច្ចការរបស់ព្រះនៅលើផែនដីនេះ។

ក្នុងនាមជាសមាជិកព្រះវិហារ យើងមានការទទួលខុសត្រូវសម្រាប់ចំណុចទី1ដល់ទី3។ អ្នក ដឹកនាំពួកជំនុំរបស់យើង និងហេរញ្ញិកព្រះវិហារទទួលខុសត្រូវលើចំណុចទី4។ ពួកគេត្រូវធ្វើឲ្យប្រាកដថា តង្វាយ10ហូត1ត្រូវបានប្រើប្រាស់នៅក្នុងផ្លូវដែលត្រឹមត្រូវ។

តង្វាយ10ហូត1គឺជារបស់ផងព្រះជាម្ចាស់។ ហេតុនោះ វាគឺជាតួនាទីរបស់យើងក្នុងការថ្វាយនូវតង្វាយ10ហូត1 និងតង្វាយសទ្ធាដល់ព្រះជាម្ចាស់។ ប្រសិនបើយើងមិនបានថ្វាយដល់ព្រះនូវ10ភាគ រយដែលយើងជំពាក់ទ្រង់ទេ មានន័យថា យើងបានកេងយកពីទ្រង់ហើយ។ ប្រសិនបើយើងមិនបាននាំយក តង្វាយ10ហូត1 និងតង្វាយសទ្ធារបស់យើងមកកាន់ «ឃ្លាំង» ទេ នោះក៏មានន័យថាយើងលួចពីព្រះជាម្ចាស់ដែរ។

`សូមអានរឿងប្រៀបធៀបមួយស្តីអំពីអ្នកចាត់ចែងរបស់ព្រះនៅក្នុងខគម្ពីរម៉ាថាយ 25៖19-21។ ដូចដែលខទាំងនេះបង្ហាញដល់យើង តើពេលណាទើបព្រះទ្រង់នឹងសួរយើងរាល់គ្នាឲ្យពន្យល់អំពីការចាត់ចែងលុយកាក់របស់យើង? តើព្រះជាម្ចាស់ទ្រង់នឹងមានបន្ទូលអ្វីខ្លះទៅកាន់អ្នកចាត់ចែងដ៏ឆ្លាតវៃរបស់ព្រះអង្គ?`

«ខគម្ពីរម៉ាឡាគី 3៖10 គឺជាសេចក្តីបង្គាប់របស់ព្រះជាម្ចាស់ថា ‘ចូរនាំយកតង្វាយ1ភាគក្នុង10ទាំងអស់’។ ព្រះទ្រង់មិនបានសូមឲ្យយើងធ្វើតាមសេចក្តីបង្គាប់នេះដោយសារតែយើងមានអារម្មណ៍ថាអរគុណដល់ទ្រង់ ឬមិនអាត្មានិយមនោះឡើយ។ ព្រះទ្រង់សូមឲ្យយើងធ្វើជាមនុស្សស្មោះត្រង់។ តង្វាយ 10ហូត1គឺជារបស់ផងព្រះអម្ចាស់។ ទ្រង់បានសូមឲ្យយើងថ្វាយនូវតង្វាយ10ហូត1ត្រឡប់ទៅព្រះអង្គវិញពីព្រោះវាជារបស់ផងព្រះអង្គ»។ ដកស្រង់ពី Ellen G. White, Education, page 138, adapted។

`គ្រីស្ទានខ្លះបានត្អូញត្អែរថា ពួកគេមិនចូលចិត្តអំពីរបៀបដែលព្រះវិហារប្រើប្រាស់តង្វាយ10ហូត 1របស់ពួកគេទេ។ ហេតុនោះហើយបានជាពួកគេមិនបានថ្វាយតង្វាយ10ហូត1។ ឬពួកគេបានផ្ញើវាទៅកាន់កន្លែងផ្សេងទៀត។ ហេតុអ្វីបានជាការគិតបែបនោះមិនត្រឹមត្រូវ? តើព្រះជាម្ចាស់មានបន្ទូលថា «ចូរ ថ្វាយតង្វាយ10ហូត1 នៅពេលដែលអ្នករាល់គ្នាមានអារម្មណ៍ល្អតែប៉ុណ្ណោះឬ?»`