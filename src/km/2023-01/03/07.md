---
title:  ការសិក្សាបន្ថែម
date:  20/01/2023
---

សូមអានសំណេររបស់អ្នកស្រីអែល្លិនជីវ៉ៃត៍អំពីតង្វាយ10ហូត1 នៅក្នុងសៀវភៅ Testimonies for the Church, volume 9, pages 245-252។ និងសិក្សាផ្នែកទីបីនៃសៀវភៅ Counsels on Stewardship, pages 65-107 ផងដែរ។

«ប្រសិនបើរាស្ត្ររបស់ព្រះថ្វាយតង្វាយ10ហូត1ទាំងអស់ដែលពួកគេត្រូវថ្វាយទៅព្រះអង្គវិញតើ មានអ្វីកើតឡើង? នោះព្រះទ្រង់នឹងប្រទានពរយ៉ាងច្រើនដល់រាស្ត្ររបស់ព្រះអង្គមិនខាន។ ទ្រង់នឹងប្រទានឲ្យ ពួកគេមួយទ្វេឡើងជាដប់ដើម្បីឲ្យធ្វើកិច្ចការរបស់ព្រះអង្គបានកាន់តែច្រើនឡើងជាងដែលពួកគេបានថ្វាយ ទៅទៀត។ បន្ទាប់មក ការទំនាក់ទំនងរវាងព្រះ និងមនុស្សលោកនឹងនៅតែបើកចំហបន្តទៀត»។ ដកស្រង់ ពី Ellen G. White, Testimonies for the Church, volume 4, page 474, adapted។ អស្ចារ្យណាស់! សំណេរនេះគឺឲ្យភ្ញាក់ផ្អើលខ្លាំងណាស់។ ប្រសិនបើយើងទាំងអស់គ្នាស្មោះត្រង់ក្នុងការថ្វាយតង្វាយ10ហូត1របស់យើង នោះព្រះទ្រង់នឹងប្រទានពរដល់យើងដោយប្រទានពរច្រើនឡើង10ដងជាងយើងបាន ថ្វាយដល់ទ្រង់ទៅទៀត។ ហេតុនោះ មានន័យថា ប្រសិនបើយើងថ្វាយ10ដុល្លារទៅព្រះជាម្ចាស់ ទ្រង់នឹង ប្រទានពរឲ្យ10ដុល្លារនោះមានតម្លៃស្មើនឹង100ដុល្លារ។ កាលណាយើងធ្វើជាអ្នកថ្វាយតង្វាយ10ហូត 1ដ៏ស្មោះត្រង់ នោះទ្រង់នឹងប្រទានពរជាលុយកាក់កាន់តែច្រើនឡើងដើម្បីឲ្យយើងអាចថ្វាយតង្វាយសទ្ធា កើនឡើងដល់1000ដងឯណោះ។

នៅក្នុងបទគម្ពីរម៉ាឡាគីជំពូក3 យើងបានអានអំពីសេចក្តីសញ្ញាដែលព្រះបានតាំងឡើងជាមួយ នឹងមនុស្សលោក។ ព្រះអម្ចាស់ទ្រង់ពន្យល់អំពីផ្នែករបស់ទ្រង់។ ទ្រង់នឹងប្រទានអំណោយធំៗទាំងឡាយដល់រាស្ត្ររបស់ព្រះអង្គដែលស្មោះត្រង់ក្នុងការថ្វាយតង្វាយ10ហូត1 និងតង្វាយស្ម័គ្រពីចិត្តដល់ព្រះអង្គ»។ ដកស្រង់ពី Ellen G. White, The Advent Review and Sabbath Herald, December 17, 1901, adapted។

«មនុស្សគ្រប់គ្នាគួរតែនឹកចាំថា ព្រះជាម្ចាស់ត្រូវតែជាទីមួយនៅក្នុងជីវិតរបស់យើង។ ព្រះជាម្ចាស់ ទ្រង់ប្រទានអ្វីៗជាច្រើនដល់យើងរាល់គ្នា។ ទ្រង់បានតាំងសេចក្តីសញ្ញានឹងយើងរាល់គ្នា។ សេចក្តីសញ្ញា នេះចែងថា យើងត្រូវថ្វាយតង្វាយ10ហូត1ដល់ព្រះអង្គ។ ព្រះអម្ចាស់ទ្រង់បានផ្ទុកផ្តាក់ឲ្យយើងធ្វើជាអ្នកចាត់ចែងរបស់ព្រះអង្គនូវរបស់ទាំងឡាយដែលទ្រង់បានប្រទានដល់យើង។ ប៉ុន្តែព្រះជាម្ចាស់មានបន្ទូលថា ‘តង្វាយ10ហូត1គឺជារបស់ផងអញ’។ យើងត្រូវតែថ្វាយ10ភាគរយពីអ្វីៗទាំងអស់ដែលទ្រង់បានប្រទាន ដល់យើងរាល់គ្នា។ តើអ្នកណាជាអ្នករៀបចំផែនការនេះឡើង? គឺព្រះយេស៊ូវអង្គទ្រង់ផ្ទាល់។ ដកស្រង់ពី Ellen G. White, Testimonies for the Church, volume 6, page 384, adapted។

**សំណួរពិភាក្សា**

`1. ការថ្វាយតង្វាយ10ហូត1បានចាប់ផ្តើមយ៉ាងយូរមុនដែលមានសាសន៍អ៊ីស្រាអែលទៅទៀត។ តើសេចក្តី ពិតនៃព្រះគម្ពីរជួយយើងឲ្យយល់ពីមូលហេតុដែលយើងត្រូវថ្វាយតង្វាយ10ហូត1ដល់ព្រះជាម្ចាស់ដោយ របៀបណា?`

`2. ចុះប្រសិនបើមនុស្សទាំងឡាយសម្រេចចិត្តឈប់ដាក់តង្វាយដល់ព្រះវិហារនៅតាមមូលដ្ឋានវិញតើនឹង មានអ្វីកើតឡើងចំពោះព្រះវិហាររបស់យើង? ហើយនឹងព្រះវិហារទៀតទេ? តើការនិយាយថា «តង្វាយ 10 ហូត1របស់ខ្ញុំវាតិចណាស់បើប្រៀបធៀបជាមួយរបស់អ្នកដទៃ ដូច្នេះបើអត់តង្វាយ10ហូត1របស់ខ្ញុំមួយ ក៏មិនអីដែរ» ខុសត្រង់ណា? ចុះប្រសិនបើគ្រប់គ្នាគិតរបៀបណាយ៉ាងដូចម្តេចដែរ?`

`3. តើការថ្វាយតង្វាយ10ហូត1របស់លោកអ្នកមានអត្ថន័យយ៉ាងដូចម្តេចដែរសម្រាប់សេចក្តីជំនឿរបស់ លោកអ្នក? សូមចែកចាយបទពិសោធន៍របស់លោកអ្នកនៅក្នុងថ្នាក់សប្បាតហ៍ស្គូល។`