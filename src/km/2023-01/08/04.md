---
title:  ឆ្នាំធ្វើការរបស់យើង
date:  21/02/2023
---

ដូចយើងបានឃើញពីម្សិលមិញរួចហើយ ព្រះជាម្ចាស់ទ្រង់សព្វព្រះទ័យឲ្យមនុស្សលោកធ្វើការ។ ផ្នែកនៃជីវិតរបស់យើងនៅពេលដែលយើងធ្វើការត្រូវបានគេហៅថា «ឆ្នាំធ្វើការ»។ ជាញឹកញាប់ ឆ្នាំធ្វើការមានរយៈពេលប្រហែល40ឆ្នាំនៃជីវិតរបស់យើង។ ក្នុងអំឡុងពេលនេះ គ្រួសារជាច្រើនក៏មាន កូនជាច្រើន។ ពួកគេបានទិញផ្ទះ។ ពួកគេបានបញ្ជូនកូនរបស់ពួកគេឲ្យទៅសាលារៀន។ គ្រួសាររៀនធ្វើ ការជាមួយគ្នានៅគ្រានេះផងដែរ។ សមាជិកគ្រួសារទាំងឡាយរៀនស្រឡាញ់គ្នាទៅវិញទៅមក។ សេចក្តី ស្រឡាញ់នេះអាចបន្តអស់មួយជីវិត។ បញ្ហាលុយកាក់អាចនឹងធ្វើឲ្យអាពាហ៍ពិពាហ៍ឈឺចាប់ក្នុងអំឡុង ឆ្នាំធ្វើការទាំងនេះ។ គ្រួសារទាំងឡាយក៏ត្រូវតែអនុវត្តតាមក្បួនច្បាប់ព្រះគម្ពីរសំខាន់ៗទាំងឡាយដើម្បីជោគជ័យផងដែរ។ ក្បួនច្បាប់ទាំងនេះនឹងធ្វើឲ្យគ្រួសាររឹងមាំឡើង។

`សូមអានខគម្ពីរធីម៉ូថេទី1 5៖8, សុភាសិត 14៖23 និងកូល៉ុស 3៖23, 24។ តើយើង អាចរៀនអំពីក្បួនច្បាប់នៃព្រះគម្ពីរសំខាន់ៗអ្វីខ្លះពីខទាំងនេះ? តើក្បួនច្បាប់ទាំងនេះអាចជួយដល់គ្រួសារ ទាំងឡាយឲ្យចាត់ចែងលុយកាក់របស់ពួកគេបានយ៉ាងដូចម្តេចខ្លះ?`

សម្រាប់គ្រួសារភាគច្រើន ឪពុកគឺជាអ្នកដែលរកប្រាក់ចំណូលច្រើនជាងគេ។ ជាញឹកញាប់ ទាំងស្វាមី និងភរិយាតែងតែធ្វើការទាំងអស់គ្នា។ អន្តរាយអាចនឹងកើតឡើងបានគ្រប់ពេលដូចជា៖ ជំងឺ តម្កាត់ បាត់បង់ការងារ ជាដើម ។ល។ អន្តរាយទាំងនេះអាចនឹងធ្វើឲ្យមានការលំបាកដល់ការចំណាយផ្សេងៗ។ ហេតុនោះ គ្រួសារទាំងឡាយអាចនឹងត្រូវការកែប្រែទម្លាប់នៃការចាយវាយរបស់ពួកគេក្នុងអំឡុង គ្រាលំបាកទាំងនេះ។

ក្នុងអំឡុងឆ្នាំធ្វើការ គ្រួសារទាំងឡាយអាចនឹងមានកូនជាច្រើន។ ព្រះគម្ពីរបានប្រាប់យើងថា «មើល កូនចៅជាមរដកមកពីព្រះយេហូវ៉ា ហើយផលកើតពីផ្ទៃ ក៏ជារង្វាន់ដែលទ្រង់ប្រទានដែរ» (ទំនុក តម្កើង 127៖3)។ យើងត្រូវនឹកចាំថា កូនៗត្រូវការសេចក្តីស្រឡាញ់និងការមើលថែខ្លាំងណាស់។ ឪពុកម្តាយដែលជាគ្រីស្ទានត្រូវតែបង្រៀនកូនៗរបស់ខ្លួនឲ្យក្លាយជាមនុស្សពេញវ័យដែលអាចចេះប្រកប របរចិញ្ចឹមជីវិតដោយខ្លួនឯងបាន។ ឪពុកម្តាយក៏ត្រូវជួយកូនៗរបស់ខ្លួនឲ្យត្រៀមខ្លួនជាស្រេចសម្រាប់ស្ថានសួគ៌ផងដែរ។

តទៅនេះគឺជាក្បួនច្បាប់សំខាន់ៗចំនួនបីដែលជាជំនួយដល់ឪពុកម្តាយទាំងឡាយ៖

1\. ធ្វើឲ្យផ្ទះគ្រីស្ទានរបស់លោកអ្នកក្លាយជាកន្លែងពិសេសសម្រាប់កូនៗរបស់លោកអ្នក។ ត្រូវមានការថ្វាយបង្គំជាគ្រួសារជាមួយកូនៗរបស់លោកអ្នកក្នុងពេលព្រឹក និងពេលល្ងាច។ ត្រូវនាំពួកគេ ទៅថ្នាក់សប្បាតហ៍ស្គូល និងព្រះវិហារជារៀងរាល់សប្តាហ៍។ បង្រៀនពួកគេឲ្យចេះដាក់តង្វាយ រួមទាំង តង្វាយ10ហូត1ផង ដល់ព្រះជាម្ចាស់។ (ដូចយើងបានរៀនរួចហើយ តង្វាយ10ហូត1គឺជា10ភាគ រយនៃប្រាក់ចំណូល ឬអំណោយទាំងអស់)។ ត្រវបង្រៀនទម្លាប់ទាំងនេះដល់កូនៗរបស់លោកអ្នកតាំងពីពួកគេនៅក្មេងនៅឡើយ។

2\. បង្រៀនកូនៗរបស់លោកអ្នកឲ្យចូលចិត្តធ្វើការ។ កូនៗនឹងដឹងថា មនុស្សទាំងឡាយនឹងទទួល បានរង្វាន់ពីការខំធ្វើការរបស់ពួកគេ។ ត្រូវបង្រៀនកូនៗរបស់លោកអ្នកថា កាលណាពួកគេធ្វើការបានល្អ ពួកគេនឹងទទួលបានប្រាក់ឈ្នួលយ៉ាងល្អមកវិញដែរ។

3\. ជួយបង់ថ្លៃការសិក្សារៀនសូត្ររបស់កូនៗ។ សព្វថ្ងៃនេះថ្លៃសាលារៀនរបស់កូនៗកាន់តែ ខ្ពស់ឡើងជាលំដាប់។ ដូច្នេះ ត្រូវជួយកូនៗរបស់លោកអ្នកប្រសិនបើលោកអ្នកអាចជួយពួកគេបាន។ លុយកាក់ដែលលោកអ្នកបង់សម្រាប់ពួកគេមានតម្លៃខ្លាំងណាស់។