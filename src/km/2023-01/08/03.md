---
title:  ព្រះពរនៃការងារ
date:  20/02/2023
---

ប្រហែលជាលោកអ្នកបានទទួលព្រះពរល្មមគ្រប់គ្រាន់ក្នុងការមានលុយកាក់ច្រើនហើយមើល ទៅ។ ហេតុនោះ លោកអ្នកមិនចាំបាច់ធ្វើការទៀតទេ។ ប៉ុន្តែ ពួកយើងភាគច្រើនសុទ្ធតែត្រូវការប្រកបរបរ ចិញ្ចឹមជីវិត។ តើយើងគួរធ្វើការងារប្រភេទអ្វីដែរ? ដំបូង ត្រូវស្វែងរកការងារដែលធ្វើឲ្យលោកអ្នកសប្បាយ ចិត្ត។ ការងារនេះគួរតែផ្តល់ប្រាក់ខែដ៏ល្អដល់យើងផងដែរ។ បន្ទាប់មកលោកអ្នកអាចត្រូវការទទួលនូវការហ្វឹកហ្វឺនពិសេសមួយ។ បន្ទាប់មក លោកអ្នកនឹងត្រូវការស្វែងរកការងារណាមួយ។ លោកអ្នកនឹងត្រូវការធ្វើការងារនោះរហូតទាល់តែលោកអ្នកចូលនិវត្តន៍។ យើងទាំងអស់គ្នាសុទ្ធតែចង់បានការងារដ៏ គ្រប់លក្ខណ៍ដែលធ្វើឲ្យយើងសប្បាយចិត្ត។ ប៉ុន្តែ ជីវិតមិនមែនតែងតែជួបរឿងបែបនោះរហូតទេ។

`តើព្រះគម្ពីរបង្រៀនយើងអ្វីខ្លះអំពីការងារ? សូមអានលោកុប្បត្តិ2៖15 ដើម្បីរកចម្លើយ។ (សូម អានសាស្តា 9៖10, និង ថែស្សាឡូនីចទី2 3៖8-10)។ ព្រះជាម្ចាស់ទ្រង់បានប្រទានលោកអ័ដាម និង អេវ៉ាធ្វើការមុនពេលដែលពួកគេបានធ្វើបាបទៅទៀត។ តើព័ត៌មាននេះជួយយើងឲ្យយល់អំពីមូលហេតុ ដែលការងារសំខាន់ចំពោះមនុស្សលោកយ៉ាងដូចម្តេចដែរ?`

ព្រះគម្ពីរបង្ហាញយើងថា ការងារមិនមែនជាទារុណកម្មឡើយ។ ការងារគឺជាព្រះពរមួយ។ ព្រះ ជាម្ចាស់ទ្រង់បានប្រទានការងារនៅក្នុងសួនអេដែនដល់មនុស្សលោក។ គ្មានអំពើបាប គ្មានសេចក្តីស្លាប់ និងគ្មានទុក្ខវេទនានៅក្នុងសួនអេដែនឡើយមុនពេលដែលមនុស្សលោកធ្លាក់ក្នុងអំពើបាប។

«ព្រះជាម្ចាស់ទ្រង់បានប្រទានការងារដល់លោកអ័ដាម។ ការងាររបស់លោកអ័ដាមគឺត្រូវមើល ថែសួនច្បារអេដែន។ ព្រះទ្រង់ជ្រាបថា លោកអ័ដាមមិនអាចសប្បាយចិត្តឡើយប្រសិនបើមិនបានធ្វើការ។ លោកអ័ដាមស្រឡាញ់សម្រស់ដ៏ស្រស់ត្រកាលរបស់សួនច្បារនោះ។ ប៉ុន្តែ សម្រស់របស់សួនប៉ុណ្ណឹងនៅ មិនទាន់គ្រប់គ្រាន់សម្រាប់គាត់ឡើយ។ លោកអ័ដាមត្រូវការធ្វើកិច្ចការដែលនឹងធ្វើឲ្យរាងកាយរបស់លោក កាន់តែរឹងមាំឡើង។ ប្រសិនបើមនុស្សលោកមិនត្រូវធ្វើការអ្វីទេនោះ ប្រហែលជាព្រះមិនបានប្រទានការងារ ដល់លោកអ័ដាមឡើយ។ ប៉ុន្តែ ព្រះជាម្ចាស់ទ្រង់បានបង្កើតមនុស្សលោកមក។ ហេតុនោះ ព្រះជាម្ចាស់ ទ្រង់ជ្រាបបំផុតថា មនុស្សលោកត្រូវការសប្បាយចិត្ត។ ភ្លាមៗក្រោយពីព្រះទ្រង់បង្កើតមនុស្សលោកមក ទ្រង់បានប្រទានការងារដល់គាត់។ ទ្រង់ក៏បានសន្យាថា នឹងប្រទានរង្វាន់នាគ្រាអនាគតនៅស្ថានសួគ៌ដែរ។ ព្រះដដែលអង្គនេះក៏បានមានបន្ទូលថា មនុស្សលោកត្រូវតែធ្វើការសម្រាប់ការចិញ្ចឹមជីវិតរបស់ពួកគេ»។ ដកស្រង់ពី Ellen G. White, Our High Calling, page 223, adapted។

បន្ទាប់ពីការធ្លាក់ចុះ អំពើបាបបានធ្វើឲ្យការងារកាន់តែពិបាកឡើង។ ព្រះទ្រង់មានបន្ទូលទៅ លោកអ័ដាមថា «ដោយព្រោះឯងបានស្តាប់តាមប្រពន្ធឯង ហើយស៊ីផ្លែឈើនោះ ដែលអញបានហាមមិនឲ្យ ស៊ីឡើយ នោះដីត្រូវបណ្តាសាដោយព្រោះឯង ឯងត្រូវរកស៊ីពីដីដោយនឿយហត់អស់1ជីវិត» (លោកុប្បត្តិ 3៖17)។ តើលោកអ្នកឃើញទេថា ព្រះទ្រង់បានដាក់បណ្តាសាដល់ដី «ដោយព្រោះឯង (លោកអ័ដាម)» ឬទេ? គោលគំនិតនេះបង្ហាញដល់យើងរាល់គ្នាថា ព្រះជាម្ចាស់ទ្រង់យល់ថា ការងារគឺចាំបាច់ណាស់ សម្រាប់លោកអ័ដាមបន្ទាប់ពីបានធ្វើបាបរួចមក។

`តើការងារគឺជាព្រះពរមួយសម្រាប់មនុស្សលោកដោយរបៀបណា? តើការងារជួយយើងដោយ របៀបណា? ក្នុងនាមជាបាបជន ហេតុអ្វីបានជាយើងត្រូវការការងារ?`