---
title:  សំណួរសំខាន់ៗខ្លះ
date:  19/02/2023
---

`សូមអានសាស្តា 12៖1។ តើខនេះបានផ្តល់សារអ្វីខ្លះដល់យើងរាល់គ្នា?`

កាលណាយើងក្លាយជាមនុស្សពេញវ័យ យើងត្រូវយកចិត្តទុកដាក់នឹងសេចក្តីត្រូវការចំបងៗ របស់យើង។ យើងនឹងត្រូវការអាហារ សម្លៀកបំពាក់ និងកន្លែងសម្រាប់រស់នៅ។ ប៉ុន្តែមុននឹងយើងធ្វើ អ្វីមួយ យើងតោងតែយកព្រះទុកជាទីមួយសិន។ នៅពេលណាយើងយកព្រះអង្គទុកជាទីមួយ ទ្រង់នឹង ថែរក្សាសេចក្តីត្រូវការរបស់យើង។ ដូចជាព្រះយេស៊ូវទ្រង់មានបន្ទូលថា «ចូរស្វែងរកនគរ និងសេចក្តី សុចរិតនៃព្រះជាមុនសិន ទើបគ្រប់របស់ទាំងនោះ នឹងបានប្រទានមកអ្នករាល់គ្នាថែមទៀតផង» (ម៉ាថាយ 6៖33)។ ប្រសិនបើកាលវ័យក្មេងនៅឡើយលោកអ្នកមិនបានជ្រើសរើសបម្រើព្រះយេស៊ូវ ចុះឥឡូវនេះ លោកអ្នកគិតដូចម្តេចវិញ? តើវាយឺតពេលហើយឬក្នុងការចាត់ចែងលុយកាក់ដោយភាពឆ្លាតវៃនោះ? អត់ទេ! លោកអ្នកនៅតែអាចរៀនបានជានិច្ច។

ដូចយើងឃើញនៅក្នុងខគម្ពីរលោកុប្បត្តិ28៖20-22 លោកយ៉ាកុបបានធ្វើការសម្រេចចិត្តដ៏ សំខាន់មួយអំពីលុយកាក់ និងព្រះជាម្ចាស់។ ដំបូង ព្រះជាម្ចាស់ទ្រង់បានយាងមករកលោកយ៉ាកុបនៅក្នុង សុបិន។ ព្រះអម្ចាស់ទ្រង់បង្ហាញអង្គទ្រង់ទៅកាន់លោកយ៉ាកុបថា «អញជាព្រះយេហូវ៉ាជាព្រះនៃអ័ប្រាហាំ ជីតាឯង ហើយជាព្រះនៃអ៊ីសាក ឯដីដែលឯងដេកនៅនេះ អញនឹងឲ្យដល់ឯង ហើយនឹងពូជឯងតទៅ» (លោកុប្បត្តិ 28៖13)។ បន្ទាប់មក យ៉ាកុបបានសន្យានៅចំពោះព្រះជាម្ចាស់។ លោកយ៉ាកុបមានប្រសាសន៍ ថា ផ្នែកមួយនៃសេចក្តីសន្យារបស់គាត់នោះគឺ «ទូលបង្គំនឹងយកព្រះយេហូវ៉ាទុកជាព្រះនៃទូលបង្គំពិត» (លោកុប្បត្តិ 28៖21)។

`សូមអានរឿងនៅក្នុងខគម្ពីរលោកុប្បត្តិ29៖9-20 អំពីលោកយ៉ាកុប និងរ៉ាជែល។ តើមានអ្វីកើតឡើងមុនពេលដែលលោកយ៉ាកុបជួបរ៉ាជែល? (សូមអានលោកុប្បត្តិជំពូក28)។ តើចម្លើយនេះបង្រៀនយើងអ្វីខ្លះអំពីអ្វីដែលយើងត្រូវការធ្វើមុននឹងយើងធ្វើការសម្រេចចិត្តធំៗនៅក្នុងជីវិត?`

ដំបូងឡើយ លោកយ៉ាកុបបានសន្យាថា នឹងបម្រើព្រះជាម្ចាស់ដោយអស់ពីចិត្ត និងអស់ពីលុយ កាក់របស់គាត់។ បន្ទាប់មក ព្រះជាម្ចាស់ទ្រង់បានដឹកនាំយ៉ាកុបឲ្យទៅជួបរ៉ាជែលនៅត្រង់អណ្តូងទឹក (សូម អានលោកុប្បត្តិ 29៖9-20)។ តើរឿងនេះបង្ហាញយើងអ្វីខ្លះ? ចំណុចមួយដែលរឿងនេះបង្ហាញប្រាប់ យើងនោះគឺ យើងត្រូវតែធ្វើការសម្រេចចិត្តខាងឯវិញ្ញាណថានឹងបម្រើព្រះសិនមុននឹងយើងរៀបការ។ យើងគួរសម្រេចចិត្តថាត្រូវធ្វើការអ្វីសិនមុននឹងរៀបការផងដែរ។ តទៅនេះគឺជាសំណួរមួយចំនួនដែលលោកអ្នកគួរសួរខ្លួនឯងមុននឹងរៀបការ៖ 1) តើមនុស្សដែលខ្ញុំចង់រៀបការជាមួយស្រឡាញ់ព្រះជាម្ចាស់ ដែរឬទេ? 2) តើគាត់ ឬនាងនឹងធ្វើការអ្វី? តើគាត់ ឬនាងនឹងធ្វើជាគ្រូ គិលានុប្បដ្ឋាក/យិកា មេធាវីឬ? 3) តើលោកអ្នកទាំងពីរនឹងមានជីវិតរួមគ្នាជាប្រភេទអ្វីដែរ? 4) តើគាត់ ឬនាងមានការអប់រំដល់កម្រិត ណាដែរ? 5) តើគាត់ ឬនាងមានជំពាក់គេប៉ុន្មានដែរ? 6) តើលោកអ្នកសុខចិត្តទទួលខុសត្រូវក្នុងការសងលុយកាក់ដែលជំពាក់នោះដែរឬទេ?

`សូមអានក្បួនច្បាប់ដ៏សំខាន់នៅក្នុងកូរិនថូសទី2 6៖14, 15។ តើក្បួនច្បាប់នេះអាចជួយលោកអ្នកឲ្យជ្រើសរើសដៃគូអាពាហ៍ពិពាហ៍បានល្អប្រសើរបំផុតដោយរបៀបណាដែរ?`