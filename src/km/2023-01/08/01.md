---
title:  ការរៀបចំផែនការដើម្បីជោគជ័យ
date:  18/02/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
សាស្តា 12៖1, លោកុប្បត្តិ 2៖15, ធីម៉ូថេទី1 5៖8, លោកុប្បត្តិ 39៖2-5, សុភាសិត 3៖5-8។

> <p>ខចងចាំ</p>
> «ហើយការអ្វីដែលត្រូវធ្វើក៏ដោយ ចូរធ្វើឲ្យអស់ពីចិត្ត ទុកដូចជាធ្វើថ្វាយដល់ព្រះអម្ចាស់ មិនមែនដល់មនុស្សទេ ដោយដឹងថា អ្នករាល់គ្នានឹងទទួលរង្វាន់ជាមរដកអំពីព្រះអម្ចាស់មក ដ្បិតអ្នក រាល់គ្នាជាអ្នកបំរើរបស់ព្រះគ្រីស្ទជាព្រះអម្ចាស់» (កូល៉ុស 3៖23, 24)។

មនុស្សភាគច្រើនសុទ្ធតែចង់បានជោគជ័យ និងសុភមង្គលនៅក្នុងជីវិត។ ប៉ុន្តែ យើងកំពុងរស់នៅលើពិភពមួយដែលពោរពេញដោយអំពើបាប។ គ្រោះមហន្តរាយអាចនឹងកើតឡើងបានគ្រប់ពេលវេលា។ ហេតុនោះ យើងអាចនឹងមិនទទួលបាននូវសុភមង្គល ឬ ជោគជ័យដែលយើងចង់បាននៅក្នុងជីវិតនេះឡើយ។

តើអ្វីជាជោគជ័យ? មនុស្សម្នាក់ៗអាចនឹងឲ្យនិយមន័យទៅលើពាក្យថា «ជោគជ័យ» នេះ ផ្សេងៗពីគ្នា។ ចូរយើងក្រឡេកមើលលោកយ៉ូសែប។ គាត់បានចេញពីគុកហើយចូលទៅក្នុងរាជវាំង របស់ស្តេច។ ជីវិតរបស់គាត់ក៏ទទួលបានជោគជ័យ មែនទេ? ប៉ុន្តែ ចុះលោកយ៉ូហានបាទីស្ទវិញយ៉ាង ដូចម្តេចដែរ? គាត់បានចេញពីគុក ហើយទៅឯផ្នូរ។ តើជីវិតរបស់លោកយ៉ូហានជោគជ័យទេ? ចម្លើយ អាស្រ័យលើគោលគំនិតរបស់លោកអ្នកអំពី «ជោគជ័យ» នោះឯង។

**សប្តាហ៍នេ**

យើងនឹងសិក្សាអំពីជោគជ័យ និងលុយកាក់។ យើងនឹងរៀនអំពីក្បួនច្បាប់ខ្លះ សម្រាប់ការចាត់ចែងលុយកាក់។ យើងទាំងអស់គ្នាអាចយល់ស្របថា លុយកាក់គឺជាផ្នែកដ៏ធំមួយនៃ ជីវិតរបស់យើង។ ហេតុនោះ យើងត្រូវការដើម្បីដឹងអំពីរបៀបចាត់ចែងលុយកាក់ដោយភាពឆ្លាតវៃ។ តើយើងអាចធ្វើអ្វីខ្លះដើម្បីចាត់ចែងលុយកាក់របស់យើងដោយភាពឆ្លាតវៃបាន? តើយើងអាចធ្វើដូចម្តេចខ្លះដើម្បីឲ្យការចាត់ចែងលុយកាក់របស់យើងជោគជ័យ? តើយើងអាចធ្វើដូចម្តេចខ្លះដើម្បីជៀស វាងកំហុសក្នុងការចាត់ចាត់លុយកាក់របស់យើង?