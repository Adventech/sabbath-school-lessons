---
title:  ត្រូវធ្វើជាអ្នកធ្វើការដ៏ស្មោះត្រង់
date:  22/02/2023
---

ព្រះជាម្ចាស់បានសូមឲ្យយើងធ្វើជាអ្នកធ្វើការដោយភាពស្មោះត្រង់។ ទ្រង់សព្វព្រះទ័យឲ្យមនុស្ស ទាំងឡាយគោរពយើង និងទទួលស្គាល់ការងាររបស់យើង។ ការគោរពចាប់ផ្តើមឡើងជាមួយនឹងក្រឹត្យវិន័យ របស់ព្រះជាម្ចាស់។ យើងត្រូវតែទូលសូមឲ្យព្រះជាម្ចាស់ចារឹកក្រឹត្យវិន័យរបស់ព្រះអង្គនៅក្នុងដួងចិត្តរបស់ យើងរាល់គ្នា (សូមអានយេរេមា 31៖33)។ បន្ទាប់មក យើងនឹងមានជោគជ័យនៅក្នុងការងាររបស់យើង។ ព្រះគម្ពីរបានចែងថា «នាមឈ្មោះល្អ នោះគួររើសយក ជាជាងទ្រព្យសម្បត្តិយ៉ាងច្រើន ហើយចិត្តដែលប្រកប ដោយគុណនោះវិសេសជាងប្រាក់នឹងមាសផង» (សុភាសិត 22៖1)។

យើងបានអានរឿងជាច្រើននៅក្នុងព្រះគម្ពីរស្តីអំពីអ្នកធ្វើការដែលបានធ្វើការយ៉ាងល្អ។ ចៅហ្វាយ របស់ពួកគេបានឃើញថា ព្រះជាម្ចាស់បានប្រទានពរការងាររបស់មនុស្សទាំងនេះ។ ព្រះជាម្ចាស់ទ្រង់ក៏បាន ប្រទានពរដល់ចៅហ្វាយរបស់ពួកគេផងដែរ។ ឧទាហរណ៍ អ្នកធ្វើការល្អៗទាំងនោះមានដូចជា នាងរស់ យ៉ូសែប និងយ៉ាកុបជាដើម។ នៅពេលដែលយ៉ាកុបចង់ចាកចេញពីឡាបាន់ ដែលជាឪពុកក្មេករបស់គាត់ ឡាបាន់បានសូមកុំឲ្យគាត់ចាកចេញទៅវិញឡើយ។ «នោះឡាបាន់ឆ្លើយថា បើសិនជាឯងចូលចិត្តនឹង អញ នោះកុំអាលទៅសិន ពីព្រោះអញយល់ឃើញថា ព្រះយេហូវ៉ាបានប្រទានពរមកអញដោយព្រោះឯង» (លោកុប្បត្តិ 30៖27)។ យើងអាចឃើញរឿងដដែលនេះបានកើតឡើងក្នុងជីវិតរបស់យ៉ូសែបផងដែរ បន្ទាប់ពីបងៗរបស់គាត់លក់គាត់ទៅជាទាសករនៅក្នុងស្រុកអេស៊ីព្ទ។ លោកប៉ូទីផារ ដែលជាចៅហ្វាយថ្មី របស់យ៉ូសែប ក៏បានមើលឃើញថា ព្រះជាម្ចាស់បានប្រទានពរដល់ការងាររបស់លោកយ៉ូសែបផងដែរ។ ហេតុ នោះ ប៉ូទីផារក៏បានផ្តល់រង្វាន់ដល់លោកយ៉ូសែប។

`សូមអានរឿងអំពីលោកយ៉ូសែបនៅក្នុងខគម្ពីរលោកុប្បត្តិ 39៖2-5។ តើលោកយ៉ូសែបបាន ធ្វើអ្វីខ្លះបានជាចៅហ្វាយរបស់គាត់សរសើរគាត់?`

ព្រះគម្ពីរបានបង្គាប់ថា «ដូច្នេះ ទោះបើស៊ី ឬផឹក ឬធ្វើការអ្វីក៏ដោយ នោះចូរធ្វើទាំងអស់សំរាប់ ចំរើនសិរីល្អដល់ព្រះចុះ» (កូរិនថូសទី1 10៖31)។ ក្បួនច្បាប់ដ៏សំខាន់នេះបង្រៀនយើងថា យើងត្រូវ តែលើកតម្កើងព្រះជាម្ចាស់ជាមួយនឹងលុយកាក់របស់យើង ការងាររបស់យើង និងអ្វីៗផ្សេងទៀតដែល យើងធ្វើ។ ព្រះជាម្ចាស់ទ្រង់ប្រទានចំណេះដឹង និងកម្លាំងដល់យើងដើម្បីឲ្យបានជោគជ័យនៅក្នុងជីវិត។ «ឱព្រះយេហូវ៉ាអើយ ភាពដ៏ធំ និងព្រះចេស្តា សិរីល្អ ជ័យជំនះ និងតេជានុភាព នោះសុទ្ធតែជារបស់ផង ទ្រង់ ដ្បិតគ្រប់ទាំងអស់ដែលនៅលើមេឃ និងនៅផែនដី ជារបស់ផងទ្រង់ ឱព្រះយេហូវ៉ាអើយ រាជ្យនេះ ក៏ជារបស់ផងទ្រង់ដែរ ហើយទ្រង់បានដំកើងឡើង ជាប្រធានលើទាំងអស់ 12 ទ្រព្យសម្បត្តិ និងកេរ្តិ៍ឈ្មោះ ក៏មកអំពីទ្រង់ ហើយគឺទ្រង់ដែលគ្រប់គ្រងលើទាំងអស់ នៅព្រះហស្តទ្រង់មានទាំងព្រះចេស្តា និងឥទ្ធិឫទ្ធិ ហើយទ្រង់មានអំណាចនឹងលើកជាធំ ហើយប្រោសឲ្យមានកម្លាំងដល់មនុស្សទាំងអស់» (របាក្សត្រទី1 29៖11, 12)។

`តើលោកអ្នកកំពុងតែអនុវត្តតាមក្យួនច្បាប់នៃព្រះគម្ពីរសំខាន់ៗអ្វីខ្លះសម្រាប់ការងាររបស់លោកអ្នក និងជីវិតរបស់លោកអ្នក? តើលោកអ្នកត្រូវការកែប្រែចំណុចណាខ្លះ?`