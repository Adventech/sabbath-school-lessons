---
title:  ឆ្មារ និងអ្នកលក់សៀវភៅ
date:  24/02/2023
---

លោកស៊ីម៉ូ វេខាវ៉ូរី ដែលជាអ្នកលក់សៀវភៅល្អវ័យក្មេង បានឈប់នៅមុខផ្ទះដ៏ប្រណីតមួយ នៅ ជិតទីក្រុងតូរគូ (Turku) ដែលជាទីក្រុងចំណាស់ជាងគេ និងជាអតីតរាជធានីនៃប្រទេសហ្វាំងឡង់ ក្នុង រដូវរងាមួយ ដោយបានបង្ហាញសៀវភៅរបស់គាត់ដល់បងប្អូនស្រីក្រមុំ2នាក់ ដែលស្នាក់នៅក្នុងផ្ទះនោះ។ អ្វីដែលគាត់ភ្ញាក់ផ្អើលនោះ គឺថា បងប្អូនទាំង2នាក់នេះបានទិញសៀវភៅចម្លងរបស់គាត់គ្រប់ភាគយ៉ាង ប្រញាប់ប្រញាល់។ បន្ទាប់មក ពួកគេបានទុកអោយលោកស៊ីម៉ូនៅក្នុងបន្ទប់ទទួលភ្ញៀវតែម្នាក់ឯង។ គាត់ មិនហ៊ានចាកចេញពីនោះឡើយ។ នៅទីបំផុត បងប្អូនម្នាក់បានចុះមកក្រោមដោយបីឆ្មាដ៏ធំមួយនៅក្នុង ដៃ។ នាងបានសួរថា «បងប្រុស តើបងមិនធ្វើអ្វីមួយចំពោះឆ្មានេះទេឬអី?។ លោកស៊ីម៉ូបានសួរទៅវិញ ថា «តើខ្ញុំគួរធ្វើអ្វីទៅជាមួយនឹងឆ្មានេះ?»។ នាងបាននិយាយថា «តើបងមិនមែនជាពេទ្យសត្វ ដែលយើង ទើបតែទូរស័ព្ទទៅអម្បាញមិញទេឬអី?»។ គាត់បាននិយាយថា «មិនមែនទេបាទ ខ្ញុំគឺជាអ្នកលក់សៀវភៅ ទេតើ»។

ប៉ុន្មានឆ្នាំក្រោយមក បងប្អូនទាំង2នាក់បានប្រាប់រឿងនេះដល់មិត្តភក្តិរបស់ពួកគេទាំងអស់សំណើច គឺថា ពួកគេបានច្រឡំថា លោកស៊ីម៉ូគឺជាពេទ្យសត្វ ហើយពួកគេក៏បានគិតទៀតថា ពួកគេត្រូវតែ ទិញសៀវភៅរបស់គាត់ ដើម្បីអោយគាត់ព្យាបាលឆ្មារបស់ពួកគេ។ បងប្អូនទាំង2បានរក្សាទុកសៀវភៅ ទាំងនោះ។

ម្តងនោះ លោកស៊ីម៉ូបានចូលទៅក្នុងព្រៃ ដើម្បីទទួលទានអាហារ និងអធិស្ឋាននៅល្ងាចថ្ងៃសុក្រ មួយ។ គាត់បានអធិស្ឋានថា «ឱព្រះយេស៊ូវអើយ មុនពេលដែលសប្តាហ៍នេះបានកន្លងផុតទៅនោះ សូម ទ្រង់ប្រទានឱកាសមួយ ដើម្បីអោយទូលបង្គំបានធ្វើជាស្មរបន្ទាល់សម្រាប់ទ្រង់ផងចុះ»។

បន្ទាប់ពីទទួលទានអាហាររួច គាត់បានគោះទ្វារនៃកសិដ្ឋានមួយ។ គាត់បាននិយាយទាំងកាន់ សៀវភៅមហាវិវាទរបស់អ្នកស្រីអែល្លីន ជីវ៉ៃត៍ថា «ខ្ញុំកំពុងតែលក់សៀវភៅនេះ»។ ស្ត្រីម្នាក់នោះបាននិយាយ ថា «ខ្ញុំមិនចាប់អារម្មណ៍សៀវភៅដែលអ្នកកំពុងលក់នេះទេ ប៉ុន្តែ ខ្ញុំចង់ដឹងថា ព្រះយេស៊ូវមានន័យយ៉ាង ណាសម្រាប់អ្នកវិញ»។ បន្ទាប់ពីលោកស៊ីម៉ូបានរៀបរាប់អំពីសេចក្តីស្រឡាញ់របស់គាត់ចំពោះព្រះយេស៊ូវ នោះ ស្ត្រីម្នាក់នោះបាននិយាយថា «ចូលមកអធិស្ឋានជុំគ្នានៅបន្ទប់ខាងក្រោយមក»។ នៅពេលនោះ កូន ស្រីច្បងបានដើរមកដល់មាត់ទ្វារ ហើយម្តាយរបស់នាងបានប្រាប់កូនស្រីរបស់គាត់ថា «ចូលមកអធិស្ឋាន ជុំគ្នាមក កូនស្រីត្រូវតែលុតជង្គង់នៅពេលអធិស្ឋានណាកូន»។ បន្ទាប់ពីអធិស្ឋានរួច លោកស៊ីម៉ូបានរៀប ចំបម្រុងនឹងចាកចេញទៅ។ ស្ត្រីម្នាក់នោះបានជូនគាត់ទៅដល់មាត់ទ្វា។ នាងបាននិយាយថា «ខ្ញុំចង់ទិញ សៀវភៅដែលអ្នកបានបង្ហាញខ្ញុំអម្បាញ់មិញ»។

នៅពេលនោះ លោកស៊ីម៉ូបានដឹងថា ស្ត្រីម្នាក់នោះបានចាប់អារម្មណ៍ទៅនឹងបញ្ហាខាងឯវិញ្ញាណ ជាង។ ចំណេរក្រោយមក នៅពេលដែលប៉ាស្ទ័រចាប់ផ្តើមកម្មវិធីផ្សាយដំណឹងល្អនៅក្នុងតំបន់នោះ លោក ស៊ីម៉ូបានណែនាំគាត់អោយស្គាល់គ្រួសារមួយ។ ប៉ាស្ទ័របានបង្កើតថ្នាក់សិក្សាព្រះគម្ពីរមួយនៅក្នុងកសិដ្ឋាន នោះ បន្ទាប់មក គ្រួសារនោះបានចូលរួមជាមួយនឹងពួកជំនុំអាត់វេនទីស្ទ។ សព្វថ្ងៃនេះ ចៅស្រីរបស់ស្ត្រីម្នាក់ នេះបានក្លាយទៅជាអ្នកដឹកនាំព្រះវិហារដ៏សកម្មម្នាក់នៅក្នុងទីក្រុងហេលស៊ីនហ្គី (Helsinki) នៃប្រទេស ហ្វាងឡង់។