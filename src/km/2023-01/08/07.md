---
title:  ការសិក្សាបន្ថែម
date:  24/02/2023
---

«យើងត្រូវតែគិតអំពីអនាគតថា ពេលណាយើងត្រូវរៀបផែនការមុខជំនួញ ឬផែនការ ផ្សេងទៀតក្នុងជីវិតរបស់យើង។ យើងមិនត្រឹមតែត្រូវរៀបផែនការសម្រាប់ជីវិតរបស់យើងឥឡូវនេះប៉ុណ្ណោះ ទេ...។ កាលណាយើងដាក់ទ្រព្យសម្បត្តិរបស់យើងនៅស្ថានសួគ៌ នោះព្រះជាម្ចាស់ទ្រង់នឹងធ្វើឲ្យជីវិតរបស់ យើងនៅលើផែនដីនេះកាន់តែប្រសើរឡើង និងមានឡើង»។ ដកស្រង់ពី Ellen G. White, Education, page 145, adapted។

«ជោគជ័យពិតប្រាកដនៅក្នុងមុខជំនួញកើតចេញពីការយល់ដឹងរបស់យើងថា អ្វីៗទាំងអស់ដែលយើងមានគឺបានមកពីព្រះជាម្ចាស់។ ព្រះទ្រង់បានបង្កើតអ្វីៗទាំងអស់។ ហេតុនោះ ព្រះទ្រង់គឺជាម្ចាស់លើអ្វីៗទាំងអស់ផងដែរ។ យើងរាល់គ្នាគ្រាន់តែជាអ្នកចាត់ចែងរបស់ព្រះតែប៉ុណ្ណោះ។ ទ្រង់បានប្រទានអ្វីៗគ្រប់យ៉ាងដែលយើងមាន។ ទ្រង់បានផ្ទុកផ្តាក់ទ្រព្យសម្បត្តិរបស់ព្រះអង្គដល់យើងរាល់គ្នា។ ទ្រង់ បានបង្គាប់យើងឲ្យប្រើប្រាស់ទ្រព្យសម្បត្តិរបស់ព្រះអង្គតាមការបង្គាប់របស់ទ្រង់»។ ដកស្រង់ពី Education, page 137, adapted។

មនុស្សជាច្រើនគិតថា លុយកាក់ដែលពួកគេរកបានគឺសម្រាប់តែផ្គត់ផ្គង់ដល់គ្រួសាររបស់ពួក គេតែប៉ុណ្ណោះ។ ប៉ុន្តែ ក្នុងនាមជាគ្រីស្ទាន យើងត្រូវតែធ្វើចំណែករបស់យើងដើម្បីជួយដល់មនុស្សដទៃទៀតផងដែរ។ យើងត្រូវតែប្រើលុយកាក់របស់យើងដើម្បីគាំទ្រកិច្ចការរបស់ព្រះនៅលើផែនដីនេះ (សូម អានម៉ាកុស 16៖15)។

«យើងត្រូវតែអនុវត្តតាមផែនការរបស់ព្រះជាម្ចាស់សម្រាប់ជីវិតដោយប្រុងប្រយ័ត្ន។ យើងត្រូវ តែធ្វើឲ្យបានល្អបំផុត ទោះជាការងារនោះតូចក្តី ឬធំក្តី ពីព្រោះវាគឺជាការងារដែលព្រះជាម្ចាស់ទ្រង់បានប្រទានឲ្យយើងធ្វើហើយ។ យើងត្រូវតែថ្វាយខ្លួនទាំងស្រុងដល់ព្រះជាម្ចាស់។ យើងត្រូវតែក្រឡេកមើល នូវភស្តុតាងនៃសេចក្តីសន្តោសរបស់ព្រះ និងព្រះពររបស់ព្រះអង្គ។ ក្បួនច្បាប់ទាំងនេះនឹងដឹកនាំយើងឲ្យ មានសុវត្ថិភាពក្នុងការងារដែលយើងបានជ្រើសរើសនៅក្នុងជីវិតនេះ»។ ដកស្រង់ពី Education, page 267, adapted។

**សំណួរពិភាក្សា**

`1. ក្នុងនាមជាគ្រីស្ទាន តើយើងត្រូវឲ្យនិយមន័យនៃពាក្យថា «ជោគជ័យ» ក្នុងជីវិតរបស់យើងដោយរបៀប ណា? តើមនុស្សលោកដែលមិនមែនជាគ្រីស្ទានគេឲ្យនិយមន័យពាក្យថា «ជោគជ័យ» ជាអ្វីដែរ? សូម ក្រឡេកមើលលោកយ៉ូហានបាទីស្ទ។ លោកបានជាប់គុក ហើយត្រូវគេសម្លាប់។ ស្តេចហេរ៉ូឌបានបញ្ជូន គាត់ទៅទីនោះ។ តើលោកអ្នកគិតថា ជីវិតរបស់គាត់ជោគជ័យដែរឬទេ? តើលោកអ្នកអាចផ្តល់ហេតុផល អ្វីខ្លះសម្រាប់ចម្លើយរបស់លោកអ្នក?`

`2. មនុស្សជាច្រើនបានទទួលជោគជ័យនៅក្នុងជីវិត។ ប៉ុន្តែ ពួកគេមិនបានអនុវត្តតាមក្បួនច្បាប់នៃព្រះគម្ពីរ សម្រាប់ការរកលុយ ឬការចាត់ចែងលុយកាក់ឡើយ។ តើយើងអាចពន្យល់អំពីជោគជ័យរបស់ពួកគេដោយ របៀបណា? ចុះមនុស្សដែលខំអនុវត្តតាមក្បួនច្បាប់នៃព្រះគម្ពីរ ហើយពួកគេបែរជាជួបបញ្ហាផ្សេងៗ តើ យ៉ាងដូចម្តេចវិញ? ប្រហែលជាពួកគេធ្លាក់ខ្លួនឈឺ។ ឬមានហេតុការណ៍អាក្រក់កើតឡើងក្នុងជីវិតផ្ទាល់ខ្លួន របស់ពួកគេ។ តើយើងពន្យល់រឿងទាំងនេះដោយរបៀបណា?`