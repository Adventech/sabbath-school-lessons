---
title:  តង្វាយរបស់នាងម៉ារា
date:  26/01/2023
---

ការសិក្សាស្រាវជ្រាវរកឃើញថា ត្រឹមតែប្រាំបួនភាគរយនៃរបស់ទាំងអស់ដែលមនុស្សយើងមានប៉ុណ្ណោះគឺជាលុយកាក់។ លុយកាក់នេះគឺរាប់ទាំងលុយកាក់នៅក្នុងគណនេយ្យធនាគារ គណនេយ្យ មូលប្បទានបត្រ ឬគណនេយ្យប្រាក់សន្សំពិសេសសម្រាប់ចូលនិវត្តន៍ផងដែរ។ អ្វីដែលយើងមានភាគ ច្រើនមិនមែនជាលុយកាក់ក្នុងធនាគារ ឬក្នុងកាបូបរបស់យើងទេ គឺរួមមានផ្ទះសំបែង ដីធ្លី សត្វពាហនៈ សត្វចិញ្ចឹម ឬរបស់ទ្រព្យដទៃៗទៀត។

`សូមអានខគម្ពីរម៉ាកុស 14៖3-9 និងយ៉ូហាន 12៖2-8។ តើនរណាខ្លះជាភ្ញៀវនៅឯពិធីជប់លៀងរបស់ស៊ីម៉ូន? តើតង្វាយរបស់ម៉ារាមានតម្លៃពិតប្រាកដប៉ុន្មានដែរ? ហេតុអ្វីបានជាម៉ារាចាក់ប្រេង លើជើងរបស់ព្រះយេស៊ូវ និងយកសក់មកជូតជើងរបស់ព្រះអង្គក្នុងអំឡុងពិធីជប់លៀងនោះ?`

ព្រះគម្ពីរប្រាប់ថា តង្វាយរបស់ម៉ារាមានតម្លៃ60រៀល គឺស្មើ300ដេណារី។ ដេណារីគឺជាកាក់ របស់សាសន៍រ៉ូម។ 300ដេណារីគឺស្មើនឹងប្រាក់ខែ ឬប្រាក់ឈ្នួលសម្រាប់ពេញមួយឆ្នាំរបស់មនុស្សម្នាក់។ បន្ទាប់ពីម៉ារាបានចាក់ទឹកអប់ដ៏មានតម្លៃនេះលើព្រះសិរនិងព្រះបាទរបស់ព្រះយេស៊ូវរួច យូដាសក៏ខឹង នឹងព្រះយេស៊ូវ។ បន្ទាប់មកយូដាសបានលក់ព្រះយេស៊ូវដល់ពួកសង្ឃក្នុងតម្លៃ30រៀល (ម៉ាថាយ 26៖15)។ បើប្រៀបធៀបនឹងតង្វាយរបស់ម៉ារា ប្រាក់ដែលយូដាសទទួលមិនច្រើនប៉ុន្មានទេ។ វាមិនស្មើនឹង តង្វាយរបស់ម៉ារាឡើយ គឺបានត្រឹមប្រហែលពាក់កណ្តាលនៃតង្វាយរបស់នាងប៉ុណ្ណោះ។ ប៉ុន្តែយូដាស គាត់មានភាពអាត្មានិយម និងលោភលន់ណាស់។ មនុស្សដែលលោភលន់គឺជាមនុស្សដែលលោភចង់បានច្រើនខ្លាំងណាស់។ កាលណាយើងលោភលន់ដូចជាយូដាស យើងអាចលក់ខ្លួនយើងឲ្យទៅសាតាំង ក្នុងតម្លៃដែលតិចជាងតម្លៃពិតប្រាកដរបស់យើង។

បាណាបាសគឺជាគំរូមួយនៃមនុស្សដែលថ្វាយតង្វាយដល់ព្រះ។ បាណាបាសខុសពីយូដាស យ៉ាងខ្លាំង។ យើងដឹងថា បាណាបាសភាគច្រើនគឺជាគូកនរបស់លោកប៉ុល។ គម្ពីរសញ្ញាថ្មីបានប្រាប់យើង 28ដងអំពីកិច្ចការដែលបាណាបាសធ្វើសម្រាប់ព្រះជាម្ចាស់។ ពិតប្រាកដណាស់ បាណាបាសគឺជាអ្នក ធ្វើការយ៉ាងខ្លាំង។ គាត់ស្រឡាញ់ព្រះខ្លាំងណាស់។ បាណាបាសបានចំណាយពេលក្នុងជីវិតរបស់គាត់ ធ្វើដំណើរពីកន្លែងមួយទៅកន្លែងមួយដើម្បីផ្សាយដំណឹងល្អអំពីព្រះយេស៊ូវដល់មនុស្សគ្រប់ទីកន្លែង។ តើអ្វីជាអាថ៌កំបាំងនៃជោគជ័យរបស់បាណាបាស? សូមអានចម្លើយនៅក្នុងខគម្ពីរកិច្ចការ 4៖36, 37។ខទាំងនេះនិយាយអំពីតង្វាយដ៏ធំរបស់បាណាបាស។ បាណាបាសគឺជាឧទាហរណ៍ដ៏មានអំណាចរបស់ ព្រះបន្ទូលរបស់ព្រះយេស៊ូវដែលថា «ពីព្រោះសម្បត្តិទ្រព្យរបស់អ្នកស្ថិតនៅកន្លែងណា នោះចិត្តអ្នកក៏នឹង នៅកន្លែងនោះដែរ» (ម៉ាថាយ 6៖21)។

`បាណាបាសមិនបានចំណាយលុយកាក់សម្រាប់ខ្លួនឯងឡើយ។ គាត់បានថ្វាយអ្វីៗទាំងអស់ ដែលគាត់អាចដើម្បីជួយឧបត្ថម្ភដល់កិច្ចការរបស់ព្រះ។ តើព្រះជាម្ចាស់ប្រទានពរដល់យើងដោយរបៀប ណានៅពេលដែលយើងថ្វាយតង្វាយសទ្ធារបស់យើងសម្រាប់ប្រទានពរដល់អ្នកដទៃនោះ?`