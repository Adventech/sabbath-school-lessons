---
title:  ការសិក្សាបន្ថែម
date:  27/01/2023
---

ព្រះជាម្ចាស់ទ្រង់រក្សាបញ្ជីមួយនៅស្ថានសួគ៌ស្តីអំពីអ្វីៗទាំងអស់ដែលយើងថ្វាយ ដើម្បីគាំទ្រដល់កិច្ចការរបស់ព្រះអង្គ។ «ទេវតាពីស្ថានសួគ៌រក្សាបញ្ជីនៃតង្វាយនីមួយៗដែលយើងថ្វាយដល់ព្រះជាម្ចាស់។ ទេវតាក៏កត់ត្រាអំពីរបៀបដែលតង្វាយនោះត្រូវបានប្រើប្រាស់ និងអ្នកដែលតង្វាយ នោះបានជួយផងដែរ។ ព្រះជាម្ចាស់ទ្រង់ទតឃើញលុយកាក់ទាំងអស់ដែលយើងថ្វាយទៅព្រះអង្គដោយ សេចក្តីជំនឿសម្រាប់បុព្វហេតុរបស់ព្រះអង្គ។ ព្រះទ្រង់ក៏ទតឃើញបំណងល្អរបស់យើងក្នុងការថ្វាយតង្វាយដល់ព្រះអង្គដែរ។ ព្រះទ្រង់ក៏អាចទតធ្លុះដល់ចិត្តគំនិត និងអារម្មណ៍នៅក្នុងចិត្តរបស់យើងផងដែរ។ ព្រះទ្រង់នឹងប្រទានព្រះពរដល់អ្នកជឿព្រះអង្គដែលថ្វាយនូវអ្វីដែលជារបស់ព្រះអង្គទៅទ្រង់វិញ។ កាលណាលោកអ្នកថ្វាយ លោកអ្នកសង្ឃឹមថាតង្វាយរបស់លោកអ្នកនឹងលើកតម្កើងដល់ព្រះជាម្ចាស់ និងជួយសង្គ្រោះមនុស្សជាច្រើន។ ប៉ុន្តែ ជួនកាលព្រះវិហារអាចនឹងចាត់ចែងលុយកាក់មិនសូវជាឆ្លាតវៃ ទេ។ ហេតុនោះ បានជាកិច្ចការល្អដែលលោកអ្នកព្យាយាមឧបត្ថម្ភនោះមិនកើតឡើងឡើយ។ កុំបារម្ភ ឡើយ។ ព្រះទ្រង់ក៏នឹងតែងប្រទានពរដល់លោកអ្នកដដែលទេ។ កាលណាយើងយកព្រះអង្គទុកជាទីមួយ នោះទ្រង់នឹងប្រទានពរដល់តង្វាយទាំងអស់របស់យើង»។ ដកស្រង់ពី Ellen G. White, Testimonies for the Church, volume 2, page 518, adapted។

«ព្រះជាម្ចាស់ទ្រង់សព្វព្រះទ័យឲ្យមនុស្សទាំងឡាយអធិដ្ឋាន និងរៀបផែនការសម្រាប់កិច្ចការ របស់ព្រះអង្គឲ្យបានជោគជ័យ។ យើងត្រូវតែប្រព្រឹត្តដូចជាលោកកូនេលាស។ កូនេលាសមិនត្រឹមតែអធិដ្ឋានសម្រាប់កិច្ចការរបស់ព្រះជោគជ័យប៉ុណ្ណោះទេ ប៉ុន្តែថែមទាំងបានដាក់តង្វាយយ៉ាងច្រើនផងដែរ។ ដូច្នេះ យើងក៏ត្រូវតែអធិដ្ឋាន និងថ្វាយផងដែរ។ ព្រះទ្រង់នឹងនឹកចាំអំពីសេចក្តីអធិដ្ឋានរបស់យើង និង តង្វាយរបស់យើង។ យើងបង្ហាញសេចក្តីជំនឿរបស់យើងដោយសារសេចក្តីល្អៗដែលយើងធ្វើសម្រាប់ព្រះជាម្ចាស់។ កាលណាយើងអនុវត្តសេចក្តីជំនឿរបស់យើង នោះយើងនឹងមានសេចក្តីជំនឿដ៏រស់រវើក មិនខាន។ បើគ្មានសេចក្តីជំនឿដ៏រស់ទេ យើងមិនអាចផ្គាប់ព្រះទ័យព្រះបានឡើយ។ ខណៈដែលយើង អធិដ្ឋាន យើងត្រូវតែថ្វាយអ្វីៗទាំងអស់ដែលយើងអាចថ្វាយបានដល់ព្រះជាម្ចាស់។ យើងត្រូវតែខំប្រឹង ធ្វើការ និងឧបត្ថម្ភដល់បុព្វហេតុរបស់ព្រះអង្គជាមួយនឹងតង្វាយរបស់យើង។ នោះព្រះទ្រង់នឹងឆ្លើយតប សេចក្តីអធិដ្ឋានរបស់លោកអ្នកមិនខាន។ ប្រសិនបើយើងរស់នៅតាមសេចក្តីជំនឿរបស់យើង ព្រះទ្រង់ នឹកចាំអំពីយើង។ ព្រះទ្រង់នឹងកត់ត្រាទុកក្នុងបញ្ជីរបស់ព្រះអង្គរាល់ទង្វើនៃសេចក្តីស្រឡាញ់របស់យើង។ ទ្រង់ទតឃើញលុយកាក់ទាំងអស់ដែលយើងសន្សំសម្រាប់ឧបត្ថម្ភដល់កិច្ចការរបស់ព្រះអង្គ។ ព្រះទ្រង់នឹងប្រទានឱកាសដល់យើងដើម្បីបង្ហាញនូវសេចក្តីជំនឿរបស់យើង ដោយទង្វើប្រកបដោយសេចក្តីស្រឡាញ់»។ ដកស្រង់ពី Ellen G. White, Atlantic Union Gleaner, June 17, 1903, adapted។

**សំណួរពិភាក្សា**

`1. ហេតុអ្វីបានជាយើងត្រូវអធិដ្ឋាន និងត្រូវធ្វើការ? តើទាំងពីរយ៉ាងនេះត្រូវទៅអនុវត្តជាមួយគ្នាយ៉ាងដូចម្តេចដែរ? តើការអធិដ្ឋានជួយលោកអ្នកឲ្យដឹងអ្វីដែលត្រូវថ្វាយ ពេលដែលត្រូវថ្វាយ និងចំនួនប៉ុន្មាន ដោយរបៀបណា?`

`2. នៅក្នុងការដកស្រង់ទីមួយរបស់អ្នកស្រីអែល្លិនជីវ៉ៃត៍ខាងលើនេះ អ្នកស្រីមានប្រសាសន៍អំពីលុយកាក់ ដែលមិនត្រូវបានចាយវាយត្រឹមត្រូវ និងឆ្លាតវៃ។ ហេតុអ្វីបានជាយើងត្រូវនឹកចាំពីប្រសាសន៍របស់អ្នកស្រី វ៉ៃត៍ពេលដែលយើងត្រូវថ្វាយតង្វាយ?`