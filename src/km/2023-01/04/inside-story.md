---
title:  កាដូរបស់វិចិត្រករដែលមានចិត្តឆេះឆួលម្នាក់
date:  27/01/2023
---

កូនប្រុសវ័យ14ឆ្នាំរបស់ខ្ញុំឈ្មោះអេជីរ៉ូ មានផែនការពិសេសមួយសម្រាប់វិស្សមកាលរដូវក្តៅ របស់គាត់ក្នុងប្រទេសជប៉ុន។ គាត់ចូលចិត្តគូរគំនូរ និងបានសម្រេចចិត្តសន្សំលុយខ្លះដើម្បីទិញថែប្លេតនិងសហ្វវៀរអាជីព ដែលគាត់អាចប្រើដើម្បីបង្កើតសិល្បកម្មរបស់គាត់។

អេជីរ៉ូបានស្វែងរកនៅតាមអនឡាញទុកជាមុនយ៉ាងប្រុងប្រយ័ត្នដើម្បីឲ្យដឹងថាថែប្លេតមួយណា ដែលល្អបំផុតសម្រាប់គាត់ ហើយគាត់ថែមទាំងបានធ្វើដំណើរទៅកាន់ហាងលក់ជាមួយនឹងឪពុក របស់គាត់ដើម្បីបានមើលវាផ្ទាល់ផងដែរ។ ទន្ទឹមគ្នានោះ គាត់ក៏សម្លឹងរកមើលវិធីផ្សេងៗដើម្បីរកលុយ ព្រមទាំងបានសូមឲ្យខ្ញុំឲ្យលុយគាត់សម្រាប់ការធ្វើការងារកំប៉ិកកំប៉ុកនៅផ្ទះផង។

មួយរយៈកាលក្រោយមក គាត់បានសន្សំលុយបានចំនួន 55000យេន (ប្រហែល500ដុល្លារ) ហើយគាត់ក៏បានកុម្ម៉ង់ថែប្លេតតាមអនឡាញ។ «វានឹងមកដល់ឆាប់ៗនេះហើយ!» គាត់បានប្រាប់ខ្ញុំដោយ ក្តីរំភើប។ រៀងរាល់បីម៉ោងម្តង គាត់បានសួរនាំតាមអនឡាញដើម្បីពិនិត្យមើលស្ថានភាពនៃការដឹកជញ្ជូន។

បួនប្រាំថ្ងៃក្រោយមក កញ្ចប់នោះក៏បានមកដល់។ អេជីរ៉ូបានបើកវាដោយប្រុងប្រយ័ត្ន បានត្រួត ពិនិត្យមើលថែប្លេតនោះដំណើរការល្អឬអត់ ហើយក៏ចាប់ផ្តើមគូររូបនិងផាត់ពណ៌។ បីថ្ងៃបន្ទាប់មក គាត់ គឺប្រៀបដូចជាវិចិត្រករអាជីពម្នាក់ដែលសម្ងំនៅតែស្ទុឌីយោយ៉ាងអ៊ីចឹង។ បន្ទាប់មកគាត់ ស្រាប់តែគាត់ ចេញពីបន្ទប់របស់គាត់ និងបានធ្វើសេចក្តីប្រកាសយ៉ាងចំឡែកមួយ។ «ខ្ញុំគិតថានឹងបរិច្ចាគថែប្លេតនេះហើយ» គាត់និយាយ។ គាត់បានឃើញវីឌីអូមួយ ដែលផលិតដោយព្រះវិហារសេវេនដេយ៍អាត់វេនទីស្ទក្នុងប្រទេសជប៉ុន អំពីគំរោងមួយក្នុងការបង្កើតសៀវភៅមហាវិវាទរបស់អ្នកស្រីអែល្លិនជីវ៉ៃត៍ជាប្រភេទគំនូរ ជីវចល។ នៅក្នុងេវីឌីអូ គាត់បានឃើញវិចិត្រករអាត់វេនទីស្ទវ័យក្មេងម្នាក់ចាប់ផ្តើមធ្វើការលើគំរោងនោះ ដោយប្រើថែប្លេតចាស់មួយគ្រឿង។

«ប្រសិនបើខ្ញុំអាចឲ្យនាងប្រើថែប្លេតរបស់ខ្ញុំ ខ្ញុំគិតថាវានឹងជួយសម្រួលដល់កិច្ចការរបស់នាង បានច្រើនជាងមុន» អេជីរ៉ូបាននិយាយ។ «ខ្ញុំនឹងទូលសួរព្រះថារឿងនេះស្របតាមព្រះហឫទ័យរបស់ព្រះ ឬទេ?»

ដោយសារការទទូចរបស់គាត់ ខ្ញុំបានទាក់ទងអ្នកដែលទទួលខុសត្រូវលើគំរោងនោះ ហើយក៏បានជួបវិចិត្រករវ័យក្មេងរូបនោះ។ ខ្ញុំក៏បានរកឃើញថា នាងក៏កំពុងត្រូវការថែប្លេតមួយដូចជារបស់អេជីរ៉ូ ដែរ។ ប៉ុន្តែនៅពេលដែលនាងឮថាអេជីរ៉ូខំប្រឹងធ្វើការយ៉ាងខ្លាំងដើម្បីបានវាមកនោះ នាងហាក់ដូចជារារែក ចិត្តទៅវិញ។ ហេតុនោះ ខ្ញុំបានប្រាប់នាងថា អេជីរ៉ូបានធ្វើការសម្រេចចិត្តក្នុងការផ្តល់កាដូនេះជាមួយនឹង ការអធិដ្ឋានយ៉ាងច្រើន។ «ខ្ញុំនឹងទទួលយកថែប្លេតនេះដោយអរគុណយ៉ាងក្រៃលែង» នាងនិយាយ។

ខ្ញុំជឿថា ព្រះវិញ្ញាណបរិសុទ្ធបានប៉ះពាល់ចិត្តកូនប្រុសរបស់ខ្ញុំតាមរបៀបដ៏អស្ចារ្យមួយ។ មុន នឹងទិញថែប្លេត គំនិតរបស់គាត់គឺចង់ដឹងអំពីរបៀបរកលុយតែម្យ៉ាងគត់។ ប៉ុន្តែខណៈដែលព្រះវិញ្ញាណ បរិសុទ្ធបានធ្វើការរួចមក ការផ្តោតអារម្មណ៍របស់គាត់ក៏ត្រូវបានប្តូរពីខ្លួនឯងទៅឯព្រះ និងកិច្ចការបេស-កកម្មរបស់ព្រះអង្គវិញ។ ខ្ញុំសប្បាយចិត្តណាស់ដែលកូនប្រុសរបស់ខ្ញុំបានឮការត្រាស់ហៅរបស់ព្រះ និង អាចបរិច្ចាគដល់កិច្ចការរបស់ព្រះអង្គ។ ចូរឲ្យយើងទាំងអស់គ្នាស្វែងរកការស្តាប់បង្គាប់ដល់ព្រះដោយ ស្មោះត្រង់ចុះ ដ្បិតទ្រង់កំពុងតែត្រាស់ហៅយើងឲ្យធ្វើឲ្យសម្រេចបាននូវ បេសកកម្មនៃការប្រកាសការយាង មកកាន់ពិភពលោកឆាប់ៗនេះហើយ។