---
title:  តើយើងត្រូវថ្វាយតង្វាយសទ្ធាច្រើនប៉ុនណា?
date:  23/01/2023
---

`ព្រះជាម្ចាស់ទ្រង់ប្រាប់យើងឲ្យថ្វាយតង្វាយ10ហូត1ដល់ព្រះអង្គ។ ប៉ុន្តែ ព្រះទ្រង់ពុំបានប្រាប់ យើងថាត្រូវថ្វាយច្រើនប៉ុនណាឡើយ។ តើព្រះជាម្ចាស់ទ្រង់ប្រទានក្បួនច្បាប់ដ៏សំខាន់អ្វីដើម្បីជួយយើង ឲ្យសម្រេចចិត្តថាត្រូវថ្វាយទ្រង់ច្រើនប៉ុនណានោះ? សូមអានខគម្ពីរចោទិយកថា 16៖17 សម្រាប់រក ចម្លើយ។`

តង្វាយសទ្ធារបស់យើងបង្ហាញថា យើងអរព្រះគុណដល់ព្រះជាម្ចាស់សម្រាប់អំណោយ និង ព្រះពរជាច្រើនរបស់ព្រះអង្គ។ ខគម្ពីរចោទិយកថា 16៖17 បង្ហាញប្រាប់យើងនូវក្បួនច្បាប់ដ៏សំខាន់មួយស្តីអំពីថាតើយើងត្រូវថ្វាយតង្វាយសទ្ធាច្រើនប៉ុនណា។ យើងថ្វាយកាន់តែច្រើនដោយសារតែព្រះ ទ្រង់ប្រទានពរដល់យើងកាន់តែច្រើនដែរ។ «ឯអ្នកណាដែលមិនបានស្គាល់ តែបានប្រព្រឹត្តគួរនឹងត្រូវរំពាត់ នោះនឹងត្រូវវាយតិចវិញ ឯអស់អ្នកណាដែលគេប្រគល់ទុកជាច្រើនឲ្យ នោះគេនឹងទារជាច្រើនពីអ្នកនោះ វិញ គេនឹងសូមលើសទៅទៀត ពីអ្នកណាដែលគេបានផ្ញើទុកជាច្រើនផង» (លូកា 12៖48)។

`សូមអានខគម្ពីរទំនុកតម្កើង 116៖12-14។ តើអ្វីជាចម្លើយដ៏ត្រឹមត្រូវទៅនឹងសំណួរនៅក្នុង ខ12? តើខទាំងនេះជួយយើងឲ្យយល់អំពីទំហំនៃប្រាក់តង្វាយដែលយើងគួរថ្វាយដោយរបៀបណាដែរ?`

តើយើងអាចសងនូវព្រះពរទាំងអស់ដែលទ្រង់ប្រទានដល់យើងបានដោយរបៀបណា? ពិត ណាស់ យើងមិនអាចសោះឡើយ។ វិធីដែលល្អបំផុតដែលយើងអាចធ្វើបានគឺត្រូវថ្វាយឲ្យច្រើនតាមដែល អាចធ្វើទៅបានដើម្បីគាំទ្រដល់កិច្ចការរបស់ព្រះអង្គនៅលើផែនដីនេះ និងដើម្បីជួយដល់មនុស្សដទៃទៀត។ នៅពេលដែលព្រះយេស៊ូវបានចាត់ពួកសិស្សរបស់ព្រះអង្គឲ្យទៅធ្វើការរបស់ព្រះអង្គ ទ្រង់បានប្រាប់ពួក គេថា «អ្នករាល់គ្នាបានទទួលទទេ ត្រូវឲ្យទទេដែរ» (ម៉ាថាយ 10៖8)។ កាលណាយើងថ្វាយ នោះយើង នឹងក្លាយជាមនុស្សដែលមានសេចក្តីស្រឡាញ់ខ្លាំងឡើង។ ហេតុនោះ យើងត្រូវតែប្រើតង្វាយសទ្ធារបស់ យើងដើម្បីជួយអ្នកដទៃ និងគាំទ្រដល់កិច្ចការរបស់ព្រះជាម្ចាស់។

ចូរយើងនឹកចាំជានិច្ចថា «ព្រះទ្រង់ស្រឡាញ់មនុស្សលោក ដល់ម៉្លេះបានជាទ្រង់ប្រទាន» (យ៉ូហាន 3៖16)។ យើងកាន់តែអាត្មានិយម ចិត្តរបស់យើងក៏កាន់តែអាត្មានិយមខ្លាំងឡើងដែរ។ ហើយយើងក៏ នឹងមានអារម្មណ៍កាន់តែអាក្រក់ឡើងផងដែរ។

ព្រះជាម្ចាស់ទុកឲ្យយើងជាអ្នកសម្រេចចិត្តថាត្រូវថ្វាយតង្វាយសទ្ធាច្រើនប៉ុនណា និងកន្លែងណាដែលយើងនឹងត្រូវដាក់តង្វាយសទ្ធារបស់យើង។ កន្លែងដែលយើងត្រូវដាក់តង្វាយសទ្ធារបស់យើង និងចំនួនប៉ុនណាដែលយើងថ្វាយ គឺជាតួនាទីរបស់យើងក្នុងនាមជាគ្រីស្ទានដែលត្រូវថ្វាយតង្វាយស្ម័គ្រ ពីចិត្តដល់ព្រះអម្ចាស់។ កាលណាយើងបរាជ័យក្នុងការថ្វាយតង្វាយសទ្ធាដល់ព្រះជាម្ចាស់ នោះយើងបាន ធ្វើឲ្យខ្លួនយើងឈឺចាប់ជាងដែលយើងយល់ទៅទៀត។ យើងក៏កេងពីព្រះនូវអ្វីដែលជារបស់ផងព្រះអង្គ ផងដែរ។

`តើតង្វាយសទ្ធារបស់លោកអ្នក និងអារម្មណ៍របស់លោកអ្នកអំពីការថ្វាយតង្វាយប្រាប់អំពីទំនាក់ ទំនងរបស់លោកអ្នកជាមួយព្រះដូចម្តេចដែរ?`