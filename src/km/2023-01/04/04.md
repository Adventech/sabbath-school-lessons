---
title:  តង្វាយសទ្ធា និងការថ្វាយបង្គំ
date:  24/01/2023
---

ព្រះគម្ពីរពុំបានប្រាប់យើងអំពីអ្វីដែលយើងគួរធ្វើនៅពេលដែលយើងថ្វាយបង្គំព្រះនៅព្រះវិហារ ឡើយ។ ប៉ុន្តែ ព្រះគម្ពីរបានប្រាប់យើងបួនចំណុចដែលគួរតែជាផ្នែកនៃការថ្វាយបង្គំរបស់យើងនៅព្រះវិហារ។ ចំណុចទាំងបួននោះរួមមាន៖ 1) ការសិក្សាព្រះគម្ពីរ និងការអធិប្បាយព្រះបន្ទូល 2) ការអធិដ្ឋាន 3) ចម្រៀងសរសើរតម្កើងព្រះ និង តង្វាយ10ហូត1និងតង្វាយសទ្ធា។

រៀងរាល់ឆ្នាំបុរសៗ និងគ្រួសារមកពីសាសន៍អ៊ីស្រាអែលតែងតែធ្វើដំណើរទៅទីក្រុងយេរូសាឡិម បីដងដើម្បីទៅថ្វាយបង្គំដល់ព្រះអម្ចាស់សម្រាប់ពិធីបុណ្យពិសេសៗ។ «(គ្រប់គ្នាដែលមក) មិនត្រូវមកនៅ ចំពោះព្រះយេហូវ៉ា ដោយដៃទទេដែរ» (ចោទិយកថា 16៖16)។ ហេតុនោះ យើងឃើញថា ផ្នែកនៃការ ថ្វាយបង្គំរបស់យើងក៏ត្រូវរួមបញ្ចូលនូវការថ្វាយតង្វាយ10ហូត1 និងតង្វាយសទ្ធាផងដែរ។

ខនេះបង្ហាញប្រាប់យើងថា បទពិសោធន៍នៃការថ្វាយបង្គំសម្រាប់សាសន៍អ៊ីស្រាអែលគឺរាប់បញ្ចូលនូវការថ្វាយតង្វាយ10ហូត1 និងតង្វាយសទ្ធាផងដែរ។ ការថ្វាយតង្វាយគឺលើសពីការអធិប្បាយ ចម្រៀងសរសើរតម្កើង និងសេចក្តីអធិដ្ឋានទៅទៀត។ យើងក៏បង្ហាញទៅព្រះផងដែរថា យើងអរព្រះគុណ ដល់ព្រះពេលណាយើងនាំយកតង្វាយសទ្ធារបស់យើងមកថ្វាយទ្រង់។ សាសន៍អ៊ីស្រាអែលបាននាំយក តង្វាយសទ្ធារបស់ពួកគេមកឯព្រះវិហារ។ យើងក៏នាំយកតង្វាយសទ្ធារបស់យើងមកឯព្រះវិហារនៅថ្ងៃសប្បាតហ៍ដែរ។ (មានអ្នកខ្លះក៏បានថ្វាយតង្វាយទៅព្រះតាមរយៈប្រព័ន្ធវេរលុយតាមអនឡាញ ឬអែព្ពស៍ ធនាគារផ្សេងៗផងដែរ)។ ការថ្វាយទាំងនេះក៏ជាវិធីមួយក្នុងថ្វាយបង្គំព្រះផងដែរ។

`សូមអានខគម្ពីរ របាក្សត្រទី1 16៖29, ទំនុកតម្កើង 96៖8, 9 និង ទំនុកតម្កើង 116៖16-18។ តើមានក្បួនច្បាប់សំខាន់ៗអ្វីខ្លះដែលលោកអ្នករកឃើញនៅក្នុងខគម្ពីរទាំងនេះ? តើយើងត្រូវ អនុវត្តក្បួនច្បាប់ទាំងនេះក្នុងបទពិសោធន៍នៃការថ្វាយបង្គំរបស់យើងដោយរបៀបណា?`

ក្នុងនាមជាកូនរបស់ព្រះ យើងត្រូវទទួលខុសត្រូវក្នុងការចាត់ចែងកិច្ចការរបស់ព្រះអង្គនៅលើ ផែនដីនេះ។ ហេតុនោះ យើងត្រូវនាំយកតង្វាយសទ្ធាមកថ្វាយដល់ព្រះអង្គ។ ទន្ទឹមគ្នានោះដែរ យើងក៏មានអារម្មណ៍ល្អក្នុងការនាំយកតង្វាយសទ្ធារបស់យើងដល់ព្រះជាម្ចាស់ផងដែរ។ តើលោកអ្នកមានកូន ឬទេ? ប្រសិនបើមាន សូមចែកចាយនូវសេចក្តីអំណររបស់លោកអ្នកដល់កូនៗរបស់លោកអ្នកនៅពេល ដែលលោកអ្នកនាំយកតង្វាយ10ហូត1 និងតង្វាយសទ្ធាថ្វាយដល់ព្រះជាម្ចាស់ចុះ។ សូមបង្រៀនពួក គេថា ការថ្វាយតង្វាយ10ហូត1 និងតង្វាយសទ្ធាទៅព្រះជាម្ចាស់គឺជាផ្នែកមួយនៃការថ្វាយបង្គំព្រះ។

`តើលោកអ្នកថ្វាយបង្គំព្រះជាម្ចាស់ជាមួយនឹងតង្វាយ10ហូត1 និងតង្វាយសទ្ធាដោយរបៀប ណា? តើតង្វាយ10ហូត1 និងតង្វាយសទ្ធាជួយឲ្យលោកអ្នកមានមិត្តភាពជាមួយព្រះបានកាន់តែរឹងមាំ ឡើងដោយរបៀបណា?`