---
title:  ហេតុផលក្នុងការថ្វាយតង្វាយ
date:  22/01/2023
---

យើងរាល់គ្នាស្រឡាញ់ទ្រង់ ពីព្រោះទ្រង់បានស្រឡាញ់យើងជាមុន។ យើងថ្វាយទៅព្រះអង្គដោយសារតែទ្រង់បានប្រទានព្រះយេស៊ូវ ដែលជាអំណោយដ៏អស្ចារ្យរបស់ព្រះអង្គដល់យើងរាល់គ្នា។ ព្រះ- គម្ពីរបានប្រាប់យើងថា «តែតើទូលបង្គំជាអ្វី ហើយរាស្ត្ររបស់ទូលបង្គំនេះជាអ្វី ដែលយើងខ្ញុំរាល់គ្នាអាច នឹងថ្វាយតង្វាយយ៉ាងនេះ ដោយស្ម័គ្រពីចិត្តបាន ដ្បិតគ្រប់របស់ទាំងអស់មកពីទ្រង់ យើងខ្ញុំរាល់គ្នាបាន យកតែពីព្រះហស្តទ្រង់ ថ្វាយដល់ទ្រង់វិញ» (របាក្សត្រទី1 29៖14)។ ព្រះទ្រង់សព្វព្រះទ័យឲ្យយើងបង្ហាញទៅព្រះអង្គថា យើងចេះអរព្រះគុណសម្រាប់ព្រះពររបស់ព្រះអង្គ។ ព្រះជាម្ចាស់ទ្រង់ទទួលយកតង្វាយទាំងឡាយដែលយើងថ្វាយដល់ទ្រង់ដោយអស់ពីចិត្តរបស់យើង។ យើងថ្វាយប្រាក់តង្វាយនេះដល់ព្រះជាម្ចាស់ដើម្បីឲ្យទ្រង់អាចប្រើវាក្នុងការប្រទានពរដល់មនុស្សដទៃទៀតផងដែរ។ ព្រះទ្រង់ពុំបាន ប្រទានវិធីណាផ្សេងទៀតក្រៅពីការថ្វាយតង្វាយនេះដើម្បីបង្ហាញសេចក្តីស្រឡាញ់ និងការអរព្រះគុណ របស់យើងដល់ទ្រង់ឡើយ»។ ដកស្រង់ពី Ellen G. White, Counsels on Stewardship, page 19, adapted។

កាលណាយើងថ្វាយតង្វាយដល់ព្រះ នោះការថ្វាយនោះនឹងធ្វើឲ្យសេចក្តីស្រឡាញ់ចំពោះព្រះអង្គ និងមនុស្សដទៃទៀតកាន់តែរឹងមាំឡើង។ ហេតុនោះ លុយកាក់អាចធ្វើអំពើល្អបានយ៉ាងច្រើនខ្លាំងណាស់។ ព្រះយេស៊ូវបានលើកឡើងយ៉ាងច្រើនអំពីលុយកាក់ និងទ្រព្យសម្បត្តិនេះនៅក្នុងកណ្ឌគម្ពីរម៉ាថាយ ម៉ាកុស និងលូកា។ បើគិតជាមធ្យមគឺមាន1ភាគ6នៃខសរុបក្នុងកណ្ឌគម្ពីរទាំងបីនេះតែម្តង។ ដំណឹងល្អនោះគឺ ថា ព្រះទ្រង់អាចសង្គ្រោះយើងឲ្យរួចផុតពីការប្រើលុយកាក់ខុសបាន។ ទ្រង់អាចសង្គ្រោះយើងឲ្យរួចផុត ពីការស្រឡាញ់លុយជាងដែលយើងស្រឡាញ់ទ្រង់ផងដែរ។

`ប្រសិនបើយើងស្តាប់បង្គាប់តាមទ្រង់ តើព្រះជាម្ចាស់ទ្រង់សន្យាថានឹងធ្វើអ្វីខ្លះសម្រាប់យើងរាល់គ្នា? សូមអានម៉ាថាយ 6៖31-34 និងចោទិយកថា 28៖1-14 សម្រាប់ចម្លើយ។ តើយើងកំពុង តែអាត្មានិយមទេក្នុងការសូមឲ្យព្រះជាម្ចាស់រក្សាសេចក្តីសន្យារបស់ព្រះអង្គចំពោះយើងនោះ?`

តង្វាយសទ្ធារបស់យើងបង្ហាញប្រាប់ថា យើងមិនចង់ធ្វើជាមនុស្សអាត្មានិយមឡើយ។ ការថ្វាយ តង្វាយសទ្ធាចំពោះព្រះអាចជាបទពិសោធន៍ខាងឯវិញ្ញាណដ៏ជ្រាលជ្រៅមួយសម្រាប់យើងរាល់គ្នា។ កាល ណាយើងថ្វាយតង្វាយសទ្ធាដល់ព្រះ យើងបង្ហាញថា យើងសុខចិត្តថ្វាយជីវិតទាំងស្រុងដល់ព្រះអង្គ។ លោកអ្នកអាចនិយាយដោយពាក្យពេចន៍ផ្ទាល់របស់លោកអ្នកថា លោកអ្នកស្រឡាញ់ព្រះជាម្ចាស់។ ប៉ុន្តែ តង្វាយសទ្ធារបស់លោកអ្នកជួយបង្ហាញនូវសេចក្តីស្រឡាញ់របស់លោកអ្នក និងធ្វើឲ្យសេចក្តីស្រឡាញ់ នោះកាន់តែរឹងមាំឡើង។

យើងថ្វាយតង្វាយសទ្ធាដល់ព្រះជាម្ចាស់ដោយសារយើងជឿទុកចិត្តលើព្រះអង្គ។ យើងជឿ ថា ទ្រង់ប្រទានដល់យើងនូវអ្វីៗគ្រប់យ៉ាងដែលយើងត្រូវការ។ ព្រះទ្រង់ជ្រាបថាអ្វីល្អបំផុតសម្រាប់យើង រាល់គ្នា។ តង្វាយសទ្ធារបស់យើងក៏បង្ហាញផងដែរថា យើងព្រមទទួលយកព្រះយេស៊ូវគ្រីស្ទជាព្រះអង្គសង្គ្រោះផ្ទាល់របស់យើង។ យើងមិនអាចទិញសេចក្តីមេត្តា សេចក្តីសន្តោស ឬព្រះពររបស់ព្រះបានឡើយ។ តង្វាយសទ្ធារបស់យើងត្រូវតែកើតចេញពីចិត្តដែលបានទទួលយកព្រះយេស៊ូវ និងសេចក្តីប្រោសលោះ របស់ព្រះអង្គ។

`តើព្រះអម្ចាស់ទ្រង់កំពុងមានបន្ទូលមកកាន់យើងរាល់គ្នាដូចម្តេចខ្លះនៅក្នុងខគម្ពីរកូរិនថូសទី2 9៖6, 7? តើខនេះដែលចែងថា «ចូរឲ្យគ្រប់គ្នាធ្វើតាមដែលសំរេចក្នុងចិត្តចុះ» មានន័យដូចម្តេច? ហេតុអ្វី បានជាព្រះជាម្ចាស់សព្វព្រះទ័យនឹងមនុស្សដែលថ្វាយតង្វាយដល់ព្រះអង្គដោយអំណរ?`