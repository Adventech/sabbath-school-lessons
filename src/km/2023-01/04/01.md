---
title:  តង្វាយសម្រាប់ព្រះយេស៊ូវ
date:  21/01/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 6៖31-34, ទំនុកតម្កើង 114៖12-14, របាក្សត្រទី1 16៖29, ម៉ាកុស 12៖41-44, ម៉ាកុស 44៖3-9។

> <p>ខចងចាំ</p>
> ««តើត្រូវឲ្យខ្ញុំយកអ្វីតបស្នងព្រះយេហូវ៉ា ចំពោះព្រះគុណដែលទ្រង់បានផ្តល់មកខ្ញុំទាំងប៉ុន្មាន គឺខ្ញុំនឹងទទួលយកពែងនៃសេចក្តីសង្គ្រោះ ហើយនឹងអំពាវនាវដល់ព្រះនាមព្រះយេហូវ៉ា ខ្ញុំនឹងលាបំណន់ របស់ខ្ញុំចំពោះព្រះយេហូវ៉ា អើ នៅមុខបណ្តាជនទាំងប៉ុន្មានរបស់ទ្រង់ផង» (ទំនុកដំកើង 116៖12-14)។

យើងថ្វាយតង្វាយ10ហូត1ដល់ព្រះជាម្ចាស់។ យើងក៏ថ្វាយតង្វាយសទ្ធា ឬតង្វាយស្ម័គ្រពីចិត្តដល់ព្រះអង្គផងដែរ។ យើងថ្វាយតង្វាយសទ្ធាបន្ទាប់ពីយើងថ្វាយតង្វាយ10ហូត1រួចហើយ។ តង្វាយសទ្ធាបង្ហាញឲ្យឃើញនូវគំនិតក្នុងចិត្តរបស់អ្នកថ្វាយ។ ពួកសាសន៍អ៊ីស្រាអែលបានថ្វាយតង្វាយ ជាច្រើនប្រភេទផ្សេងៗពីគ្នាដែលបង្ហាញឲ្យឃើញនូវទឹកចិត្តដែលពួកគេស្រឡាញ់ដល់ព្រះអង្គផងដែរ។ ពួកគេថ្វាយតង្វាយលោះបាបគឺដើម្បីបង្ហាញដល់ព្រះថា ពួកគេសូមអរព្រះគុណសម្រាប់សេចក្តីមេត្តា របស់ព្រះអង្គ។ រាស្ត្ររបស់ព្រះថ្វាយតង្វាយអរព្រះគុណគឺដើម្បីបង្ហាញទៅព្រះថាពួកគេមានការដឹង គុណសម្រាប់ការការពាររបស់ព្រះអង្គ។ សាសន៍អ៊ីស្រាអែលថ្វាយតង្វាយផ្សេងៗទៅព្រះអង្គ ដើម្បីអរព្រះគុណទ្រង់សម្រាប់ការប្រទានពរដល់ពួកគេជាមួយសុខភាពល្អ ទ្រព្យសម្បត្តិ និងជីវិត។ រាស្ត្ររបស់ព្រះក៏ថ្វាយតង្វាយពិសេសសម្រាប់ជួយដល់មនុស្សក្រីក្រផងដែរ។ រាស្ត្ររបស់ព្រះបានថ្វាយតង្វាយ ផ្សេងៗដើម្បីកសាង និងជួសជុលព្រះវិហាររបស់ព្រះផងដែរ។

តង្វាយសទ្ធារបស់ព្រះគឺធំលើសជាងការទិញសំលៀកបំពាក់សម្រាប់អ្នកចម្រៀងប្រចាំព្រះ-វិហារ ឬរៀបចំកន្លែងចតឡានរបស់ព្រះវិហារទៅទៀត។ យើងនាំយកតង្វាយជាលុយកាក់របស់យើង ថ្វាយដល់ព្រះដើម្បីបង្ហាញព្រះអង្គអំពីការថ្លែងអំណរគុណរបស់យើងសម្រាប់អ្វីៗគ្រប់យ៉ាងដែលទ្រង់បានធ្វើសម្រាប់យើងរាល់គ្នា។ «ឯយើងរាល់គ្នា យើងស្រឡាញ់ទ្រង់ ពីព្រោះទ្រង់បានស្រឡាញ់យើងជា មុន» (យ៉ូហានទី1 4៖19)។ ព្រះវិហារបានយកប្រាក់តង្វាយរបស់យើងទៅគាំទ្រដល់កិច្ចការរបស់ព្រះជាម្ចាស់នៅពាសពេញពិភពលោក និងនៅក្នុងព្រះវិហារមូលដ្ឋានផងដែរ។ សប្តាហ៍នេះ យើងនឹង សិក្សាអំពីអ្វីដែលព្រះគម្ពីរចែងអំពីតង្វាយផ្សេងៗ និងរបៀបដែលយើងប្រើវាសម្រាប់ធ្វើកិច្ចការរបស់ ព្រះជាម្ចាស់នៅលើផែនដីនេះ។