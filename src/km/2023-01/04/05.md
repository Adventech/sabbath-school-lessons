---
title:  ព្រះទ្រង់ជ្រាបថាអ្នកអាចថ្វាយបានប៉ុនណា
date:  25/01/2023
---

`សូមអានរឿងនៅក្នុងខគម្ពីរម៉ាកុស 12៖41-44 អំពីស្ត្រីមេម៉ាយ។ តើរៀនអ្វីបានខ្លះចេញពីរឿង នេះ? តើរឿងនេះបង្រៀនយើងអំពីក្បួនច្បាប់អ្វីដល់យើងរាល់គ្នា? តើយើងអាចយកក្បួនច្បាប់នេះមកអនុវត្ត ក្នុងជីវិតដោយរបៀបណា? តើធ្វើដូចម្តេចឲ្យបទពិសោធន៍នៃការថ្វាយបង្គំរបស់យើងកាន់តែរឹងមាំឡើង?`

ព្រះយេស៊ូវ និងសិស្សរបស់ព្រះអង្គបានស្ថិតនៅក្នុងបរិវេណព្រះវិហារ។ ពួកសង្ឃបានដាក់ប្រអប់ តង្វាយសម្រាប់ព្រះវិហារនៅម្តុំនោះ។ ព្រះយេស៊ូវទ្រង់បានទតមើលមនុស្សទាំងឡាយនាំយកតង្វាយរបស់ ពួកគេមកដាក់ក្នុងប្រអប់នោះ។ ព្រះយេស៊ូវបានទតឃើញស្ត្រីមេម៉ាយម្នាក់បានដាក់តង្វាយចំនួន2ស្លឹង។ ស្ត្រី មេម៉ាយបានដាក់ទាំងអស់ដែលនាងមាន។ «ព្រះយេស៊ូវទ្រង់ជ្រាបពីហេតុផលសម្រាប់តង្វាយរបស់ស្ត្រី មេម៉ាយ។ ព្រះយេស៊ូវទ្រង់ជ្រាបពីមូលហេតុដែលនាងថ្វាយ។ ស្ត្រីមេម៉ាយជឿថា ព្រះជាម្ចាស់ទ្រង់បាន បង្កើតព្រះវិហារឡើង។ ហេតុនោះ ស្ត្រីមេម៉ាយចង់ធ្វើអ្វីៗទាំងអស់ដែលនាងអាចធ្វើបានដើម្បីគាំទ្រដល់កិច្ចការរបស់ព្រះវិហារ។ ស្ត្រីរូបនេះបានជួយកិច្ចការនេះយ៉ាងអស់ពីសមត្ថភាព។ ព្រះយេស៊ូវមានបន្ទូលថា មនុស្សទាំងឡាយនឹងនឹកចាំអំពីស្ត្រីមេម៉ាយ និងតង្វាយរបស់នាងជានិច្ច។ ស្ត្រីមេម៉ាយក៏នឹងមានអំណរពីស្ថានសួគ៌ដោយសារតែតង្វាយរបស់នាងផងដែរ។ ព្រះយេស៊ូវបានផ្តល់តម្លៃដ៏ពិតប្រាកដដល់តង្វាយរបស់នាង។ សេចក្តីស្រឡាញ់របស់ស្ត្រីមេម៉ាយចំពោះព្រះជាម្ចាស់បានធ្វើឲ្យតង្វាយរបស់នាងមានតម្លៃលើសពីតម្លៃនៃប្រាក់តង្វាយនោះទៅទៀត។ ស្ត្រីរូបនោះមានការចាប់ចិត្តយ៉ាងជ្រាលជ្រៅក្នុងការឧបត្ថម្ភដល់ កិច្ចការរបស់ព្រះជាម្ចាស់។ ការចាប់អារម្មណ៍នោះហើយដែលធ្វើឲ្យសុខចិត្តថ្វាយទាំងអស់ដែលនាងមានដល់ ព្រះជាម្ចាស់»។ ដកស្រង់ពី Ellen G. White, Counsels on Stewardship, page 173, adapted។

តើលោកអ្នកដឹងឬទេថា តង្វាយរបស់ស្ត្រីមេម៉ាយគឺជាតង្វាយតែមួយគត់ដែលព្រះយេស៊ូវសរសើរ ឬទេ? រឿងនោះពិតជាមិនគួរធ្វើឲ្យយើងភ្ញាក់ផ្អើលទេ។ ស្ត្រីមេម៉ាយបានថ្វាយប្រាក់ទាំងអស់ដែលនាងមាន ដល់់ព្រះវិហារដែលហៀបនឹងបដិសេធព្រះយេស៊ូវ។ ព្រះយេស៊ូវក៏បានប្រទានអ្វីៗទាំងអស់ដែលទ្រង់មាន ដល់ព្រះវិហារនេះដែរ។

`សូមអានកិច្ចការ 10៖1-4។ ហេតុអ្វីបានជាមេទាហានរ៉ូមបានទទួលទេវតាពីស្ថានសួគ៌? តើកិច្ចការពីរយ៉ាងដែលមេទាហានរ៉ូមនេះបានធ្វើនោះគឺជាអ្វីខ្លះបានជាព្រះទ្រង់ទតឃើញ និងសរសើរដល់ គាត់?`

ព្រះជាម្ចាស់ទ្រង់ឮសេចក្តីអធិដ្ឋានរបស់យើង។ ទ្រង់ក៏ជ្រាបផងដែរអំពីមូលហេតុដែលយើងថ្វាយតង្វាយដល់ព្រះអង្គ។ ខគម្ពីរកិច្ចការ 10៖1-4 បង្ហាញប្រាប់យើងថា កូនេលាសបានថ្វាយលុយកាក់ យ៉ាងច្រើនដើម្បីឧបត្ថម្ភដល់កិច្ចការរបស់ព្រះ។ «ពីព្រោះសម្បត្តិទ្រព្យរបស់អ្នកស្ថិតនៅកន្លែងណា នោះចិត្តអ្នកក៏នឹងនៅកន្លែងនោះដែរ» (ម៉ាថាយ 6៖21)។ តង្វាយរបស់កូនេលាសបង្ហាញថា គាត់ត្រៀមខ្លួន ជាស្រេចដើម្បីរៀនអំពីព្រះយេស៊ូវថែមទៀត។ សេចក្តីអធិដ្ឋាន និងការជួយដល់អ្នកក្របង្ហាញឲ្យឃើញនូវ ក្បួនច្បាប់ដ៏សំខាន់ចំនួនពីរនៃក្រឹត្យវិន័យរបស់ព្រះ៖ 1) សេចក្តីស្រឡាញ់សម្រាប់ព្រះ និង 2) សេចក្តី ស្រឡាញ់សម្រាប់មនុស្សលោក។ ព្រះគម្ពីរចែងថា «ឯងត្រូវស្រឡាញ់ព្រះអម្ចាស់ ជាព្រះនៃឯង ឲ្យអស់ អំពីចិត្ត អស់អំពីព្រលឹង អស់អំពីកំឡាំង ហើយអស់អំពីគំនិតឯង ព្រមទាំងអ្នកជិតខាង ដូចខ្លួនឯងដែរ» (លូកា 10៖27)។ សេចក្តីអធិដ្ឋានបង្ហាញឲ្យឃើញនូវសេចក្តីស្រឡាញ់របស់យើងសម្រាប់ព្រះជាម្ចាស់។ ការថ្វាយតង្វាយសទ្ធាដើម្បីជួយដល់អ្នកក្របង្ហាញនូវសេចក្តីស្រឡាញ់របស់យើងសម្រាប់មនុស្សដទៃ។