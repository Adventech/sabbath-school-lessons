---
title:  ពីក្មេងកំហូចប្រចាំសាលា ក្លាយជាចាស់ទុំប្រចាំព្រះវិហារ
date:  03/02/2023
---

អេដម៉នដ៍គឺជាក្មេងដែលបង្កបញ្ហាម្នាក់នៅមហ្ស៊ូហ្ស៊ូ ប្រទេសម៉ាឡាវី។ គាត់មិនស្តាប់តាមឪពុក ម្តាយ គ្រូបង្រៀន និងមនុស្សចាស់ណាឡើយ។ នៅសាលា គាត់បានវាយគ្នាជាមួយនឹងសិស្សដទៃទៀត និងសូម្បីតែគ្រូក៏គាត់ឈ្លោះជាមួយដែរ។ គាត់បានទទួលកេរ្តិ៍ឈ្មោះដ៏គួរឲ្យខ្លាច ដែលក្មេងៗ និងមនុស្ស ចាស់តែងតែខ្លាចគាត់។

ថ្ងៃមួយ អេដម៉នដ៍បានសម្រេចចិត្តថា វាប្រហែលជាសប្បាយហើយបើបានទៅរំខានដល់ក្លឹប ផាតហ្វាញដឺរ។ គាត់ក៏បាននាំមិត្តភ័ក្តិកំហូចមួយចំនួនរបស់គាត់ទៅកាន់ព្រះវិហារសេវេនដេយ៍អាត់វេនទីស្ទ ឆេសេហ្វ៊ូ ហើយពួកគេបានចំអកដាក់ការដើរក្បួន និងការច្រៀងរបស់ផាតហ្វាញដឺរ។ អេដម៉នដ៍សប្បាយ ចិត្តនឹងឃើញប្រតិកម្មរបស់ពួកផាតហ្វាញដឺរ ដូច្នេះហើយបានជាគាត់ និងមិត្តភ័ក្តិរបស់គាត់បានត្រឡប់ មកវិញមួយសប្តាហ៍ហើយមួយសប្តាហ៍ទៀត។

ប៉ុន្តែជាច្រើនសប្តាហ៍កន្លងផុតទៅ អេដម៉នដ៍ក៏ប្រែជាចាប់អារម្មណ៍លើសកម្មភាពផាតហ្វាញដឺរ។ គាត់ចង់ដឹងថែមទៀតថាក្មេងៗកំពុងធ្វើអ្វីខ្លះ និងពួកគេជឿកំពុងជឿលើអ្វីខ្លះ។ នៅពេលដែលព្រះវិហារ បានសម្រេចចិត្តរៀបចំអង្គប្រជុំផ្សាយដំណឹងល្អនៅពហុកីឡាដ្ឋានមហ្ស៊ូហ្ស៊ូ (Mzuzu Stadium) គាត់ បានសម្រេចចិត្តថានឹងទៅ ប៉ុន្តែគាត់មិនបានប្រាប់មិត្តភ័ក្តិគាត់ទេដោយខ្លាចពួកគេសើចគាត់។ គាត់ក៏មិនបានប្រាប់ឪពុកម្តាយរបស់គាត់ ដែលជាសមាជិកព្រះវិហារគ្រីស្ទាននិកាយមួយទៀតនោះដែរ ពីព្រោះ គាត់បារម្ភថា ពួកគេអាចនឹងដាក់ទោសដល់គាត់។

នៅឯកន្លែងប្រជុំ អេដម៉នដ៍ក៏បានស្គាល់ព្រះ និងបានលង់ស្រឡាញ់ព្រះនៃស្ថានសួគ៌ និងព្រះ-

អម្ចាស់នៃថ្ងៃសប្បាតហ៍ដែលជាថ្ងៃទីប្រាំពីរ។ បើទោះបីជាគាត់ខ្លាចពួកក្មេងៗនិងចាស់ៗអាត់វេនទីស្ទ ដែលគាត់បានប្រព្រឹត្តមិនគប្បីដាក់ បដិសេធរូបគាត់ក្តី ក៏គាត់ខំប្រឹងប្រមូលសេចក្តីក្លាហានឡើងមកបាន ហើយថ្វាយចិត្តរបស់គាត់ដល់ព្រះយេស៊ូវក្នុងពិធីបុណ្យជ្រមុជទឹក។

ឪពុកម្តាយរបស់គាត់ក៏ដឹងអំពីការទទួលបុណ្យជ្រមុជទឹករបស់គាត់បួនខែក្រោយមក ហើយ ពួកគេក៏បានធ្វើការកាត់កាល់ក្មេងប្រុសម្នាក់នេះដែរ។ អេដម៉នដ៍ក៏បានស្នាក់នៅតាមផ្ទះរបស់សមាជិក ព្រះវិហារ ហើយពួកគេក៏បានបង្រៀនអំពីព្រះគម្ពីរថែមទៀតដល់គាត់ រហូតទាល់តែគាត់ចេះចាំបានយ៉ាង ច្រើន។ គាត់ក៏បានការងារខ្លះៗធ្វើគ្រាន់នឹងបង់ថ្លៃសាលារៀន និងថ្លៃស្នាក់នៅក្នុងសាលារៀនផងដែរ។ បីឆ្នាំកន្លងផុតទៅ ឪពុកម្តាយរបស់អេដម៉ដ៍ក៏បានឃើញថា គាត់គឺជាមនុស្សស្មោះត្រង់ចំពោះព្រះ។ ពួក គេបានឃើញថា គាត់បានប្រែក្លាយជាមនុស្សថ្មីនៅក្នុងព្រះគ្រីស្ទហើយ ហើយពួកគេក៏បានសូមឲ្យត្រឡប់ ទៅផ្ទះវិញ។

សព្វថ្ងៃនេះ អេដម៉នដ៍ ធីជីរី បានរៀបការជាមួយភរិយាអាត់វេនទីស្ទម្នាក់ ហើយពួកគេក៏មាន កូនពីរនាក់ហើយដែរ។ គាត់ក៏បានបម្រើការជាចាស់ទុំប្រចាំព្រះវិហារសេវេនដេយ៍អាត់វេនទីស្ទឆេសេហ្វ៊ូ ជាកន្លែងដែលគាត់ធ្លាប់បានមកបង្ករឿងជាមួយពួកផាតហ្វាញដឺរនោះឯង។ គាត់និយាយថា មានតែព្រះ ទេទើបអាចបំផ្លាស់បំប្រែក្មេងកំហូចប្រចាំសាលាឲ្យក្លាយជាចាស់ទុំប្រចាំព្រះវិហារបាន។ «មិនត្រូវមើល ងាយកូនក្មេងឡើយ មិនថាពួកគេមានចរិតឫកពាអាក្រក់យ៉ាងណាក្តី» គាត់បាននិយាយ។