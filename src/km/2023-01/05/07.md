---
title:  ការសិក្សាបន្ថែម
date:  03/02/2023
---

លោកអ្នកអាចអានថែមទៀតអំពីផែនការទាំងបីចំណុចក្នុងមេរៀនថ្ងៃពុធដើម្បីជួយលោកអ្នកសងបំណុលដែលលោកអ្នកជំពាក់គេ។ ព័ត៌មានបន្ថែមទៀតស្តីអំពីផែនការនេះគឺមាននៅក្នុងសៀវភៅដំបូន្មានសម្រាប់គ្រីស្ទានកិច្ចរបស់អ្នកស្រីអែល្លិនជីវ៉ៃត៍។ អ្នកស្រីបានសរសេរថា៖

«ត្រូវសន្យាថានឹងឈប់ចាយលុយដែលលោកអ្នកមិនទាន់មាន។ ត្រូវនិយាយថា ទេ ទៅកាន់ ការទិញរបស់របរណាមួយមុននឹងទិញអ្វីមួយដែលលោកអ្នកគ្មានលុយទេនៅឡើយ។ ការចាយលុយ នៅពេលដែលលោកអ្នកមិនទាន់មានលុយនោះផងគឺជាបណ្តាសានៃជីវិតរបស់លោកអ្នក។ ត្រូវជៀសវាងទម្លាប់នេះដូចជាលោកអ្នកព្យាយាមគេចចេញពីជំងឺដ៏កាចសាហាវដែរ។

«ត្រូវសន្យានឹងព្រះថា លោកអ្នកនឹងសងអ្វីៗទាំងអស់ដែលលោកអ្នកជំពាក់។ ទូលសូមទៅព្រះសូមឲ្យទ្រង់ប្រទានពររបស់ទ្រង់ដល់លោកអ្នក។ បន្ទាប់មក មិនត្រូវជំពាក់នរណាទៀតឡើយ បើទោះបីជាលោកដាច់លុយទិញម្ហូបអាហារថ្លៃៗក្តី... កុំឲ្យខកខាននឹងធ្វើការនេះឡើយ។ កុំបោះបង់សេចក្តីសង្ឃឹម ឡើយ។ ត្រូវនិយាយថា ទេ ទៅកាន់ខ្លួនឯង និងរបស់ទាំងអស់ដែលលោកអ្នកកំពុងប្រាថ្នាចង់បាន។ ត្រូវ រក្សាសេចក្តីសន្យារបស់លោកអ្នក ត្រូវសងបំណុលរបស់លោកអ្នក។

«ត្រូវសងបំណុលរបស់លោកអ្នកបានកាន់តែឆាប់កាន់តែល្អ»។ កាលណាលោកអ្នកបានរួចផុត ពីការជំពាក់លុយគេហើយ នោះលោកអ្នកក្លាយទៅជាមនុស្សមានសេរីភាពម្នាក់ហើយ។ លោកអ្នកនឹងជោគជ័យកាលណាលោកអ្នកលែងជំពាក់គេទៀតហើយនោះ» (ដកស្រង់ពី Ellen G. White, Counsels on Stewardship, page 257, adapted)។

ត្រូវរៀបចំធ្វើផែនការថវិកា។ ត្រូវរក្សាបញ្ជីចំណាយរបស់លោកអ្នករៀងរាល់បីខែម្តង។ ត្រូវសិក្សាបញ្ជីនេះដោយប្រុងប្រយ័ត្នដើម្បីមើលពីរបៀបដែលលោកអ្នកចំណាយលុយកាក់របស់ខ្លួន។ មនុស្ស ជាច្រើនមានការភ្ញាក់ផ្អើលណាស់ពេលដែលដឹងថាលុយកាក់ភាគច្រើនរបស់ពួកគេត្រូវបានចំណាយទៅ លើរបស់ដែលពួកគេមិនត្រូវការនោះ។

ត្រូវឈប់ប្រើក្រេឌីតកាដតទៅទៀត ឬឈប់ទិញជឿតទៅទៀត។ ការប្រើក្រេឌីតកាដ ឬការ ទិញគេហើយជឿគេ ឬជំពាក់គេគឺជារឿងងាយស្រួលណាស់។ ប៉ុន្តែពេលសងគេវិញវាពិបាកណាស់។ តើលោកអ្នកធ្លាប់ជួបការលំបាកក្នុងការសងគេវិញឬទេពេលដែលយើងប្រើក្រេឌីតកាដ ឬទិញគេជឿហើយ ត្រូវសងលុយទៅគេវិញជារៀងរាល់ខែនោះ? តើលោកអ្នកធ្លាប់ទិញសម្ភារៈ ឬរបស់អ្វីដែលលោកអ្នកមិន ត្រូវការដែរឬទេ? ប្រសិនបើមែន នោះត្រូវបញ្ឈប់ទម្លាប់ទិញគេជឿឬជំពាក់នោះទៅមុននឹងទម្លាប់នោះបំផ្លាញលោកអ្នក ឬអាពាហ៍ពិពាហ៍របស់លោក ឬទាំងពីរយ៉ាងតែម្តង។

ត្រូវសន្សំឲ្យកាន់តែច្រើនដែលអាចធ្វើទៅបាន។ ជួនកាលយើងមិនដឹងថាក្នុងមួយខែយើងសន្សំ បានប៉ុន្មានឡើយ។ ប៉ុន្តែប្រសិនបើយើងចេះប្រុងប្រយ័ត្ន នោះយើងអាចនឹងសន្សំបានច្រើន។ លុយកាក់ ដែលយើងសន្សំបានជួយដោះបំណុលបានកាន់តែឆាប់ឡើងថែមទៀត។

**សំណួរពិភាក្សា**

`1. មនុស្សទាំងឡាយ និងរដ្ឋាភិបាលជាច្រើនជំពាក់បំណុលគេយ៉ាងច្រើន។ តើលោកអ្នកមានបទពិសោធន៍ អ្វីខ្លះក្នុងការចាយវាយខ្ជះខ្ជាយដែរឬទេ? តើការចាយវាយខ្ជះខ្ជាយនេះបណ្តាលឲ្យមានបញ្ហាអ្វីខ្លះនៅក្នុង ជីវិតរបស់លោកអ្នក?`

`2. តើព្រះវិហាររបស់លោកអ្នកអាចធ្វើអ្វីខ្លះដើម្បីជួយដល់មនុស្សទាំងឡាយឲ្យចេះចាត់ចែងលុយកាក់របស់ពួកគេបានកាន់តែប្រសើរឡើង?`

`3. តើមានក្បួនច្បាប់ និងសេចក្តីសន្យាណាខ្លះក្នុងព្រះគម្ពីរដែលអាចជួយការពារលោកអ្នកឲ្យរួចផុតពីចិត្តអាត្មានិយម និងចិត្តដែលលោភចង់បានរបស់ដែលលោកអ្នកមិនទាន់មានលុយទិញនោះដែរឬទេ?`