---
title:  ក្បួនច្បាប់សំខាន់ៗស្តីអំពីការជំពាក់លុយកាក់
date:  02/02/2023
---

`តើព្រះអម្ចាស់សូមឲ្យរាស្ត្ររបស់ព្រះអង្គធ្វើអ្វីខ្លះ? សូមអានខគម្ពីរចោទិយកថា 15៖1-6 សម្រាប់ចម្លើយ។`

ព្រះជាម្ចាស់បានប្រទានក្បួនច្បាប់ស្តីអំពីទាសភាពដល់រាស្ត្ររបស់ព្រះអង្គ (និក្ខមនំ 21៖2, លេវីវិន័យ 25៖3, 4) និងក្បួនច្បាប់អំពីអ្នកដឹកនាំផងដែរ។ អ្នកឲ្យគេខ្ចីទាំងឡាយ។ ម្ចាស់បំណុលទាំង ឡាយមិនចង់យោគយល់ដល់នរណាម្នាក់ដែលមិនអាចសងបំណុលដល់ខ្លួនឡើយ។ ហេតុនោះ ព្រះ-អម្ចាស់ ទ្រង់បានដាក់កំរិតរយៈពេលដែលនរណាម្នាក់ត្រូវជំពាក់លុយកាក់។ រយៈពេលដែលយូរបំផុតដែលត្រូវសងបំណុលគឺ7ឆ្នាំ។ ខគម្ពីរចោទិយកថា 15៖1-5 បង្ហាញថា ព្រះទ្រង់យកព្រះទ័យទុកដាក់ អំពីរាស្ត្ររបស់ព្រះអង្គ និងរបៀបដែលពួកគេជំពាក់។ ព្រះអម្ចាស់ទ្រង់ឈ្វេងយល់ថា ជួនកាលរាស្ត្ររបស់ ព្រះអង្គត្រូវជំពាក់លុយគេយ៉ាងច្រើនដោយសារតែពួកគេបានស្នើសូមកម្ចីពីធនាគារ។ ហេតុនោះ ព្រះទ្រង់ សព្វព្រះទ័យនឹងជួយរាស្ត្ររបស់ព្រះអង្គឲ្យជៀសវាងពីការជំពាក់នេះប្រសិនបើធ្វើបាន។

សព្វថ្ងៃនេះ មនុស្សជាច្រើនបានជំពាក់ធនាគារ20ទៅ30ឆ្នាំសម្រាប់ទិញផ្ទះរបស់ពួកគេ។ ហេតុផលមួយដែលធ្វើឲ្យផ្ទះឡើងថ្លៃគឺដោយសារតែពួកគេអាចស្នើសុំកម្ចីទិញផ្ទះពីធនាគារនេះឯង។

ដំណាលគ្នានេះដែរ មនុស្សជាច្រើន ឪពុកម្តាយជាច្រើន និងនិស្សិតជាច្រើនក៏មានចិត្តចង់ស្នើ សូមកម្ចីសម្រាប់បង់ថ្លៃសាលារៀនដែរ។ អ្នកណាដែលបានចូលរៀនមហាវិទ្យាល័យមានឱកាសនឹងរក លុយបានច្រើនជាង។ លោកអ្នកអាចនឹងត្រូវការខ្ចីលុយធនាគារសម្រាប់សាលារៀន។ ប៉ុន្តែសូមនឹកចាំ ថា លោកអ្នកត្រូវសងលុយដែលខ្ចីនោះវិញ។ បន្ទាប់មក លោកអ្នកនឹងត្រូវបង់ការប្រាក់ទៅធនាគារដែល ឲ្យខ្ចីនោះដែរ។ ហេតុនោះ សូមព្យាយាមស្វែងរកសាលារៀនណាដែលផ្តល់អាហារូបករណ៍ ឬទទួលកម្ចី ណាដែលមិនមានការប្រាក់បើសិនជាបាន។ សូមធ្វើការណាដែលលោកអ្នកអាចធ្វើបានដើម្បីសន្សំលុយ សម្រាប់បង់ថ្លៃសាលារៀន។ សូមឲ្យឪពុកម្តាយរបស់លោកអ្នកជួយឧបត្ថម្ភខ្លះ។ នៅជំនាន់ព្រះគម្ពីរ ឪពុក ម្តាយបានផ្តល់ដីធ្លីមួយចំនួនដល់កូនៗរបស់ពួកគេដើម្បីឲ្យពួកគេបង្កបង្កើនផលចិញ្ចឹមជីវិត។ សព្វថ្ងៃនេះ ឪពុកម្តាយផ្តល់ការអប់រំដល់កូនៗរបស់ពួកគេវិញ។ ការអប់រំជួយយើងឲ្យមានការងារធ្វើដើម្បីឲ្យយើង អាចផ្គត់ផ្គង់ដល់ក្រុមគ្រួសាររបស់យើងបាន។

ប្រសិនបើចង់ឲ្យជីវិតគ្រប់លក្ខណ៍ ម្នាក់ៗមិនត្រូវខ្ចីលុយគេ ឬជំពាក់លុយគេទេ។ ប៉ុន្តែជួនកាល ជីវិតមិនចេះតែគ្រប់លក្ខណ៍រហូតទេ។ ជួនកាលយើងក៏ចាំបាច់ត្រូវខ្ចីលុយគេដែរ។ កាលណាយើងខ្ចីគេ លោកអ្នកត្រូវប្រុងប្រយ័ត្នឲ្យមែនទែន។ ត្រូវខ្ចីសម្រាប់តែអ្វីដែលលោកអ្នកត្រូវការប៉ុណ្ណោះ។ ត្រូវប្រញាប់ បំណុលនោះវិញប្រយោជន៍កុំឲ្យអស់ការប្រាក់ច្រើនពេក។ ត្រូវព្យាយាមជៀសចេញពីការខ្ចីលុយឲ្យអស់ ពីសមត្ថភាព។ នោះហើយគឺជាក្បួនច្បាប់ដែលត្រូវអនុវត្ត។ នៅពេលដែលយើងអនុវត្តតាមក្បួនច្បាប់ដ៏ ល្អនៃព្រះគម្ពីរនេះនៅក្នុងជីវិតប្រចាំថ្ងៃរបស់យើង នោះយើងអាចជៀសវាងការជំពាក់លុយគេបានហើយ។ ការជំពាក់លុយគេអាចជាបន្ទុកដល់យើង និងគ្រួសាររបស់យើងបាន។

តើលោកអ្នកបានឲ្យនរណាម្នាក់ខ្ចីលុយកាក់ឬទេ? តើលោកអ្នកបានប្រព្រឹត្តដោយយុត្តិធម៌ និង យោគយល់ដល់ពួកគេឬទេ? តើលោកអ្នកនឹងឆ្លើយតបទៅព្រះជាម្ចាស់សម្រាប់ឥរិយាបថរបស់លោកអ្នកដោយរបៀបណា? (សូមអានសាស្តា 12៖14)។