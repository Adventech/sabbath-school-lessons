---
title:  ការសងបំណុល
date:  28/01/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
៖ ចោទិយកថា 28៖1, 2, 12, ធីម៉ូថេទី1 6៖6-9, ម៉ាថាយ 6៖24, យ៉ូហានទី1 2៖15, សុភាសិត 22៖7, សុភាសិត 6៖1-5, សុភាសិត 17៖18, ចោទិយកថា 15៖1-15។

> <p>ខចងចាំ</p>
> «មនុស្សអ្នកមានគេគ្រប់គ្រងលើពួកអ្នកក្រ ហើយអ្នកណាដែលខ្ចីគេ ជាបាវបំរើដល់អ្នកដែល ឲ្យខ្ចីនោះ» (សុភាសិត 22៖7)។

តើបំណុលគឺជាអ្វី? បំណុលគឺជាលុយកាក់ទាំងអស់ដែលលោកអ្នកជំពាក់គេ។ មានអ្នកខ្លះ និយាយថា បំណុលក៏ជា «ការចំណាយលុយកាក់ដែលយើងមិនទាន់មានឥឡូវនេះ ប៉ុន្តែលោកអ្នករំពឹង ថានឹងរកបាននៅគ្រាអនាគត»។ សព្វថ្ងៃនេះ មនុស្សជាច្រើនសុទ្ធតែជំពាក់លុយគេ។ ការជំពាក់លុយ គឺគ្រាន់តែជាផ្នែកមួយនៃជីវិតទៅហើយ។ ប៉ុន្តែក្នុងនាមជាគ្រីស្ទាន យើងមិនគួរជំពាក់លុយនរណាម្នាក់ ឡើយ។ ព្រះគម្ពីរបានលើកឡើងទាស់នឹងការជំពាក់លុយគេនេះចំនួន26ដង។ ខគម្ពីរទាំងនេះសុទ្ធ តែលើកឡើងទាស់នឹងការជំពាក់លុយគេរបស់យើង។ ព្រះគម្ពីរមិនបានចែងថា ការខ្ចីលុយរបស់យើង គឺជាអំពើបាបនោះឡើយ។ ប៉ុន្តែព្រះគម្ពីរពិតជាបានចែងអំពីរឿងអាក្រក់ៗមួយចំនួនដែលកើតឡើង ជាញឹកញាប់នៅពេលដែលយើងខ្ចីលុយគេ។ ព្រះជាម្ចាស់បានផ្តល់ដំបូន្មានក្នុងព្រះគម្ពីរថា «ដូច្នេះ ចូរ សងដល់លោកទាំងនោះ តាមដែលអ្នកជំពាក់ចុះ គឺឲ្យបង់ពន្ធខ្លួន ដល់លោកណាដែលត្រូវទទួល បង់ ពន្ធគយដល់លោកណាដែលទទួលខាងពន្ធគយ ត្រូវមានសេចក្តីកោតខ្លាច ចំពោះលោកណាដែលគួរ កោតខ្លាច ហើយត្រូវគោរពប្រតិបត្តិ ដល់លោកណាដែលគួរគោរពដែរ កុំឲ្យជំពាក់អ្វីដល់អ្នកណាឡើយ ជំពាក់បានតែសេចក្តីស្រឡាញ់ ដល់គ្នាទៅវិញទៅមកប៉ុណ្ណោះ ដ្បិតអ្នកដែលស្រឡាញ់ដល់គេ នោះបានធ្វើសំរេចតាមក្រឹត្យវិន័យហើយ» (រ៉ូម 13៖7, 8)។

ការជំពាក់លុយគេគឺមិនមែនជារឿងល្អឡើយ។ ហេតុនោះ បានជាមនុស្សជាច្រើន និងរដ្ឋាភិបាលជាច្រើនចូលចិត្តជំពាក់លុយគេម៉្លេះ? គ្រប់ទាំងប្រទេសតែងតែមានពលរដ្ឋមួយក្រុមដែលជំពាក់ លុយគេ។ ប៉ុន្តែសព្វថ្ងៃនេះមនុស្សកាន់តែច្រើនឡើងបានជំពាក់លុយគេ។

**សប្តាហ៍នេ**

យើងនឹងក្រឡេកមើលពីមូលហេតុដែលមនុស្សទាំងឡាយជំពាក់លុយគេ និង របៀបដោះស្រាយបញ្ហានេះ។ លោកអ្នកអាចនឹងមិនទាន់ជំពាក់គេនៅឡើយ។ ប៉ុន្តែលោកអ្នកអាច ចែកចាយព័ត៌មាននេះជាមួយនឹងមនុស្សទាំងឡាយដែលអាចត្រូវការជំនួយក្នុងការសងបំណុលរបស់ ពួកគេ។