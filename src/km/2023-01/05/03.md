---
title:  ដំបូន្មានខ្លះៗស្តីអំពីលុយកាក់
date:  30/01/2023
---

ការដែលខិតខំប្រឹងប្រែងធ្វើការដើម្បីរកលុយកាក់ដែលយើងត្រូវការចិញ្ចឹមជីវិតមិនមែនជារឿងខុសឆ្គងទេ។ ហើយការមានទ្រព្យសម្បត្តិច្រើនក៏មិនមែនជារឿងខុសឆ្គងដែរ។ ប៉ុន្តែ យើងមិនត្រូវថ្វាយបង្គំលុយកាក់ឡើយ។ ព្រះទ្រង់សន្យាថានឹងជួយយើងឲ្យស្តាប់បង្គាប់ទ្រង់ និងធ្វើតាមព្រះទ័យរបស់ ព្រះអង្គ។ យើងត្រូវនឹកចាំអំពីសេចក្តីសន្យាដ៏វិសេសនេះ។ ប្រសិនបើយើងមិននឹកចាំទេ យើងអាចនឹងធ្លាក់ក្នុងគ្រោះថ្នាក់នៃការស្រឡាញ់លុយកាក់ និងទ្រព្យសម្បត្តិច្រើនជាងយើងស្រឡាញ់ព្រះវិញ។

`សូមអានខគម្ពីរម៉ាថាយ 6៖24 និងយ៉ូហានទី1 2៖15។ តើខទាំងនេះបង្រៀនយើងអំពីគោលគំនិតដ៏សំខាន់អ្វីដល់យើងរាល់គ្នាដែរ?`

ជាការគួរឲ្យព្រួយបារម្ភណាស់ មនុស្សជាច្រើនបានស្រឡាញ់សម្ភារៈយ៉ាងច្រើនដែលពួកគេទិញលើសពីលុយកាក់ដែលពួកគេអាចរកបាន។ បន្ទាប់មកពួកគេបានជំពាក់លុយគេយ៉ាងច្រើន។ សាតាំង ព្យាយាមធ្វើឲ្យយើងចំណាយលើសពីចំណូលដែលយើងរកបាន។ ព្រះទ្រង់សព្វព្រះទ័យនឹងជួយយើងក្នុងការសងបំណុលទាំងនោះ។ ហេតុនោះ ព្រះទ្រង់បានប្រទានដំបូន្មានដ៏មានប្រយោជន៍មួយចំនួននៅ ក្នុងព្រះគម្ពីរ និងសំណេររបស់អ្នកស្រីអែល្លិនជីវ៉ៃត៍។ ដំបូន្មាននេះនឹងជួយយើងកុំឲ្យជំពាក់លុយគេ។

`សូមអានខគម្ពីរទំនុកតម្កើង 50៖14, 15។ តើពាក្យថា «តង្វាយលាបំណន់ដែលបានបន់ដល់ព្រះដ៏ខ្ពស់បំផុត» មានន័យដូចម្តេច (ទំនុកតម្កើង 50៖14)? តើយើងគួរមានអារម្មណ៍យ៉ាងណានៅក្នុងចិត្តរបស់យើងពេលដែលយើងធ្វើដូច្នេះ?`

ក្នុងនាមជាសមាជិកពួកជំនុំ យើងសរសើរតម្កើង និងអរព្រះគុណដល់ព្រះ។ យើងសរសើរតម្កើង ទ្រង់សម្រាប់ការបង្កើត និងការសង្គ្រោះយើងរាល់គ្នា។ នៅពេលដែលយើងទទួលបុណ្យជ្រមុជទឹក យើង បានធ្វើពិធីសច្ចាមួយ។ ហើយមានសំណួរមួយត្រូវបានសួរឡើងថា «តើលោកអ្នកជឿថាព្រះវិហារសេវេន-ដេយ៍អាត់វេនទីស្ទជាព្រះវិហាររបស់ព្រះដែរឬទេ? តើលោកអ្នកប្រាថ្នាចង់ថ្វាយបង្គំព្រះ និងឧបត្ថម្ភដល់ព្រះវិហាររបស់ព្រះអង្គជាមួយប្រាក់តង្វាយរបស់លោកអ្នកដែរឬទេ?» ក្នុងនាមជាពួកជំនុំសេវេនដេយ៍ អាត់វេនទីស្ទ យើងទាំងអស់គ្នាសុទ្ធតែបានយល់ស្របតាមសំណួរទាំងនោះ។ ហេតុនោះ ខគម្ពីរទំនុកតម្កើង 50៖14, 15 ប្រាប់យើងអំពីអ្វីដែលព្រះទ្រង់សព្វព្រះទ័យឲ្យយើងធ្វើ។ កាលណាយើងថ្វាយសេចក្តី ថ្លែងអំណរគុណ និងតង្វាយរបស់យើងដល់ព្រះជាម្ចាស់ ទ្រង់សន្យាថានឹងលើកតម្កើងយើង និងជួយ យើងនៅពេលដែលយើងមានបញ្ហា។

`តើលោកអ្នកនិយាយថា ទេ ទៅកាន់អំពើបាបឬទេ? តើជម្រើសរបស់លោកអ្នកប្រាប់អ្នកអំពីភាពរឹងមាំរបស់លោកអ្នកយ៉ាងដូចម្តេចដែរ? តើការខំប្រឹងរកលុយកាក់ខុសគ្នាពីការថ្វាយបង្គំលុយកាក់ ឬទ្រព្យសម្បត្តិយ៉ាងដូចម្តេចខ្លះ? សូមពន្យល់ចម្លើយរបស់លោកអ្នក។`