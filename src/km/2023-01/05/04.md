---
title:  របៀបដោះបំណុលទាំងអស់របស់លោកអ្នក
date:  31/01/2023
---

`សូមអានខគម្ពីរសុភាសិត 22៖7។ តើយើងរាល់គ្នាប្រៀបដូចជា «ទាសករ» របស់ម្ចាស់ បំណុលដោយរបៀបណា?`

ការជំពាក់បំណុលគេគឺប្រៀបដូចជាការក្លាយជាទាសកររបស់គេដូច្នោះដែរ។ តើយើងត្រូវគេច ចេញដោយរបៀបណា? ខាងក្រោមនេះយើងនឹងរៀនអំពីផែនការមួយដែលនឹងរំដោះយើងឲ្យរួចផុតពី បំណុល។ ប្រសិនបើលោកអ្នកជំពាក់លុយគេ ផែនការនេះនឹងជួយលោកអ្នកឲ្យចាប់ផ្តើមសងបំណុលដែលលោកអ្នកជំពាក់គេ។ ផែនការនេះសាមញ្ញ ហើយមានក្បួនច្បាប់ចំនួនបីប៉ុណ្ណោះ។

មុននឹងយើងរៀនអំពីក្បួនច្បាប់ទាំងបីនេះ យើងត្រូវតែថ្វាយជីវិតទាំងស្រុងរបស់យើងដល់ព្រះជាម្ចាស់។ យើងត្រូវតែថ្វាយនូវតង្វាយទាំងអស់ដែលយើងជំពាក់ព្រះអង្គដល់ទ្រង់វិញ។ បន្ទាប់មក ទ្រង់នឹងធ្វើឲ្យយើងមានប្រាជ្ញា និងប្រទានពរដល់យើង។ ព្រះជាម្ចាស់ទ្រង់សព្វព្រះទ័យនឹងប្រទានពរដល់រាស្ត្ររបស់ព្រះអង្គដែលចេះស្តាប់បង្គាប់ខ្លាំងណាស់!

ក្បួនច្បាប់ទី1៖ ត្រូវឈប់ខ្ចីលុយគេតទៅទៀត។ មិនត្រូវចំណាយទេប្រសិនបើលោកអ្នកមិន មានលុយកាក់ទេនោះ។ ពេលដែលមានវិក្កយបត្រមកដល់ត្រូវប្រញាប់ទូទាត់សងគេភ្លាម។ ប្រសិនបើ លោកអ្នកឈប់ខ្ចីលុយគេ លោកអ្នកនឹងមិនជំពាក់គេច្រើនជាងមុនឡើយ។

ក្បួនច្បាប់ទី2៖ ត្រូវសន្យានឹងព្រះជាម្ចាស់ថា លោកអ្នកនឹងខំសងបំណុលឲ្យអស់យ៉ាងឆាប់បំផុតតាមដែលអាចធ្វើទៅបាន។ នៅពេលដែលព្រះប្រទានពរជាលុយកាក់បន្ថែម ត្រូវប្រើលុយកាក់នោះ ដើម្បីកាត់បន្ថយបំណុលរបស់លោកអ្នកភ្លាម។ សូមកុំទិញសម្ភារៈថែមទៀតឡើយ។ ក្បួនច្បាប់នេះគឺជា ផ្នែកដ៏សំខាន់បំផុតនៃផែនការនេះ។ នៅពេលដែលមនុស្សភាគច្រើនបានទទួលលុយកាក់បន្ថែម ពួកគេ បានចំណាយវាអស់ទៅវិញយ៉ាងឆាប់រហ័ស។ មិនត្រូវធ្វើដូច្នោះឡើយ! ប៉ុន្តែត្រូវយកលុយបន្ថែមនោះទៅ ជួយសងបំណុលដែលកំពុងជំពាក់គេវិញ។

ក្បួនច្បាប់ទី3៖ ត្រូវធ្វើបញ្ជីបំណុលទាំងអស់ដែលលោកអ្នកកំពុងជំពាក់គេ ចាប់តាំងពីចំនួន ដែលច្រើនបំផុតរហូតដល់តិចបំផុត។ សម្រាប់គ្រួសារភាគច្រើន ប្រាក់កម្ចីទិញផ្ទះគឺជាបំណុលដ៏ខ្ពស់ជាង គេក្នុងបញ្ជី។ ការចំណាយដោយការជំពាក់ផ្សេងៗមិនសូវជាច្រើនដល់កម្ចីទិញផ្ទះទេ។ ត្រូវចាប់ផ្តើមសង តាមវិក្កយបត្ររបស់លោកអ្នកជារៀងរាល់ខែសិន។ បន្ទាប់មក នៅពេលដែលលោកអ្នកមានលទ្ធភាព ត្រូវប្រញាប់សងបំណុលតូចៗក្នុងបញ្ជីរបស់លោកអ្នកទ្វេមួយជាពីរឡើង។ លោកអ្នកនឹងសប្បាយចិត្ត និងភ្ញាក់ផ្អើលដែលឃើញថា លោកអ្នកបានរួចផុតពីបំណុលតូចៗយ៉ាងឆាប់រហ័សមិនខាន។ បន្ទាប់មក លោកអ្នកត្រូវព្យាយាមសងបំណុលដែលនៅសេសសល់ជាបន្តបន្ទាប់នៅខែក្រោយៗទៀត។ ត្រូវបន្តធ្វើ របៀបនេះរហូតដល់ចំណុចកំពូលនៃបញ្ជីបំណុលរបស់លោកអ្នក និងត្រូវសងឲ្យអស់នូវបំណុលរបស់លោកអ្នក។ នៅពេលដែលលោកអ្នកសងបំណុលតូចៗអស់ នោះលោកអ្នកឃើញថាមានលុយសល់ច្រើនជាងមុនបន្តិច។ បន្ទាប់មកលោកអ្នកអាចប្រើលុយនេះដើម្បីសងបំណុលដទៃទៀតឲ្យច្រើនជាងមុនបាន។

ព្រះជាម្ចាស់ទ្រង់មិនសព្វព្រះទ័យឲ្យយើងជំពាក់បំណុលគេឡើយ។ គ្រួសារជាច្រើនដែលអនុវត្ត តាមក្បួនច្បាប់សាមញ្ញទាំងបីនេះសុទ្ធតែបានរំដោះខ្លួនរួចផុតពីបំណុលទាំងអស់ដែលពួកគេមាន។ ព្រះ ប្រទានពរដល់ពួកគេតាមរបៀបដ៏អស្ចារ្យដែលពួកគេមិននឹកស្មានដល់។ លោកអ្នកក៏អាចធ្វើវាបានផង ដែរ។ ត្រូវយកព្រះជាម្ចាស់ទុកជាទីមួយក្នុងជីវិតរបស់លោកអ្នក។ ទ្រង់នឹងប្រទានប្រាជ្ញារបស់ព្រះអង្គដល់ លោកអ្នកឲ្យចេះចាត់ចែងលុយកាក់ដែលទ្រង់បានប្រទានដល់លោកអ្នក។