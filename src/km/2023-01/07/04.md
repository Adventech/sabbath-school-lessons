---
title:  អ្នកមានវ័យក្មេង
date:  14/02/2023
---

យើងមិនបានដឹងច្រើនទេអំពីអ្នកមានវ័យក្មេងដែលបានមកជួបព្រះយេស៊ូវ។ យើងដឹងថាគាត់ មានវ័យក្មេង មានលុយកាក់ច្រើន និងជាអ្នកដឹកនាំម្នាក់។ គាត់ក៏ជាអ្នកដែលចាប់អារម្មណ៍នឹងរឿងព្រលឹង វិញ្ញាណម្នាក់ដែរ។ បុរសវ័យក្មេងម្នាក់នេះមានថាមពលខ្លាំងក្លាណាស់។ បុរសវ័យក្មេងម្នាក់នេះរំភើបចិត្ត ចង់ដឹងអំពីជីវិតអស់កល្បខ្លាំងណាស់។ រឿងនេះមានសារៈសំខាន់ខ្លាំងណាស់ដែលយើងអាចរកឃើញ នៅក្នុងកណ្ឌគម្ពីរចំនួនបីនៅក្នុងព្រះគម្ពីរ៖ ម៉ាថាយ 19៖16-22, ម៉ាកុស 10៖17-22, លូកា 18៖18-23។

`សូមអានអំពីអ្នកដឹកនាំវ័យក្មេងដែលមានទ្រព្យសម្បត្តិច្រើននេះនៅក្នុងខគម្ពីរម៉ាថាយ 19៖16-22។ ហេតុអ្វីបានជាព្រះយេស៊ូវមានបន្ទូលទៅកាន់បុរសវ័យក្មេងម្នាក់នេះថា «បើអ្នកចង់បានជា គ្រប់លក្ខណ៍ ចូរអ្នកទៅលក់របស់ទ្រព្យខ្លួន ហើយចែកដល់ពួកអ្នកក្រីក្រទៅ នោះអ្នកនឹងបានទ្រព្យសម្បត្តិ នៅឯស្ថានសួគ៌វិញ រួចឲ្យមកតាមខ្ញុំចុះ» (ម៉ាថាយ 19៖21)។`

ព្រះយេស៊ូវទ្រង់មិនបានសូមឲ្យយើងភាគច្រើនលក់អ្វីៗទាំងអស់ដែលយើងមាន និងយកលុយ កាក់នោះទៅចែកដល់អ្នកក្រទេ។ ប៉ុន្តែ លុយកាក់ប្រាកដជាសំខាន់ខ្លាំងណាស់ចំពោះបុរសវ័យក្មេងរូបនេះ ប្រៀបដូចជារូបគោរព ឬរូបសំណាករបស់ព្រះក្លែងក្លាយដែរ។ ចម្លើយរបស់ព្រះយេស៊ូវហាក់ដូចជា លំបាកណាស់ចំពោះយើង។ ប៉ុន្តែ ព្រះយេស៊ូវទ្រង់ជ្រាបថា ឱកាសតែមួយគត់របស់បុរសវ័យក្មេងរូបនេះ ដើម្បីបានសង្គ្រោះគឺត្រូវតែលក់អ្វីៗទាំងអស់ដែលគាត់មាន ហើយចែកទានដល់អ្នកក្រតែប៉ុណ្ណោះ។

ព្រះគម្ពីរចែងថា បុរសវ័យក្មេងបានចាកចេញទៅទាំងទុក្ខព្រួយពីព្រោះគាត់មានទ្រព្យសម្បត្តិច្រើនណាស់។ យើងអាចឃើញថា បុរសវ័យក្មេងរូបនេះស្រឡាញ់លុយកាក់របស់គាត់ខ្លាំងណាស់។ ព្រះយេស៊ូវទ្រង់បានត្រៀមប្រទាននូវជីវិតអស់កល្បដល់បុរសវ័យក្មេងរូបនេះហើយ។ ព្រះយេស៊ូវទ្រង់ក៏បានអញ្ជើញគាត់ឲ្យចូលរួមក្នុងក្រុមសិស្សរបស់ព្រះអង្គដែរ។ តើយើងដឹងរឿងនេះបានដោយរបៀប ណា? ព្រះយេស៊ូវមានបន្ទូលទៅកាន់គាត់ថា «ហើយមកតាមខ្ញុំចុះ»។ បន្ទូលទាំងនេះគឺជាបន្ទូលដដែល ដែលព្រះយេស៊ូវបានត្រាស់ហៅសាវ័កទាំង12។ ប៉ុន្តែ យើងមិនដែលឮអំពីបុរសវ័យក្មេងរូបនេះម្តងទៀត ឡើយ។ ហេតុអ្វី? គាត់បានឲ្យតម្លៃទៅលើទ្រព្យសម្បត្តិដែលគាត់មានក្នុងជីវិតនេះខ្ពស់ជាងជីវិតអស់កល្ប។

បុរសវ័យក្មេងរូបនេះបានធ្វើការសម្រេចចិត្តដ៏អាក្រក់មួយ។ គាត់មិនចង់ចែកចាយទ្រព្យសម្បត្តិ របស់គាត់ ហើយដើរតាមព្រះយេស៊ូវឡើយ។ ទ្រព្យសម្បត្តិអាចនឹងធ្វើឲ្យសប្បាយចិត្តនាពេលឥឡូវនេះ។ ប៉ុន្តែ ព្រះជាម្ចាស់ទ្រង់នឹងជំនុំជម្រះយើងដោយសារឥរិយាបថ និងអ្វីៗគ្រប់យ៉ាងដែលយើងបានធ្វើនៅក្នុង ជីវិតនេះ។ ហេតុនោះ យើងត្រូវតែធ្វើការសម្រេចចិត្តឲ្យបានត្រឹមត្រូវនាពេលឥឡូវនេះ។ បន្ទាប់មកទើប យើងអាចត្រៀមខ្លួនជាស្រេចដើម្បីជួបព្រះអង្គ។ អ្នកមានជាច្រើននាក់បានរកឃើញថា ទ្រព្យសម្បត្តិរបស់ ពួកគេមិនបានផ្តល់ឲ្យពួកគេនូវសេចក្តីសុខសាន្ត និងសុភមង្គលដូចអ្វីដែលពួកគេសង្ឃឹមនោះទេ។ កណ្ឌ គម្ពីរសាស្តាប្រាប់យើងថា ទ្រព្យសម្បត្តិមិនបានធ្វើឲ្យយើងសប្បាយចិត្តឡើយ។ លុយកាក់មិនអាច «ទិញ» សេចក្តីសុខសាន្ត ឬ សុភមង្គលឲ្យយើងបានឡើយ។ (សូមអានសាស្តា 5៖13)។

`នៅក្នុងខគម្ពីរម៉ាកុស 8៖35-37 ព្រះយេស៊ូវទ្រង់មានបន្ទូលថា លោកអ្នកត្រូវតែ «អ្នកណា ដែលបាត់ជីវិតដោយព្រោះយល់ដល់ខ្ញុំ ហើយនិងដំណឹងល្អ នោះនឹងបានជីវិតវិញ»។ តើព្រះបន្ទូលរបស់ ព្រះយេស៊ូវនេះមានន័យយ៉ាងដូចម្តេច?`