---
title:  ឯងបានសង្កេតមើលយ៉ូប ជាអ្នកបំរើអញឬទេ?
date:  16/02/2023
---

`សូមអានបន្ទូលរបស់ព្រះជាម្ចាស់អំពីលោកយ៉ូបនៅក្នុងខគម្ពីរយ៉ូប 1៖8។ តើព្រះទ្រង់មានបន្ទូលអំពីគាត់ដូចម្តេចខ្លះ?`

ព្រះទ្រង់មានបន្ទូលអំពីលោកយ៉ូបថា «ជាអ្នកដែលគ្រប់លក្ខណ៍ហើយទៀងត្រង់ ក៏កោតខ្លាច ដល់ព្រះ ហើយចៀសចេញពីសេចក្តីអាក្រក់ផង» (យ៉ូប 1៖8)។ អស្ចារ្យណាស់! លោកយ៉ូបជាមនុស្ស គ្រប់លក្ខណ៍ និងជាមនុស្សល្អបានជាគ្មានមនុស្សណានៅលើផែនដីនេះល្អដូចជាគាត់ឡើយ។ ការសរសើរ ដល់លោកយ៉ូបនេះគឺចេញពីព្រះជាម្ចាស់ផ្ទាល់។

លោកយ៉ូបបានឆ្លងកាត់ការលំបាកយ៉ាងច្រើន។ បន្ទាប់ពីការអាក្រក់ៗទាំងនោះកន្លងផុតទៅ ព្រះទ្រង់បានមានបន្ទូលសរសើរដល់លោកយ៉ូបដូចលើកមុនដែរ។ គ្មាននរណាម្នាក់នៅលើផែនដីនេះល្អ ដូចលោកយ៉ូបឡើយ។ លោកយ៉ូបជាមនុស្សគ្រប់លក្ខណ៍ និងជាមនុស្សល្អ។ បន្ទាប់មកព្រះទ្រង់បានបន្ថែម ព័ត៌មានខ្លះទៀត។ លោកយ៉ូប «ជាអ្នកដែលគ្រប់លក្ខណ៍ហើយទៀងត្រង់ ក៏កោតខ្លាចដល់ព្រះ ហើយ ចៀសចេញពីសេចក្តីអាក្រក់ផង មួយទៀត ទោះបើឯងបណ្តាលឲ្យអញទាស់នឹងគាត់ ដើម្បីនឹងបំផ្លាញ ចេញ ដោយឥតហេតុក៏ដោយ គង់តែគាត់នៅរក្សាលក្ខណៈខ្លួនដដែល» (យ៉ូប 2៖3)។

មិនយូរប៉ុន្មាន ប្រពន្ធរបស់លោកយ៉ូបក៏បាននិយាយពាក្យគ្រោតគ្រាតទៅកាន់ប្តីរបស់នាងថា «អ្នកនៅតែរក្សាលក្ខណៈខ្លួនទៀតឬ ចូរប្រមាថដល់ព្រះ ហើយស្លាប់ទៅចុះ» (យ៉ូប 2៖9)។ ប្រាកដណាស់ លោកយ៉ូបមានអារម្មណ៍ឈឺចាប់ណាស់ពីព្រោះតែពាក្យសម្តីដែលប្រពន្ធរបស់គាត់បាននិយាយ។ ប៉ុន្តែ បន្ទាប់មកយើងបានដឹងបន្ថែមទៀតអំពីលោកយ៉ូបដែលបានបង្ហាញយើងថាគាត់ជាអ្នកណាមុនពេលដែល រឿងអាក្រក់ៗទាំងនេះចាប់ផ្តើមកើតឡើងចំពោះគាត់។

`សូមអានខគម្ពីរយ៉ូប 29៖12-16។ តើខទាំងនេះបង្ហាញប្រាប់យើងអ្វីខ្លះអំពីលោកយ៉ូប និង ជីវិតពិតរបស់គាត់?`

លោកយ៉ូបមានប្រសាសន៍ថា «(ខ្ញុំ)ក៏ជាឪពុកដល់ពួកអ្នកកំសត់ ហើយខ្ញុំក៏ខំពិនិត្យរកខុសត្រូវ ក្នុងរឿងក្តីរបស់អ្នកដែលខ្ញុំមិនស្គាល់ផង» (យ៉ូប 29៖16)។ តើខនេះបង្ហាញប្រាប់យើងអ្វីខ្លះ? លោកយ៉ូបមិនចាំបាច់រង់ចាំទាល់តែអ្នកក្រសូមឲ្យគាត់ជួយនោះទេ។ លោកយ៉ូបចេញទៅស្វែងរកមនុស្សដែល កំពុងខ្វះខាតតែម្តង។ បន្ទាប់មកគាត់បានធ្វើអ្វីៗគ្រប់យ៉ាងដែលគាត់អាចដើម្បីនឹងជួយដល់ពួកគេ។

អ្នកស្រីអែល្លិនជីវ៉ៃត៍មានប្រសាសន៍ថា «សូមកុំរង់ចាំឲ្យអ្នកក្រមកប្រាប់អ្នករាល់គ្នាថាពួកគេកំពុងតែខ្វះខាតអ្វីខ្លះនោះឡើយ។ ចូរធ្វើដូចអ្វីដែលលោកយ៉ូបបានធ្វើចុះ។ លោកបានស្វែងរកមនុស្ស ដែលខ្វះខាត និងទ័លក្រដើម្បីជួយដល់ពួកគេ។ ចូរទៅធ្វើជាមួយលោកចុះ។ ចូររៀនពីអ្វីដែលពួកគេត្រូវការ និងស្វែងរកវិធីដែលប្រសើរបំផុតសម្រាប់ជួយដល់ពួកគេចុះ»។ ដកស្រង់ពី Testimonies for the Church, volume 5, page 151, adapted។

`សូមអានខគម្ពីរអេសាយ 58៖6-8។ តើយើងអាចអនុវត្តតាមសេចក្តីពិតនៃព្រះគម្ពីរនៅក្នុង ខទាំងនេះនៅសម័យយើងនេះដោយរបៀបណា?`