---
title:  មនុស្សដែលមិនសូវសំខាន់
date:  11/02/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា 4៖16-19, អេសាយ 62៖1, 2, ចោទិ-យកថា 15៖11, ម៉ាថាយ 19៖16-22, លូកា 19៖1-10, យ៉ូប 29៖12-16។

> <p>ខចងចាំ</p>
> «នោះលោកដ៏ជាស្តេច នឹងមានព្រះបន្ទូលទៅពួកអ្នកដែលនៅខាងស្តាំថា ឱពួកអ្នកដែលព្រះវរបិតាយើងបានប្រទានពរអើយ ចូរមកទទួលមរដកចុះ គឺជានគរដែលបានរៀបចំទុកសំរាប់អ្នករាល់គ្នា តាំងពីកំណើតលោកីយ៍មក» (ម៉ាថាយ25៖34)។

ជាញឹកញាប់ ព្រះគម្ពីរនិយាយអំពីជនបរទេស កុមារកំព្រា និងស្ត្រីមេម៉ាយ។ មនុស្សជាច្រើន គិតថា មនុស្សទាំងនេះមិនសូវសំខាន់ទេ។ ប៉ុន្តែព្រះយេស៊ូវទ្រង់តែងតែយកព្រះទ័យទុកដាក់សម្រាប់ «អ្នកតូចបំផុតក្នុងពួកបងប្អូន» (ម៉ាថាយ 25៖40)។ ព្រះយេស៊ូវទ្រង់មានបន្ទូលថា ជនបរទេស កុមារ កំព្រា និងស្ត្រីមេម៉ាយគឺជាបងប្អូនផ្ទាល់របស់ព្រះអង្គ។

តើមនុស្សទាំងនេះគឺជាអ្នកណាសព្វថ្ងៃនេះ? ក្នុងជំនាន់ព្រះគម្ពីរ ជនបរទេសបានចាកចេញ ពីផ្ទះដោយសារតែសង្គ្រាម ឬដោយសារតែខ្វះម្ហូបអាហារ។ សព្វថ្ងៃនេះ ជាញឹកញាប់ជនបរទេសគឺជា មនុស្សក្រីក្រដែលនៅជុំវិញយើង ដែលបានបាត់បង់ផ្ទះសម្បែងដោយសារតែរឿងអាក្រក់ៗកើតឡើង ចំពោះពួកគេ។

ក្មេងកំព្រាច្រើនសំដៅដល់កុមារដែលបាត់បង់ឪពុក។ ពួកគេបាត់បង់ឪពុកដោយសារតែសង្គ្រាម គ្រោះថ្នាក់ផ្សេងៗ ឬជំងឺតម្កាត់។ ក្រុមនេះក៏អាចរាប់ទាំងកុមារដែលមានឪពុកកំពុងជាប់គុក ឬបាត់ដំណឹងផងដែរ។ យើងអាចធ្វើកិច្ចការជាច្រើនដើម្បីជួយមនុស្សនៅក្នុងក្រុមនេះ។

ស្ត្រីមេម៉ាយគឺសំដៅដល់ស្ត្រីទាំងឡាយណាដែលប្តីរបស់ពួកគាត់បានស្លាប់។ ស្ត្រីមេម៉ាយភាគច្រើនមានភារកិច្ចត្រូវចិញ្ចឹមបីបាច់រក្សាកូនៗរបស់គាត់។ ពួកជំនុំក៏គួរតែជួយដល់ពួកគាត់ផងដែរ។

យើងទាំងអស់គ្នាសុទ្ធតែជាអ្នកនាំសាររបស់ព្រះជាម្ចាស់។ យើងត្រូវតែដើរតាមគំរូរបស់ព្រះយេស៊ូវ និងធ្វើតាមសេចក្តីបង្គាប់របស់ព្រះអង្គ។ ហេតុនោះ យើងត្រូវតែជួយដល់មនុស្សក្រីក្រ។ យើងត្រូវតែជួយដល់ជនបរទេស កុមារកំព្រា និងស្ត្រីមេម៉ាយ ផងដែរ។