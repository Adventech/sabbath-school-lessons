---
title:  ការសិក្សាបន្ថែម
date:  17/02/2023
---

«ព្រះយេស៊ូវទ្រង់គឺជាកូនមនុស្ស។ នៅពេលទ្រង់យាងមក នោះពួកទេវតាបរិសុទ្ធទាំងអស់ នឹងហែហមមកជាមួយទ្រង់។ ទន្ទឹមគ្នានោះ ព្រះយេស៊ូវទ្រង់នឹងគង់លើបល្ល័ង្ករបស់ព្រះអង្គ។ មនុស្សទាំង អស់នឹងឈរនៅចំពោះព្រះអង្គ។ បន្ទាប់មក ព្រះយេស៊ូវទ្រង់នឹងញែកមនុស្សទាំងអស់ជាពីរក្រុម។ ព្រះយេស៊ូវ ទ្រង់បានពន្យល់ពីហេតុការណ៍អនាគតនេះដល់ពួកសិស្សរបស់ព្រះអង្គនៅលើភ្នំអូលីវរួចហើយ។ ព្រះ-យេស៊ូវទ្រង់សព្វព្រះទ័យឲ្យពួកសិស្សរបស់ព្រះអង្គយល់អំពីរបៀបដែលព្រះទ្រង់ជំនុំជម្រះរាស្ត្ររបស់ទ្រង់។ នៅពេលដែលមនុស្សទាំងឡាយឈរនៅពីមុខព្រះជាម្ចាស់ នោះនឹងមានមនុស្សតែពីរក្រុមតែប៉ុណ្ណោះ។ សេចក្តីសម្រេចចុងក្រោយរបស់ព្រះជាម្ចាស់នឹងពឹងផ្អែកលើអ្វីដែលពួកគេបានប្រព្រឹត្តសម្រាប់មនុស្សទ័ល ក្រ និងមនុស្សដែលលំបាកវេទនា។ អ្វីដែលយើងបានធ្វើសម្រាប់មនុស្សទ័លក្រ និងមនុស្សដែលលំបាក វេទនា ក៏ប្រៀបដូចជាយើងបានធ្វើសម្រាប់ព្រះយេស៊ូវដែរ។ អ្វីដែលយើងមិនបានធ្វើសម្រាប់មនុស្សក្រីក្រ និងលំបាកវេទនា ក៏ប្រៀបដូចជាយើងមិនបានធ្វើសម្រាប់ព្រះយេស៊ូវដែរ»។ ដកស្រង់ពី Ellen G. White, The Desire of Ages, page 637, adapted។

«ព្រះយេស៊ូវទ្រង់មានសិស្សជាច្រើនដែលក្រីក្រ និងលំបាកវេទនា។ កាលណាអ្នករាល់គ្នាបើក ផ្ទះរបស់អ្នកទទួលមនុស្សដែលខ្វះខាត នោះប្រៀបដូចជាលោកអ្នកបានទទួលទេវតាមកក្នុងផ្ទះរបស់លោក អ្នកដែរ។ លោកអ្នកមិនអាចឃើញទេវតាទាំងនេះឡើយ។ ប៉ុន្តែពួកគេគឺជាគូកនរបស់លោកអ្នកដែរ។ ទេវតាទាំងនេះនាំមកនូវសេចក្តីអំណរ និងសេចក្តីសុខសាន្ត។ ពួកទេវតានឹងពោលសរសើរក្នុងបបូរមាត់ របស់ពួកលោក។ ពួកទេវតានៅស្ថានសួគ៌ឮទេវតានៅលើផែនដីថ្លែងសរសើរដល់ព្រះជាម្ចាស់។ បន្ទាប់ មកទេវតានៅស្ថានសួគ៌ក៏បន្លឺសំឡេងសរសើរដល់ព្រះជាម្ចាស់ផងដែរ។ រៀងរាល់ពេលដែលនរណាម្នាក់ បានសំដែងសេចក្តីមេត្តាដល់នរណាម្នាក់ទៀត នោះមានសំឡេងតូរ្យតន្ត្រីបន្លឺឡើងនៅស្ថានសួគ៌។ ព្រះ វរបិតាដែលទ្រង់គង់នៅលើបល្ល័ង្ករបស់ព្រះអង្គ ទតឃើញគ្រប់ទាំងអំពើមិនអាត្មានិយម ដែលអ្នកបម្រើ របស់ព្រះអង្គម្នាក់ៗបានធ្វើ។ អ្នកបម្រើទាំងនេះគឺជាផ្នែកមួយនៃទ្រព្យសម្បត្តិដ៏វិសេសបំផុតរបស់ព្រះជា ម្ចាស់»។ ដកស្រង់ពី Ellen G. White, The Desire of Ages, page 639, adapted។

**សំណួរពិភាក្សា**

`1. មនុស្សខ្លះបានប្រើផ្នែកដំបូងនៃខគម្ពីរចោទិយកថា 15៖11 ធ្វើជាលេសដើម្បីដោះសាមិនជួយដល់ មនុស្សក្រីក្រ។ ពួកគេនិយាយថា «ព្រះជាម្ចាស់ទ្រង់បានមានបន្ទូលនៅក្នុងខគម្ពីរចោទិយកថា 15៖11ថា អ្នកក្រតែងតែនៅជាមួយនឹងយើងជានិច្ច។ ហេតុនោះ នោះគឺជារឿងធម្មតាទេ។ ហេតុអ្វីបានជាខ្ញុំត្រូវមក រវល់នឹងការជួយដល់អ្នកក្រនៅពេលដែលវាមិនអាចជួយឲ្យមានការផ្លាស់ប្តូរអ្វីផងហ្នឹង?» តើការគិតនេះ ខុសត្រង់ណា? (សូមអានផ្នែកទីពីរនៃខគម្ពីរចោទិយកថា 15៖11 ដើម្បីរកចម្លើយ)។`

`2. សូមអានខគម្ពីរធីម៉ូថេទី1 6៖17-19។ តើលោកអ្នកឃើញថាអ្វីទៅជាគ្រោះថ្នាក់ដែលបណ្តាលមក ពីការមានទ្រព្យសម្បត្តិដែរឬទេ? ព្រះគម្ពីរបានដាស់តឿនយើងកុំឲ្យជឿទុកចិត្តលើទ្រព្យសម្បត្តិ។ យើងត្រូវតែជឿទុកចិត្តលើព្រះដ៏មានព្រះជន្មរស់វិញ។ ហេតុអ្វីបានជាមានមនុស្សច្រើនម៉្លេះនាំគ្នាជឿទុកចិត្តលើភាពមានបានរបស់ពួកគេនៅពេលដែលលុយកាក់របស់ពួកគេមិនអាចជួយឲ្យពួកគេរស់បានផងនោះ? ហេតុអ្វីបានជាយើងទាំងអស់គ្នាត្រូវប្រុងប្រយ័ត្នក្នុងការជឿទុកចិត្តលើព្រះអង្គដ៏មានព្រះជន្មរស់តែមួយអង្គគត់វិញនោះ?`