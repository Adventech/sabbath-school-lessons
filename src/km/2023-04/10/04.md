---
title:  លោកប៉ុល និងព្រះដែលមនុស្សលោកមិនស្គាល់
date:  05/12/2023
---

សូមកត់ចំណាំថា លោកប៉ុលមិនបានធ្វើឱ្យអ្នកក្រុងអាថែនមានអារម្មណ៍មិនសប្បាយចិត្ត អំពី សាសនាក្លែងក្លាយ ឬព្រះក្លែងក្លាយរបស់ពួកគេនោះឡើយ។ លោកប៉ុលបានសម្លឹងឃើញតែចំណុចល្អ ដែលអាចរកឃើញនៅក្នុងគោលជំនឿរបស់ពួកគេប៉ុណ្ណោះ។ បន្ទាប់មក គាត់បានប្រើរបស់ទាំងនោះ ដើម្បី ជួយឱ្យអ្នកក្រុងអាថែនបានយល់ដំណឹងល្អអំពីព្រះយេស៊ូវ។

`សូមអានអំពីវិធីសាស្ត្ររបស់លោកប៉ុលនៅក្នុងការចែកចាយដំណឹងល្អជាមួយនឹងមនុស្សនៅ ក្នុងទីក្រុងអាថែននៅក្នុងកិច្ចការ 17:22, 23។ តើលោកប៉ុលបានធ្វើរឿងអ្វីខ្លះ ដើម្បីប៉ះពាល់ចិត្តរបស់ ពួកគេនោះ?`

«ឯប៉ុល គាត់ឈរនៅកណ្តាលទីអើរីយ៉ូស សំដែងថា ឱពួកអ្នកនៅក្រុងអាថែនអើយ ក្នុងការទាំងអស់ខ្ញុំយល់ឃើញថា អ្នករាល់គ្នាឧស្សាហ៍ខ្នះខ្នែងកាន់សាសនាណាស់» (កិច្ចការ 17:22)។ លោក ប៉ុលបានសរសើរអ្នកក្រុងអាថែនចំពោះជំនឿដ៏មុតមាំរបស់ពួកគេ។ ជាការពិតណាស់ ពួកគេបានថ្វាយបង្គំ ព្រះក្លែងក្លាយ។ ប៉ុន្តែ លោកប៉ុលបានគោរព និងលើកតម្កើងជំនឿរបស់ពួកគេ ដោយសារតែជំនឿនោះ បានបង្ហាញថា ពួកគេបានយកចិត្តទុកដាក់ចំពោះរឿងខាងឯវិញ្ញណ។

លោកប៉ុលបានបន្តទៀត « ដ្បិតកំពុងដែលខ្ញុំដើរចុះឡើង មើលប្រដាប់ប្រដា ដែលអ្នករាល់គ្នា គោរពបូជា នោះខ្ញុំឃើញមានអាសនា1 ដែលមានចារឹកថា «ព្រះដ៏ពុំស្គាល់» ដូច្នេះ ខ្ញុំនឹងប្រាប់ដល់អ្នករាល់គ្នាពីព្រះ ដែលអ្នករាល់គ្នាគោរពបូជា ដោយឥតស្គាល់នោះឯង» (កិច្ចការ 17:23)។ លោកប៉ុលបានសិក្សាពីសាសនារបស់មនុស្សនៅក្នុងទីក្រុងអាថែន។ ពាក្យពេចន៍របស់គាត់បានបង្ហាញថា គាត់បាន គោរពអ្នកដទៃ។ គាត់មិនបានប្រកាសប្រាប់មនុស្សនៅក្នុងទីក្រុងអាថែនថា គាត់គឺជាអ្នកប្រាជ្ញនោះទេ។ (គាត់ពិតជាទស្សនវិទូដ៏អស្ចារ្យមែន គាត់ក៏មានចម្លើយពីរបៀបដែលមនុស្សទាំងនេះត្រូវផ្លាស់ប្តូរផងដែរ)។ ប៉ុន្តែ លោកប៉ុលមិនបានអួតថា «អេ អ្នកទាំងអស់គ្នា ខ្ញុំគឺជាអ្នកប្រាជ្ញ»។ បើសិនជាលោកប៉ុលបាននិយាយ ដូច្នេះមែន អ្នកក្រុងអាថែនប្រាកដជាថយចេញពីគាត់ជាមិនខាន។ លោកប៉ុលបានបង្ហាញពួកបណ្តាជនថា គាត់បានយកចិត្តទុកដាក់ចំពោះពួកគេ ហើយគាត់ក៏ចង់ឱ្យពួកគេបានប្រសើរឡើងផងដែរ។

លោកប៉ុលបានបកស្រាយនិយមន័យនៃ «ព្រះដ៏ពុំស្គាល់» (កិច្ចការ 17:23) ឱ្យអ្នកក្រុងអាថែន បានយល់។ អ្នកក្រុងអាថែនបានជឿទៅលើព្រះក្លែងក្លាយយ៉ាងពិតប្រាកដ។ មនុស្សជាច្រើននៅក្នុងសម័យ នោះមិនបានជឿទៅលើព្រះដ៏ពុំស្គាល់នេះឡើយ។ ដូច្នេះហើយ លោកប៉ុលបានចាប់ផ្តើមជាមួយនឹងគោល គំនិតនេះ បន្ទាប់មក គាត់បានចែកចាយសេចក្តីពិតជាមួយនឹងពួកគេបន្ថែមទៀត។ អ្នកក្រុងអាថែនបាន សាងអាសនាមួយកន្លែង ដើម្បីថ្វាយបង្គំព្រះដែលពួកគេមិនស្គាល់ ដោយសារតែពួកគេមិនចង់ឱ្យបាត់បង់ ព្រះណាមួយនៅក្នុងការថ្វាយបង្គំរបស់ពួកគេនោះ។ លោកប៉ុលមិនបានសើចចំអកគោលគំនិតនៃអាសនា ដែលពួកគេបានធ្វើថ្វាយព្រះដែលពួកគេមិនស្គាល់នោះឡើយ។ ផ្ទុយទៅវិញ លោកប៉ុលបានបង្ហាញថា គាត់បានគោរពពួកគេដែលបានយកចិត្តទុកដាក់ចំពោះរឿងខាងឯវិញ្ញាណ រហូតដល់ពួកគេព្យាយាមធ្វើ និងចំណាយប្រាក់ទៅលើការថ្វាយបង្គំអ្វីមួយ ដែលពួកគេមិនបានស្គាល់នោះ។

`តើលោកអ្នកអាចរកនឹកវិធីសាស្ត្រ ដើម្បីប្រាប់ដល់មនុស្សពីសាសនាដទៃអំពីព្រះយេស៊ូវដោយ របៀបណា?`