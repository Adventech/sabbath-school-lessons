---
title:  ការសិក្សាបន្ថែម
date:  08/12/2023
---

បទពិសោធន៍ដែលលោកប៉ុលបានជួបនៅក្នុងទីជំនុំនៅលើភ្នំអារីយ៉ូសអាចបង្រៀន យើងពីរបៀបចែកចាយដំណឹងល្អអំពីព្រះយេស៊ូវជាមួយនឹងមនុស្សដែលមិនស្គាល់ទ្រង់ទាល់តែសោះ។ ដោយសារតែភាពជោគជ័យរបស់លោកប៉ុលនៅលើភ្នំអារីយ៉ូសនេះឯង បានជាមានមនុស្សមួយក្រុមតូច បានក្លាយជាគ្រីស្ទាន និងបានចាប់ផ្តើមថ្វាយបង្គំព្រះនៅក្នុងទីក្រុងអាថែន។

«ពាក្យពេចន៍របស់លោកប៉ុលគឺជាគំរូសម្រាប់យើងដែលកំពុងតែរស់នៅសព្វថ្ងៃនេះ។ លោក ប៉ុលមានសេចក្តីជំនឿទៅលើព្រះយ៉ាងស៊ីជម្រៅ។ គាត់មិនបានបាក់ទឹកចិត្ត នៅពេលដែលគាត់ជួបនឹងគ្រាលំបាកតែម្នាក់ឯងនោះឡើយ។ លោកប៉ុលបាននាំមនុស្សមកថ្វាយព្រះយេស៊ូវ នៅក្នុងកន្លែងដែលពួកគេបានថ្វាយបង្គំព្រះក្លែងក្លាយ និងរូបសំណាកនោះ»។

«ពាក្យពេចន៍ដែលលោកប៉ុលបានប្រាប់ដល់អ្នកទីក្រុងអាថែននេះក៏ប្រៀបដូចជាទ្រព្យសម្បត្តិ ដ៏ពិសេសមួយសម្រាប់ក្រុមជំនុំផងដែរ។ ចិត្តរបស់មនុស្សនៅក្នុងទីក្រុងអាថែនមានពេញទៅដោយសេចក្តី អំនួត។ ដូច្នេះ ប្រសិនបើលោកប៉ុលមិនបានប្រុងប្រយ័ត្នចំពោះសម្តីរបស់គាត់ទេ នោះគាត់អាចនឹងធ្វើឱ្យ អ្នកក្រុងអាថែនមិនសប្បាយចិត្ត។ តើយ៉ាងណាទៅវិញ ប្រសិនបើលោកប៉ុលបាននិយាយវាយប្រហារព្រះក្លែងក្លាយរបស់ពួកគេវិញនោះ? លោកប៉ុលច្បាស់ជាគ្រោះថ្នាក់ដល់ជីវិត ដូចជាលោកសូក្រាតយ៉ាង ដូច្នោះដែរ។ (លោកសូក្រាតត្រូវគេបានបង្ខំឱ្យផឹកថ្នាំពុល ដោយសារតែការបង្រៀនរបស់គាត់)។ ចិត្តរបស់ លោកប៉ុលមានពេញទៅដោយសេចក្តីស្រឡាញ់សម្រាប់មនុស្សនៅក្នុងទីក្រុងអាថែន។ លោកប៉ុលបាន បង្ហាញអ្នកក្រុងអាថែនថា ព្រះរបស់ពួកគេគឺជាព្រះក្លែងក្លាយ។ តើលោកប៉ុលបានធ្វើកិច្ចការនេះដោយរបៀបណា? គាត់បានបង្ហាញពួកគេអំពីព្រះដែលជាម្ចាស់នៃស្ថានសួគ៌។ ដ្បិតទ្រង់គឺជាព្រះដែលពួកគេ មិនបានស្គាល់នោះឯង»។ ដកស្រង់ពី Ellen G. White, The Acts of the Apostles, pages 240, 241, adapted។

លោកមានឱកាសបានស្គាល់មនុស្សនៅក្នុងទីក្រុងអាថែន។ គាត់បានសិក្សាវប្បធម៌របស់ពួកគេ។ គាត់បានសរសើរពួកគេដែលបានយកចិត្តទុកដាក់ចំពោះរឿងខាងឯវិញ្ញាណនោះ។ គាត់មិនបានអន់ចិត្ត ឬបង្អាប់ដល់អ្នកដែលគាត់បាននិយាយជាមួយនោះឡើយ។ មានតែព្រះមួយគត់ដែលអាចធ្វើឱ្យការអស្ចារ្យ នេះអាចកើតឡើងបាន។ ការអស្ចារ្យបែបនេះគឺជា «ទ្រព្យសម្បត្តិដ៏ពិសេសមួយ» ដែលអ្នកស្រីអេឡែន ជីវ៉ៃត៍បានមានប្រសាសន៍នៅក្នុងសម្រង់មតិខាងលើនេះ។ នៅក្នុងនាមជាគ្រីស្ទាន យើងត្រូវការចំណេះដឹង នេះ។ ដូច្នេះហើយ យើងត្រូវតែយកចិត្តទុកដាក់ទៅលើអ្វីដែលលោកប៉ុលបានធ្វើនៅក្នុងទីក្រុងអាថែន ហើយយើងក៏ត្រូវតែរៀនពីគំរូរបស់គាត់ផងដែរ។

**សំណួរពិភាក្សា**

`1. នៅពេលដែលយើងចាប់ផ្តើមធ្វើកិច្ចការបម្រើព្រះនៅក្នុងទីក្រុង តើរឿងដំបូងគេបង្អស់ដែលយើងគួរធ្វើនោះគឺជាអ្វី? តើលោកប៉ុលបានធ្វើអ្វីខ្លះ នៅក្នុងទីក្រុងអាថែន?`

`2. តើអ្វីជាវិធីដ៏ល្អបំផុត ដើម្បីបង្កើតមិត្តជាមួយនឹងមនុស្សដែលមិនស្គាល់ព្រះ?`

`3. តើនៅសព្វថ្ងៃនេះ មនុស្សបានថ្វាយបង្គំព្រះក្លែងក្លាយអ្វីខ្លះ? តើលោកអ្នកមិនគួរធ្វើទង្វើអ្វីខ្លះ នៅពេល ដែលលោកអ្នកបានចាប់ផ្តើមធ្វើការជាមួយនឹងមនុស្សដែលថ្វាយបង្គំព្រះក្លែងក្លាយទាំងនេះ?`

`4. តើហេតុអ្វីបានជាលោកប៉ុលឈប់អធិប្បាយយ៉ាងដូច្នេះ បន្ទាប់ពីគាត់បានប្រាប់មនុស្សនៅក្នុងទីក្រុង អាថែនថា ព្រះបានស្រឡាញ់ពួកគេនោះ? លោកប៉ុលបានប្រាប់ពួកបណ្តាជនថា ព្រះយស៊ូវបានរស់ពី ស្លាប់ឡើងវិញ។ នៅពេលនោះ មានអ្នកខ្លះបានគិតថា លោកប៉ុលគាត់ឆ្កួតហើយ។ តើលោកប៉ុលបានមានប្រសាសន៍យ៉ាងដូច្នោះដែរឬទេ? មែន ឬមិនមែន? សូមបកស្រាយចម្លើយរបស់លោកអ្នក។`