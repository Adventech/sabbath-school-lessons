---
title:  ផ្លូវនៃបេសកកម្មទៅកាន់ប្រទេសអេស្ប៉ាញ វគ្គ4
date:  08/12/2023
---

លោកលូអ៊ីស ផៃវ៉ា (Luis Paiva) បានសម្រេចចិត្តបើកតូបលក់ផ្លែឈើនៅក្នុងប្រទេសអេស្ប៉ាញ។ ប៉ុន្តែ គាត់បើកហាងទាំងភ័យខ្លាច ដោយសារតែគាត់មានអារម្មណ៍ថា ព្រះកំពុងតែត្រាស់ហៅគាត់ទៅកន្លែង ផ្សេងមួយទៀត។ គាត់ក៏ព្រួយបារម្ភខ្លាចក្រែងមុខរបរថ្មីរបស់គាត់រារាំងគាត់មិនឱ្យថ្វាយទៅព្រះនូវអ្វីៗទាំងអស់ ដែលគាត់មាន។ 2សប្តាហ៍ក្រោយមក បន្ទាប់ពីបានបើកតូបលក់ផ្លែឈើនោះរួចមក អ្វីៗគ្រប់យ៉ាងហាក់ ដូចជាមិនដំណើរការល្អទាល់តែសោះ។ មុខរបររបស់គាត់បានរលំ។ ដៃគូការងាររបស់គាត់បានកេងប្រវ័ញ្ញ គាត់។ គាត់បានធ្លាក់ខ្លួនឈឺដើរលែងបាន។ ប៉ុន្តែ លោកលូអ៊ីសមិនចង់បាត់បង់មុខរបរនេះឡើយ។ ដូច្នេះ ហើយ គាត់បានសុំយោបល់រកស៊ីពីមិត្តភក្តិអាត់វេនទីស្ទរបស់គាត់។ មិត្តភក្តិម្នាក់បានដឹងថា លោកលូអ៊ីល រៀនវគ្គបណ្តុះបណ្តាលធ្វើជាប៉ាស្ទ័រ ដូច្នេះហើយ មិត្តភក្តិម្នាក់នោះបានស្តីបន្ទោសឱ្យគាត់។ គាត់បាននិយាយ ថា «ឯងមិនគួរប្រឡូកនៅក្នុងជំនួញខាងឯលោកីយ៍នោះទេ ឯងគួរតែប្រឡូកនៅក្នុងជំនួញខាងឯការនាំព្រលឹងមនុស្សទៅឯព្រះវិញល្អជាង»។ សម្រាប់លោកលូអ៊ីស ការស្តីបន្ទោសនេះក៏ដូចជាការឮសំឡេង របស់ព្រះដូច្នោះដែរ។ ប៉ុន្តែ កាន់តែឮ កាន់តែអស់សង្ឃឹម។ តើគាត់អាចបម្រើការជាប៉ាស្ទ័រដោយមិនគ្រប់គ្រង ព្រះវិហារបានដោយរបៀបណា? លោកលូអ៊ីសបានយកបញ្ហានេះទៅពិគ្រោះជាមួយនឹងភរិយារបស់គាត់ បន្ទាប់មក ពួកគេបានសម្រេចចិត្តត្រឡប់ទៅប្រទេសកំណើតវេណេស៊ុយអេឡារបស់ពួកគេវិញ។ នៅទីនោះ សុខភាពរបស់គាត់អាចនឹងជាសះស្បើយឡើងវិញ។ មួយស្របក់ក្រោយមកទៀត លោកកាព្រីយ៉ែល ដៃអាស (Gabriel Diaz) ដែលជាមេដឹកនាំនៃព្រះវិហារអាត់វេនទីស្ទនៅក្នុងប្រទេសអេស្ប៉ាញបានទូរស័ព្ទមកកាន់ លោកលូអ៊ីស។ ព្រះវិហារកំពុងតែត្រូវការបេសកជនបម្រើការនៅក្នុងទីក្រុងលូហ្គោ (Lugo) ដែលជាទីក្រុង នៅក្នុងភាគពាយ័ព្យនៃប្រទេសអេស្ប៉ាញ។ លោកលូអ៊ីសសប្បាយចិត្តជាខ្លាំង ដោយរំពឹងថា គាត់នឹងបាន ត្រឡប់ទៅធ្វើជាប៉ាស្ទ័រពេញសិទ្ធវិញ ប៉ុន្តែ គាត់ក៏ទទួលស្គាល់ថា គាត់មានបញ្ហាសុខភាពធ្ងន់ធ្ងរ និងបញ្ហា នៅក្នុងការរកស៊ីផងដែរ។ គាត់បាននិយាយថា «សូម្បីតែដើរ ក៏ខ្ញុំមិនអាចដើរបានដែរ»។ អ្នកដឹកនាំព្រះវិហារ មិនបាននិយាយអ្វីឡើយ នៅពេលនោះ បុរសទាំង2នាក់បានអធិស្ឋានជាមួយនឹងគ្នា។ នៅក្នុងរយៈពេល 2សប្តាហ៍ លោកលូអ៊ីសអាចដើរបានឡើងវិញ ហើយគាត់បានបើកព្រះវិហារនៅតាមផ្ទះមួយកន្លែងនៅក្នុង ទីក្រុងលូហ្គោ (Lugo) ដែលជាទីក្រុងដែលស្ថិតនៅក្នុងភាគពាយ័ព្យនៃប្រទេសអេស្ប៉ាញ។ នៅថ្ងៃសប្បាតហ៍ ដំបូង អ្នកដែលបានមកចូលរួមថ្វាយបង្គំនៅឯព្រះវិហារ មានតែ2នាក់ប៉ុណ្ណោះ។ ប៉ុន្តែ ត្រឹមតែ4ខែប៉ុណ្ណោះ មនុស្ស22នាក់បានប្រមូលផ្តុំគ្នានៅក្នុងព្រះវិហារនរនៅឯផ្ទះជារៀងរាល់ថ្ងៃសប្បាតហ៍។ នៅក្នុងចំណោម មនុស្សទាំង22នាក់នេះ 3នាក់ជាសមាជិកដែលបានជ្រមុជទឹកថ្មីៗ រីឯអ្នកដទៃវិញ កំពុងតែរៀនត្រៀម ជ្រមុជទឹក។ លើសពីនេះទៅទៀតនោះ លោកលូអ៊ីសបានបើកសាលាព្រះគម្ពីរ និងសាលាផ្សាយដំណឹងល្អ ដើម្បីបង្រៀនសិស្សដទៃទៀតឱ្យដឹកនាំមនុស្សដទៃទៀតមកថ្វាយព្រះ។ គាត់កំពុងតែរៀបចំផែនការ ដើម្បី បង្កើតព្រះវិហារផ្លូវការមួយកន្លែង។ គាត់បាននិយាយថា «ពួកយើងបានដឹងថា ពួកយើងត្រូវតែនាំមនុស្ស ជាច្រើនទៀតមកថ្វាយព្រះ ដើម្បីឱ្យគម្រោងរបស់យើងអាចកើតឡើងបាន ប៉ុន្តែ ខ្ញុំក៏ជឿជាក់ទៅលើព្រះ ហើយមានទំនុកចិត្តទៅលើទ្រង់ថា គម្រោងនេះនឹងបានកើតឡើងជាមិនខាន ដោយសារតែយើងបានប្រើយុទ្ធសាស្ត្ររបស់ព្រះគ្រីស្ទតែមួយគត់។ យោងទៅតាមអ្នកស្រីអេឡែន ជី វៃ៉ត៍ «មានតែយុទ្ធសាស្ត្ររបស់ព្រះគ្រីស្ទមួយគត់ដែលអាចផ្តល់ភាពជោគជ័យពិតប្រាកដនៅក្នុងការនាំមនុស្សមកថ្វាយព្រះ។ ព្រះអង្គសង្គ្រោះបានចុះចូលជាមួយនឹងពួកគេ នៅក្នុងនាមជាអ្នកដែលចង់ឱ្យពួកគេបានប្រសើរឡើង។ ទ្រង់បាន បង្ហាញសេចក្តីអាណិតអាសូរចំពោះពួកគេ បំពេញតម្រូវការរបស់ពួកគេ ព្រមទាំងបានជំនឿចិត្តរបស់ពួកគេ ផងដែរ។ បន្ទាប់មក ទ្រង់បានមានបន្ទូលទៅគេថា «ចូរមកខ្ញុំ [ចុះ]» (ដកស្រង់ពី Ministry of Healing,

p.143)។ នៅក្នុងនាមជាប៉ាស្ទ័រនៅក្នុងប្រទេសវេណេស៊ុយអេឡា និងជាបេសកជន នៅក្នុងប្រទេសម៉ិកសុិកក្រោយមកទៀត លោកលូអ៊ីសមិនដែលនឹកស្មានថា គាត់នឹង ត្រូវបម្រើព្រះនៅក្នុងប្រទេសអេស្បាញនោះទេ។ ប៉ុន្តែ រឿងទាំងអស់នេះបានធ្វើឱ្យ គាត់សប្បាយចិត្តជាពន់ពេកមិនអាចនឹងថ្លែងបាន។