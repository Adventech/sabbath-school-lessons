---
title:  លោកប៉ុលនៅក្នុងក្រុមប្រឹក្សាអារីយ៉ូស
date:  04/12/2023
---

ព្រះបានប្រទានកិច្ចការឱ្យលោកប៉ុលធ្វើ។ មិនថា គាត់ទៅកន្លែងណានោះទេ គាត់តែងតែចែក ចាយដំណឹងល្អអំពីព្រះយេស៊ូវជានិច្ច។ ម្ល៉ោះហើយ គាត់ក៏បានធ្វើរឿងដូចគ្នានេះនៅក្នុងទីក្រុងអាថែន នោះដែរ។

`សូមអានខគម្ពីរកិច្ចការ 17:18-21។ តើមនុស្សនៅក្នុងផ្សារបានគិតអំពីការចែកចាយ និង សំណួរចោទរបស់លោកប៉ុលយ៉ាងដូចម្តេចដែរ?`

លោកប៉ុលបានប្រាប់អ្នកផ្សារអំពីព្រះយេស៊ូវ។ មនុស្សបានស្តាប់លោកប៉ុលចែកចាយ បន្ទាប់មក ពួកគេស្រាប់តែមានអារម្មណ៍ចង់ដឹងចង់ឮអំពី «ព្រះដទៃ» (កិច្ចការ 17:18) ដែលលោកប៉ុលបានចែកចាយ នោះ។ បន្ទាប់មក អ្នកក្រុងអាថែនបាននាំលោកប៉ុលទៅកាន់ភ្នំអារីយ៉ូស។ ភ្នំអារីយ៉ូសគឺជាផ្នែកមួយនៃ ទីក្រុងអាថែន ដែលមេដឹកនាំកាត់ក្តីទាក់ទងនឹងបញ្ហាច្បាប់ និងសំណួរសាសនាផ្សេងៗ។ តាមដែលយើង បានដឹងមក លោកប៉ុលមិនបានជួបបញ្ហាអ្វីឡើយ។ អ្នកក្រុងអាថែនចង់ឱ្យលោកប៉ុលប្រាប់ពួកគេបន្ថែម ទៀត អំពី «គោលគំនិតថ្មីៗ» ដែលគាត់បានបង្រៀននោះ (កិច្ចការ 17:19)។ អ្នកក្រុងអាថែនអាចនឹង យល់ឃើញថា គោលគំនិតរបស់លោកប៉ុលគឺជាគោលគំនិតចម្លែកបំផុត។ ទន្ទឹមគ្នានេះ ពួកគេក៏បានគោរព សរសើរទេពកោសល្យរបស់លោកប៉ុលថា ជាទស្សនវិទូ និងជាអ្នកអធិប្បាយផងដែរ។

កិច្ចការ 17:21 បាននិយាយថា អ្នកក្រុងអាថែនបានចំណាយពេលវេលាទាំងអស់របស់ពួកគេ ដើម្បីពិភាក្សា និងស្តាប់នូវគោលគំនិតថ្មីៗ។ តើលោកលូកាកំពុងតែមានប្រសាសន៍ថា អ្នកក្រុងអាថែន គឺជាមនុស្សខ្ជិលដែរឬទេ? ទេ មិនមែនដូច្នោះទេ។ លោកលូកាចង់ឱ្យយើងយល់ឃើញថា អ្នកក្រុងអាថែន គឺជាអ្នកប្រាជ្ញឯកទេស។ ពួកគេចូលចិត្តការវែកញែក។ សូមចាំថា ទស្សនវិទូល្បីៗ និងសំខាន់បំផុតនៅ ក្នុងប្រវត្តិសាស្ត្រជាច្រើននាក់គឺជាសាសន៍ក្រេកដែលមានដូចជា៖ លោកសូក្រាត ផ្លាតូ និងអារីស្តូតជាដើម។ គោលគំនិតរបស់ពួកគេត្រូវបានយកមកសិក្សាបន្តរហូតមកដល់សព្វថ្ងៃនេះ។ ជាច្រើនរយឆ្នាំក្រោយមក ទីក្រុងអាថែនគឺជាមជ្ឈមណ្ឌលដ៏ល្បីល្បាញមួយសម្រាប់អ្នកប្រាជ្ញ និងអ្នកទស្សនៈវិទូ។ យើងបានឃើញ រួចមកហើយថា ទស្សនវិទូគឺជាមនុស្សដែលបានសិក្សាស្រាវជ្រាវអំពីអត្ថន័យនៃជីវិត។ គោលគំនិតរបស់ ពួកគេជាច្រើននាក់មានលក្ខណៈខុសគ្នាដាច់ដោយឡែកពីការបង្រៀនគ្រីស្ទាន។ គោលគំនិតដែលថា ព្រះអង្គសង្គ្រោះ ដែលបានរស់ពីសុគតឡើងវិញ សម្រាប់ពួកគេគឺជាគោលគំនិតដ៏ចម្លែកបំផុត។

នៅក្នុងទីក្រុងអាថែន លោកប៉ុលបានរំពឹងឱ្យព្រះវិញ្ញាណបរិសុទ្ធប្រើនូវការអប់រំចាស់របស់គាត់ ដើម្បីប៉ះពាល់ចិត្តមនុស្សនៅក្នុងទីក្រុងអាថែន។ លោកប៉ុលបានរៀនមេរៀនរបស់គាត់ពីលោកកាម៉ាលាល ដែលជាគ្រូជនជាតិយូដាម្នាក់ដ៏ល្បីល្បាញ។ ដើម្បីពញ្ញាក់លោកប៉ុល ព្រះវិញ្ញាណបានប្រើចំណេះដឹងដែលលោកប៉ុលបានចេះនៅតាមដងផ្លូវនៃទីក្រុងអាថែននោះវិញ។ តើអ្វីដែលលោកប៉ុលបានរៀនអំពីមនុស្ស និងទីក្រុងរបស់ពួកគេនោះបានជួយឱ្យគាត់ចែកចាយអំពីព្រះយេស៊ូវកាន់តែប្រសើរឡើង។ «ពួកអ្នក ប្រាជ្ញនៅក្នុងទីក្រុងអាថែនមានការអស្ចារ្យជាខ្លាំង ខណៈពេលដែលពួកគេបានឮលោកប៉ុលមានប្រសាសន៍ នោះ។ គាត់បានបង្ហាញពួកគេថា គាត់បានដឹងអំពីការងារសិល្បះរបស់ពួកគេ សំណេររបស់ពួកគេ ព្រម ទាំងសាសនារបស់ពួកគេផងដែរ» ដកស្រង់ពី Ellen G. White, The Acts of Apostles, page 237, adapted។