---
title:  បេសកកម្មទៅកាន់អ្នកមិនស្គាល់ព្រះ វគ្គ1
date:  02/12/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
កិច្ចការ 17:1-16; កិច្ចការ 17:18-21; កិច្ចការ 17:22, 23; កិច្ចការ 17:24-27; កិច្ចការ 17:24-34។

> <p>ខចងចាំ</p>
> «ដ្បិតព្រះដែលបង្កើតលោកីយ៍ និងរបស់សព្វសារពើ ព្រះអង្គនោះ ទ្រង់ជាព្រះអម្ចាស់នៃស្ថានសួគ៌ និងផែនដី ទ្រង់មិនគង់នៅក្នុងវិហារដែលដៃមនុស្សបានធ្វើទេ» (កិច្ចការ 17:24)។

លោកលូកាបានប្រាប់យើងអំពីកិច្ចការដែលលោកប៉ុលបានធ្វើនៅក្នុងទីក្រុងអាថែននៃប្រទេស ក្រេក។ ព្រះបានមានបន្ទូលតាមរយៈលោកប៉ុលថា «ដូច្នេះ គាត់ក៏ជជែកពន្យល់ដល់សាសន៍យូដា និង ពួកអ្នកដែលថ្វាយបង្គំក្នុងសាលាប្រជុំគេ ហើយនៅទីផ្សារ ជាមួយនឹងអស់អ្នកដែលមកជួបនឹងគាត់រាល់តែថ្ងៃដែរ» (កិច្ចការ 17:17)។

លោកប៉ុលបានបដិសេធមិនព្រមជួយត្រឹមតែសាសន៍យូដា ដែលជាសាសន៍កំណើតរបស់ គាត់នោះឡើយ។ ព្រះក៏បានចាត់ឱ្យលោកប៉ុលទៅជួយសង្គ្រោះសាសន៍ដទៃផងដែរ។

លោកប៉ុលក៏ចង់បដិសេធមិនព្រមធ្វើបម្រើត្រឹមតែសាសន៍ដទៃដែលបានទទួលយកព្រះនោះ ដែរ។ ដ្បិតពួកគេបានដឹងសេចក្តីពិតនៃព្រះគម្ពីរមួយចំនួនទៅហើយ ទោះបីជាពួកគេមិនបានស្គាល់ព្រះយេស៊ូវក៏ដោយ។

ខណៈដែលលោកប៉ុលនៅក្នុងទីក្រុងអាថែននៅឡើយ គាត់បានព្យាយាមចែកចាយប្រាប់អ្នក ដទៃអំពីព្រះយេស៊ូវ។ អ្នកទស្សនវិទូល្បីៗជាច្រើននាក់បានរស់នៅក្នុងទីក្រុងអាថែន។ អ្នកទស្សនវិទូ ទាំងនេះគឺជាអ្នកដែលបានសិក្សាស្រាវជ្រាវអំពីអត្ថន័យនៃជីវិត។ លោកប៉ុលចង់ប្រាប់មនុស្សនៅក្នុងទីក្រុងអំពីព្រះយេស៊ូវ។ គោលជំនឿ និងប្រវត្តិសាស្ត្រនៃមនុស្សនៅក្នុងទីក្រុងអាថែនមានលក្ខណៈខុសគ្នា ពីគោលជំនឿ និងប្រវត្តិសាស្ត្រនៃសាសន៍យូដា។

តើលោកប៉ុលបានព្យាយាមប្រាប់មនុស្សទាំងនេះអំពីព្រះយេស៊ូវដោយរបៀបណា? តើយើង អាចរៀនមេរៀនអ្វីខ្លះ ចេញពីរឿងរបស់គាត់នេះ?