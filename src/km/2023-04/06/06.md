---
title:  រូបភាពនៃក្រុមជំនុំនៅក្នុងសម័យព្រះគម្ពីរ
date:  09/11/2023
---

`សូមអានខគម្ពីរកិច្ចការ 2:41-47។ តើខទាំងនេះបានបង្ហាញរូបភាពនៃក្រុមជំនុំសញ្ញាថ្មីយ៉ាង ដូចម្តេចដែរ?`

បទគម្ពីរកិច្ចការ ជំពូក2បានបញ្ចប់ជាមួយនឹងរូបភាពនៃជីវិតដ៏ស្រស់បំព្រងនៅក្នុងក្រុមជំនុំសញ្ញាថ្មី។ ខគម្ពីរកិច្ចការ 2:41 បានមានបន្ទូលថា៖ «ពួកអ្នកដែលជឿទាំងប៉ុន្មាន ក៏នៅជាមួយគ្នា ហើយ មានរបស់ទាំងអស់នៅមូលព្រមគ្នា»។ ខនេះមិនត្រឹមប្រាប់យើងអំពីសមាជិកភាពនៅក្នុងក្រុមជំនុំ និង របៀបនៃការលូតលាស់របស់ក្រុមជំនុំប៉ុណ្ណោះទេ។ ពាក្យនៅក្នុងខនេះមានអត្ថន័យជ្រាលជ្រៅជាទីបំផុត គឺថា៖ សមាជិកថ្មីៗនឹងបានក្លាយជាដៃគូជាមួយនឹងសិស្សរបស់ព្រះយេស៊ូវ។

កិច្ចការមួយដែលសំខាន់បំផុតនៅក្នុងក្រុមជំនុគឺជាការបង្កើតសិស្សថ្មីៗសម្រាប់ព្រះយេស៊ូវនោះ ឯង។ ពួកសិស្សរបស់ព្រះយេស៊ូវបានបង្រៀនសមាជិកថ្មីៗតាមរយៈវិធី3យ៉ាង។ វិធីទី1 ពួកសិស្សរបស់ ព្រះយេស៊ូវបានបន្តបង្រៀនសេចក្តីពិត និងប្រកបគ្នាជាមួយនឹងសមាជិកថ្មីៗ។ ពាក្យថា ប្រកបគ្នានៅក្នុង ខគម្ពីរកិច្ចការ 2:42 នេះមានន័យថា ភាពជាដៃគូពេញសិទ្ធ។ ដូច្នេះ ពួកសិស្សរបស់ព្រះយេស៊ូវបាន រួមគ្នាធ្វើការជាមួយនឹងសមាជិកថ្មីយ៉ាងសស្រាក់សស្រាំ ដើម្បីបម្រើព្រះ។ ពួកសិស្សទាំង12នាក់របស់ ព្រះយេស៊ូវបានជួយកែលំអគោលជំនឿខុសឆ្គង ហើយក៏បានជួយឱ្យសមាជិកថ្មីយល់ពីបទពិសោធន៍របស់ ពួកគេផងដែរ។ សមាជិកថ្មីៗក៏បានដឹងអំពីរបៀបដែលរស់នៅតាមសេចក្តីពិតនៃព្រះគម្ពីរ ដោយសារតែពួកគេបានឃើញអំពីរបៀបដែលពួកសិស្សរបស់ព្រះយេស៊ូវបានរស់នៅនោះដែរ។

បើសិនជាយើងមិនបានប្រាប់ពួកគេអំពីរបៀបរស់នៅនោះទេ នោះយើងក៏មិនគួរប្រាប់ពួកគេថាត្រូវធ្វើយ៉ាងនោះដែរ។ «សេចក្តីអធិប្បាយ» ដែលល្អបំផុតនោះ គឺជារបៀបដែលយើងបានរស់នៅនោះ ឯង។ នៅពេលដែលយើងបានឃើញការរស់ពីសំណាក់ពួកសិស្សដ៏ស្មោះត្រង់របស់ព្រះយេស៊ូវ នោះយើង ក៏ដឹងអំពីរបៀបរស់នៅ ដូចជាព្រះយេស៊ូវនោះដែរ។ លោកប៉ុលបានយល់ពីក្បួនច្បាប់ដ៏សំខាន់នេះ។ ហេតុ ដូច្នេះហើយ បានជាគាត់ប្រាប់ឱ្យពួកសិស្សធ្វើតាមគាត់ ដែលគាត់បានធ្វើតាមព្រះយេស៊ូវយ៉ាងដូច្នោះដែរ (កូរិនថូសទី1 11:1)។ នៅពេលដែលអ្នកដទៃបានឃើញបទពិសោធន៍ពិតរបស់លោកអ្នកតាម រយៈព្រះយេស៊ូវ នោះជីវិតរបស់ពួកគេនឹងបានប្រសើរឡើង។

`ភារកិច្ចទី1៖ សូមគិតអំពីអ្នកណាម្នាក់នៅក្នុងជីវិតរបស់លោកអ្នក ដែលមិនស្គាល់ព្រះយេស៊ូវ ឬសេចក្តីស្រឡាញ់របស់ទ្រង់នោះ។ សូមអធិស្ឋានឱ្យបុគ្គលម្នាក់នោះជារៀងរាល់ថ្ងៃ ដើម្បីឱ្យគាត់មានបទពិសោធន៍ផ្ទាល់ខ្លួនមួយជាមួយនឹងព្រះ។`

`ភារកិច្ចទី2៖ តើលោកអ្នកកំពុងតែប្រាប់អ្នកណាម្នាក់អំពីព្រះយេស៊ូវនៅក្នុងជីវិតរបស់លោកអ្នក ដែរឬទេ? សូមគិតអំពីវិធីនៅក្នុងការអញ្ជើញបុគ្គលម្នាក់នោះឱ្យមកប្រកបគ្នាជាមួយនឹងអ្នកគ្រីស្ទានដទៃ ទៀត។`