---
title:  «យើងបានទទួលព្រះពរយ៉ាងធំជាង»
date:  10/11/2023
---

ស្ត្រីម្នាក់នៅក្នុងរដ្ឋការរ៉ូលីនខាងជើង (North Carolina) បានអញ្ជើញប៉ាស្ទ័រ2នាក់មកកាន់ ផ្ទះរបស់នាង ដើម្បីពិគ្រោះអំពីសំណើដែលមាននៅក្នុងចិត្តរបស់នាង ទាក់ទងទៅនឹងការលើកតង្វាយ ប្រចាំឆ្នាំ។ នាងបានពិពណ៌នាពីរបៀបដែលព្រះវិហារអាត់វេនទីស្ទបានរៀបចំយ៉ាងប្រថុចញុច ដើម្បីជៀស ពីការឱ្យបេសកជនត្រឡប់ទៅផ្ទះរបស់ពួកគេវិញ ដោយសារតែការខ្វះប្រាក់ឧបត្ថម្ភនៅក្នុងឆ្នាំ1922។ នាងបាននិយាយអំពីរបៀបដែលសមាជិកបានដាក់តង្វាយ និងពីរបៀបដែលតង្វាយនោះបានទ្រទ្រង់បេសកជនរហូតមកដល់សព្វថ្ងៃនេះ។ ប៉ាស្ទ័រយកសំណើរបស់នាងមកដាក់នៅក្នុងចិត្ត។ ប៉ាស្ទ័រថែមទាំង បានចែកចាយអំពីតង្វាយជា9ប្រធានបទ មុនការលើកតង្វាយប្រចាំឆ្នាំដែលត្រូវប្រមូលពីកន្លែងជាច្រើន នៅលើពិភពលោកនេះ ថ្ងៃសប្បាតហ៍នៃសប្តាហ៍ទី2ខែធ្នូ។ ជាលទ្ធផល ការលើកតង្វាយប្រចាំឆ្នាំនៅ ឯព្រះវិហារសេវេនដេយអាត់វេនទីស្ទហេនដឺសុនវីល (Hendersonville) ដែលមានសមាជិក700នាក់ បានរៃគ្នាបាន1400ដុល្លារកាលពីឆ្នាំ2015 ឡើងរហូតដល់24119ដុល្លារនៅក្នុងឆ្នាំ2016។ ការ រីកចម្រើននេះគ្រាន់តែជាការចាប់ផ្តើមប៉ុណ្ណោះ។ នៅពេលដែលព្រះវិហារទូទាំងពិភពលោកបានប្រឈម នឹងវិបត្តិថវិកាជាថ្មីម្តងទៀត នៅក្នុងអំឡុងពេលនៃការរាតត្បាតជំងឺកូវីឌ19 នោះសមាជិកបានថ្វាយតង្វាយ ចូលទៅក្នុងតង្វាយប្រចាំឆ្នាំយ៉ាងច្រើនសន្ធឹកគួរឱ្យភ្ញាក់ផ្អើល ដែលគិតជាចំនួន37545ដុល្លារ។ ប៉ាស្ទ័រ ដាវីឌ វ្រៃយ៍ (David Wright) (ក្នុងរូបភាពខាងក្រោម) បាននិយាយថា «សូមសរសើរព្រះ ពួកយើងពិត ជាសប្បាយចិត្តណាស់»។ គាត់បានលើកតម្កើងព្រះគុណរបស់ព្រះ ចំពោះតង្វាយដែលពួកសមាជិកបាន ថ្វាយនោះ។ គាត់បាននិយាយថា «សកម្មភាពបែបនេះនឹងនាំពន្លឺគ្រប់គ្រាន់ចូលទៅក្នុងតំបន់រឹតបណ្តឹង ថេនហ្វរធីវីដូ (10/40 Window) ប៉ុន្តែ នៅក្នុងនាមជាគ្រួសារនៃក្រុមជំនុំ ពួកយើងបានយល់ឃើញថា នេះ គឺជាព្រះពររបស់យើងវិញ ខ្ញុំបានជឿថា យើងបានទទួលព្រះពរយ៉ាងធំធេង ដោយសារតែព្រះយេស៊ូវបានមានបន្ទូលថា «ដែលឲ្យ នោះបានពរជាជាងទទួល»។

លោកហ្គារីក្រាយូស Gary Krause ដែលជានាយកមិសិនអាត់វេនទីស្ទបានយល់ព្រមនឹងសំណើរបស់ស្រី្តម្នាក់នោះ ដោយគាត់នឹកឃើញថា អ្នកស្រីអេឡែន ជី វ៉ៃត៍បានប្រទានពរបែបនេះថា ជា «ឥទ្ធិពលនៃការឆ្លុះបញ្ចាំង»។ ស្រី្តម្នាក់នោះបាននិយាយថា សេចក្តីសប្បុរសដែលសមាជិកក្រុមជំនុំ បានធ្វើដល់ប្រទេសដទៃទៀត នោះក៏បាននាំមកនូវភាពជោគជ័យនៅក្នុងប្រទេសរបស់ពួកគេផងដែរ។ ឧទាហរណ៍ នៅពេលដែលមេដឹកនាំខ្លះបានចោទសួរពីមធ្យោបាយនៃការផ្ញើប្រាក់ជំនួយទៅក្រៅប្រទេស នៅក្នុងឆ្នាំ1900 លោកវ៉ៃត៍បានប្រកាសថា «ភាពរុងរឿងខាងឯបេសកកម្មនៅក្នុងប្រទេសភាគច្រើនគឺ ពឹងផ្អែក. . . . ទៅលើឥទ្ធិពលនៃការឆ្លុះបញ្ចាំងពីបេសកកម្មនៅក្រៅប្រទេស»។ (ដកស្រង់ពី Testimonies for the Church, vol. 6, p. 27)។

ស្មារតីនៃការលះបង់បានជ្រាបចូលមកក្រុមជំនុំ តាំងតែពីដើមមកម្ល៉េះ លោកថេត អិន ស៊ី វីលសិន បានមានប្រសាសន៍ថា «ព្រះរបស់យើងបានមានបន្ទូលប្រាប់យើងថា ចលនានៃការយាងមករបស់ព្រះ ដែលបានចាប់ផ្តើមឡើងដោយការលះបង់ ក៏ត្រូវបញ្ចប់ទៅវិញដោយការលះបង់ផងដែរ ដូច្នេះហើយ នេះគឺជាឱកាស ដើម្បីឱ្យយើងម្នាក់ៗបានចែករំលែកនូវអ្វីដែលព្រះបានប្រទានដល់យើងនោះ ដោយក្តី

លះបង់»។