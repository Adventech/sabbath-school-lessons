---
title:  ការត្រៀមខ្លួនជាស្រេច ដើម្បីបម្រើព្រះ
date:  04/11/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា 24:1-12; លូកា 24:36-49; កិច្ចការ 1:12-26; កិច្ចការ 2:1-41; កិច្ចការ 2:41-47។

> <p>ខចងចាំ</p>
> «ក៏មានព្រះបន្ទូលថា នេះហើយជាសេចក្តីដែលខ្ញុំបានប្រាប់អ្នករាល់គ្នា កាលនៅជាមួយគ្នា នៅឡើយ គឺថា ត្រូវតែសំរេចគ្រប់ទាំងសេចក្តីដែលបានចែងទុកពីខ្ញុំ ទោះក្នុងក្រឹត្យវិន័យលោកម៉ូសេ ក្នុងទំនាយពួកហោរា ឬក្នុងបទទំនុកដំកើងផង» (លូកា 24:44)។

លោកប៉ុលបានសរសេរទៅកាន់ក្រុមជំនុំភីលីពថា៖ «មានខ្លះសំដែងពីព្រះគ្រីស្ទ ដោយចិត្តឈ្នានីស ហើយចង់ឈ្លោះប្រកែកមែន តែខ្លះដោយចិត្តស្មោះសរវិញ ឯពួកមួយទៀត គេសំដែងពីព្រះគ្រីស្ទដោយចិត្តទទឹង មិនមែនដោយចិត្តស្អាតទេ នោះគឺដោយស្មានថា គេនឹងបន្ថែមសេចក្តីទុក្ខលំបាកដល់ចំណងខ្ញុំទៀត ឯពួកមួយទៀត គេប្រព្រឹត្តដោយស្រឡាញ់វិញ ដោយដឹងថា ខ្ញុំបានតាំងឡើងសម្រាប់ដោះសាពីដំណឹងល្អ ចុះតើអំពល់អ្វី ទោះបីយ៉ាងណាក៏ដោយ ទោះដោយពើ ឬដោយសេចក្តីស្មោះក្តី គង់តែគេសំដែងពីព្រះគ្រីស្ទដែរ ដូច្នេះ ខ្ញុំមានសេចក្តីអំណរណាស់ ក៏នឹងចេះតែមានអំណរតទៅមុខ ទៀត» (ភីលីព 1:15-18)។

នេះគឺជាពាក្យពេចន៍ដ៏មានឥទ្ធិពល។ នៅត្រង់នេះ លោកប៉ុលបានផ្តោតតែពីអ្នកបានចែកចាយដំណឹងល្អបុ៉ណ្ណោះ។ ទន្ទឹមគ្នានេះ ហេតុផលដែលនាំឱ្យយើងចែកចាយអំពីព្រះយេស៊ូវនោះក៏សំខាន់ ណាស់ដែរ។ យើងគួរតែចែកចាយដំណឹងល្អ ហើយនិងធ្វើតាមកិច្ចការព្រះ ដោយព្រោះតែយើងស្រឡាញ់ ព្រះ និងស្រឡាញ់សេចក្តីពិតរបស់ទ្រង់។

តើហេតុផលមួយចំនួនដែលនាំឱ្យយើងចែកចាយអំពីព្រះយេស៊ូវនោះគឺជាអ្វីខ្លះ? តើមានវិធី អ្វីខ្លះ ដែលអាចជួយឱ្យយើងត្រៀមខ្លួនជាស្រេចនៅក្នុងការចែកចាយរបស់ព្រះនោះ? យើងនឹងក្រឡេក មើលរឿងមួយចំនួនដែលបានកើតឡើងនៅក្នុងក្រុមជំនុំនៅសម័យគម្ពីរសញ្ញាថ្មី ដើម្បីឱ្យយើងអាចឆ្លើយតបទៅនឹងសំណួរទាំងនេះបាន។