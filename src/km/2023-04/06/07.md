---
title:  ការសិក្សាបន្ថែម
date:  10/11/2023
---

កិច្ចការបម្រើព្រះរបស់យើងត្រូវតែផុសចេញពីចិត្តដែលស្រឡាញ់ទ្រង់ និងស្រឡាញ់ អ្នកដទៃ។ យើងមិនអាចធ្វើកិច្ចការថ្វាយព្រះ ដោយគ្មានហេតុផលបានឡើយ។ សូមឱ្យលោកអ្នកបានអរគុណព្រះនូវអ្វីដែលទ្រង់បានធ្វើសម្រាប់លោកអ្នកចុះ។ សូមយកសេចក្តីពិតនៃព្រះគម្ពីរមកដាក់នៅក្នុងចិត្តរបស់លោកអ្នក ដើម្បីឱ្យសេចក្តីពិតនោះបានបំផ្លាស់បំប្រែជីវិតរបស់លោកអ្នក។ បន្ទាប់មក លោក អ្នកនឹងបានទទួលជោគជ័យ នៅពេលដែលលោកអ្នកចែកចាយសេចក្តីជំនឿរបស់លោកអ្នកនោះ។

«ជីវិតរបស់លោកអ្នកត្រូវតែបានភ្ជាប់ជាមួយនឹងជីវិតរបស់ព្រះយេស៊ូវ។ យើងត្រូវតែទទួលយក កម្លាំងរបស់យើងពីទ្រង់រៀងរាល់នាទីនៅក្នុងជីវិតរបស់យើងនេះ។ ពីព្រោះព្រះយេស៊ូវគឺជានំប័ុងបានប្រទាន មកពីស្ថានសួគ៌។ ទ្រង់ក៏ដូចជាប្រភពទឹកស្អាតដែលតែងតែប្រទានអត្ថប្រយោជន៍ជាច្រើនដល់យើងផង ដែរ។ យើងត្រូវតែទទួលទានទឹកនេះ។ ប្រសិនបើយើងបានទុកព្រះអម្ចាស់នៅក្នុងចិត្តរបស់យើងជានិច្ច នោះយើងនឹងទទួលបានបទពិសោធន៍ថ្មីមួយនៅក្នុងជីវិតខាងឯវិញ្ញាណរបស់យើងនេះ។ យើងត្រូវតែសរសើរ ទ្រង់ ហើយអរព្រះគុណទ្រង់។ ដ្បិតសេចក្តីអធិស្ឋានរបស់យើងក៏ប្រៀបដូចជាការសន្ទនាជាមួយនឹងព្រះ ផងដែរ។ យើងនឹងនិយាយជាមួយនឹងទ្រង់ ដូចជាមិត្តភក្តិម្នាក់យ៉ាងដូច្នោះដែរ។ ព្រះនឹងប្រាប់យើងយើងអំពីអាថ៌កំបាំងរបស់ទ្រង់។ ចិត្តរបស់យើងនឹងមានអំណរ នៅពេលដែលទ្រង់យាងមកសន្ទនាជាមួយនឹងយើង ដូចដែលទ្រង់បានធ្វើជាមួយនឹងលោកអេណុកយ៉ាងដូច្នោះដែរ។ នៅពេលដែល បទពិសោធន៍នេះក្លាយមកជាបទពិសោធន៍របស់យើង នោះយើងនឹងលែងមានសេចក្តីអំនួតនៅក្នុងចិត្តរបស់យើងទៀត ឡើយ។ មនុស្សគ្រប់គ្នានឹងបានឃើញថា យើងបាននៅជាប់ជាមួយនឹងព្រះ ហើយយើង ក៏បានរៀនពីទ្រង់ ផងដែរ»។ ដកស្រង់ពី Christ’s Object Lessons, pages 129, 130, adapted។

«ចិត្តដែលគិតតែពីខ្លួនឯងមិនអាចធ្វើឱ្យចំណេះដឹងខាងឯវិញ្ញាណលូតលាស់បានឡើយ។ តើលោកអ្នកបានទទួលយកព្រះយេស៊ូវជាព្រះអង្គសង្គ្រោះរបស់លោកអ្នកដែរឬទេ? បើសិនជាលោកអ្នក បានយកទ្រង់ជាព្រះអង្គសង្គ្រោះ នោះលោកអ្នកត្រូវតែឈប់ផ្គាប់ចិត្តខ្លួនឯងមករស់នៅដើម្បីព្រះយេស៊ូវ វិញ។ សូមលោកអ្នកបានជួយដល់អ្នកដទៃ។ សូមលោកអ្នកពិភាក្សាអំពីសេចក្តីស្រឡាញ់របស់ព្រះយេស៊ូវ។ សូមប្រាប់អ្នកដទៃថា ទ្រង់បានសុគតជំនួសពួកគេ . . . . ព្រះវិញ្ញាណរបស់ព្រះយេស៊ូវគឺជាព្រះវិញ្ញាណ នៃសេចក្តីស្រឡាញ់ដែលគ្មានភាពអាត្មានិយម។ ខណៈដែលយើងធ្វើកិច្ចការបម្រើព្រះ ដើម្បីជួយដល់អ្នក ដទៃ នោះយើងនឹងបានលូតលាស់ ហើយចិត្តរបស់យើងក៏នឹងមានពេញដោយក្តីស្រឡាញ់របស់ព្រះយេស៊ូវ ផងដែរ . . . . សេចក្តីជំនឿរបស់លោកអ្នកនឹងបានរឹងមាំឡើង រួមទាំងគោលជំនឿរបស់លោកអ្នកផងដែរ។ ពីព្រោះព្រះនឹងធ្វើឱ្យសេចក្តីស្រឡាញ់ដែលលោកអ្នកមានចំពោះទ្រង់ និងចំពោះអ្នកដទៃនោះបានជា ឥតខ្ចោះវិញ។

**សំណួរពិភាក្សា**

`1. តើលោកអ្នកបានយល់ពីព្រះបន្ទូលរបស់ព្រះតាមរយៈលោកប៉ុលនៅក្នុងខគម្ពីរភីលីព 1:15-18 នោះ យ៉ាងដូចម្តេចដែរ? លោកប៉ុលបានមានប្រសាសន៍ថា អ្នកខ្លះបានចែកចាយអំពីព្រះយេស៊ូវជាមួយនឹង ការច្រណែន កំហឹង ឬជាមួយនឹងចិត្តអាត្មានិយមនៅក្នុងចិត្តរបស់ពួកគេ។ តើយើងអាចប្រាកដបានថា យើងនឹងមិនមានកំហុស ដោយការធ្វើរឿងដូចគ្នានេះដោយរបៀបណាដែរ។`

`2. តើអ្វីទៅជាបទពិសោធន៍ដែលលោកអ្នកមានជាមួយនឹងព្រះ ហើយនិងសេចក្តីស្រឡាញ់របស់ទ្រង់នោះ? បើសិនជាលោកអ្នកចាំបាច់ត្រូវចែករំលែកទីបន្ទាល់របស់លោកអ្នក អំពីសេចក្តីស្រឡាញ់របស់ព្រះជាមួយនឹងអ្នកដទៃ តើលោកអ្នកត្រូវចែកចាយទីបន្ទាល់នោះដោយរបៀបណាដែរ?`

`3. តើលោកអ្នកមានបទពិសោធន៍អ្វីខ្លះ នៅក្នុងការរង់ចាំព្រះអម្ចាស់ និងការជឿទុកចិត្តទៅលើសេចក្តីសន្យារបស់ទ្រង់នោះ? តើបទពិសោធន៍របស់លោកអ្នកបានបង្រៀនលោកអ្នកអំពីសេចក្តីជំនឿយ៉ាងដូចម្តេចដែរ?`