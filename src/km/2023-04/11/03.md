---
title:  ការស្វែងរកមនុស្សបាត់បង់នៅក្នុងទីក្រុង
date:  11/12/2023
---

`សូមអានខគម្ពីរម៉ាថាយ 9:35-38។ តើខទាំងនេះបានបង្រៀនយើងអំពីកិច្ចការដែលយើង ត្រូវធ្វើសម្រាប់ព្រះនៅក្នុងទីក្រុង និងនៅតាមតំបន់ឆ្ងាយៗដែលមានមនុស្សជាច្រើនរស់នៅនោះយ៉ាងដូចម្តេចដែរ?`

ព្រះយេស៊ូវបានបង្ហាញសេចក្តីស្រឡាញ់ និងសេចក្តីអាណិតអាសូដល់ពួកបណ្តាជនដែលទ្រង់បានជួបនៅតាមកន្លែងដែលព្រះយេស៊ូវបានទៅដល់នោះ។ មនុស្សទាំងនេះភាគច្រើនបានរស់នៅ តាមភូមិធំ ឬនៅតាមទីក្រុងធំៗ។ ខគម្ពីរលូកា 19:41 បានប្រាប់យើងថា ព្រះយេស៊ូវបានព្រះកន្សែងដោយសារតែទីក្រុងយេរូសាឡិម។ យើងមិនអាចយល់ពីទំហំនៃសេចក្តីស្រឡាញ់ដែលព្រះយេស៊ូវមានចំពោះកូនៗរបស់ទ្រង់នៅក្នុងទីក្រុងទាំងនេះបានឡើយ។ ហេតុដូច្នេះហើយ បានជាទ្រង់សុំឱ្យយើងអធិស្ឋាន ជូនពួកគេ។ នៅពេលដែលយើងអធិស្ឋានជូនពួកគេ នោះទ្រង់នឹងបំពេញចិត្តរបស់យើងឱ្យស្រឡាញ់ពួកគេ វិញ។

`នៅពេលដែលព្រះយេស៊ូវបានចាប់ផ្តើមកិច្ចការបម្រើព្រះរបស់ទ្រង់នៅលើផែនដីនេះ មនុស្សពី កន្លែងផ្សេងៗគ្នាបានចូលមករកទ្រង់។ តើពួកគេមកពីកន្លែងណាខ្លះ? សូមអានបញ្ជីនៅក្នុងខគម្ពីរម៉ាថាយ 4:23-25 សម្រាប់ចម្លើយ។`

នៅក្នុងខគម្ពីរម៉ាថាយ 4:25 មនុស្សពីស្រុកកាលីឡេបានដើរតាមព្រះយេស៊ូវ។ អ្នកខ្លះបាន មកពីក្រុងធំៗនៃស្រុកដេកាប៉ូលឆ្ពោះទៅភាគខាងកើត។ ហើយអ្នកខ្លះទៀត ក៏បានធ្វើដំណើរមកពីស្រុក យូដាឆ្ពោះទៅភាគខាងត្បូងផងដែរ។ ប៉ុន្តែ សូមចាំថា សាសន៍សាម៉ារីមិនបានមកជាមួយនឹងពួកគេនោះ ឡើយ។ តើតំបន់ណាខ្លះដែលបាត់ពីបញ្ជីនៅក្នុងខគម្ពីរម៉ាថាយ 4:23-25 នេះ? ចម្លើយគឺ៖ តំបន់ស្រុក ទីរ៉ុស និងស្រុកស៊ីដូន រួមទាំងឈូងសមុទ្រមេឌីទែរ៉ាណេផងដែរ។ តំបន់នេះបានលាតសន្ធឹងទៅភាគ ខាងជើង និងភាគលិចនៃស្រុកកាលីឡេ។ ឥឡូវនេះ យើងបានឃើញពីមូលហេតុដែលព្រះយេស៊ូវបាន នាំរាស្ត្ររបស់ទ្រង់ទៅកាន់តំបន់នេះ។ ទ្រង់ចង់បង្រៀនឱ្យសិស្សរបស់ទ្រង់ចេញទៅជួយពួកសាសន៍ដទៃ ដែលមិនបានចូលមករកទ្រង់នោះ។

«បន្ទាប់ពីព្រះយេស៊ូវបានជួបជាមួយនឹងពួកសង្ឃរួចមក ទ្រង់ក៏ចាកចេញពីស្រុកកាពើណិម ទៅ។ បន្ទាប់មក ទ្រង់បានយាងកាត់ស្រុកកាលីឡេ និងកាត់តំបន់ខ្ពង់រាបនៅលើព្រំដែននៃទីក្រុងភេនីស។ នៅពេលដែលព្រះយេស៊ូវទតទៅទិសខាងលិច ទ្រង់បានឃើញទីក្រុងចាស់នៃសាសន៍ទីរ៉ុស និងសាសន៍ ស៊ីដូននៅលើទំនាបខាងក្រោមភ្នំ។ ទីក្រុងទាំងនេះមានពេញដោយវិហារនៃព្រះក្លែងក្លាយ។ ទីក្រុងទាំងនេះ ក៏មានរាជវាំងដ៏ស្រស់ស្អាត ហើយនិងផ្សារលក់របស់របរល្អៗផងដែរ។ ហើយកំពង់ផែរបស់ពួកគេក៏មាន ទៅដោយសំពៅផងដែរ»។ ដកស្រង់ពី Ellen G. White, The Desire of Ages, page 399, adapted។

`តើយើងអាចជួយឱ្យមនុស្សនៅក្នុងទីក្រុងបានយល់ថា បើសិនជាគ្មានព្រះយេស៊ូវនៅក្នុងជីវិត របស់ពួកគេទេ នោះ «រាជវាំងដ៏ស្រស់ស្អាត ហើយផ្សារលក់របស់របរល្អៗ» នឹងគ្មានប្រយោជន៍អ្វីនោះ ដោយរបៀបណាដែរ?`