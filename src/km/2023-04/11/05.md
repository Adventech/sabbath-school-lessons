---
title:  «ចូរយកនាងចេញទៅ»
date:  13/12/2023
---

នៅជុំវិញទីក្រុង មានមនុស្សជាច្រើនដែលចង់បានសេចក្តីសង្ឃឹម។ នៅសម័យព្រះយេស៊ូវ តើមានអ្វីខ្លះ ដែលបានរារាំងរាស្ត្ររបស់ព្រះមិនឱ្យចែកចាយសេចក្តីសង្ឃឹមរបស់ទ្រង់ជាមួយនឹងមនុស្សនៅ ក្នុងទីក្រុងនៃសាសន៍ដទៃនោះ? អំនួត និងការស្អប់សាសន៍ដទៃបានធ្វើឱ្យពួកសាសន៍យូដាមើលមិនឃើញ។ ពួកគេមើលមិនឃើញថា អ្នកនៅជុំវិញពួកគេត្រូវការសេចក្តីសង្ឃឹមនៃការយាងមកជាលើកទី1 របស់ព្រះយេស៊ូវនោះឡើយ។ សព្វថ្ងៃនេះ ព្រះយេស៊ូវចង់ឱ្យរាស្ត្ររបស់ទ្រង់ចែកចាយសេចក្តីសង្ឃឹមនៃ ការយាងមកជាលើកទី2របស់ទ្រង់ជាមួយនឹងជាតិសាសន៍ដទៃទៀតដែលរស់នៅតាមទីក្រុង (ទីតុស 2:13)។ ព្រះយេស៊ូវ មិនបានគិតថា អ្នកណាកើតនៅកន្លែងណា ឬរស់នៅទីណានោះឡើយ។ ដូច្នេះ ហើយ យើងក៏គួរតែគិតដូចជាព្រះយេស៊ូវយ៉ាងដូច្នោះដែរ។

`សូមអានខគម្ពីរកិច្ចការ 10:9-16, 28, 34, 35។ តើនៅក្នុងខនេះ ព្រះវិញ្ញាណបរិសុទ្ធបានបង្រៀនយើងអំពីអ្វីដែរ?`

ខណៈដែលលោកពេត្រុសបានរង់ចាំបរិភោគអាហារពេលថ្ងៃ នោះព្រះបានប្រទានការបើកសំដែង មួយដល់គាត់។ លោកពេត្រុសបានឃើញកំណាត់សំលៀកបំពាក់ដែលមានពេញទៅដោយសត្វជើង4 និងសត្វជើង2 ដែលពពួកសត្វមិនស្អាត។ ព្រះបានបង្គាប់ឱ្យលោកពេត្រុសក្រោកឡើង ហើយបរិភោគ សត្វទាំងនោះទៅ។ ព្រះបានប្រើសុបិនទាំងនេះ ដើម្បីបង្ហាញលោកពេត្រុសថា ចិត្តរបស់គាត់មានពេញ ទៅដោយអំនួតខាងឯសាសនា ហើយនិងសម្អប់ចំពោះសាសន៍ដទៃ។ លោកពេត្រុសបានរៀនពីសេចក្តី ពិតដ៏សំខាន់មួយនៅក្នុងព្រះគម្ពីរ។ គាត់បានមានប្រសាសន៍ថា «ពេត្រុសក៏បើកមាត់និយាយថា ប្រាកដ មែន ខ្ញុំយល់ឃើញថា ព្រះមិនរើសមុខអ្នកណាទេ គឺនៅក្នុងគ្រប់ទាំងសាសន៍ អស់អ្នកណាដែលកោតខ្លាច ដល់ទ្រង់ ព្រមទាំងប្រព្រឹត្តសេចក្តីសុចរិត នោះគាប់ដល់ព្រះហឫទ័យទ្រង់ដែរ» (កិច្ចការ 10:34, 35)។

ឥឡូវនេះ ចូរឱ្យយើងត្រឡប់ទៅមើលរឿងនៃស្រុកទីរ៉ុស និងស្រុកស៊ីដូនវិញ។ តើពាក្យពេចន៍ របស់លោកពេត្រុសអាចបង្រៀនមេរៀនអ្វីខ្លះដល់យើង អំពីរឿងនៅក្នុងខគម្ពីរម៉ាថាយ 15:22-28 និងម៉ាកុស 7:24-30? សូមក្រឡេកមើលព្រះយេស៊ូវ និងការសន្ទនារបស់ទ្រង់ជាមួយនឹងម្តាយរបស់ ទ្រង់។ តើពួកសិស្សបានរៀនមេរៀនអ្វីខ្លះ ចេញពីដំណើរដែលលោកពេត្រុសបានរៀនពីការបើកសំដែង របស់គាត់នៅលើដំបូលផ្ទះនោះ? តើមេរៀនទាំងនេះបានជួយដល់យើងដោយរបៀបណាដែរ នៅពេលដែលយើងធ្វើកិច្ចការថ្វាយព្រះយេស៊ូវនៅក្នុងទីក្រុងនោះ? តើនៅក្នុងចិត្តរបស់លោកអ្នកមានពេញទៅដោយសម្អប់អ្វីខ្លះ ដែលបានរារាំងមិនឱ្យយើងមើលឃើញតម្រូវការនៃមនុស្សនៅក្នុងទីក្រុងនោះ? តើព្រះ បានឱ្យយើងធ្វើកិច្ចការអ្វីខ្លះនៅតាមទីក្រុងដែលនៅជុំវិញយើងនោះ? តើការធ្វើកិច្ចការនេះអាចជួយដកសេចក្តីសម្អប់ និងអំនួតខាងឯវិញ្ញាណដែលនៅក្នុងចិត្តរបស់យើងនោះដោយរបៀបណា?

ព្រះយេស៊ូវបានអត់ធ្មត់ជាមួយនឹងសិស្សរបស់ទ្រង់។ ពីព្រោះពួកគេមិនដឹងថា ផែនការដែលព្រះមានគឺសម្រាប់មនុស្សលោកនៅគ្រប់ទីកន្លែងនោះឡើយ។ ព្រះវិញ្ញាណបរិសុទ្ធអាចជួយដកហូតសម្អប់ ដែលយើងមានចំពោះអ្នកដទៃនោះចេញពីចិត្តរបស់យើងបាន។ បន្ទាប់មក យើងនឹងអាចបញ្ចប់កិច្ចការ បម្រើព្រះរបស់យើងនៅក្នុងទីក្រុង។

តើយើងអាចលះបង់សម្អប់ និងសេចក្តីអំនួតនៅក្នុងចិត្តរបស់យើងដោយរបៀបណា? សូមអាន ខគម្ពីរកាឡាទី 2:11-13 សម្រាប់ចម្លើយ។