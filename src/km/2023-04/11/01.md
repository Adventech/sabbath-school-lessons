---
title:  បេសកកម្មទៅកាន់អ្នកមិនស្គាល់ព្រះ វគ្គ2
date:  09/12/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ពួកចៅហ្វាយ 3:1-6; ម៉ាថាយ 9:35-38; ម៉ាថាយ 15:22-28; កិច្ចការ 10:9-16, 28, 34, 35; ម៉ាថាយ 8:10, 13។

> <p>ខចងចាំ</p>
> «នោះព្រះយេស៊ូវទ្រង់មានព្រះបន្ទូលថា នាងស្រីអើយ នាងមានសេចក្តីជំនឿជាខ្លាំងមែន ចូរឲ្យនាងបានដូចសេចក្តីប្រាថ្នាចុះ ស្រាប់តែកូនស្រីរបស់នាងបានជា ចាប់តាំងពីវេលានោះឯងទៅ» (ម៉ាថាយ 15:28)។

ព្រះនៃសេចក្តីស្រឡាញ់បានស្វែងរកកូនបាត់បង់របស់ទ្រង់តាំងតែពីដើមមក (លោកុប្បត្តិ 3:9)។ សព្វថ្ងៃនេះ ព្រះនៃសេចក្តីស្រឡាញ់ដដែលនេះបានបន្តសង្គ្រោះមនុស្សបាត់បង់ (សូមអាន ខគម្ពីរវិវរណៈ 14:6-12) រួមទាំងអ្នកបាត់បង់ដែលបានរស់នៅក្នុងទីក្រុងទាំងអម្បាលម៉ានផងដែរ។ នៅក្នុងឆ្នាំ2018 របាយការណ៍ពីអង្គការសហប្រជាជាតិបាននិយាយថា នៅលើផែនដីនេះ មនុស្ស55%ភាគរយបានរស់នៅក្នុងទីក្រុង។ តួលេខនេះនឹងកើនឡើងទៅដល់68% (បើសិនជាព្រះយេស៊ូវ មិនបានយាងមក) នៅក្នុងឆ្នាំ2050។ យើងគ្មានជម្រើសផ្សេងឡើយ ហេតុដូច្នេះហើយ យើងត្រូវតែ ចែកចាយដំណឹងល្អអំពីព្រះយេស៊ូវជាមួយនឹងមនុស្សនៅក្នុងទីក្រុង។

រាស្ត្ររបស់ព្រះភាគច្រើនក៏បានធ្វើដូចជាលោកយ៉ូណាស នៅពេលដែលព្រះសុំឱ្យពួកគេបំពេញកិច្ចការរបស់ទ្រង់នៅក្នុងទីក្រុងណាមួយនោះ។ ពួកគេបានរត់ចេញពីភារកិច្ចរបស់ពួកគេ។ «ដ្បិត អស់ទាំងសេចក្តីដែលបានចែងទុកមកជាមុន នោះបានចែងសម្រាប់នឹងបង្រៀនដល់យើងរាល់គ្នា ដើម្បី ឲ្យយើងបានសេចក្តីសង្ឃឹម ដោយសេចក្តីអត់ធន់ និងសេចក្តីកម្សាន្តចិត្ត ដោយសារគម្ពីរ» (រ៉ូម 15:4)។ យើងត្រូវតែសិក្សារឿងរបស់លោកយ៉ូណាស ដើម្បីកុំឱ្យយើងធ្វើខុសដូចជាគាត់ដូច្នោះដែរ។

នៅពេលដែលព្រះយេស៊ូវមានព្រះជន្មរស់នៅលើផែនដីនេះ ទ្រង់បានជួយមនុស្សនៅក្នុងទីក្រុងទាំងប៉ុន្មាននៃប្រទេសអ៊ីស្រាអែល ហើយទ្រង់បានជួយជនបរទេសនៅក្នុងទឹកដីដទៃផងដែរ។

**សប្តាហ៍នេ**

យើងនឹងសិក្សាអំពីរឿងនៃកិច្ចការដែលព្រះយេស៊ូវបានធ្វើសម្រាប់មនុស្សនៅក្នុង ទីក្រុងទីរ៉ុស និងទីក្រុងស៊ីដូន។ តើយើងអាចរៀនអ្វីខ្លះ ចេញពីកិច្ចការរបស់ព្រះយេស៊ូវ ដែលអាចជួយ ដល់កិច្ចការបម្រើរបស់យើងសព្វថ្ងៃនេះ?