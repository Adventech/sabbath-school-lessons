---
title:  សុបិននៅក្នុងសុបិន វគ្គ1
date:  15/12/2023
---

លោកយ៉ូសែប ដេលេមូ (Josehp Delamou) បានព្រួយចិត្តជាខ្លាំង។ គាត់បានព្រួយខ្លាចក្មេង គាត់មិនបានចូលថ្វាយបង្គំនៅក្នុងព្រះវិហារដ៏ត្រឹមត្រូវនៅក្នុងទីក្រុងខូណាគ្រី (Conakry) ដែលជារដ្ឋធានី នៃប្រទេសអាហ្រិ្វកហ្គីណេខាងលិច។ គាត់បានអធិស្ឋានទៅព្រះថា «ឱព្រះអម្ចាស់អើយ សូមទ្រង់បង្ហាញ ផ្លូវទូលបង្គំផង ទូលបង្គំនឹងចូលថ្វាយបង្គំនៅក្នុងព្រះវិហារដែលទ្រង់នឹងដឹកនាំទូលបង្គំទៅនោះ»។ នៅយប់ នោះ គាត់បានយល់សប្តិដូចជាពិតអ៊ីចឹង។ គាត់បានយល់សប្តិឃើញគាត់ និងក្រុមជំនុំទាំង70នាក់របស់ គាត់កំពុងតែឈរនៅលើបរិវេណមួយ ដើម្បីរៀបចំផែនការពីរបៀបធ្វើឱ្យសមាជិករបស់ពួកគេបានកើតឡើង។ នៅខាងក្រៅបរិវេណនោះ មើលទៅដូចជាវាំងស្តេចដ៏ខ្លាំងពូកែមួយអង្គ ដែលជាអ្នកគ្រប់គ្រងពិភព-លោកនេះ។

រំពេចនោះ ស្រាប់តែមានអង្គភាពមួយក្រុមទម្លុះចូលទៅក្នុងបរិវេណនោះ។ ទាហានម្នាក់នោះ បានប្រាប់លោកយ៉ូសែបថា «ឯងឆាប់ចេញពីនោះមក យើងចង់បង្ហាត់ឯង ដើម្បីឱ្យឯងបានចូលមកក្នុងកងពលរបស់យើង»។ ទាហានបានបង្ខំលោកយ៉ូសែបទាំងដែលគាត់មិនចង់ចេញទៅក្រៅបរិវេណនោះ។ ទាហានម្នាក់នោះបាននិយាយទៀតថា «ចូរឯងចេញពីនោះមក ហើយទៅកន្លែងណាដែលឯងចង់ទៅចុះ ក្រៅពីទីនេះ។ 3ថ្ងៃក្រោយ ឯងអាចត្រឡប់មកវិញបាន ដើម្បីមើលនូវហេតុការណ៍ដែលបានកើតឡើងដល់ពួកមនុស្សទាំងនេះ»។

លោកយ៉ូសែបបានចាកចេញទៅ ហើយ3ថ្ងៃក្រោយមក គាត់បានឃើញបរិវេណនោះស្ងាត់ ជ្រងំ។ គាត់បានឆ្ងល់ថា មនុស្សគ្រប់គ្នាទៅណាអស់។ នៅពេលនោះ ស្រាប់តែគាត់បានឃើញក្មេងប្រុស ម្នាក់លាក់ខ្លួននៅក្រោយជញ្ជាំងនៃរាជវាំងស្តេច។ ក្មេងប្រុសម្នាក់នោះកំពុងតែយកដៃទប់មាត់របស់គាត់ដែលមានឈាមហូរ ហើយនៅពេលដែលលោកយ៉ូសែបបានព្យាយាមនិយាយរកក្មេងប្រុសម្នាក់នោះ។ ក្មេងប្រុសម្នាក់នោះបាននិយាយខ្សិបៗថា «លោកពូចូលមកនេះមក»។ បន្ទាប់ពីលោកយ៉ូសែបបានចូលទៅជិតក្មេងនោះ ក្មេងនោះបាននិយាយថា «ព្រះរបស់លោកពូទ្រង់អស្ចារ្យណាស់»។ លោកយ៉ូសែបបាន សួរទៅវិញថា «ក្មួយថាមិច?»។ ក្មេងប្រុសម្នាក់នោះបាននិយាយម្តងទៀតថា «ខ្ញុំបានប្រាប់ពូថា ព្រះរបស់ លោកពូទ្រង់អស្ចារ្យណាស់‍‍‍‍ ម្តេចក៏លោកពូជាមនុស្សតែម្នាក់ដែលបានចាកចេញពីយើង3ថ្ងៃមុនដូច្នេះ? ដ្បិតពួកយើងជាច្រើននាក់ត្រូវបានគេបាញ់សម្លាប់ ប៉ុន្តែ លោកពូគឺជាមនុស្សតែម្នាក់គត់ដែលបានរួចជីវិត។ តើលោកពូបានគេចរួចដោយរបៀបណា?»។ លោកយ៉ូសែបឈ្លេចសួរព័ត៌មានលម្អិតពីក្មេងប្រុសម្នាក់នោះ បន្ទាប់មក ក្មេងប្រុសម្នាក់នោះបាននាំគាត់ទៅកន្លែងដ៏កខ្វក់មួយ។ ក្មេងនោះបាននិយាយថា ទីនេះគឺជាផ្នូរដ៏ធំមួយដែលបានបញ្ចុះមនុស្សជាង40នាក់។ ក្មេងនោះបន្តទៀតថា «កងទាហានមិនបានបង្ហាត់អ្នក ណាម្នាក់ឡើយ ពួកគេបានបាញ់សម្លាប់មនុស្ស ហើយក៏បានចាប់អ្នកដែលនៅរស់យកទៅឃុំឃាំងផងដែរ។ បន្ទាប់មក លោកយ៉ូសែបបានឃើញពស់មួយក្បាលដេកត្រឹងនៅលើដី។ ក្មេងប្រុសម្នាក់នោះបាននិយាយ ថា ពស់នេះគឺជាស្តេចនៅក្នុងវាំង ដែលត្រូវបានគេសម្លាប់ហើយនោះឯង។ ក្មេងប្រុសម្នាក់នោះបានបន្ត ទៀតថា «ខ្ញុំនឹងបង្ហាញពូ អំពីព្រះអម្ចាស់ដែលបានសោយរាជ្យជំនួសស្តេចនេះវិញ»។ លោកយ៉ូសែប មិនអស់ចិត្តពីពស់មួយក្បាលនោះ។ គាត់បានសួរទៀតថា «តើពស់នេះបានគ្រប់គ្រងពិភពលោក ហើយ តាំងខ្លួនវាជាស្តេចដោយរបៀបណាទៅ? ខ្ញុំមិនយល់សោះថា ហេតុអ្វីបានជាអ្នកដទៃចាត់ទុកពស់នេះជា

ស្តេចយ៉ាងដូច្នេះ»។ ក្មេងប្រុសម្នាក់នោះបានតបមកវិញថា «ខ្ញុំមិនអាចពន្យល់ ប្រាប់លោកពូនៅពេលនេះបានឡើយ»។ លោកយ៉ូសែបក៏បានភ្ញាក់ឡើង នៅពេលក្មេងប្រុសម្នាក់នោះនិយាយដូច្នោះរួច។ ប៉ុន្តែ គាត់នឹកមិនយល់ពី សុបិននោះទាល់តែសោះ។ ប៉ុន្តែ គាត់មានអារម្មណ៍ថា ព្រះកំពុងតែត្រាស់ហៅ គាត់ឱ្យចាកចេញពីក្រុមជំនុំឪពុករបស់គាត់។ ប៉ុន្តែ តើគាត់គួរតែទៅកន្លែង ណាទៅ?