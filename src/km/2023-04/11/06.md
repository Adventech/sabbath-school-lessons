---
title:  សេចក្តីជំនឿនៅលើផែនដី
date:  14/12/2023
---

ព្រះយេស៊ូវបានសួរសំណួរមួយនៅចុងបញ្ចប់នៃរឿងប្រៀបប្រដូចរបស់ទ្រង់យ៉ាងដូច្នេះថា៖ «ខ្ញុំប្រាប់អ្នករាល់គ្នាថា ទ្រង់នឹងសងសឹកជំនួសអ្នកទាំងនោះ ជាប្រញាប់មិនខាន ប៉ុន្តែកាលណាកូនមនុស្ស នឹងមក តើនឹងឃើញនៅមានសេចក្តីជំនឿនៅផែនដីដែរឬដូចម្តេច» (លូកា 18:8)។ តើព្រះយេស៊ូវកំពុង តែស្វែងរកអ្វី? រឿងប្រៀបធៀបនៅក្នុងបទគម្ពីរ ជំពូក18 បានបង្រៀនយើងថា ព្រះយេស៊ូវចង់ឱ្យមនុស្ស ជឿទៅលើទ្រង់ នៅក្នុងគ្រាលំបាក និងនៅពេលដែលគ្មានទីពឹង។

`សូមអានខគម្ពីរម៉ាថាយ 8:10, 13; ម៉ាថាយ 9:2; ម៉ាថាយ 20:29-34; ម៉ាថាយ 2:5; ម៉ាកុស 10:46-52 និងលូកា 18:35-43។ យោងទៅតាមខទាំងនេះ តើអ្នកណាដែលព្រះយេស៊ូវ បានមានបន្ទូលថា មានសេចក្តីជំនឿនោះ?`

បញ្ជីរបស់ព្រះយេស៊ូវក៏បានរាប់បញ្ចូលទាំងមនុស្សដែលមានជំនឿនៅក្នុងទីក្រុងផងដែរ។ សេចក្តី ជំនឿរបស់ពួកគេបានបំភ្លឺដូចជាពន្លឺចែងចាំង នៅក្នុងអំឡុងនៃពេលងងឹងយ៉ាងដូច្នោះដែរ។ នៅក្នុងស្រុក កាពើណិម ព្រះយេស៊ូវបានមានបន្ទូលអំពីមនុស្សជាច្រើនដែលមានសេចក្តីជំនឿ។ នៅក្នុងខគម្ពីរម៉ាថាយ 8:10, 13 យើងបានឃើញទាហានមួយដែលមានសេចក្តីជំនឿ។ យើងក៏បានសិក្សាអំពីមិត្តភក្តិដែល មានជំនឿមុតមាំ4នាក់ ដែលបានចោះដំបូលសម្រូតមិត្តភក្តិឈឺរបស់ពួកគេទៅកាន់ព្រះយេស៊ូវ (ម៉ាថាយ 9:2; ម៉ាកុស 2:5)។ នៅក្នុងបទគម្ពីរម៉ាកុស ជំពូកក10 យើងបានឃើញបុរសពិការភ្នែកម្នាក់ដែលមាន ឈ្មោះថា បារទីមេ។ បន្ទាប់ពីព្រះយេស៊ូវបានព្យាបាលលោកបារទីមេរួចមក សេចក្តីជំនឿរបស់លោកបារទីមេបានភ្លឺ ដូចជាពន្លឺដ៏ចែងចាំងនៅក្នុងទីក្រុងយេរីខូដូច្នោះដែរ។

យើងបានរំពឹងថា រាស្ត្ររបស់ព្រះនឹងមានសេចក្តីជំនឿយ៉ាងមុតមាំ។ ប៉ុន្តែ គួរឱ្យសោកស្តាយ ណាស់ ព្រះគម្ពីរបានសំដែងថា នៅក្នុងសម័យព្រះយេស៊ូវ មនុស្សនៅតាមតំបន់ដែលមានជំនឿខ្សោយ តែងតែមានមន្ទិលសង្ស័យច្រើនវិញ។ នេះគឺជាអ្វីដែលបានកើតនៅក្នុងស្រុកណាសារ៉ែត ដែលជាស្រុក កំណើតរបស់ព្រះយេស៊ូវ។ នៅពេលដែលយើងសង្ស័យព្រះ នោះមានន័យថា យើងបានកម្រិតព្រះពររបស់ព្រះនៅក្នុងជីវិតរបស់យើងហើយ។ ព្រះយេស៊ូវបានមានបន្ទូលដាស់តឿនសាសន៍យូដាថា «ឱមនុស្ស មានជំនឿតិចអើយ» (ម៉ាថាយ 6:30; ម៉ាថាយ 8:26; ម៉ាថាយ 14:31; ម៉ាថាយ 16:8)។ នៅក្នុង ខគម្ពីរម៉ាថាយ 17:17 ព្រះយេស៊ូវបាន មានបន្ទូលថា «នែពួកមនុស្សអាក្រក់មិនព្រមជឿអើយ» (ម៉ាថាយ 17:17, គខប)។

មេរៀនមួយដែលយើងអាចរៀនបាននៅសព្វថ្ងៃនេះ គឺថា យើងអាចស្វែងរកសេចក្តីជំនឿនៅ ក្នុងកន្លែងដែលយើងមិនបានរំពឹងទុក គឺនៅក្នុងចិត្តនៃជនបរទេសដែលរស់នៅតាមទីក្រុង ដែលមានមនុស្ស ថ្វាយបង្គំព្រះក្លែងក្លាយ និងមានមនុស្សដែលជឿសាសនាខុសៗគ្នា។ យើងត្រូវតែចូលទៅក្នុងទីក្រុង ដូចជា ព្រះយេស៊ូវបានធ្វើយ៉ាងដូច្នោះដែរ។ យើងត្រូវស្វែងរកមនុស្សបាត់បង់ដែលត្រូវទទួលយកព្រះយេស៊ូវ ដោយសន្សំបុណ្យ។ មនុស្សទាំងនេះកំពុងតែរង់ចាំជំនួយពីយើង។

`ភារកិច្ចទី1៖ សូមអធិស្ឋាន ដើម្បីឱ្យលោកអ្នកមានជំនឿបន្ថែមទៀត នៅក្នុងការចែកចាយសេចក្តី ស្រឡាញ់ដែលលោកអ្នកមានចំពោះព្រះយេស៊ូវជាមួយនឹងអ្នកជិតខាង ព្រមទាំងអ្នកដែលនៅឆ្ងាយៗផង ដែរ។`

`ភារកិច្ចទី2៖ តើលោកអ្នកបានស្គាល់ព្រះយេស៊ូវ និងសារនៃទេវតារទាំង3របស់ទ្រង់នោះដោយ របៀបណា? សូមបង្កើតបញ្ជីនៃព្រះពរទាំង3យ៉ាងខាងឯវិញ្ញាណ ដែលព្រះយេសូ៊វបានប្រទានឱ្យលោកអ្នក នៅក្នុងជីវិតរបស់លោកអ្នកផ្ទាល់។ សូមចែករំលែកបញ្ជីរបស់លោកអ្នកជាមួយនឹងថ្នាក់សប្បាតហ៍ស្គូល របស់លោកអ្នកនៅថ្ងៃសប្បាតហ៍។`