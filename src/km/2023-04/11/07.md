---
title:  ការសិក្សាបន្ថែម
date:  15/12/2023
---

«សាសន៍ដទៃជាច្រើននាក់បានយល់សេចក្តីសន្យានៅក្នុងព្រះគម្ពីរ អំពីព្រះអង្គសង្គ្រោះ ប្រសើរជាងគ្រូបង្រៀនព្រះគម្ពីរជនជាតិយូដារបស់ពួកគេទៅទៀត។ សាសន៍ដទៃទាំងនេះមួយចំនួនបាន សង្ឃឹមថា ព្រះយេស៊ូវនឹងយាងមកសង្គ្រោះពួកគេចេញពីអំពើបាប។ អ្នកប្រាជ្ញទាំងនេះចង់រៀនបន្ថែមទៀត អំពីតង្វាយដែលសាសន៍យូដាបានរៀបចំ ដើម្បីបង្ហាញពីកិច្ចការសង្គ្រោះរបស់ព្រះ។ ប៉ុន្តែ សាសន៍យូដា បានបិទមិនឱ្យសាសន៍ដទៃទាំងនេះរៀនអំពីសេចក្តីពិតនៃព្រះគម្ពីរនៅត្រង់នេះឡើយ»។ ដកស្រង់ពី Ellen G. White, The Desire of Ages, page 33, adapted។

«ព្រះយេស៊ូវដ៏ជាព្រះអម្ចាស់គឺជាព្រះអង្គសង្គ្រោះដ៏អស្ចារ្យរបស់យើង។ ទ្រង់បានសុគតជំនួស មនុស្សប្រុសស្រីទាំងអស់នៅគ្រប់ទីកន្លែង។ ព្រះយេស៊ូវអាចប្រោសពួកគេឱ្យភ្ញាក់ពីការដេកលក់ខាងឯ វិញ្ញាណ។ ទ្រង់អាចបំពេញចិត្តរបស់ពួកគេដោយសេចក្តីមេត្តា និងសេចក្តីស្រឡាញ់។ ព្រះយេស៊ូវអាចបន្ទន់ចិត្តរបស់ពួកគេ។ ហើយទ្រង់ក៏អាចបង្ហាញសេចក្តីពិតដល់ពួកគេផងដែរ។ ព្រះគឺជាអាទិករ ទ្រង់ មិនមែនជាមនុស្សនោះឡើយ។ ទន្ទឹមគ្នានេះ ព្រះក៏បានជ្រើសរើសមនុស្សលោកឱ្យធ្វើជាអ្នកបម្រើទ្រង់ផងដែរ។ ព្រះចង់បានអ្នកបម្រើដែលនឹងចែកចាយសេចក្តីពិតជាមួយនឹងអ្នកដែលមិនបានស្គាល់សេចក្តី ពិតនោះ។ ព្រះក៏មានមនុស្សស្មោះត្រង់នឹងទ្រង់នៅក្នុងក្រុមជំនុំទាំងអស់ផងដែរ។ មនុស្សទាំងនេះគឺប្រៀប ដូចជាគ្រឿងអលង្ការដូច្នោះដែរ។ ដូច្នេះហើយ យើងមិនត្រូវនិយាយអាក្រក់អំពីមនុស្សដែលមកពីសាសនា ដទៃនោះឡើយ។ ផ្ទុយទៅវិញ យើងត្រូវតែចែកចាយសេចក្តីពិតអំពីព្រះយេស៊ូវជាមួយនឹងសេចក្តីស្រឡាញ់ នៅក្នុងចិត្តរបស់យើង។ សូមឱ្យអ្នកដទៃបានឃើញសេចក្តីស្រឡាញ់ដែលលោកអ្នកមានចំពោះព្រះផង ចុះ។ សូមឱ្យពួកគេបានឃើញថា យើងគឺជាកូនៗរបស់ទ្រង់។ នៅពេលនោះ ពួកគេនឹងចង់ដឹងបន្ថែមទៀត អំពីសេចក្តីពិតនៃព្រះគម្ពីរជាមិនខាន . . . . សូមឱ្យលោកអ្នកបានបង្ហាញព្រះយេស៊ូវនៅក្នុងជីវិតរបស់ លោកអ្នកចុះ។ ដ្បិតទ្រង់គឺជាព្រះអង្គសង្គ្រោះនៃមនុស្សជាតិទាំងអស់»។ ដកស្រង់ពី Ellen G. White, The Advent Review and Sabbath Herald, January 17, 1893, adapted។

**សំណួរពិភាក្សា**

`1. តើប្រជាជននៅក្នុងតំបន់ដែលលោកអ្នកបានរស់នៅមានតម្រូវការអ្វីខ្លះ? តើលោកអ្នក និងក្រុមជំនុំ របស់លោកអ្នកបានបំពេញតម្រូវការទាំងនោះអ្វីខ្លះ? តើលោកអ្នកអាចជួយបំពេញតម្រូវការឱ្យអ្នកដទៃដែល លោកអ្នកបានដឹងថា មិនបានទទួលសេចក្តីពិតនោះដោយរបៀបណាដែរ?`

`2. សូមក្រឡេកមើលសម្រង់មតិរបស់អ្នកស្រីអេឡែន ជីវ៉ៃត៍ខាងលើអំពីមនុស្សដែលមកពីសាសនាដទៃ ទៀត ដោយអ្នកស្រីបានមានប្រសាសន៍ថា៖ «ព្រះមានមនុស្សស្មោះត្រង់នឹងទ្រង់នៅក្នុងក្រុមជំនុំទាំងអស់។ ដូច្នេះហើយ យើងមិនត្រូវនិយាយអាក្រក់អំពីមនុស្សដែលមកពីសាសនាដទៃទៀតនោះឡើយ»។ តើយើង អាចបង្រៀនអ្នកដទៃថា គោលជំនឿ និងទង្វើរបស់ពួកគេមិនជាទង្វើត្រឹមត្រូវ ដោយមិនបង្អាប់ពួកគេដោយ របៀបណា?`

`3. ព្រះយេស៊ូវបានសួរថា «ខ្ញុំប្រាប់អ្នករាល់គ្នាថា ទ្រង់នឹងសងសឹកជំនួសអ្នកទាំងនោះ ជាប្រញាប់មិនខាន ប៉ុន្តែកាលណាកូនមនុស្សនឹងមក តើនឹងឃើញនៅមានសេចក្តីជំនឿនៅផែនដីដែរឬដូចម្តេច?» (លូកា 18:8)។ តើសំណួរដែលព្រះយេស៊ូវកំពុងតែធ្វើនេះមានន័យយ៉ាងណាដែរ? តើសេចក្តីជំនឿ និងគោល ជំនឿខុសពីគ្នាដោយរបៀបណា? តើយ៉ាងណាទៅវិញ បើសិនជាមនុស្សមានគោលជំនឿត្រឹមត្រូវ ប៉ុន្តែ មិនមានសេចក្តីជំនឿវិញនោះ? តើរឿងបែបនេះអាចកើតឡើងយ៉ាងដូចម្តេចទៅ?`