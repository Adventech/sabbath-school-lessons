---
title:  នៅក្នុងទីក្រុងទីរ៉ុស និងទីក្រុងស៊ីដូន
date:  12/12/2023
---

អ្នកប្រាជ្ញខាងឯព្រះគម្ពីរបានជឿថា លោកម៉ាថាយបានសរសេរសំណេររបស់គាត់អំពីព្រះយេស៊ូវ អ្នកអានសំណេរជនជាតិយូដា។ អ្នកប្រាជ្ញខាងឯព្រះគម្ពីរក៏បានជឿថា លោកម៉ាកុសបានសរសេរកណ្ឌគម្ពីរ របស់គាត់អំពីព្រះយេស៊ូវភាគច្រើនគឺសម្រាប់ឱ្យសាសន៍ដទៃអានវិញ។ ព័ត៌មាននេះមានប្រយោជន៍ នៅ ពេលដែលយើងអានដំណឹងល្អ។ ដំណឹងល្អគឺជាកណ្ឌគម្ពីរ4ដំបូងនៅក្នុងគម្ពីរសញ្ញាថ្មី ដែលមានកណ្ឌគម្ពីរ ម៉ាថាយ ម៉ាកុស លូកា និងយ៉ូហាន។

`សូមអានខគម្ពីរម៉ាថាយ 15:22-28 និងម៉ាកុស 7:24-30។ សូមប្រៀបធៀបរឿងទាំង 2នេះនៅក្នុងកណ្ឌគម្ពីរម៉ាថាយ និងកណ្ឌគម្ពីរម៉ាកុសអំពីស្ត្រីម្នាក់។ តើនៅក្នុងសាច់រឿងនីមួយៗ ស្រីម្នាក់នេះមានលក្ខណៈខុសគ្នាយ៉ាងណាដែរ?`

តើលោកអ្នកបានឃើញពីរបៀបដែលលោកម៉ាថាយបានមានប្រសាសន៍ថា ស្ត្រីម្នាក់នោះគឺជា ជនជាតិកាណានដែរឬទេ? លោកម៉ាកុសបានប្រើពាក្យពេចន៍មួយទៀត ដើម្បីប្រាប់យើងអំពីស្ត្រីម្នាក់នេះ។ ស្ត្រីម្នាក់នេះគឺជាជនជាតិក្រេក ឬជាសាសន៍ដទៃទៀត។ បន្ទាប់មក លោកម៉ាកុសបានផ្តល់ព័ត៌មានថ្មីបន្ថែម ទៀត។ ស្ត្រីម្នាក់នេះបានកើតនៅក្នុងតំបន់ស៊ីរី-ភេនីស (Syro-Phoenicia) ដែលមានន័យថា នាងគឺជា ជនជាតិស៊ីរីដែលកើតនៅក្នុងទឹកដីនៃស្រុកភេនីស។

សូមឱ្យលោកអ្នកបានគិតអំពីរបៀបដែលអ្នកអានសំណេររបស់លោកម៉ាថាយបានគិត នៅពេល ដែលពួកគេអានរឿងនៅក្នុងបទគម្ពីរម៉ាថាយ ជំពូក15។ អ្នកអានសំណេររបស់លោកម៉ាថាយភាគច្រើន គឺជាជនជាតិយូដា។ ដូច្នេះ ពួកគេបានគិតថា ស៊ីរី-ភេនីសគឺជាមនុស្សអាក្រក់ដែលបានថ្វាយបង្គំ ព្រះក្លែង-ក្លាយ។ កាលពីមុន មនុស្សទាំងនេះបានល្បួងឱ្យសាសន៍អ៊ីស្រាអែលធ្វើបាប។ ដូច្នេះ ពួកសាសន៍យូដានៅក្នុងសម័យព្រះយេស៊ូវមិនសូវចូលចិត្តអ្នកស្រុកស៊ីរី-ភេនីសប៉ុន្មានឡើយ។ ពួកសិស្សរបស់ព្រះយេស៊ូវ មិនបានគិតថា ស្ត្រីម្នាក់នេះមានជំនឿ ឬមានចំណែកនៅក្នុងនគររបស់ព្រះនោះទេ។

ដូច្នេះ អ្នកអានសំណេររបស់លោកម៉ាថាយអាចនឹងមានអារម្មណ៍ចម្លែកអំពីស្ត្រីស៊ីរី-ភេនីស ម្នាក់នេះ នៅពេលដែលពួកគេបានអានរឿងរបស់នាងនៅក្នុងកណ្ឌគម្ពីរម៉ាកុស។ ប៉ុន្តែ អារម្មណ៍ចម្លែក នៃសាសន៍ដទៃមិនដូចជាបទពិសោធន៍អាក្រក់ដែលជនជាតិយូដាបានធ្វើមកលើជនជាតិស៊ីរី-ភេនីសនោះ ទេ។ ដូច្នេះ អ្នកអានសំណេររបស់ម៉ាកុសអាចនឹងមានអារម្មណ៍រំភើប នៅពេលដែលពួកគេបានអានរឿង នេះ ដោយសារតែព្រះយេស៊ូវបានព្យាបាលស្ត្រីម្នាក់ដែលជាសាសន៍ដទៃដូចជាពួកគេ។ សម្រាប់ពួកសាសន៍ យូដា ស្ត្រីជនជាតិស៊ីរី-ភេនីសម្នាក់នេះគឺជាម្តាយជាទីស្រឡាញ់ដែលបានយកចិត្តទុកដាក់ចំពោះកូនស្រី របស់គាត់។ ម្តាយចង់ឱ្យព្រះយេស៊ូវព្យាបាលកូនរបស់នាង។

«ព្រះយេស៊ូវមិនបានឆ្លើយតបនឹងស្ត្រីម្នាក់នេះភ្លាមៗនោះទេ។ ព្រះយេស៊ូវបានធ្វើទង្វើបែបនេះ ដោយសារតែទ្រង់ចង់បង្រៀនសិស្សរបស់គាត់ថា ពួកគេមិនគួរចិត្តដាច់ចំពោះស្ត្រីម្នាក់នេះឡើយ។ បន្ទាប់ មក ព្រះយេស៊ូវបានប្រទាននូវអ្វីដែលបានសុំពីទ្រង់នោះ។ ព្រះយេស៊ូវបានបង្ហាញសេចក្តីមេត្តាដល់នាង ដើម្បីបង្រៀនសិស្សរបស់ទ្រង់ឱ្យជួយអ្នកដទៃដែលកំពុងតែរងទុក្ខ»។ ដកស្រង់ពី Ellen G. White, The Desire of Ages, page 400, adapted។

`សូមអានខគម្ពីរយ៉ូហានទី1 2:2។ តើខនេះបានប្រាប់យើងថា នៅក្នុងព្រះនេត្ររបស់ព្រះ យើងទាំងអស់គ្នាសុទ្ធតែមានតម្លៃស្មើៗគ្នានោះយ៉ាងដូចម្តេចដែរ?`