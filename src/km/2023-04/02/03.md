---
title:  ការបង្កើតសិស្សសម្រាប់ព្រះយេស៊ូវ
date:  09/10/2023
---

`សូមអានខគម្ពីរម៉ាថាយ 28:16-20។ នៅក្នុងខទាំងនេះ យើងបានអានអំពីសេចក្តីបង្គាប់ចុងក្រោយដែលព្រះយេស៊ូវបានមានបន្ទូលទៅកាន់ពួកសិស្សទ្រង់។ ព្រះយេស៊ូវបានប្រាប់ពួកសិស្សទ្រង់ អំពីរបៀបបង្កើតសិស្សថ្មីៗសម្រាប់ទ្រង់។ តើព្រះយេស៊ូវបានប្រាប់ពួកសិស្សទ្រង់ឱ្យធ្វើអ្វីខ្លះ?`

សេចក្តីបង្គាប់ ដែលព្រះយេស៊ូវបានមានបន្ទូលទៅកាន់ពួកសិស្សទ្រង់ក៏បានរួមបញ្ចូលទាំងមហាបញ្ជារបស់ទ្រង់ផងដែរ (ម៉ាថាយ 28:18-20)។ ព្រះយេស៊ូវបានបង្គាប់ឱ្យពួកសិស្សទ្រង់ធ្វើដំណើរ ទៅកន្លែងថ្មីៗ ដើម្បីបង្កើតសិស្សថ្មីៗថ្វាយទ្រង់។ ព្រះយេស៊ូវបានបង្គាប់ឱ្យពួកសិស្សទ្រង់បង្រៀនអ្នកដទៃ អំពីសេចក្តីជំនឿរបស់ពួកគេ ដើម្បីឱ្យពួកគេបានចូលរួមនៅក្នុងការប្រកបគ្រីស្ទាន (សូមអានខគម្ពីរម៉ាកុស 16:15, 16; លូកា 24:44-49; យ៉ូហាន 20:21-23; កិច្ចការ 1:8 ផងដែរ)។

សេចក្តីបង្គាប់ចុងក្រោយរបស់ព្រះយេស៊ូវនេះត្រូវបានបែងចែកជា4ផ្នែក។ (1) ព្រះបានបង្គាប់ ឱ្យពួកសិស្សទ្រង់ធ្វើដំណើរទៅកាលីឡេជាមួយនឹងទ្រង់ (ម៉ាថាយ 28:16, 17)។ (2) ព្រះយេស៊ូវបាន ប្រកាសថា ព្រះបានលើកទ្រង់ឱ្យគ្រប់គ្រងលើរបស់ទាំងអស់ដែលមាននៅស្ថានសួគ៌ និងមាននៅលើផែនដី នេះ (ម៉ាថាយ 28:18)។ (3) ព្រះយេស៊ូវបានបង្គាប់ឱ្យពួកសិស្សទ្រង់បំពេញភារកិច្ចដ៏ពិសេសមួយ កិច្ចការនោះគឺជាការបង្កើតសិស្សថ្មីៗសម្រាប់ទ្រង់បន្ថែមទៀត (ម៉ាថាយ 28:19, 20)។ (4) ផ្នែកចុង ក្រោយ ព្រះយេស៊ូវបានសន្យាថា ទ្រង់នឹងគង់នៅជាមួយនឹងពួកសិស្សទ្រង់ រហូតដល់ចុងបំផុត (ម៉ាថាយ 28:20)។

ការបង្កើតសិស្សសម្រាប់ព្រះយេស៊ូវគឺជាផ្នែកមួយនៃសេចក្តីបង្គាប់របស់ទ្រង់។ ភារកិច្ចនេះក៏ ជាផ្នែកសំខាន់បំផុតនៅក្នុងកិច្ចការបម្រើព្រះរបស់យើងផងដែរ។ បន្ទាប់ពីព្រះយេស៊ូវបានប្រកាសថា ព្រះ បានប្រទានអំណាចឱ្យទ្រង់គ្រប់គ្រងរបស់ដែលមាននៅឯស្ថានសួគ៌ និងនៅលើផែនដីនេះទាំងអស់ ដោយ ទ្រង់បានមានបន្ទូលថា «ដូច្នេះ ចូរទៅបញ្ចុះបញ្ចូលឲ្យមានសិស្សនៅគ្រប់ទាំងសាសន៍» (ម៉ាថាយ 28:19)។ តើលោកអ្នកបានឃើញពាក្យថា «ដូច្នេះ» ដែរឬទេ? ពាក្យនេះបានជួយឱ្យយើងយល់ថា ព្រះយេស៊ូវ បានបង្គាប់ពួកសិស្សទ្រង់ ដោយសារតែទ្រង់បានសុគតជំនួសអំពើបាបរបស់យើង និងបានរស់ពីស្លាប់ ឡើងវិញ។

តើយើងអាចបង្កើតសិស្សថ្វាយព្រះយេស៊ូវបានដោយរបៀបណា? តើកិច្ចការនេះបានរួមបញ្ចូល កិច្ចការអ្វីខ្លះ? ព្រះយេស៊ូវបានប្រាប់យើងថា ទ្រង់ចង់ឱ្យយើងបង្រៀន ជ្រមុជទឹក និងចែកចាយការបង្រៀន របស់ទ្រង់ជាមួយនឹងមនុស្សនៅលើផែនដីនេះ។ ព្រះយេស៊ូចង់ឱ្យយើងបង្កើតសិស្សឱ្យបានច្រើន។ ភារកិច្ច នេះគឺជាកិច្ចការដ៏សំខាន់បំផុតរបស់យើង។ ខគម្ពីរម៉ាថាយ 28:16-20 បានបញ្ចប់សេចក្តីសន្យារបស់ ព្រះយេស៊ូវថា ទ្រង់នឹងគង់នៅជាមួយនឹងពួកគេដរាបដល់បំផុតកល្ប។

មហាបញ្ជានេះក៏សម្រាប់យើងផងដែរ។ សិស្សគ្រប់រូបរបស់ព្រះយេស៊ូវនៅសព្វថ្ងៃនេះត្រូវតែ ចូលរួមធ្វើកិច្ចការជាមួយនឹងទ្រង់ ដើម្បីបង្កើតសិស្សថ្វាយទ្រង់។ ដំណឹងល្អអំពីព្រះយេស៊ូវគឺជាដំណឹងល្អ សម្រាប់មនុស្សគ្រប់គ្នានៅលើផែនដីនេះ មិនមែនសម្រាប់តែសម្រាប់គ្រីស្ទាននោះឡើយ។

`តើឥឡូវនេះ លោកអ្នកកំពុងតែធ្វើអ្វីខ្លះ ដើម្បីបង្កើតសិស្សថ្វាយព្រះយេស៊ូវនោះ? តើលោកអ្នក អាចធ្វើអ្វីខ្លះបន្ថែមទៀត?`