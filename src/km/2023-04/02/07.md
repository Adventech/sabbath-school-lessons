---
title:  ការសិក្សាបន្ថែម
date:  13/10/2023
---

ព្រះយេស៊ូវបានមានបន្ទូលថា «អ្នករាល់គ្នាជាពន្លឺនៃលោកីយ៍ ឯទីក្រុងណាដែលនៅលើភ្នំ នោះលាក់មិនកំបាំងទេ» (ម៉ាថាយ 5:14)។ ព្រះបន្ទូលរបស់ព្រះអង្គសង្គ្រោះបានជួយឱ្យយើងយល់ ថា ទ្រង់បានប្រទានកិច្ចការទូទាំងពិភពលោកដល់ពួកសិស្សរបស់ទ្រង់។ ព្រះក៏ចង់ឱ្យយើងធ្វើការសម្រាប់ ទ្រង់ដូចជាព្រះអាទិត្យយ៉ាងដូច្នោះដែរ។ ពន្លឺនៃព្រះអាទិត្យបានជះពន្លឺដល់ផ្នែករហូតដល់ដាច់កន្ទុយផ្នែក។ ទន្ទឹមគ្នានេះ ព្រះក៏ចង់ឱ្យរាស្ត្ររបស់ទ្រង់ចែកចាយដំណឹងល្អអំពីព្រះយេស៊ូវជាមួយនឹងមនុស្សគ្រប់គ្នានៅ លើផែនដីនេះផងដែរ។ នៅពេលណាដែលក្រុមជំនុំបានធ្វើកិច្ចការនេះ នោះដំណឹងល្អនឹងបានចែងចាំង ដូចជាពន្លឺទៅលើគំនិតរបស់មនុស្សដែលបានស្លាប់នៅក្នុងអំពើបាប ហើយនិងអ្នកដែលបានជឿទៅលើ ការកុហកទាំងអម្បាលម៉ាននោះផង។ សមាជិកនៃពួកជំនុំត្រូវតែលីឈើឆ្កាងរបស់ពួកគេ។ ពួកគេត្រូវតែ ធ្វើកិច្ចការដែលព្រះបានប្រទានដល់ពួកគេ។ ពួកគេត្រូវតែធ្វើដូចជាព្រះយេស៊ូវបានធ្វើ ដើម្បីសង្គ្រោះមនុស្សលោកយ៉ាងដូច្នោះដែរ។ នៅពេលនោះ ដំណឹងល្អនឹងបានទៅដល់មនុស្សគ្រប់គ្នានៅលើផែនដីនេះយ៉ាងឆាប់រហ័ស . . .។

«ព្រះបានបើកតំបន់ជាច្រើន ដែលយើងអាចធ្វើកិច្ចការសម្រាប់ទ្រង់បាន។ ពួកទេវតាបានរួមគ្នាធ្វើកិច្ចការជាមួយនឹងរាស្ត្ររបស់ព្រះ។ ហើយព្រះក៏បានរួមបញ្ចូលព្រះចេស្តារបស់ទ្រង់ទៅក្នុងការខិតខំ ប្រឹងប្រែងរបស់មនុស្សផងដែរ . . . .។ អ្នកខ្លះបានឆ្លើយថា ពួកគេយល់ព្រមធ្វើតាមសេចក្តីបង្គាប់របស់ព្រះ។ ឥឡូវនេះ ចូរឱ្យមនុស្សដែលមានចិត្តបរិសុទ្ធបានឆ្លើយតបទៅនឹងអ្វីដែលព្រះបានបង្គាប់មកចុះ។ បុរស និងស្ត្រីត្រូវតែដកសេចក្តីអំនួតចេញពីចិត្តរបស់ពួកគេ។ ពួកគេត្រូវទទួលយកកិច្ចការដែលព្រះបាន បង្គាប់ឱ្យពួកគេធ្វើ។ បន្ទាប់មក ព្រះនឹងធ្វើការជាមួយនឹងពួកបុរស និងស្ត្រីទាំងនេះ ដើម្បីឱ្យមនុស្សជាច្រើនបានទទួលយកសេចក្តីពិត។ ព្រះនឹងប្រទានពរដល់ការខិតខំប្រឹងប្រែងរបស់ពួកគេ ហើយទ្រង់ក៏នឹងប្រទានព្រះពរដ៏អស្ចារ្យដល់ពួកគេផងដែរ»។ ដកស្រង់ពី Ellen G. White, The Advent Review and Sabbath Herald, November 14, 1912, adapted។

**សំណួរពិភាក្សា**

`1. តើមនុស្សនៅក្នុងសហគមន៍របស់លោកអ្នកបានជឿទុកចិត្តទៅលើក្រុមជំនុំរបស់លោកអ្នក ឬដឹង អំពីព្រះវិហាររបស់លោកអ្នកដែរឬទេ? តើពួកគេអាចពឹងពាក់លោកអ្នកដែលជាអ្នកគ្រីស្ទាន ឱ្យបង្ហាញពួកគេ អំពីព្រះយេស៊ូវ និងជួយដល់ពួកគេ នៅពេលដែលពួកគេត្រូវការនោះដែរឬទេ? តើលោកអ្នកអាចធ្វើអ្វីខ្លះ ដើម្បីជួយឱ្យព្រះវិហាររបស់លោកអ្នកបានស្ថាបនាការជឿទុកចិត្តនៅក្នុងសហគមន៍របស់លោកអ្នកនោះ?`

`2. នៅក្នុងនាមជាគ្រីស្ទាន តើហេតុអ្វីបានជាដំណឹងល្អអំពីព្រះយេស៊ូវនេះ គឺជាផ្នែកសំខាន់បំផុតនៅក្នុងសារ និងកិច្ចការរបស់យើងយ៉ាងដូច្នេះ? តើយើងអាចផ្តល់ក្តីសង្ឃឹមដល់មនុស្សគ្រប់គ្នា គ្រប់ទីកន្លែង ដោយគ្មាន ដំណឹងល្អបានដែរឬទេ? សូមបកស្រាយចម្លើយរបស់លោកអ្នក។`