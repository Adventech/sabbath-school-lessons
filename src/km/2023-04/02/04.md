---
title:  ដំណឹងល្អ
date:  10/10/2023
---

`នៅក្នុងខគម្ពីរវិវរណៈ 14:6, 7 យើងបានអានអំពីសារនៃទេវតាទី1។ ទេវតាទី1បានប្រកាស «ដំណឹងល្អដ៏នៅអស់កល្បជានិច្ច» (ខ6)។ តើដំណឹងល្អបានបង្ហាញយើងអំពីកិច្ចការដែលព្រះបានធ្វើដើម្បីសង្គ្រោះយើងនោះដោយរបៀបណា?`

ខគម្ពីរវិវរណៈ 14:6, 7 គឺជាសំណុំខតែមួយគត់នៅក្នុងព្រះគម្ពីរ ដែលបានផ្គុំពាក្យថា «ដំណឹង ល្អ» ជាមួយនឹងពាក្យដ៏នៅអស់កល្ប «ដ៏នៅអស់កល្បជានិច្ច»។ ដំណឹងល្អគឺជាដំណឹងល្អ ដោយសារតែវាគឺជាសារអំពីសេចក្តីមេត្តារបស់ព្រះ ដើម្បីសង្គ្រោះយើងចេញពីអំពើបាប។ ដំណឹងល្អកាន់តែល្អឡើង នៅពេលដែលព្រះប្រទានអំណោយទាននៃការលើកលែងទោសនេះដល់មនុស្សគ្រប់គ្នា ដោយសារតែ ព្រះយេស៊ូវ។ ព្រះយេស៊ូវបានយាងមកផែនដីនេះ ដើម្បីបង្ហាញយើងអំពី «ព្រះគុណ និងសេចក្តីពិត» របស់ ព្រះ (យ៉ូហាន 1:14)។ ព្រះយេស៊ូវមិនបានប្រព្រឹត្តបាបនោះឡើយ។ ប៉ុន្តែ ទ្រង់បានសុគតនៅលើឈើឆ្កាង ជំនួយអំពើបាបយើងវិញ។ ទ្រង់គឺជាអ្នកជំនួសយើង។ ទ្រង់បានទទួលយកទោសរបស់យើង (អេសាយ 53:4, 5; ពេត្រុសទី1 3:18)។ ព្រះយេស៊ូវបានរស់ពីស្លាប់ឡើងវិញ។ ទ្រង់បានយាងទៅស្ថានសួគ៌។ បន្ទាប់មក ព្រះវរបិតាបានលើកតម្កើងទ្រង់ឡើង។ សព្វថ្ងៃនេះ ព្រះយេស៊ូវចូលទៅឯព្រះវរបិតា ដើម្បីសុំជំនួយ ជួយដល់យើងនៅក្នុងសង្គ្រាមទាស់នឹងអំពើបាបរបស់យើង (វិវរណៈ 1:18; កិច្ចការ 2:33; ហេព្រើរ 7:25)។ មិនយូរប៉ុន្មាន ព្រះយេស៊ូវនឹងបំពេញសេចក្តីសន្យាដ៏ធំបំផុតរបស់ទ្រង់ គឺទ្រង់នឹងយាងត្រឡប់ មកកាន់ផែនដីនេះនៅក្នុងនាមជាស្តេចលើអស់ទាំងស្តេច។ ក្រោយមក បន្ទាប់ពី1000ឆ្នាំ ព្រះយេស៊ូវនឹងដាក់នគររបស់ព្រះនៅលើផែនដីនេះ (យ៉ូហាន 14:1-4; កិច្ចការ 1:11; វិវរណៈ 21:1-4)។ សេចក្តី ទាំងអម្បាលម៉ាននេះគឺជាផ្នែកសំខាន់ៗនៃដំណឹងល្អ។

ក្រៅពីដំណឹងល្អនេះ គ្មានដំណឹងល្អណាទៀតឡើយ។ ការបង្រៀនក្លែងក្លាយចេះតែបង្កើតមក ហើយសាបបាត់ទៅវិញ (អេភេសូរ 4:14)។ ប៉ុន្តែ ដំណឹងល្អមិនដែលផ្លាស់ប្តូរម្តងណាឡើយ។ ព្រះនឹងប្រទានរង្វាន់ដល់អស់អ្នកណាដែលបានជឿ ហើយគោរពតាមសារនេះ (សូមអានខគម្ពីរចោទិយកថា 5:33; រ៉ូម 2:6)។

សេចក្តីបង្គាប់ដែលព្រះយេស៊ូវបានបង្គាប់ដល់ពួកសិស្សដំបូងរបស់ទ្រង់ ក៏ជាសេចក្តីបង្គាប់សម្រាប់ យើងនៅសព្វថ្ងៃនេះផងដែរ។ យើងក៏ត្រូវតែបង្កើតសិស្សដែលបានត្រៀមខ្លួនជួបនឹងព្រះយេស៊ូវផងដែរ។ បន្ទាប់មក ពួកសិស្សថ្មីៗទាំងនេះក៏ត្រូវជួយឱ្យអ្នកដទៃត្រៀមខ្លួនជាស្រេច ដើម្បីនឹងជួបព្រះយេស៊ូវផងដែរ។

នៅក្នុងខគម្ពីរវិវរណៈ 14:6, 7 ទេវតាទី1បានប្រកាសថា «‘ពេលដែលទ្រង់ត្រូវជំនុំជម្រះ នោះ បានមកដល់ហើយ’។ កិច្ចការរបស់ព្រះជាចៅក្រមបានជួយឱ្យយើងយល់ថា ការយាងមកជាលើកទី2របស់ ព្រះយេស៊ូវជិតមកដល់ហើយ។ សេចក្តីប្រកាសនេះគឺជាផ្នែកមួយនៃដំណឹងល្អដ៏នៅអស់កល្បជានិច្ច។ ដូច្នេះ សារអំពីការយាងមក និងដំណឹងល្អដែលថា ពេលនោះជិតមកដល់ហើយ គឺជាផ្នែកមួយនៃដណឹងល្អ ដ៏នៅអស់កល្បជានិច្ច»។ ដកស្រង់ពី Ellen G. White, Christ’s Object Lessons, pages 227, 228, adapted។

តើកិច្ចការរបស់ព្រះជាចៅក្រម និងដំណឹងល្អដែលត្រូវបន្តជារៀងរហូតនៅក្នុងសារនៃទេវតាទី

`1នេះ មានទំនាក់ទំនងអ្វីនឹងគ្នា? តើហេតុអ្វីបានជាដំណឹងល្អគឺជាផ្នែកដ៏សំខាន់មួយនៅក្នុងកិច្ចការរបស់ ព្រះជាចៅក្រមនៃផែនដីទាំងមូលនេះយ៉ាងដូច្នេះ?`