---
title:  ផែនការដែលព្រះបានរៀបចំ ដើម្បីសង្គ្រោះយើង
date:  07/10/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន 20:21, 22; ម៉ាថាយ 28:16-20; វិវរណៈ 14:6, 7; លោកុប្បត្តិ 12:1-3; វិវរណៈ 7:9, 10។

> <p>ខចងចាំ</p>
> «ដូច្នេះ ចូរទៅបញ្ចុះបញ្ចូលឲ្យមានសិស្សនៅគ្រប់ទាំងសាសន៍ ព្រមទាំងធ្វើបុណ្យជ្រមុជទឹក ឲ្យ ដោយនូវព្រះនាមព្រះវរបិតា ព្រះរាជបុត្រា និងព្រះវិញ្ញាណបរិសុទ្ធចុះ» (ម៉ាថាយ 28:19)។

ព្រះបានធ្វើការ ដើម្បីសង្គ្រោះយើង។ យើងបានឃើញគោលគំនិតនេះនៅក្នុងព្រះគម្ពីរទាំង មូល។ កិច្ចការដែលព្រះបានធ្វើ ដើម្បីសង្គ្រោះយើងនេះ ក៏ប្រៀបដូចជាខ្សែដែលបានភ្ជាប់ដំណើររឿង នៃប្រវត្តិសាស្ត្រមនុស្សលោកយើងដូច្នោះដែរ។ កិច្ចការដែលព្រះបានធ្វើ ដើម្បីសង្គ្រោះយើងនេះ ក៏បានជួយឱ្យយើងយល់ផ្នែកមួយទៀតនៃផែនការសង្គ្រោះរបស់ទ្រង់ផងដែរ។ ព្រះចង់ធ្វើឱ្យយើងក្លាយ ទៅជាមនុស្សថ្មីមួយរូប (សូមអានខគម្ពីរកូឡូស 3:9, 10; យ៉ូហានទី1 3:2)។

កិច្ចការដែលព្រះបានធ្វើ ដើម្បីសង្គ្រោះយើងនេះ ក៏បានជួយឱ្យយើងយល់ព្រះគម្ពីរដែលជា ព្រះបន្ទូលរបស់ព្រះនោះដែរ។ នៅពេលដែលយើងអានព្រះគម្ពីរ យើងបានដឹងថា ព្រះចង់ពាល់ជីវិត របស់យើង។ ទ្រង់ចង់នៅជាប់នឹងយើង ដោយគង់នៅក្នុងចិត្តរបស់យើង។ អំពើបាបបានបំបែកយើង ចេញពីព្រះមែនពិត (អេសាយ 59:2)។ ប៉ុន្តែ ព្រះនៅតែបន្តកែលំអទំនាក់ទំនងប្រេះស្រាំនោះជាមួយនឹងកូនៗរបស់ទ្រង់តទៅទៀត។ ព្រះនឹងបន្តធ្វើកិច្ចការនេះ រហូតដល់ទ្រង់ធ្វើអ្វីៗគ្រប់យ៉ាងឱ្យថ្មីឡើង វិញ (វិវរណៈ 21:5)។

ទន្ទឹមនឹងនេះ ព្រះក៏បានជ្រើសរើសបង្ហាញអង្គទ្រង់ដល់យើងបានឃើញនៅក្នុងវិធីដ៏ពិសេស មួយ ដើម្បីជួយឱ្យយើងយល់អំពីសេចក្តីស្រឡាញ់របស់ទ្រង់ ព្រមទាំងយល់អំពីផែនការដែលទ្រង់បាន រៀបចំ ដើម្បីសង្គ្រោះយើងនោះផង។ ព្រះបានបង្ហាញយើងថា ទ្រង់ជាអ្នកណា ដើម្បីឱ្យយើងអាចមាន ទំនាក់ទំនងជិតស្និទ្ធជាមួយនឹងទ្រង់។ បន្ទាប់មក យើងអាចចូលមកស្គាល់ទ្រង់ និងសេចក្តីស្រឡាញ់ របស់ទ្រង់បាន។ ហើយយើងក៏អាចចែករំលែកជាមួយនឹងអ្នកដទៃ អំពីបទពិសោធន៍ដែលយើងមានជាមួយនឹងព្រះ និងព្រះគុណរបស់ទ្រង់។ នៅក្នុងព្រះគម្ពីរ ព្រះបានប្រទានរូបភាពមួយដល់យើង ដើម្បី បង្ហាញយើងអំពីអត្ថន័យនៃព្រះគុណរបស់ទ្រង់។