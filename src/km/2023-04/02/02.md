---
title:  ព្រះត្រៃសរណគមន៍បានធ្វើការ ដើម្បីសង្គ្រោះយើង
date:  08/10/2023
---

ព្រះគម្ពីរបានបង្រៀនយើងថា ព្រះយេស៊ូវគឺជាផ្នែកដ៏សំខាន់បំផុតនៅក្នុងផែនការសង្គ្រោះមនុស្ស របស់ព្រះ។ ព្រះយេស៊ូវបានប្រកាសថា៖ «ខ្ញុំជាផ្លូវ ជាសេចក្តីពិត ហើយជាជីវិត បើមិនមកតាមខ្ញុំ នោះគ្មានអ្នកណាទៅឯព្រះវរបិតាបានឡើយ» (យ៉ូហាន 14:6)។ ព្រះយេស៊ូវដែលជាព្រះរាជបុត្រាក៏បានជួយឱ្យយើងយល់អំពីកិច្ចការដែលទំហំដ៏ធំធេងដែលព្រះវរបិតា ព្រះរាជបុត្រា និងព្រះវិញ្ញាណបរិសុទ្ធបានរួបរួមគ្នាធ្វើការ ដើម្បីសង្គ្រោះយើងនោះ។

អ្វីទាំងអស់ដែលព្រះយេស៊ូវបានធ្វើគឺសម្រាប់យើង ហើយកិច្ចការទាំងនោះក៏មានប្រភពមកពីព្រះវរបិតាទ្រង់ដែលគង់នៅឯស្ថានសួគ៌នោះដែរ (សូមអានខគម្ពីរយ៉ូហាន 4:34; យ៉ូហាន 5:30; យ៉ូហាន 12:45)។ សូមចាំថា កិច្ចការដែលព្រះយេស៊ូវបានធ្វើ ដើម្បីសង្គ្រោះយើង មិនបានចាប់ផ្តើមឡើង នៅពេលដែលទ្រង់បានយាងចុះមកផែនដីនេះនោះឡើយ។ ដ្បិតព្រះវរបិតាបានជ្រើសរើសព្រះយេស៊ូវ តាំងពីមុនព្រះយេស៊ូវបានបង្កើតផែនដីនេះម្ល៉េះ (សូមអានខគម្ពីរអេភេសូរ 1:14, ពេត្រុសទី1 1:20)។ ដូច្នេះ ព្រះបានរៀបចំផែនការសង្គ្រោះយើង មុនពេលដែលទ្រង់បង្គើតភពផែនដីនេះម្ល៉េះ។ បន្ទាប់ពីយើង បានធ្វើបាបរួចមក ព្រះបានក្លាយមកជាផ្នែកមួយនៅក្នុងប្រវត្តិសាស្ត្រមនុស្សលោក ដើម្បីសង្គ្រោះយើង។ «តែលុះវេលាកំណត់បានមកដល់» (កាឡាទី 4:4) នោះព្រះបានបង្ហាញសេចក្តីស្រឡាញ់របស់ទ្រង់ដល់ យើង។ ទ្រង់បានប្រទានព្រះរាជបុត្រាទ្រង់ដល់យើង (យ៉ូហាន 3:16, 17)។ ព្រះយេស៊ូវបានសុគត នៅលើឈើឆ្កាង ហើយទ្រង់បានរស់ឡើងវិញ។ បន្ទាប់មក ព្រះវរបិតាបានប្រទានព្រះវិញ្ញាណបរិសុទ្ធដល់ យើង (យ៉ូហាន 14:26; យ៉ូហាន 16:7)។ ព្រះវិញ្ញាណបានបង្ហាញយើងថា អំពើបាបអាក្រក់ជា ទីបំផុត (យ៉ូហាន 16:8-11)។ សព្វថ្ងៃនេះ ព្រះវិញ្ញាណបានបន្តធ្វើកិច្ចការសង្គ្រោះរបស់ព្រះនៅលើផែនដីនេះតទៅទៀត (យ៉ូហាន14:26; យ៉ូហាន16:13, 14)។

`សូមអានខគម្ពីរយ៉ូហាន 20:21, 22។ ខទាំងនេះបានបង្រៀនយើងថា ព្រះវរបិតា ព្រះរាជ-បុត្រា និងព្រះវិញ្ញាណបរិសុទ្ធបានធ្វើការរួមគ្នា ដើម្បីសង្គ្រោះយើង។ ព្រះត្រៃសរណគមន៍បានប្រទានកិច្ចការឱ្យយើងធ្វើ។ កិច្ចការរបស់យើងគឺជាកិច្ចការរបស់ព្រះត្រៃសរណគមន៍ ដោយសារទ្រង់គឺជាអ្នកចាប់ផ្តើម កិច្ចការនេះ។ តើសេចក្តីពិតនៃព្រះគម្ពីរនៅត្រង់នេះបានផ្តល់ក្តីសង្ឃឹមអ្វីដល់យើង ខណៈពេលដែលយើងបានប្រាប់អ្នកដទៃអំពីព្រះយេស៊ូវនោះ?`

ពាក្យថា «ព្រះត្រៃសារណគម» មិនបានសរសេរនៅក្នុងខណាទៀតនៅក្នុងព្រះគម្ពីរនោះឡើយ។ ប៉ុន្តែ ក៏មានខជាច្រើននៅក្នុងព្រះគម្ពីរ ដែលបានបង្រៀនថា ព្រះវរបិតា ព្រះរាជបុត្រា និងព្រះវិញ្ញាណ បរិសុទ្ធបានធ្វើរួមគ្នា ដើម្បីសង្គ្រោះយើង។ បន្ទាប់ពីព្រះយេស៊ូវបានរស់ពីស្លាប់ឡើងវិញ នោះទ្រង់បាន បង្ហាញព្រះអង្គទ្រង់ដល់ពួកសិស្សរបស់ទ្រង់។ ព្រះយេស៊ូវបានសន្យានឹងពួកគេថា «ហើយមើល ខ្ញុំនឹង ឲ្យសេចក្តីសន្យារបស់ព្រះវរបិតា» (លូកា 24:49)។ នៅក្នុងខមួយនេះ យើងបានឃើញផែនការសង្គ្រោះ របស់ព្រះត្រៃសរណគមន៍ ដែលមានសេចក្តីសន្យារបស់ព្រះវរបិតា ការប្រកាសឱ្យ រក្សាសេចក្តីសន្យារបស់ ព្រះរាជបុត្រា ហើយនិងការយាងមករបស់ព្រះវិញ្ញាណបរិសុទ្ធ (សូមប្រៀបធៀប ជាមួយនឹងខគម្ពីរលូកា 3:16; កិច្ចការ 1:4, 5, 8)។

យើងបានដឹងពីខនេះថា កិច្ចការសង្គ្រោះមនុស្សលោកគឺជាកិច្ចការរបស់ព្រះត្រៃសរណគមន៍។ ព្រះមិនអាចបរាជ័យបានឡើយ។ ដូច្នេះ កិច្ចការដែលទ្រង់បានរៀបចំ ដើម្បីសង្គ្រោះយើងនេះក៏មិនអាច បរាជ័យបានដែរ។

`ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធគឺជាផ្នែកទាំងមូលនៃកិច្ចការសង្គ្រោះមនុស្ស លោក។ តើលោកអ្នកគិតថា ហេតុអ្វីបានជាគោលគំនិតនេះគួរតែផ្តល់សេចក្តីសង្ឃឹមដល់លោកអ្នកយ៉ាង ដូច្នេះ?`