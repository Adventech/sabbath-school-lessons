---
title:  តើផែនការដែលព្រះបានរៀបចំ ដើម្បីសង្គ្រោះយើងនោះមានទំហំប៉ុនណា?
date:  12/10/2023
---

`តើផែនការដែលព្រះបានរៀបចំ ដើម្បីសង្គ្រោះយើងនោះមានទំហំប៉ុនណា? សូមអានខគម្ពីរ វិវរណៈ 7:9, 10 សម្រាប់ចម្លើយ។`

**សប្តាហ៍នេ**

យើងបានសិក្សាសំណុំនៃខគម្ពីរសំខាន់ៗ2យ៉ាង៖ ម៉ាថាយ 28:16-20 និង វិវរណៈ 14:6, 7។ ខទាំងនេះបានជួយឱ្យយល់អំពីផែនការដែលព្រះបានរៀបចំ ដើម្បីសង្គ្រោះមនុស្ស មានបាប។ ខទាំងនេះក៏បានបង្រៀនយើងអំពីចំណុច2យ៉ាងផងដែរ៖ (1) ព្រះយេស៊ូវបានឱ្យយើង បង្កើតសិស្សថ្វាយទ្រង់ និង (2) ដំណឹងល្អគឺជាផ្នែកដ៏សំខាន់មួយនៅក្នុងផែនការសង្គ្រោះរបស់ព្រះ។ ខទាំងនេះបានបង្រៀនយើងពី «ទីកន្លែង» ដែលត្រូវអនុវត្តផែនការរបស់ព្រះ ដោយបានសំដែងយ៉ាងដូច្នេះ ថា៖ «ចូរទៅបញ្ចុះបញ្ចូលឲ្យមានសិស្សនៅគ្រប់ទាំងសាសន៍» (ម៉ាថាយ 28:19) ព្រមទាំងចែកចាយ ដំណឹងល្អជាមួយនឹង «មនុស្សនៅផែនដី គឺដល់គ្រប់អស់ទាំងសាសន៍ គ្រប់ពូជអំបូរ គ្រប់ភាសា ហើយគ្រប់ទាំងគ្រួសារដែរ» (វិវរណៈ 14:6)។

ដូច្នេះ ដំណឹងល្អអំពីព្រះយេស៊ូវ គឺសម្រាប់មនុស្សគ្រប់ទាំងអស់នៅគ្រប់ទីកន្លែង។ ព្រះបានរៀបដំណឹងល្អឱ្យបង្រួបបង្រួមមនុស្សទាំងអស់មកក្នុងសេចក្តីប្រកបតែមួយ។ បើសិនជាយើងបានទទួល យកការបង្រៀនរបស់ព្រះយេស៊ូវ នោះទ្រង់នឹងសម្អាតចិត្តយើងចេញពីការស្អប់ ការមិនពេញចិត្ត ការអួត ការច្រណែន និងអារម្មណ៍មិនល្អផ្សេងៗទៀត ដែលបានបំបែកយើងចេញពីគ្នា។ បន្ទាប់មក ព្រះវិញ្ញាណ របស់ព្រះនឹងបង្រួបបង្រួមចិត្តរបស់យើងនៅក្នុងសេចក្តីស្រឡាញ់គ្រីស្ទាន។

ព្រះយេស៊ូវបានបង្គាប់ពួកសិស្សរបស់ទ្រង់ និងយើងរាល់គ្នាថា «អ្នករាល់គ្នានឹងបានព្រះចេស្តា ហើយនិងធ្វើជាទីបន្ទាល់ពីខ្ញុំ» (កិច្ចការ 1:8)។ ព្រះយេស៊ូវចង់ឱ្យពួកយើងធ្វើជាស្មរបន្ទាល់របស់ទ្រង់។ ប៉ុន្តែ តើយើងត្រូវធ្វើជាស្មរបន្ទាល់នៅទីណា? ព្រះយេស៊ូវបានផ្តល់ឆ្លើយនឹងយើងយ៉ាងដូច្នេះថា៖

`កន្លែងទី1៖ «នៅក្នុងក្រុងយេរូសាឡិម» (កិច្ចការ 1:8)។ ទន្ទឹមគ្នានេះ ពួកសិស្សរបស់ព្រះយេស៊ូវ ក៏ជិតទៅដល់ទីក្រុងយេរូសាឡិមផងដែរ។ ដូច្នេះ ព្រះយេស៊ូវចង់ឱ្យពួកគេចាប់ផ្តើមធ្វើការ ដោយការចែក រំលែកបទពិសោធន៍របស់ពួកគេជាមួយនឹងមនុស្សដែលនៅជុំវិញពួកគេ។ កិច្ចការដែលព្រះបានរៀបចំ ដើម្បីសង្គ្រោះមនុស្សដទៃ បានចាប់ផ្តើមឡើងពីផ្ទះរបស់យើង គឺជាមួយនឹងក្រុមគ្រួសារ មិត្តភក្តិ និងអ្នកជិត ខាងរបស់យើងនោះឯង។`

`កន្លែងទី2៖ «ព្រមទាំងស្រុកយូដា និងស្រុកសាម៉ារីទាំងមូល» (កិច្ចការ 1:8)។ យើងក៏ត្រូវឈោងចាប់មនុស្សដែលនិយាយភាសាដូចយើង តែមិនបានជឿដូចយើងនោះដែរ។ ដ្បិតមនុស្សក្រុមនេះ ក៏បានរាប់បញ្ចូលទាំងទីក្រុង ឬប្រទេសរបស់លោកអ្នកផងដែរ។`

`កន្លែងទី3៖ «រហូតដល់ចុងផែនដីបំផុតផង» (កិច្ចការ 1:8)។ ព្រះបានចាត់ឱ្យយើងចេញទៅ ចែកចាយដំណឹងល្អជាមួយនឹងអ្នកដទៃនៅគ្រប់ទីកន្លែង គ្រប់ប្រទេស គ្រប់ជនជាតិ និងគ្រប់ភាសា។`

`ភារកិច្ចទី1៖ សប្តាហ៍នេះ សូមអធិស្ឋានឱ្យសហគមន៍របស់លោកអ្នកជារៀងរាល់ថ្ងៃ។ ព្រះបាន ដាក់លោកអ្នកនៅទីនោះ ដោយសារតែទ្រង់មានហេតុផលអ្វីមួយ។`

`ភារកិច្ចទី2៖ តើអ្នកដែលរស់នៅក្បែរលោកអ្នកគឺជាអ្នកណាខ្លះ? តើពួកគេបានជឿសាសនា អ្វីខ្លះ? តើពួកគេបាននិយាយភាសាអ្វីខ្លះ? តើពួកគេជាក្មេង ឬក៏ជាមនុស្សចាស់ ជាអ្នកក្រ ឬក៏ជាអ្នកមាន? ចូរទូលសូមឱ្យព្រះបានបង្ហាញលោកអ្នក អំពីរបៀបដែលលោកអ្នកអាចបង្ហាញសេចក្តីស្រឡាញ់របស់ទ្រង់ បានទៅកាន់ពួកគេ។`