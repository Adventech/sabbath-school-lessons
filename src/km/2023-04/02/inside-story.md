---
title:  ក្មេងប្រុសពីរនាក់ជាមួយនឹងសេចក្តីអធិស្ឋានពីរយ៉ាង វគ្គ2
date:  13/10/2023
---

8ខែក្រោយមក បន្ទាប់ពីការឆ្លើយតបដ៏អស្ចារ្យទៅនឹងការអធិស្ឋាននោះរួចមក សមាជិកនៃក្រុមជំនុំអាត់វេនទីស្ទបានសួរសុខទុក្ខឪពុកនៅក្នុងទីក្រុងខូណាគ្រីប្រទេសគីណេជាលើកទី2។ សមាជិក 15នាក់បានចុះទៅផ្ទះឪពុកជូនា និងអ៊ីម៉ាល ដែលបានទៅចូលរួមថ្នាក់សប្បាតហ៍ដែលស្ថិតនៅក្នុងបរិវេណ ព្រះវិហារ។ ចាស់ទុំម្នាក់បាននិយាយថា «ពួកយើងមកទីនេះ ដើម្បីអធិស្ឋាន»។

ឪពុកបានកោតសរសើរចំពោះសកម្មភាពនៃការអធិស្ឋាននេះ ប៉ុន្តែ គាត់មានសំណួរមួយ។ គាត់ បានសួរថា «គ្រីស្ទានទាំងអស់គេថ្វាយបង្គំនៅថ្ងៃអាទិត្យ តើហេតុអ្វីបានជាពួកបងថ្វាយបង្គំនៅថ្ងៃសៅរ៍យ៉ាងដូច្នេះ?»។ ចាស់ទុំម្នាក់នោះបានសុំឱ្យឪពុកបើកព្រះគម្ពីររបស់គាត់ទៅកាន់ខគម្ពីរនិក្ខមនំ 20:8-10។ ឪពុកបានអានថា « ចូរឲ្យនឹកចាំពីថ្ងៃឈប់សម្រាក ដើម្បីញែកថ្ងៃនោះចេញជាបរិសុទ្ធ»។ ប៉ុន្តែ នៅតែមិនអាចបញ្ចុះបញ្ចូលគាត់បានឡើយ។ ឪពុកបានសួរថា «តើថ្ងៃទី7ជាថ្ងៃអាទិត្យមែនទេ?»។ ចាស់ទុំ បានសុំឱ្យគាត់បើកទៅខគម្ពីរម៉ាថាយ 28:1។ ឪពុកបានអានថា «ក្រោយថ្ងៃឈប់សម្រាក កាលរៀបនឹង ចូលថ្ងៃទី1ក្នុងអាទិត្យនោះ ម៉ារា ជាអ្នកស្រុកម៉ាក់ដាឡា និងម៉ារា1ទៀត ក៏នាំគ្នាទៅមើលផ្នូរ»។ ឪពុក បានដឹងថា ថ្ងៃទី7ដែលព្រះគម្ពីរបានចែងនោះគឺជាថ្ងៃសៅរ៍។ គាត់បាននិយាយថា «អរ ខ្ញុំយល់ហើយ តោះយើងអធិស្ឋាន»។

បន្ទាប់ពីក្រុមសមាជិកបានចាកចេញពីទីនោះទៅ ឪពុកបានបើកខទាំងនោះឱ្យម្តាយមើល។ ម្តាយមិនបានភ្ញាក់ផ្អើលអ្វីឡើយ។ នាងបាននិយាយថា «ទេ អត់ទេ ពួកគេនិយាយអីក៏និយាយទៅ ពួកយើង នៅតែថ្វាយបង្គំនៅឯព្រះវិហាររបស់យើងដដែល ទោះបីជាកូនរបស់ពួកយើងទៅព្រះវិហាររបស់ពួកគេក៏ ដោយ ក៏ខ្ញុំមិនចាកចេញពីព្រះវិហាររបស់ខ្ញុំដែរ»។ ឪពុកណែនាំថា គួរតែរកពេលវេលាណាមួយ ដើម្បី អធិស្ឋាន និងតមអត់។ ឪពុកបាននិយាយថា «សំណួរទាំងនេះបានចាប់ផ្តើមឡើង នៅពេលដែលកូនៗរបស់យើងចាប់ផ្តើមទៅរៀនថ្នាក់សប្បាតហ៍ស្គូលនោះឯង ពួកយើងបានឱ្យកូនៗរបស់យើងទៅទីនោះ ដើម្បីឱ្យបានពួកគេបានចេះដឹង ក្រែងលោព្រះចាត់កូនៗរបស់យើងឱ្យមកនាំយើងទៅទីនោះវិញ ក៏ថាបាន បើព្រះវិហារនេះគឺជាព្រះវិហាររបស់ព្រះយេស៊ូវមែន នោះសូមឱ្យព្រះយេស៊ូវបានបង្ហាញផ្លូវយើងចុះ»។

ឪពុក និងម្តាយបានអធិស្ឋាន និងបានតមអត់អស់រយៈពេល1អាទិត្យ។ ឪពុកបានអធិស្ឋានថា «ប្រសិនបើនេះជាបំណងព្រះហឫទ័យទ្រង់មែននោះ នៅពេលដែលពួកយើងទៅថ្វាយបង្គំនៅថ្ងៃសប្បាតហ៍ នៅអាទិត្យ នោះសូមកុំឱ្យមានអ្វីមករារាំងយើងឡើយ»។ លុះដល់ថ្ងៃសប្បាតហ៍បន្ទាប់ អ្វីៗគ្រប់យ៉ាងបាន ដំណើរការយ៉ាងរលូន។ ម្តាយបានយល់ព្រមទៅថ្វាយបង្គំនៅឯព្រះវិហារអាត់វេនទីស្ទ ដោយមានសមាជិក ព្រះវិហារទទួលរាក់ទាក់ពួកគេយ៉ាងកក់ក្តៅ។ ចាប់តាំងពីពេលនោះមក ឪពុកតែងតែសប្បាយចិត្តជានិច្ច។ គាត់មានអារម្មណ៍ថា បន្ទុករបស់គាត់ត្រូវបានធូរស្បើយជាងមុន។ ពីមុនមក គាត់មិនដែលអធិស្ឋានឱ្យអស់ ពីចិត្តនោះឡើយ ប៉ុន្តែ ឥឡូវនេះ គាត់រកឃើញមូលហេតុ ដើម្បីអធិស្ឋានជាប្រចាំវិញ។

នៅពេលដែលគាត់អធិស្ឋាន ព្រះបានឆ្លើយតបនឹងគាត់ ហើយជីវិតរបស់គាត់ក៏បានផ្លាស់ប្តូរដែរ។ កិច្ចការរបស់គាត់នឹងបានរីកចម្រើនឡើង ដោយគាត់បានចាប់ផ្តើមចៅរ៉ៅជាមួយឪពុកម្តាយ និង បងប្អូនរបស់គាត់។ សូម្បីតែបងប្រុសរបស់គាត់ក៏ដាក់ឈ្មោះកូនតាមឈ្មោះរបស់គាត់ដែរ។ គាត់ និងភរិយា របស់គាត់បានថ្វាយជីវិតរបស់ពួកគេដល់ព្រះយេស៊ូវ ដោយការជ្រមុជទឹក។ ឪពុកដែលមានឈ្មោះថាពេពេ

វុកតូរៀន (Pepe Voctorien) (ជាមួយនឹងគ្រេស ហាបា [Grace Haba] ដែល ជាភរិយារបស់គាត់នៅក្នុងរូបថតនេះ) បាននិយាយថា «ខ្ញុំបានរកឃើញសេចក្តី សុខសាន្តហើយ ពីព្រោះព្រះហស្តរបស់ព្រះយេស៊ូវបានដាក់នៅលើព្រះវិហារ នេះ ហើយខ្ញុំក៏សូមអរព្រះគុណទ្រង់ដែលបាននាំរូបខ្ញុំមកទីនេះផងដែរ»។