---
title:  រាស្ត្ររបស់ព្រះបានធ្វើកិច្ចការសង្គ្រោះមនុស្សមានបាបថ្វាយព្រះ
date:  11/10/2023
---

ព្រះតែងតែមានសិស្សដែលបានបង្ហាញសេចក្តីស្រឡាញ់របស់ទ្រង់ទៅកាន់អ្នកដទៃជានិច្ច។ រាស្ត្ររបស់ព្រះបានគោរពតាមទ្រង់ និងបានទទួលយកផែនការរបស់ទ្រង់សម្រាប់ជីវិតរបស់យើង។ សព្វថ្ងៃ នេះ ព្រះក៏នៅតែបន្តជ្រើសរើសមនុស្សលោកតទៅទៀត។ សព្វថ្ងៃនេះ មនុស្សដែលព្រះបានជ្រើសរើស បានទទួលយកអំណោយទាននៃព្រះគុណរបស់ទ្រង់។ រាស្ត្ររបស់ព្រះទាំងពេលមុនៗ និងពេលឥឡូវនេះ បានជួយបម្រើព្រះ ដើម្បីសង្គ្រោះមនុស្សមានបាប។

`តើផែនការដំបូងបង្អស់ដែលព្រះបានរៀបចំសម្រាប់រាស្ត្ររបស់ទ្រង់នៅក្នុងគម្ពីរសញ្ញាចាស់នោះគឺជាអ្វី? សូមអានខគម្ពីរលោកុប្បត្តិ 12:1-3 និងចោទិយកថា 7:6, 11, 12 សម្រាប់ចម្លើយ។`

សេចក្តីសញ្ញាដែលព្រះបានតាំងឡើងជាមួយនឹងលោកអ័ប្រាហាំ និងពូជពង្សរបស់គាត់ គឺជា ផ្នែកមួយនៃផែនការរបស់ព្រះ ដើម្បីសង្គ្រោះមនុស្សមានបាប។ ព្រះបានជ្រើសរើសលោកអ័ប្រាហាំ និង សាសន៍អ៊ីស្រាអែលដែលជាពូជពង្សរបស់គាត់ឱ្យធ្វើជាអ្នកជួយដល់កិច្ចការដ៏សំខាន់នេះ។ ព្រះចង់ប្រទានពរ ដល់សាសន៍អ៊ីស្រាអែល បន្ទាប់មក ទ្រង់នឹងប្រទានពរដល់សាសន៍ដទៃ តាមរយៈសាសន៍អ៊ីស្រាអែល នេះ។ ដូច្នេះ ព្រះបានជ្រើសរើសសាសន៍អ៊ីស្រាអែលឱ្យមានទំនាក់ទំនងដ៏ពិសេសមួយជាមួយនឹងទ្រង់។ ទំនាក់ទំនងរវាងព្រះ និងសាសន៍អ៊ីស្រាអែលគឺជាផ្នែកមួយនៃសេចក្តីសញ្ញារបស់ព្រះ។ សាសន៍អ៊ីស្រាអែល បានយល់ព្រមជឿដល់ព្រះ និងបានគោរពតាមទ្រង់ (លោកុប្បត្តិ 22:16-18; និក្ខមនំ 19:5, 6; ចោទិយកថា 28:1,2 និងកូរិនថូសទី2 7:14)។ ព្រះក៏លើកសាសន៍អ៊ីស្រាអែលឱ្យធ្វើជាស្មរបន្ទាល់ របស់ទ្រង់ផងដែរ។ ព្រះបានសង្ឃឹមថា មនុស្សដទៃក៏ចង់បម្រើទ្រង់ផងដែរ គឺនៅពេលដែលពួកគេបានឃើញព្រះពរដែលព្រះបានប្រទានឱ្យសាសន៍អ៊ីស្រាអែល។ កិច្ចការនេះគឺជាផ្នែកមួយនៅក្នុងផែនការសង្គ្រោះមនុស្សរបស់ព្រះ។

នៅក្នុងគម្ពីរសញ្ញាថ្មី កិច្ចការបស់ព្រះបានដំណើរការបន្តទៅទៀត។ ព្រះយេស៊ូវបានបន្ថែមមនុស្សថ្មីមួយក្រុមទៅក្នុងផែនការសង្គ្រោះរបស់ព្រះ មនុស្សថ្មីមួយក្រុមនោះគឺជាក្រុមជំនុំនោះឯង (សូម អានខគម្ពីរម៉ាថាយ 28:18-20; កិច្ចការ 1:8)។ ពួកសិស្សរបស់ព្រះបានចេញទៅគ្រប់ទីកន្លែងនៅលើ ផែនដីនេះ។ តើកិច្ចការនេះខុសគ្នាពីកិច្ចការដែលសាសន៍អ៊ីស្រាអែលបានធ្វើនៅក្នុងគម្ពីរសញ្ញាចាស់នោះ យ៉ាងដូចម្តេចដែរ? នៅក្នុងសម័យគម្ពីរសញ្ញាចាស់ ព្រះបាននាំសាសន៍ដទៃមកជួបនឹងសាសន៍អ៊ីស្រាអែល ដើម្បីរៀនអំពីទ្រង់។ ប៉ុន្តែ នៅក្នុងសម័យគម្ពីរសញ្ញាថ្មី ពួកសិស្សរបស់ព្រះបានចេញទៅចែកចាយដំណឹង ល្អនៅគ្រប់ទីកន្លែងនៅលើផែនដីនេះវិញ។ កិច្ចការរបស់ព្រះ ដើម្បីសង្គ្រោះមនុស្សមានបាប មិនបានចាប់ ផ្តើមដោយក្រុមជំនុំនោះទេ។ ប៉ុន្តែ ព្រះបានបង្កើតក្រុមជំនុំ ដោយសារតែទ្រង់មានកិច្ចការត្រូវធ្វើនៅលើ ផែនដីនេះវិញ។ ព្រះបានប្រើក្រុមជំនុំរបស់ទ្រង់ ដើម្បីធ្វើកិច្ចការនេះ។

តើកិច្ចការរបស់ក្រុមជំនុំគឺជាអ្វី? កិច្ចការរបស់ក្រុមជំនុំគឺជាកិច្ចការតែមួយដែលព្រះយេស៊ូវបាន ធ្វើនោះឯង។ ដ្បិតព្រះយេស៊ូវបានមានបន្ទូលថា «ដ្បិតកូនមនុស្សបានមក ដើម្បីនឹងរក ហើយជួយសង្គ្រោះ ដល់មនុស្សបាត់បង់» (លូកា 19:10)។ នៅក្នុងក្រុមជំនុំ គ្មានអ្នកណាម្នាក់អាចសង្គ្រោះអ្នកណាម្នាក់បាន ឡើយ។ ប៉ុន្តែ យើងអាចនឹងដឹកនាំអ្នកដទៃទៅរកបុគ្គលម្នាក់តែម្នាក់គត់ដែលអាចសង្គ្រោះពួកគេបាន។ បុគ្គលម្នាក់នោះ គឺជាព្រះយេស៊ូវនោះឯង។

តើកិច្ចការរបស់ក្រុមជំនុំគឺជាអ្វី? កិច្ចការរបស់ក្រុមជំនុំគឺជាការសង្គ្រោះមនុស្សមានបាប។ ក្រុម ជំនុំត្រូវតែបង្ហាញសេចក្តីស្រឡាញ់របស់ព្រះទៅកាន់អ្នកដទៃ ដើម្បីនាំពួកគេទៅឯព្រះយេស៊ូវ ដោយក្តី ស្រឡាញ់»។ ដកស្រង់ពី Ellen G. White, Testimonies for Church, volume 3, page 381, adapted។