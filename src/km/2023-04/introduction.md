### គួរតែឈប់ និយាយ ហើយធ្វើ សកម្មភាពវិញ 

កាលពីប៉ុន្មានឆ្នាំមុន ទស្សនាវដ្តីអាត់វេនទីស្ទរបស់យើងបានបោះពុម្ភផ្ទាំងរូបភាពនៃដីភក់ដ៏ស្អុយមួយ។ ដីភក់នោះ មានផ្លូវដើរមួយ។ មនុស្សដែលបានដើរលើផ្លូវនោះបានរអ៊ូររទាំផ្លូវដ៏អាក្រក់នោះ។ មានពេលខ្លះ ក្លិននៅលើផ្លូវនោះស្អុយរហូតដល់ធ្វើឱ្យអ្នកដំណើរសន្លប់ ហើយធ្លាក់ចូលភក់។ ពួកអ្នកភូមិដែលរស់នៅ ក្បែរដីភក់នោះ បានឮសំឡេងមនុស្សយំ ហាក់ដូចជាពួកគេបានធ្លាក់ចូលភក់ និងស្លាប់អ៊ីចឹង។

ដូច្នេះ ពួកអ្នកភូមិបានជួបជុំគ្នា ដើម្បីដោះស្រាយនូវបញ្ហាដីភក់នោះ។ ពួកអ្នកភូមិបានជួបប្រជុំជា ច្រើនលើកច្រើនសា។​ អ្នកឯកទេសបានផ្តោះប្តូរគំនិតរបស់ពួកគេ អំពីមូលហេតុដែលបណ្តាលឱ្យបញ្ហាដីភក់នេះឡើយ។ មនុស្សមួយចំនួនតូចបានណែនាំវិធីដែលអាចជួយដោះស្រាយនូវបញ្ហានេះបាន។ ប៉ុន្តែ គ្មានអ្នកណាម្នាក់បានធ្វើអ្វីមួយ ដើម្បីជួយដោះស្រាយបញ្ហាដីភក់នេះឡើយ។​ ពួកគេបានបន្តជួបជុំពិភាក្សា គ្នាតទៅទៀត។ ការពិភាក្សាបានបន្លាយអស់រយៈពេលជាច្រើនឆ្នាំ។ មនុស្សបានសរសេរកាសែតសំខាន់ៗ ស្តីអំពីដីភក់នោះ។ វាគ្មិនបានចូលមកក្នុងភូមិ ហើយនិយាយអំពីដីភក់នោះ។ ពួកអ្នកភូមិបានលក់ដីធ្លី ដើម្បីយកលុយមកចំណាយលើម្ហូបអាហារសម្រាប់អ្នកដែលចំណាយពេលចូលរួមអង្គុយនៅក្នុងការប្រជុំ ពិភាក្សាអំពីដីភក់នោះ។ មួយស្របក់ក្រោយមក ពួកអ្នកភូមិមានថវិកាគ្រប់គ្រាន់នៅក្នុងការសាងសង់បន្ទប់ ដ៏ពិសេសមួយ ដើម្បីកុំឱ្យអ្នកចូលរួមប្រជុំរំខាន ដោយសារតែសំឡេងនៃការបាត់បង់ និងការស្លាប់ នៅពេលដែលមនុស្សធ្លាក់ចូលទៅក្នុងដីភក់នោះ។ ប៉ុន្តែ គ្មានអ្នកណាម្នាក់ធ្វើអ្វីមួយ ដើម្បីជួយដល់មនុស្សដែលមានបញ្ហាទាំងនោះឡើយ។ ពុំមានអ្នកណាម្នាក់ធ្វើអ្វីមួយ ដើម្បីទប់ស្កាត់កុំឱ្យមនុស្សជាច្រើននាក់ទៀតត្រូវស្លាប់បង់នៅក្នុងដីភក់នោះឡើយ។ ពួកគេបានត្រឹមតែពិភាក្សាគ្នាប៉ុណ្ណោះ។

ជាការពិតណាស់ ព្រះវិហារអាត់វេនទីស្ទ និងថ្នាក់សប្បាតហ៍ស្គូលរបស់លោកអ្នកមិនចង់ធ្វើដូចជាមនុស្សនៅក្នុងភូមិនេះឡើយ។ ពួកយើងចូលចិត្តចំណាយពេលអធិស្ឋាន វែកញែក ចែករំលែក និង ពិភាក្សារួមគ្នា។ ទន្ទឹមគ្នានេះ យើងក៏ចង់ធ្វើកិច្ចការលើសពីនេះផងដែរ។ ពោលគឺយើងចង់ជួយដល់អ្នក ដទៃដែលនៅជុំវិញយើង។ យើងចង់ធ្វើឱ្យសហគមន៍របស់យើងបានប្រសើរឡើង។ យើងចង់ធ្វើឱ្យជីវិត មនុស្សនៅលើផែនដីនេះបានល្អប្រសើរ។ ហើយយើងក៏ចង់បញ្ចប់កិច្ចការព្រះ ដើម្បីព្រះយេស៊ូវអាចយាង ត្រឡប់មកផងដែរ។

មគ្គុទេសក៍សិក្សាព្រះគម្ពីរនៅត្រីមាសនេះនឹងជួយឱ្យចេញទៅក្រៅ ទៅធ្វើអ្វីមួយសម្រាប់មនុស្សដែល នៅជុំវិញយើង។ នៅក្នុងការសិក្សានេះ យើងនឹងបានអានអំពីបទពិសោធន៍ដ៏គួរឱ្យរំភើបនៃក្រុមមនុស្ស ដែលបានធ្វើការថ្វាយព្រះ។​ យើងនឹងបានសិក្សាអំពីគោលគំនិតដែលអាចជួយឱ្យយើងចែករំលែកសេចក្តីនៃ

ព្រះគម្ពីរជាមួយនឹងអ្នកជិតខាងរបស់យើង។ យើងនឹងសិក្សាអំពីរបៀបប្រាប់អ្នកមិនជឿព្រះ អំពីព្រះយេស៊ូវ។​ គោលគំនិតទាំងនេះនឹងជួយឱ្យយើងបំពេញកិច្ចការរបស់យើងថ្វាយព្រះ។ យើងនឹងប្រាប់លោកអ្នកអំពី កិច្ចការ២យ៉ាង ដែលមាននៅក្នុងមេរៀនថ្ងៃព្រហស្បតិ៍ជារៀងរាល់សប្តាហ៍។​ កិច្ចការទាំង២យ៉ាងនេះនឹង ជួយឱ្យលោកអ្នកចេញទៅរកអ្នកជិតខាង ឬសហគមន៍របស់លោកអ្នក ដោយចាប់ផ្តើមធ្វើកិច្ចការអ្វីមួយ ដើម្បីនាំពួកគេទៅឯព្រះយេស៊ូវវិញ។

យើងនឹងសិក្សាសេចក្តីពិតនៃព្រះគម្ពីរ និងផ្តល់ឱ្យលោកអ្នកនូវ​ឧបករណ៍ និងគោលគំនិត ដើម្បី ជួយដល់លោកអ្នក។ យើងក៏នឹងលើកទឹកចិត្តលោកអ្នកឱ្យប្រើនូវអ្វីដែលលោកអ្នកបានរៀននេះដែរ។ សូមចំណាយពេលពិភាក្សាជាមួយនឹងសមាជិកនៅក្នុងថ្នាក់របស់លោកអ្នកជារៀងរាល់សប្តាហ៍។ សូមពិភាក្សាអំពីរបៀបដំណើរការនៃការងារ។ តើកិច្ចការណាខ្លះបានទទួលជោគជ័យ ហើយកិច្ចការណាខ្លះ ដែលមិនបានទទួលជោគជ័យនោះ? តើលោកអ្នកបានរៀនមេរៀនអ្វីខ្លះ? សូមចងចាំថា ពេលនេះមិនមែន ជាពេលអួតអំពីកិច្ចការល្អៗទាំងប៉ុន្មានដែលលោកអ្នកបានធ្វើនោះឡើយ។ សូមយកពេលនេះមកចែករំលែកបទពិសោធន៍នឹងគ្នាវិញ។​ នៅពេលដែលលោកអ្នកចែករំលែកបទពិសោធន៍ជាមួយនឹងគ្នាវិញ។​ ខណៈពេលដែលលោកអ្នកចែករំលែកគោលគំនិត និងបទពិសោធន៍ជាមួយនឹងគ្នា ក្រុមសប្បាតហ៍ស្គូល របស់លោកអ្នកនឹកឃើញគំនិតថ្មីៗ។​ សំណូមពរអធិស្ឋាននឹងមានកាន់តែច្រើនឡើង (ទាំងនៅក្នុងបញ្ជីផ្ទាល់ខ្លួនរបស់លោកអ្នក ហើយនិងបញ្ជីក្រុមសប្បាតហ៍ស្គូលរបស់លោកអ្នក)។

ជាចុងក្រោយ ពួកយើងសង្ឃឹមថា លោកអ្នកនឹងចាត់ទុកការសិក្សានៅត្រីមាសនេះថា ជាពេល ដែលព្រះវិញ្ញាណបរិសុទ្ធបានប្រទានពរដល់ការខិតខំប្រឹងប្រែងធ្វើការអស្ចារ្យ ដើម្បីថ្វាយសិរីល្អដល់ ព្រះយេស៊ូវ និងព្រះនាមរបស់ទ្រង់។

_ទីស្នាក់ការកំពូលបានបង្កើតមជ្ឈមណ្ឌលគ្លូបលមិសិនដំបូងនៅក្នុងឆ្នាំ១៩៨០ ដើម្បីជួយចែក ចាយដំណឹងល្អអំពីព្រះយេស៊ូវជាមួយនឹងមនុស្សនៅគ្រប់ទីកន្លែង។ មជ្ឈមណ្ឌលគ្លូបលមិសិនស្ថិតនៅក្រោមទីស្នាក់ការកំពូលនៃបេសកកម្មអាត់វេនទីស្ទ។ ទន្ទឹមគ្នានេះ ក៏មានមជ្ឈមមណ្ឌល៦កន្លែងទៀត ផងដែរ។ ការងាររបស់ពួកគេគឺជួយឱ្យពួកជំនុំបង្កើតក្រុមជំនុំថ្មីៗទៀតនៅក្នុងចំណោមក្រុមនៃអ្នកមិនជឿ ព្រះនៅលើផែនដីនេះ។_