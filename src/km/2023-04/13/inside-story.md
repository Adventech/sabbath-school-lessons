---
title:  សុបិននៅក្នុងសុបិន វគ្គ3
date:  29/12/2023
---

លោកយ៉ូសែប ដេលីម៉ូ (Jopseph Delamou) បានអធិស្ឋានសូមឱ្យព្រះបង្ហាញគាត់នូវព្រះវិហារ ពិតប្រាកដរបស់ទ្រង់ ប៉ុន្តែ លោកយ៉ូសែបមិនបានដឹងថា គាត់ត្រូវថ្វាយបង្គំនៅកន្លែងណា នៅក្នុងទីក្រុង ខូណាគ្រី ដែលជាទីក្រុងនិយាយភាសាបារាំងនៅក្នុងប្រទេសហ្គីនេបែបអាហ្រិ្វកខាងជើង។ បន្ទាប់ពីបាន សិក្សាព្រះគម្ពីរជាមួយនឹងគ្រូអង់គ្លេសរួចស្រេចហើយ អ្នកអាត់វេនទីស្ទម្នាក់ដែលមានឈ្មោះថា លោក ហ្វឺធូនេត ខាលូប៊ីឡូរី (Fortunate Kaloubilori) គាត់បានតមអត់3ថ្ងៃ ដើម្បីទូលសូមឱ្យព្រះបង្ហាញឱ្យ គាត់ឃើញព្រះហឫទ័យទ្រង់។

បន្ទាប់មក លោកយ៉ូសែបបានយល់សប្តិថា គាត់ត្រូវបានគេចាប់ដាក់គុក។ អ្នកយាមគុកគឺជា សាច់ញាតិរបស់គាត់ ម្ល៉ោះហើយ គាត់បានសុំឱ្យសាច់ញាតិម្នាក់នោះដោះលែងគាត់។ សាច់ញាតិម្នាក់ នោះបាននិយាយថា «ទោះបីជាយើងជាសាច់ញាតិឯងក៏ដោយ ក៏យើងមិនអាចដោះលែងឯងបានដែរ»។ លោកយ៉ូសែបបានព្យាយាមរត់គេច ប៉ុន្តែ គាត់ត្រូវបានគេចាប់ឃុំឃាំងវិញ បន្ទាប់មក សាច់ញាតិរបស់ គាត់ម្នាក់នោះបានធានាគាត់ចេញ។ សាច់ញាតិរបស់គាត់បាននិយាយថា «កុំឱ្យលេងសើចជាមួយនឹង យើងណា បើសិនជាឯងព្យាយាមធ្វើបែបនេះទៀត នោះយើងនឹងដាក់ទោសឯងឱ្យរាងចាលម្តង»។ សំឡេង មួយបានបន្លឺឡើងជាមួយនឹងការប្រកាសប្រាប់អំពីទណ្ឌកម្ម។ សំឡេងនោះបាននិយាយថា «នឹងមានមនុស្ស ម្នាក់យកទុយយូមកដុតនៅក្រោមនាក់»។ លោកយ៉ូសែបបានយល់ឃើញថា ការដាក់ទោសនេះតំណាង ឱ្យស្ថាននរក បន្ទាប់ពីព្រះយេស៊ូវបានយាងមក។ គាត់បានទូលថា «ព្រះអង្គអើយ មិនមែនទូលបង្គំប្រសើរ ជាងអ្នកដទៃនោះទេ ប៉ុន្តែ ទូលបង្គំសុំឱ្យទ្រង់ជួយកុំឱ្យទូលបង្គំស្លាប់នៅទីនេះអី ពីព្រោះទូលបង្គំចង់សម្រេច កិច្ចការអ្វីមួយថ្វាយទ្រង់ មុនទូលបង្គំស្លាប់»។ បន្ទាប់ពីអធិស្ឋានរួច ស្រាប់តែគាត់រួចចេញពីគុកមកឈរ នៅមុខទាហាន3នាក់វិញ។ ទាហានម្នាក់បាននិយាយថា «បើសិនជាឯងចង់មានសេរីភាព ឯងត្រូវតែ បង់ថ្លៃលោះ។ លោកយ៉ូសែបបានតបទៅវិញថា «ព្រះជាអ្នករំដោះខ្ញុំ មិនមែនឯងនោះទេ ដ្បិតព្រះយេស៊ូវ បានចេញថ្លៃលោះខ្ញុំនៅលើឈើឆ្កាងរួចរាល់ហើយ ដូច្នេះហើយ ខ្ញុំមិនបានជំពាក់អ្វីនឹងអ្នកទៀតឡើយ»។ ប៉ុន្តែ ទាហាននោះនៅតែទទូចថា «បើសិនជាឯងមិនបង់ថ្លៃលោះទេ នោះយើងនឹងចាប់ឯងដាក់គុកវិញ»។ លោកយ៉ូសែបបាននិយាយថា «សេរីភាពរបស់ខ្ញុំមិនមែនឯងជាកំណត់នោះទេ ពីព្រោះឯងមិនអាចទាស់ នឹងព្រះដែលបានរំដោះខ្ញុំបានឡើយ ជីវិតរបស់ខ្ញុំគឺពឹងផ្អែកទៅលើព្រះ តែបើសិនជាឯងធ្វើបាបយើង នោះ ឯងកំពុងតែធ្វើបាបព្រះហើយ។ ទាហានម្នាក់នោះបានចេញបាត់ទៅ បន្ទាប់មក លោកយ៉ូសែបបានងាក មើលជំុំវិញគាត់ រួចបានឃើញលោកហ្វឺធូនេត។ លោកហ្វឺធូនេតបានអះអាងប្រាប់គាត់ថា «សេរីភាពគឺ មានប្រភពមកពីព្រះ»។ បន្ទាប់មក លោកយ៉ូសែបក៏បានភ្ញាក់ឡើងទាំងញើសជោគ។ នៅពេលនោះគឺ ម៉ោង3យប់។ សុបិននេះមើលទៅដូចជាការពិតណាស់។ លោកយ៉ូសែបបានអធិស្ឋានថា «ឱព្រះអម្ចាស់ អើយ ទូលបង្គំសូមអរព្រះគុណដែលទ្រង់បានឆ្លើយតបនឹងទូលបង្គំរាល់ពេលដែលទូលបង្គំទូលសូមដល់ ទ្រង់ ទូលបង្គំសូមអរព្រះគុណទ្រង់មិនមែនដោយសារតែទ្រង់បានឆ្លើយតបនឹងទូលបង្គំប៉ុណ្ណោះទេ តែទូលបង្គំក៏សូមអរព្រះគុណទ្រង់ចំពោះសេចក្តីស្រឡាញ់ដែលទ្រង់មានចំពោះទូលបង្គំផងដែរ។

សព្វថ្ងៃនេះ លោកយ៉ូសែបមានអាយុ24ឆ្នាំ ហើយគាត់គឺជាអ្នកអាត់វេនទីស្ទដ៏ស្មោះត្រង់ម្នាក់។

គាត់បាននិយាយថា «កាលពីក្មេង ខ្ញុំបានទូលសុំឱ្យព្រះដឹកនាំខ្ញុំទៅរកផ្លូវមួយ ដ៏ត្រឹមត្រូវ ហើយទ្រង់ពិតជាបានឆ្លើយតបនឹងការអធិស្ឋានខ្ញុំមែន ដោយទ្រង់ បាននាំខ្ញុំមកកាន់ព្រះវិហារអាត់វេនទីស្ទនេះ ហើយខ្ញុំក៏បានត្រៀមខ្លួនជាស្រេច ដើម្បីបម្រើទ្រង់ផងដែរ»។