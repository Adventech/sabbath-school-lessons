---
title:  កិច្ចការចុងក្រោយរបស់ព្រះនៅក្នុងកណ្ឌគម្ពីរវិវរណៈ
date:  24/12/2023
---

ការបើកខនៃកណ្ឌគម្ពីរវិវរណៈបានបង្ហាញអ្នកអានថា កណ្ឌគម្ពីរនេះគឺស្តីអំពីកិច្ចការចុងក្រោយ របស់ព្រះ។

`សូមអានខគម្ពីរវិវរណៈ 1:1-7។ តើលោកអ្នកបានឃើញភ័ស្តុតាងអ្វីខ្លះ នៅក្នុងខទាំងនេះ ដែលបង្ហាញថា កណ្ឌគម្ពីរវិវរណៈគឺស្តីអំពីកិច្ចការដែលព្រះត្រូវធ្វើ ដើម្បីសង្គ្រោះមនុស្សលោក នៅក្នុង គ្រាចុងក្រោយនោះ?`

ខដំបូងនៃកណ្ឌគម្ពីរវិវរណៈបានបង្ហាញយើងថា ព្រះយេស៊ូវគឺជាហេតុផលសម្រាប់ព្រះគុណ របស់ព្រះ។ នៅក្នុងខគម្ពីរវិវរណៈ 1:4, 5 យើងបានអានអំពីសមាជិកទាំង3អង្គនៅក្នុងត្រៃសរណគមន៍ របស់ព្រះដែលមានដូចជា៖ ព្រះដ៏ជាព្រះវរបិតា1 ព្រះយេស៊ូវដ៏ជាព្រះរាជបុត្រា1 ហើយនិងព្រះវិញ្ញាណ បរិសុទ្ធ1។ ពួកគេបានធ្វើការរួមគ្នា ដើម្បីសង្គ្រោះមនុស្សលោក។ ព្រះវរបិតាគឺជា «ព្រះដ៏គង់នៅ ក៏គង់នៅតាំងតែពីដើម ហើយត្រូវយាងមកទៀត» (វិវរណៈ 1:4)។ ព្រះវិញ្ញាណគឺជាពាក្យបន្ទាប់ទៀត។ បន្ទាប់មក លោកយ៉ូហានបានប្រាប់យើងអំពីព្រះយេស៊ូវ។ «ព្រះយេស៊ូវគ្រីស្ទជាស្មរបន្ទាល់ស្មោះត្រង់ ដែល កើតពីពួកស្លាប់មកមុនគេបង្អស់ ជាអធិបតីលើអស់ទាំងស្តេចនៅផែនដី រីឯព្រះអង្គដែលទ្រង់ស្រឡាញ់យើងរាល់គ្នា ហើយបានលាងយើងដោយព្រះលោហិតទ្រង់ ឲ្យបានរួចពីបាប» (វិវរណៈ 1:5)។ ឥឡូវនេះ លោកយ៉ូហានបានប្រាប់យើងថា ព្រះយេស៊ូវគឺជាម្ចាស់នៃភពផែនដីនេះយ៉ាងពេញសិទ្ធ។ សាតាំងបាន ព្យាយាមតាំងនគររបស់វានៅលើផែនដីនេះ។ ប៉ុន្តែ ផែនការរបស់វាបានបរាជ័យវិញ។ ពីព្រោះលោកយ៉ូហាន បានប្រាប់យើងថា លោហិតរបស់ព្រះយេស៊ូវបានលាងសម្អាតយើងចេញពីកំហុស និងភាពអាម៉ាស់ទាំង អម្បាលម៉ាន។

`សូមអានខគម្ពីរវិវរណៈ 1:6 និងពេត្រុសទី1 2:9។ តើឈ្មោះដែលតំណាងឱ្យអ្នកដែលបាន សង្គ្រោះនៅក្នុងខទាំងនេះមានន័យយ៉ាងណាដែរ?`

ផែនការសង្គ្រោះរបស់ព្រះក៏បានរួមបញ្ចូលលើសពីការលើកលែងទោស និងការសង្គ្រោះយើង ចេញពីអំពើបាបផងដែរ។ ព្រះចង់ធ្វើឱ្យយើងក្លាយមកជាមនុស្សថ្មី ដែលមានចិត្តថ្មី និងរបៀបរស់នៅថ្មី។ ព្រះចង់រស់នៅក្នុងចិត្តរបស់យើង។ បន្ទាប់មក យើងនឹងបានបរិសុទ្ធដូចជាទ្រង់ដែរ។ មនុស្សរបស់ព្រះដែលបានសង្គ្រោះនឹងបានក្លាយទៅជាកូនស្តេច។ ពីព្រោះព្រះយេស៊ូវបានកំចាយព្រះលោហិតរបស់ទ្រង់ ដើម្បីយើង។ ព្រះលោហិតរបស់ទ្រង់បានធ្វើឱ្យយើងក្លាយមកជាផ្នែកមួយនៃក្រុមគ្រួសាររបស់ព្រះ។ ឥឡូវ នេះ យើងគឺជាកូនស្តេចដែលបានគ្រប់គ្រងនគរស្ថានសួគ៌ និងផែនដីនេះ ដោយសារតែយើងគឺជាផ្នែកមួយនៃក្រុមគ្រួសាររបស់ព្រះនេះឯង។ នៅក្នុងនាមជាសមាជិកនៅក្នុងរាជវង្សស្តេច យើងនឹងបានចូលរួម ជាមួយនឹងរាជវង្សស្តេចទាំងអស់នៅឯស្ថានសួគ៌ តាមរយៈដែលពួកគេបានធ្វើ ដើម្បីសង្គ្រោះមនុស្សលោក នៅលើភពផែនដីនេះ។

នៅក្នុងខគម្ពីរវិវរណៈ 1:7 យើងបានដឹងថា ព្រះយេស៊ូវនឹងត្រូវយាងមកនៅពេលឆាប់ៗនេះ។ មនុស្សនៅលើផែនដីនេះនឹងទ្រហោយំ នៅពេលដែលពួកគេបានដឹងទាំងយឺតពេលថា ពួកគេមិនបាន សង្គ្រោះនោះ។ ព្រះចង់សង្គ្រោះពួកគេ មុនពេលដែលអ្វីៗគ្រប់យ៉ាងហួសពេលអស់។ ដូច្នេះហើយ កណ្ឌ គម្ពីរវិវរណៈបានចាប់ផ្តើមជាមួយនឹងផែនការសង្គ្រោះរបស់ព្រះ។

`ព្រះបានបង្កើតយើង ហើយទ្រង់ក៏បានសង្គ្រោះយើងផងដែរ។ តើហេតុអ្វីបានជាសេចក្តីពិតនៃ ព្រះគម្ពីរនៅត្រង់នេះបានផ្តល់ឱ្យយើងនូវក្តីសង្ឃឹមយ៉ាងដូច្នេះ?`