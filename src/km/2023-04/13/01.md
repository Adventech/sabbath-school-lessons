---
title:  ចុងបញ្ចប់នៃកិច្ចការសង្គ្រោះរបស់ព្រះ
date:  23/12/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 1:1-7; វិវរណៈ 14:6-12; យ៉ូហាន ទី1 4:8; កូរិនថូសទី2 11:2; វិវរណៈ 21:1-4។

> <p>ខចងចាំ</p>
> «ចុះដែលរបស់ទាំងនោះនឹងត្រូវរលាយទៅ នោះតើគួរឲ្យអ្នករាល់គ្នាប្រព្រឹត្តបែបយ៉ាងណា វិញ ក្នុងកិរិយាបរិសុទ្ធ និងសេចក្តីគោរពប្រតិបត្តិ ទាំងទន្ទឹងចាំ ហើយខំជួយឲ្យថ្ងៃនៃព្រះបានឆាប់មក ដល់ផង ដែលនៅថ្ងៃនោះផ្ទៃមេឃនឹងឆេះរលាយអស់ ហើយធាតុសព្វសារពើនឹងរលាយទៅ ដោយ កំដៅដ៏ក្រៃលែងដូច្នេះ» (ពេត្រុសទី2 3:11, 12)។

កណ្ឌគម្ពីរវិវរណៈបានបង្ហាញយើងនូវហេតុការណ៍ដែលត្រូវកើតឡើងនៅគ្រាចុងក្រោយ។ កណ្ឌគម្ពីរនេះបានប្រាប់យើងអំពីសង្គ្រាមពិភពលោករវាងព្រះ និងសាតាំង (មហាវិវាទ)។ សាតាំងបាន បាត់បង់សិទ្ធគ្រប់គ្រងផែនដីរបស់វា។ ឥឡូវនេះ វាកំពុងតែបៀតបៀនដល់អ្នកដែលស្មោះត្រង់ចំពោះ ព្រះ។ កណ្ឌគម្ពីរវិវរណៈក៏បានបង្ហាញពីការយាងមកជាលើកទី2របស់ព្រះយេស៊ូវផងដែរ។ ទន្ទឹមគ្នា នេះ ព្រះយេស៊ូវក៏នឹងសង្គ្រោះរាស្ត្ររបស់ទ្រង់ ទាំងមនុស្សរស់ និងមនុស្សស្លាប់ទាំងអស់ បន្ទាប់ពីលោក អ័ដាម និងនាងអេវ៉ាបានធ្វើបាបផងដែរ។ កណ្ឌគម្ពីរវិវរណៈក៏បានបង្ហាញយើងថា ព្រះនឹងបំផ្លាញសាតាំង ពួកបរិវាររបស់វា និងមនុស្សអាក្រក់ទាំងអស់ដោយភ្លើង។ បន្ទាប់មក ព្រះយេស៊ូវនឹងចាប់ផ្តើមនគរដ៏នៅ អស់កល្បរបស់ទ្រង់នៅលើផែនដីនេះ។

នៅក្នុងមេរៀនចុងក្រោយនេះ យើងនឹងបានឃើញថា កណ្ឌគម្ពីរវិវរណៈមិនមែនត្រឹមតែជា កណ្ឌគម្ពីរស្តីអំពីព្រឹត្តិការណ៍ដែលត្រូវកើតឡើងនៅក្នុងគ្រាចុងក្រោយប៉ុណ្ណោះទេ។ កណ្ឌគម្ពីរនេះក៏បានបង្ហាញអំពីព្រះដែលចង់ឱ្យយើងជួយបម្រើទ្រង់ ដើម្បីសង្គ្រោះមនុស្សលោកផងដែរ។ ព្រះបានបង្គាប់ឱ្យក្រុមជំនុំរបស់ទ្រង់ប្រកាសសារនៃទេវតាទាំង3ដល់មនុស្សគ្រប់គ្នានៅលើផែនដីនេះ។ សារ ទាំងនេះគឺជាសេចក្តីពិតបច្ចុប្បន្ន។ ដ្បិតសេចក្តីពិតបច្ចុប្បន្នគឺជាសេចក្តីពិតដែលយើងត្រូវការចាំបាច់ បំផុតនៅក្នុងសម័យយើងនេះ។