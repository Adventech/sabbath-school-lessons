---
title:  ការសាកល្បងចុងក្រោយ
date:  26/12/2023
---

មុនពេលដែលព្រះយេស៊ូវបានយាងត្រឡប់ទៅស្ថានសួគ៌វិញ ទ្រង់បានប្រទានសេចក្តីបង្គាប់ដ៏ សំខាន់មួយដល់សិស្សរបស់ទ្រង់៖ «ដូច្នេះ ចូរទៅបញ្ចុះបញ្ចូលឲ្យមានសិស្សនៅគ្រប់ទាំងសាសន៍ ព្រមទាំង ធ្វើបុណ្យជ្រមុជទឹកឲ្យ ដោយនូវព្រះនាមព្រះវរបិតា ព្រះរាជបុត្រា និងព្រះវិញ្ញាណបរិសុទ្ធចុះ ហើយបង្រៀន ឲ្យគេកាន់តាមគ្រប់ទាំងសេចក្តី ដែលខ្ញុំបានបង្គាប់មកអ្នករាល់គ្នាផង ហើយមើល ខ្ញុំក៏នៅជាមួយនឹងអ្នក រាល់គ្នាជារាល់ថ្ងៃដែរ ដរាបដល់បំផុតកល្ប» (ម៉ាថាយ 28:19, 20)។ សព្វថ្ងៃនេះ សារនៃទេវតាទាំង 3ក៏ត្រូវបានចែកចាយដល់មនុស្សទាំងអស់នៅលើផែនដីនេះដែរ។ សារទាំងនេះគឺជាសេចក្តីពិតបច្ចុប្បន្ន។ សេចក្តីពិតបច្ចុប្បន្នគឺជាសេចក្តីពិតនៃព្រះគម្ពីរ ដែលយើងត្រូវការចាំបាច់បំផុតនៅក្នុងសម័យយើងនេះ។

`តើហេតុអ្វីបានជាព្រះយកព្រះទ័យទុកដាក់ចំពោះមនុស្សគ្រប់គ្នាយ៉ាងដូច្នេះ? សូមអានខគម្ពីរ យ៉ូហានទី1 4:8, ពេត្រុសទី2 3:9; ធីម៉ូថេទី1 2:4 និងលោកុប្បត្តិ 12:3 សម្រាប់ចម្លើយ។`

ព្រះយេស៊ូវបានស្រឡាញ់មនុស្សគ្រប់គ្នា។ អ្នកប្រាជ្ញខាងឯព្រះគម្ពីរមួយចំនួនបានបង្រៀនថា ព្រះយេស៊ូវបានសុគតជំនួសតែមនុស្សពិសេសមួយចំនួនប៉ុណ្ណោះ។ ព្រះគម្ពីរបានសំដែងប្រាប់យើងថា ព្រះយេស៊ូវបានសុគតជំនួសមនុស្សទាំងអស់។ បើសិនជាលោកអ្នកជាមនុស្សលោក នោះមានន័យថា ព្រះយេស៊ូវបានសុគតជំនួសលោកអ្នកហើយ។ សំណួរដែលត្រូវសួរគឺថា តើលោកអ្នកបានទទួលយក ឬបដិសេធនូវអ្វីដែលព្រះយេស៊ូវបានធ្វើសម្រាប់លោកអ្នកដែរឬទេ?

នៅពេលដែលព្រះយេស៊ូវយាងត្រឡប់មកវិញ មនុស្សដែលត្រូវរស់ឡើងវិញនៅលើផែនដីនេះ មានតែ2ក្រុមប៉ុណ្ណោះ៖ (1) មនុស្សដែលធ្វើតាមសាតាំង ហើយនិងមនុស្សដែលធ្វើតាមអំណាចនៃសាសនា និងអំណាចរដ្ឋាភិបាលដែលវាបានគ្រប់គ្រងនោះ (វិវរណៈ ជំពូក13 និង17) និង (2) មនុស្សដែលបាន លើកតម្កើងព្រះយេស៊ូវ និងបានរក្សាបញ្ញត្តិរបស់ទ្រង់ (វិវរណៈ 14:12)។

តាំងតែពីដើមនៃប្រវត្តិសាស្ត្រមនុស្សលោក ព្រះបានបង្ហាញមនុស្សលោកថា ទ្រង់ជាអ្នកណា។ ព្រះបានប្រទានភ័ស្តុតាងនៃសេចក្តីស្រឡាញ់របស់ទ្រង់ (រ៉ូម 1:18-21)។ ដូច្នេះ ព្រះនឹងជំនុំជម្រះមនុស្ស គ្រប់គ្នា ដោយយករបៀបដែលពួកគេបានធ្វើការជាមួយនឹងព្រះ និងរបៀបរស់នៅដែលពួកគេបានរស់នៅនោះមកធ្វើជាថ្នូរ។ ព្រះនឹងមិនកាត់ទោសពួកគេនូវអ្វីដែលពួកគេមិនបានយល់ ឬមិនបានដឹងអំពីទ្រង់នោះ ឡើយ (រ៉ូម 2:11-16)។

`នៅក្នុងគ្រាចុងក្រោយ មនុស្សនឹងញែកខ្លួនចូលទៅក្នុងក្រុមទាំង2ដែលយើងបានពិភាក្សា។ មិនយូរប៉ុន្មាន មនុស្សនឹងលែងគោរពសិទ្ធសេរីភាពនៃអ្នកដទៃ ដើម្បីជួយឱ្យអ្នកជឿនូវអ្វីដែលពួកគេត្រូវ ជឿនោះ។ មនុស្សនឹងត្រូវគេបង្ខំឱ្យចូលជាមួយនឹងក្រុមសាតាំង។ ដូច្នេះហើយ យើងត្រូវតែចែកចាយដំណឹងល្អអំពីព្រះយេស៊ូវ ដើម្បីឱ្យមនុស្សគ្រប់គ្នាបានដឹងអំពីផែនការអាក្រក់របស់សាតាំង និងអំពីសេចក្តី មេត្តារបស់ព្រះ។ នេះហើយគឺជាអត្ថន័យទាំងមូលនៃសារទេវតាទាំង3។ ព្រះយេស៊ូវបានសុគតជំនួសលោកអ្នក។ តើលោកអ្នកបានប្រព្រឹត្តរឿងដែល ព្រះមិនអាចលើក លែងទោសឱ្យលោកអ្នកនោះដែរឬទេ? សូមពន្យល់មូលហេតុដែលនាំឱ្យការសុគតរបស់ទ្រង់សមល្មមនឹងចេញថ្លៃលោះអំពើបាបរបស់លោកអ្នក។`