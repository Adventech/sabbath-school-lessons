---
title:  ភាពជោគជ័យនៅក្នុងកិច្ចការបម្រើព្រះ
date:  27/12/2023
---

តើយើងបានទទួលជោគជ័យនៅក្នុងកិច្ចការបម្រើព្រះរបស់យើងដែរឬទេ? អ្នកខ្លះបាននិយាយ ថា ភាពជោគជ័យគឺជាចំនួននៃមនុស្សដែលលោកអ្នកបានជ្រមុជទឹក។ អ្នកដទៃអាចនឹងនិយាយថា ភាព ជោគជ័យគឺជាការបង្កើតក្រុមជំនុំធំៗ ឬព្រះវិហារណាមួយដែលលូតលាស់យ៉ាងឆាប់រហ័ស និងមានសមាជិក ច្រើន។ ឬមួយ យើងអាចនឹងគិតថា ភាពជោគជ័យគឺសំដៅទៅលើការចែកចាយដំណឹងល្អជាមួយនឹង មនុស្សនៅលើផែនដីគ្រប់ទីកន្លែង។ គោលគំនិតទាំងអស់នេះគឺជាគោលគំនិតល្អ។ ទន្ទឹមគ្នានេះ យើងក៏ត្រូវតែនឹកចាំនូវអ្វីដែលលោកប៉ុលបានសរសេរទៅកាន់ក្រុមជំនុំកូរិនថូសផងដែរ ដោយគាត់បានមាន ប្រសាសន៍ថា «ខ្ញុំបានសាបព្រោះ អ័ប៉ុឡូសជាអ្នកស្រោច តែដែលបានដុះឡើង នោះគឺព្រះបានធ្វើវិញ» (កូរិនថូសទី1 3:6)។ ការងាររបស់យើងគឺធ្វើកិច្ចការនេះ។ ហើយព្រះនឹងប្រទានពរដល់ការខិតខំប្រឹងប្រែង របស់យើង។ ដ្បិតទ្រង់គឺជាអ្នកគ្រប់គ្រងព្រះពរ។

យើងបានឃើញរួចមកហើយថា ព្រះចង់សង្គ្រោះមនុស្សបាត់បង់នៅក្នុងជាតិសាសន៍ទាំងអស់ នៅលើផែនដីនេះ។ ព្រះចង់ធ្វើឱ្យពួកគេក្លាយមកជាសិស្សដ៏ស្មោះត្រង់របស់ព្រះយេស៊ូវ ដែលពួកគេនឹង រួបរួមគ្នាធ្វើការជាមួយនឹងទ្រង់នៅក្នុងកិច្ចការបម្រើទ្រង់នៅក្នុងកិច្ចការសង្គ្រោះមនុស្សលោករបស់ទ្រង់។

**សូមអានខខាងក្រោមទាំងនេះ។ តើខទាំងនេះបានប្រាប់យើងអំពីមនុស្សដែលបានក្លាយមក ជាសិស្សរបស់ព្រះយេស៊ូវនោះយ៉ាងដូចម្តេចដែរ?**

`កូរិនថូសទី2 11:2`

`អេសាយ 30:21; យ៉ូហាន 10:27; យ៉ូហាន 16:12, 13`

`ថែស្សាឡូនីចទី2 2:9-11; ហេព្រើរ 3:12, 13; យ៉ូហានទី1 1:8`

`យ៉ូហានទី1 1:9; វិវរណៈ 7:14; វិវរណៈ 19:8`

សិស្សរបស់ព្រះយេស៊ូវគឺជាមនុស្សស្មោះត្រង់។ ពួកគេបានធ្វើតាមគំរូរបស់ព្រះយេស៊ូវ ព្រមទាំងធ្វើតាមព្រះវិញ្ញាណបរិសុទ្ធរបស់ទ្រង់នៅក្នុងជីវិតរបស់ពួកគេដែរ។ ព្រះវិញ្ញាណបានបង្រៀនឱ្យអ្នក គ្រីស្ទានធ្វើការជាមួយនឹងព្រះ ដើម្បីសង្គ្រោះមនុស្សលោក។ សិស្សរបស់ព្រះអាចឱ្យអ្នកដទៃជឿទុកចិត្ត ពួកគេបាន។ ពួកគេមិនកុហក ឬធ្វើពុតជាមនុស្សបរិសុទ្ធនោះឡើយ។ ពួកគេគឺជាមនុស្សបរិសុទ្ធ។ ពួកគេមិនមែនជាគ្រីស្ទានក្លែងក្លាយនោះទេ។ សិស្សរបស់ព្រះយេស៊ូវមិនសង្ស័យចំពោះព្រះគម្ពីរ ឬទទួលយក ការបង្រៀនខុសឆ្គងនោះទេ។ ពួកគេមិនធ្វើរំលងបញ្ញត្តិរបស់ព្រះនោះឡើយ។ ហើយពួកគេក៏មិនបានចាត់ ទុកថា ពួកគេល្អប្រសើរជាងអ្នកដទៃដែរ។ មែនហើយ ពួកគេបានដឹងថា ពួកគេមិនមែនជាមនុស្សល្អឥតខ្ចោះ នោះឡើយ។ ពួកគេបានដឹងថា ពួកគេត្រូវការសេចក្តីមេត្តា និងសេចក្តីលើកលែងទោសពីព្រះ។ ដូច្នេះហើយ ពួកគេបាន អនុញ្ញាតឱ្យព្រះ ឬអ្នកគ្រីស្ទានដទៃទៀតកែតម្រង់ពួកគេ នៅពេលដែលពួកគេមានកំហុស។ នៅពេលដែលយើងធ្វើទង្វើបែបនេះ យើងប្រាកដជាទទួលបានជោគជ័យនៅក្នុងកិច្ចការបម្រើព្រះជាមិន ខាន។