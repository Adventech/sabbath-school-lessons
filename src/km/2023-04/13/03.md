---
title:  សារនៃទេវតាទាំង3
date:  25/12/2023
---

កណ្ឌគម្ពីរវិវរណៈបានបង្ហាញយើងអំពីសង្គ្រាមពិភពលោករវាងសេចក្តីល្អ និងសេចក្តីអាក្រក់។ ខគម្ពីរវិវរណៈ 12:12 បានបង្ហាញសេចក្តីពិតនៃព្រះគម្ពីរនេះដល់យើងតាមរយៈវិធីដ៏មានអំណាចបំផុត។ ដោយលោកយ៉ូហានបានឮសំឡេងមួយប្រកាសពីស្ថានសួគ៌មកថា៖ «ចូរអរសប្បាយឡើង តែវេទនាដល់ ផែនដី និងសមុទ្រវិញ ពីព្រោះអារក្សបានចុះមកឯអ្នករាល់គ្នា ទាំងមានសេចក្តីឃោរឃៅជាខ្លាំង ដោយវាដឹងថា ពេលវេលាវាខ្លីណាស់ហើយ» (វិវរណៈ 12:12)។

`សូមអានខគម្ពីរវិវរណៈ 14:6-12។ តើខទាំងនេះបានបង្ហាញយើងអ្វីខ្លះ? តើសារទាំងនេះ មានចំណែកអ្វីខ្លះនៅក្នុងកិច្ចការបម្រើរបស់យើងនៅក្នុងនាមជាសមាជិកនៃក្រុមជំនុំនោះ? តើសារទាំងនេះ បានភ្ជាប់ជាមួយនឹងដំណឹងល្អអំពីព្រះយេស៊ូវដោយរបៀបណា?`

ផ្នែកសំខាន់បំផុតនៅក្នុងកិច្ចការរបស់ព្រះ គឺជាដំណឹងល្អអំពីព្រះយេស៊ូវ។ សារគឺជាកិច្ចការ ដែលត្រូវធ្វើ។ មនុស្សគ្រប់គ្នានៅលើផែនដីនេះត្រូវតែឮសារនេះ។ ពួកគេត្រូវតែឮនូវការព្រមានអំពីអ្វីដែល ត្រូវកើតឡើង។ អស់អ្នកណាដែលបានឮសារនេះ នឹងត្រូវធ្វើការសម្រេចចិត្តចុងក្រោយគឺ៖ ជ្រើសរើស យកជីវិត ឬក៏ជ្រើសរើសយកសេចក្តីស្លាប់។ ព្រះយេស៊ូវបានមានបន្ទូលថា «អ្នកណាដែលមិននៅខាងខ្ញុំ អ្នកនោះគឺទាស់នឹងខ្ញុំ ហើយអ្នកណាដែលមិនប្រមូលមកខាងខ្ញុំ អ្នកនោះឈ្មោះថាជាអ្នកកំចាត់កំចាយ វិញ» (វិវរណៈ 14:12)។ យើងត្រូវតែចាំជានិច្ចថា យើងត្រូវតែព្រមានមនុស្សនៅលើផែនដីនេះអំពីព្រឹត្តិការណ៍នៃគ្រាចុងក្រោយ នៅក្នុងកិច្ចការទាំងអស់ដែលយើងបានធ្វើសម្រាប់ព្រះនេះ។ យើងត្រូវតែ ប្រគល់សារនៃទេវតាទាំង3ដល់ពួកគេ។ យើងត្រូវតែប្រកាសសេចក្តីសង្ឃឹមដែលស្ថិតនៅក្នុងដំណឹងល្អ ដែលត្រូវបន្តជារៀងរហូត។

ព្រះយេស៊ូវបានមានបន្ទូលថា «អ្នកណាដែលមិននៅខាងខ្ញុំ អ្នកនោះគឺទាស់នឹងខ្ញុំ ហើយអ្នកណា ដែលមិនប្រមូលមកខាងខ្ញុំ អ្នកនោះឈ្មោះថាជាអ្នកកំចាត់កំចាយវិញ» (លូកា 11:23)។ តើព្រះយេស៊ូវ ចង់មានន័យយ៉ាងណាដែរ? តើទំនាក់ទំនងរវាងសេចក្តីពិតនៃព្រះគម្ពីរ និងកិច្ចការនៅក្នុងព្រះវិហាររបស់ យើងមានទំនាក់ទំនងអ្វីនឹងគ្នាដែរ?

ព្រះបានប្រទានកិច្ចការដ៏សំខាន់មួយដល់ក្រុមជំនុំសេវេនដេយអាត់វេនទីស្ទ។ យើងត្រូវតែ ប្រកាសសារនៃទេវតាទាំង3នៅក្នុងបទគម្ពីរវិវរណៈ ជំពូក14 នេះដល់មនុស្សគ្រប់គ្នានៅលើផែនដីនេះ។ នេះហើយគឺជាការងាររបស់យើង។ យើងត្រូវតែអញ្ជើញអ្នកដទៃឱ្យទទួលយកដំណឹងល្អអំពីព្រះយេស៊ូវ (វិវរណៈ 14:6) និងដើម្បីថ្វាយបង្គំព្រះ ដោយសារតែទ្រង់បានបង្កើតយើងមក។ មនុស្សគ្រប់គ្នានឹងបាន ឃើញមនុស្សរបស់ព្រះនៅក្នុងគ្រាចុងក្រោយនេះ ធ្វើនូវរឿង2យ៉ាង៖ (1) ពួកគេនឹងប្រកាសដំណឹងល្អ ហើយ (2) ពួកគេនឹងថ្វាយបង្គំព្រះ។ រាស្ត្រនៃគ្រាចុងក្រោយរបស់ព្រះនឹងត្រូវអត់ធ្មត់ជាខ្លាំង។ ពួកគេនឹង គោរពតាមបញ្ញត្តិទាំងអស់របស់ទ្រង់។ ពួកគេនឹង «មានសេចក្តីជំនឿដល់ព្រះយេស៊ូវ» (វិវរណៈ 14:12)។ យើងត្រូវតែចាំថា យើងត្រូវតែព្រមានមនុស្សនៅលើផែនដីនេះអំពីព្រឹត្តិការណ៍ចុងក្រោយ តាមរយៈកិច្ចការ ទាំងអស់ដែលយើងបានធ្វើសម្រាប់ព្រះ។ យើងត្រូវតែប្រគល់សារនៃទេវតាទាំង3ដល់ពួកគេ។ យើងត្រូវតែប្រកាសសេចក្តីសង្ឃឹមដែលមាននៅក្នុងដំណឹងល្អដែលត្រូវបន្តជារៀងរហូត។

`«អ្នកណាដែលមិននៅខាងខ្ញុំ អ្នកនោះគឺទាស់នឹងខ្ញុំ» (លូកា 11:23)។ សូមឱ្យលោកអ្នកបាន អានព្រះបន្ទូលរបស់ព្រះយេស៊ូវ ហើយឆ្លុះបញ្ចាំងនៅក្នុងចិត្តរបស់លោកអ្នកចុះ។ សូមសួរខ្លួនឯងថា តើខ្ញុំ បាននៅជាប់ជាមួយនឹងព្រះប៉ុនណាហើយ? តើខ្ញុំបាននៅជាប់ជាមួយនឹងទ្រង់ដែរឬទេ?`