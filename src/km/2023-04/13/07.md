---
title:  ការសិក្សាបន្ថែម
date:  29/12/2023
---

«ផែនការសង្គ្រោះរបស់ព្រះបានអនុញ្ញាតឱ្យទ្រង់ទទួលយកមនុស្សលោក ដោយប្រទាន ព្រះគុណរបស់ទ្រង់ដល់ពួកគេ។ យើងនឹងទទួលបានអ្វីៗគ្រប់យ៉ាង ដែលយើងបានបាត់បង់ ដោយព្រោះ អំពើបាបនោះ។ មនុស្សលោកត្រូវបានសង្គ្រោះ ហើយផែនដីក៏ត្រូវបង្កើតសាជាថ្មីឡើងវិញដែរ។ បន្ទាប់មក មនុស្សដែលព្រះបានសង្គ្រោះនឹងរស់នៅលើផែនដីនេះជារៀងរហូតតទៅ។ នេះគឺជារង្វាន់របស់ពួកគេ ដោយសារតែពួកគេបានស្តាប់បង្គាប់ព្រះ។ សាតាំងបានប្រយុទ្ធ ដើម្បីដណ្តើមការគ្រប់គ្រងនៅលើផែនដី នេះអស់រយៈពេល6000ឆ្នាំមកហើយ។ ឥឡូវនេះ ហេតុផលដំបូងរបស់ព្រះនៅក្នុងការបង្កើតផែនដី នៅទីបញ្ចប់បានកើតឡើង គឺថា៖ «គេនឹងទទួលរាជ្យហើយនឹងបានរាជ្យនោះជារបស់ផងខ្លួននៅជានិច្ច គឺអស់កល្បតទៅ» (ដានីយ៉ែល 7:18)។ ដកស្រង់ពី Ellen G. White, Patriarchs and Prophets, page 342, adapted។

ដើម្បីឱ្យទិដ្ឋភាពនេះអាចកើតឡើងបាន យើងត្រូវតែធ្វើការជាមួយនឹងព្រះ ដើម្បីសង្គ្រោះអ្នក ដទៃ។ យើងត្រូវតែព្រមានមនុស្សគ្រប់គ្នានៅលើផែនដីនេះ ដើម្បីឱ្យគ្រប់គ្នាមានឱកាសទទួលយកសេចក្តី សន្យារបស់ព្រះ ដែលជាជីវិតថ្មី និងជាផែនដីថ្មីដែលនឹងត្រូវដល់នៅពេលខាងមុននេះ។

«ខ្ញុំចង់ឱ្យមានអ្នកបម្រើព្រះបន្ថែមទៀត ដើម្បីឱ្យពួកគេបានជួយសង្គ្រោះដល់អ្នកដែលមិនបាន ដឹងសេចក្តីពិតនៅសម័យនេះ។ មនុស្សជាច្រើនបានឮអំពីសារនៃទេវតាទាំង3 ហើយក៏បានទទួលយក សារនោះផងដែរ។ ឥឡូវនេះ ពួកគេគួរតែប្រកាសសារទាំងនេះដល់មនុស្សនៅគ្រប់ទីកន្លែងនៅលើផែនដី នេះ។ ខ្ញុំក៏ចង់បំពេញតួនាទីរបស់ខ្ញុំ ដោយជួយឱ្យអ្នកគ្រីស្ទានដទៃទៀតចែកចាយសេចក្តីពិតនៃព្រះគម្ពីរ នេះជាមួយនឹងអ្នកដទៃផងដែរ។ សូមឱ្យព្រះអម្ចាស់បានជួយបំពាក់គ្រឿងសឹករបស់ទ្រង់ដល់លោកអ្នក ផងចុះ [អេភេសូរ 6:10-18]។ អ្នកគ្រីស្ទានត្រូវតែរួបរួមគ្នាជាថ្លុងមួយ ដើម្បីប្រគល់សារនៃការព្រមាន ចុងក្រោយដល់មនុស្សគ្រប់គ្នានៅលើផែនដីនេះ»។ ដកស្រង់ពី Ellen G. White, Letter 390, 1907 (not published), adapted។

**សំណួរពិភាក្សា**

`1. តើអ្វីទៅជាដំណឹងល្អដែលត្រូវបន្តជារៀងរហូតនោះ? តើហេតុអ្វីបានជាដំណឹងល្អនេះនៅអស់កល្បជានិច្ចយ៉ាងដូច្នេះ? តើហេតុអ្វីបានជាដំណឹងល្អនេះត្រូវតែជាមូលដ្ឋានគ្រឹះនៅក្នុងបេសកកម្មរបស់យើងយ៉ាងដូច្នេះ?`

`2. តើហេតុអ្វីបានជាក្រុមជំនុំរបស់យើងជឿថា សារនៃទេវតាទាំង3នេះសំខាន់ម្ល៉េះ? តើយ៉ាងណាទៅវិញ បើសិនជាមានអ្នកណាម្នាក់និយាយមកកាន់លោកអ្នកថា «យើងត្រូវតែប្រកាសប្រាប់អំពីព្រះយេស៊ូវតែមួយគត់បានហើយ មិនចាំបាច់ប្រកាសប្រាប់អំពីការព្រមាននៅក្នុងសារនៃទេវតាទាំង3នេះទេ ពីព្រោះ សារនៃការព្រមាននេះ មើលទៅដូចជា ‘ធ្ងន់ធ្ងរណាស់’ អ្នកដទៃអាចនឹងមានអារម្មណ៍មិនល្អ ហើយអាច បដិសេធព្រះយេស៊ូវបាន ដោយសារតែសារទាំងនេះ» នោះ? តើលោកអ្នកនឹងឆ្លើយទៅកាន់បុគ្គលម្នាក់ នេះដោយរបៀបណា?`

`3. តើមគ្គុទេសក៍សិក្សាព្រះគម្ពីរនៅក្នុងត្រីមាសនេះបានជួយឱ្យលោកអ្នកយល់អំពីកិច្ចការបម្រើព្រះកាន់ តែច្បាស់ឡើងនោះដោយរបៀបណា? តើកិច្ចការសង្គ្រោះមនុស្សលោករបស់ទ្រង់នេះមានសារៈសំខាន់ យ៉ាងណាដែរ? តើការសិក្សារបស់យើងបានជួយឱ្យយើងយល់កាន់តែច្បាស់ឡើង អំពីតួនាទីរបស់យើង និងតួនាទីដែលក្រុមជំនុំត្រូវធ្វើនៅក្នុងផែនការនេះដោយរបៀបណាដែរ?`