---
title:  នៅពេលដែលកិច្ចការរបស់យើងត្រូវបានបញ្ចប់
date:  28/12/2023
---

សូមអានខគម្ពីរវិវរណៈ 21:1-4 និងវិវរណៈ 21:22-22:5។ តើខទាំងនេះបានបង្ហាញយើងអំពីរូបភាពនៃជីវិតនាពេលអនាគតនោះយ៉ាងដូចម្តេចដែរ?

ផែនដីថ្មីនឹងបានល្អឥតខ្ចោះ ហើយស្រស់បំព្រង។ សេចក្តីស្លាប់ និងអំពើបាបនឹងត្រូវវិនាសជា រៀងរហូត។ សាតាំង និងអំពើបាបក៏នឹងត្រូវបំផ្លាញផងដែរ។ យើងនឹងជួបព្រះអង្គសង្គ្រោះរបស់យើង ហើយយើងក៏ឃើញអ្នកជាទីស្រឡាញ់របស់យើងម្តងទៀតដែរ។ ផែនដីថ្មីនឹងបានពេញទៅដោយមនុស្ស ពីគ្រប់សម័្ពន្ធ និងគ្រប់ជាតិសាសន៍ដែលបានរស់នៅលើផែនដីនេះ។

ទីស្នាក់ការកំពូលរបស់ព្រះវិហារសេវេនដេយអាត់វេនទីស្ទមានវិធីដ៏ពិសេសមួយ ដើម្បីឱ្យបាន ដឹងថា ក្រុមណាខ្លះដែលបានដឹងដំណឹងល្អនេះ។ ក្រុមដែលបានដឹងអំពីព្រះយេស៊ូវ ពួកគេមានក្រុមជំនុំ ព្រះគម្ពីរ និងសៀវភៅសាសនាផ្សេងៗទៀតជាភាសារបស់ពួកគេផ្ទាល់។ ដូច្នេះ ក្រុមនេះមិនចាំបាច់ត្រូវការ ជំនួយពីខាងក្រៅឡើយ។ ជំនួយនេះក៏មានមេដឹកនាំសាសនាដែលអាចប្រាប់អ្នកដទៃអំពីព្រះយេស៊ូវជា ភាសារបស់ពួកគេផងដែរ។ ដូច្នេះហើយ ពួកគេមិនចាំបាច់ឱ្យអ្នកណាម្នាក់បកប្រែសេចក្តីអធិប្បាយរបស់ ពួកគេសម្រាប់ក្រុមទាំងនេះឡើយ។

រីឯក្រុមដែលមិនបានដឹងអំពីព្រះយេស៊ូវនោះវិញ គឺជាក្រុមដែលគ្មានអ្នកអាត់វេនទីស្ទច្រើននៅ ក្នុងតំបន់នោះ ដើម្បីនឹងចែកចាយសេចក្តីពិតនៃព្រះគម្ពីរនោះឡើយ។ ក្រុមនេះក៏មិនមានព្រះគម្ពីរ ឬសម្ភារៈ សាសនាគ្រប់គ្រាន់នោះដែរ។ ម្ល៉ោះហើយ បានជាពួកគេត្រូវការជំនួយពីខាងក្រៅវិញ។

ព្រះវិហារនៅតាមតំបន់នីមួយៗត្រូវតែជាក្រុមមនុស្សនៅក្នុងសហគមន៍របស់ពួកគេ ដែលពួកគេ ត្រូវតែឈោងចាប់នោះ។ បន្ទាប់មក ក្រុមជំនុំត្រូវតែសួរថា «តើមនុស្សទាំងនេះបានដឹងអំពីព្រះយេស៊ូវដែរ ឬទេ?»។ យើងត្រូវតែប្រើពេលវេលា និងថវិកាដែលយើងមាននៅពេលនេះ ដើម្បីនឹងចែកចាយសេចក្តីពិតនៃព្រះគម្ពីរជាមួយនឹងអ្នកដទៃ។ យើងអាចធ្វើកិច្ចការរបស់យើង ដើម្បីជួយឱ្យព្រះយេស៊ូវឆាប់យាង មក។ បន្ទាប់មក យើងអាចរស់នៅក្នុងស្ថានសួគ៌ថ្មី និងផែនដីថ្មីជាមួយនឹងមនុស្សដែលយើងបានជួយឱ្យ ព្រះយេស៊ូវសង្គ្រោះពួកគេនោះជារៀងរហូតតទៅ។

`ភារកិច្ចទី1៖ តើលោកអ្នកកំពុងតែធ្វើអ្វីខ្លះ ដើម្បីឱ្យព្រះយេស៊ូវឆាប់យាងមកនោះ? តើលោកអ្នក កំពុងតែបំពេញសេចក្តីសង្ឃឹមដល់ចិត្តនៃអ្នកដទៃដែរឬទេ? តើលោកអ្នកកំពុងតែចែកចាយដំណឹងល្អជា មួយនឹងពួកគេដែរឬទេ? តើលោកអ្នកកំពុងតែជួយឱ្យអ្នកគ្រីស្ទានថ្មីៗបានដឹងពីអត្ថន័យនៃការរស់នៅដោយការស្តាប់បង្គាប់ និងដោយភាពស្មោះត្រង់ចំពោះព្រះយេស៊ូវនោះដែរឬទេ? ចូរទូលសូមឱ្យព្រះយេស៊ូវ ជួយឱ្យលោកអ្នកបានចែកចាយសេចក្តីសន្យានៃផែនដីថ្មីនេះជាមួយនឹងមនុស្សដែលមាននៅក្នុងបញ្ជីអធិស្ឋានប្រចាំថ្ងៃរបស់លោកអ្នក។`

`ភារកិច្ចទី2៖ «សិស្ស» របស់លោកអ្នកខ្លះក៏ប្រហែលជាបានត្រៀមទទួលយកព្រះយេស៊ូវផង ក៏មាន។ ពួកគេក៏អាចនឹងត្រៀមចូលព្រះវិហារជាលើកដំបូងផងដែរ។ តើពួកគេនឹងទទួលបានបទពិសោធន៍ អ្វីខ្លះនៅក្នុងព្រះវិហាររបស់លោកអ្នកនោះ។ តើក្រុមជំនុំរបស់លោកអ្នកបានត្រៀមខ្លួនស្វាគមន៍មនុស្សថ្មីទាំងនោះដោយរបៀបណា? សូមរៀបចំផែនការស្វាគមន៍ភ្ញៀវ ហើយចែករំលែកផែនការនោះជាមួយនឹងអ្នកដឹកនាំព្រះវិហាររបស់លោកអ្នកចុះ។ សូមធ្វើការជាមួយអ្នកដឹកនាំរបស់លោកអ្នក ដើម្បីអនុវត្ត គម្រោងនេះចុះ។`