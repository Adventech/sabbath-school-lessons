---
title:  ព្រះដែលនៅតែបន្តគង់នៅជាមួយនឹងយើង
date:  04/10/2023
---

ជីវិត និងកិច្ចការរបស់ព្រះយេស៊ូវគឺជាគំរូដ៏ល្អបំផុតនៅក្នុងផែនការសង្គ្រោះរបស់ព្រះ។ កិច្ចការ របស់ព្រះយេស៊ូវនៅលើផែនដីនេះបានរយៈពេល3ឆ្នាំកន្លះ។ នៅក្នុងពេលវេលាដ៏ខ្លីនេះ ព្រះបានបង្ហាញ យើងបន្ថែមទៀតអំពីអត្ថសញ្ញាណរបស់ទ្រង់ ហើយនិងផែនការសង្គ្រោះរបស់ទ្រង់ ដែលទ្រង់បានបង្ហាញ នៅពេលក្រោយៗមកទៀត កាលពីសម័យមុន។ ព្រះយេស៊ូវគឺជាគំរូដ៏ល្អឥតខ្ចោះរបស់ព្រះ ដែលមនុស្ស លោកមិនបានមើលឃើញ។ ព្រះគុណ និងព្រះចេស្តាទាំងអស់របស់ព្រះបានសណ្ឋិតនៅក្នុងព្រះយេស៊ូវ។ ព្រះយេស៊ូវបានបង្កើតសេចក្តីសុខសាន្តសម្រាប់យើងជាមួយនឹងព្រះ នៅពេលដែលទ្រង់សុគតជំនួសយើង នៅលើឈើឆ្កាងនោះ (កូឡូស 1:15, 19, 20)។ តាមរយៈព្រះយេស៊ូវ ព្រះបានបង្ហាញមនុស្សលោក អំពីទំហំដ៏លើសលុបនៃសេចក្តីស្រឡាញ់របស់ទ្រង់ ហើយទ្រង់ក៏ចង់សង្គ្រោះពួកគេផងដែរ។ ព្រះយេស៊ូវ អង្គទ្រង់ផ្ទាល់បានមានបន្ទូលប្រាប់យើងអំពីកិច្ចការសង្គ្រោះរបស់ទ្រង់យ៉ាងដូច្នេះថា៖ «ដ្បិតកូនមនុស្សបានមក ដើម្បីនឹងរក ហើយជួយសង្គ្រោះដល់មនុស្សបាត់បង់» (លូកា 19:10)។

`សូមអានខគម្ពីរយ៉ូហាន 3:16 យ៉ាងផ្ចិតផ្ចង់ បន្ទាប់មក សូមគិតអំពីព្រះបន្ទូលរបស់ព្រះយេស៊ូវ។ តើនៅក្នុងខទាំងនេះ សេចក្តីស្រឡាញ់របស់ព្រះ ហើយនិងផែនការសង្គ្រោះរបស់ទ្រង់មានទំនាក់ទំនងអ្វី នឹងគ្នាដែរ?`

រឿងដែលបានកើតឡើងនៅក្នុងអំឡុងសប្តាហ៍ចុងក្រោយនៃជីវិតរបស់ព្រះដែលបានផ្សាភ្ជាប់សេចក្តីសន្យារបស់ព្រះកាលពីអតីតកាលជាមួយនឹងសេចក្តីសង្ឃឹមរបស់យើងនៅពេលអនាគតវិញ។ ព្រះយេស៊ូវបានធ្វើពិធីលាងព្រះអម្ចាស់។ ថ្ងៃដ៏បរិសុទ្ធនេះបានរំឭកពួកសាសន៍យូដា អំពីគ្រាមួយ នៅពេល ដែលព្រះបានដឹកនាំរាស្ត្ររបស់ទ្រង់ចេញពីស្រុកអេស៊ីព្ទ។ នៅក្នុងអំឡុងនៃពិធីបុណ្យលាងព្រះអម្ចាស់នេះ ព្រះយេស៊ូវបានលះបង់ជីវិតរបស់ទ្រង់ ដើម្បីរំដោះយើងចេញពីអំពើបាប។ លោកប៉ុលបានសរសេរថា «ដ្បិតឯព្រះអង្គ ដែលមិនបានស្គាល់បាបសោះ នោះទ្រង់បានធ្វើឲ្យត្រឡប់ជាតួបាប ជំនួសយើងរាល់គ្នាវិញ ដើម្បីឲ្យយើងរាល់គ្នាបានត្រឡប់ទៅជាសេចក្តីសុចរិតរបស់ព្រះ ដោយនូវព្រះអង្គនោះឯង» (កូរិនថូស ទី2 5:21)។

`សូមអានសេចក្តីបង្គាប់នៅក្នុងខគម្ពីរម៉ាថាយ 28:18-20 ដែលព្រះយេស៊ូវបានបង្គាប់ដល់ពួកសិស្សរបស់ទ្រង់។ តើព្រះយេស៊ូវបានប្រទានសេចក្តីសន្យាដល់ពួកគេយ៉ាងដូចម្តេចដែរ? តើសេចក្តីសន្យានេះបានប្រទានសេចក្តីសង្ឃឹមដល់យើង ខណៈពេលដែលយើងធ្វើកិច្ចការរបស់ព្រះនោះ?`

ការសុគតរបស់ព្រះយេស៊ូវគ្រាន់តែជាផ្នែកមួយនៃផែនការរបស់ទ្រង់ ដើម្បីនាំយើងត្រឡប់ទៅ ឯព្រះវិញតែប៉ុណ្ណោះ ប៉ុន្តែ កិច្ចការរបស់ទ្រង់មិនទាន់ចប់ឡើយ។ ព្រះយេសូ៊វបានឈ្នះសង្គ្រាម ឈ្នះអំពើ បាប និងឈ្នះសេចក្តីស្លាប់។ បន្ទាប់មក ព្រះក៏បានប្រទាន «គ្រប់ទាំងអំណាច. . . នៅលើស្ថានសួគ៌ ហើយ លើផែនដី» (ម៉ាថាយ 28:18) នេះដល់ព្រះយេស៊ូវផងដែរ។ ដោយសារតែព្រះយេស៊ូវបានគ្រប់គ្រងអ្វីៗ គ្រប់យ៉ាងនេះឯង បានជាទ្រង់បង្គាប់ឱ្យសិស្សរបស់ទ្រង់បង្កើតសិស្សថ្មីៗបន្ថែមទៀតឱ្យបានគ្រប់ទីកន្លែង នៅលើផែនដីនេះ។ បន្ទាប់មក ព្រះយេស៊ូវបានបន្ថែមសេចក្តីសន្យាដ៏មានអំណាចមួយ ដោយទ្រង់បាន មានបន្ទូលថា៖ «ហើយមើល ខ្ញុំក៏នៅជាមួយនឹងអ្នករាល់គ្នាជារាល់ថ្ងៃដែរ ដរាបដល់បំផុតកល្ប» (ម៉ាថាយ 28:20)។

`ព្រះយេស៊ូវបានសន្យាថា ទ្រង់នឹង «នៅជាមួយនឹងអ្នករាល់គ្នាជារាល់ថ្ងៃដែរ ដរាបដល់បំផុត កល្ប»។ តើព្រះយេស៊ូវបានរក្សាសេចក្តីសន្យារបស់ទ្រង់ចំពោះលោកអ្នកដោយរបៀបណា ខណៈពេលដែលលោកអ្នកបំពេញកិច្ចការព្រះនោះ?`