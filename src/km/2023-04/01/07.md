---
title:  ការសិក្សាបន្ថែម
date:  06/10/2023
---

ព្រះមិនបានរៀបចំផែនការសង្គ្រោះរបស់ទ្រង់ ដើម្បីសង្គ្រោះមនុស្សមានបាប បន្ទាប់ ពីលោកអ័ដាមបានប្រព្រឹត្ត បាបនោះឡើយ។ ផែនការរបស់ព្រះគឺ «ការអាថ៌កំបាំង ដែលបានលាក់ទុកនៅអស់ទាំងកល្បរៀងមក» (រ៉ូម 16:25)។ ផែនការដែលព្រះបានរៀបចំ ដើម្បីសង្គ្រោះមនុស្សលោក នេះ បានបង្ហាញពីក្បួនច្បាប់សំខាន់ៗនៃការគ្រប់គ្រងរបស់ទ្រង់។ ព្រះ និងព្រះយេស៊ូវបានជ្រាបថាសាតាំង នឹងប្រព្រឹត្តអំពើបាបតាំងពីដើមមក។ ព្រះ និងព្រះយេស៊ូវក៏បានជ្រាបថា សាតាំងនឹងល្បួងមនុស្សលោក ឱ្យធ្លាក់ចូលទៅក្នុងអំពើបាបផងដែរ។ ព្រះមិនបានរៀបចំអំពើបាបឱ្យក្លាយមកជាផ្នែកមួយនៃជីវិតនោះឡើយ។ ប៉ុន្តែ ព្រះបានទតឃើញថា អំពើបាបច្បាស់ជាកើតឡើងជាមិនខាន។ ម្ល៉ោះហើយ បានជាទ្រង់ រៀបចំផែនការ ដើម្បីដោះស្រាយបញ្ហាអំពើបាបនេះ មុនពេលដែលលោកអ័ដាម និងនាងអេវ៉ាប្រព្រឹត្តអំពើ បាបទៅទៀត។ ដោយសារតែទ្រង់ស្រឡាញ់មនុស្សលោកដល់ម្ល៉េះ បានជាទ្រង់ប្រទានព្រះរាជបុត្រាតែ មួយគត់របស់ទ្រង់ ឱ្យមកសុគតជំនួសអំពើបាបរបស់យើង។ ‘ដើម្បីឲ្យអ្នកណាដែលជឿដល់ព្រះរាជបុត្រា នោះ មិនត្រូវវិនាសឡើយ គឺឲ្យមានជីវិតអស់កល្បជានិច្ចវិញ’ (យ៉ូហាន 3:16)»។ ដកស្រង់ពី Ellen G. White, The Desire of Anges, page 22, adapted។

«ព្រះយេស៊ូវមិនបានប្រាប់ពួកសិស្សរបស់ទ្រង់ថា កិច្ចការរបស់ពួកគេជាកិច្ចការងាយស្រួលនោះឡើយ . . . . ប៉ុន្តែ ព្រះយេស៊ូវក៏មិនបានទុកឱ្យពួកគេច្បាំងតែម្នាក់ឯងនោះដែរ។ ព្រះយេស៊ូវបានមានបន្ទូលនឹងពួកសិស្សរបស់ទ្រង់ថា ទ្រង់នឹងគង់នៅជាមួយនឹងពួកគេ។ ប្រសិនបើពួកសិស្សរបស់ព្រះយេស៊ូវធ្វើកិច្ចការរបស់ព្រះដោយក្តីជំនឿ នោះទ្រង់នឹងការពារពួកគេ . . . . ដូច្នេះ សិស្សរបស់ព្រះត្រូវតែស្តាប់បង្គាប់ទ្រង់។ ពួកគេត្រូវធ្វើការជាមួយនឹងទ្រង់។ នៅពេលនោះ ពួកគេនឹងចាញ់សេចក្តីល្បួង ឡើយ។ ព្រះយេស៊ូវបានបង្គាប់ដល់ពួកសិស្សរបស់ទ្រង់ ឱ្យចេញទៅគ្រប់ប្រទេស និងគ្រប់សម្ព័ន្ធនៅលើ ផែនដីនេះ។ ចូរចេញទៅប្រទេសឆ្ងាយ។ ហើយខ្ញុំនឹងគង់នៅជាមួយនឹងអ្នករាល់គ្នាកន្លែងដែលអ្នករាល់គ្នា បានទៅ។ ចូរធ្វើកិច្ចការដោយក្តីជំនឿចុះ កុំឱ្យភ័យខ្លាចឡើយ។ ដ្បិតខ្ញុំនឹងគង់នៅជាមួយនឹងអ្នករាល់គ្នា ជានិច្ច។ ខ្ញុំនឹងជួយធ្វើកិច្ចការអ្នករាល់គ្នា។ ខ្ញុំនឹងដឹកនាំអ្នករាល់គ្នា។ ខ្ញុំនឹងកម្សាន្តចិត្តអ្នករាល់គ្នា។ ខ្ញុំនឹង សម្អាតអ្នករាល់គ្នា។ ខ្ញុំនឹងទំនុកបម្រុងអ្នករាល់គ្នា ព្រមទាំងផ្តល់អ្វីៗដែលអ្នករាល់គ្នាត្រូវការផងដែរ។ ខ្ញុំ នឹងជួយឱ្យអ្នករាល់គ្នាបានទទួលជោគជ័យ នៅពេលដែលអ្នករាល់គ្នានិយាយជាមួយនឺងអ្នកដទៃ។ ខ្ញុំនឹងប្រទានឱ្យអ្នករាល់គ្នានូវពាក្យពេចន៍ដែលត្រូវនិយាយ ដើម្បីជួយឱ្យពួកគេបានគិតអំពីនគរស្ថានសួគ៌ វិញ»។ ដកស្រង់ពី Ellen G. White, The Acts of the Apostle, page 29, adapted។

**សំណួរពិភាក្សា**

`1. «ឯងនៅឯណា?» គឺជាពាក្យពេចន៍ដំបូងដែលព្រះបានមានបន្ទូលទៅកាន់លោកអ័ដាម និងនាងអេវ៉ា បន្ទាប់ពីពួកគេបានប្រព្រឹត្តអំពើបាបហើយ (លោកុប្បត្តិ 3:9)។ តើសេចក្តីពិតនៃព្រះគម្ពីរនៅត្រង់នេះបាន ជួយឱ្យយល់កាន់តែច្បាស់ អំពីផែនការដែលព្រះមានសម្រាប់យើង ហើយនិងសម្រាប់អ្នកជាទីស្រឡាញ់ របស់យើងនោះដោយរបៀបណា?`

`2. ព្រះយេស៊ូវបានក្លាយមកជាមនុស្សម្នាក់។ ព្រះដ៏ជាព្រះវរបិតាបានសណ្ឋិតនៅក្នុងព្រះយេស៊ូវ នៅពេល ដែលទ្រង់យាងមកសង្គ្រោះយើងនៅផែនដីនេះ។ តើការអស្ចារ្យនេះបានធ្វើឱ្យលោកអ្នកមានអារម្មណ៍យ៉ាងដូចម្តេចដែរ? ការសុគតរបស់ព្រះយេស៊ូវនៅលើឈើឆ្កាងបានជួយឱ្យយើងស្គាល់ពីផែនការដែលព្រះ រៀបចំសម្រាប់យើង។ តើឈើឆ្កាងបានប្រាប់យើងអំពីសេចក្តីស្រឡាញ់របស់ព្រះយ៉ាងដូចម្តេចដែរ?`

`3. កិច្ចការរបស់ពួកជំនុំគឺជាកិច្ចការរបស់ព្រះ។ ដូច្នេះហើយ ទ្រង់នឹងជួយយើងធ្វើកិច្ចការរបស់ទ្រង់។ នៅពេលដែលលោកអ្នកមានអារម្មណ៍ថាភ័យខ្លាច ឬមានអារម្មណ៍ថាខ្លួនមិនស័ក្តិសមនឹងធ្វើកិច្ចការព្រះ នោះ តើលោកអ្នកគួរតែធ្វើយ៉ាងដូចម្តេចដែរ?`