---
title:  ក្មេងប្រុសពីរនាក់ជាមួយនឹងសេចក្តីអធិស្ឋានពីរយ៉ាង វគ្គ1
date:  06/10/2023
---

ឪពុកបានភ្ញាក់ផ្អើលយ៉ាងខ្លាំង នៅពេលដែលគាត់បានឃើញស្លាកសញ្ញាថ្មីមួយ ដែលបាន សរសេរថា «សាលាម៉ារាណាថាអាត់វេនទីស្ទ (Adventist Maranatha School)» នៅលើដងផ្លូវនៃទីក្រុង ខូណាគ្រី (Conakry) ដែលជាទីក្រុងភាគខាងលិចនៃប្រទេសហ្គីណេ (Guinea)។ គាត់មានបំណងចង់ ឱ្យកូនប្រុសទាំង2នាក់របស់គាត់ទៅរៀននៅឯសាលាគ្រីស្ទាន ហើយនេះក៏ជាឱកាសរបស់ពួកគេផង ដែរ។ គាត់មិននឹកស្មានថា សាលាគ្រីស្ទានអាចផ្លាស់ប្តូរជីវិតរបស់គាត់បាននោះឡើយ។

ឪពុកបានដើរកាត់របងចូលទៅក្នុងបរិវេណនៃសាលាដែលទើបតែនឹងបើកថ្មី ហើយបានឃើញ អ្នកគ្រូម្នាក់។ ឪពុកបានសួរទៅអ្នកគ្រូម្នាក់នោះថា «តើនេះជាសាលាគ្រីស្ទានមែនទេ?»។

អ្នកគ្រូបានឆ្លើយថា «ចាស មែនហើយ នេះគឺជាសាលាសេវេនដេយអាត់វេនទីស្ទកម្ពុជា»។ ឪពុកបានប្រាប់អ្នកគ្រូថា កូនៗរបស់គាត់កំពុងតែរៀននៅឯសាលាផ្សេង ហើយគាត់បានសន្យានឹងពួកគេ ថា គាត់នឹងប្តូរឱ្យពួកគេមករៀនសាលានេះវិញ។ ឪពុកបាននិយាយថា «ខ្ញុំចង់ឱ្យពួកគេទទួលបានការអប់រំគ្រីស្ទាន»។

មិនយូរប៉ុន្មាន កូនប្រុសទាំង2របស់គាត់ ដែលមានឈ្មោះថា ជូនា (Junior) អាយុ11ឆ្នាំ និង អ៊ីម៉ាយ (Emile) អាយុ8ឆ្នាំ បានមករៀននៅឯសាលាអាត់វេនទីស្ទ។ ព្រះគម្ពីរគឺជាមុខវិជ្ជាមួយនៅក្នុងចំណោមមុខវិជ្ជាផ្សេងៗទៀត ដូច្នេះហើយ ពួកក្មេងៗបានទន្ទេញខគម្ពីរដែលឪពុកមិនធ្លាប់ឮពីមុនមក ដើម្បីឱ្យគាត់ភ្ញាក់ផ្អើល។ គាត់កាន់តែភ្ញាក់ផ្អើលលើសដើម នៅពេលដែលពួកគេបានប្រកាសថា គ្រូ របស់ពួកគេបានថ្វាយបង្គំនៅក្នុងព្រះវិហារថ្ងៃសៅរ៍នោះ។ ក្មេងប្រុសទាំង2បានសុំឪពុកទៅចូលរួមកម្មវិធី ថ្ងៃសៅរ៍នៅឯព្រះវិហារ ដែលមានទីស្នាក់ការនៅក្នុងបរិវេណសាលានេះដែរ។ ឪពុកបានគិតថា កម្មវិធី នោះគឺជាកម្មវិធីក្រៅម៉ោង ម្ល៉ោះហើយ គាត់បានយល់ព្រមឱ្យពួកគេទៅ។

ក្មេងប្រុសទាំង2បានទៅព្រះវិហារជារៀងរាល់ថ្ងៃសប្បាតហ៍អស់រយៈពេល2ឆ្នាំ។ មានពេល ខ្លះ គ្រូសាលាបានចុះទៅសួរសុខទុក្ខឪពុកម្តាយ ព្រមទាំងបានអញ្ជើញពួកគាត់ឱ្យមកព្រះវិហារផងដែរ។ ពួកគេបានសួរថា «តើប៉ាម៉ាក់ចង់ទៅលេងព្រះវិហាររបស់ពួកយើងនៅថ្ងៃសប្បាតហ៍ដែរឬទេ?»។ ឪពុក បានតែងតែបដិសេធ ដោយនិយាយថា «ទៅមិនបានទេអ្នកគ្រូ ដោយសារតែខ្ញុំជាប់រវល់ធ្វើការនៅថ្ងៃសៅរ៍»។

នៅថ្ងៃសប្បាតហ៍មួយ លោកគ្រូម៉ាត ដែលជាប៉ាស្ទ័រតំបន់ បានប្រាប់សមាជិកព្រះវិហារថា «ថ្ងៃនេះ យើងនឹងសួរសុខទុក្ខឪពុកម្តាយរបស់ជូនា និងអ៊ីម៉ាយ»។ សមាជិកព្រះវិហារចំនួន15នាក់បាន មកដល់ផ្ទះឪពុក ដោយមានជូនា និងអ៊ីម៉ាយជាអ្នកនាំផ្លូវ។ ប៉ាស្ទ័របានសួរឪពុកថា «តើពួកយើអាចរួមគ្នា អធិស្ឋានបានទេ?»។ នៅពេលដែលឪពុកយល់ព្រមអធិស្ឋាន ប៉ាស្ទ័របានសួរគាត់ថា គាត់មានសំណូមពរ អ្វីដែរឬទេ។ គាត់បានឆ្លើយថា គាត់មានសំណូមពរមួយ។ កាលពីប៉ុន្មានខែមុន ឪពុករបស់ជូនា និងអ៊ីម៉ាយ ដែលជាអ្នកដឹកនាំអង្គការក្រៅរដ្ឋាភិបាល បានដកពាក្យស្នើសុំជំនួយពីក្រសួងរដ្ឋាភិបាលប្រទេសហ្គីណេ ហើយឥឡូវនេះ គាត់កំពុងតែរង់ចាំចម្លើយ។ ប៉ាស្ទ័របានលើកយកសំណូមពរនោះមកអធិស្ឋាន។ នៅថ្ងៃ អង្គារ 3ថ្ងៃក្រោយមក ក្រសួងរដ្ឋាភិបាលបានតបមកគាត់វិញ។ សំណើដែលគាត់បានស្នើសុំនោះត្រូវ

បានគេអនុម័តរួចរាល់ហើយ។ ឪពុកបានទៅសាលាប្រាប់លោកគ្រូ អ្នកគ្រូ អំពីចម្លើយដ៏អស្ចារ្យដែលព្រះបានឆ្លើយតបនឹងការអធិស្ឋាននោះ។ គាត់បានអរ ព្រះគុណដល់ព្រះដែលបានឆ្លើយតបនឹងសំណើរបស់គាត់។ ប៉ុន្តែ ចម្លើយឆ្លើយតបទៅនឹងសេចក្តីអធិស្ឋាននេះមិនអាចបញ្ចុះបញ្ចូលគាត់ឱ្យទៅព្រះវិហារ នៅថ្ងៃសប្បាតហ៍បានឡើយ។