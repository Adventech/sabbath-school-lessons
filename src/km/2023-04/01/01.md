---
title:  ព្រះដែលជាព្រះអង្គសង្គ្រោះរបស់យើង
date:  30/09/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 3:9-15; លោកុប្បត្តិ 17:7; ម៉ាថាយ 1:18-23; យ៉ូហាន 3:16; យ៉ូហាន 14:1-3។

> <p>ខចងចាំ</p>
> «បណ្តាជនទាំងអស់គ្នាក៏ឃើញគាត់ដើរ ទាំងសរសើរព្រះដូច្នោះ» (លោកុប្បត្តិ 12ៈ17)។

តើព្រះបានប្រទានកិច្ចការឱ្យរាស្ត្ររបស់ទ្រង់ធ្វើជាលើកដំបូងនោះនៅពេលណា? តើនៅពេល ដែលព្រះបង្គាប់ឱ្យលោកអាប់រ៉ាមចេញពីប្រទេសរបស់គាត់ (លោកុប្បត្តិ 12:1-14) ឬនៅពេលដែល លោកម៉ូសេដឹកនាំរាស្ត្ររបស់ព្រះចេញពីស្រុកអេស៊ីព្ទ ឬនៅពេលដែលព្រះយេស៊ូវយាងមកផែនដីនេះ (ម៉ាថាយ 1:18-25) ឬនៅពេលដែលលោកប៉ុលធ្វើដំណើរទៅផ្សាយដំណឹងល្អអំពីព្រះយេស៊ូវ (កិច្ចការ 13:4-14:26 ឬក៏យ៉ាងណា? លោកអ្នកប្រហែលជាភ្ញាក់ផ្អើល នៅពេលដែលដឹងថា កិច្ចការរបស់ យើងដែលជាពួកជំនុំនេះបានចាប់ផ្តើមឡើង មុនពេលដែលអ្វីៗទាំងអស់បានកើតមានឡើង។ កិច្ចការ ដែលយើងបានធ្វើសម្រាប់ព្រះនេះ បានចាប់ផ្តើមឡើង នៅពេលដែលទ្រង់បង្កើតផ្ទៃមេឃ និងផែនដី នេះ ហើយបង្កើតមនុស្សលោកនោះឯង (លោកុប្បត្តិ 1:26, 27)។ ព្រះក៏មានហេតុផលសម្រាប់ កិច្ចការរបស់យើងដែលជាពួកជំនុំនេះផងដែរ។

ព្រះគម្ពីរបានសំដែងប្រាប់យើងថា ព្រះចង់មានទំនាក់ទំនងជាមួយនឹងកូនៗរបស់ទ្រង់ ហើយ ព្រះទ័យរបស់ទ្រង់ក៏ចង់នៅជាប់ជាមួយនឹងពួកគេផងដែរ។ ព្រះបានបង្កើតទំនាក់ទំនងដ៏ពិសេសមួយ ជាមួយនឹងលោកអ័ដាម និងនាងអេវ៉ាតាំងតែពីដើមមក។ បន្ទាប់ពីពួកគេបានប្រព្រឹត្តិអំពើបាបរួចមក ព្រះបានបន្តកិច្ចការរបស់ទ្រង់សម្រាប់មនុស្សលោកទាំងអស់។ ប៉ុន្តែ ឥឡូវនេះ ផែនការរបស់ព្រះក៏បានរាប់បញ្ចូលការសង្គ្រោះមនុស្សលោកចេញពីអំពើបាប និងសេចក្តីស្លាប់ផងដែរ។ នៅចុងបញ្ចប់ ផែនការរបស់ទ្រង់នឹងទទួលបានជោគជ័យជាមិនខាន (វិវរណៈ ជំពូក 21, 22)។ ភាពជោគជ័យរបស់ទ្រង់នាពេលអនាគតបានជួយឱ្យយើងដែលជាក្រុមជំនុំនេះ មានអារម្មណ៍រំភើបចិត្តចំពោះការ ចែកចាយដំណឹងល្អជាមួយនឹងអ្នកដទៃនៅលើផែនដីនេះ (វិវរណៈ 14:6, 7)។

ដូច្នេះ យើងត្រូវតែធ្វើជាមិត្តជាមួយនឹងព្រះ មុនពេលដែលយើងធ្វើការឱ្យទ្រង់។ យើងក៏ត្រូវតែ យល់អំពីកិច្ចការដែលព្រះចង់ឱ្យយើងធ្វើនៅក្នុងជីវិតរបស់យើងផងដែរ។