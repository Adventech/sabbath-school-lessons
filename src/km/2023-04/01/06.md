---
title:  ព្រះដែលត្រូវយាងមកវិញ ដើម្បីយើង
date:  05/10/2023
---

`សូមអានខគម្ពីរយ៉ូហាន 14:1-3។ តើខទាំងនេះ និងសារនៃគ្រាចុងក្រោយនៅក្នុងព្រះគម្ពីរមានទំនាក់ទំនងអ្វីនឹងគ្នាដែរ?`

នៅក្នុងអំឡុងពេលដែលព្រះយេស៊ូវបំពេញកិច្ចការនៅលើផែនដីនេះ ទ្រង់បានតាំងសេចក្តីសន្យា ដ៏ពិសេសមួយជាមួយនឹងយើង។ ព្រះយេស៊ូវបានសន្យាថា ទ្រង់នឹងនៅជាមួយនឹងយើងអស់កល្បជានិច្ច។ សេចក្តីសន្យានេះត្រូវបានគេហៅថាជាសេចក្តីសង្ឃឹមប្រកបដោយព្រះពរ។ សេចក្តីសង្ឃឹមប្រកបដោយ ព្រះពរនេះ បានបង្ហាញយើងពីទំហំនៃសេចក្តីស្រឡាញ់របស់ព្រះ ដោយទ្រង់ចង់គង់នៅជាមួយនឹងយើង។ ព្រះយេស៊ូវបានមានបន្ទូលថា «បើខ្ញុំទៅរៀបកន្លែងឲ្យអ្នករាល់គ្នា នោះខ្ញុំនឹងត្រឡប់មកវិញ នឹងទទួលអ្នករាល់គ្នាទៅឯខ្ញុំ ប្រយោជន៍ឲ្យអ្នករាល់គ្នាបាននៅកន្លែងដែលខ្ញុំនៅនោះដែរ» (យ៉ូហាន 14:3)។

នៅក្នុងកណ្ឌគម្ពីរវិវរណៈ លោកយ៉ូហានបានប្រាប់យើងថា ព្រះយេស៊ូវនឹងរក្សាសេចក្តីសន្យានេះ ដោយគាត់បានមានប្រសាសន៍ថា «ខ្ញុំមានឮសំឡេង1យ៉ាងខ្លាំង ចេញពីស្ថានសួគ៌មកថា មើលរោង ឧបោសថរបស់ព្រះ បាននៅជាមួយនឹងមនុស្សហើយ ទ្រង់នឹងគង់នៅជាមួយនឹងគេ គេនឹងធ្វើជារាស្ត្ររបស់ ទ្រង់ ហើយព្រះអង្គទ្រង់ក៏នឹងធ្វើជាព្រះដល់គេ» (វិវរណៈ 21:3)។

«ព្រះនឹងបញ្ចប់កិច្ចការសង្គ្រោះមនុស្សរបស់ទ្រង់ ពីព្រោះសេចក្តីមេត្តារបស់ទ្រង់មានអំណាចលើសជាងអំពើបាប។ សាតាំងវាបាននិយាយថា ផែនដីនេះជារបស់វា។ ប៉ុន្តែ ព្រះនឹងដកយកផែនដីនេះ ចេញពីវាទៅ . . . . ហើយទ្រង់នឹងបង្កើតផែនដីថ្មីវិញ។ បន្ទាប់មក ព្រះនឹងតម្កើងផែនដីនេះឡើងតាមរបៀប ដ៏ពិសេសមួយ។ គឺទ្រង់នឹងតាំងទីលំនៅរបស់ទ្រង់នៅលើផែនដីនេះជាមួយនឹងក្រុមមនុស្សដែលទ្រង់បាន សង្គ្រោះ . . . . អ្នកដែលបានសង្គ្រោះនឹងត្រូវរស់នៅជាមួយនឹងព្រះជារៀងរហូត។ ពន្លឹរបស់ព្រះនឹងបំភ្លឺមកលើពួកគេ។ រាស្ត្ររបស់ព្រះនឹងសរសើរទ្រង់ ចំពោះអំណោយទានដ៏ពិសេសមួយរបស់ទ្រង់ ដែលហៅ «អេម៉ាញូអែល ដែលប្រែថា ‘ព្រះគង់នៅជាមួយនឹងយើង’ នោះឯង»។ (អេម៉ាញូអែលគឺនាមមួយទៀតសម្រាប់ព្រះយេស៊ូវ)»។ ដកស្រង់ពី Ellen G. White, The Desire of Ages, page 26, adapted។

សម្រង់របស់អ្នកស្រីអែឡេន ជីវ៉ៃត៍ គឺជាទិដ្ឋភាពមួយដ៏ស្រស់ស្អាត ដែលស្តីអំពីអនាគតនៃអ្នក ដែលបានសង្គ្រោះ។ នៅចុងបំផុត ព្រះនឹងសម្រេចបំណងប្រាថ្នារបស់ទ្រង់ដែលថា ទ្រង់ចង់គង់នៅជាមួយ នឹងកូនៗរបស់ទ្រង់ជារៀងរហូតនោះ។ យើងក៏អាចធ្វើជាផ្នែកមួយនៃបទពិសោធន៍ដ៏អស្ចារ្យនេះផងដែរ។

ភារកិច្ចនៅសប្តាហ៍នេះ៖ ត្រីមាសនេះ យើងនឹងអញ្ជើញលោកអ្នកឱ្យបំពេញភារកិច្ចពិសេសៗ មួយចំនួន។ ភារកិច្ចទាំងនេះនឹងផ្តល់ឱកាសឱ្យលោកអ្នកបានយល់កាន់តែប្រសើរឡើង អំពីព្រះ ហើយនិងកិច្ចការដែលទ្រង់បានធ្វើនៅក្នុងជីវិតរបស់លោកអ្នកផងដែរ។ ម៉្យាងទៀត ភារកិច្ចនេះនឹងជួយឱ្យលោក អ្នកបានចូលរួមនៅក្នុងកិច្ចការព្រះបន្ថែមទៀត។ សូមពិចារណាអំពីភារកិច្ចនីមួយៗ។ សូមត្រៀមខ្លួនជា ស្រេច ដើម្បីចែកចាយនូវអ្វីដែលលោកអ្នកបានរៀនជាមួយនឹងក្រុមនៃថ្នាក់របស់លោកអ្នកជារៀងរាល់សប្តាហ៍។

`ភារកិច្ចទី1៖ សប្តាហ៍នេះ សូមអធិស្ឋានទូលសូមឱ្យព្រះបើកទ្វារចិត្តរបស់លោកអ្នក។ ចូរទូល សូមឱ្យទ្រង់ជួយឱ្យលោកអ្នកបានក្លាយជាផ្នែកមួយនៅក្នុងកិច្ចការរបស់ទ្រង់ផងចុះ។`

`ភារកិច្ចទី2៖ តើលោកអ្នកបានឃើញអ្នកណាម្នាក់នៅឯកន្លែងធ្វើការ ឬនៅឯភូមិរបស់លោកអ្នក ជារៀងរាល់ថ្ងៃ តែមិនបានស្គាល់ឈ្មោះបុគ្គលម្នាក់នោះដែរឬទេ? សូមលោកសួរឈ្មោះបុគ្គលម្នាក់នោះ ដើម្បីឱ្យបានស្គាល់។ បន្ទាប់មក សូមលោកអ្នកចាប់ផ្តើមអធិស្ឋានឱ្យបុគ្គលម្នាក់នោះជារៀងរាល់ថ្ងៃ។`