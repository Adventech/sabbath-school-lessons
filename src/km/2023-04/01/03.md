---
title:  ព្រះដែលចង់នៅជាប់ជាមួយនឹងយើង
date:  02/10/2023
---

`សូមអានខគម្ពីរលោកុប្បត្តិ 17:7; លោកុប្បត្តិ 26:3 និងលោកុប្បត្តិ 28:15។ តើនៅក្នុង ខទាំងនេះ ព្រះបានសន្យានឹងលោកអ័ប្រាហាំ ហើយនិងពូជពង្សរបស់គាត់យ៉ាងដូចម្តេចដែរ?`

នៅក្នុងសាច់រឿងនៃគម្ពីរសញ្ញា យើងបានឃើញសកម្មភាពរបស់ព្រះ និងផែនការសង្គ្រោះរបស់ ទ្រង់ ដោយទ្រង់បានបន្តព្យាយាមសង្គ្រោះមនុស្សលោក។ បន្ទាប់ពីទឹកជំនន់ មនុស្សម្នាពីទីក្រុងបាបិលបានសម្រេចចិត្តរស់នៅកន្លែងតែមួយជាមួយនឹងគ្នា។ ពួកគេនឹងសាងសង់ទីក្រុងមួយ ហើយនិងប៉មមួយ ទល់មេឃ។ ព្រះបានបញ្ឈប់ផែនការរបស់ពួកគេ។ ទ្រង់បានធ្វើឱ្យអ្នកសាងសង់ស្តាប់គ្នាមិនយល់។ អ្នក សាងសង់បានឈប់ធ្វើការ ហើយរើចេញពីប៉មនោះទៅ។ (លោកុប្បត្តិ 11:1-9)។ ក្រោយមកទៀត ព្រះ បានជ្រើសរើសលោកអាប់រ៉ាម (ដែលក្រោយមក ក្លាយមកជាលោកអ័ប្រាហាំ) ឱ្យបម្រើទ្រង់វិញ។ ព្រះបាន រៀបចំផែនការប្រទានពរដល់មនុស្សគ្រប់គ្នានៅលើផែនដីនេះ ដោយសារតែលោកអាប់រ៉ាម និងពូជពង្ស របស់គាត់ (លោកុប្បត្តិ 12:1-3)។ ព្រះបានសន្យាយ៉ាងច្រើនដល់លោកអ័ប្រាហាំ ហើយនិងពូជពង្ស របស់គាត់។ ព្រះបានសន្យានឹងពួកគេជាច្រើនដង ដោយមានបន្ទូលថា៖ «យើងនឹងធ្វើជាព្រះរបស់អ្នក» (លោកុប្បត្តិ 17:7, 8, គខប; លោកុប្បត្តិ 26:3; លោកុប្បត្តិ 28:15)។

សម័យក្រោយមកទៀត លោកយ៉ូសែបបានទៅរស់នៅក្នុងប្រទេសអេស៊ីព្ទ។ ព្រះបានប្រើលោក យ៉ូសែបឱ្យជួយសង្គ្រោះរាស្ត្ររបស់ទ្រង់។ ព្រះគម្ពីរបានសំដែងប្រាប់យើងថា ព្រះអម្ចាស់បានគង់ជាមួយ នឹងលោកយ៉ូសែប នៅពេលដែលជីវិតរបស់គាត់ជួបនឹងគ្រាលំបាកៗ (លោកុប្បត្តិ 39:2, 21, 23)។ ប៉ុន្មានរយឆ្នាំក្រោយមក ព្រះបានចាត់លោកម៉ូសេឱ្យទៅគាល់ស្តេចផារ៉ោន ដែលជាស្តេចនៃសាសន៍អេស៊ីព្ទ។ ព្រះបានសន្យានឹងលោកម៉ូសេថា «អញនឹងនៅជាមួយនឹងឯងជាប្រាកដ» (និក្ខមនំ 3:12)។ លោកម៉ូសេ បានជឿទុកចិត្តទៅលើសេចក្តីសន្យាមួយនេះ។ ដោយមានជំនួយពីព្រះ នោះលោកម៉ូសេបានដឹកនាំពួក សាសន៍ហេព្រើរចេញពីស្រុកអេស៊ីព្ទទៅរកសេរីភាព។ ព្រះបានបង្ហាញរាស្ត្ររបស់ទ្រង់ម្តងហើយម្តងទៀត ថា ទ្រង់ចង់នៅជាប់ជាមួយនឹងពួកគេ។

សូមអានខគម្ពីរនិក្ខមនំ 29:43, 45។ តើហេតុផលមួយដែលព្រះបានបង្គាប់ឱ្យលោកម៉ូសេ សាងសង់រោងឧបោសថនៅក្នុងទីរហោស្ថាននោះគឺជាអ្វីដែរ? ហេតុផលគឺជាការដែលព្រះចង់នៅជាប់ជា មួយនឹងកូនៗរបស់ទ្រង់នោះឯង។ ព្រះបានមានបន្ទូលប្រាប់លោកម៉ូសេថា ទ្រង់ពិតជាចង់នៅជាប់ជាមួយនឹងពួកកូនចៅអ៊ីស្រាអែលណាស់។ ផែនការសាងសង់រោងឧបោសថនេះបានបង្ហាញពួកសាសន៍អ៊ីស្រាអែលអំពីផ្នែកដ៏សំខាន់បំផុតនៃផែនការរបស់ព្រះ ដើម្បីសង្គ្រោះពួកគេ ផ្នែកនោះគឺជាព្រះយេស៊ូវគ្រីស្ទនេះឯង។ «តង្វាយ និងកិច្ចការរបស់ពួកសង្ឃបានបង្ហាញមនុស្សលោកអំពីការសុគតរបស់ព្រះយេស៊ូវ ហើយនិងកិច្ចការសង្គ្រោះមនុស្សលោករបស់ទ្រង់។ កិច្ចការរបស់ពួកសង្ឃនឹងគ្មានន័យអ្វីឡើយ បើសិន ជាគ្មានព្រះយេស៊ូវទេនោះ»។ ដកស្រង់ពី Ellen G. White, The Advent Review and Sabbath Herald, December 17, 1872, adapted។

`តើព្រះបានធ្វើជាផ្នែកមួយនៃជីវិតរបស់លោកអ្នកតាមវិធីណាខ្លះ?`