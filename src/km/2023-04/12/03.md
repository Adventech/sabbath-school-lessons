---
title:  នៅក្នុងរាជវាំងនៃសាសន៍ដទៃ
date:  18/12/2023
---

នៅពេលដែលនគរមេឌី-ពើស៊ីបានចាប់ផ្តើមគ្រប់គ្រងអំណាច បន្ទាប់ពីនគរបាប៊ីឡូនបានរលំ នោះពួកសាសន៍យូដាបានវិលត្រឡប់ទៅស្រុកកំណើតរបស់ពួកគេវិញ។ ប៉ុន្តែ មិនមែនមនុស្សគ្រប់គ្នាសុទ្ធតែបានត្រឡប់ទៅផ្ទះនោះទេ។ ពួកសាសន៍យូដាខ្លះក៏បានបន្តស្នាក់នៅក្នុងប្រទេសពើស៊ីដែរ។

បំណែកនៃប្រវត្តិសាស្ត្របន្តិចបន្តួចនេះ បានជួយឱ្យយើងយល់រឿងរបស់នាងអេសធើរកាន់តែ ប្រសើរឡើង។ ព្រះគម្ពីរបានបង្ហាញប្រាប់យើងអំពីទីកន្លែង និងកាលបរិច្ឆេទដែលរឿងរបស់នាងអេសធើរ បានកើតឡើងនោះ។ «ក្នុងគ្រានោះ កាលស្តេចអ័ហាស៊ូរុសទ្រង់គង់លើបល្ល័ង្ករាជ្យនៅស៊ូសាន ជាទីក្រុងហ្លួង» (នាងអេសធើរ 1:2)។ ដូច្នេះហើយ យើងបានយល់ពីខនេះ ដែលរឿងរបស់នាងអេសធើរបានកើត ឡើង នៅពេលដែលអាណាច្រកពើស៊ីស្ថិតនៅក្រោមការគ្រប់គ្រងរបស់ស្តេចអ័ហាស៊ូរុសនោះ។ [ស៊ើកសេស គឺជាឈ្មោះមួយទៀតរបស់ស្តេចអ័ហាស៊ូរុស]។

នៅក្នុងជំពូក1 ព្រះនាងវ៉ាសធីបានធ្វើឱ្យស្តេចខ្ញាល់ជាខ្លាំង។ ដូច្នេះហើយ ទ្រង់បានដកដំណែងមហាក្សត្រីពីព្រះនាងវ៉ាសធី។ បន្ទាប់មក ស្តេចបានស្វែងរកមហាក្សត្រីថ្មីជំនួសព្រះនាងវ៉ាសធីវិញ។ ត្រង់នេះ ឯងដែលធ្វើឱ្យនាងអេសធើរ និងលោកម៉ាដេកាយដែលជាឪពុកមារបស់នាង បានចូលប្រឡូកនៅក្នុងរឿង នេះ។

`សូមអានខគម្ពីរនាងអេសធើរ 2:1-9។ តើខទាំងនេះបានបង្រៀនយើងអំពីលោកម៉ាដេកាយ និងនាងអេសធើរយ៉ាងដូចម្តេចដែរ?`

តាមដែលយើងបានដឹងកន្លងមក លោកម៉ាដេកាយបានធ្វើការឱ្យស្តេច។ លោកម៉ាដេកាយត្រូវ អង្គុយនៅត្រង់របងនៃរាជវាំងស្តេច ដែលការយាមល្បាតនោះគឺជាផ្នែកមួយនៃកិច្ចការរបស់គាត់។ ហេតុ ដូច្នេះហើយ បានជាគាត់រស់នៅក្នុងទីក្រុងស៊ូសាន [ទីក្រុងស៊ូសានក៏មានឈ្មោះថា ទីក្រុងស៊ូសា (Susa) ដែរ] ជាមួយនឹងនាងអេសធើរដែលជាកូនស្រីចិញ្ចឹមរបស់គាត់នោះ។ នាងអេសធើរគឺជាក្មួយស្រីលោក ម៉ាដេកាយយ៉ាងពិតប្រាកដ។ (ប៉ុន្តែ លោកម៉ាដេកាយបានយកនាងអេសធើរធ្វើជាកូនចិញ្ចឹមរបស់គាត់វិញ)។ ដូច្នេះ លោកម៉ាដេកាយ និងនាងអេសធើរក៏ជាផ្នែកមួយនៅក្នុងវប្បធម៌របស់សាសន៍ពើស៊ីផងដែរ។ មិនយូរប៉ុន្មាន ស្តេចបានបង្គាប់ឱ្យមេទ័ពរបស់ទ្រង់នាំយកស្រីស្អាតក្មេងៗនៅក្នុងប្រទេសពើស៊ីទាំងមូលឡើង ទៅទីក្រុងស៊ូសាន ដើម្បីឱ្យម្នាក់នៅក្នុងចំណោមពួកគេបានក្លាយជាមហាក្សត្រីថ្មីរបស់ទ្រង់ (នាងអេសធើរ 2:2-4)។ បន្ទាប់មក ព្រះគម្ពីរបានសំដែងប្រាប់យើងថា «ដូច្នេះ កាលគេបានប្រកាសប្រាប់ព្រះរាជឱង្ការ និងច្បាប់របស់ស្តេច ហើយបានប្រមូលស្រីក្រមុំជាច្រើនមកឯស៊ូសាន ជាក្រុងហ្លួងប្រគល់ក្រោមអំណាច ហេកាយ នោះគេក៏នាំយកអេសធើរទៅក្នុងដំណាក់ស្តេច ប្រគល់ក្រោមអំណាចហេកាយ ជាអ្នករក្សាពួក ស្រីៗដែរ» (នាងអេសធើរ 2:8)។

`សូមអានខគម្ពីរនាងអេសធើរ 2:10, 20។ តើនៅក្នុងខទាំងនេះ មានរឿងអ្វីកើតឡើង? តើហេតុអ្វីបានជាលោកម៉ាដេកាយបង្ហាញសេចក្តីបង្គាប់នេះដល់នាងអេសធើរយ៉ាងដូច្នេះ?`

ខទាំងនេះមិនបានប្រាប់ពីមូលហេតុអ្វីទេ ប៉ុន្តែ ចម្លើយដែលត្រូវស្មាននោះមិនពិបាកអ្វីឡើយ។ នាងអេសធើរ និងលោកម៉ាដេកាយគឺជាសាសន៍ដទៃដែលរស់នៅក្នុងទឹកដីមួយ ដែលមិនសូវជាចូលចិត្ត មនុស្សចម្លែកប៉ុន្មានឡើយ។ យើងបានឃើញរួចមកហើយថា នាងអេសធើរ និងលោកម៉ាដេកាយមាន ប្រាជ្ញា ដោយបានលាក់អត្តសញ្ញាណអំពីគ្រួសារ និងជាតិសាសន៍របស់ពួកគេ។