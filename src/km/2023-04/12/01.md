---
title:  នាងអេសធើរ និងលោកម៉ាដេកាយ
date:  16/12/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ដានីយ៉ែល 1:1-12; នាងអេសធើរ 2:1-9; នាងអេសធើរ 3:1-15; នាងអេសធើរ 4:11-14; នាងអេសធើរ 9:1-12។

> <p>ខចងចាំ</p>
> «អើ ទ្រង់មានព្រះបន្ទូលថា ការដែលឯងធ្វើជាអ្នកបំរើរបស់អញ ដើម្បីលើកអស់ទាំងពូជអំបូរនៃយ៉ាកុបឡើង ហើយនឹងនាំពួកបំរុងទុកក្នុងសាសន៍អ៊ីស្រាអែលឲ្យមកវិញ នោះជាការតិចតួចពេកដល់ឯង អញនឹងបន្ថែមការនេះឲ្យឯងបានធ្វើជាពន្លឺដល់សាសន៍ដទៃទាំងប៉ុន្មានទៀត ដើម្បីឲ្យឯងបានធ្វើជាអ្នកជួយសង្គ្រោះរបស់អញ រហូតដល់ចុងផែនដីបំផុត» (អេសាយ 49:6)។

នាងអេសធើរ និងលោកម៉ាដេកាយដែលជាឪពុកមារបស់នាងគឺជាជនជាតិយូដាដែលបានរស់នៅក្នុងទីក្រុងស៊ូសាន។ ទីក្រុងស៊ូសានគឺជាទីក្រុងហ្លួងរបស់នគរពើស៊ី។ ពួកសាសន៍យូដាជាច្រើន នាក់បានត្រឡប់ទៅរស់នៅក្នុងទឹកដីយូដាឡើងវិញ។ ប៉ុន្តែ នាងអេសធើរ និងឪពុកមារបស់នាងបានបន្តស្នាក់នៅក្នុងប្រទេសពើស៊ីជាមួយនឹងសាសន៍យូដាដទៃទៀតវិញ។

បន្ទាប់មក នាងអេសធើរបានក្លាយមកជាព្រះនាងនៃជនជាតិពើស៊ីទាំងអស់វិញ។ ស្តេច «បានចិញ្ចឹមនាងហាដាសា គឺនាងអេសធើរជាកូនរបស់មាគាត់ ដ្បិតនាងគ្មានឪពុកម្តាយ នាងមាន រូបឆោមឆាយ ហើយមុខស្រស់ល្អ កាលឪពុកម្តាយនាងស្លាប់ទៅហើយ នោះម៉ាដេកាយបានយកនាង មកចិញ្ចឹមទុកជាកូនខ្លួន» (នាងអេសធើរ 2:17)។

នៅក្នុងនាមជាព្រះនាងនៃប្រទេសពើស៊ី នាងអេសធើរមានចំណែកដ៏សំខាន់មួយនៅក្នុងប្រវត្តិសាស្ត្រនៃព្រះគម្ពីរ។ រឿងរបស់នាងបានបង្ហាញពីរបៀបដែលរាស្ត្ររបស់ព្រះអាចចែកចាយសេចក្តី ពិតរបស់ទ្រង់នៅក្នុងទឹកដីនៃសាសន៍ដទៃវិញ។

ដូច្នេះហើយ សូមឱ្យលោកអ្នកបានចំណាយពេលអានកណ្ឌគម្ពីរនាងអេសធើរសម្រាប់ការសិក្សានៅសប្តាហ៍នេះផងចុះ។