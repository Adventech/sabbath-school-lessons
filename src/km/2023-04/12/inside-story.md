---
title:  សុបិននៅក្នុងសុបិន វគ្គ2
date:  22/12/2023
---

លោកយ៉ូសែប ដេលេម៉ូ (Joseph Delamou) បានចូលព្រះវិហារជាប្រចាំ ហើយបានធ្វើតាម គំរូរបស់ឪពុកគាត់ដែលបានលុតជង្គង់នៅមុខរូបសំណាកនោះតាំងតែពីក្មេងមក។ ប៉ុន្តែ គាត់បានឃើញ សុបិនមួយដូចជាការពិត នៅពេលដែលគាត់ទូលសួរទៅព្រះថា តើគាត់បានចូលព្រះវិហារត្រឹមត្រូវដែរឬទេ។ គាត់បានយល់ឃើញថា ព្រះកំពុងតែត្រាស់ហៅគាត់ឱ្យចាកចេញពីព្រះវិហាឪពុកគាត់ហើយ។ ដូច្នេះ លោកយ៉ូសែបដែលមានអាយុ16ឆ្នាំបានចូលព្រះវិហារមួយទៀតនៅក្នុងទីក្រុងខូណាគ្រី (Conakry) ដែលជារដ្ឋធានីនិយាយភាសាបារាំងនៅក្នុងប្រទេសហ្គីគេបែបអាហ្រិ្វកខាងជើង។ មិនយូរប៉ុន្មាន គាត់បាន ក្លាយជាប្រធានយុវជននៅក្នុងព្រះវិហារនោះ ហើយគាត់ក៏បានរៀបចំកម្មវិធីផ្សាយដំណឹងល្អជាច្រើនលើក ច្រើនសារផងដែរ។

ប៉ុន្មានឆ្នាំកន្លងផុតទៅ ឪពុករបស់លោកយ៉ូសែបកាន់តែមិនចូលចិត្តកូនគាត់ ដោយសារតែកូន គាត់ទៅថ្វាយបង្គំនៅឯព្រះវិហារផ្សេងមួយទៀត។ គាត់បាននិយាយថា «ប៉ាចង់ឱ្យកូនឯងរៀនភាសាអង់គ្លេស វិញ អ៊ីចឹង កូនឯងបោះបង់ចោលសកម្មភាពនៅឯព្រះវិហាររបស់កូនឯងមកផ្តោតរៀនភាសាអង់គ្លេសវិញ ទៅ។ លោកយ៉ូសែបបានស្ទាក់ស្ទើរនៅក្នុងការសម្រេចចិត្តលែងទៅព្រះវិហារតទៅទៀត។ ប៉ុន្តែ ដើម្បីធ្វើឱ្យឪពុករបស់គាត់បានសប្បាយចិត្ត នោះគាត់បានផ្អាកកម្មវិធីផ្សាយដំណឹងល្អ ហើយបែរទៅចុះឈ្មោះ មេរៀនអង់គ្លេសនៅអាយុ23វិញ។

លោកគ្រូហ្វឺធូនេត កាលូបីឡូរី (Fortunate Kaloubilori) បានបើកមេរៀនដំបូងដែលមាន ចំណងជើងថា «តោះយើងនាំគ្នាអធិស្ឋាន»។ លោកយ៉ូសែបមានការភ្ញាក់ផ្អើលជាខ្លាំង។ គាត់ធ្លាប់បាន គិតថា គាត់នឹងលះបង់ព្រះមករៀនភាសាអង់គ្លេសវិញ ប៉ុន្តែ គ្រូអង់គ្លេសម្នាក់នេះបានអធិស្ឋានគ្រប់មេរៀន ទាំងអស់។ បន្ទាប់ពីរៀនមេរៀនបាន3សប្តាហ៍រួចមក គ្រូបង្រៀនបានសុំជំនួយពីលោកយ៉ូសែប។ លោកគ្រូ ហ្វឺធូនេតបាននិយាយថា «ខ្ញុំត្រូវកែពិន្ទុសិស្សច្រើនទៀត អ៊ីចឹង យ៉ូសែបនៅជួយលោកគ្រូបានទេ?»។ បន្ទាប់ពីកែពិន្ទុសិស្សរួចរាល់ហើយ លោកគ្រូហ្វឺធូនេតបានហៅលោកយ៉ូសែបទៅសិក្សាព្រះគម្ពីរជាមួយ នឹងគាត់។ លោកយ៉ូសែបពេញចិត្តនឹងការសិក្សានោះណាស់។ លោកយ៉ូសែបបានគិតថា ព្រះកំពុងតែតាមទតមើលខ្ញុំគ្រប់ទីកន្លែង។ ប៉ុន្តែ ការសិក្សាព្រះគម្ពីរនោះបានធ្វើឱ្យគាត់ច្របូកច្របល់ជាខ្លាំង។ គាត់ ធ្លាប់បានចាកចេញពីព្រះវិហារឪពុករបស់គាត់ទៅចូលរួមនៅក្នុងព្រះវិហារមួយទៀត។ ប៉ុន្តែ ឥឡូវនេះ គាត់កំពុងតែឮនូវការបង្រៀនព្រះគម្ពីរថ្មីៗ ដែលហាក់ដូចជាចង់នាំគាត់ទៅរកព្រះវិហារសេវេនដេយអាត់-វេនទីស្ទ ដែលជាព្រះវិហាររបស់លោកគ្រូហ្វឺធូនេត។ លោកយ៉ូសែបបានប្រាប់ខ្លួនឯងទាំងសោកសៅថា «នេះគឺមកពីប៉ារបស់ខ្ញុំ បើសិនជាគាត់មិនបានឱ្យខ្ញុំមករៀនមេរៀនទាំងនេះទេ នោះខ្ញុំនឹងមិនមានបញ្ហា ទាំងនេះឡើយ»។ គាត់បានបន្តថ្នាក់សិក្សាព្រះគម្ពីរនោះអស់រយៈពេល2ខែ បន្ទាប់មក គាត់បានទៅសួរ យោបល់ពីប៉ាស្ទ័ររបស់គាត់។ គាត់ចង់ដឹងណាស់ថា ព្រះវិហារមួយណាជាព្រះវិហារពិតប្រាកដនោះ។ ប៉ាស្ទ័របាននិយាយថា ក្រុមជំនុំអាត់វេនទីស្ទគឺជាក្រុមជំនុំខុសឆ្គង។ ប៉ាស្ទ័រនោះបាននិយាយទៀតថា «យ៉ូសែប ឯងកុំស្តាប់គេច្រើនពេក»។ លោកយ៉ូសែបបានសុំណាត់ជួបប៉ាស្ទ័រ និងលោកគ្រូហ្វឺធូនេតរបស់គាត់ ដើម្បី ពិភាក្សាព្រះគម្ពីរ។ ប៉ាស្ទ័រម្នាក់នោះបានបដិសេធមិនព្រមមកតាមការណាត់នោះ ដោយចាត់អ្នកតំណាង ឱ្យទៅជំនួសវិញ។ នៅពេលដែលអ្នកតំណាងមិនអាចរកឃើញចំណុចគាំទ្រទស្សនរបស់ពួកគេពីព្រះគម្ពីរ ប៉ាស្ទ័រម្នាក់នោះបានសុំណាត់ជួបម្តងទៀត។ ប៉ុន្តែ លើកនេះ គាត់បានបញ្ជូនអ្នកតំណាងដទៃទៀត ដែល

បានឆ្លើយចម្លើយធ្វើឱ្យលោកយ៉ូសែបខកចិត្តជាខ្លាំង។ ដូច្នេះហើយ លោកយ៉ូសែប បានសម្រេចចិត្តអធិស្ឋាន និងតមអត់អស់រយៈពេល3ថ្ងៃ អំពីអ្វីដែលគាត់ត្រូវធ្វើ ទៀត។ បន្ទាប់មក គាត់បានឃើញសុបិនមួយទៀត។