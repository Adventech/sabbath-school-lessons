---
title:  គ្រាមួយដែលដូចជាគ្រានេះ
date:  20/12/2023
---

`សូមអានខគម្ពីរនាងអេសធើរ 4:1-14។ តើហេតុអ្វីបានជាពេលនេះ នាងអេសធើរត្រូវតែចាំថា នាងគឺជាយូដាយ៉ាងដូច្នេះ?`

លោកម៉ាដេកាយបានទាក់ទងទៅនាងអេសធើរ ដើម្បីសុំជំនួយ។ នាងអេសធើរបានរៀបអាពាហ៍ពិពាហ៍ជាមួយនឹងស្តេចអ័ហាស៊ូរុសបានរយៈពេលជាច្រើនឆ្នាំ។ ប៉ុន្តែ ច្បាប់ពើស៊ីបានចែងថា គ្មានអ្នកណាម្នាក់អាចចូលទៅគាល់ស្តេច ដោយគ្មានអនុញ្ញាតពីទ្រង់បានឡើយ។ ស្តេចអាចប្រហារជីវិត ដល់អស់អ្នកណាដែលបានបដិសេធមិនព្រមគោរពតាមច្បាប់នេះ។ នាងអេសធើរបានដឹងពីហានិភ័យ នៃការចូលទៅគាល់ស្តេច ដោយគ្មានការអនុញ្ញាតនោះ។ ទោះជាយ៉ាងនេះក្តី ក៏នៅតែចូលទៅគាល់ស្តេច ដដែល។

លោកម៉ាដេកាយចង់ឱ្យចិត្តរបស់អេសធើរបានពេញទៅដោយសេចក្តីជំនឿ និងសេចក្តីក្លាហាន ដើម្បីជួយដល់ជាតិសាសន៍របស់នាង។ លោកម៉ាដេកាយបានមានបន្ទូលទៅកាន់នាងអេសធើរថា «ឯម៉ាដេកាយ ក៏ប្រាប់ឲ្យគេ ចូលទៅទូលឆ្លើយនឹងអេសធើរថា កុំឲ្យគិតស្មានថាព្រះនាងនឹងរួចជីវិត នៅក្នុង ដំណាក់ស្តេច ជាជាងពួកសាសន៍យូដាឯទៀតនោះឡើយ ដ្បិតបើព្រះនាងនឹងស្ងៀមនៅក្នុងវេលានោះ នោះនឹងកើតមានសេចក្តីសង្គ្រោះ និងសេចក្តីប្រោសឲ្យរួច ដល់ពួកយូដាពីកន្លែងផ្សេងទៀត តែព្រះនាង និងញាតិវង្សរបស់បិតានៃព្រះនាង នឹងត្រូវវិនាសវិញ ហើយប្រហែលជាព្រះនាង បានតាំងឡើងក្នុងរាជ្យ សម្រាប់ពេលនេះឯងទេដឹង» (នាងអេសធើរ 4:13, 14)។

លោកម៉ាដេកាយបានសុំឱ្យនាងអេសធើរនឹកចាំពីសេចក្តីស្រឡាញ់ដែលនាងមានចំពោះជាតិ សាសន៍របស់នាង។ គ្មានអ្នកណាម្នាក់បានដឹងថា នាងអេសធើរគឺជាជនជាតិយូដា ក្រៅពីលោកម៉ាដេកាយ។ នៅពេលដែលនាងអេសធើរបានសម្រេចចិត្តជួយដល់ជាតិសាសន៍របស់នាង នោះនាងបានប្តេជ្ញាចិត្តថា នាងនឹងជួយពួកគេឱ្យទាល់តែបាន។ នាងហ៊ានលះបង់ជីវិត ដើម្បីជាតិសាសន៍របស់នាង បើសិនជាចាំបាច់ នោះ។

សេចក្តីជំនឿរបស់នាងចំពោះព្រះមានភាពរឹងមាំ។ នាងបានដឹងថា បើគ្មានជំនួយពីព្រះទេ នាង ច្បាស់ជាបរាជ័យជាមិនខាន។ «ដូច្នេះ អេសធើរក៏បង្គាប់ ឲ្យគេទៅជម្រាបម៉ាដេកាយថា សូមទៅប្រមូល ពួកសាសន៍យូដា ដែលនៅក្រុងស៊ូសានឲ្យប្រជុំគ្នាតមអត់ឲ្យខ្ញុំ កុំឲ្យបរិភោគអ្វីទាំងយប់ទាំងថ្ងៃអស់រវាង 3ថ្ងៃ ឯខ្ញុំ និងពួកស្រីបម្រើរបស់ខ្ញុំ ក៏នឹងតមដូច្នោះដែរ យ៉ាងនោះ ខ្ញុំនឹងចូលទៅគាល់ស្តេច ដែលជាការខុសច្បាប់ហើយបើខ្ញុំត្រូវស្លាប់ ក៏ស្លាប់ទៅចុះ» (នាងអេសធើរ 4:15, 16)។ លោកម៉ាដេកាយបានបញ្ជូន ព័ត៌មាននេះទៅកាន់សហគមន៍យូដាទាំងអស់នៅក្នុងទីក្រុងស៊ូសាន (ស៊ូសា)។ ពួកសាសន៍យូដាបាន អធិស្ឋាន និងតមអត់។ «លុះដល់ថ្ងៃទី3 នោះអេសធើរក៏ទ្រង់គ្រឿងមហេសីចូលទៅ ឈរក្នុងព្រះរាជរោង ខាងក្នុង ដែលទល់មុខនឹងដំណាក់ស្តេច ឯស្តេចទ្រង់គង់លើបល្ល័ង្ករាជ្យ ក្នុងមហាមន្ទីរ ប្រឈមនឹងផ្លូវចូល ទៅឯព្រះរាជដំណាក់ កាលស្តេចទ្រង់ទតឃើញអេសធើរ ជាអគ្គមហេសី ឈរក្នុងព្រះរាជរោងដូច្នោះ នោះទ្រង់ក៏ប្រោសដល់ព្រះនាង ហើយហុចព្រះដំបងមាស ដែលកាន់នៅព្រះហស្ត ទៅឯព្រះនាង រួចព្រះនាងយាងចូលទៅពាល់ចុងព្រះដំបងនោះ» (នាងអេសធើរ 5:1, 2)។