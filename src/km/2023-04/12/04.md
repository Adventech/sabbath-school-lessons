---
title:  លោកម៉ាដេកាយដែលជាស្មរបន្ទាល់ដ៏ស្មោះត្រង់របស់ព្រះ
date:  19/12/2023
---

លោកម៉ាដេកាយ និងនាងអេសធើរបានរស់នៅក្នុងទឹកដីនៃសាសន៍ដទៃ។ នៅក្នុងនាមជាជន ជាតិយូដានេះ វិធី និងគោលជំនឿរបស់ពួកគេមានលក្ខណៈខុសពីជនជាតិពើស៊ី។ មិនយូរមិនឆាប់ លោក ម៉ាដេកាយ និងនាងអេសធើរកំពុងតែមានបញ្ហានៅក្នុងប្រទេសពើស៊ី បើសិនជាពួកគេនៅស្មោះត្រង់ចំពោះ ព្រះនោះ។

`សូមអានខគម្ពីរនាងអេសធើរ 3:1-15។ តើនៅក្នុងខទាំងនេះ មានរឿងអ្វីកើតឡើង? តើហេតុអ្វី បានជារឿងនោះកើតឡើងយ៉ាងដូច្នេះ?`

នៅក្នុងបទគម្ពីរអេសធើរ ជំពូក3 យើងបានដឹងថា ស្តេចស៊ើកសេសបានលើកតម្កើងលោកហាម៉ាន។ ស្តេចបានបង្គាប់ឱ្យមនុស្សគ្រប់គ្នាក្រាបថ្វាយបង្គំលោកហាម៉ាន។ ព្រះគម្ពីរបានសំដែងប្រាប់ យើងថា៖ «ដូច្នេះ ពួកមហាតលិករបស់ស្តេច ដែលនៅត្រង់មាត់ទ្វារព្រះរាជវាំង គេឱនខ្លួនចុះគោរពដល់ ហាម៉ានទាំងអស់គ្នា» (នាងអេសធើរ 3:2)។ ព្រះគម្ពីរមិនបានបង្ហាញហេតុផលថា ហេតុអ្វីបានជាលោក ម៉ាដេកាយមិនព្រមលុតជង្គង់ថ្វាយបង្គំលោកហាម៉ាននោះឡើយ។ ប៉ុន្តែ យើងបានដឹងពីមូលហេតុមួយ គឺថា លោកម៉ាដេកាយបានរក្សាភាពស្មោះត្រង់ចំពោះព្រះ។ ម៉្យាងទៀត លោកម៉ាដេកាយដែលជាជនជាតិយូដាម្នាក់ នេះមិនព្រមលុតជង្គង់ថ្វាយបង្គំពួកសាសន៍អ័កាក់នោះឡើយ។ ពីព្រោះជាតិសាសន៍នេះគឺជាកូនចៅរបស់អ័កាក់ដែលជាខ្មាំងសត្រូវទាស់នឹងរាស្ត្ររបស់ព្រះ ចាប់ពីពេលដែលព្រះបានដឹកនាំរាស្ត្ររបស់ ទ្រង់ចេញពីស្រុកអេស៊ីព្ទនោះមក (ចោទិយកថា 25:19)។ តើជនជាតិយូដាដ៏ស្មោះត្រង់ម្នាក់នេះអាច ក្រាបថ្វាយបង្គំជនជាតិអ័កាក់ដោយរបៀបណាទៅ? តើជនជាតិយូដាដ៏ស្មោះត្រង់ម្នាក់នេះអាចថ្វាយបង្គំ អ្នកណាម្នាក់ក្រៅពីព្រះយ៉ាងដូចម្តេចទៅបាន?

«បន្ទាប់មក ពួកមេទ័ពរបស់ស្តេចបានសួរលោកម៉ាដេកាយនៅត្រង់របងរាជវាំងយ៉ាងដូច្នេះថា៖ «ហេតុអ្វីបានជាអ្នកទទឹងនឹងបង្គាប់ស្តេចដូច្នេះ» (នាងអេសធើរ 3:3)។ យើងបានដឹងចម្លើយឆ្លើយតប ទៅនឹងសំណួរនេះនៅក្នុងខបន្ទាប់ដែលបានសំដែងថា៖ «គាត់បានប្រាប់ឲ្យគេដឹងហើយ ថាគាត់ជាសាសន៍ យូដា» (នាងអេសធើរ 3:4)។ ជាការពិតណាស់ លោកម៉ាដេកាយបានបកស្រាយប្រាប់ពួកមេទ័ពថា គាត់ គឺជាអ្នកថ្វាយបង្គំព្រះអាទិករ។ ដូច្នេះហើយ គាត់មិនអាចថ្វាយបង្គំមនុស្សមានបាបបានឡើយ។ យើងមិន ត្រូវឆ្ងល់ថា ហេតុអ្វីបានជាលោកម៉ាដេកាយបើកបង្ហាញសេចក្តីជំនឿរបស់គាត់ជាមួយនឹងមនុស្សទាំងនេះ ឡើយ។ ប៉ុន្តែ គួរសោកស្តាយណាស់សេចក្តីជំនឿរបស់គាត់បានធ្វើឱ្យគាត់មានគ្រោះថ្នាក់។

«លោកដានីយ៉ែល និងមិត្តភក្តិទាំង3នាក់របស់គាត់ ហើយនិងលោកម៉ាដេកាយគឺដូចជាពន្លឺដ៏ភ្លឺចែងចាំងមួយ។ ពួកគេបានបំភ្លឺសេចក្តីពិតរបស់ព្រះនៅតាមរាជវាំងនៃទីក្រុងបាប៊ីឡូន»។ ដកស្រង់ពី Ellen G. White, Advent Review and Sabbath Herald, May 13, 1884, adapted។

លោកហាម៉ានបានផ្ទុះកំហឹងឡើង នៅពេលដែលលោកម៉ាដេកាយបដិសេធមិនព្រមគោរពគាត់នោះ។ «នោះហាម៉ានទូលដល់ស្តេចអ័ហាស៊ូរុសថា មានសាសន៍1 ដែលខ្ចាត់ខ្ចាយនៅកណ្តាលសាសន៍ ទាំងប៉ុន្មាន ក្នុងគ្រប់ទាំងអាណាខេត្តរបស់ទ្រង់ គេមានច្បាប់ខុសពីច្បាប់នៃសាសន៍ទាំងអស់ ក៏មិនកាន់ តាមច្បាប់របស់ព្រះករុណាផង ដូច្នេះ មិនគួរឲ្យព្រះករុណាទុកឲ្យគេនៅទៀតទេ» (នាងអេសធើរ 3:8)។

`តើព្រះបានប្រទានការសាកល្បងខាងឯសេចក្តីជំនឿ ដូចជាទ្រង់បានប្រទានដល់លោកម៉ាដេកាយ ដែរឬទេ?`