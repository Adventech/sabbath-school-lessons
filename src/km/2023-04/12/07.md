---
title:  ការសិក្សាបន្ថែម
date:  22/12/2023
---

នៅពេលដែលជួបនឹងបញ្ហា គ្រួសារ សាលារៀន ឪពុកម្តាយ គ្រូបង្រៀន និងក្មេងទាំងអស់ ដែលបានដឹងដំណឹងល្អអំពីព្រះយេស៊ូវនេះ ពួកគេនឹងត្រូវឆ្លើយសំណួរដែលលោកម៉ាដេកាយបានសួរទៅ នាងអេសធើរថា៖ «ប្រហែលជាព្រះនាង បានតាំងឡើងក្នុងរាជ្យ សម្រាប់ពេលនេះឯងទេដឹង» (នាងអេសធើរ 4:14)។ ដកស្រង់ពី Ellen G. White, Education, page 263, adapted។

«នៅក្នុងសម័យព្រះគម្ពីរ ព្រះអម្ចាស់បានធ្វើកិច្ចការតាមរយៈវិធីដ៏អស្ចារ្យមួយនៅក្នុងជីវិតនៃស្ត្រី គ្រប់លក្ខណ៍។ ស្រ្តីគ្រប់លក្ខណ៍ទាំងនេះបានធ្វើការជាមួយនឹងក្រុមបុរសដែលព្រះបានជ្រើសតាំងឱ្យធ្វើ កិច្ចការរបស់ទ្រង់នោះ។ បុរស និងស្ត្រីទាំងអស់នេះបានលើកតម្កើងព្រះ។ ពីព្រោះទ្រង់បានឱ្យស្ត្រីទាំងនេះ បានឈ្នះសង្គ្រាមសំខាន់ៗជាច្រើន។ ព្រះបានប្រើស្ត្រីទាំងនេះ ដើម្បីសង្គ្រោះជីវិតនៃមនុស្សជាច្រើននាក់ នៅពេលដែលពួកគេជួបនឹងគ្រាលំបាកនោះ។ ព្រះបានឱ្យព្រះនាងអេសធើរសង្គ្រោះរាស្ត្ររបស់ទ្រង់ពីសេចក្តីស្លាប់។ នៅគ្រាមួយ នៅពេលដែលពួកសាសន៍យូដាបានគិតថា គ្មានអ្នកណាម្នាក់អាចសង្គ្រោះ ពួកគេបាន នោះនាងអេសធើរ និងអ្នកបម្រើស្រីៗរបស់នាងបាននាំគ្នាអធិស្ឋាន។ នៅក្នុងអំឡុងនេះ ពួកគេ មិនបានបរិភោគអាហារ និងផឹកទឹកអ្វីឡើយ ។ ការខិតខំប្រឹងប្រែងរបស់ពួកគេបានជួយសង្គ្រោះជនជាតិ យូដា . . . . ។

«សូមសិក្សាអំពីកិច្ចការដែលព្រះបានធ្វើនៅក្នុងជីវិតនៃស្ត្រីទាំងនេះនៅក្នុងគម្ពីរសញ្ញាថ្មី។ ការ សិក្សានេះក៏នឹងបង្រៀនលោកអ្នកនូវមេរៀន ដែលនឹងជួយដោះស្រាយបញ្ហានៅក្នុងកិច្ចការ ដែលលោកអ្នក បានធ្វើសម្រាប់ព្រះនៅពេលសព្វថ្ងៃនេះផងដែរ។ យើងប្រហែលជាមិនហ៊ានឈរនៅមុខស្តេច ដូចជានាង អេសធើរនោះឡើយ។ ប៉ុន្តែ ព្រះអាចប្រើស្ត្រីទាំងនេះ ដោយសារតែពួកគេបានថ្វាយជីវិតរបស់ពួកគេទាំង ស្រុងដល់ទ្រង់នោះវិញ។ ដ្បិតស្ត្រីទាំងនេះក៏មានចំណែកដ៏សំខាន់មួយនៅក្នុងកិច្ចការបម្រើព្រះផងដែរ។ មានស្ត្រីជាច្រើននាក់កំពុងតែបានបំពេញកិច្ចការនេះ ហើយក៏មានស្ត្រីជាច្រើននាក់ទៀតដែលបានត្រៀម ខ្លួនជាស្រេច ដើម្បីបំពេញកិច្ចការនេះផងដែរ»។ ដកស្រង់ពី Ellen G. White, Daugthers of God, pages 45, 46, adapted។

**សំណួរពិភាក្សា**

`1. សូមអាននូវពាក្យពេចន៍ដ៏ពេញនិយមមួយ ដែលនាងអេសធើរបាននិយាយទៅកាន់លោកម៉ាដេកាយ យ៉ាងដូច្នេះថា៖ «បើខ្ញុំត្រូវស្លាប់ ក៏ស្លាប់ទៅចុះ» (អេសាយ 4:6)។ ពាក្យទាំងនេះបានធ្វើឱ្យចិត្តរបស់មនុស្ស មានពេញទៅដោយសេចក្តីក្លាហាន និងសេចក្តីសង្ឃឹម នៅពេលដែលពួកគេជួបនឹងគ្រាលំបាកនោះ។ សូមអានបទគម្ពីរវិវរណៈ ជំពូក13 ជាមួយនឹងពាក្យពេចន៍ដែលនាងអេសធើរបានគិតនៅក្នុងចិត្តរបស់ នាង។ តើពាក្យពេចន៍របស់នាងអេសធើរបានបង្ហាញយើងពីសេចក្តីឈឺចាប់ និងសេចក្តីក្លាហាននៃរាស្ត្ររបស់ព្រះ នៅពេលដែលពួកគេជួបនឹងគ្រាលំបាកនោះដោយរបៀបណា?`

`2. នៅពេលដែលនាងអេសធើរបានក្លាយទៅជាមហាក្សត្រី លោកម៉ាដេកាយបានហាមមិនឱ្យនាងអេសធើរ ប្រាប់អ្នកណាម្នាក់ថា នាងគឺជាជនជាតិយូដានោះឡើយ។ តើមានស្ថានភាពណាខ្លះ ដែលលោកអ្នកបាន យល់ឃើញថា ជាគោលគំនិតល្អដែលមិនត្រូវឱ្យអ្នកដទៃដឹងថា លោកអ្នកគឺជាគ្រីស្ទាននោះ? តើលោកអ្នក គួរតែធ្វើដូច្នេះដែរឬទេ? បើសិនជាមិនគួរ តើហេតុអ្វីបានជាលោកអ្នកមានអារម្មណ៍មិនចង់ឱ្យគេដឹងយ៉ាង ដូច្នេះ? សូមបកស្រាយ។`

`3. ពួកសាសន៍យូដាបានអធិស្ឋាន និងតមអត់ ដើម្បីឱ្យនាងអេសធើរបានទទួលជោគជ័យ។ យើងបាន ឃើញរួចមកហើយថា «ការតមអត់» មានន័យថា មិនបរិភោគអាហារ និងមិនផឹកទឹកនៅក្នុងរយៈពេលដ៏ ខ្លីមួយ។ តើយើងអាចរៀនមេរៀនអ្វីខ្លះ ចេញពីភាពជោគជ័យរបស់នាងអេសធើរ និងពីពួកសាសន៍យូដា អំពីសារៈសំខាន់នៃការអធិស្ឋាន និងការតមអត់ដែលជាភាពជោគជ័យដែលយើងបានទទួលនៅក្នុងកិច្ចការ បម្រើព្រះនោះ?`