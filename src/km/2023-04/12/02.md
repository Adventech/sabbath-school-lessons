---
title:  ឈ្លើយនៅក្នុងទឹកដីនៃសាសន៍ដទៃ
date:  17/12/2023
---

នាងអេសធើរគឺជាឈ្លើយ (អ្នកទោសនៃសង្គ្រាម) ម្នាក់។ ការរស់នៅក្នុងប្រទេសនៃសាសន៍ដទៃ មិនមែនជារឿងងាយស្រួលនោះទេ។ យើងអាចនឹងពិបាកយល់ពីបទពិសោធន៍របស់នាងអេសធើរ និងពួកសាសន៍យូដាដទៃទៀតដែលបានរស់នៅក្នុងទឹកដីនៃសាសន៍ដទៃ ដែលដើមឡើងស្ថិតនៅក្រោមការ គ្រប់គ្រងរបស់ពួកសាសន៍បាប៊ីឡូន តែក្រោយមកទៀត បានសិ្ថតនៅក្រោមការគ្រប់គ្រងរបស់ពួកសាសន៍ ពើស៊ីវិញ។

គ្មានអ្នកណាម្នាក់នៅក្នុងចំណោមយើងបានរស់នៅក្នុងប្រទេសអាត់វេនទីស្ទ ដែលជាកន្លែងដែល គោលជំនឿសាសនារបស់យើងស្របទៅតាមច្បាប់នៃប្រទេសរបស់យើងនោះឡើយ។ មុនពេលដែល ជនជាតិយូដាត្រូវបានគេនិរទេសទៅកាន់ប្រទេសបាប៊ីឡូន ពួកគេបានរស់នៅក្នុងទឹកដីកំណើតរបស់ពួក គេ។ ហេតុដូច្នេះហើយ បានជាគោលជំនឿសាសនារបស់ពួកគេ និងច្បាប់នៅក្នុងប្រទេសគឺមានលក្ខណៈ ដូចគ្នា។ ការរក្សាថ្ងៃសប្បាតហ៍គឺជាផ្នែកមួយនៃបញ្ញត្តិសាសនារបស់ពួកគេ ហើយក៏ជាផ្នែកមួយនៅក្នុងច្បាប់នៃប្រទេសរបស់ពួកគេផងដែរ។ ដូច្នេះហើយ ការរស់នៅក្នុងប្រទេសអ៊ីស្រាអែលគួរតែមានភាព ងាយស្រួលនៅក្នុងការលើកតម្កើងព្រះ មែនទេ?

ព្រះគម្ពីរបានបង្ហាញយើងថា បញ្ញត្តិមិនអាចធ្វើឱ្យមនុស្សបរិសុទ្ធបានឡើយ។ សេចក្តីជំនឿ និង ភាពស្មោះត្រង់ដែលយើងមានចំពោះព្រះមានប្រភពចេញពីចិត្តរបស់យើង។ បញ្ញត្តិមិនអាចបង្ខំយើងឱ្យស្តាប់បង្គាប់ព្រះបានឡើយ។ ម្ល៉ោះហើយ ការស្តាប់បង្គាប់ទ្រង់ត្រូវតែផុសចេញពីចិត្តរបស់យើង។ បើសិន ជាយើងមិនចង់ធ្វើដូច្នេះទេ នោះអំពើបាបនឹងគ្រប់គ្រងជីវិតរបស់យើងជាមិនខាន។

«ព្រះអម្ចាស់ទ្រង់ក៏មានព្រះបន្ទូលថា ហេតុដោយព្រោះសាសន៍នេះគេចូលមកជិតអញ ហើយ គោរពប្រតិបត្តិដល់អញ ដោយសំដីនឹងបបូរមាត់របស់គេ តែបានដកចិត្តចេញទៅឆ្ងាយពីអញ ហើយការដែលគេកោតខ្លាចដល់អញគ្រាន់តែជាបង្គាប់របស់មនុស្ស ដែលបង្រៀនគេប៉ុណ្ណោះ» (អេសាយ 29:13)។

ខគម្ពីរអេសាយ 29:13 បានបង្ហាញពីរូបភាពនៃការថ្វាយបង្គំក្លែងក្លាយមួយ។ សូមប្រៀបធៀប រូបភាពនេះជាមួយនឹងរឿងតួអង្គនៅក្នុងរឿងនៃព្រះគម្ពីរ ដែលបានគោរពតាមព្រះយ៉ាងអស់ពីចិត្តរបស់ពួកគេ។ ពួកបុរស និងពួកស្ត្រីទាំងនេះជាច្រើននាក់បានបង្ហាញសេចក្តីជំនឿទៅលើព្រះ នៅក្នុងអំឡុងពេល នៃគ្រាលំបាក គឺនៅពេលសេចក្តីជំនឿពិបាកនឹងរក្សាខ្ជាប់នោះឯង។ រឿងរបស់ពួកគេបានបង្ហាញយើងថា សិស្សដ៏ស្មោះត្រង់របស់ព្រះនឹងគោរពតាមទ្រង់ នៅពេលដែលពួកគេបានជួបនឹងគ្រាដ៏លំបាកបំផុត។

`រាស្ត្ររបស់ព្រះជាញឹកញាប់អាចនឹងពិបាករស់នៅក្នុងទឹកដីនៃសាសន៍ដទៃ។ សូមអានរឿងនៅ ក្នុងខគម្ពីរដានីយ៉ែល 1:1-12; ដានីយ៉ែល 3:1-12 និងដានីយ៉ែល 6:1-9។ តើនៅក្នុងសាច់រឿង ទាំងនេះ រាស្ត្ររបស់ព្រះបានជួបនឹងគ្រាលំបាកអ្វីខ្លះ?`

យើងទាំងអស់គ្នាបានរស់នៅក្នុងកន្លែង ដែលមានច្បាប់ប្រទេស ឬវប្បធម៌ ដែលពេលខ្លះអាច នឹងពិបាកនៅក្នុងការប្រកាសប្រាប់អំពីព្រះយេស៊ូវ។ រឿងនៅក្នុងកណ្ឌគម្ពីរដានីយ៉ែលបានបង្ហាញយើងថា រាស្ត្ររបស់ព្រះនៅតែអាចស្មោះត្រង់ចំពោះទ្រង់ នៅពេលដែលពួកគេបានជួបនឹងគ្រាលំបាក។ រឿងនៅក្នុងកណ្ឌគម្ពីរដានីយ៉ែលបានបញ្ចប់ដោយភាពសប្បាយរីករាយ។ ប៉ុន្តែ គួរឱ្យសោកស្តាយណាស់ មិនមែន រឿងទាំងអស់សុទ្ធតែបានបញ្ចប់ដោយភាពសប្បាយរីករាយទាំងអស់នោះទេ។ ប៉ុន្តែ ទោះជាយ៉ាងនេះក្តី ក៏យើងត្រូវតែគោរពតាមទ្រង់ជានិច្ចដែរ។

`តើមានរឿងអ្វីខ្លះ ដែលធ្វើឱ្យលោកអ្នកពិបាកនៅក្នុងការចែកចាយសេចក្តីជំនឿរបស់លោកអ្នក នោះ? តើលោកអ្នកបានដោះស្រាយបញ្ហាទាំងនេះដោយរបៀបណា?`