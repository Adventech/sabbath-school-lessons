---
title:  ការធ្វើជាទីបញ្ចេញពរដល់មនុស្សគ្រប់គ្នានៅលើផែនដីនេះ
date:  16/10/2023
---

តើផែនការដែលព្រះមានសម្រាប់លោកអ័ប្រាហាំនោះគឺជាអ្វី? តើការចែកចាយដំណឹងល្អរបស់ លោកអ័ប្រាហាំជាមួយនឹងអ្នកដទៃនោះ ក៏ជាផ្នែកមួយនៃផែនការនេះដោយរបៀបណា? សូមអានខគម្ពីរ លោកុប្បត្តិ 12:1-3 សម្រាប់ចម្លើយ។

ព្រះបានសូមឱ្យអាប់រ៉ាមចាកចេញពីស្រុកកំណើត និងសាច់ញាតិរបស់គាត់ទៅកាន់ប្រទេសមួយទៀត។ (ក្រោយមក ព្រះបានប្តូរឈ្មោះលោកអាប់រ៉ាមទៅជាលោកអ័ប្រាហាំវិញ)។ ការដែលព្រះបាន សូមឱ្យលោកអ័ប្រាហាំចាកចេញពីស្រុកកំណើតនេះក៏ជាការស្ថិតនៅក្នុងផែនការដ៏ធំរបស់ព្រះ ដើម្បីសង្គ្រោះ មនុស្សលោកផងដែរ។ លោកអ័ប្រាហាំគឺជាផ្នែកដ៏សំខាន់មួយនៅក្នុងផែនការនេះ។ លោកអ័ប្រាហាំបាន ចេញទៅ ដូចដែលព្រះបានបង្គាប់គាត់មែន។ ព្រះក៏មានផែនការសម្រាប់លោកអ្នកផងដែរ។ ទ្រង់ក៏អាច នឹងសូមឱ្យលោកអាចនឹងសូមឱ្យលោកអ្នកចាកចេញពីក្រុមគ្រួសារ និងសាច់ញាតិរបស់លោកអ្នកផង ដែរ។ ទ្រង់អាចនឹងសូមឱ្យលោកអ្នកទៅកន្លែងមួយដែលលោកអ្នកមិនដែលធ្លាប់ទៅពីមុនមក។ ព្រះនឹង បើកផ្លូវឱ្យលោកអ្នកបានបម្រើទ្រង់នៅទីនោះ។ ព្រះនឹងជួយ ហើយប្រទានពរដល់លោកអ្នក ដើម្បីឱ្យលោកអ្នកអាចក្លាយទៅជាទីបញ្ចេញពរដល់អ្នកដទៃ។

**សូមអានខគម្ពីរខាងក្រោមនេះ។ តើខទាំងនេះបានបង្រៀនយើងអំពីសេចក្តីសន្យាដែលព្រះបានតាំងនឹងយើងនោះយ៉ាងដូចម្តេចដែរ?**

`លោកុប្បត្តិ 3:15`

`លោកុប្បត្តិ 17:19`

`ជនគណនា 24:17`

`អេសាយ 9:6`

`ដានីយ៉ែល 9:24-27`

`ម៉ាថាយ 1:21`

ខខាងលើនេះបានបង្រៀនយើងថា ព្រះនឹងរក្សាសេចក្តីសន្យាដែលទ្រង់បានតាំងឡើងនៅក្នុង សួនច្បារអេដែន។ ព្រះបានសន្យាថា នឹងមានបុគ្គលម្នាក់យាងមកដោះស្រាយបញ្ហាអំពើបាប។ បុគ្គលម្នាក់នោះគឺជាព្រះយេស៊ូវនោះឯង។ ព្រះយេស៊ូវបានប្រសូតចេញពីពូជពង្សរបស់លោកអ័ប្រាហាំ និងលោក អ៊ីសាក។ ខគម្ពីរហេព្រើរ 11:9 បានប្រាប់យើងថា ព្រះបានប្រទានព្រះពរដែលទ្រង់បានសន្យានឹងលោក អ័ប្រាហាំនោះដល់លោកអ៊ីសាកតទៅទៀត។

តើលោកអ័ប្រាហាំបានដឹង ឬយល់អំពីព្រះរាជបុត្រានៃសេចក្តីសន្យាដែលនឹងត្រូវប្រសូតនៅក្នុងពូជពង្សរបស់គាត់ដែរឬទេ? យើងមិនបានដឹងព័ត៌មាននេះឡើយ។ ប៉ុន្តែ យើងបានដឹងនូវអ្វីដែលលោកអ័ប្រាហាំបានធ្វើវិញ។ «ដោយសារសេចក្តីជំនឿ កាលព្រះបានហៅលោកអ័ប្រាហាំ នោះលោកក៏ បានស្តាប់បង្គាប់ លោកចេញទៅឯកន្លែងដែលត្រូវទទួលជាមរដក គឺចេញទៅឥតមានដឹងជាទៅឯណាទេ» (ហេព្រើរ 11:8)។ លោកអ័ប្រាហាំគឺជាគំរូដល់យើងទាំងអស់គ្នា។