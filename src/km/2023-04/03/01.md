---
title:  ការត្រាស់ហៅរបស់ព្រះ
date:  14/10/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 11:1-9; លោកុប្បត្តិ 12:1-3: លោកុប្បត្តិ 12:10-13:1; កិច្ចការ 8:1-4; កិច្ចការ 1:8។

> <p>ខចងចាំ</p>
> «ប៉ុន្តែ កាលណាព្រះវិញ្ញាណបរិសុទ្ធបានមកសណ្ឋិតលើអ្នករាល់គ្នា នោះអ្នករាល់គ្នានឹងបាន ព្រះចេស្តា ហើយនិងធ្វើជាទីបន្ទាល់ពីខ្ញុំ នៅក្រុងយេរូសាឡិម ព្រមទាំងស្រុកយូដា និងស្រុកសាម៉ារីទាំងមូល ហើយរហូតដល់ចុងផែនដីបំផុតផង» (កិច្ចការ 1:8)។

ព្រះបានត្រាស់ហៅយើងឱ្យធ្វើជាស្មរបន្ទាល់របស់ទ្រង់។ ពេលខ្លះ ទ្រង់ក៏អាចនឹងសុំឱ្យយើង ធ្វើកិច្ចការដែលយើងមិនដែលបានធ្វើពីមុនមកផងដែរ។ យើងអាចនឹងមានអារម្មណ៍ភ័យខ្លាចចំពោះការផ្លាស់ប្តូរ។ ប៉ុន្តែ តើលោកអ្នកបានដឹងថា ព្រះអាចប្រើបទពិសោធន៍លំបាកៗទាំងនេះ ដើម្បីសង្គ្រោះ អ្នកដទៃដែរឬទេ? សូមក្រឡេកមើលនូវអ្វីដែលបានកើតឡើងនៅត្រង់ប៉មបាបិល។ ព្រះបានធ្វើឱ្យអ្នក សាងសង់និយាយស្តាប់គ្នាលែងយល់។ បន្ទាប់មក ពួកគេបានចាកចេញពីទីនោះទៅ។ «ពួកគេបានចាកចេញពីទីនោះទៅរស់នៅពាសពេញផែនដី។ ការផ្លាស់ប្តូរទីលំនៅរបស់ពួកគេគឺជាផែនការដែល ព្រះបានគ្រោងទុក។ ដ្បិតពួកមនុស្សទាំងនេះបានបដិសេធមិនព្រមសហការជាមួយនឹងព្រះ។ ដូច្នេះ ហើយ បានជាព្រះបង្កើតបញ្ហានៅត្រង់ប៉មបាបិល ដើម្បីធ្វើឱ្យរឿងនេះបានកើតឡើង ដោយសារតែពួកគេបានបដិសេធមិនព្រមធ្វើតាមទ្រង់»។ ដកស្រង់ពី Ellen G. White, Patriarchs and Prophets, page 120, adapted។ សូមក្រឡេមើលគំរូរបស់លោកអ័ប្រាហាំផងដែរ។ លោកអ័ប្រាហាំបានចាក ចេញពីផ្ទះរបស់គាត់ទៅរស់នៅក្នុងប្រទេសដទៃទៀត (លោកុប្បត្តិ ជំពូក12) ដែលជាកន្លែងដែលគាត់ បានប្រាប់អ្នកដទៃអំពីព្រះ។ ចុះចំណែកឯពួកសិស្សរបស់ព្រះយេស៊ូវវិញនោះ? ជាដំបូង ពួកគេបានត្រឹមតែចែកចាយដំណឹងល្អដល់ពួកសាសន៍យូដា ដែលជាជាតិសាសន៍របស់ពួកគេប៉ុណ្ណោះ។ ប៉ុន្តែ ក្រោយមក ព្រះយេស៊ូវក៏បានចាត់ឱ្យពួកគេចេញទៅចែកចាយដំណឹងល្អជាមួយនឹងពួកសាសន៍ដទៃផងដែរ (កិច្ចការ 8:1-4)។

យើងអាចនឹងមិនដែលចាកចេញពីប្រទេសរបស់យើង។ ប៉ុន្តែ ព្រះទ្រង់ចង់ឱ្យយើងចែកចាយ ដំណឹងល្អជាមួយនឹងមនុស្សដែលជុំវិញយើង។ យើងបានអនុវត្តជារៀងរាល់ថ្ងៃ នៅពេលដែលយើង ប្រាប់ក្រុមគ្រួសារ មិត្តភក្តិ និងអ្នកជិតខាងរបស់យើងនោះ។