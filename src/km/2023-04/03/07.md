---
title:  ការសិក្សាបន្ថែម
date:  20/10/2023
---

សូមអាន Ellen G. White, “The Great Commision,” page 25-34, and “A Seeker for Truth,” pages 131-142, in The Acts of the Apostles។

«មុនពេលដែលព្រះយេស៊ូវបានយាងត្រឡប់ទៅស្ថានសួគ៌វិញ ទ្រង់បានឱ្យពួកសិស្សរបស់ទ្រង់ ធ្វើកិច្ចការរបស់ពួកគេ។ ព្រះយេស៊ូវបានប្រទានសេចក្តីពិតនៃព្រះគម្ពីរដ៏មានតម្លៃយ៉ាងច្រើនដល់ពួកគេ ដើម្បីឱ្យពួកគេចែកចាយជាមួយនឹងមនុស្សនៅគ្រប់ទីកន្លែងនៅលើផែនដីនេះ។ សេចក្តីពិតដ៏មានតម្លៃទាំង នេះក៏ប្រៀបដូចជាទ្រព្យសម្បត្តិយ៉ាងដូច្នោះដែរ ដោយបានរួមបញ្ចូលទាំងការបង្រៀនអំពីជីវិតអស់កល្បផងដែរ។ ព្រះយេស៊ូវបានបង្គាប់ដល់ពួកសិស្សរបស់ទ្រង់ថា «អ្នកបានធ្វើជាស្មរបន្ទាល់ពីជីវិតរបស់ខ្ញុំ។ អ្នក បានឃើញនូវអ្វីដែលខ្ញុំបានប្រទានដល់មនុស្សជាតិ ដើម្បីសង្គ្រោះពួកគេ។ អ្នកបានឃើញកិច្ចការដែលខ្ញុំ បានធ្វើសម្រាប់សាសន៍អ៊ីស្រាអែល។ រាស្ត្ររបស់ខ្ញុំបានបដិសេធមិនព្រមមកឯខ្ញុំ ដើម្បីឱ្យពួកគេបានជីវិត អស់កល្បនោះឡើយ។ ពួកសង្ឃបានធ្វើនូវអ្វីដែលពួកគេចង់បាន។ បន្ទាប់មក ពួកគេបានបដិសេធខ្ញុំ។ ប៉ុន្តែ

ខ្ញុំនឹងផ្តល់ឱកាសឱ្យពួកគេទទួលយកខ្ញុំ ដែលជាព្រះរាជបុត្រានេះម្តងទៀត។ លោកអ្នកបានឃើញថា ខ្ញុំបានទទួលយកមនុស្សទាំងអស់ដែលបានចូលមកឯខ្ញុំ ដើម្បីសារភាពអំពើបាបរបស់ពួកគេ។ ខ្ញុំបានប្រទាន សារនេះដល់ទាំងសាសន៍យូដាទាំងសាសន៍ដទៃ។ ខ្ញុំបានប្រទានសារនៃព្រះគុណរបស់ខ្ញុំដល់អ្នករាល់គ្នា ដែលជាសិស្សរបស់ខ្ញុំ។ អ្នកត្រូវតែប្រកាសសារនេះដល់សាសន៍យូដា ហើយនិងសាសន៍ដទៃ។ បន្ទាប់មក អ្នកត្រូវតែចែកចាយសារនេះជាមួយនឹងជាតិសាសន៍ទាំងអស់នៅគ្រប់ទីកន្លែង។ អ្នកត្រូវតែជួយខ្ញុំ ដោយនាំពួកសិស្សរបស់ខ្ញុំចូលមកជាក្រុមជំនុំតែមួយវិញ»។ ដកស្រង់ពី Ellen G. White, The Acts of the Apostles, pages 27, 28, adapted។

មហាបញ្ហារបស់ព្រះយេស៊ូវបានសំដែងយ៉ាងដូច្នេះថា៖ «ចូរទៅបញ្ចុះបញ្ចូលឲ្យមានសិស្សនៅ គ្រប់ទាំងសាសន៍ ព្រមទាំងធ្វើបុណ្យជ្រមុជទឹកឲ្យ ដោយនូវព្រះនាមព្រះវរបិតា ព្រះរាជបុត្រា និងព្រះវិញ្ញាណ បរិសុទ្ធចុះ» (ម៉ាថាយ 28:19)។ ដូច្នេះ កិច្ចការនេះគឺស្តីអំពីការចូលទៅកាន់ជាតិសាសន៍ផ្សេងៗគ្នាទាំង អស់នៅលើផែនដីនេះ។

«ពួកសិស្សរបស់ព្រះយេស៊ូវមិនត្រូវចាំឱ្យអ្នកដទៃចូលទៅឯពួកគេមុននោះឡើយ។ ពួកគេត្រូវតែចូលទៅឯអ្នកដទៃជាមួយនឹងសារនៃសេចក្តីមេត្តាដែលបានមកពីព្រះយេស៊ូវវិញ»។ ដកស្រង់ពី Ellen G. White, The Acts of the Apostles, page 28, adapted។

«មានមនុស្សជាច្រើនបាននៅជាប់នឹងព្រះ លើសពីយើងបានយល់ឃើញពីពួកគេទៅទៀត។ ផែនដីនេះងងឹត ហើយពេញទៅដោយអំពើបាប។ ប៉ុន្តែ ព្រះក៏បានចាត់ទុកមនុស្សជាច្រើននាក់ ដូចជាគ្រឿង អលង្ការដ៏មានតម្លៃផងដែរ។ ព្រះនឹងនាំសាររបស់ទ្រង់ទៅកាន់មនុស្សមានតម្លៃទាំងនេះ។ មនុស្សនៅគ្រប់ទី កន្លែងនឹងប្រកាន់ជំហរដែលពួកគេមានសម្រាប់ព្រះយេស៊ូវ។ មនុស្សជាច្រើននឹងលើកតម្កើងព្រះប្រាជ្ញាញ្ញាណ របស់ព្រះលើសពីអ្វីៗទាំងអស់ដែលជីវិតមួយនេះបានផ្តល់ឱ្យពួកគេ។ ដ្បិតពួកគេនឹងបានក្លាយមកជាអ្នកបម្រើ ដ៏ស្មោះត្រង់របស់ព្រះ»។ ដកស្រង់ពី Ellen G. White, The Acts of the Apostles, pages 140, 141, adapted។

**សំណួរពិភាក្សា**

`1. តាមការយល់ឃើញរបស់លោកអ្នក តើកិច្ចការសង្គ្រោះមានន័យយ៉ាងណាដែរសម្រាប់លោកអ្នក។ តើលោកអ្នកមានចំណែកអ្វីដែរនៅក្នុងកិច្ចការនេះ?`

`2. តើអ្នកអាចនាំមនុស្សមកថ្វាយព្រះយេស៊ូវបន្ថែមទៀត នៅក្នុងកិច្ចការងារប្រចាំថ្ងៃរបស់លោកអ្នកដោយ របៀបណា?`