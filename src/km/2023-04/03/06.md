---
title:  ការចាប់ផ្តើមពីកន្លែងដែលលោកអ្នកបានរស់នៅ
date:  19/10/2023
---

`តើព្រះយេស៊ូវបានចែកចាយក្បួនច្បាប់អ្វីជាមួយនឹងពួកសិស្សរបស់ទ្រង់នោះ? សូមអានខគម្ពីរ កិច្ចការ 1:8 សម្រាប់ចម្លើយ។ តើហេតុអ្វីបានជាក្បួនច្បាប់នេះសំខាន់សម្រាប់យើងដែលជាស្មរបន្ទាល់ របស់ព្រះយេស៊ូវដែរនោះ?`

ព្រះយេស៊ូវបានចែកចាយក្បួនច្បាប់សំខាន់មួយជាមួយនឹងពួកសិស្សរបស់ទ្រង់ មុនពេលដែល ទ្រង់បានយាងត្រឡប់ទៅស្ថានសួគ៌វិញ។ ក្បួនច្បាប់នេះបានបង្ហាញយើងអំពីឥរិយាបថដែលយើងត្រូវធ្វើ ដូចជាពួកសិស្សរបស់ទ្រង់ដែរ នៅពេលដែលយើងចែកចាយដំណឹងល្អជាមួយនឹងអ្នកដទៃនោះ។ កិច្ចការ របស់យើងមិនមែនប្រាប់អ្នកដទៃថា ពួកគេខុសនោះឡើយ។ កិច្ចការរបស់យើងគឺដើម្បីចែកចាយសេចក្តី ពិតអំពីព្រះយេស៊ូវដែលយើងបានអាននៅក្នុងសារនៃទេវតាទាំង3 ដែលមានចែងនៅក្នុងខគម្ពីរវិវរណៈ 14:6-12។

ព្រះយេស៊ូវបានប្រទានក្បួនច្បាប់សំខាន់ៗ2យ៉ាងនៅក្នុងខគម្ពីរកិច្ចការ 1:8 ដែលអាចជួយ ឱ្យយើងធ្វើកិច្ចការនេះបាន។

ជាដំបូង យើងត្រូវតែនឹកចាំថា ព្រះយេស៊ូវបានបង្គាប់ដល់ពួកសិស្សរបស់ទ្រង់ថា «[អ្នករាល់គ្នា នឹង] ធ្វើជាទីបន្ទាល់ពីខ្ញុំ នៅក្រុងយេរូសាឡិម» (កិច្ចការ 1:8)។ យើងទាំងអស់គ្នាគឺជាស្មរបន្ទាល់របស់ ទ្រង់។ ដូច្នេះហើយ យើងត្រូវតែចែកចាយដំណឹងល្អអំពីព្រះយេស៊ូវនេះ នៅក្នុងកន្លែងដែលយើងបាន រស់នៅ។ កន្លែងនេះរួមមានផ្ទះរបស់លោកអ្នក ព្រះវិហាររបស់លោកអ្នក អ្នកជិតខាងរបស់លោកអ្នក និង សហគមន៍របស់លោកអ្នក។ ជាដំបូង យើងត្រូវតែធ្វើជាស្មរបន្ទាល់របស់ព្រះយេស៊ូវ នៅកន្លែងដែលយើង បានរស់នៅ។ យើងត្រូវតែធ្វើជាស្មរបន្ទាល់របស់ទ្រង់ដល់អ្នកដែលនៅជិតយើងបំផុត។ មនុស្សទាំងនេះ រួមមានសមាជិកនៅក្នុងក្រុមគ្រួសារ ក្រុមជំនុំ បុគ្គលិករួមការងារ អ្នកជិតខាង ហើយនិងអ្នករស់នៅក្នុង សហគមន៍។

មានពេលខ្លះ មនុស្សគ្រាន់តែមានចំណង់ចំណូលចិត្តទៅរស់នៅឯជនបទឆ្ងាយៗ ហើយចែក ចាយដំណឹងល្អនៅទីនោះប៉ុណ្ណោះ។ ប៉ុន្តែ មនុស្សទាំងនេះមិនបានប្រាប់អំពីព្រះយេស៊ូវទៅមនុស្សដែល នៅជុំវិញពួកគេនោះឡើយ។ ដូច្នេះហើយ យើងគួរតែចាប់ផ្តើមពីកន្លែងដែលយើងបានរស់នៅ បន្ទាប់មក ប្តូរចេញពីកន្លែងនោះ នៅពេលដែលព្រះបានដឹកនាំយើងទៅរកកន្លែងផ្សេងមួយទៀត។

បន្ទប់មក ព្រះយេស៊ូវបានមានបន្ទូលថា ពួកសិស្សរបស់ទ្រង់ត្រូវប្រាប់អ្នកដទៃអំពីទ្រង់ «ទាំង ស្រុកយូដា និងស្រុកសាម៉ារីទាំងមូល ហើយរហូតដល់ចុងផែនដីបំផុតផង» ដែរ (កិច្ចការ 1:8)។ ម្តងទៀត ព្រះយេស៊ូវបានប្រកាសថា គាត់ចង់ឱ្យពួកសិស្សរបស់ទ្រង់ចែកចាយដំណឹងល្អជាមួយនឹងជាតិសាសន៍ ដទៃ។ ព្រះយេស៊ូវអាចនឹងសុំឱ្យយើងប្តូរទៅកន្លែងផ្សេងទៀត ដើម្បីឱ្យយើងអាចចែកចាយបាន ជាមួយ នឹងជាតិសាសន៍ និកាយសាសនា និងសហគមន៍ខុសៗគ្នា។

`ភារកិច្ចទី1៖ សូមរៀបចំបញ្ជីនៃក្រុមមនុស្សនៅក្នុងសហគមន៍របស់លោកអ្នក។ តើក្រុមទាំងនេះមានរបស់ ពិសេសអ្វីខ្លះ? តើក្រុមជំនុំរបស់លោកអ្នកកំពុងតែធ្វើអ្វីខ្លះ ដើម្បីជួយពួកគេ? ប្រសិនបើមាន តើក្រុមជំនុំ របស់លោកអ្នកបានបំពេញតម្រូវការរបស់ពួកគេដោយរបៀបណា? ប្រសិនបើទេ តើក្រុមជំនុំរបស់លោក អ្នកអាចជួយពួកគេដោយរបៀបណា?`

`ភារកិច្ចទី2៖ សូមឱ្យលោកអ្នកបានអធិស្ឋានសូមឱ្យព្រះប្រទានឱកាសមួយ ដើម្បីជួយដល់មនុស្សទាំងជិតទាំងឆ្ងាយ ដែលមានតម្រូវការចាំបាច់បំផុតផងដែរ។`