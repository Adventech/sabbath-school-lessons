---
title:  អស់សង្ឃឹមចំពោះដំណើរស្វែងរកទីបន្ទាល់
date:  20/10/2023
---

នាងហ្គីណា វ៉ាឡេន (Gina Wahlen) បានរំភើបចិត្ត ដោយនាងបានទៅលេងព្រះវិហារនៅតាមផ្ទះ នៅក្នុងប្រទេសមួយ ដែលអ្នកគ្រីស្ទានបានជួបនឹងការបៀតបៀន ដោយសារតែភាពស្មោះត្រង់ ដែលពួកគេមានចំពោះព្រះ។ នាងបានទៅដល់កន្លែងនោះ ដើម្បីប្រមូលទីបន្ទាល់សម្រាប់បេសកកម្មអាត់វេនទីស្ទ។

ព្រះវិហារនៅតាមផ្ទះនោះគឺជាបន្ទប់ចាស់ផ្ទាល់ដីមួយកន្លែងនៅក្នុងអាគារនៃផ្ទះល្វែងមួយ។ គេបានរំលើង និងកែផ្ទះនោះទៅជារោងឱបោសថដ៏សំខាន់មួយនៅម្ខាងបន្ទប់ និងធ្វើបន្ទប់តូចមួយទៀត នៅទល់មុខបន្ទប់នោះ។ នាងហ្គីណាបានចាប់ផ្តើមសម្ភាសន៍អ្នកចូលរួមនៅក្នុងបន្ទប់តូចនោះជាមួយនឹង អ្នកបកប្រែ។ អ្នកចូលរួមមានចិត្តសប្បុរស និងមានភាពស្មោះត្រង់។ ប៉ុន្តែ ពួកគេហាក់ដូចជាមិនមានទីបន្ទាល់អ្វីឡើយ ដោយសារតែពួកគេនិយាយតែអំពីលក្ខណៈបច្ចេកទេសនៃព្រះវិហារនៅក្នុងផ្ទះនោះវិញ។

សម្ភាសន៍យូរៗទៅ នាងហ្គីណាកាន់តែអស់សង្ឃឹមឡើងៗ។ កន្លែងនោះគឺជាកន្លែងតែមួយគត់ ដែលនាងបានគ្រោងទៅប្រមូលទីបន្ទាល់នានានៅជុំវិញប្រទេស ដែលនាងបានស្នាក់នៅនោះ។ នាងបាន អធិស្ឋានថា «ឱព្រះអម្ចាស់អើយ សូមទ្រង់ជួយឱ្យទូលបង្គំរកបានអ្នកណាម្នាក់ដែលមានទីបន្ទាល់អស្ចារ្យ មួយមកព្រះអង្គ ដ្បិតទូលបង្គំមិនដឹងថា ទូលបង្គំត្រូវធ្វើយ៉ាងណានោះទេ ដោយសារតែទូលបង្គំមិនចេះ និយាយភាសារបស់ពួកគាត់ ណាមួយទូលបង្គំក៏គិតថា អ្នកបកប្រែក៏មិនអាចជួយទូលបង្គំ អ្វីបានដែរ ដូច្នេះហើយ ឱព្រះអង្គអើយ តើព្រះអង្គអាចចាត់អ្នកណាម្នាក់ឱ្យមកឯទូលបង្គំបានដែរឬទេ?»។

រំពេចនោះ ស្រីម្នាក់បានដើរចូលមកក្នុងបន្ទប់របស់នាង។ នាងហ្គីណាបាននិយាយជាមួយស្រ្តី ម្នាក់នោះ ដោយការអស្ចារ្យនៅក្នុងចិត្ត ហើយនាងបានផ្តោះផ្តងការសន្ទនាជាមួយនឹងស្ត្រីម្នាក់នោះ តាម រយៈអ្នកបកប្រែ។ នាងហ្គីណាបានសួរថា «តើលោកអ្នកបានចូលថ្វាយបង្គំនៅក្នុងព្រះវិហារនេះយូរប៉ុនណា ដែរ?»។ នាងបានឆ្លើយថា ទេ នាងមិនដែលបានចូលព្រះវិហារទាល់តែសោះ។ នាងទើបតែចូលមកក្នុង ព្រះវិហារបានប៉ុន្មានខែប៉ុណ្ណោះ។

នាងហ្គីណាបានសួរអំពីរបៀបដែលស្រ្តីម្នាក់នោះបានដឹងអំពីអ្នកសេវេនដេយអាត់វេនទីស្ទ។ ស្ត្រីម្នាក់នោះបាននិយាយថា នាងបានដើរទៅផ្សារជាមួយនឹងកូនៗរបស់នាងនៅថ្ងៃសៅរ៍មួយ។ ខណៈ ដែលពួកគេបានដើរនៅតាមផ្លូវ នោះមានបុរសស្លៀកពាក់ស្អាតបាត2នាក់បានដើរមករកនាង។ បុរស ម្នាក់បាននិយាយថា «ថ្ងៃទី7គឺជាថ្ងៃសប្បាតហ៍»។ បុរសម្នាក់ទៀតបាននិយាយថា «បើបងចង់ដឹងបន្ថែម ទៀត បងអាចចូលមើលនៅក្នុងប្រព័ន្ធអុីនធឺណែតបាន»។ បន្ទាប់មក បុរសទាំង2នាក់នោះបានដើរហួស ទៅ។

ស្ត្រីម្នាក់នោះបានត្រឡប់ទៅផ្ទះវិញ ដើម្បីស្វែងរកព័ត៌មានអនឡាញ។ ទីបំផុត នាងបានរកឃើញសំណុំនៃការផ្សាយដំណឹងល្អរបស់ព្រះវិហារអាត់វេនទីស្ទ តាមរយៈអ្នកផ្សាយដំណឹងល្អជនជាតិ អាមេរិកម្នាក់ ដែលបានប្រែជាភាសារបស់នាង។ នាងបានតាមដានកម្មវិធីជាច្រើន ហើយនាងក៏បានទទួល ព្រះពរពីកម្មវិធីទាំងនោះផងដែរ។ ក្រោយមក នាងបានរកឃើញព្រះវិហារនៅក្នុងផ្ទះនោះឯង។ នាងបាន

បង្ហាញខ្លួន ដោយបានត្រៀមខ្លួនជ្រមុជទឹកជាស្រេច ហើយនាងក៏បានជ្រមុជ ថ្មីៗផងដែរ មុនពេលដែលនាងហ្គីណាបានទៅដល់កន្លែងនោះ។ នាងហ្គីណា បាននិយាយថា ខ្ញុំមានការអស្ចារ្យយ៉ាងខ្លាំង នៅពេលដែល ខ្ញុំបានឮទីបន្ទាល់ របស់នាង ហើយខ្ញុំក៏សប្បាយចិត្តណាស់ដែរ ដែលព្រះបានឆ្លើយតបនឹងការអធិស្ឋានរបស់ខ្ញុំតាមរបៀបដ៏អស្ចារ្យបំផុត»។