---
title:  សេចក្តីបង្គាប់ដែលព្រះបានបង្គាប់ដល់លោកអាប់រ៉ាម
date:  17/10/2023
---

ព្រះបានបង្គាប់ឱ្យលោកអាប់រ៉ាមចាកចេញពីស្រុកកំណើត និងប្រទេសរបស់គាត់។ ដូច្នេះ លោក អាប់រ៉ាមបានធ្វើដំណើរទៅកាន់ទឹកដី ដែលព្រះបានបង្គាប់ឱ្យគាត់ចូលទៅនោះ។ អ្វីៗគ្រប់យ៉ាងមិនរលូន សម្រាប់លោកអាប់រ៉ាមតាំងតែពីដើមមក។ នៅពេលនោះ ពួកសាសន៍កាណានបានរស់នៅក្នុងទឹកដីនោះ (លោកុប្បត្តិ 12:6)។ ពួកសាសន៍កាណានត្រូវបានគេស្គាល់ថា ជាសាសន៍អាក្រក់ និងកាចសាហាវ។ គ្មានចម្ងល់អ្វីឡើយ ដែលព្រះបានលេចមកឱ្យលោកអាប់រ៉ាមឃើញ បន្ទាប់ពីគាត់បានទៅដល់ទីនោះ ហើយ ទ្រង់បានសន្យានឹងគាត់ថា «ព្រះយេហូវ៉ាទ្រង់លេចមកឲ្យអាប់រ៉ាមឃើញ ហើយមានព្រះបន្ទូលថា អញនឹងឲ្យស្រុកនេះដល់ពូជឯង រួចនៅទីនោះគាត់ក៏ស្អាងអាសនា1ថ្វាយព្រះយេហូវ៉ា ដែលទ្រង់លេចមកឲ្យ ឃើញនោះ» (លោកុប្បត្តិ 12:7)។ ជាការពិតណាស់ លោកអាប់រ៉ាមត្រូវការការលើកទឹកចិត្តបែបនេះ។

ប៉ុន្តែ យ៉ាងហោចណាស់ នៅពេលដំបូង អ្វីៗគ្រប់យ៉ាងចេះតែមានភាពរអាក់រអួលសម្រាប់លោក អាប់រ៉ាមជានិច្ច។

តើមានរឿងអ្វីកើតឡើងដល់លោកអាប់រ៉ាម បន្ទាប់ពីនោះមក? សូមអានខគម្ពីរលោកុប្បត្តិ 12:

`10-13:1 សម្រាប់ចម្លើយ។ តើលោកអាប់រ៉ាមសាងកំហុសអ្វីខ្លះ?`

លោកអាប់រ៉ាមប្រាកដជាមានអារម្មណ៍ហាក់ដូចជាគាត់គ្មានសង្ឃឹមអ្វីឡើយ។ គាត់បានចាកចេញពីជីវិតស្រណុកស្រួលនៅក្នុងប្រទេសកំណើតរបស់គាត់។ «នោះលោកក៏បានស្តាប់បង្គាប់ លោក ចេញទៅឯកន្លែងដែលត្រូវទទួលជាមរដក គឺចេញទៅឥតមានដឹងជាទៅឯណាទេ» (ហេព្រើរ 11:8)។ រឿងដំបូងគេ បង្អស់ដែលបានកើតឡើង នៅពេលដែលគាត់ជួបនឹងគ្រោះទុរភិក្សនៅទីនោះ។ គ្រោះអំណត់ នេះអាក្រក់ជាទីបំផុត រហូតដល់លោកអ័ប្រាហាំចាកចេញពីកន្លែង ដែលព្រះបានបង្គាប់ឱ្យគាត់ទៅរស់នៅនោះ ទៅកន្លែងផ្សេងវិញ។ បន្ទាប់ពីនោះមក អ្វីៗគ្រប់យ៉ាងកាន់តែអាក្រក់ឡើងៗ។

«លោកអ័ប្រាហាំបានស្នាក់នៅក្នុងប្រទេសអេស៊ីព្ទ។ នៅក្នុងអំឡុងពេលនេះ គាត់បានបង្ហាញ ភាពកម្សោយ និងអំពើបាបដែលមាននៅក្នុងចិត្តរបស់គាត់។ លោកអ័ប្រាហាំមិនបានប្រាប់អ្នកដទៃថា នាងសារ៉ាគឺជាភរិយារបស់គាត់នោះទេ។ កាលពីមុន លោកអ័ប្រាហាំតែងតែបានបង្ហាញចិត្តក្លាហាន និង ជំនឿរបស់គាត់ទៅលើព្រះជានិច្ច។ ប៉ុន្តែ ម្តងនេះ ឥរិយាបថរបស់លោកអ័ប្រាហាំបានបង្ហាញថា គាត់មិន បានជឿទុកចិត្តថា ព្រះនឹងការពារគាត់នោះទេ . . . .។ ភាពឆកល្វែងនៃជំនឿរបស់លោកអាប់រ៉ាមបានធ្វើ ឱ្យនាងសារ៉ាស្ថិតនៅក្នុងគ្រោះថ្នាក់។ ស្តេចនៃស្រុកអេស៊ីព្ទបានដឹងថា នាងសារ៉ាមានសម្រស់ស្រស់ស្អាត ណាស់។ ស្តេចបានបង្គាប់ឱ្យទាហានរបស់ទ្រង់នាំនាងចូលទៅក្នុងរាជវាំងរបស់ទ្រង់។ ប៉ុន្តែ ព្រះអម្ចាស់ បានបង្ហាញសេចក្តីមេត្តាដល់នាងសារ៉ា ហើយជួយការពារនាងវិញ។ ព្រះអម្ចាស់ក៏បានដាក់ទោសដល់រាជវង្សស្តេចផងដែរ»។ ដកស្រង់ពី Ellen G. White, Patriarchs and Prophets, page 130, adapted។

ពុំមានអ្នកណានិយាយថា កិច្ចការបម្រើព្រះរបស់យើងគឺជាកិច្ចការស្រួលនោះឡើយ។ នៅពេល ដែលលោកអាប់រ៉ាមកុហក នោះគាត់បានធ្វើឱ្យមានរឿងកាន់តែអាក្រក់ទៅអាក្រក់ទៅ។ ប៉ុន្តែ ព្រះទ្រង់ មានព្រះទ័យអត់ធ្មត់។ ទ្រង់មិនបានបោះបង់លោកអាប់រ៉ាម ដោយសារតែគាត់ធ្វើខុសនោះឡើយ។ ប៉ុន្តែ គួរឱ្យសោកស្តាយណាស់ ក្រោយមក លោកអាប់រ៉ាមក៏បានធ្វើខុសម្តងទៀតផងដែរ។ រឿងរបស់លោកអាប់រ៉ាមបានផ្តល់សេចក្តីសង្ឃឹមជាច្រើនដល់យើង។ យើងប្រហែលជាបានធ្វើខុស។ ប៉ុន្តែ យើងនៅតែអាចនៅជាប់នឹងព្រះអម្ចាស់បាន តាមរយៈសេចក្តីជំនឿ។ យើងអាចជឿទុកចិត្តបានថា ទ្រង់នឹងលើកលែង ទោសអំពើបាបរបស់យើង និងកំហុសរបស់យើង។ ព្រះអម្ចាស់ក៏នៅតែបន្តប្រើយើងឱ្យធ្វើកិច្ចការរបស់ទ្រង់ផងដែរ។