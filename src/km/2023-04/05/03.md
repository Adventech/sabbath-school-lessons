---
title:  គោលជំនឿខុសឆ្គងគឺជាការដោះសាទី2
date:  30/10/2023
---

លោកយ៉ូណាសបានបន្ទោសខ្លួនគាត់ នៅពេលដែលព្យុះមកដល់ (យ៉ូហាន 1:1-12)។ នៅ ពេលនោះ ការគិតរបស់លោកយ៉ូណាសបានបង្ហាញយើងនូវអ្វីដែលមនុស្សជាច្រើននាក់បានជឿអំពីព្រះ ឬព្រះក្លែងក្លាយ។ មនុស្សទាំងនេះបានជឿថា ព្រះផ្សេងៗគ្នាបានគ្រប់គ្រងប្រទេស និងទឹកដីរបស់ពួកគេ។ ព្រះក្លែងក្លាយមិនមែនជាគ្រប់គ្រងសមុទ្រនោះទេ។ មនុស្សបានជឿថា សមុទ្រគឺជាលំនៅរបស់អារក្ស។ អ្នកនៅក្នុងសំពៅបានគិតថា ពួកគេត្រូវតែថ្វាយតង្វាយដល់ពួកអារក្សទឹក ដើម្បីកុំឱ្យអារក្សទាំងនោះខឹង នឹងពួកគេ។ សាសនាហេព្រើរមិនបានបង្រៀនទស្សនខុសឆ្គងបាននេះឡើយ។ ប៉ុន្តែ ទស្សនទាំងនេះអាចនឹងធ្វើឱ្យលោកយ៉ូណាសជឿថា គាត់បានធ្វើឱ្យអារក្សទឹកខឹងនឹងគាត់ហើយ។ ដូច្នេះ គោលគំនិតខុសឆ្គងទាំងនេះអាចជាមូលហេតុដែលនាំឱ្យលោកយ៉ូណាសបន្ទោសខ្លួនគាត់ថា ជាដើមហេតុដែលបាន បង្កឱ្យមានព្យុះនោះឡើង។

`សូមអានខគម្ពីរយ៉ូណាស 2:1-3, 7-10។ តើខទាំងនេះបានបង្ហាញយើងអំពីរបៀបដែល លោកយ៉ូណាសបានចាប់ផ្តើមយល់អំពីការដឹកនាំ និងការថែរក្សារបស់ព្រះនោះយ៉ាងដូចម្តេចដែរ?`

លោកយ៉ូណាសបានដឹងថា ព្រះគឺជាអ្នកគ្រប់គ្រង តាមរយៈវិធីដ៏លំបាកមួយ។ ខ្យល់ និងទឹក រលកគឺជារបស់ផងព្រះ។ ហើយមច្ឆាជាតិក៏ជារបស់ទ្រង់ផងដែរ។ «ផែនដី និងសារពើនៅផែនដីជារបស់ ផងព្រះយេហូវ៉ា» (ទំនុកដំកើង 24:11)។ លោកយ៉ូណាសបានថ្វាយចិត្តរបស់គាត់ទៅព្រះដែលជាម្ចាស់ នៃសមុទ្រ និងផែនដី។ ម្ល៉ោះហើយ បានជាព្រះសង្គ្រោះគាត់យ៉ាងដូច្នេះ។ យើងក៏អាចយល់ច្រឡំអំពីព្រះ និងអ្វីដែលទ្រង់បានរំពឹងទុកពីយើង ដូចជាលោកយ៉ូណាសដូច្នោះដែរ។ មានពេលខ្លះ យើងបានគិតថា ព្រះចង់ឱ្យយើងដកខ្លួនចេញពីអំពើអាក្រក់ដែលនៅជុំវិញយើង។ ជាការពិតណាស់ ព្រះគម្ពីរបានដាស់តឿន ឱ្យយើង «រក្សាខ្លួន មិនឲ្យប្រឡាក់ដោយលោកីយ៍នេះឡើយ» (យ៉ាកុប 1:27)។ ទន្ទឹមគ្នានេះ ក៏យើងមិនគួរលាក់ខ្លួនពីមនុស្សនោះដែរ។ យើងគួរតែធ្វើអ្វីគ្រប់យ៉ាងដែលយើងអាចធ្វើទៅបាន ដើម្បីនាំព្រះពរ និងសេចក្តីសង្ឃឹមរបស់ព្រះទៅដល់មនុស្សដែលខ្វះខាត។

យើងក៏អាចនឹងជឿថា ការជោគជ័យបានមកពីការពឹងផ្អែកលើខ្លួនយើងនោះដែរ។ គោលជំនឿ បែបនេះគឺជាគោលជំនឿខុសឆ្គងមួយទៀត ដែលអាចរារាំងយើងមិនឱ្យធ្វើកិច្ចការព្រះ។ យើងត្រូវតែចាំថា យើងក៏ដូចជាលោកយ៉ូណាសដែរ គឺយើងមិនអាចសង្គ្រោះអ្នកណាម្នាក់បានឡើយ។ លោកយ៉ូណាសមិនអាចសង្គ្រោះមនុស្សនៅក្នុងទីក្រុងនីនីវេបានឡើយ។ មានពេលខ្លះ យើងបានធ្វើហាក់ដូចជាយើងជា «អ្នកសង្គ្រោះ» យ៉ាងដូច្នោះដែរ។ ប៉ុន្តែ ព្រះមិនបានសុំឱ្យយើងធ្វើកិច្ចការរបស់ទ្រង់នោះទេ។ តែទ្រង់បាន សុំឱ្យយើងធ្វើការជាមួយនឹងទ្រង់វិញ។ ការសង្គ្រោះមនុស្សលោកគឺជាកិច្ចការរបស់ព្រះ។ យើងសរសើរ តម្កើងព្រះដែលទ្រង់បានបំផ្លាស់បំប្រែយើង ប៉ុន្តែ មានតែព្រះមួយគត់ដែលអាចនាំមនុស្សមករកព្រះអង្គ ទ្រង់ផ្ទាល់។ យើងបានដាំ «គ្រាប់ពូជ» ខាងឯសេចក្តីពិតនៃព្រះគម្ពីរនៅក្នុងចិត្តរបស់អ្នកដទៃ។ ប៉ុន្តែ មាន តែព្រះមួយគត់ដែលអាចធ្វើឱ្យគ្រាប់ពូជនោះលូតលាស់បាន។ ជាញឹកញាប់ យើងតែងតែយល់ច្រឡំរវាងកិច្ចការរបស់យើងជាមួយនឹងកិច្ចការរបស់ព្រះ។ នៅពេលដែលយើងធ្វើដូច្នេះ យើងអាចនឹងយកការ យល់ច្រឡំនេះមកធ្វើជាការដោះសាមិនព្រមចែកចាយដំណឹងល្អអំពីព្រះយេស៊ូវជាមួយនឹងអ្នកដទៃនោះ ឡើយ។ មែនហើយ ព្រះបានប្រើលោកយ៉ូណាស។ ប៉ុន្តែ ព្រះគឺជាអ្នកសង្គ្រោះទីក្រុងនីនីវេ មិនមែនលោក យ៉ូណាសនោះឡើយ។