---
title:  ការធ្វើការជាមួយនឹងមនុស្សរឹងចចេសគឺជាការដោះសាទី4
date:  01/11/2023
---

«រួចលោកអធិស្ឋានដល់ព្រះយេហូវ៉ាថា ឱព្រះយេហូវ៉ាអើយ តើមិនមែនជាសេចក្តីនេះឯងដែល ទូលបង្គំបានថា ក្នុងកាលដែលទូលបង្គំនៅឯស្រុករបស់ទូលបង្គំនៅឡើយទេឬអី គឺដោយហេតុនោះបាន ជាទូលបង្គំខំរត់ទៅឯក្រុងតើស៊ីសវិញ ពីព្រោះទូលបង្គំបានដឹងថា ទ្រង់ជាព្រះដ៏ប្រកបដោយករុណាគុណ ក៏មានព្រះហឫទ័យអាណិតអាសូរ ទ្រង់យឺតនឹងខ្ញាល់ ហើយមានសេចក្តីសប្បុរសជាបរិបូរ ក៏តែងតែប្រែ គំនិតចេញពីការអាក្រក់ផង» (យ៉ូណាស 4:2)។ តើលោកយ៉ូណាសបានថ្លែងសេចក្តីអធិស្ឋានរបស់គាត់ យ៉ាងក្បោះក្បាលដែរឬទេ? តើមានរឿងអ្វីកើតឡើងនៅត្រង់នេះដែរ?

`តើលោកយ៉ូណាសមានបញ្ហាអ្វីដែរ? សម្រាប់ចម្លើយ សូមអានបទគម្ពីរយ៉ូណាស ជំពូក4។`

លោកយ៉ូណាសស្អប់មនុស្សនៅក្នុងទីក្រុងនីនីវេជាខ្លាំង។ គាត់បានគិតថា ឱ្យគាត់ស្លាប់ប្រសើរ ជាងឱ្យអ្នកដទៃមើលងាយគាត់ នៅពេលដែលពួកគេបានឮថា ព្រះមិនបានបំផ្លាញទីក្រុងនីនីវេនោះ។ លោកយ៉ូណាសមិនចង់ឱ្យអ្នកដទៃគិតថា គាត់ធ្វើអី្វមិនកើតនៅក្នុងនាមជាហោរានោះឡើយ។ ហោរាគឺជា អ្នកនាំសាររបស់ព្រះ។ លោកយ៉ូណាសចង់ឱ្យទីក្រុងនីនីវេវិនាស បន្ទាប់ពីទីក្រុងសូដុំម និងទីក្រុងកូម៉ូរ៉ា។ គាត់ចង់ឱ្យព្រះបំផ្លាញមនុស្សដែលគាត់ស្អប់ជាទីបំផុតនោះចេញ។ ប៉ុន្តែ នៅពេលដែលព្រះមិនបានធ្វើដូចជាអ្វីដែលគាត់បានគិត នោះលោកយ៉ូណាសខ្មាសអៀន និងផ្ទុះកំហឹងឡើង។ គាត់បាននឹកខ្មាសពីខ្លួនឯង ហេតុដូច្នោះហើយ បានជាគាត់ចង់ស្លាប់។

ព្រះបានប្រទានបទពិសោធន៍នៃការសិក្សាដល់លោកយ៉ូណាសជាលើកទី2នៅក្នុងរឿងរបស់ លោកយ៉ូណាស។ បទពិសោធន៍នេះបានផ្លាស់ប្តូរទស្សននៃជីវិតដែលលោកយ៉ូណាសបានយល់ឃើញ។ ទស្សនរបស់យើងអំពីជីវិតនេះមិនបានផ្លាស់ប្តូរ ដោយសារតែយើងបានឮអ្វីដែលថ្មី ឬទទួលបាននូវបទពិសោធន៍ដ៏អស្ចារ្យណាមួយនោះឡើយ។ របៀបដែលយើងបានបកស្រាយបទពិសោធន៍ទាំងនេះបាន ធ្វើឱ្យយើងផ្លាស់ប្តូររបៀបដែលយើងបានយល់ឃើញអំពីជីវិតនេះ។

ព្រះបានប្រទានបទពិសោធន៍ថ្មីមួយដល់លោកយ៉ូណាស ដើម្បីជួយឱ្យគាត់យល់ឃើញថា គោល គំនិតរបស់គាត់គឺជាគោលគំនិតច្របូកច្របល់មិនត្រឹមត្រូវនោះទេ។ ព្រះបានធ្វើឱ្យរុក្ខជាតិដុះឡើងនៅក្នុង រយៈពេល1ថ្ងៃ ដើម្បីឱ្យលោកយ៉ូណាសមានម្លប់ជ្រក។ ម្លប់បានការពារលោកយ៉ូណាសពីកំដៅព្រះអាទិត្យ។ លោកយ៉ូណាសអរព្រះគុណព្រះដែលទ្រង់បានប្រទានរុក្ខជាតិឱ្យគាត់បានជ្រកនោះ។ លោកយ៉ូណាសមិន គិតថា រុក្ខជាតិនោះគឺជាការអស្ចារ្យ និងជាអំណោយទានមកពីព្រះនោះឡើយ។ លោកយ៉ូណាសបានគិត ថា គាត់បានទទួលព្រះពរនេះ ដោយសារទង្វើ និងកិច្ចការល្អៗរបស់គាត់ទៅវិញ។ នៅពេលដែលរុក្ខជាតិ រុះរោយទៅ លោកយ៉ូណាសក៏ចាប់ផ្តើមខឹងទៀត។ គាត់បានចាប់ផ្តើមសង្ស័យអំពីតម្លៃរបស់គាត់ ជាហេតុ ធ្វើឱ្យគាត់លែងចង់រស់តទៅទៀត។

ព្រះបានមានបន្ទូលប្រាប់លោកយ៉ូណាស តាមរយៈវិធីមួយបែបដែលប្រកបដោយក្តីស្រឡាញ់។ ព្រះបានព្យាយាមជួយឱ្យលោកយ៉ូណាសយល់ឃើញថា គាត់បានខ្វល់ពីរុក្ខជាតិជាងជីវិតនៃមនុស្សប្រុស ស្រី កុមាររាប់ពាន់នាក់ រួមទាំងសត្វចិញ្ចឹមរបស់ពួកគេទាំងអស់នៅក្នុងទីក្រុងនីនីវេនោះទៅទៀត។