---
title:  សេចក្តីសង្ឃឹមនៅពេលដែលជួបនឹងបញ្ហាដ៏តក់ស្លុត
date:  03/11/2023
---

នៅក្នុងសភាពជាក្មេងស្រី នាងហ្គ្រេតបានរងនូវការវាយប្រហារដ៏តក់ស្លុតមួយ។ នាងបានក្រោក ភ្ញាក់នៅពេលអាធ្រាត្រ ភ័យខ្លាចដោយសារតែបេះដូងលោតញាប់។ នាងភ័យខ្លាចមែនទែនរហូត ដល់នាង មានអារម្មណ៍ថា ក្បាលរបស់នាងចង់ផ្ទុះ។ នាងមិនដឹងថា នាងត្រូវរកជំនួយពីណាឡើយ។ ហើយនាង ក៏មិនបានប្រាប់ឪពុកម្តាយរបស់នាងដែរ ដោយសារតែនាងយល់ឃើញថា មនុស្សមិនអាចដោះស្រាយ បញ្ហារបស់នាងបានឡើយ។ ពិភពលោក រួមទាំងរបស់របរធម្មតានៅឯសាលារៀន និងនៅតាមផ្លូវបាន បំភ័យនាង។ នាងបានគិតថា មនុស្សដែលរស់នៅក្បែរនាងនៅក្នុងប្រទេសអាឡឺម៉ង់ គ្មានអ្នកណាម្នាក់ អាចជួយយើងបានឡើយ។

នាងក្រេតបានចាប់ផ្តើមនឹកឃើញនាងអេននីកា (Annika)។ ក្មេងស្រីទាំង2នាក់នេះបានធំឡើងជាមួយគ្នា ដោយការច្រៀងនៅក្នុងក្រុមចម្រៀងកុមារមួយក្រុម។ បន្ទាប់មក នាងអេននីកាបានរក ឃើញថា នាងមានជំងឺមហារីក។ ប៉ុន្តែ នាងអេននីកានៅតែក្លាហាន ហើយជឿទុកចិត្តទៅលើព្រះជានិច្ច។ នាងអេននីកាបានប្រាប់ឪពុកម្តាយរបស់នាងថា «ប៉ាម៉ាក់កុំភ័យអី ខ្ញុំដឹងថា ខ្ញុំត្រូវទៅកន្លែងណាហើយ ដូច្នេះ អ្វីៗគ្រប់យ៉ាងនឹងល្អឡើងវិញ»។ នាងអេននីកាក៏បានស្លាប់ទៅ ប៉ុន្តែ នាងបានស្លាប់ដោយគ្មាន ការឈឺចាប់អ្វីឡើយ។

សេចក្តីជំនឿរបស់នាងអេននីកាបានធ្វើឱ្យនាងក្រេតស្ញើចសរសើរជាខ្លាំង។ នាងបានភ័យខ្លាច ជារៀងរាល់យប់។ ប៉ុន្តែ នាងបាននឹកចាំអំពីព្រះនៃសេចក្តីស្រឡាញ់ និងអំពីជីវិតអស់កល្ប ដែលជាពាក្យ ពេចន៍ដំបូងគេបង្អស់ដែលនាងបានឮពីនាងអេននីកានោះ។ នាងបានឆ្ងល់ថា តើនៅលើសកលលោកនេះ មានអ្វីទៅដែលមានអំណាចជាងនាង និងមានអំណាចជាងពិភពលោកនេះដែរឬទេ។ នាងបានឆ្ងល់ទៀត ថា តើខ្ញុំអាចទៅកន្លែងដែលនាងអេននីកាបានគ្រោងទៅនោះដោយរបៀបណា?។

រហូតដល់អាយុ14ឆ្នាំ ទើបនាងក្រេតលែងយល់សប្តិអាក្រក់តទៅទៀត ប៉ុន្តែ នាងនៅតែមាន អារម្មណ៍ភ័យខ្លាច និងឯកោដដែល។ បន្ទាប់មកនាងបានជួយនឹងលោកនីកូ (Nico) ដែលជាអនាគតស្វាមី របស់នាង។ គាត់មិនបានទៅព្រះវិហារជាប្រចាំនោះទេ ប៉ុន្តែ គាត់មានជំនឿទៅលើព្រះយ៉ាងមុតមាំ។ ឪពុកម្តាយរបស់គាត់គឺជាអ្នកអាត់វេនទីស្ទ ដូច្នេះហើយ ពួកគេបានអញ្ជើញនាងក្រេតទៅចូលរួមកម្មវិធី ថ្ងៃបុណ្យណូអែលនៅក្នុងផ្ទះរបស់ពួកគេ។ នាងក្រេតមិនដែលធ្លាប់មានពេលបែបនេះជាមួយនឹងគ្រួសារ ចិត្តល្អបែបនេះពីមុនមកនោះទេ។ នេះគឺជាពិភពលោកថ្មីមួយសម្រាប់នាង។ នាងបានរត់ទៅពួនយំនៅ ខាងលើផ្ទះ ដោយសារតែនាងរំភើបចិត្តពេក។ នៅពេលដែលនាងមានអារម្មណ៍ថា វត្តមានរបស់ព្រះសណ្ឋិតនៅក្នុងផ្ទះមិត្តភក្តិនាង នៅពេលនោះ នាងបានគិតថា នាងអាចរកជំនួយជួយដល់ការភ័យខ្លាច របស់នាងបាន។ នាងបានសម្លឹងឃើញថា ព្រះទ្រង់អស្ចារ្យ ទ្រង់មានអំណាច ហើយទ្រង់ក៏អាចសង្គ្រោះ មនុស្សគ្រប់គ្នាផងដែរ។ នេះជាលើកទីមួយហើយ ដែលនាងមានអារម្មណ៍កក់ក្តៅបែបនេះ។ នាងពិតជាចង់បានអារម្មណ៍កក់ក្តៅបែបនេះជារៀងរហូតណាស់។

នាងក្រេតបានចាប់ផ្តើមរៀនថ្នាក់ព្រះគម្ពីរ ក្រោយមកទៀត នាង និងលោកនីកូបានចូលរួមជាមួយនឹងក្រុមជំនុំសេវេនដេយអាត់វេនទីស្ទនៅលើកោះរូហ្គេននៃប្រទេសអាឡឺម៉ង់។ នៅពេលនោះ ពួកគេមិនបានដឹងឡើយថា ព្រះវិហារបានប្រឈមនឹងការបិទទ្វារ ដោយសារតែសមាជិកភាពធ្លាក់ចុះនោះទេ។ វត្តមានរបស់ពួកគេគឺជាចម្លើយឆ្លើយតបទៅនឹងការអធិស្ឋានរបស់សមាជិកក្រុមជំនុំ រួមទាំងលោកហ្គាន់ថាតដែលជាមេនៃចាស់ទុំព្រះវិហារ និងជាឪពុករបស់លោកនីកូននោះដែរ។ សព្វថ្ងៃនេះ នាង

ក្រេត និងលោកនីកូគឺជាសមាជិកសកម្មនៅក្នុងព្រះវិហារសកម្មមួយ ដែលថ្មីៗ នេះ ព្រះវិហារនោះបានសាងសង់អគារដ៏ធំមួយ ដើម្បីជួយសម្រួលដល់សមាជិក ភាពដែលកំពុងតែកើនឡើងនៅក្នុងព្រះវិហារនោះ។ នាងក្រេតបាននិយាយថា «រឿងដ៏អស្ចារ្យបំផុតនៅក្នុងមួយជីវិតរបស់ខ្ញុំនេះ គឺថា ខ្ញុំបានស្គាល់ព្រះយេស៊ូវ ហើយខ្ញុំក៏ដឹងដែរថា នេះគឺជាកិច្ចការដ៏ល្អបំផុតដែល ខ្ញុំបានធ្វើ នៅក្នុងជីវិតខ្ញុំ នេះ ឥឡូវនេះ ជីវិតរបស់ខ្ញុំមានពេញដោយក្តីអំណរ»។