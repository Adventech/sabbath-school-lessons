---
title:  ជាការដោះសាទី3៖ កិច្ចការដែលត្រូវធ្វើនោះគឺជាកិច្ចការលំបាក
date:  31/10/2023
---

បទពិសោធន៍របស់លោកយ៉ូណាសនៅក្នុងពោះត្រី (សូមអានបទគម្ពីរយ៉ូណាស ជំពូក2) គឺជា ភ័ស្តុតាងបញ្ជាក់ពីសេចក្តីស្រឡាញ់ និងសេចក្តីមេត្តារបស់ព្រះ។ សេចក្តីអធិស្ឋានរបស់លោកយ៉ូណាស បានបង្ហាញយើងថា គាត់បានយល់ពីសាររបស់ព្រះ ដែលជាសេចក្តីស្រឡាញ់របស់ទ្រង់នោះហើយ។ គួរឱ្យសោកស្តាយណាស់ ការអស្ចារ្យនេះមិនមានន័យថា អារម្មណ៍កាលពីមុនរបស់លោកយ៉ូណាសបាន ផ្លាស់ប្តូរហើយនោះឡើយ។ លោកយ៉ូណាសបានទៅទីក្រុងនីនីវេ។ ប៉ុន្តែ នៅតាមផ្លូវ គាត់បានយកអារម្មណ៍ មិនចូលចិត្តទីក្រុងនីនីវេនេះទៅជាមួយនឹងគាត់ដែរ។

`តើមនុស្សនៅក្នុងទីក្រុងនីនីវេបានធ្វើអ្វីខ្លះ នៅពេលដែលពួកគេបានឮលោកយ៉ូណាសអធិប្បាយ នោះ? សម្រាប់ចម្លើយ សូមអានបទគម្ពីរយ៉ូណាស ជំពូក3។ តើជំពូកនេះបានបង្រៀនយើងអំពីការចែកចាយសេចក្តីជំនឿរបស់យើងជាមួយនឹងអ្នកដទៃយ៉ាងដូចម្តេចដែរ?`

លោកយ៉ូណាសមិនសូវចូលចិត្តទីក្រុងនីនីវេប៉ុន្មានទេ ប៉ុន្តែ ទោះជាយ៉ាងនេះក្តី ក៏គាត់នៅតែ ចែកចាយសាររបស់ព្រះទៅកាន់ពួកគេដដែល។ អ្វីដែលបានកើតឡើងបន្ទាប់ទៀតនោះ គឺជារឿងដ៏អស្ចារ្យ មួយ។ មនុស្សនៅក្នុងទីក្រុងបានលន់តួអំពើបាបរបស់ពួកគេ ហើយពួកគេក៏លែងប្រព្រឹត្តអំពើបាបតទៅ ទៀតដែរ។ នៅទីបំផុត នៅពេលដែលលោកយ៉ូណាសបានធ្វើនូវអ្វីដែលព្រះបានសុំឱ្យគាត់ធ្វើ នោះមនុស្ស នៅក្នុងទីក្រុងនីនីវេបានបែរទៅលើកតម្កើងព្រះវិញ។

កិច្ចការរបស់ព្រះបានទទួលជោគជ័យ លុះត្រាតែអ្នកបម្រើទ្រង់សុខចិត្តលះបង់នូវអ្វីដែលពួកគេ ចង់បាននោះវិញ ដើម្បីឱ្យពួកគេអាចបែរធ្វើកិច្ចការទ្រង់បាន។ ពួកគេអាចនឹងមិនចង់លះបង់ ដូចជាលោក យ៉ូណាសបានយល់ឃើញ។ ប៉ុន្តែ ទោះជាយ៉ាងនេះក្តី ក៏ពួកគេនៅតែធ្វើកិច្ចការនេះដដែល។ យើងត្រូវតែ លះបង់នូវអ្វីដែលយើងប្រាថ្នានោះចេញ ហើយបែរមកយកព្រះទុកជាទីមួយវិញ។ យើងអាចនឹងមិនចូលចិត្ត មនុស្សដែលព្រះបានសុំឱ្យយើងជួយបម្រើទ្រង់ ដើម្បីសង្គ្រោះបុគ្គលម្នាក់នោះ។ អារម្មណ៍របស់យើងក៏ អាចនឹងរារាំងយើងមិនឱ្យបម្រើបុគ្គលម្នាក់នោះ ឬក្រុមណាមួយដែលត្រូវការយើងនោះដែរ។

ការសម្លឹងឃើញសេចក្តីសម្អប់នៅក្នុងចិត្តរបស់យើងមិនមែនជារឿងងាយស្រួលនោះទេ។ យើង ត្រូវលះបង់សេចក្តីអំនួតចេញពីចិត្តរបស់យើង។ ដ្បិតកិច្ចការរបស់ព្រះត្រូវចំណាយកម្លាំង និងពេលវេលា។ ការជួយដល់អ្នកដទៃ និងការខ្វល់ខ្វាយពីពួកគេអាចធ្វើឱ្យយើងនឿយហត់ និងអស់កម្លាំងបាន។ ជីវិតរបស់ យើងអាចនឹងពេញទៅដោយភាពតានតឹង។ ប៉ុន្តែ រឿងចុងក្រោយដែលយើងប្រហែលជាចង់ធ្វើនោះ គឺជួយដោះស្រាយបញ្ហារបស់អ្នកណាម្នាក់ ទាំងដែលយើងមានផ្ទាល់ខ្លួនយ៉ាងច្រើនរបស់យើងនោះដែរ។

យើងក៏ត្រូវតែផ្លាស់ប្តូរការគិតរបស់យើង អំពីថវិការបស់យើងផងដែរ។ តាមពិតទៅ ថវិការបស់ យើងគឺជាថវិការបស់ព្រះ។ ពីព្រោះទ្រង់បានប្រទានពរឱ្យយើង ដើម្បីឱ្យយើងអាចគាំទ្រដល់កិច្ចការរបស់ ទ្រង់បាន។ យើងអាចនឹងត្រូវផ្គត់ផ្គង់ទំនុកបម្រុងអ្នកដទៃ ឬទិញព្រះគម្ពីរឱ្យពួកគេបាន។ យើងអាចនឹងត្រូវចំណាយលុយជួលអ្នកបម្រើ ឬត្រូវការអ្នកមើលកូន ដើម្បីឱ្យយើងអាចមានពេលវេលាធ្វើកិច្ចការរបស់ ព្រះ។ ការធ្វើកិច្ចការរបស់ព្រះក៏ត្រូវចំណាយថវិកាផងដែរ។ យើងគួរតែឈប់គិតអំពីខ្លួនយើង ដើម្បីជួយ បម្រើព្រះ ដោយធ្វើកិច្ចការរបស់ទ្រង់។ អ្វីដែលជាដំណឹងល្អនោះគឺថា ព្រះបានធ្វើការជាមួយនឹងលោកយ៉ូណាសជាយ៉ាងណា ទ្រង់ក៏ធ្វើការជាមួយនឹងយើងបែបយ៉ាងនោះដែរ។

`តើព្រះបានសុំឱ្យយើងលះបង់អ្វីខ្លះ ដើម្បីឱ្យអ្នកដទៃអាចបានសង្គ្រោះនោះ? តើលោកអ្នកបាន ត្រៀមខ្លួនជឿទុកចិត្តទ្រង់ថា ទ្រង់នឹងប្រទានពរលោកអ្នក នៅពេលដែលលោកអ្នកលះបង់ថ្វាយទ្រង់ហើយ ឬនៅ?`