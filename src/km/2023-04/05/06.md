---
title:  ទូលបង្គំនៅឯណេះហើយ សូមចាត់ទូលបង្គំចុះ
date:  02/11/2023
---

រឿងរបស់លោកយ៉ូណាសមិនមែនជាការភ្ញាក់ផ្អើលតូចតាចនោះទេ។ ដ្បិតលោកយ៉ូណាសបានបដិសេធមិនព្រមសហការជាមួយនឹងព្រះជាច្រើនលើកច្រើនសារមកហើយ។ ប៉ុន្តែ ទោះជាយ៉ាងនេះក្តី ព្រះនៅតែសង្គ្រោះមនុស្សនៅក្នុងទីក្រុងនីនីវេដដែល។ រឿងនេះបានជួយឱ្យយើងយល់អំពីភារកិច្ចរបស់ យើងនៅក្នុងកិច្ចការរបស់ព្រះ។ យើងគ្រាន់តែជាអ្នកជួយធ្វើការបម្រើទ្រង់ប៉ុណ្ណោះ។ មានតែព្រះមួយគត់ ដែលអាចផ្លាស់ប្តូរចិត្តយើងបាន។ រឿងរបស់លោកយ៉ូណាសក៏បានជួយឱ្យយើងចងចាំថា ព្រះចង់បានតែអ្នកស្ម័គ្រចិត្តដែលគ្មានអំនួតនៅក្នុងចិត្តប៉ុណ្ណោះ។ អ្នកធ្វើការបម្រើព្រះត្រូវតែគោរពតាមព្រះ ព្រមទាំង ធ្វើទៅតាមអ្វីៗដែលទ្រង់បានបង្គាប់ដល់គេនោះផង។

`សូមអានខគម្ពីរអេសាយ 6:1-8។ តើយើងបានឃើញគោលគំនិតអ្វី នៅក្នុងខទាំងនេះ?`

ព្រះកំពុងតែស្វែងរកអ្នកស្ម័គ្រចិត្ត។ ដូច្នេះហើយ យើងត្រូវតែឆ្លើយតបនឹងព្រះ ដោយការស្តាប់ បង្គាប់។ យើងត្រូវតែគោរពការដឹកនាំរបស់ទ្រង់ ហើយក៏ត្រូវស្តាប់តាមព្រះសូរសៀងរបស់ទ្រង់ដែរ។ បន្ទាប់ មក យើងត្រូវតែជ្រើសរើសធ្វើទៅតាមអ្វីដែលទ្រង់បានបង្គាប់យើង។

រឿងអំពីលោកយ៉ូណាសនេះក៏បានបង្ហាញយើង អំពីសេចក្តីស្រឡាញ់ដែលព្រះមានចំពោះមនុស្ស លោកដែលមិនស្គាល់ទ្រង់ ឬមិនស្គាល់សេចក្តីស្រឡាញ់របស់ទ្រង់នោះ។ ព្រះបានបង្ហាញសេចក្តីមេត្តា ដល់ទីក្រុងនីនីវេ ហើយទ្រង់ក៏មានសេចក្តីមេត្តាចំពោះមនុស្សរាប់លាននាក់ ដែលកំពុងតែរ់សនៅក្នុងទីក្រុង ធំៗនៅសព្វថ្ងៃនេះផងដែរ។ នៅក្នុងទីក្រុងដែលពេញទៅដោយសំឡេងរំខានទាំងនេះ សំណង់អគារត្រូវ បានកសាងនៅចំកន្លែងដែលដើមឈើ និងដើមផ្កាធ្លាប់ដុះ។ សំណង់អគារ និងរបៀបរស់នៅដ៏មមាញឹក បានធ្វើឱ្យមនុស្សពិបាកនឹកចាំអំពីព្រះ។ ព្រះបានមានបន្ទូលអំពីទីក្រុងនីនីវេយ៉ាងដូច្នេះថា «មានមនុស្ស ជាង1សែន2ម៉ឺននាក់ ជាពួកអ្នកដែលមិនស្គាល់ស្តាំ មិនស្គាល់ឆ្វេងសោះ ព្រមទាំងហ្វូងសត្វយ៉ាងច្រើន ផងទេឬអី» (យ៉ូណាស 4:11)។ សព្វថ្ងៃនេះ ព្រះត្រូវការហោរាដែលសុខចិត្តនាំសារនៃក្តីសង្ឃឹមរបស់ទ្រង់ទៅមនុស្សដែលកំពុងរស់នៅក្នុងទីក្រុង។

លោកអេសាយបានឮបុគ្គលម្នាក់និយាយថា «តើអ្នកណានឹងទៅឲ្យអញ?»។ «បុគ្គលម្នាក់នោះ» គឺព្រះនោះឯង (អេសាយ 6:8)។ តើលោកអ្នកឆ្លើយតបទៅវិញយ៉ាងដូចម្តេចដែរ?

`ភារកិច្ចទី1៖ សូមបង្កើតបញ្ជីឈ្មោះនៃមនុស្ស10នាក់ ដែលមិនមែនជាសមាជិកនៃក្រុមជំនុំរបស់យើង។ សូមឱ្យលោកអ្នកអធិស្ឋានឱ្យពួកគាត់ជារៀងរាល់ថ្ងៃឱ្យបានមួយត្រីមាស។ ម៉្យាងទៀត សូម អធិស្ឋានសម្រាប់មិត្តភាពដែលប្រកបដោយការជឿទុកចិត្ត ការស្រឡាញ់ និងស៊ីជម្រៅនៅក្នុងបញ្ជីឈ្មោះ របស់លោកអ្នក ដែលលោកអ្នកបានមិនសូវស្គាល់ច្បាស់។ សូមយកចិត្តទុកដាក់ចំពោះតម្រូវការ បញ្ហា និង ការឈឺចាប់របស់ពួកគេ។ បន្ទាប់មក សូមឱ្យលោកអ្នកអធិស្ឋានទូលសុំឱ្យព្រះជួយបំពេញនូវភាពខ្វះខាត របស់ពួកគេផងចុះ។`

`ភារកិច្ចទី2៖ សូមជ្រើសរើសទីក្រុង2៖ ទីក្រុងមួយនៅក្បែរលោកអ្នក ហើយទីក្រុងមួយទៀត នៅឆ្ងាយពីលោកអ្នក។ សូមឱ្យលោកអ្នកអធិស្ឋានឱ្យមនុស្សដែលបានរស់នៅ និងបានធ្វើការនៅក្នុងទីក្រុង ទាំង2នោះ។ សូមឱ្យលោកអ្នកទូលសុំឱ្យព្រះចាត់គ្រូបង្រៀនព្រះគម្ពីរអាត់វេនទីស្ទដែលមានចិត្តឆេះឆួល ទៅកាន់ទីក្រុងទាំងនោះ ដើម្បីចែកចាយដំណឹងល្អពីការយាងមករបស់ព្រះយេស៊ូវនៅពេលខាងមុខនេះ។`