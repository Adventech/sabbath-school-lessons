---
title:  ការដោះសាមិនបម្រើព្រះ
date:  28/10/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ណាហ៊ុម 3:1-4; ពង្សាវតារក្សត្រទី2 17:5, 6; យ៉ូណាស 2:1-3; 7-10; យ៉ូណាស ជំពូក3; យ៉ូណាស ជំពូក 4; អេសាយ 6:1-8។

> <p>ខចងចាំ</p>
> « រួចខ្ញុំឮសូរសៀងរបស់ព្រះអម្ចាស់ មានព្រះបន្ទូលមកថា តើអញនឹងចាត់អ្នកណាឲ្យទៅ តើ អ្នកណានឹងទៅឲ្យអញ នោះខ្ញុំទូលឆ្លើយថា ទូលបង្គំនៅឯណេះហើយ សូមចាត់ទូលបង្គំចុះ» (អេសាយ 6:8)។

ព្រះបានជ្រើសរើសមនុស្សលោកឱ្យបម្រើទ្រង់។ ប៉ុន្តែ មិនមែនមនុស្សលោកទាំងអស់សុទ្ធ តែយល់ព្រមបម្រើព្រះ ដូចជាលោកអ័ប្រាហាំនោះឡើយ។ សូមក្រឡេកមើលលោកយ៉ូណាស (សូម អានបទគម្ពីរយ៉ូណាស ជំពូក1-4)។ ព្រះបានបង្គាប់ឱ្យលោកយ៉ូណាសទៅព្រមានមនុស្សនៅក្នុងទីក្រុង នីនីវេ។ ទីក្រុងនីនីវេគឺជារាជធានីនៃនគរអាសស៊ើរ។ ទីក្រុងនីនីវេស្ថិតក្នុងតំបន់មួយ ដែលជាប្រទេស អ៊ីរ៉ាក់បច្ចុប្បន្ននេះ។ ចម្ងាយរវាងទីក្រុងយេរូសាឡិម និងទីក្រុងនីនីវេនេះ គឺត្រូវចំនាយពេលមួយខែ។ លោកយ៉ូណាសបានបដិសេធមិនព្រមទៅទីក្រុងនោះឡើយ។ លើសពីនេះទៅទៀតនោះ គាត់បានរត់ គេចពីទីក្រុងនោះ តាមដែលគាត់អាចធ្វើទៅបាន។ លោកយ៉ូណាសបានធ្វើដំណើរទៅកាន់ទីក្រុងយ៉ុបប៉េ ដោយជិះសំពៅទៅកាន់តំបន់តើស៊ីស ដែលស្ថិតនៅភាគខាងត្បូងនៃប្រទេសអេស៉្បាញនៅពេលបច្ចុប្បន្ន នេះ។ ដំណើរពីទីក្រុងយ៉ុបប៉េទៅកាន់តំបន់តើស៊ីសមានចម្ងាយ3219គីឡូម៉ែត្រ។ ដំណើរនេះត្រូវ ចំណាយពេល1ខែ បើសិនអាកាសធាតុអំណោយផល តែបើអាកាសធាតុមិនអំណោយផលទេ នោះ ត្រូវចំណាយច្រើនជាងនេះទៀត។ លោកយ៉ូណាសបានប្រើរយៈពេល1ខែ ដើម្បីគេចពីទីក្រុងនីនីវេនោះ វិញ។ លោកយ៉ូណាសគឺជាមនុស្សរបស់ព្រះ។ តើហេតុអ្វីបានជាគាត់ធ្វើយ៉ាងដូច្នេះ?

មនុស្សនៅក្នុងទីក្រុងនីនីវេគឺជាមនុស្សអាក្រក់។ កាលពីមុន ពួកគេបានវាយប្រហារសាសន៍ អ៊ីស្រាអែល។ ទោះជាយ៉ាងនេះក៏ដោយ ក៏ព្រះនៅតែសុំឱ្យលោកយ៉ូណាសធ្វើដំណើរទៅទីក្រុងនីនីវេ ដដែល ដើម្បីព្រមានមនុស្សនៅទីនោះឱ្យឈប់ធ្វើរឿងអាក្រក់តទៅទៀត (យ៉ូណាស 1:2)។ ព្រះបន្ទូល នៅក្នុងខគម្ពីរយ៉ូណាស 1:2 គឺស្រដៀងគ្នាទៅនឹងពាក្យពេចន៍ដែលព្រះបានប្រើ នៅពេលដែលទ្រង់ បានមានបន្ទូលទៅកាន់លោកអ័ប្រាហាំអំពីទីក្រុងសូដុំម និងទីក្រុងកូម៉ូរ៉ានោះ (លោកុប្បត្តិ 18:20)។ យើងបានឃើញរួចមកហើយថា លោកយ៉ូណាសមិនមែនជាមនុស្សប្រភេទលោកអ័ប្រាហាំនោះឡើយ។

តើយើងអាចរៀនអ្វីខ្លះ ពីលោកយ៉ូណាសទាក់ទងទៅនឹងការដោះសាដែលយើងបានបង្កើត ដើម្បីបញ្ចៀសពីការធ្វើកិច្ចការដែលព្រះបានប្រទានដល់យើងនោះ?