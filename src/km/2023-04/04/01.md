---
title:  លោកអ័ប្រាហាំដែលជាស្មរបន្ទាល់របស់ព្រះ
date:  21/10/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 18:1-15; លោកុប្បត្តិ 18:16-33: លោកុប្បត្តិ 18:23-32; យ៉ាកុប 5:16; លោកុប្បត្តិ 19:1-29។

> <p>ខចងចាំ</p>
> «ខ្ញុំឲ្យសេចក្តីបញ្ញត្ត1ថ្មីដល់អ្នករាល់គ្នា គឺឲ្យអ្នករាល់គ្នាស្រឡាញ់គ្នាទៅវិញទៅមក ត្រូវឲ្យ ស្រឡាញ់គ្នា ដូចជាខ្ញុំបានស្រឡាញ់អ្នករាល់គ្នាដែរ គេនឹងដឹងថា អ្នករាល់គ្នាជាសិស្សរបស់ខ្ញុំ ដោយសារ សេចក្តីនេះឯង គឺដោយអ្នករាល់គ្នាមានសេចក្តីស្រឡាញ់ដល់គ្នាទៅវិញទៅមក» (វិវរណៈ 14:12)។

តាំងតែពីដើមមក លោកអ័ប្រាហាំមានចិត្តចង់ធ្វើការជាមួយនឹងព្រះ ដើម្បីសង្គ្រោះមនុស្ស មានបាប។ យើងបានឃើញសេចក្តីពិតនៃព្រះគម្ពីរនេះនៅក្នុងបទគម្ពីរលោកុប្បត្តិ ជំពូក18។ នៅក្នុង ជំពូកនេះ ព្រះបានដាស់តឿនលោកអ័ប្រាហាំថា ទ្រង់នឹងបំផ្លាញទីក្រុងសូដុំម និងទីក្រុងកូម៉ូរ៉ា។ តើហេតុអ្វីបានជាព្រះចែករំលែកព័ត៌មាននេះជាមួយនឹងលោកអ័ប្រាហាំយ៉ាងដូច្នេះ? ព្រះគម្ពីរបានសំដែង ប្រាប់យើងថា៖ «យ៉ាងណាមិញ ពេលព្រះជាអម្ចាស់ធ្វើការអ្វីមួយ ព្រះអង្គតែងសម្តែងការលាក់កំបាំង ប្រាប់ពួកព្យាការីជាអ្នកបម្រើរបស់ព្រះអង្គជានិច្ច» (អេម៉ុស 3:7, គខប)។ នៅក្នុងរឿងអំពីទីក្រុងសូដុំម និង ទីក្រុងកូម៉ូរ៉ានេះ លោកអ័ប្រាហាំគឺជាហោរារបស់ព្រះ។

នៅពេលដែលលោកអ័ប្រាហាំបានសម្រាក នៅក្នុងអំឡុងពេលថ្ងៃត្រង់ នោះគាត់បានឃើញ អ្នកដំណើរ3នាក់។ លោកអ័ប្រាហាំបានអញ្ជើញអ្នកដំណើរទាំង3នាក់ចូលទៅក្នុងផ្ទះរបស់គាត់។ «លោកអ័ប្រាហាំមិនដឹងថា គាត់អាចថ្វាយបង្គំបុរសម្នាក់នៅក្នុងចំណោមបុរសទាំង3នោះទេ។ លោក អ័ប្រាហាំនឹងមិនប្រព្រឹត្តអំពើបាបនោះឡើយ ប្រសិនបើគាត់បានថ្វាយបង្គំបុគ្គលម្នាក់នោះ»។ ដកស្រង់ពី Ellen G. White, Patriarchs and Prophets, pages 138. 139, adapted។

លោកអ័ប្រាហាំបានចូលរួមនៅក្នុងកិច្ចការរបស់ព្រះ។ គាត់បានអធិស្ឋានជំនួសមនុស្សនៅ ក្នុងទីក្រុងសូដុំម និងទីក្រុងកូម៉ូរ៉ា។ គាត់បានសុំឱ្យព្រះសង្គ្រោះពួកគេ។ ប្រសិនបើការសង្គ្រោះមនុស្ស លោកមិនមែនជាកិច្ចការរបស់ព្រះទេ តើអ្វីទៅជាកិច្ចការរបស់ព្រះវិញនោះ? នៅក្នុងបទគម្ពីរលោកុប្បត្តិ ជំពូក18 លោកអ័ប្រាហាំបានធ្វើរឿង3យ៉ាង៖ គាត់បានផ្តល់ការស្នាក់អាស្រ័យដល់ភ្ញៀវរបស់គាត់ គាត់បានបង្ហាញសេចក្តីស្រឡាញ់ដល់មនុស្សមានបាប ហើយគាត់ក៏បានអធិស្ឋានឱ្យពួកគេផងដែរ។ យើងក៏ គួរតែធ្វើរឿងទាំងនេះ នៅពេលដែលយើងធ្វើកិច្ចការព្រះផងដែរ។