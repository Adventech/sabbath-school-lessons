---
title:  អំណោយទាននៃការផ្តល់ទីស្នាក់អាស្រ័យ
date:  22/10/2023
---

`សូមអានរឿងនៅក្នុងខគម្ពីរលោកុប្បត្តិ 18:1-15។ តើលោកអ័ប្រាហាំបានផ្តល់ទីស្នាក់អាស្រ័យ ដល់ភ្ញៀវរបស់គាត់ដោយរបៀបណា?`

លោកអ័ប្រាហាំបានអង្គុយនៅត្រង់មាត់ទ្វារត្រសាលរបស់គាត់ នៅពេលដែលថ្ងៃកាន់តែក្តៅ ឡើង។ ឥរិយាបថរបស់លោកអ័ប្រាហាំនៅត្រង់នេះ ដូចជាមានលក្ខណៈប្លែកពីសព្វដង។ នៅក្នុងរដូវក្តៅ នៅពេលនោះ ព្រះអាទិត្យបានរះយ៉ាងខ្ពស់សន្លឹមនៅលើមេឃ។ ដូច្នេះ មនុស្សគ្រប់គ្នាចង់សម្រាកនៅក្រោមម្លប់ឈើដែលមានខ្យល់បក់រសៀកៗ។ បើដូច្នេះមែន តើហេតុអ្វីបានជាលោកអ័ប្រាហាំអង្គុយរង់ចាំ នៅក្រោមថ្ងៃយ៉ាងដូច្នេះ? ប្រហែលគាត់អាចនឹងមានបំណងចាំជួយដល់អ្នកដំណើរដែលឆ្លងកាត់ទីនោះ ផង ក៏ថាបាន។

ខណៈពេលដែលលោកអ័ប្រាហាំអង្គុយនៅត្រង់មាត់ត្រលាលរបស់គាត់ នោះគាត់បានឃើញ អ្នកធ្វើដំណើរ3នាក់។ លោកអ័ប្រាហាំចូលចិត្តផ្តល់ទីស្នាក់អាស្រ័យដល់មនុស្សប្លែកមុខណាស់។ ដូច្នេះ ហើយ គាត់រត់ទៅទទួលពួកគេភ្លាម។ ផ្នែកនៃសាច់រឿងនៅត្រង់នេះមានសារៈសំខាន់ ពីព្រោះលោកអ័ប្រាហាំ បានសម្រេចចិត្តចេញទៅជួបអ្នកដំណើរ ឱ្យបានមុនពេលដែលពួកគេបានចូលមកគាត់។

លោកអ័ប្រាហាំបានប្រាប់មនុស្សប្លែកមុខទាំងនោះថា «សូមរង់ចាំឲ្យគេយកទឹកមកបន្តិចនឹងលាងព្រះបាទទ្រង់ ហើយសូមទ្រង់ឈប់សម្រាកក្រោមដើមឈើនេះសិន ទូលបង្គំនឹងយកនំបុ័ងបន្តិចបន្តួច មកថ្វាយ ឲ្យទ្រង់មានកម្លាំងឡើង រួចសឹមយាងទៅចុះ» (លោកុប្បត្តិ 18:4-5)។

លោកអ័ប្រាហាំបានដឹងថា គាត់ត្រូវធ្វើអ្វីខ្លះ។ ពីព្រោះព្រះអម្ចាស់ចង់ឱ្យគាត់ចែកចាយចំណេះដឹង អំពីព្រះរបស់គាត់ជាមួយនឹងមនុស្សគ្រប់គ្នា។ ផែនដីនេះមានពេញទៅដោយមនុស្សដែលបានថ្វាយបង្គំ ធម្មជាតិ និងព្រះជាច្រើនទៀត។ យើងបានឃើញនៅក្នុងសាច់រឿងនេះហើយថា លោកអ័ប្រាហាំបាន ធ្វើកិច្ចការរបស់ព្រះ ដោយការផ្តល់ទីស្នាក់អាស្រ័យដល់មនុស្សប្លែកមុខទាំងនេះ។

មានមនុស្សជាច្រើននាក់បានដឹងអំពីព្រះពីលោកអ័ប្រាហាំ។ លោកអ័ប្រាហាំ «មានអ្នកបម្រើជា ច្រើននាក់។ មនុស្សជាង1000នាក់បានបម្រើលោកអ័ប្រាហាំ។ ពួកគេទាំងអស់គ្នាគឺជាផ្នែកមួយនៅក្នុង ក្រុមគ្រួសាររបស់លោកអ័ប្រាហាំ។ អ្នកបម្រើទាំងនេះភាគច្រើនបានថ្វាយបង្គំព្រះ។ ដូច្នេះហើយ លោក អ័ប្រាហាំត្រូវតែប្រកាន់ជំហរ និងឈ្លាសវៃនៅក្នុងការចាត់ចែងក្រុមគ្រួសារដ៏ធំមួយនេះ . . . . សេចក្តីជំនឿ របស់លោកអ័ប្រាហាំក៏បានប៉ះពាល់ជីវិតរបស់មនុស្សជាច្រើននាក់ក្រៅពីក្រុមគ្រួសាររបស់គាត់ផងដែរ។ នៅពេលដែលលោកអ័ប្រាហាំដំឡើងត្រសាល នោះគាត់ទុកអាសនានៅទីនោះ។ ហើយសាសន៍កាណាន ដែលបានធ្វើដំណើរឆ្លងកាត់ទីនោះ បានឈប់នៅត្រង់អាសនានោះ ដើម្បីថ្វាយតង្វាយដល់ព្រះ។ សាសន៍ កាណានទាំងនេះបានរៀនអំពីព្រះពីលោកអ័ប្រាហាំ ព្រមទាំងបានរៀនអំពីរបៀបរស់ពីគាត់ទៀតផង»។ ដកស្រង់ពី Ellen G. White, Education, page 187, adapted។

លោកអ័ប្រាហាំបានយល់ថា ព្រះបានជ្រើសរើសគាត់ឱ្យជួយបម្រីទ្រង់សង្គ្រោះមនុស្សមានបាប តាំងតែពីដើមមក។ លោកអ័ប្រាហាំបានដឹងថា គាត់មិនមែនទៅទឹកដីសន្យា ដើម្បីលំហែកាយនោះឡើយ។ គាត់បានធ្វើដំណើរទៅទីនោះ ដើម្បីឱ្យបានជាទីបញ្ចេញពរដល់មនុស្សជុំវិញគាត់ និងដល់មនុស្សគ្រប់គ្នា នៅលើផែនដីនេះ។

`សូមគិតអំពីគំរូនៃការផ្តល់ទីស្នាក់អាស្រ័យរបស់លោកអ័ប្រាហាំ។ តើលោកអ្នកអាចបង្ហាញនូវ គំរូនៃការផ្តល់ទីស្នាក់អាស្រ័យដដែលនេះដល់អ្នកដទៃនៅក្នុងជីវិតរបស់លោកអ្នកនេះដោយរបៀបណា?`