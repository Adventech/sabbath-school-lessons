---
title:  ការថ្វាយរូបកាយរបស់យើងឱ្យព្រះជាអ្នកគ្រប់គ្រង
date:  26/10/2023
---

`សូមអានខគម្ពីរលោកុប្បត្តិ 12:1-9។ តើខទាំងនេះបានបង្រៀនយើងអំពីការថ្វាយរូបកាយ របស់យើងឱ្យព្រះជាអ្នកគ្រប់គ្រងនោះយ៉ាងដូចម្តេចដែរ? តើយ៉ាងណាទៅវិញ បើសិនជាយើងមិនដឹងច្បាស់នូវអ្វីដែលទ្រង់ចង់ឱ្យយើងធ្វើវិញនោះ? តើយ៉ាងណាទៅវិញ បើសិនជាកិច្ចការដែលព្រះបានប្រទាន ឱ្យយើងនោះគឺជាកិច្ចការលំបាកទៅវិញនោះ?`

លោកអ័ប្រាហាំបានបង្រៀនយើងថា យើងត្រូវតែថ្វាយរូបកាយរបស់យើងដល់ព្រះអម្ចាស់។ ចូរឱ្យយើងក្រឡេកមើលបទពិសោធន៍ទាំង3យ៉ាងនៅក្នុងជីវិតរបស់លោកអ័ប្រាហាំ ដែលគាត់បានថ្វាយ រូបកាយរបស់គាត់ឱ្យព្រះជាអ្នកគ្រប់គ្រង។

ការធ្វើកិច្ចការ៖ ព្រះបានប្រទានកិច្ចការដ៍លំបាកមួយ (គេបានហៅគាត់ថា លោកអាប់រ៉ាមនៅ ក្នុងបទពិសោធន៍ដំបូងនេះ)៖ «ព្រះយេហូវ៉ាទ្រង់មានព្រះបន្ទូលនឹងអាប់រ៉ាមថា ‘ចូរឯងចេញពីស្រុក ពីញាតិ សន្តាន និងពីផ្ទះឪពុកឯង ទៅនៅឯស្រុកដែលអញនឹងបង្ហាញឯងចុះ’» (លោកុប្បត្តិ 12:1)។ នៅពេល ដែលលោកអាប់រ៉ាមបានឮព្រះសូរសៀងពីស្ថានសួគ៌ តើគាត់បានធ្វើប្រងើយដែលឬទេ? តើគាត់បានទូល ទៅព្រះថា «ទូលបង្គំមិនចង់ទៅណាទេ ពីព្រោះទូលបង្គំចូលចិត្តរស់នៅកន្លែងនេះ» ដែរឬទេ? ទេ មិនមែន ដូច្នោះឡើយ ផ្ទុយទៅវិញ លោកអ័ប្រាហាំបានធ្វើតាមព្រះ។ លោកអ័ប្រាហាំអាចនឹងគិតថា «ស្រុកដែល អញនឹងបង្ហាញឯង» នោះ គឺជាវិធីដ៏ចម្លែកមួយនៅក្នុងការនិយាយអំពីទីកន្លែងមួយ។ ប៉ុន្តែ ទោះជាយ៉ាង នេះក្តី លោកអ័ប្រាហាំនៅតែចាកចេញដដែល។ គាត់បានថ្វាយរូបកាយរបស់គាត់ដល់ព្រះ រួចបានចាក ចេញពីផ្ទះឪពុក និងស្រុករបស់គាត់ទៅ៖ «អាប់រ៉ាមក៏ចេញទៅ ដូចជាព្រះយេហូវ៉ាបានបង្គាប់» (លោកុប្បត្តិ 12:4) គាត់មែន។

ការជ្រើសរើសទឹកដី៖ អ្នកបម្រើរបស់លោកឡុត និងអ្នកបម្រើរបស់លោកអ័ប្រាហាំបានចាប់ផ្តើមឈ្លោះគ្នា។ លោកអ័ប្រាហាំមិនចង់ឈ្លោះគ្នាជាមួយនឹងលោកឡុតនោះឡើយ។ ដូច្នេះហើយ លោក អ័ប្រាហាំបានថ្វាយរូបកាយរបស់គាត់ដល់ព្រះ ហើយគាត់ក៏បានធ្វើនូវអ្វីដែលព្រះចង់ឱ្យគាត់ធ្វើផងដែរ។

ទីក្រុងសូដុំម និងទីក្រុងកូម៉ូរ៉ា៖ តើលោកអ័ប្រាហាំបានធ្វើអ្វីខ្លះ បន្ទាប់ពីព្រះបានប្រាប់លោកអ័ប្រាហាំនូវអ្វីដែលត្រូវកើតឡើងដល់ទីក្រុងសូដុំម និងទីក្រុងកូម៉ូរ៉ានោះ? ចិត្តរបស់លោកអ័ប្រាហាំមាន ពេញដោយក្តីស្រឡាញ់។ ដូច្នេះហើយ បានជាគាត់បានព្យាយាមសង្គ្រោះទីក្រុងទាំងនេះ។ ប៉ុន្តែ គួរឱ្យ សោកស្តាយណាស់ មនុស្សបរិសុទ្ធនៅក្នុងទីក្រុងសូដុំម និងទីក្រុងកូម៉ូរ៉ាមានមិនដល់10នោះទេ។ ម្ល៉ោះហើយ បានជាព្រះបំផ្លាញពួកគេ។ លោកអ័ប្រាហាំបានថ្វាយរូបកាយរបស់គាត់ដល់ព្រះ និងបានទទួលយកការ សម្រេចព្រះទ័យរបស់ព្រះដែលថា ទ្រង់នឹងបំផ្លាញទីក្រុងអាក្រក់ទាំងនេះ។

ព្រះអម្ចាស់បានប្រើលោកអ័ប្រាហាំ ដោយសារតែគាត់បានថ្វាយចិត្ត និងជីវិតរបស់គាត់ដល់ ព្រះ។ សព្វថ្ងៃនេះ យើងក៏ត្រូវតែធ្វើដូច្នេះដែរ។

`ភារកិច្ចទី1៖ តើយើងបានជួបបញ្ហាអ្វីខ្លះ នៅពេលដែលយើងចែកចាយដំណឹងល្អនៅក្នុងទីក្រុង របស់យើងនោះ? សូមលោកអ្នកទូលសុំឱ្យព្រះដោះស្រាយបញ្ហាទាំងនោះចុះ។`

`ភារកិច្ចទី2៖ តើលោកអ្នកបានស្គាល់អ្នកណាម្នាក់ដែលកំពុងតែប្រឈមនឹងបញ្ហាដែរឬទេ? សូមលោកអ្នកអធិស្ឋានឱ្យបុគ្គលម្នាក់នោះចុះ ដោយសុំឱ្យព្រះបង្ហាញលោកអ្នកអំពីរបៀបដែលលោកអ្នក អាចជួយដោះស្រាយបញ្ហាទាំងនោះ។`