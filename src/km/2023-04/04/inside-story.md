---
title:  ក្រុមជំនុំតូចដែលអាចធ្វើបាន
date:  27/10/2023
---

ព្រះវិហារអាត់វេនទីស្ទនៅលើកោះរូហ្គេន (Rugen) នៅក្នុងប្រទេសអាល្លឺម៉ង់នឹងត្រូវបានបិទ នៅពេលឆាប់ៗនេះ។ មនុស្សថ្វាយបង្គំនៅទីនោះមានត្រឹមតែ6នាក់ប៉ុណ្ណោះ៖ ចាស់ទុំ4នាក់ពីគ្រួសារតែ មួយ ហើយនិងចាស់ទុំពីរនាក់ទៀត។ ព្រះវិហារនេះត្រូវបានបង្កើតឡើងនៅក្នុងឆ្នាំ1940 ហើយសមាជិក បានកើនបាន33នាក់នៅចុងឆ្នាំ1950 ប៉ុន្តែ សមាជិកភាពបានថយចុះវិញរហូតដល់ក្រោម7នាក់។ អ្នកដឹកនាំនៅក្នុងថ្នាក់កំពូលបានផ្តល់អានុសាសន៍ឱ្យលក់ដីនោះទៅ។ ហ្គាន់ថាត (Gunthardt) ដែលជា មេចាស់ទុំនៅក្នុងព្រះវិហារ បានប្រាប់ពួកគេថា «ទេ ពួកយើងចង់បើកព្រះវិហារនេះតទៅទៀត ហើយពួក យើងក៏មិនចង់លក់ដីនេះដែរ»។ សមាជិកភាពបានធ្លាក់ចុះ បន្ទាប់ពីការបង្រួបបង្រួមប្រទេសអាល្លឺម៉ង់នៅ ក្នុងឆ្នាំ1990នោះរួចមក។ ចាស់ទុំមុនៗបានស្លាប់អស់ ក្មេងៗបានផ្លាស់ទីលំនៅ ហើយចំនួននៃប្រជាជន ដែលជាអ្នករស់នៅលើកោះអាល្លឺម៉ង់ខាងកើតតាំងពីដើមមក ក៏បានរស់នៅយ៉ាងស៊ីវីឡៃផងដែរ។ ចំនួននៃ អ្នកចូលរួមបានកើនឡើង តែនៅពេលដែលអ្នកទេសចរណ៍មកជួបជុំគ្នានៅលើកោះនៅក្នុងរដូរក្តៅប៉ុណ្ណោះ។ នៅក្នុងចំណោមនោះ ក៏មានអ្នកទេសចរណ៍ខ្លះជាអ្នកអាត់វេនទីស្ទផងដែរ។

លោកហ្គាន់ថាត រួមទាំងភរិយា និងឪពុកម្តាយរបស់គាត់បានចូលរួមអធិស្ឋានឱ្យសម្រាប់អនាគត នៃព្រះវិហារ ជាមួយនឹងសមាជិកព្រះវិហារ2នាក់ទៀត។ ពួកគេបានអធិស្ឋានថា «សូមព្រះអង្គជួយនាំសមាជិកថ្មីៗមកក្នុងព្រះវិហាររបស់ទ្រង់ផង»។

ក្រោយមក គ្រូពេទ្យអាត់វេនទីស្ទម្នាក់ និងក្រុមគ្រួសាររបស់គាត់បានផ្លាស់មកកោះនេះ។ សមាជិក នៃក្រុមជំនុំបានបន្តអធិស្ឋាន។ បន្ទាប់មក ស្រាប់តែមានសមាជិកចាស់ម្នាក់បានបន្តសមាជិកភាពរបស់គាត់ ហើយក៏មានមនុស្សជាច្រើននាក់ទៀតបានចូលព្រះវិហារនេះផងដែរ។ នៅពេលដែលសមាជិកភាពបាន ឈានទៅដល់16នាក់ នោះអ្នកដឹកនាំនៃថ្នាក់កំពូលបានផ្លាស់ប្តូរគំនិតរបស់ពួកគេ។ ពួកគេបានយល់ព្រមបើក ដំណើរការព្រះវិហារនោះតទៅទៀត។ ប៉ុន្តែ ក្រោយមក ក្រុមជំនុំត្រូវការសាងសង់ព្រះវិហារថ្មីមួយ។ សមាជិក បានអធិស្ឋាននិងបានយល់ព្រមរួមចំណែកជាទឹកប្រាក់136000ដុល្លារទៅក្នុងគម្រោងនេះ។ នៅពេល ដែលបានឃើញប្រាក់រៃអង្គាសមិនបានទៅដល់ថវិកា79612705ដុល្លារដែលបានគ្រោងទុក នោះពួកគេបាននាំគ្នាអធិស្ឋានតទៅទៀត។

លោកហ្គាន់ថាត ដែលធ្លាប់មានបទពិសោធន៍សាងសង់ផ្ទះជាច្រើនខ្នងបានរចនាអគារព្រះវិហារ មួយខ្នង ដែលអាចយកមកធ្វើជាមជ្ឈមណ្ឌលបម្រើអ្នកសហគមន៍បាន។ សមាជិកក្រុមជំនុំនៅទូទាំងប្រទេស អាល្លឺម៉ង់បានបរិច្ចាគដោយចិត្តសប្បុរស។ ការរួមចំណែកដែលមិនអាចបំភ្លេចបាននោះ គឺបន្ទាប់ពីលោក ហ្គាន់ថាតបានជួបជាមួយនឹងរដ្ឋមន្ត្រីម្នាក់នៅក្នុងកិច្ចប្រជុំមួយ។ ពួកអ្នកនយោបាយអាល្លឺម៉ង់មានសិទ្ធរួម ចំណែក នៅក្នុងការផ្តល់មូលនិធិរដ្ឋទៅកាន់កិច្ចការឯកជនមួយចំនួន។ បន្ទាប់ពីរដ្ឋមន្ត្រីបានឮគំនិតផ្តួចផ្តើម របស់លោកហ្គាន់ថាតរួចហើយ នោះគាត់ឱ្យលោកហ្គាន់ថាតទាក់ទងមួយនឹងអ្នកនយោបាយនៅតាមភូមិ។ សមាជិកពួកជំនុំបានអធិស្ឋាន មុនពេលដែលលោកហ្គាន់ថាត ឡើងទៅជួបជាមួយនឹងរដ្ឋមន្ត្រីម្នាក់នោះ ដោយក្តីរីករាយ នៅពេលដែលអ្នកនយោបាយម្នាក់បានបរិច្ចាគជួយដល់ព្រះវិហារជាទឹកប្រាក់ចំនួន300000 ដុល្លារនោះ។ ប៉ុន្តែ លោកហ្គាន់ថាតក៏បានបញ្ជាក់ពីគោល បំណងរបស់គាត់ផងដែរ។ គាត់បាននិយាយថា «នៅក្នុងនាមជាគ្រីស្ទាន ខ្ញុំមិនត្រឹមតែប្រាថ្នាចង់ឱ្យអាគារ ព្រះវិហារថ្មីនេះបើសម្រាប់គោលបំណងខាងឯ

សង្គមប៉ុណ្ណោះទេ ខ្ញុំក៏ចង់ឱ្យអគារព្រះវិហារថ្មីនេះផ្សាយ ព្រះបន្ទូលរបស់ព្រះ ផងដែរ»។

សព្វថ្ងៃនេះ សមាជិក25នាក់ និងកូនៗរបស់ពួកគេបានជួបជំុគ្នាជារៀងរាល់ថ្ងៃសប្បាតហ៍។ លោកហ្គាន់ថាតបាននិយាយថា «ពួកយើងបានទទួលព្រះវិហារ ថ្មីមួយខ្នងនេះ ដោយមិនបានជំពាក់អ្នកណាឡើយ ពីព្រោះព្រះបានបញ្ជាក់ថា ព្រះវិហារ របស់យើងគួរតែបើកបន្តទៅមុខទៀត»។