---
title:  កិច្ចការដែលលោកអ័ប្រាហាំបានធ្វើសម្រាប់ព្រះ
date:  25/10/2023
---

`សូមអានខគម្ពីរលោកុប្បត្តិ 19:1-29។ តើរឿងល្អៗអ្វីខ្លះ ដែលបានកើតឡើង ដោយសារ តែការផ្តល់ទីស្នាក់អាស្រ័យ ការផ្តល់សេចក្តីស្រឡាញ់ និងការអធិស្ឋានរបស់លោកអ័ប្រាហាំនេះ?`

លោកុប្បត្តិ 19:1-29 បានបង្ហាញយើងនូវតម្រុយដ៏គួរឱ្យចាប់អារម្មណ៍មួយទាក់ទងទៅនឹង កិច្ចការដែលលោកឡុតបានធ្វើនៅក្នុងទីក្រុងសូដុំម គឺថា៖ «គាត់ [បាន] អង្គុយនៅមាត់ទ្វារក្រុង» (លោកុប្បត្តិ 19:1)។ នៅក្នុងសម័យគម្ពីរសញ្ញាចាស់ មានតែពួកសង្ឃ ពួកចៅហ្វាយ និងពួកស្តេចប៉ុណ្ណោះដែលត្រូវ បានអនុញ្ញាតឱ្យគង់នៅមាត់ទ្វារក្រុង (សូមអានខគម្ពីរសាំយូអែលទី2 19:8; យេរេមា 38:7; នាងរស់ 4:1)។ ដូច្នេះហើយ ខនេះបានបង្ហាញយើងថា លោកឡុតគឺជាមនុស្សសំខាន់បំផុតនៅក្នុងទីក្រុង។ យ៉ាង ហោចណាស់ ក៏គាត់ជាមេដឹកនាំម្នាក់ដែរ។

យើងបានឃើញរឿងជាច្រើនដែលបានកើតឡើងនៅក្នុងបទគម្ពីរលោកុប្បត្តិ ជំពូក18 នៅក្នុង រឿងអំពីទេវតាជាមួយនឹងលោកអ័ប្រាហាំនេះ ក៏បានកើតឡើងជាមួយនឹងលោកឡុត ហើយនិងភ្ញៀវរបស់ គាត់ផងដែរ។ នៅក្នុងបទគម្ពីរលោកុប្បត្តិ ជំពូក19 ទាំងលោកអ័ប្រាហាំទាំងលោកឡុតសុទ្ធតែបានអង្គុយ នៅមាត់ទ្វារក្រុងដូចគ្នា (លោកុប្បត្តិ 18:3; លោកុប្បត្តិ 19:1)។ ទាំងលោកអ័ប្រាហាំទាំងលោកឡុត សុទ្ធតែបានរៀបចំម្ហូបអាហារជូនភ្ញៀវដូចគ្នា (លោកុប្បត្តិ 18:1; លោកុប្បត្តិ 19:1)។ មិនថាលោកឡុត មានចំណុចខ្សោយ និងទម្លាប់អាក្រក់យ៉ាងណានោះឡើយ ក៏គាត់នៅតែរាក់ទាក់ និងធ្វើល្អដល់មនុស្សប្លែក មុខដដែល។

«ព្រះយេហូវ៉ាទ្រង់បង្អុរភ្លៀងជាស្ពាន់ធ័រ និងភ្លើងពីលើមេឃ មកលើក្រុងសូដុំម និងក្រុងកូម៉ូរ៉ា» (លោកុប្បត្តិ 19:24, 25)។

យើងមិនបានដឹងថា មានមនុស្សប៉ុន្មាននាក់បានរស់នៅក្នុងទីក្រុងសូដុំម និងទីក្រុងកូម៉ូរ៉ាចំពេល ដែលព្រះបានបំផ្លាញទីក្រុងទាំងនេះនោះទេ។ ប៉ុន្តែ យើងបានដឹងថា មានមនុស្សតែ4នាក់គត់ដែលបាន រត់ចេញពីទីក្រុងសូដុំម ហើយនៅក្នុងចំណោម4នាក់នោះ មានតែ3នាក់ប៉ុណ្ណោះដែលបានសង្គ្រោះ។ រឿងទឹកជំនន់នៅក្នុងកណ្ឌគម្ពីរលោកុប្បត្តិក៏ដូចគ្នាដែរ។ យើងមិនបានដឹងថា មនុស្សមុនទឹកជំនន់មានគ្នាប៉ុន្មាន នាក់នោះឡើយ។ ប៉ុន្តែ យើងបានដឹងថា មានមនុស្សជាច្រើនមិនបានសង្គ្រោះ។

មនុស្សមួយក្រុមតូចដែលព្រះបានសង្គ្រោះពីទីក្រុងសូដុំមនោះ គឺជាការដាស់តឿនឱ្យយើងធ្វើ កិច្ចការដើម្បីព្រះ។ មិនមែនមនុស្សដែលយើងបានផ្សាយដំណឹងល្អនោះសុទ្ធតែបានសង្គ្រោះនោះទេ។ ជាការពិតណាស់ យើងចង់ឱ្យមនុស្សគ្រប់គ្នាទទួលយកព្រះយេស៊ូវ និងទទួលយកសេចក្តីសង្គ្រោះ។ ទន្ទឹម គ្នានេះ យើងក៏ត្រូវតែចាំថា មនុស្សម្នាក់ៗសុទ្ធតែមានសេរីភាពនៅក្នុងការជ្រើសរើសផងដែរ។ កិច្ចការ របស់យើងគឺដើម្បីហៅមនុស្សឱ្យជ្រើសរើសយកព្រះយេស៊ូវឱ្យច្រើនតាមដែលអាចធ្វើទៅបាន។ ប៉ុន្តែ ព្រះ មិនដែលបង្ខំឱ្យអ្នកណាម្នាក់ទទួលយកទ្រង់ ឬប្រឆាំងទាស់នឹងសេរីភាពនៅក្នុងការជ្រើសរើសរបស់ អ្នកណាម្នាក់នោះឡើយ។ សេរីភាពនៅក្នុងការជ្រើសរើសមានន័យថា មនុស្សដែលយើងបានអធិស្ឋានឱ្យនោះត្រូវបានសង្គ្រោះ ឬបាត់បង់ ដោយសារតែជម្រើសរបស់ពួកគេ។

`តើយ៉ាងណាទៅវិញ បើសិនជាយើងមិនបានឃើញការផ្លាស់ប្តូរនៅក្នុងជីវិតរបស់មនុស្សដែល យើងបានអធិស្ឋានឱ្យនោះ? តើយើងអាចរៀនកុំឱ្យខ្លួនយើងបាត់បង់សេចក្តីសង្ឃឹមនោះដោយរបៀបណា?`