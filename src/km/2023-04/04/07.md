---
title:  ការសិក្សាបន្ថែម
date:  27/10/2023
---

«លោកអ័ប្រាហាំបានស្រឡាញ់មនុស្សមានបាប។ សេចក្តីស្រឡាញ់ដែលគាត់មានចំពោះពួកគេ បានបណ្តាលឱ្យគាត់អធិស្ឋានឱ្យពួកគេបានសង្គ្រោះដែរ។ លោកអ័ប្រាហាំបានស្អប់អំពើបាបដែលមនុស្សនៅក្នុងទីក្រុងសូដុំមបានប្រព្រឹត្ត។ ទន្ទឹមគ្នានេះ គាត់ក៏ចង់ឱ្យអ្នកមានបាបបានសង្គ្រោះ ផងដែរ។ លោកអ័ប្រាហាំគឺជាគំរូរបស់យើង។ គាត់បានបង្ហាញយើងអំពីរបៀបដែលយើងគួរតែយកចិត្ត ទុកដាក់ចំពោះមនុស្សមានបាបទាំងឡាយ។ យើងត្រូវតែស្អប់អំពើបាប ប៉ុន្តែ យើងមិនត្រូវតែស្អប់អ្នកមាន បាបនោះឡើយ។ មនុស្សទាំងអស់ដែលនៅជុំវិញយើងគឺជាមនុស្សបាត់បង់។ ពួកគេគ្មានសេចក្តីសង្ឃឹម អ្វីឡើយ។ ជីវិតរបស់ពួកគេនឹងត្រូវវិនាសទៅ។ ដ្បិតអ្វីដែលបានកើតឡើងដល់ទីក្រុងសូដុំម ក៏ត្រូវកើត ឡើងដល់ពួកគេផងដែរ។ ឱកាសដែលមនុស្សលោកត្រូវទទួលបានជីវិតអស់កល្បបានឈានទៅដល់ទីបញ្ចប់ពីមួយថ្ងៃទៅមួយថ្ងៃ។ ព្រះគុណរបស់ព្រះលែងអាចប៉ះពាល់ចិត្តរបស់ពួកគេតទៅទៀតហើយ។ តើអ្នកណាជាអ្នកដាស់តឿនមនុស្សបាត់បង់ទាំងនេះថា ពួកគេកំពុងតែមានគ្រោះថ្នាក់នោះ? តើអ្នកដែល ត្រូវយោងទាញមនុស្សមានបាបទាំងនេះចេញពីសេចក្តីស្លាប់នោះ គឺជាដៃរបស់អ្នកណា? តើមនុស្សដែល មានជំនឿដែលបានសុំឱ្យព្រះសង្គ្រោះអ្នកបាត់បង់ទាំងនេះ គឺជាអ្នកណាដែរ?

«គោលបំណងរបស់លោកអ័ប្រាហាំគឺជាគោលបំណងរបស់ព្រះយេស៊ូវ។ ព្រះរាជបុត្រារបស់ ព្រះគឺជាអង្គជំនួយរបស់យើង។ ទ្រង់បានចូលទៅឯព្រះជំនួសមនុស្សមានបាប។ ព្រះយេស៊ូវបានចេញថ្លៃលោះអំពើបាបរបស់យើង ដោយសារតែទ្រង់បានជ្រាបអំពីតម្លៃរបស់យើងម្នាក់ៗ។ ព្រះទ័យរបស់ ព្រះយេស៊ូវ គឺស្អាតស្អំ បរិសុទ្ធ។ ទ្រង់ស្អប់អំពើបាបជាងអ្នកណាទាំងអស់។ ព្រះយេស៊ូវដដែលនេះបាន បង្ហាញសេចក្តីស្រឡាញ់ដល់យើងដែលជាមនុស្សមានបាបនេះ អាចទទួលបានពីព្រះវិញ្ញាណបរិសុទ្ធរបស់ ព្រះតែមួយគត់ប៉ុណ្ណោះ។ ខណៈដែលព្រះយេស៊ូវបានរងទុក្ខនៅលើឈើឆ្កាង នោះទ្រង់បានអធិស្ឋានឱ្យ មនុស្សដែលស្អប់ទ្រង់ និងមនុស្សដែលបានព្យួរទ្រង់នៅទីនោះ។ ព្រះយេស៊ូវដែលបានទទួលយកបន្ទុក នៃអំពើបាបដ៏ធ្ងន់ធ្ងរទាំងអស់របស់យើង ទ្រង់បានអធិស្ឋានឱ្យអ្នកដែលបានធ្វើឱ្យទ្រង់ឈឺចាប់យ៉ាងដូច្នេះ ថា៖ «ឱព្រះវរបិតាអើយ សូមអត់ទោសដល់អ្នកទាំងនេះផង ដ្បិតគេមិនដឹងជាគេធ្វើអ្វីទេ» (លូកា 23:34)។ ដកស្រង់ពី Ellen G. White, Patriarchs and Prophets, page 140, adapted។

**សំណួរពិភាក្សា**

`1. តើលោកអ្នកអាចនឹកឃើញពីគំរូនៃមនុស្សដទៃទៀតនៅក្នុងព្រះគម្ពីរ ដែលបានធ្វើតាមដែលព្រះមាន សម្រាប់ពួកគេដែរឬទេ? ចុះចំណែកឯលោកយ៉ូហានបាទីស្ទវិញនោះ តើកិច្ចការរបស់គាត់បានទទួលជោគជ័យ ដែរឬទេ?`

`2. សូមអានខគម្ពីរលោកុប្បត្តិ 19:30-36។ តើខទាំងនេះបានបង្ហាញប្រាប់យើង អំពីមនុស្សដែលត្រូវ បានសង្គ្រោះពីទីក្រុងសូដុំមនោះយ៉ាងដូចម្តេចដែរ?`

`3. តើយើងអាចរៀនមេរៀន អំពីការធ្វើកិច្ចការបម្រើព្រះអ្វីខ្លះទៀត ចេញពីគំរូរបស់លោកអ័ប្រាហាំនោះ?`

`4. សូមគិតអំពីសំណួរនេះដែលសួរថា៖ «តើសេចក្តីអធិស្ឋានដែលលោកអ័ប្រាហាំបានទូលសុំសម្រាប់ទីក្រុងសូដុំម និងទីក្រុងកូម៉ូរ៉ានោះបានទទួលជោគជ័យ ឬមិនបានទទួលជោគជ័យ? សូមពន្យល់ចម្លើយ របស់លោកអ្នក។`