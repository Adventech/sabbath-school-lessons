---
title:  កាលដែលលោកអ័ប្រាហាំបានអធិស្ឋានដោយក្តីជំនឿ
date:  24/10/2023
---

`សូមអានខគម្ពីរលោកុប្បត្តិ 18:23-32 និងយ៉ាកុប 5:16។ តើខទាំងនេះបានបង្រៀនយើង អំពីការអធិស្ឋានឱ្យអ្នកដទៃនោះយ៉ាងដូចម្តេចដែរ? តើហេតុអ្វីបានជាការអធិស្ឋានឱ្យអ្នកដទៃគឺជាបទពិសោធន៍ខាងឯវិញ្ញាណដែលមានឥទ្ធិពលយ៉ាងដូច្នេះ?`

ការសន្ទនារវាងព្រះ និងលោកអ័ប្រាហាគឺជារូបស័ព្ទមួយតំណាងឱ្យការអធិស្ឋានឱ្យអ្នកដទៃ។ លោកអ័ប្រាហាំគឺជារូបស័ព្ទមួយតំណាងឱ្យព្រះយេស៊ូវ។ ដ្បិតព្រះយេស៊ូវបានឈរនៅមុខព្រះវរបិតាសុំ ឱ្យព្រះវរបិតាជួយដល់យើង។ ទន្ទឹមគ្នានេះ លោកអ័ប្រាហាំក៏បានសុំឱ្យព្រះសង្គ្រោះមនុស្សនៅក្នុងទីក្រុង សូដុំម និងទីក្រុងកូម៉ូរ៉ាផងដែរ។ យើងនឹងបានជោគជ័យនៅក្នុងកិច្ចការដែលយើងបានធ្វើសម្រាប់ព្រះ បានសិនជាយើងបានអធិស្ឋានឱ្យអ្នកដទៃ ដូចជាលោកអ្នក និងលោកអ័ប្រាហាំបានធ្វើនោះដែរ។

លោកអ័ប្រាហាំបានរៀនស្រឡាញ់មនុស្សនៅក្នុងទីក្រុងសូដុំម និងទីក្រុងកូម៉ូរ៉ា។ គាត់ក៏បាន ស្រឡាញ់មនុស្សនៅក្នុងទីក្រុងដទៃទៀតដែលនៅជិតគាត់។ សេចក្តីអធិស្ឋានរបស់គាត់មានពេញដោយ ភាពស្មោះត្រង់ និងការយកចិត្តទុកដាក់ចំពោះអ្នកដទៃ។ លោកអ័ប្រាហាំក៏ធ្លាប់បានប្រយុទ្ធជាមួយនឹងស្តេចមួយចំនួន ដែលបានច្បាំងឈ្នះពួកស្តេចនៃទីក្រុងសូដុំម និងទីក្រុងកូម៉ូរ៉ានោះដែរ។ បន្ទាប់ពីលោក អ័ប្រាហាំបានឈ្នះស្តេចបេរ៉ា នោះស្តេចនៃទីក្រុងសូដុំមបានឡើងមកជួបនឹងលោកអ័ប្រាហាំ។ ស្តេចបេរ៉ា បានសុំឱ្យលោកអ័ប្រាហាំដោះលែងរាស្ត្ររបស់ទ្រង់ ដោយមានបន្ទូលថា៖ «ចូរឲ្យតែមនុស្សមកខ្ញុំបានហើយ ឯរបស់ទ្រព្យទាំងប៉ុន្មាន ចូរយកទុកជារបស់ផងអ្នកចុះ» (លោកុប្បត្តិ 14:21)។

ស្តេចបេរ៉ាបានបង្ហាញយើងជាពាក្យទាំងនេះថា ស្តេចស្រឡាញ់រាស្ត្ររបស់ទ្រង់ណាស់។ លោក អ័ប្រាហាំបានស្រឡាញ់ស្តេចនៃទីក្រុងសូដុំម និងទីក្រុងកូម៉ូរ៉ា។ គាត់បានអធិស្ឋានឱ្យពួកស្តេច ហើយ និងរាស្ត្ររបស់ពួកគេ ដោយសារតែចិត្តរបស់គាត់មានពេញទៅដោយសេចក្តីស្រឡាញ់។ «លោកអ័ប្រាហាំ បានស្រឡាញ់អ្នកមានបាប។ សេចក្តីស្រឡាញ់ដែលគាត់មានចំពោះមនុស្សមានបាប បានបណ្តាលឱ្យគាត់ អធិស្ឋាន ដើម្បីឱ្យពួកគេបានសង្គ្រោះដែរ»។ ដកស្រង់ពី Ellen G. White, Patriarchs and Prophets, page 140, adapted។

កិច្ចការដែលយើងបានធ្វើសម្រាប់ព្រះមិនអាចជោគជ័យដោយគ្មានសេចក្តីអធិស្ឋានបានឡើយ រួមទាំងការអធិស្ឋានឱ្យអ្នកដទៃផងដែរ។ បន្ទាប់ពីយើងបានជួបនឹងអ្នកណាម្នាក់ ឬចែកចាយសេចក្តីអធិប្បាយ ឬបង្រៀនព្រះគម្ពីរ យើងត្រូវតែអធិស្ឋានឱ្យពួកគេ។ ដ្បិតព្រះទ្រង់នឹងផ្ទៀងស្តាប់ការអធិស្ឋានរបស់យើង។ ព្រះនឹងប៉ះពាល់ចិត្តរបស់មនុស្សដែលយើងបានជួបនោះ។ ពាក្យសម្តីរបស់យើងមិនអាចផ្លាស់ប្តូរចិត្តមនុស្ស ដែលយើងបានជួបនោះបានឡើយ។ គឺមានតែព្រះវិញ្ញាណបរិសុទ្ធមួយគត់ ដែលអាចធ្វើកិច្ចការនេះបាន។ ការងាររបស់យើងគឺអធិស្ឋានឱ្យមនុស្សគ្រប់គ្នាដែលយើងបានបង្រៀនដល់ពួកគេ នៅក្នុងកិច្ចការដែលយើងបានធ្វើសម្រាប់ព្រះ។

`សូមអានខគម្ពីររ៉ូម 8:34 និងហេព្រើរ 7:25។ តើខទាំងនេះបានសំដែងថា ព្រះយេស៊ូវបាន ធ្វើអ្វីខ្លះសម្រាប់យើង? តើសេចក្តីពិតនៃព្រះគម្ពីរនៅត្រង់នេះបានជួយឱ្យយល់កាន់តែប្រសើរឡើង អំពីមូលហេតុដែលយើងត្រូវតែអធិស្ឋានឱ្យអ្នកដទៃនោះ ដោយរបៀបណាដែរ?`