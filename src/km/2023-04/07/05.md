---
title:  ការស្រឡាញ់អ្នកដទៃឱ្យដូចជាយើងបានស្រឡាញ់ខ្លួនឯង
date:  15/11/2023
---

`សូមប្រៀបធៀបនូវអ្វីដែលព្រះយេស៊ូវបានមានបន្ទូលនៅក្នុងខគម្ពីរម៉ាថាយ 22:37-40 ជាមួយនឹងចម្លើយដែលព្រះយេស៊ូវបានឆ្លើយតបទៅកាន់អ្នកប្រាជ្ញច្បាប់នៅក្នុងខគម្ពីរលូកា 10:27, 28។`

នៅក្នុងខគម្ពីរម៉ាថាយ 22:37-40 ព្រះយេស៊ូវបានមានបន្ទូលថា នៅពេលដែលយើងស្រឡាញ់ ព្រះ និងស្រឡាញ់អ្នកដទៃ នោះមានន័យថា យើងបានបង្ហាញជំនឿរបស់យើងហើយ។ នៅក្នុងខគម្ពីរលូកា 10:27-28 ព្រះយេស៊ូវបានមានបន្ទូលថាមនុស្សនឹងទទួលបានជីវិតអស់កល្ប នៅពេលដែលមនុស្ស ធ្វើរឿងទាំង2យ៉ាងនេះ។

«សេចក្តីស្រឡាញ់គឺជាក្បួនច្បាប់ដ៏សំខាន់បំផុតនៅក្នុងការគ្រប់គ្រងរបស់ព្រះនៅឯស្ថានសួគ៌ និងនៅលើផែនដីនេះ។ សេចក្តីស្រឡាញ់ត្រូវតែដក់ជាប់នៅក្នុងចិត្តរបស់យើង ហើយក៏ត្រូវតែដក់ជាប់ នៅក្នុងគំនិត អារម្មណ៍ និងទង្វើទាំងអម្បាលម៉ានរបស់យើងផងដែរ។ មានតែសេចក្តីស្រឡាញ់មួយគត់ ដែលអាចឱ្យយើងរក្សាភាពស្មោះត្រង់នៅចំពោះព្រះ។ មានតែសេចក្តីស្រឡាញ់មួយគត់ដែលអាចប្រទាន កម្លាំងឱ្យយើងនិយាយបានថា ទេ ទៅកាន់អំពើបាបនោះ»។ ដកស្រង់ពី Ellen G. White, Christ’s Object Lessons, page 49, adapted។

`សូមអានខគម្ពីរកាឡាទី 5:14; មីកា 6:6-8 និងយ៉ូហានទី1 4:20, 21។ តើខទាំងនេះបានបង្រៀនពីអ្វីដែលព្រះយេស៊ូវបានបង្គាប់ដល់យើងនោះយ៉ាងដូចម្តេចដែរ?`

ព្រះបានមានបន្ទូលតាមរយៈលោកប៉ុលថា «ដ្បិតក្រឹត្យវិន័យទាំងមូល បានសម្រេចមកក្នុងពាក្យ តែ1ម៉ាត់នេះថា ‘ចូរឯងស្រឡាញ់អ្នកជិតខាង ដូចខ្លួនឯង’» (កាឡាទី 5:14)។ លោកប៉ុលបានបង្រៀន ថា ហ្វូងមនុស្សអាចសង្កេតឃើញថា ខ្ញុំបានស្រឡាញ់ព្រះយ៉ាងខ្លាំង នៅពេលដែលយើងបង្ហាញសេចក្តី ស្រឡាញ់របស់យើងសម្រាប់អ្នកដទៃដែលនៅជុំវិញយើង។ ជីវិតខាងឯសេចក្តីជំនឿមិនមែនជារបស់ដែល យើងត្រូវលាក់បាំងនោះឡើយ។ លោកប៉ុល លោកមីកា និងលោកយ៉ូហានបានបកស្រាយថា កិច្ចការ ដែលយើងបានធ្វើ និងទង្វើរបស់យើងបានបង្ហាញពីសេចក្តីជំនឿដែលមាននៅក្នុងចិត្តរបស់យើង។

នៅក្នុងបទគម្ពីរកូរិនថូសទី1 ជំពូក13 លោកប៉ុលបានបកស្រាយអំពីសេចក្តីស្រឡាញ់ពិតប្រាកដ។ អ្នកខ្លះអាចនឹងនិយាយថា ពួកគេមានចំណេះដឹងយ៉ាងច្រើន។ ពួកគេអាចនឹងធ្វើបាដិហារ្យយ៉ាង ច្រើន។ ពួកគេក៏អាចនឹងមានជំនឿរឹងមាំ ឬអាចលះបង់ជីវិតរបស់ពួកគេ ដើម្បីគោលជំនឿទាំងនោះ។ ប៉ុន្តែ ប្រសិនបើមនុស្សទាំងនេះមិនមានសេចក្តីស្រឡាញ់នោះទេ នៅទីបំផុត «គ្មានប្រយោជន៍» (កូរិនថូស ទី1 13:3 អ្វីដល់ពួកគេឡើយ)។

`សូមក្រឡេកមើលសម្រង់មតិរបស់អ្នកស្រីអេឡែន ជីវ៉ៃត៍។ តើលោកអ្នកបានឃើញពីរបៀបដែលអ្នកស្រីបានមានប្រសាស៍ថា យើងមិនអាចនិយាយថា ទេ ទៅកាន់អំពើបាបបានឡើយ លុះត្រាតែ យើងមានសេចក្តីស្រឡាញ់របស់ព្រះនៅក្នុងចិត្តរបស់យើងជាមុនសិននោះដែរឬទេ? តើគោលគំនិតនេះ បានបង្រៀនយើងថា សេចក្តីបង្គាប់ដែលព្រះបានបង្គាប់ឱ្យយើងស្រឡាញ់អ្នកដទៃ មិនមានន័យថា យើងត្រូវ បានសង្គ្រោះ ដោយសារតែទង្វើល្អរបស់យើងនោះដោយរបៀបណាដែរ? តើគោលគំនិតនេះបានបង្រៀន យើងថា សេចក្តីស្រឡាញ់បានបង្ហាញយើងពីសេចក្តីជំនឿដែលយើងមានចំពោះព្រះយេស៊ូវនោះដោយ របៀបណាដែរ?`