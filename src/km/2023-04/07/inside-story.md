---
title:  ផ្លូវនៃបេសកកម្មទៅកាន់ប្រទេសអេស៉្បាញ វគ្គ1
date:  17/11/2023
---

លោកលូអ៊ីស (Luis) បានធ្លាក់ខ្លួនឈឺភ្លាមៗ បន្ទាប់ពីគាត់បានជ្រមុជទឹក និងបានចុះឈ្មោះ ចូលជាសិស្សទេវវិទ្យានៅឯសាកលវិទ្យាល័យអាត់វេនទីស្ទវ៉េណេស៊ុយអេឡា។ ដំបូងឡើយ គាត់បានគិត ថា ជំងឺរបស់គាត់គឺជាជំងឺផ្តាសាយធម្មតា។ ប៉ុន្តែ រោគសញ្ញាកាន់តែធ្ងន់ទៅៗ ធ្វើឱ្យគាត់មានការលំបាក នៅក្នុងការដកដង្ហើម។ គ្រូពេទ្យបានណែនាំថា គាត់ប្រហែលជាប្រតិកម្មនឹងលំអងពីដើមក្រូចដែលបាន រីកសុះសាយនៅជុំវិញបរិវេណនៃសាកលវិទ្យាល័យ។ គាត់បានចាក់ថ្នាំជាច្រើន ប៉ុន្តែ សួតរបស់គាត់តែងតែថប់ពិបាកដកដង្ហើមដដែល។ គ្រូពេទ្យបានណែនាំឱ្យគាត់ផ្អាករៀន ហើយនិងណែនាំឱ្យគាត់ត្រឡប់ទៅស្រុកវិញសិន ប៉ុន្តែ គាត់មិនបានត្រឡប់ទៅស្រុករបស់គាត់វិញឡើយ។ ដូច្នេះហើយ គាត់នៅតែបន្តធ្វើតេស្តសុខភាពរបស់គាត់តទៅទៀត។

ក្រោយមក ការធ្វើតេស្តវិជ្ជសាស្ត្របានបង្ហាញថា គាត់បានឆ្លងមេរោគអេដស៍។ នៅពេលនោះ ប្រជាជននៅក្នុងទីក្រុងវ៉េណេស៊ុយអេឡា (Venezuela) ខ្លាចជំងឺអេដស៍ជាទីបំផុត។ មនុស្សជាច្រើន បានគិតថា ពួកគេអាចនឹងឆ្លងមេរោគនេះតាមការប៉ះពាល់។ លោកលូអ៊ីសត្រូវបានសាលាសំណូមពរឱ្យ ចាកចេញពីវគ្គសិក្សារបស់គាត់។ លោកលូអ៊ីសគ្មានដំណោះស្រាយអ្វីក្រៅពីការត្រឡប់ទៅស្រុកកំណើត របស់គាត់វិញនោះឡើយ។ នៅផ្ទះ គាត់បានពិនិត្យសុខភាពរបស់គាត់បន្ថែមទៀត។ លទ្ធផលដែលចេញ មកគឺដូចគ្នាទាំងអស់ គឺគាត់ពិតបានផ្ទុកជំងឺអេដស៍មែន។ លោកលូអ៊ីសឆ្ងល់ថា ហេតុអ្វីបានជាគាត់ ឆ្លងជំងឺអេដស៍នោះ? តើគាត់មិនបានថ្វាយចិត្តរបស់គាត់ដល់ព្រះទេឬអី? តើគាត់មិនរៀនធ្វើជាប៉ាស្ទ័រទេឬអី? សំណួរទាំងអស់នេះបានធ្វើឱ្យគាត់ពិបាកចិត្តជាខ្លាំង។

ចាស់ទុំម្នាក់ដែលនៅក្នុងព្រះវិហារបានកត់សម្គាល់ឃើញទឹកមុខស្រងូតស្រងាត់របស់គាត់។ ចាស់ទុំម្នាក់នោះបាននិយាយថា «ក្មួយគួរតែសប្បាយឱ្យបានច្រើន បើសិនជាក្មួយមិនសប្បាយចិត្តទេ នោះមានន័យថា ក្មួយមិនទាន់បានជួបព្រះយេស៊ូវនៅឡើយទេ»។ ការកត់សម្គាល់នោះបានដក់ជាប់នៅ ក្នុងចិត្តរបស់លោកលូអ៊ីស។ គាត់បានចូលទៅក្នុងបន្ទាប់គេង ហើយលុតជង្គង់ចុះ។ គាត់បានអធិស្ឋាន សុំឱ្យព្រះលើកលែងទោសអំពើបាបរបស់គាត់។ គាត់បានទទួលស្គាល់ថា កាលពីមុន គាត់មិនបានថ្វាយ សិរីល្អដល់ព្រះតាមរយៈរូបកាយរបស់គាត់នោះឡើយ។ គាត់បានអធិស្ឋានថា ទូលបង្គំមិនចង់ឱ្យទ្រង់ព្យាបាលទូលបង្គំនោះឡើយ ប៉ុន្តែ ទូលបង្គំគ្រាន់តែចង់ឱ្យទ្រង់អនុញ្ញាតឱ្យទូលបង្គំបានអធិប្បាយថ្វាយ ទ្រង់នៅក្នុងជីវិតសេសសល់របស់ទូលបង្គំនេះផងចុះ»។ នៅពេលនោះ ស្រាប់តែមានរឿងអស្ចារ្យមួយកើតឡើង។ លោកលូអ៊ីសបានមានអារម្មណ៍ថា បេះដូងរបស់គាត់ចាំផ្តើមបញ្ចេញកំដៅ ហើយកំដៅនោះ បានជ្រាបសុសសាយពេញរាងកាយរបស់គាត់។ គាត់ក៏សម្លប់បាត់ទៅ។ នៅពេលដែលលោកលូអ៊ីស បានធ្វើតេស្តសុខភាពម្តងទៀត លទ្ធផលដែលចេញមកបានបញ្ជាក់ថា គាត់គ្មានជំងឺអេដស៍អ្វីឡើយ។ ដោយការភ្ញាក់ផ្អើល គាត់បានសុំឱ្យគេធ្វើតេស្តគាត់ម្តងហើយម្តងទៀត។ លទ្ធផលគឺអវិជ្ជមាន គ្មានមេរោគ អេដស៍អ្វីឡើយ។ គ្រូពេទ្យបានសួរថា «បើលទ្ធផលចេញមកឃើញវិជ្ជមានទៅហើយ តើលោកចង់ធ្វើតេស្តច្រើនទៀតធ្វើអី? លោកមិនបាច់ធ្វើតេស្តអីទៀតឡើយ។

លោកលូអ៊ីសបានធ្វើតាមសេចក្តីសន្យាដែលគាត់បានបេ្តជ្ញាជាមួយនឹងព្រះ ដោយគាត់បាន ឧទ្ទិសជីវិតរបស់គាត់ ដើម្បីអធិប្បាយ និងនាំមនុស្សទៅឯព្រះវិហារ។ គាត់បានរៀបអាពាហ៍ពិពាហ៍ ហើយ

គាត់ក៏បានបញ្ចប់មុខវិជ្ជាផ្នែកទេវវិទ្យានៅឯសាកលវិទ្យាល័យរបស់គាត់នៅក្នុង ឆ្នាំ2006។ គាត់បាន និយាយថា «តាំងពីពេលនោះមក ខ្ញុំមិនដែលបោះបង់ ការអធិប្បាយម្តងណាឡើយ»។ សព្វថ្ងៃនេះ លោកលូអ៊ីស និងក្រុមគ្រួសាររបស់ គាត់គឺជាបេសកជននៅក្នុងប្រទេសអេស៉្បាញ។