---
title:  ការសិក្សាបន្ថែម
date:  17/11/2023
---

សូមអាន Ellen G. White, “The Good Samaritan,” pages 497-505, in The Desire of Ages។

«‘ឯសាសនាដែលបរិសុទ្ធ ហើយឥតសៅហ្មង នៅចំពោះព្រះដ៏ជាព្រះវរបិតា នោះគឺឲ្យទៅសួរ ពួកកំព្រា និងពួកមេម៉ាយ ក្នុងកាលដែលគេមានសេចក្តីវេទនា ហើយឲ្យរក្សាខ្លួន មិនឲ្យប្រឡាក់ដោយលោកីយ៍នេះឡើយ’» (យ៉ាកុប1:27)។ ព្រះយេស៊ូវមានបំណងចង់ឱ្យយើងចេះស្រឡាញ់ និងចេះជួយ យកអាសាអ្នកដទៃ។ ព្រះយេស៊ូវចង់ឱ្យយើងនិយាយលើកទឹកចិត្តអ្នកពាក្យសម្តីប្រកបដោយក្តីស្រឡាញ់។ ទ្រង់ចង់ឱ្យយើងធ្វើទង្វើដែលមិនអាត្មានិយម។ ទ្រង់ចង់ឱ្យយើងជួយដល់អ្នកខ្វះខាត។ ចិត្តរបស់យើងនឹង មានពេញទៅដោយការអាណិតអាសូរចំពោះមនុស្ស ដែលមានអារម្មណ៍សោកសៅ និងមានអារម្មណ៍អស់ សង្ឃឹម។ ដូច្នេះហើយ សូមឱ្យលោកអ្នកបានបរិច្ឆាគឱ្យអ្នកដទៃ។ សូមឱ្យលោកអ្នកបានផ្តល់សម្លៀកបំពាក់ ដល់អ្នកដែលគ្មាន។ ហើយបើជាមានអ្នកត្រូវការកន្លែងស្នាក់នៅ សូមឱ្យលោកអ្នកបានស្វាគមន៍ពួកគេផងចុះ។ សូមឱ្យលោកអ្នកបានឱ្យពួកគេជ្រកកោននៅក្នុងផ្ទះរបស់លោកអ្នក ហើយនិងនៅក្នុងចិត្តរបស់ លោកអ្នកផងចុះ។ នៅពេលដែលលោកអ្នកធ្វើរឿងទាំងនេះ នោះទេវតានឹងបានមកក្បែរលោកអ្នក រីឯ ទេវតានៅឯស្ថានសួគ៌ឯណោះ ក៏បានពេញដោយក្តីអំណរផងដែរ។ គឺនៅរាល់ពេលដែលយើងបង្ហាញភាពយុត្តិធម៌ដល់អ្នកណាម្នាក់ ឬបង្ហាញសេចក្តីអាណិតអាសូរ ឬពេញចិត្តនឹងទេវតាដែលបានច្រៀងចម្រៀងនៅឯស្ថានសួគ៌នោះឯង។ ដ្បិតព្រះវរបិតាដែលបានគង់នៅលើបល្ល័ង្ករបស់ទ្រង់នៅឯស្ថានសួគ៌ ទ្រង់បានទតមើលអ្នកដែលធ្វើទង្វើទាំងនេះ។ មនុស្សទាំងនេះគឺជាទ្រព្យសម្បត្តិរបស់ព្រះដ៏មានតម្លៃបំផុត។ ‘ព្រះយេហូវ៉ានៃពួកពលបរិវារទ្រង់មានព្រះបន្ទូលថា នៅថ្ងៃដែលអញធ្វើការនេះ នោះគេនឹងបានជារបស់ ផងអញ គឺជារបស់ផងអញពិត ហើយអញនឹងប្រណីដល់គេ ដូចជាមនុស្សប្រណីដល់កូនខ្លួនដែរ គឺជាកូនដែលគោរពដល់ខ្លួនពិត’ (ម៉ាឡាគី 3:17)។ នៅក្នុងព្រះនេត្ររបស់ព្រះ ទង្វើនៃសេចក្តីមេត្តានិង សេចក្តីស្រឡាញ់ទាំងអម្បាលម៉ាន ដែលយើងបានបង្ហាញដល់អ្នកខ្វះខាត និងអ្នករងទុក្ខនេះ គឺជាកិច្ចការ ដែលបានធ្វើដើម្បីព្រះយេស៊ូវនោះឯង។ សូមនឹកចាំពីសេចក្តីពិតនៃព្រះគម្ពីរ នៅពេលដែលលោកអ្នក ជួយដល់អ្នកក្រ។ នៅពេលដែលលោកអ្នកបង្ហាញសេចក្តីមេត្តាដល់អ្នករងទុក្ខ និងជួយដល់ក្មេងកំព្រា នោះទំនាក់ទំនងដែលលោកអ្នកមានជាមួយនឹងព្រះយេស៊ូវនឹងរឹងមាំស៊ីជម្រៅជាងមុន»។ ដកស្រង់ពី Ellen G. White, Testimonies for the Church, volume 2, page 25, adapted។

**សំណួរពិភាក្សា**

`1. តើយើងមានអារម្មណ៍មិនល្អអ្វីខ្លះនៅក្នុងចិត្តរបស់យើង អំពីមនុស្សដែលមានអត្តចរិតខុសពីយើងនោះ? តើយើងអាចរៀនបញ្ចេញអារម្មណ៍ទាំងនោះដោយរបៀបណា?`

`2. តើមានខគម្ពីរណាខ្លះ ដែលលោកអ្នកអាចយកមកបង្ហាញថា យើងត្រូវតែបង្ហាញសេចក្តីមេត្តាដល់អ្នកដទៃ មិនថា ពួកគេជាអ្នកណាក៏ដោយ?`

`3. តើយើងអាចប្រាកដថា យើងបានយល់ថា ការធ្វើតាមសេចក្តីបង្គាប់ឱ្យស្រឡាញ់ព្រះ និងអ្នកដទៃមិនមែនដូចគ្នាទៅនឹងការសង្គ្រោះខ្លួនយើង ដោយទង្វើល្អនោះដោយរបៀបណាដែរ?`