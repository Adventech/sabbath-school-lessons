---
title:  គំរូនៃសាសន៍សាម៉ារីល្អសម្រាប់សព្វថ្ងៃនេះ
date:  16/11/2023
---

បន្ទាប់ពីអ្នកប្រាជ្ញច្បាប់បានផ្តល់នូវចម្លើយត្រឹមត្រូវនោះរួចមក នោះព្រះយេស៊ូវបានមានបន្ទូលថា «អ្នកបានឆ្លើយត្រូវហើយ ចូរអ្នកធ្វើដូច្នោះចុះ នោះអ្នកនឹងរស់នៅពិត» (លូកា 10:28)។ ជាមួយនឹងពាក្យ ពេចន៍ទាំងនេះ ព្រះយេស៊ូវបានបង្ហាញយើងនូវអ្វីដែលមាននៅក្នុងចិត្តរបស់អ្នកប្រាជ្ញច្បាប់ម្នាក់នោះ។ អ្នកប្រាជ្ញច្បាប់បានចេះរបៀបឆ្លើយបានយ៉ាងល្អត្រឹមត្រូវ។ ប៉ុន្តែ បញ្ហាគឺនៅត្រង់ការរស់នៅរបស់ពួកគេ។ ប្រសិនបើការធ្វើអំពើល្អគឺជាបញ្ហាសម្រាប់អ្នកប្រាជ្ញច្បាប់ម្នាក់នោះតាំងតែពី2000មុនមកហើយ តើ សព្វថ្ងៃនេះ វាលំបាកសម្រាប់យើងប៉ុនណាទៅហ្ន៎? អ្នកប្រាជ្ញចង់បញ្ឆោតព្រះយេស៊ូវ ដើម្បីបង្អួតមនុស្ស គ្រប់គ្នា។ អ្នកប្រាជ្ញច្បាប់ចង់ឱ្យអ្នកដទៃគិតថា គាត់ជាមនុស្សវៃឆ្លាត។ ដូច្នេះហើយ គាត់បានសួរសំណួរ មួយទៀតទៅកាន់ព្រះយេស៊ូវដែលសំណួរនោះបានចោទសួរថា៖ «តើអ្នកណាជាអ្នកជិតខាងខ្ញុំ?» (លូកា 10:29)។

`សូមអានរឿងនៅក្នុងខគម្ពីរលូកា 10:30-37។ តើនៅក្នុងខទាំងនេះ ព្រះយេស៊ូវបានបង្រៀន យើងនូវមេរៀនអ្វីខ្លះ?`

តើនៅជុំវិញយើង មានមនុស្សដែលត្រូវគេធ្វើបាបដែរឬទេ? តើយើងបានធ្វើអ្វីគ្រប់យ៉ាងដែល យើងអាចធ្វើទៅបាន ដើម្បីជួយដល់ពួកគេនោះដោយរបៀបណាដែរ?

មានពេលខ្លះ ប៉ាស្ទ័រ អ្នកដឹកនាំព្រះវិហារ និងសមាជិកក្រុមជំនុំមិនបានជួយដល់អ្នកដែលត្រូវការ ជំនួយបំផុតនោះឡើយ។ មានពេលខ្លះ សមាជិកពីព្រះវិហារដទៃទៀត ឬសាសនាដទៃទៀតបានស្រឡាញ់ មនុស្សនៅក្នុងសហគមន៍របស់យើងជាងយើងស្រឡាញ់ពួកគេទៅទៀត។ យើងបាននិយាយអំពីការចេះ ស្រឡាញ់ ប៉ុន្តែ អ្នកដទៃទៀតអាចនឹងបំពេញតម្រូវការដល់ពួកគេតាមរបៀបដែលយើងមិនបានធ្វើ។ ប្រសិន បើសេចក្តីជំនឿរបស់យើងពិតជាមានអត្ថន័យពិតមែន នោះយើងត្រូវតែព្យាយាមជួយអ្នកដែលខ្វះខាត។

ព្រះយេស៊ូវបានបញ្ចប់រឿងសាសន៍សាម៉ារីជាមួយនឹងសំណួរមួយ។ តើនៅក្នុងចំណោមបុរស ទាំង3នាក់ អ្នកណាជាអ្នកជិតខាងពិតប្រាកដដល់អ្នកដែលខ្វះខាតនោះ?

«ព្រះយេស៊ូវបានតបទៅនឹងសំណួរសួរថា ‘តើអ្នកណាជាអ្នកជិតខាងខ្ញុំ?’។ ព្រះយេស៊ូវបានបង្ហាញ យើងថា អ្នកជិតខាងរបស់យើងមិនមែនត្រឹមតែមនុស្សម្នាក់នៅក្នុងក្រុមជំនុំរបស់យើង ឬជាសមាជិកនៅ ក្នុងសាសនារបស់យើងនោះឡើយ។ អ្នកជិតខាងរបស់យើងមិនមែនត្រឹមតែជាជាតិសាសន៍តែមួយ ឬ សំបុរតែមួយប៉ុណ្ណោះទេ។ អ្នកជិតខាងរបស់យើងមិនមែនត្រឹមតែជាមនុស្សឋានៈមួយក្រុមនោះឡើយ។ អ្នកជិតខាងរបស់យើងគឺជាមនុស្សទាំងឡាយណាដែលត្រូវការជំនួយរបស់យើង។ អ្នកជិតខាងរបស់យើង គឺជាមនុស្សដែលសាតាំងបានធ្វើបាបឱ្យមានរបួសស្នាម។ អ្នកជិតខាងរបស់មនុស្សដែលជារបស់ផងព្រះ»។ ដកស្រង់ពី Ellen G. White, The Desire of Ages, page 503, adapted។

`ភារកិច្ចទី1៖ សូមអធិស្ឋានឱ្យអ្នកណាម្នាក់ ដែលមានអត្តចរិតខុសពីយើង ឬអធិស្ឋានឱ្យអ្នកណាម្នាក់ដែលលោកអ្នកមិនសូវចូលចិត្តគេនោះ។`

`ភារកិច្ចទី2៖ សូមបង្កើតបញ្ជីដែលមានឈ្មោះមនុស្ស3នាក់ដែលមិនមែនជាសេវេនដេយអាត់វេនទីស្ទ។ តើតម្រូវការរបស់ពួកគេមានអ្វីខ្លះ? តើលោកអ្នកអាចជួយបំពេញតម្រូវការរបស់ពួកគេដោយរបៀបណា? តើលោកអ្នកអាចធ្វើអ្វីខ្លះ សម្រាប់ពួកគេនៅក្នុងសប្តាហ៍បន្ទាប់ទៀតនោះ? សូមឱ្យលោកអ្នកទូលសុំឱ្យព្រះជួយឱ្យលោកអ្នកបានបំពេញតម្រូវការរបស់ពួកគេផងចុះ។`