---
title:  ដើម្បីឱ្យបានជីវិតអស់កល្ប
date:  14/11/2023
---

`តើអ្នកប្រាជ្ញច្បាប់បានឆ្លើយតបទៅនឹងសំណួរដែលគាត់បានចោទសួរព្រះយេស៊ូវនោះយ៉ាងដូចម្តេចដែរ?`

អ្នកប្រាជ្ញច្បាប់បានសួរសំណួរ បន្ទាប់មក គាត់បានឆ្លើយសំណួរនោះថា «ឯងត្រូវស្រឡាញ់ព្រះអម្ចាស់ ជាព្រះនៃឯង ឲ្យអស់អំពីចិត្ត អស់អំពីព្រលឹង អស់អំពីកំឡាំង ហើយអស់អំពីគំនិតឯង ព្រមទាំង អ្នកជិតខាង ដូចខ្លួនឯងដែរ» (លូកា 10:27)។

សម្រាប់គ្រីស្ទានយើងភាគច្រើន ការផ្តល់ចម្លើយត្រឹមត្រូវអំពីការបង្រៀនព្រះគម្ពីរ និងសេចក្តី ជំនឿនោះមិនមែនជារឿងងាយស្រួលនោះឡើយ។ ផ្នែកដែលពិបាកអនុវត្តនោះ គឺធ្វើនូវអ្វីដែលយើងបាន ដឹងថា ត្រឹមត្រូវ ព្រមទាំងធ្វើនូវអ្វីដែលយើងបានជឿនោះដែរ។ មនុស្សជាច្រើនបានដឹងសេចក្តីពិតគ្រប់គ្រាន់ ល្មមឱ្យបានសង្គ្រោះ។ ប៉ុន្តែ ពួកគេនឹងត្រូវបាត់បង់ទៅ ដោយសារតែពួកគេមិនបានធ្វើតាមអ្វីដែលពួកគេ បានដឹងនោះ។ ដូច្នេះ ប្រធានបទនេះសំខាន់ជាទីបំផុត។ ដ្បិតលោកអ្នកបានដឹងថា លោកអ្នកត្រូវតែស្រឡាញ់ ព្រះ និងស្រឡាញ់អ្នកជិតខាងរបស់លោកអ្នក។ ការដែលដឹងថាត្រូវធ្វើយ៉ាងនោះគឺជារឿងល្អទេ ប៉ុន្តែ ការដឹងបែបនេះមិនទាន់គ្រប់គ្រាន់នៅឡើយទេ។ គឺលោកអ្នកត្រូវតែបង្ហាញពួកគេថា លោកអ្នកស្រឡាញ់ ពួកគេខ្លាំងប៉ុនណាដែរ។

`សូមអានខគម្ពីរយ៉ាកុប 2:17-22។ តើនៅក្នុងខទាំងនេះ លោកយ៉ាកុបបានបង្រៀនយើង អំពីសេចក្តីពិតនៃព្រះគម្ពីរអ្វីខ្លះ? តើគោលគំនិតនេះដូចគ្នាទៅនឹងគោលគំនិតដែលព្រះយេស៊ូវបានមាន បន្ទូលទៅកាន់អ្នកប្រាជ្ញច្បាប់នោះដោយរបៀបណា?`

បើសិនជាយើងបានស្រឡាញ់ព្រះមែននោះ យើងនឹងអានព្រះគម្ពីរដែលព្រះបន្ទូលរបស់ទ្រង់ នោះជាមិនខាន។ យើងនឹងអធិស្ឋាន។ ហើយយើងក៏នឹងគោរពតាមព្រះឱ្យអស់ពីចិត្តរបស់យើងផងដែរ។ តើយ៉ាងណាទៅវិញ បើសិនជាខ្ញុំបាននិយាយថា ខ្ញុំស្រឡាញ់អ្នកដទៃ ប៉ុន្តែ ខ្ញុំមិនបានខ្វល់ពីសុខទុក្ខ នៃក្រុមជំនុំរបស់ខ្ញុំនោះ? តើយ៉ាងណាទៅវិញ បើសិនជាខ្ញុំមិនបានខ្វល់ពីតម្រូវការរបស់អ្នកដទៃនោះ? តើសេចក្តីជំនឿរបស់ខ្ញុំមានប្រយោជន៍អ្វីទៅ? ជំនឿគ្រីស្ទានគឺមានន័យលើសពីបែបផែននៃគោលជំនឿ។ ជំនឿគ្រីស្ទានគឺជាវិធីថ្មីនៅក្នុងការរស់នៅ។

«កាលព្រះយេស៊ូវទ្រង់គង់នៅតុក្នុងផ្ទះគាត់ នោះមានមនុស្សយកពន្ធ និងមនុស្សបាបជាច្រើន មកអង្គុយនៅតុជាមួយនឹងទ្រង់ ហើយនិងពួកសិស្ស ដ្បិតមានគ្នាច្រើនណាស់ ដែលតាមទ្រង់មក ឯពួក អាចារ្យ និងពួកផារិស៊ី កាលគេឃើញទ្រង់សោយជាមួយនឹងពួកអ្នកយកពន្ធ និងមនុស្សមានបាបដូច្នេះ ក៏សួរពួកសិស្សទ្រង់ថា ហេតុអ្វីបានជាលោកបរិភោគជាមួយនឹងពួកអ្នកយកពន្ធ ហើយនិងមនុស្សមានបាបដូច្នេះ» (យ៉ាកុប 2:15, 16)។

`តើលោកអ្នកបានយកចិត្តទុកដាក់ចំពោះតម្រូវការរបស់អ្នកដទៃច្រើនប៉ុនណាដែរ? តើលោក អ្នកបានធ្វើតាមព្រះបន្ទូលរបស់ព្រះដែលទ្រង់បានមានបន្ទូលតាមរយៈលោកប៉ុលថា៖ «កុំឲ្យគ្រប់គ្នាស្វែង រកតែប្រយោជន៍ផ្ទាល់ខ្លួនឡើយ ត្រូវស្វែងរកចំពោះអ្នកដទៃផង» (ភីលីព 2:4)។ តើយើងអាចបង្ហាញ អ្នកដទៃថា យើងបានយកចិត្តទុកដាក់ចំពោះពួកគេនោះដោយរបៀបណា?`