---
title:  សំណួរសំខាន់បំផុត
date:  12/11/2023
---

តើយើងជាអ្នកណា? តើយើងធ្វើអ្វីនៅទីនេះ? តើមានរឿងអ្វីខ្លះកើតឡើង នៅពេលដែលយើង ស្លាប់ទៅនោះ? សំណួរទាំងនេះគឺសំណួរសំខាន់បំផុតដែលមនុស្សលោកអាចចោទសួរបាន។ នៅក្នុង កណ្ឌគម្ពីរលូកា មានបុរសម្នាក់បានចូលមកឯព្រះយេស៊ូវជាមួយនឹងសំណួរសំខាន់បំផុតទាំងអស់នេះ។

`តើអ្នកប្រាជ្ញច្បាប់បានសួរសំណួរព្រះយេស៊ូវយ៉ាងដូចម្តេចដែរ? តើហេតុអ្វីបានជាគាត់សួរសំណួរ នេះយ៉ាងដូច្នេះ? សូមអានខគម្ពីរលូកា 10:25 សម្រាប់ចម្លើយ។`

ព្រះគម្ពីរបានសំដែងប្រាប់យើងថា អ្នកប្រាជ្ញច្បាប់បានសួរសំណួររបស់គាត់ ដោយសារតែគាត់ ចង់សាកល្បងព្រះយេស៊ូវ។ សព្វថ្ងៃនេះ ក៏មានមនុស្សជាច្រើនដូចជាអ្នកប្រាជ្ញច្បាប់ម្នាក់នេះយ៉ាងដូច្នេះ ដែរ? ពួកគេបានចូលមកឯព្រះយេស៊ូវជាមួយនឹងក្តីសង្ឃឹម។ ព្រះយេស៊ូវបានជ្រាបថា សំណួរដែលអ្នកប្រាជ្ញច្បាប់បានសួរទ្រង់នេះបានផ្តល់ឱកាសឱ្យទ្រង់លើកទឹកចិត្តបុរសម្នាក់នោះ និងពួកបណ្តាជនឱ្យស្វែង រកចិត្តរបស់ពួកគេ។ ព្រះយេស៊ូវបានជ្រាបពីមូលហេតុដែលនាំឱ្យអ្នកប្រាជ្ញច្បាប់សួរសំណួរទ្រង់។ ទន្ទឹម គ្នានេះ ព្រះយេស៊ូវក៏មិនបានបដិសេធមិនព្រមឆ្លើយតបទៅនឹងសំណួររបស់អ្នកប្រាជ្ញច្បាប់ម្នាក់នោះដែរ។

នៅទីបញ្ចប់ តើមានសំណួរសំខាន់ជាងសំណួររបស់អ្នកប្រាជ្ញច្បាប់ម្នាក់នោះដែរឬទេ? «នៅគ្រានោះ មានអ្នកប្រាជ្ញច្បាប់ម្នាក់ឈរឡើង ទូលល្បងទ្រង់ថា លោកគ្រូ តើត្រូវឲ្យខ្ញុំធ្វើដូចម្តេច ដើម្បីឲ្យ បានជីវិតអស់កល្បជានិច្ច» (លូកា 10:25)។ សំណួរនេះគឺជាហេតុផលសម្រាប់អ្វីៗគ្រប់យ៉ាងដែលយើង បានធ្វើនោះ។ គ្មានសំណួរណាដែលមានអត្ថន័យសម្រាប់មនុស្សលោកដូចយើង ដែលបានរស់នៅដូចជា «អ្នករាល់គ្នាមិនដឹងជានឹងកើតមានយ៉ាងណាដល់ថ្ងៃស្អែកទេ ដ្បិតជីវិតអ្នករាល់គ្នាជាអ្វី គឺជាចំហាយទឹក ទេតើ ដែលឃើញតែ1ភ្លែត រួចបាត់ទៅ» (យ៉ាកុប 4:14)។

`សូមអានខគម្ពីរកូរិនថូសទី1 15:30-32។ តើនៅក្នុងខទាំងនេះ លោកប៉ុលកំពុងតែមានប្រសាសន៍អំពីអ្វីដែរ? តើគោលគំនិតនេះបានជួយឱ្យយើងយល់ពីសារៈសំខាន់នៃជីវិតអស់កល្បនោះដោយរបៀបណា?`

អ្នកប្រាជ្ញច្បាប់ប្រហែលជាបានសួរសំណួរនេះទៅព្រះយេស៊ូវ ដើម្បីសាកល្បងទ្រង់។ ព្រះយេស៊ូវ ចង់សង្គ្រោះអ្នកប្រាជ្ញច្បាប់ម្នាក់នោះ។ ដូច្នេះហើយ ព្រះយេស៊ូវក៏បានតបជាសំណួរទៅគាត់វិញដែរ។ តើលោកអ្នកបានឃើញរបៀបដែលព្រះយេស៊ូវបានប្រើសំណួរទាំងនេះ ដើម្បីពាល់ចិត្តពួកបណ្តាជន ដែល បានឈរមើល និងស្តាប់ទ្រង់នោះដែរឬទេ?

`តើយើងអាចប្រើឱកាសគ្រប់យ៉ាង ដែលយើងមាន ដើម្បីចែកចាយដំណឹងល្អអំពីព្រះយេស៊ូវនោះដោយរបៀបណាដែរ?`