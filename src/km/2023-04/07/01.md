---
title:  ការស្រឡាញ់អ្នកជិតខាងរបស់ខ្ញុំ
date:  11/11/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា10:25; ម៉ាថាយ 26:56; លូកា 10:27, 28; ម៉ាថាយ 22:37-40; លូកា 10:30-37។

> <p>ខចងចាំ</p>
> «អ្នកនោះទូលថា ‘ឯងត្រូវស្រឡាញ់ព្រះអម្ចាស់ ជាព្រះនៃឯង ឲ្យអស់អំពីចិត្ត អស់អំពីព្រលឹង អស់អំពីកំឡាំង ហើយអស់អំពីគំនិតឯង ព្រមទាំងអ្នកជិតខាង ដូចខ្លួនឯងដែរ’» (លូកា 10:27)។

យើងទាំងអស់គ្នាបានចាំខគម្ពីរដែលបានសំដែងថា៖ «ឯងត្រូវស្រឡាញ់ព្រះអម្ចាស់ ជាព្រះនៃឯង ឲ្យអស់អំពីចិត្ត អស់អំពីព្រលឹង អស់អំពីកំឡាំង ហើយអស់អំពីគំនិតឯង ព្រមទាំងអ្នកជិតខាង ដូចខ្លួនឯងដែរ» (លូកា 10:27)។ សេចក្តីស្រឡាញ់ដែលយើងមានចំពោះព្រះនេះនឹងអន់ថយទៅ ប្រសិនជាយើងបាននិយាយថា យើងបានស្រឡាញ់ទ្រង់ តែយើងមិនបានគោរពតាមទ្រង់នោះ។ យើង បាននិយាយថា យើងបានស្រឡាញ់ព្រះ ប៉ុន្តែ តើយើងបានបង្ហាញសេចក្តីស្រឡាញ់នេះនៅជីវិតប្រចាំថ្ងៃរបស់យើងដែរឬទេ? យើងមិនអាចស្រឡាញ់ព្រះត្រឹមតែចិត្តមួយចំហៀងប៉ុណ្ណោះឡើយ។ យើងត្រូវតែ ថ្វាយចិត្ត វិញ្ញាណ រូបកាយ និងគំនិតទាំងអស់របស់យើងដល់ព្រះ។ យើងត្រូវតែថ្វាយរបស់ទាំងនេះដល់ ទ្រង់ជារៀងរាល់ថ្ងៃ។ មនុស្សគ្រប់គ្នាអាចនិយាយបានថា «ខ្ញុំស្រឡាញ់ព្រះ» ប៉ុន្តែ ការស្រឡាញ់ទ្រង់ ពិតប្រាកដគឺជាជម្រើសដែលយើងត្រូវជ្រើសរើស ដោយយើងត្រូវចំណាយកម្លាំង និងការខិតខំប្រឹងប្រែង ទាំងអស់របស់យើង។

ការស្រឡាញ់ព្រះសំខាន់ជាទីបំផុត។ ប៉ុន្តែ ទន្ទឹមគ្នានេះ ព្រះក៏ចង់ឱ្យយើងស្រឡាញ់អ្នកដទៃ ផងដែរ។ ពីព្រោះសេចក្តីស្រឡាញ់ដែលយើងមានចំពោះអ្នកដទៃបានបង្ហាញអំពីសេចក្តីស្រឡាញ់ដែល យើងមានចំពោះព្រះ ទៅតាមវិធីជាក់ស្តែង និងមានអំណាចជាទីបំផុត។ ព្រះគម្ពីរបានសំដែងថា «បើអ្នកណាថា ខ្លួនស្រឡាញ់ព្រះ តែស្អប់ដល់បងប្អូនវិញ អ្នកនោះជាអ្នកកុហក ដ្បិតអ្នកណាដែលមិនស្រឡាញ់បងប្អូន ដែលបានមើលឃើញទៅហើយ នោះធ្វើដូចម្តេចឡើយ ឲ្យស្រឡាញ់ដល់ព្រះ ដែល មើលមិនឃើញទៅបាន» (យ៉ូហានទី1 4:20)។ ព្រះក៏បានមានបន្ទូលតាមរយៈលោកប៉ុលផងដែរ ថា «ចូរ [ឱ្យ] ឯងស្រឡាញ់អ្នកជិតខាង [ឱ្យ] ដូចខ្លួនឯង» (លោកុប្បតិ្ត 5:14)។

**សប្តាហ៍នេ**

យើងនឹងសិក្សាអំពីរបៀបដែលយើងអាចធ្វើតាមក្បួនច្បាប់នៃព្រះគម្ពីរសំខាន់ៗ ទាំងនេះនៅក្នុងជីវិតរបស់យើងបាន។