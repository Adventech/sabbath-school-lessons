---
title:  ចម្លើយរបស់ព្រះយេស៊ូវ
date:  13/11/2023
---

ព្រះគម្ពីរបានប្រាប់យើងថា អ្នកប្រាជ្ញច្បាប់ចង់សាកល្បងព្រះយេស៊ូវ។ ព្រះយេស៊ូវបានជ្រាបពី គោលបំណងពិត ដែលអ្នកប្រាជ្ញច្បាប់បានសួរសំណួរទ្រង់។ ព្រះបានជ្រាបពីអារម្មណ៍ដែលមាននៅក្នុង ចិត្តរបស់យើងនេះជាងដែលយើងដឹងពីខ្លួនយើងទៅទៀត។

មានពេលខ្លះ អ្នកមកពីសាសនាដទៃបានសួរនាំយើងអំពីសេចក្តីជំនឿរបស់យើង។ មិត្តភក្តិមូស្លីមរបស់យើងអាចនឹងសួរថា «តើនៅក្នុងខគម្ពីរត្រង់ណា ដែលព្រះយេស៊ូវបានមានបន្ទូលថា ទ្រង់គឺ ជាព្រះនោះ? ឬ «តើហេតុអ្វីបានជាលោកអ្នកនិយាយថា មានព្រះតែមួយ ហើយថា ព្រះនោះគឺជាព្រះ3 អង្គផ្សេងពីគ្នាយ៉ាងដូច្នេះ?»។ ជាញឹកញាប់ យើងអាចនឹងមានអារម្មណ៍ថា មិត្តភក្តិរបស់យើងបានបៀតបៀន ជំនឿរបស់យើង នៅពេលដែលពួកគេសួរសំណួរទាំងនេះមកកាន់យើងនោះ។ យើងត្រូវតែចាំថា សំណួរ របស់ពួកគេអាចនឹងបង្គាប់នូវសេចក្តីប្រាថ្នាយ៉ាងស៊ីជម្រៅ ដើម្បីឱ្យព្រះយេស៊ូវបំពេញបំណងចិត្តរបស់ពួកគេ។ យើងមិនដឹងថា ចិត្តរបស់ពួកគេយ៉ាងណានោះទេ។ ហើយយើងក៏មិនចាំបាច់ចង់ដឹងថា ពួកគេ គិតយ៉ាងណានោះដែរ។ យើងត្រូវតែជួយពួកគេឱ្យអស់ពីសមត្ថភាព មិនថា សំណួរដែលពួកគេចោទសួរ យើងនោះបានបង្គាប់អត្ថន័យអ្វីក៏ដោយ។

`សូមអានខគម្ពីរម៉ាថាយ 26:56; កិច្ចការ 17:11; កូរិនថូសទី1 15:3 និងធីម៉ូថេទី2 3:16។ តើខទាំងនេះបានជួយឱ្យយើងយល់ចម្លើយដែលព្រះយេស៊ូវបានឆ្លើយតបទៅនឹងអ្នកប្រាជ្ញច្បាប់នៅក្នុងខគម្ពីរលូកា 10:26 នោះដោយរបៀបណាដែរ?`

មានពេលខ្លះ យើងចង់បានចម្លើយពីព្រះគម្ពីរ ប៉ុន្តែ យើងបានទម្រន់នៅក្នុងការអានព្រះគម្ពីរ។ ព្រះយេស៊ូវបានមានបន្ទូលទៅកាន់អ្នកប្រាជ្ញច្បាប់យ៉ាងដូច្នេះថា «ក្នុងក្រឹត្យវិន័យ តើមានកត់ទុកយ៉ាងដូចម្តេចខ្លះ តើអ្នកមើលយល់ដូចម្តេច» (លូកា 10:26)។ ព្រះយេស៊ូវបានជួយឱ្យយើងយល់ពីផ្នែកនៃ ការសិក្សាដ៏សំខាន់បំផុត។ យើងត្រូវតែធ្វើសកម្មភាពច្រើនជាងចំណាយពេលគិតអំពីអ្វីដែលអ្នកដទៃបាន ប្រាប់យើងនោះ។ យើងត្រូវតែអានព្រះគម្ពីរ ដើម្បីខ្លួនយើង។ ពីព្រោះចម្លើយគឺមាននៅក្នុងព្រះគម្ពីរស្រាប់។ ព្រះវិញ្ញាណបរិសុទ្ធបានធ្វើការនៅក្នុងចិត្តរបស់យើង ហើយទ្រង់ក៏បានជួយឱ្យយើងស្គាល់ពីកាតព្វកិច្ចរបស់យើងផងដែរ។

ព្រះបានប្រទានព្រះគម្ពីរដែលជាព្រះបន្ទូលរបស់ទ្រង់មកឱ្យយើង។ យើងអាចរៀនអំពីសេចក្តី ពិតនេះទាំងអស់នៅក្នុងព្រះគម្ពីរ ដែលយើងត្រូវដឹងទាក់ទងទៅនឹងរបៀបរស់នៅ ហើយនិងរបៀបដែល យើងគួរស្រឡាញ់អ្នកដទៃនោះដែរ។ ព្រះគម្ពីរក៏បានបង្រៀនយើងអំពីជីវិតអស់កល្បផងដែរ។ ប៉ុន្តែ នៅ ទីបញ្ចប់ យើងត្រូវតែចូលទៅឯព្រះគម្ពីរដោយផ្ទាល់ ដើម្បីសិក្សាអំពីសេចក្តីពិតសំខាន់ៗសម្រាប់ជីវិតរបស់ យើង។ «ទូលបង្គំនឹងរំពឹងគិតពីសេចក្តីបញ្ញត្តរបស់ទ្រង់ ហើយនឹងស្រឡាញ់រាប់អានអស់ទាំងផ្លូវរបស់ទ្រង់» (ទំនុកដំកើង 119:105)។ ខនេះមិនមែនមានត្រឹមតែពាក្យពិរោះមកពីកំណាព្យនោះឡើយ។ ខនេះគឺជាសេចក្តីពិតនៃព្រះគម្ពីរដ៏បរិសុទ្ធដែលបានបង្ហាញយើងថា ព្រះបន្ទូលរបស់ព្រះសំខាន់ចំពោះជីវិតរបស់យើងណាស់។

`ព្រះយេស៊ូវគឺជាព្រះបន្ទូលរបស់ព្រះដែលមានសាច់ឈាមជាមនុស្សលោក។ ព្រះយេស៊ូវតែងតែ ប្រាប់ឱ្យអ្នកដទៃអានព្រះគម្ពីរជានិច្ច។ តើដំបូន្មានដែលទ្រង់បានប្រាប់យើងអំពីសារៈសំខាន់នៃព្រះគម្ពីរ នោះយ៉ាងដូចម្តេចដែរ? តើហេតុអ្វីបានជាយើងត្រូវតែបដិសេធគោលគំនិតណា ដែលធ្វើឱ្យយើងមិនជឿ ទុកចិត្តទៅលើព្រះយ៉ាងដូច្នេះ?`