---
title:  មនុស្សចម្លែកដែលរស់នៅក្នុងទឹកដីដទៃ
date:  21/11/2023
---

ដំណឹងល្អនៅសព្វថ្ងៃនេះគឺមានពេញទៅដោយរបាយការណ៍ស្តីអំពីមនុស្សចម្លែក និងជនបរទេស ដែលបានចាកចេញពីប្រទេសរបស់ពួកគេ ដើម្បីគេចចេញពីសង្គ្រាម គ្រោះធម្មជាតិ ឬគ្រោះទុរភិក្សជាដើម។ ឬមួយ ក៏ពួកគេអាចចាកចេញពីផ្ទះ ដោយសារតែពួកគេចង់បានសេចក្តីសង្ឃឹម ដើម្បីឱ្យពួកគេបានអនាគត ភ្លឺស្វាង។ មនុស្សរាប់លាននាក់នៅលើផែនដីនេះទាំងអស់បានចាកចេញពីស្រុកកំណើតរបស់ពួកគេទៅ រស់នៅក្នុងទឹកដីនៃជនបរទេស។ ឥឡូវនេះ ពួកគេត្រូវការជំនួយ ដើម្បីចាប់ផ្តើមជីវិតថ្មីរបស់ពួកគេ។

នៅក្នុងខគម្ពីរម៉ាថាយ 2:13,14 ព្រះយេស៊ូវគឺជាម្នាក់នៅក្នុងចំណោមមនុស្សទាំងនេះ។ លោកយ៉ូសែប និងនាងម៉ារី ដែលជាឪពុកម្តាយរបស់ទ្រង់ បានចាកចេញពីទីក្រុងបេថ្លេហិមទាំងយប់។ពួកគេបានរត់ចេញ ដោយសារតែស្តេចហេរ៉ូឌចង់សម្លាប់ព្រះយេស៊ូវ។ ព្រះគម្ពីរមិនបានប្រាប់យើងអំពីបទពិសោធន៍របស់ពួកគេនៅក្នុងស្រុកអេស៊ីព្ទនោះឡើយ។ ប៉ុន្តែ យើងអាចស្រមៃបានថា ព្រះយេស៊ូវ និងក្រុមគ្រួសាររបស់ទ្រង់ក៏បានជួបនឹងបទពិសោធន៍ដែលមនុស្សចម្លែក និងជនបរទេសបានជួបនៅសព្វថ្ងៃនេះដែរ នៅពេលដែលពួកគេចូលទៅរស់នៅលើទឹកដីថ្មីមួយទៀតនោះ។ សព្វថ្ងៃនេះ បទពិសោធន៍ របស់ព្រះយេស៊ូវបានជួយឱ្យយើងមានការយល់ដឹង និងមានចិត្តអាណិតអាសូរដល់មនុស្សជាច្រើនដែល បានចាកចេញពីប្រទេសរបស់ពួកគេ ដោយសារតែពួកគេត្រូវបានបៀតបៀនដោយសារតែគោលជំនឿសាសនារបស់ពួកគេនោះ។

ជាការពិតណាស់ ការបង្កើតមិត្តភក្តិជាមួយនឹងអ្នកដែលមានអត្តចរិកដូចជាយើងនេះគឺជារឿង ងាយស្រួលសម្រាប់យើងទេ។ យើងប្រហែលជាបាននិយាយភាសារបស់យើងទៅជាតិសាសន៍ដែលមាន សញ្ជាតិដូចជាយើងដែរ។ ដូច្នេះហើយ យើង និងពួកគេមានចំណុចច្រើនដែរដូចគ្នា។ ប៉ុន្តែ ជាញឹកញាប់ យើងតែងតែមានការលំបាកនៅក្នុងការធ្វើជាមិត្តជាមួយនឹងអ្នកដែលមានអត្តចរិក និងភាសាខុសពីយើង។ គឺជាមនុស្សដែលមិនបានជឿសាសនាដូចជាយើង ហើយក៏មិនបានបរិភោគអាហារដូចជាយើងនោះដែរ។ ដំណឹងល្អអំពីព្រះយេស៊ូវបានបង្គាប់ឱ្យយើងបំបែក «ជញ្ជាំង» ដែលបានខណ្ឌចែកយើងពីអ្នកដទៃ។ យើង ក៏ត្រូវតែស្គាល់មនុស្សខ្វះខាតទាំងនេះ មិនថា ពួកគេជាអ្នកណា ខុសពីយើងយ៉ាងណាក៏ដោយ។

`សូមអានខគម្ពីរចោទិយកថា 10:19; ទំនុកដំកើង 146:9; រ៉ូម 12:13 និងលេវីវិន័យ 23:22។ តើខទាំងនេះបានបង្រៀនយើងពីគោលគំនិតអ្វីដែរ?`

តើយើងអាចជួយដល់មនុស្សចម្លែក និងជនបរទេសដោយរបៀបណា? មានពេលខ្លះ កិច្ចការ នេះអាចជាកិច្ចការលំបាក ជាពិសេសនោះ គឺនៅតាមប្រទេសមួយចំនួនដែលមិនបានអនុញ្ញាតឱ្យលោកអ្នក ចំណាយពេលជាមួយនឹងជនបរទេស ឬជួយពួកគេនោះឡើយ។ ទោះជាយ៉ាងនេះក្តី យើងត្រូវតែធ្វើនូវអ្វីដែលយើងធ្វើទៅបាន។ យើងត្រូវតែជួយអ្នកដទៃ មិនថា នៅទីណា ឬនៅពេលណានោះឡើយ។ សូម ឱ្យលោកអ្នកបាននឹកចាំថា មានមនុស្សខ្លះបានរងនូវរឿងអាក្រក់ជាច្រើន។ ដូច្នេះហើយ ពួកគេត្រូវការ ជំនួយរបស់យើង។

សូមឱ្យលោកអ្នកបានចាប់ផ្តើមកិច្ចការនេះដោយការអធិស្ឋាន។ បន្ទាប់មក សូមលោកអ្នករៀន ស្វែងយល់អំពីជនបរទេស និងមនុស្សចម្លែកពីប្រទេសដទៃ ដែលបានផ្លាស់មករស់នៅក្នុងតំបន់របស់លោកអ្នក។ មានកន្លែងជាច្រើនដែលអាចឱ្យពួកគេជ្រកកោនបាន។ លោកអ្នកអាចចាប់ផ្តើមធ្វើកិច្ចការ បម្រើរបស់លោកអ្នកនៅក្នុងទីតាំងទាំងនោះបាន។ ក្រុមសប្បាតហ៍ស្គូលនៅក្នុងព្រះវិហារតំបន់របស់លោក អ្នកក៏អាចចាប់បើកមណ្ឌលពិសេសសម្រាប់ក្រុមទាំងនេះផងដែរ។