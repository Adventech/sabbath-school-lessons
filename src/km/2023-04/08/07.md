---
title:  ការសិក្សាបន្ថែម
date:  24/11/2023
---

សូមអាន Aurthur White, “A Few Days at Long Point,” Ellen G. White: The Australian Years: 1891-1900, volume 4, pages 100-400។

ព្រះយេស៊ូវបានរាក់ទាក់ជនបរទេស ដោយសារតែទ្រង់ចង់សង្គ្រោះពួកគេ (ម៉ាថាយ 8:28-34; ម៉ាកុស 5:1-20)។ ព្រះក៏បានសុំឱ្យយើងបង្កើតមិត្ត ជួយដល់មនុស្សចម្លែក ហើយនិងជនបរទេស។ យើងត្រូវតែចាំសេចក្តីពិតនៃព្រះគម្ពីរនៅត្រង់នេះដែលថា៖ ព្រះយេស៊ូវបានសុគតជំនួសមនុស្សគ្រប់គ្នា។ ព្រះយេស៊ូវ «ដែលទ្រង់ជាតង្វាយធួននឹងបាបយើងរាល់គ្នា មិនត្រឹមតែបាបរបស់យើងរាល់គ្នាតែប៉ុណ្ណោះ គឺនឹងបាបរបស់លោកីយ៍ទាំងមូលដែរ» (យ៉ូហានទី1 2:2)។

«យើងមិនបានធ្វើនូវអ្វីដែលព្រះចង់ឱ្យយើងធ្វើ នៅពេលដែលយើងបង្ហាញសេចក្តីស្រឡាញ់ចំពោះតែសមាជិកគ្រួសាររបស់យើងនោះ . . . .»។

«នៅពេលដែលព្រះអម្ចាស់បានបង្គាប់ឱ្យយើងជួយដល់អ្នកដទៃ ដែលមិនមែនជាផ្នែកនៃគ្រួសារ របស់យើង នោះទ្រង់ចង់ឱ្យយើងឈប់ស្រឡាញ់ ឬឈប់ខ្វល់ខ្វាយពីក្រុមគ្រួសាររបស់យើង ឬមនុស្សពី ប្រទេសរបស់យើងនោះឡើយ។ ព្រះយេស៊ូវមិនចង់ឱ្យយើងស្រឡាញ់ពួកគេតិចជាងខ្លួនឯងនោះឡើយ។ ទន្ទឹមគ្នានេះ ព្រះយេស៊ូវក៏ចង់ឱ្យយើងស្រឡាញ់ និងជួយដល់អ្នកដទៃផងដែរ។ ព្រះបានប្រទានពរដល់ យើង។ ហើយទ្រង់ក៏ចង់ឱ្យយើងចែករំលែកព្រះពររបស់ទ្រង់ជាមួយនឹងអ្នកដទៃផងដែរ»។ ដកស្រង់ពី Ellen G. White, The Advent Review and Sabbath Herald, October 15, 1895, adapted។

ព្រះបានសុំឱ្យយើងធ្វើជាព្រះពរដល់មនុស្សដែលមិនមែនជាក្រុមគ្រួសាររបស់យើង។ មាន ពេលខ្លះ ការងារនេះអាចប្រឈមនឹងការលំបាកផងដែរ។ ប៉ុន្តែ យើងត្រូវតែនឹកចាំថា ព្រះយេស៊ូវបានបង្គាប់ឱ្យយើងធ្វើកិច្ចការនេះ (កិច្ចការ 1:8; ម៉ាកុស 11:17)។ ដូច្នេះហើយ យើងត្រូវតែជួយដល់អ្នក គ្មានទីពឹង និងជួយដល់មនុស្សចម្លែកនៅជុំវិញយើង បើសិនជាយើងចង់ធ្វើជាសិស្សរបស់ទ្រង់នោះ។

**សំណួរពិភាក្សា**

`1. ព្រះយេស៊ូវបានសុំឱ្យយើងជួយអ្នកដទៃ។ តើយ៉ាងណាទៅវិញ បើជារឿងដែលយើងបានធ្វើ ដើម្បី ជួយដល់ពួកគេនោះ មិនមែនជារឿងងាយស្រួលទៅវិញនោះ? បើលំបាកបែបនេះទៅហើយ តើហេតុអ្វីបានជាលោកអ្នកជួយពួកគេយ៉ាងដូច្នេះ?`

`2. អ្នកខ្លះបានចោទព្រះយេស៊ូវថា ទ្រង់បានធ្វើទង្វើអាក្រក់ ខណៈពេលដែលទ្រង់បានធ្វើកិច្ចការរបស់ព្រះនោះ៖ «ឯកូនមនុស្ស បានមកទាំងស៊ីទាំងផឹកផង គង់តែគេថា មើលនេះជាអ្នកល្មោភស៊ីផឹកច្រើន ជាមិត្រសម្លាញ់របស់ពួកយកពន្ធ និងមនុស្សមានបាប ប៉ុន្តែប្រាជ្ញាបានរាប់ជាត្រូវ ដោយផលដែលបង្កើត» (ម៉ាថាយ 11:19)។ តើហេតុអ្វីបានជាពួកបណ្តាជននិយាយមូលបង្កាច់យ៉ាងដូច្នេះ?`

`3. តើយ៉ាងណាទៅវិញ បើសិនជាអ្នកមិនជឿព្រះបានសុំឱ្យលោកអ្នកចូលរួមនៅក្នុងពិធីរបស់ពួកគេវិញ នោះ? តើលោកអ្នកគួរតែធ្វើយ៉ាងណាដែរ? តើលោកអ្នកអាចធ្វើទៅតាមការអញ្ជើញរបស់ពួកគេ ហើយ ធ្វើតាមសេចក្តីពិតនៃព្រះគម្ពីរផងនោះដោយរបៀបណា?`