---
title:  ផ្លូវនៃបេសកកម្មទៅប្រទេសអេស៉្បាញ វគ្គ2
date:  24/11/2023
---

នៅក្នុងផ្ទះ មានមនុស្សស្នាក់នៅតែ5គ្រួសារប៉ុណ្ណោះ នៅពេលដែលខ្មាន់កាំភ្លើងចូលទៅក្នុងផ្ទះទាំង9ខ្នង ដែលបានមើលការខុសត្រូវ ដោយគ្រួសារប៉ាស្ទ័រសេវេនដេយអាត់វេនទីស្ទពីប្រទេសវេណេ-ស៊ុយឡានោះ។ ខ្មាន់កាំភ្លើងលើកកាំភ្លើងបង្ខំឱ្យគ្រួសារទាំង5ចូលទៅក្នុងផ្ទះមួយ ដោយពួកគេបានញែក ប្រុស ស្រី និងកុមារចេញពីគ្នា។ ប៉ូលិសបានមកឡោមព័ទ្ធផ្ទះនោះ ធ្វើឱ្យសមាជិកមានភាពចលាចល ដែល ភាពចលាចលនេះបានបញ្ចប់ទៅវិញ10ម៉ោងក្រោយមកទៀត នៅពេលដែលខ្មាន់កាំភ្លើងចូលទៅឆែកឆេរ នៅព្រៃខាងក្រោយផ្ទះនៅម៉ោង3ព្រឹក។ ម្តាយ និងកូនៗនៅក្នុងគ្រួសារទាំង9ក្រុមបានប្តូរទីកន្លែង បន្ទាប់ ពីការវាយប្រហារនៅឆ្នាំ2016នោះ។ ប៉ាស្ទ័របានធ្វើការតែម្នាក់ឯងអស់រយៈពេលជាច្រើនខែ ខណៈដែល ពួកគេបានរង់ចាំកន្លែងថ្មី។ មនុស្សជាច្រើនបានផ្លាស់ទៅប្រទេសផ្សេងទៀត ដើម្បីបម្រើការជាប៉ាស្ទ័រ។ មនុស្សជាច្រើននាក់បានប្តូរទៅទីក្រុងដទៃទៀត ដើម្បីបម្រើការជាប៉ាស្ទ័រ។

លោកលូអ៊ីស ផៃវ៉ា (Luis Paiva) ដែលបានបម្រើការជាប៉ាស្ទ័រអស់រយៈជាង10ឆ្នាំមកហើយ មិនដឹងថា គាត់ត្រូវធ្វើអ្វីឡើង។ មុនការវាយប្រហារនេះបានកើតឡើង ការរស់នៅក្នុងប្រទេសវ៉េណេស៊ុយ-

អេឡា មានការលំបាកខាងឯវិបត្តិសេដ្ឋកិច្ច។ អាហារក៏ខ្វះ ប្រាក់ក៏ពិបាករក។ លោកលូអ៊ីស ផៃវ៉ាបានប្រឹងប្រែងរកចំណូលអស់រយៈពេល3ឆ្នាំ ដើម្បីសងប្រាក់កម្ចី។ ប៉ុន្តែ សូម្បីតែការប្រាក់ក៏គាត់មិនអាចរក សងបានដែរ ម្ល៉ោះហើយ ប្រាក់កម្ចីបានឡើងរហូតទៅដល់1000ដុល្លារ។ ការចាប់ចំណាប់ខ្មាំងបានធ្វើ ឱ្យភរិយារបស់លោកលូអ៊ីសឈឺក្បាលជាខ្លាំង។ ដ្បិតគ្រួសារប៉ាស្ទ័រទាំង5មិនបាននៅផ្ទះ ចំពេលដែលការប្រហារនោះបានកើតឡើងនោះឡើយ។ ប៉ុន្តែ ភរិយារបស់គាត់ត្រូវបានខ្មាន់កាំភ្លើងធ្វើឱ្យមានស្នាម របួស ជាហេតុធ្វើឱ្យយើងលែងចង់រស់នៅក្នុងប្រទេសវ៉េណេស៊ុយអេឡាតទៅទៀតហើយ។ លោកលូអ៊ីស ក៏បានយល់ព្រមនឹងគំនិតដែលថា ប្រទេសនេះពិតជាគ្មានសុវត្ថិភាព ប៉ុន្តែ គាត់មិនមានអារម្មណ៍ល្អនៅ ក្នុងការគេចវេសពីបំណុលដែលគាត់បានជំពាក់នោះឡើយ។ លោកលូអ៊ីសបានអធិស្ឋានសុំតម្រុយពីព្រះ។ ជាទូទៅ គាត់មិនងាយសុំតម្រុយពីព្រះនោះទេ ដោយសារតែគាត់បានជឿថា ព្រះអាចដឹកនាំគាត់ ដោយ មិនត្រូវការតម្រុយទាំងនោះ។ ប៉ុន្តែ គាត់មិនដឹងថា នៅពេលនោះ គាត់ត្រូវធ្វើយ៉ាងណានោះទេ។ គាត់ បានអធិស្ឋានថា «ឱ្យព្រះអម្ចាស់អើយ ប្រសិនជាទ្រង់កំពុងតែធ្វើការអស្ចារ្យ សូមឱ្យទ្រង់បានជួយសងបំណុលរបស់ទូលបង្គំនេះផងដែរ»។ ខ្មាន់កាំភ្លើងបានលួចយករបស់របរពីផ្ទះទាំង9នោះ រួមទាំងទ្រព្យសម្បត្តិរបស់លោកលូអ៊ីសផងដែរ។ ការលួចប្លន់នៅក្នុងប្រទេសនេះមិនមែនជារឿងចម្លែកនោះទេ។ ផ្ទះ របស់លោកលូអ៊ីសត្រូវបានគេលួចចូលជាច្រើនលើកច្រើនសា ប៉ុន្តែ គាត់មិនបានដាក់ពាក្យធានារ៉ាបរង អ្វីឡើយ។ ជាទូទៅ ករណីលួចប្លន់នៅក្នុងផ្ទះរបស់ពួកគេមានតិចតួចពេក ធ្វើឱ្យពួកគេគិតថា ពួកគេមិនគួរ ទិញប័ណ្ណធានារ៉ាប់រងនោះឡើយ។ ប៉ុន្តែ បន្ទាប់ពីការលួចជាលើកចុងក្រោយនោះមក អ្នកដឹកនាំព្រះវិហារ បានយល់ព្រមសងសំណងចំពោះរបស់របរដែលបានបាត់កាលពីឆ្នាំមុន ប្រសិនជាលោកលូអ៊ីសបានទទួល របាយការណ៍បោះត្រាពីប៉ូលិសបញ្ជាក់ពីការចូលលួចចុងក្រោយនោះ។ ប៉ាស្ទ័រដទៃទៀតមិនបានទទួល របាយការណ៍ពីប៉ូលិសនោះឡើយ។ រីឯលោកលូអ៊ីសវិញ គាត់បានមានមិត្តភក្តិនៅក្នុងកងកម្លាំងប៉ូលិស ដូច្នេះហើយ គាត់បានឯកសាររបស់គាត់។

2ខែក្រោយមក ក្រុមហ៊ុនបានធានារ៉ាប់រងបានដាក់ប្រាប់1000ដុល្លារទៅក្នុងគណនីធនាគារ របស់គាត់។ ចំនួននៃទឹកប្រាក់ដែលបានទទួលនោះស្មើនឹងចំនួនទឹកប្រាក់ ដែលគាត់បានជំពាក់គេនោះ

ឯង។ លោកលូអ៊ីសដែលកំពុងតែធ្វើការនៅក្នុងប្រទេសអេស៉្បាញនៅពេល បច្ចុប្បន្ននេះ បាននិយាយថា «ខ្ញុំមិនបានយកប្រាក់នេះទៅសងគេនោះទេ ប៉ុន្តែ ខ្ញុំបានដឹងច្បាស់ថា ព្រះបានប្រទានប្រាក់នោះ ដើម្បីឱ្យខ្ញុំបានសង បំណុលគេ ហើយខ្ញុំក៏ជឿថា ព្រះក៏នឹងប្រទានពរដល់ផែនការរបស់ខ្ញុំនៅក្នុងការចាកចេញពីប្រទេសនេះផងដែរ។