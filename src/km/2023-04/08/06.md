---
title:  សេចក្តីស្រឡាញ់ដ៏ជ្រាលជ្រៅ
date:  23/11/2023
---

មនុស្សដែលត្រូវការជំនួយពីយើងតែងតែមានជានិច្ច ដូចជាមិត្តភក្តិជិតស្និទ្ធ ជនចម្លែកមកពី ស្រុកក្រៅ និងជនបរទេសដែលបានចាកចេញពីប្រទេសរបស់ពួកគេមកស្វែងរកសេចក្តីសង្ឃឹម និងជីវិត ថ្មីជាដើម។ យើងគួរតែធ្វើនូវអ្វីដែលយើងអាចធ្វើទៅបាន ដើម្បីជួយដល់ពួកគេ នៅពេលដែលយើងអាច ឆ្លៀតបាន។ ព្រះយេស៊ូវបានជួយដល់មនុស្សជាច្រើននាក់ នៅពេលដែលព្រះយេស៊ូវមានព្រះជន្មនៅលើ ផែនដីនេះនៅឡើយ។ មានពេលខ្លះ មនុស្សបានចូលមកឯព្រះយេស៊ូវដោយផ្ទាល់ ឬមិត្តភក្តិរបស់យើង បាននាំពួកគេមករកព្រះយេស៊ូវ។

ព្រះយេស៊ូវបានមានបន្ទូលថា «គ្មានអ្នកណាមានសេចក្តីស្រឡាញ់ធំជាងនេះ គឺដែលអ្នកណា នឹងប្តូរជីវិត ជំនួសពួកសម្លាញ់របស់ខ្លួននោះទេ» (យ៉ូហាន 15:13)។ តើយើងអាចបង្ហាញក្បួនច្បាប់សំខាន់នេះតាមរយៈកិច្ចការបម្រើព្រះរបស់យើងនោះដោយរបៀបណា?

គ្រួសារមួយបានធ្វើដំណើរទៅកាន់ប្រទេសទ្រីនីដាដ និងប្រទេសតូបាហ្គោដែលស្ថិតនៅលើសមុទ្រការាបៀន (Caribbean Sea)។ ពួកគេបានបម្រើព្រះនៅទីនោះអស់រយៈពេល6ឆ្នាំ។ នៅក្នុងរយៈ ពេល3ឆ្នាំដំបូង គ្រួសារមួយក្រុមនេះបានរស់នៅក្នុងសហគមន៍នៃប្រទេសហិណ្ឌូ និងប្រទេសមូស្លីម។ ជនជាតិមូស្លីមជាច្រើននាក់បានរអ៊ូរទាំ ដោយសារតែកាលពីមុន អ្នកគ្រីស្ទានបានបដិសេធមកព្រមចូលរួម នៅក្នុងពិធីថ្លែងអំណរគុណជារៀងរាល់ឆ្នាំរបស់ពួកគេនោះឡើយ។ មិនយូរប៉ុន្មាន គ្រួសារគ្រីស្ទានមួយក្រុមនេះបានក្លាយទៅជាមិត្តភក្តិនឹងជនជាតិហិណ្ឌូម្នាក់។ មិត្តភក្តិហិណ្ឌូថ្មីរបស់គាត់បានអញ្ជើញពួកគេឱ្យចូលរួមនៅក្នុងពិធីថ្លែងអំណរគុណ។ គ្រួសារគ្រីស្ទានមួយក្រុមនេះបានធ្វើតាមគំរូរបស់ព្រះយេស៊ូវ។ ដ្បិតព្រះយេស៊ូវបានសួរសុខទុក្ខមិត្តភក្តិរបស់ទ្រង់ នៅពេលដែលគាត់បានអញ្ជើញទ្រង់ឱ្យចូលរួមនៅក្នុង ពិធីពិសេសរបស់ពួកគេ។ ដូច្នេះ គ្រួសារនេះបានទទួលយកការអញ្ជើញនោះ។ តើលោកអ្នកដឹងទេថា ជនជាតិហិណ្ឌូបានជឿថា ភ្ញៀវ ឬមិត្តភក្តិរបស់ពួកគេអាចនាំព្រះពរមកឱ្យបុគ្គលដែលបានអញ្ជើញពួកគេ នោះដែរឬទេ?

**សប្តាហ៍នេ**

សូមឱ្យលោកអ្នកបានរាប់អានមិត្តភក្តិថ្មីម្នាក់។ ជាដំបូង សូមគិតចេញពីកន្លែងដែលលោកអ្នកបានរស់នៅ។ តើលោកអ្នកបានស្គាល់អ្នកណាម្នាក់ពីប្រទេសដទៃទៀតដែលបានចូលមក ក្នុងស្រុករបស់លោកអ្នកដែរឬទេ? ចុះចំណែកឯមនុស្សដែលបានរស់នៅតាមដងផ្លូវវិញនោះ តើលោកអ្នក បានស្គាល់ពួកគេទាំងអស់ដែរឬទេ? ជាការពិតណាស់ ការបង្កើតមិត្តជាមួយនឹងមនុស្សចម្លែកមិនមែន ជាកិច្ចការងាយស្រួលនោះឡើយ។ ដូច្នេះ ចូរសុំជំនួយពីព្រះចុះ។ ដ្បិតទ្រង់បានជ្រាបពីមនុស្សគ្រប់គ្នា ហើយទ្រង់ក៏បានជ្រាបពីមនុស្សចម្លែក ដែលលោកអ្នកអាចក្លាយមកជាមិត្តនឹងពួកគេផងដែរ។ សូមចងចាំ ថា ផែនការរបស់យើងគឺធ្វើជាមិត្តជាមួយនឹងអ្នកដទៃ ដើម្បីឱ្យលោកអ្នកបានដឹកនាំពួកគេទៅសុំជំនួយពីព្រះ។

`ភារកិច្ចទី1៖ សូមឱ្យលោកអ្នកបានរៀនស្វែងយល់អំពីជនបរទេស ឬអ្នកមិនជឿព្រះនៅក្នុងតំបន់របស់លោកអ្នក។ សូមចូលមើលគេហទំព័រ www.Joshuaproject.net ដើម្បីឱ្យបានដឹងបន្ថែមទៀត។`

`ភារកិច្ចទី2៖ តើលោកអ្នកធ្លាប់បានជួបអ្នកចំណូលថ្មីម្នាក់ដែលបានរស់នៅក្បែរលោកអ្នកដែរ ឬទេ? សូមអធិស្ឋានឱ្យមនុស្សម្នាក់នេះ បន្ទាប់ពីលោកអ្នកបានឆ្លើយសំណួរទាំងនេះ៖`

`-តើខ្ញុំបានរាក់ទាក់ជាមួយនឹងបុរសម្នាក់នេះតាមរបៀបដែលព្រះយេស៊ូវបានរាក់ទាក់ជាមួយនឹងអ្នកដទៃដែរឬទេ?`

`-តើខ្ញុំបានដឹងតម្រូវការរបស់បុគ្គលម្នាក់នោះដែរឬទេ?`

`-តើខ្ញុំអាចដឹកនាំបុគ្គលម្នាក់នេះទៅឱ្យព្រះយេស៊ូវព្យាបាលដែរឬទេ?`