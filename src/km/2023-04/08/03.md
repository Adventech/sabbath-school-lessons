---
title:  ផែនការរបស់ព្រះនៅក្នុងការជួយដល់អ្នកដទៃ
date:  20/11/2023
---

**តើរឿងខាងក្រោមទាំងនេះបានបង្រៀនយើងពីការជួយដល់អ្នកខ្វះខាតយ៉ាងដូចម្តេចដែរ?**

`យ៉ូហាន 5:1-9`

`ម៉ាកុស 1:23-28`

អ្នកស្រីអេឡែន ជីវ៉ៃត៍បានបកស្រាយផែនការរបស់ព្រះអំពីរបៀបជួយដល់អ្នកខ្វះខាត។ ផែនការ របស់ព្រះមាន5ដំណាក់កាល៖ «មានតែផែនការរបស់ព្រះយេស៊ូវមួយគត់ ដែលអាចផ្តល់ភាពជោគជ័យពិតប្រាកដនៅក្នុងការដឹកនាំមនុស្សទៅឯទ្រង់។ ព្រះអង្គសង្គ្រោះបានចំណាយពេលជាមួយនឹងអ្នកដទៃ។ ទ្រង់បានបង្ហាញពួកគេថា ទ្រង់ចង់ឱ្យពួកគេបានប្រសើរបំផុត។ ព្រះយេស៊ូវបានបង្ហាញអ្នកដទៃថា ទ្រង់បានជ្រាបពីការឈឺចាប់របស់ពួកគេ។ ព្រះយេស៊ូវបានប្រទានរបស់ដែលពួកគេត្រូវការនោះដល់ពួកគេ។ ព្រះយេស៊ូវបានធ្វើឱ្យពួកគេជឿទុកចិត្តទ្រង់។ បន្ទាប់មក ព្រះយេស៊ូវបានមានបន្ទូលប្រាប់ពួកគេថា ‘ចូរមក តាមខ្ញុំចុះ’»។ ដកស្រង់ពី The Ministry of Healing, page 143, adapted។

សូមក្រឡេកមើលដំណាក់កាលនីមួយៗដែលមាននៅក្នុងផែនការរបស់ព្រះយេស៊ូវ។

ដំណាក់កាលទី1៖ សូមចំណាយពេលជាមួយនឹងអ្នកខ្វះខាត ដើម្បីឱ្យបានស្គាល់ពួកគេ។ សូម ព្យាយាមស្វែងរកតម្រូវការរបស់ពួកគេ ព្រមទាំងព្យាយាមជួយដល់ពួកគេផង។ សូមក្រឡេកមើលនូវអ្វីដែលព្រះយេស៊ូវបានធ្វើជាមួយនឹងបុរសដែលបានដេកនៅជិតអាងទឹក។ ព្រះយេស៊ូវទ្រង់មានវត្តមាននៅទីនោះ ដើម្បីនឹងត្រៀមជួយគាត់ជាស្រេច (យ៉ូហាន 5:1-9)។

ដំណាក់កាលទី2៖ សូមបង្ហាញអ្នកដទៃថា លោកអ្នកបានយកចិត្តទុកដាក់ចំពោះពួកគេ។ អ្នកខ្លះអាចនឹងពិបាកនៅក្នុងការជឿទុកចិត្តលោកអ្នក ដោយសារតែពួកគេធ្លាប់ឈឺចាប់កាលពីមុន។ មនុស្ស ទាំងនេះអាចនឹងពិបាកជឿថា យើងពិតជាបានខ្វល់ខ្វាយចំពោះពួកគេមែន។ ព្រះបានសុំឱ្យយើងបង្ហាញ សេចក្តីអាណិតអាសូរដល់ពួកគេ ដើម្បីឱ្យបានយល់ពីពួកគេ។ យើងត្រូវតែបង្ហាញពួកគេថា យើងមិនបាន រំពឹងឱ្យពួកគេសងគុណ នៅពេលដែលយើងធ្វើល្អដល់ពួកគេនោះឡើយ។

ដំណាក់កាលទី3៖ សូមបង្ហាញអ្នកដទៃនូវអ្វីដែលពួកគេបានត្រូវការ។ យើងត្រូវតែធ្វើទង្វើឱ្យបាន ច្រើនជាងនិយាយសម្តីផ្អែមទៅអ្នកដែលខ្វះខាតទាំងនោះ។ យើងត្រូវតែធ្វើអ្វីមួយ ដើម្បីបំពេញតម្រូវការ របស់ពួកគេ។ យើងត្រូវតែធ្វើតាមគំរូរបស់ព្រះយេស៊ូវជាមួយនឹងបុរសខ្វិនដៃខ្វិនជើងម្នាក់នេះយ៉ាងដូច្នេះ ដែរ។ បន្ទាប់ពីមិត្តភក្តិទាំង4របស់គាត់បានបង្ហូតគាត់ចុះនៅមុខព្រះយេស៊ូវហើយ ទ្រង់បានសួរអ្នកជំងឺ ម្នាក់នេះថា តើគាត់ចង់បានអ្វី។ បន្ទាប់មក ព្រះយេស៊ូវបានព្យាបាលបុរសម្នាក់នេះ។ នៅក្នុងសាច់រឿងស្តីអំពីបុរសម្នាក់ដែលមានអារក្សចូលក៏ដូច្នេះដែរ គឺថា ព្រះយេស៊ូវបានគ្រប់គ្រងលើបុរសម្នាក់នោះទាំង ស្រុង។ ព្រះយេស៊ូវបានបំពេញមនុស្សម្នាក់ដែលគ្មានទីពឹងម្នាក់នេះ នូវអ្វីដែលមនុស្សមិនអាចធ្វើឱ្យគាត់បាន។

ដំណាក់កាលទី4៖ សូមយកឱ្យបានទំនុកចិត្តរបស់ពួកគេ។ នៅពេលដែលលោកអ្នកជួយដល់ អ្នកដទៃ ពួកគេនឹងរៀនជឿទុកចិត្តលោកអ្នក។ បន្ទាប់មក ពួកគេនឹងស្តាប់ទាំងយកចិត្តទុកដាក់នូវអ្វីដែល យើងបានថ្លែងអំពីព្រះយេស៊ូវ។ ព្រះយេស៊ូវមិនត្រឹមតែចង់ព្យាបាលរាងកាយរបស់មនុស្សប៉ុណ្ណោះឡើយ។ ទ្រង់ក៏ចង់ប្រទានឱ្យពួកគេនូវជីវិតអស់កល្បនៅក្នុងទ្រង់ផងដែរ (សូមអានខគម្ពីរយ៉ូហាន 10:10)។ ដំណាក់ កាលទី5៖ សូមដឹកនាំអ្នកដទៃទៅឯព្រះយេស៊ូវ។ ទាំងលោកអ្នកទាំងបុគ្គលដែលលោកអ្នកបានជួយត្រូវតែមានជំនឿទៅលើព្រះយេស៊ូវ ដើម្បីកិច្ចការរបស់ព្រះនៅត្រង់ដំណាក់កាលនេះ។