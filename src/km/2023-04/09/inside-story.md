---
title:  ផ្លូវនៃបេសកកម្មទៅកាន់ប្រទេសអេស៉្បាញ វគ្គ3
date:  01/12/2023
---

លោកលូអ៊ីស ផៃវ៉ា (Luis Paiva) បានយកប្រាក់1000ដុល្លារទៅសងបំណុល ដោយក្តីអស្ចារ្យ នៅក្នុងចិត្ត នាំឱ្យគាត់ជឿជាក់ថា ព្រះមានបំណងឱ្យគាត់ គ្រួសាររបស់គាត់ និងកូនទាំង3នាក់របស់ គាត់ចាកចេញពីប្រទេសវេណេស៊ុយអេឡា។ ប៉ុន្តែ ពួកគេគ្មានប្រាក់សន្សំអ្វីឡើយ។ លោកលូអ៊ីសបាន អធិស្ឋានថា «ឱព្រះអម្ចាស់អើយ តើទូលបង្គំអាចចាកចេញពីប្រទេសនេះ ដោយគ្មានប្រាក់សន្សំយ៉ាងដូចម្តេចទៅ?»។ នៅឯផ្ទះ ភរិយារបស់គាត់បាននិយាយថា មានប៉ាស្ទ័រម្នាក់ពីសហរដ្ឋអាមេរិកបានទូរស័ព្ទ មកចង់និយាយជាមួយនឹងគាត់។ ប៉ាស្ទ័រម្នាក់នោះកំពុងតែស្វែងរកបេសកជនស្ម័គ្រចិត្តទៅបម្រើនៅឯតំបន់ មួយកន្លែងនៅក្នុងប្រទេសម៉ិកស៊ិក ដោយនៅទីនោះ គ្មានអ្នកអាត់វេនទីស្ទទាល់តែសោះ។ លោកលូអ៊ីស បានធ្វើដំណើរទៅកាន់ប្រទេសម៉ិកសុិកមុនគ្រួសាររបស់គាត់ បន្ទាប់មក 2ខែក្រោយមកទៀត ប្រពន្ធ និង កូនៗរបស់គាត់បានធ្វើដំណើរមកតាមក្រោយ។ 8ខែក្រោយមក មានមនុស្ស35នាក់បានជ្រមុជទឹក តាម រយៈការខិតខំប្រឹងប្រែងរបស់លោកលូអ៊ីស។ សមាជិកថ្មីម្នាក់បានបរិច្ចាគអាគារមួយកន្លែង ដើម្បីបង្កើត ជាព្រះវិហារថ្មីមួយ។

មន្ត្រីអាជ្ញាធរបានបដិសេធទិដ្ឋាការ (Visa) ស្នាក់នៅក្នុងប្រទេសម៉ិកសុិក។ គាត់ហាក់ដូចជាមានជម្រើសតែ2ប៉ុណ្ណោះគឺថា គាត់ត្រូវទៅប្រទេសអាមេរិកទាំងខុសច្បាប់ ឬក៏ត្រូវនៅក្នុងប្រទេសមុិកសុិកទាំងខុសច្បាប់»។ គាត់មិនចង់រស់នៅកន្លែងណាទាំងខុសច្បាប់នោះទេ។ លោកលូអ៊ីសបានស្គាល់ មន្ត្រីអន្តោប្រវេសន៍ម្នាក់ប្រចាំនៅទីនោះ។ នៅពេលដែលមន្ត្រីម្នាក់នោះបានដឹងពីស្ថានភាពរបស់លោក លូអ៊ីស និងក្រុមគ្រូសាររបស់គាត់ មន្ត្រីម្នាក់នោះបានសន្យាថា គាត់នឹងមិនឱ្យគេជម្លៀសលោកលូអ៊ីស ចេញទៅក្រៅប្រទេសឡើយ។ ប៉ុន្តែ គាត់បានជឿព្រះកាន់តែខ្លាំងឡើង នៅពេលដែលព្រះបានមានបន្ទូល ថា «កុំឲ្យទុកចិត្តនឹងអ្នកធំ ឬនឹងពូជពង្សនៃមនុស្សណាឡើយ គេនឹងជួយឯងមិនបានទេ» (ទំនុកដំកើង 146:3)។

លោកលូអ៊ីសបានអធិស្ឋាន ដោយក្តីព្រួយបារម្ភ។ គាត់ក៏បានទូរស័ព្ទទៅកាន់ព្រះវិហារ សហរដ្ឋ អាមេរិក និងប្រទេសកាណាដាផងដែរ ដើម្បីស្វែងរកជំនួយខាងឯផ្នែកច្បាប់ទាក់ទងនឹងការចាកចេញ ពីប្រទេសមុិកសុិកនោះ។ មានព្រះវិហារ2ក្រុមប៉ុណ្ណោះដែលបានតបមកគាត់ មួយគឺព្រះវិហារអាត់វេនទីស្ទ ហើយមួយទៀតគឺព្រះវិហារដទៃទៀត ដែលព្រះវិហារទាំង2នោះស្ថិតនៅក្នុងប្រទេសកាណាដា ប៉ុន្តែ លោកលូអ៊ីសបានបន្តស្នាក់នៅក្នុងប្រទេសមុិកសុិក។ បន្ទាប់មក សមាជិកក្រុមជំនុំបានទៅសួរសុខទុក្ខគាត់ដែលគាត់បានស្នាក់នៅនោះ។ បុរសម្នាក់បានសួរថា «តើលោកគ្រូខ្លាចអ្វីជាងគេបំផុត?»។ លោក លូអ៊ីសបានតបទៅវិញថា «ខ្ញុំមិនចង់រស់នៅក្នុងប្រទេសមុិកសុិកទាំងខុសច្បាប់នោះទេ ហើយខ្ញុំក៏មិនចង់ ធ្វើដំណើរទៅកាន់សហរដ្ឋអាមេរិកទាំងខុសច្បាប់នោះដែរ ហើយខ្ញុំក៏មិនចង់ត្រឡប់ទៅស្រុករបស់ខ្ញុំវិញ ដែរ»។ បុរសម្នាក់បានសួរថា «ឥឡូវនេះ បើសិនជាលោកគ្រូមានប្រាក់ តើលោកគ្រូចង់ធ្វើអ្វីដែរ?»។ លោក លូអ៊ីសបាននិយាយថា «ខ្ញុំនឹងទិញសំបុត្រយន្តហោះជិះទៅប្រទេសអេស៉្បាញ។ លោកលូអ៊ីសមានម្តាយ មីងអាយុប្រហែលម្តាយគាត់ ដែលបានចេញទៅកាន់ប្រទេសអេស៉្បាញកាលពី20ឆ្នាំមុន។ បើសិនជា គាត់បានទៅទីនោះ គាត់នឹងមានសាច់ញាតិនៅក្បែរគាត់។ គាត់ក៏ធ្លាប់បានទៅលេងប្រទេសអេស៉្បាញ កាលពី3ឆ្នាំមុនផងដែរ នៅទីនោះ គាត់មានអារម្មណ៍កក់ក្តៅនៅក្នុងចិត្ត។ បន្ទាប់ពីបានស្តាប់លោកលូអ៊ីសរួចរាល់ហើយ នោះសមាជិកម្នាក់នោះបាននិយាយថា «អ៊ីចឹង តោះយើងទៅទិញសំបុត្រយន្តហោះ ដើម្បីឱ្យលោកគ្រូបានទៅប្រទេសអេស៉្បាញ»។ បន្ទាប់ពីទិញសំបុត្រយន្តហោះឱ្យលោកលូអ៊ីស និងក្រុម

គ្រួសាររបស់គាត់រួចរាល់ហើយ នោះបុរសម្នាក់នោះបានប្រាប់លោកលូអ៊ីសកុំ ឱ្យគាត់ព្រួយបារម្ភច្រើន។ គាត់បាននិយាយថា «ព្រះទ្រង់គង់នៅជាមួយនឹង លោកគ្រូ ហើយទ្រង់ក៏កំពុងតែនាំផ្លូវលោកគ្រូដែរ»។ សព្វថ្ងៃនេះ លោកលូអ៊ីស និងភរិយារបស់គាត់គឺជាបេសកជននៅក្នុងប្រទេសអេស៉្បាញ។