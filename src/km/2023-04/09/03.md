---
title:  លោកណាម៉ាន់
date:  27/11/2023
---

`សូមអានរឿងរបស់លោកណាម៉ាន់នៅក្នុងខគម្ពីរពង្សាវតារក្សត្រទី2 5:1-19។ តើលោកណាម៉ាន់បានសំណូមពររឿង2យ៉ាងអ្វីខ្លះ? តើរឿងរបស់ទ្រង់បានបង្រៀនយើង អំពីមូលហេតុដែលយើង ត្រូវតែអត់ធ្មត់ និងយោគយល់ដល់អ្នកគ្រីស្ទានថ្មីៗដោយរបៀបណាដែរ?`

នៅក្នុងពង្សាវតារក្សត្រទី2 5:1-19 លោកណាម៉ាន់បានសុំរឿង2យ៉ាង ដែលយើងអាចនឹង គិតថាជារឿងចម្លែក។ សំណូមពរទី1 លោកណាម៉ាន់បាននិយាយថា «បើដូច្នេះ សូមតែឲ្យដីល្មមផ្ទុកលើលា កាត់2មកខ្ញុំប្របាទចុះ» (ពង្សាវតារក្សត្រទី2 5:17)។ លោកណាម៉ាន់បានពន្យល់លោកអេលីសេថា «ដ្បិតពីនេះទៅមុខ ខ្ញុំប្របាទនឹងមិនថ្វាយតង្វាយដុត ឬយញ្ញបូជាដល់ព្រះឯណាទៀត ក្រៅពីព្រះយេហូវ៉ា ឡើយ។ លោកណាម៉ាន់បានដឹងថា ព្រះអម្ចាស់គឺជាព្រះតែមួយគត់។ ទន្ទឹមគ្នានេះ លោកណាម៉ាន់ក៏បាន យល់ឃើញថា ព្រះត្រូវបានផ្សារភ្ជាប់ទៅនឹងទឹកដីនៃសាសន៍អ៊ីស្រាអែលតាមរយៈវិធីពិសេសៗមួយចំនួន ហើយអ្នកដែលមកទីនេះត្រូវតែថ្វាយបង្គំព្រះនៅលើដីនៃសាសន៍អ៊ីស្រាអែលនេះ។ ដូច្នេះហើយ លោកណាម៉ាន់ចង់សុំដីខ្លះពីសាសន៍អ៊ីស្រាអែលត្រឡប់ទៅស្រុកស៊ីរី។ រឿងរបស់លោកណាម៉ាន់បានបង្រៀន យើងពីមេរៀនដ៏សំខាន់មួយស្តីអំពីការដឹកនាំអ្នកដទៃទៅឯព្រះយេស៊ូវ។ អ្នកគ្រីស្ទានថ្មីអាចនឹងត្រូវការ ពេលវេលា ដើម្បីផ្លាស់ប្តូរគោលជំនឿចាស់ៗរបស់គាត់មួយចំនួន។

សំណូមពរទី2 លោកណាម៉ាន់បានប្រាប់លោកអេលីសេអំពីរឿងដែលគាត់ត្រូវតែធ្វើពីពេលមួយទៅពេលមួយទៀត ដោយនិយាយថា៖ «តែក្នុងការនេះ សូមព្រះយេហូវ៉ាអត់ទោសដល់ខ្ញុំប្របាទផង គឺកាលណាចៅហ្វាយខ្ញុំប្របាទព្រយុងខ្លួនមកលើដៃខ្ញុំ ចូលទៅថ្វាយបង្គំក្នុងវិហារព្រះរីម៉ូនវេលាណា ហើយ ខ្ញុំប្របាទក៏ឱនខ្លួននៅក្នុងវិហារព្រះរីម៉ូន នោះសូមព្រះយេហូវ៉ាអត់ទោសដល់ខ្ញុំប្របាទ ពីការដែលឱនខ្លួន នៅក្នុងវិហារព្រះរីម៉ូននោះផង» (ពង្សាវតារក្សត្រទី2 5:18)។ តើលោកណាម៉ាន់កំពុងតែសុំការអនុញ្ញាត ប្រព្រឹត្តបាបនៅពេលអនាគតមែនទេ? តើមានរឿងអ្វីកើតឡើងនៅត្រង់នេះ?

លោកណាម៉ាន់បានដឹងថា ការបម្រើព្រះមិនមែនជារឿងងាយស្រួលធ្វើនៅក្នុងស្រុករបស់គាត់ នោះឡើយ។ កាតព្វកិច្ចរបស់លោកណាម៉ាន់ក៏បានរួមបញ្ចូលទាំងការចូលទៅក្នុងវិហារនៃព្រះរីម៉ូនជា មួយនឹងស្តេចរបស់គាត់ផងដែរ។ នៅពេលដែលស្តេចបានលុតជង្គង់ចុះ ទ្រង់ត្រូវយកដៃច្រាត់ពីលើលោក ណាម៉ាន់ (ពង្សាវតារក្សត្រទី2 5:18)។ លោកណាម៉ាន់ក៏មិនចង់ឱ្យអ្នកណាម្នាក់យល់ឃើញថា គាត់បាន ថ្វាយបង្គំដល់ព្រះរីម៉ូននោះដែរ។ ដូច្នេះ មុនពេលដែលលោកណាម៉ាន់បានចាកចេញពីស្រុកអ៊ីស្រាអែល គាត់ បានចែកចាយការព្រួយបារម្ភរបស់គាត់ជាមួយនឹងលោកអេលីសេ។ លោកអេលីសេបានយល់ព្រម នឹងសំណូមពររបស់លោកណាម៉ាន់ ដោយគាត់បានមានប្រសាសន៍ថា «អញ្ជើញទៅដោយសុខសាន្តចុះ» (ពង្សាវតារក្សត្រទី2 5:19)។

យើងមិនត្រូវគិតថា ពាក្យទាំងនេះមានន័យថា លោកអេលីសេបានអនុញ្ញាតឱ្យលោកណាម៉ាន់ ថ្វាយបង្គំព្រះក្លែងក្លាយនោះទេ។ នៅពេលដែលលោកអេលីសេមានប្រសាសន៍ថា «អញ្ជើញទៅដោយ សុខសាន្តចុះ» គាត់ចង់មានន័យថា លោកណាម៉ាន់គួរតែចាកចេញទៅ ដោយគ្មានមន្ទិលសង្ស័យអំពីសេចក្តីស្រឡាញ់នៅក្នុងចិត្តរបស់គាត់។ ពេលវេលាបានកន្លងផុតទៅលោកណាម៉ាន់បានលូតលាស់នៅក្នុងសេចក្តីជំនឿ ដ្បិតព្រះនឹងបង្ហាញលោកណាម៉ាន់នូវរឿងជាច្រើន ដែលគាត់ត្រូវកែប្រែនៅក្នុងជីវិតរបស់គាត់នោះ។ ទន្ទឹមគ្នានេះ ព្រះក៏បានដឹកនាំអ្នកគ្រីស្ទាននៅសព្វថ្ងៃនេះផងដែរ។ ព្រះបានជ្រាបថា ពេលណា ជាពេលល្អដែល សុំឱ្យអ្នកគ្រីស្ទានថ្មីផ្លាស់ប្តូរឥរិយាបថរបស់ពួកគេ។ យើងត្រូវចាំពីក្បួនច្បាប់នេះ នៅពេល ដែលយើងធ្វើការជាមួយនឹងព្រះ ដើម្បីសង្គ្រោះមនុស្សលោកនោះ។