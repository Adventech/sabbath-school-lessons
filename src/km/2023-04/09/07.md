---
title:  ការសិក្សាបន្ថែម
date:  01/12/2023
---

សូមអាន Ellen G. White, “Ministry to the Rich,” The Ministry of Healing, pages 209-216; “Captive Maid Shows Concern for Naaman,” Reflecting Christ, page 337។

ព្រះយេស៊ូវបានស្រឡាញ់អ្នកក្រដូចជាទ្រង់បានស្រឡាញ់អ្នកមាន និងអ្នកមានអំណាចយ៉ាង ដូច្នោះដែរ។ ព្រះបានសុគតជំនួសស្តេច ហើយទ្រង់ក៏បានសុគតជំនួសអ្នកគ្មានទីពឹងផងដែរ។ ព្រះយេស៊ូវ បានជ្រាបពីវិធីល្អបំផុត ដើម្បីប៉ះពាល់ចិត្តរបស់មនុស្សលោក។ ទ្រង់បានដាស់តឿនយើងថា «ដែលសត្វ អូដ្ឋនឹងចូលតាមប្រហោងម្ជុល នោះងាយ ជាជាងឲ្យមនុស្សអ្នកមានចូលទៅក្នុងនគរនៃព្រះវិញ» (ម៉ាថាយ 19:24)។ សប្តាហ៍នេះ យើងបានសិក្សាពីមូលហេតុដែលត្រូវចែកចាយដំណឹងល្អអំពីព្រះយេស៊ូវជាមួយ នឹងមនុស្សអ្នកមាន និងមនុស្សមានអំណាចនោះ។ មានពេលខ្លះ អ្នកមាន និងអ្នកមានអំណាចអាចនឹងមិនបានដឹងថា ពួកគេត្រូវការព្រះយេស៊ូវនោះទេ។ ប៉ុន្តែ ពួកគេក៏ត្រូវការព្រះគុណរបស់ព្រះ ដូចជាអ្នកដទៃ ដែរ។

«មនុស្សជាច្រើននាក់បាននិយាយថា យើងត្រូវជួយអ្នកក្រ។ ប៉ុន្តែ តើយើងមិនគួរជួយដល់អ្នក មានទេឬអី? មនុស្សជាច្រើននាក់បានគិតថា អ្នកមានគឺជាមនុស្សអាក្រក់ ហើយថា ពួកគេមិនអាចទទួល បានសេចក្តីសង្គ្រោះបានឡើយ . . . .។ អ្នកមានជាច្រើនពាន់អ្នកបានស្លាប់ ទាំងមិនបានឮនូវការដាស់ តឿន។ យើងអាចសម្លឹងឃើញថា អ្នកមិនខ្វល់ខ្វាយអំពីជីវិតអស់កល្បរបស់ពួកគេនោះឡើយ។ ប៉ុន្តែ ពួកគេជាច្រើននាក់បានទ្របន្ទុកយ៉ាងធ្ងន់នៅក្នុងចិត្តរបស់ពួកគេនោះវិញ»។ ដកស្រង់ពី Ellen G. White, The Ministry of Healing, page 210, adapted។

**សំណួរពិភាក្សា**

`1. ព្រះបានបំផ្លាញជញ្ជាំងដែលបានខ័ណ្ឌចែកអ្នកមាន និងអ្នកក្រ។ តើយើងដែលជាសេវេនដេយអាត់-វេនទីស្ទត្រូវបន្តធ្វើកិច្ចការដដែលនេះដោយរបៀបណា?`

`2. ព្រះយេស៊ូវបានមានបន្ទូលថា «អ្នកដែលបានទទួលពូជនៅក្នុងបន្លា នោះគឺជាអ្នកដែលឮព្រះបន្ទូល រួចសេចក្តីខ្វល់ខ្វាយនៅជីវិតនេះ និងសេចក្តីឆបោករបស់ទ្រព្យសម្បត្តិមកខ្ទប់ព្រះបន្ទូលជាប់ មិនឲ្យពូជ នោះកើតផលឡើយ» (ម៉ាថាយ 13:22)។`

`3. នៅក្នុងថ្នាក់ សូមពិភាក្សាអំពីសំណួរដែលបានសួរនៅចុងមេរៀននៃថ្ងៃអង្គារ ដែលបានចែងអំពីការដឹងសេចក្តីពិតនៃព្រះគម្ពីរមិនដូចគ្នាទៅនឹងការដែលយើងបានសង្គ្រោះ ដោយសារតែសេចក្តីពិតនោះទេ។ តើហេតុអ្វីបានជាគោលគំនិតនេះសំខាន់ម្ល៉េះ? ប្រសិនបើការដឹងសេចក្តីពិតមិនមែនជាអ្វីដែលជួយយើង ទេ តើអ្វីទៅដែលជួយសង្គ្រោះយើងវិញនោះ?`

`4. តើមានហេតុផលអ្វីទៀត ដែលអាចបកស្រាយពីមូលហេតុដែលនាំឱ្យបុរសអ្នកមានវ័យក្មេងបដិសេធ ព្រះយេស៊ូវ ខណៈដែលលោកសាខេបានទទួលយកទ្រង់វិញនោះ?`