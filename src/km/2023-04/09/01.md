---
title:  បេសកកម្មទៅកាន់អ្នកមាន និងអ្នកមានអំណាច
date:  25/11/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ដានីយ៉ែល 4; ពង្សាវតារក្សត្រទី2 5:1-19; យ៉ូហាន 3:1-12; ម៉ាថាយ 19:16-22; ម៉ាថាយ 27:57-60។

> <p>ខចងចាំ</p>
> « ដ្បិតបើមនុស្សណានឹងបានលោកីយ៍ទាំងមូល តែបាត់ព្រលឹងទៅ នោះតើមានប្រយោជន៍ អ្វីដល់អ្នកនោះ ឬតើមនុស្សនឹងយកអ្វីទៅដូរ ឲ្យបានព្រលឹងខ្លួនវិញ» (ម៉ាថាយ 16:26)។

ព្រះគម្ពីរគឺជាព្រះបន្ទូលរបស់ព្រះ។ ព្រះគម្ពីរបានបង្ហាញយើងពីផែនការដែលព្រះមានសម្រាប់ ជីវិតរបស់យើង។ ការបង្រៀនថា មនុស្សទាំងអស់គឺជាបាបជនដែលត្រូវការព្រះគុណរបស់ព្រះគឺជាសេចក្តីពិតនៃព្រះគម្ពីរដ៏សំខាន់មួយ។ អ្នកមាន និងអ្នកមានអំណាចក៏ជាមនុស្សនៅក្នុងក្រុមនេះដែរ។

អ្នកមាន និងអ្នកមានអំណាចនៅក្នុងសម័យព្រះគម្ពីរមិនសូវជាខុសគ្នាពីអ្នកមាន និងអ្នកមាន អំណាចនៅក្នុងសម័យបច្ចុប្បន្ននោះឡើយ។ ពីព្រោះក្រុមទាំង2ចង់មានកេរ្តិ៍ឈ្មោះ មានទ្រព្យសម្បត្តិ និង ចង់គ្រប់គ្រងអ្នកដទៃ។ គួរឱ្យសោកស្តាយណាស់ ជាញឹកញាប់ ពួកគេតែងតែជិះជាន់អ្នកដទៃ ដើម្បីឱ្យ បានក្លាយទៅជាអ្នកមាន និងមានអំណាច (ប៉ុន្តែ មិនមែនអ្នកមានទាំងអស់សុទ្ធតែបែបនេះនោះឡើយ)។ ព្រះទ្រង់ស្រឡាញ់អ្នកមាន និងអ្នកមានអំណាច ដូចដែលទ្រង់បានស្រឡាញ់អ្នកក្រ និងអ្នកខ្សោយដែល ត្រូវការជំនួយពីទ្រង់យ៉ាងដូច្នោះដែរ។ យើងអាចអានរឿងនៅក្នុងព្រះគម្ពីរ អំពីមនុស្សមានអំណាច ឬ អ្នកមាន ឬទាំង2ក្រុមនេះ។ ព្រះគម្ពីរបានបង្ហាញយើងពីរបៀបដែលព្រះបានប្រើឱ្យអ្នកមាន និងអ្នកមានអំណាចបញ្ចេញពរដល់អ្នកដទៃ។ លោកយ៉ូប លោកអ័ប្រាហាំ លោកអ៊ីសាក លោកយ៉ូសែប នាង ដេបូរ៉ា នាងអាប៊ីគែល ស្តេចសាឡូម៉ូន និងព្រះនាងអេសធើរគឺជាតួយ៉ាង។

**សប្តាហ៍នេ**

យើងនឹងក្រឡេកមើលកិច្ចការរបស់ព្រះនៅក្នុងចំណោមអ្នកមាន និងអ្នកមានអំណាចមួយចំនួនតូចដែលមានដូចជា៖ ស្តេចនេប៊ូក្នេសា មេទ័ពណាម៉ាន់ លោកនីកូដេម និងលោក សាខេជាដើម។ យើងនឹងរៀនពីរបៀបដែលព្រះបានប៉ះពាល់ជីវិតរបស់មនុស្សទាំងនេះនៅក្នុងព្រះគម្ពីរ។ សព្វថ្ងៃនេះ ព្រះបានបង្ហាត់បង្រៀនឱ្យបុរស និងស្តី្រនៅក្នុងក្រុមជំនុំអាត់វេនទីស្ទបានប្រកាសដំណឹងល្អ អំពីព្រះយេស៊ូវទៅកាន់អ្នកមាន និងអ្នកមានអំណាច។