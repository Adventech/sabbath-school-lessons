---
title:  ការជួយបម្រើព្រះ ដើម្បីសង្គ្រោះមនុស្សមានអំណាច
date:  30/11/2023
---

ព្រះយេស៊ូវបានដឹងពីរបៀបចងមិត្តជាមួយនឹងមនុស្សមានអំណាច។ មនុស្សមានអំណាចជាច្រើននាក់បានគោរព និងចូលចិត្តព្រះយេស៊ូវ។ មនុស្សមានអំណាចដែលមិនចូលចិត្តព្រះយេស៊ូវក៏មាន ច្រើនណាស់ដែរ។ នៅក្នុងព្រះគម្ពីរ មនុស្សមានអំណាចបានចូលមករកជំនួយពីព្រះយេស៊ូវ។ ពួកគេមាន អារម្មណ៍ថា ទ្រង់យកព្រះទ័យទុកដាក់ចំពោះពួកគេ។ ប៉ុន្តែ អ្នកមាន និងអ្នកមានអំណាចមិនបានចូល មករកព្រះយេស៊ូវភ្លាមៗនោះទេ។ ពួកគេបានរង់ចាំទាល់តែពួកគេបានដឹងប្រាកដថា ព្រះយេស៊ូវគឺពិតជាព្រះរាជបុត្រានៃព្រះមែន។ នេះគឺជាអ្វីដែលបានកើតឡើងដល់លោកនីកូដេម និងលោកយ៉ូសែបដែល ជាអ្នកស្រុកអារីម៉ាថេ។

`សូមអានខគម្ពីរម៉ាថាយ 27:57-60 (សូមអានខគម្ពីរម៉ាកុស 15:43-47; លូកា 23:50-53 និងយ៉ូហាន 19:38-42)។ តើរឿងនេះបានប្រាប់យើងអំពីរបៀបដែលព្រះបានប្រើបុរសអ្នក មានម្នាក់ ដែលទ្រង់បានផ្លាស់ប្តូរជីវិតរបស់គាត់នោះយ៉ាងដូចម្តេចដែរ?`

ព្រះគម្ពីរមិនបានប្រាប់យើងអំពីរឿងរបស់លោកយ៉ូសែបដែលជាអ្នកស្រុកអារីម៉ាថេ នៅក្នុង ព្រះជន្មរបស់ព្រះយេស៊ូវ មុនពេលហេតុការណ៍បានកើតឡើងនោះឡើយ។ នៅសុខៗ ស្រាប់តែលោកយ៉ូសែបបានបង្ហាញខ្លួនរបស់គាត់ ហើយព្រះបានប្រើឱ្យគាត់រក្សាសេចក្តីសន្យានៅក្នុងព្រះគម្ពីរ ដែលទ្រង់ បានតាំងឡើងនៅក្នុងអំឡុងនៃសម័យគម្ពីរសញ្ញាចាស់។ ព្រះនឹងបន្តប្រើអ្នកមានឱ្យបម្រើទ្រង់នៅក្នុងផែនការ សង្គ្រោះរបស់ទ្រង់។ ដូច្នេះហើយ យើងត្រូវតែសហការជាមួយនឹងទ្រង់ ដើម្បីជួយបម្រើទ្រង់នៅក្នុងការសង្គ្រោះពួកគេ។

តើលោកអ្នកត្រូវចងមិត្តជាមួយនឹងមនុស្សមានអំណាចដោយរបៀបណា? ដំបូន្មានដែលល្អបំផុត នោះគឺយើងមិនត្រូវព្យាយាមនាំមុខនៅក្នុងការចងមិត្តជាមួយនឹងពួកគេនោះឡើយ តែចូលឱ្យពួកគេចូល មករកលោកអ្នកវិញ។ ព្រះយេស៊ូវបានដើរតាមផែនការនេះ។ អ្នកមាន និងអ្នកមានអំណាចគឺជាស្មរបន្ទាល់ នៃសាររបស់ព្រះ ព្រមទាំងស្មរបន្ទាល់ពីអំណាចព្យាបាលរបស់ទ្រង់ដែលមានប្រភពមកពីព្រះនោះផង។ អ្នកមាន និងអ្នកមានអំណាចទាំងនេះបានជឿថា ព្រះយេស៊ូវគឺជាព្រះរាជបុត្រារបស់ព្រះ។

មនុស្សមានអំណាចប្រហែលជាចង់ជួយលោកអ្នកធ្វើនៅក្នុងការធ្វើកិច្ចការបម្រើព្រះ ដោយមាន ហេតុផលផ្សេងៗគ្នា។ ពួកគេក៏ប្រហែលជាចង់មានចំណែកនៅក្នុងកិច្ចការល្អនៃការផ្លាស់ប្តូរជីវិតរបស់អ្នកដទៃផងដែរ។ ភាពជោគជ័យដែលយើងបានទទួលនៅក្នុងព្រះ បានបង្ហាញពួកគេថា ព្រះយេស៊ូវអាច ផ្លាស់ប្តូរជីវិតរបស់ពួកគេបាន។

សូមឱ្យលោកអ្នកបានចាប់ផ្តើមធ្វើកិច្ចការថ្វាយព្រះ ដោយមានអ្នកមាន និងអ្នកមានអំណាចបានរួមចំណែកធ្វើកិច្ចការនេះផងចុះ។ សូមចំណាយពេលជួយដល់អ្នកមាន និងអ្នកមានអំណាចនៅក្នុង សហគមន៍របស់លោកអ្នក ដើម្បីឱ្យជីវិតរបស់ពួកគេបានប្រសើរឡើងចុះ។

`ភារកិច្ចទី1៖ សូមបន្ថែមឈ្មោះបុគ្គលមានអំណាចម្នាក់ទៅក្នុងបញ្ជីអធិស្ឋានប្រចាំថ្ងៃរបស់លោក អ្នក។ បុគ្គលម្នាក់នេះមិនគួរជាសមាជិកនៃព្រះវិហាររបស់លោកអ្នកនោះឡើយ។ ប៉ុន្តែ បុគ្គលម្នាក់នេះគួរតែបុគ្គលម្នាក់ ដែលលោកអ្នកអាចមានឱកាសជួបគាត់ជាថ្មីម្តងទៀត។`

`ភារកិច្ចទី2៖ សូមផ្ញើសំបុត្រ ឬអ៊ីម៉ែលទៅកាន់មេដឹកនាំម្នាក់ដែលមានអំណាច។ សូមកុំឱ្យ លោកអ្នកព្រួយចិត្ត ដោយសារតែលោកអ្នកមិនបានជួបបុគ្គលម្នាក់នោះឡើយ។ សូមឱ្យលោកអ្នកបានសរសេរប្រាប់បុគ្គលម្នាក់ផងដែរថា «ខ្ញុំកំពុងតែអធិស្ឋានឱ្យអ្នក»។`