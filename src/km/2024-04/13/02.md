---
title:  ការជួបជុំនៅក្នុងស្រុកកាលីឡេ
date:   22/12/2024
---

`សូមអានគម្ពីរយ៉ូហាន ២១:១-១៩។ តើខទាំងនេះបានបង្ហាញយើង នូវសេចក្តីពិតអ្វីខ្លះ?`

តើសេចក្តីពិតនៃព្រះគម្ពីរទាំងនេះ បានបង្រៀនយើងអំពីសេចក្តីមេត្តារបស់ព្រះ និងតម្រូវការ ដើម្បីឱ្យយើងបានលះបង់អំនួតទាំងអស់ចេញពីចិត្តរបស់យើងនោះយ៉ាងដូចម្តេច?

បទគម្ពីរយ៉ូហាន ជំពូក២០ បានបញ្ចប់ជាមួយនឹងហេតុផលដែលថា លោកយ៉ូហានបានសរសេរ កណ្ឌគម្ពីរយ៉ូហាន។ យើងអាចនឹងគិតថា លោកយ៉ូហានគួរតែបញ្ចប់សៀវភៅរបស់គាត់នៅត្រង់ជំពូក២០ មែនទេ? ទេមិនមែនដូច្នោះឡើយ ផ្ទុយទៅវិញ លោកយ៉ូហានបានសរសរ១ជំពូកទៀត។ ជំពូក២១ បាន ចាប់ផ្តើមជាមួយនឹងសិស្សមួយចំនួន ដែលបានត្រឡប់ទៅស្រុកកាលីឡេវិញ។ លោកពេត្រុសបានណែនាំ ថា ពួកសិស្សគួរតែចំណាយពេលមួយយប់ ស្ទូដត្រីនៅក្នុងសមុទ្រ។ ប៉ុន្តែ នៅយប់នោះ ពួកគេរកត្រីមិន បានទាល់តែសោះ។

លុះដល់ព្រឹកឡើង មានជនចម្លែកម្នាក់បានឈរនៅតាមដងឆ្នេរ។ ជនចម្លែកម្នាក់នោះ បានប្រាប់ ពួកសិស្សឱ្យទុកសំណាច់របស់ពួកគទៅម្ខាងទូក។ ពួកសិស្សបានធ្វើតាម ដូចជាជនចម្លែកនោះបានប្រាប់ ពួកគេ។ បន្ទាប់មក ពួកសិស្សបានចាប់បានត្រីជាច្រើន រហូតដល់ពួកគេមិនអាចលើកសំណាញ់មកលើ ទូកវិញ។ បាដិហារ្យដដែលនេះ បានចាប់ផើ្តមពីកិច្ចការដែលពួកគេបានធ្វើជាមួយនឹងព្រះយេស៊ូវ (សូម អានគម្ពីរលូកា ៥:១-១១)។ នៅពេលដែលបាដិហារ្យនេះបានកើតឡើង នោះលោកយ៉ូហានបានដឹងភ្លាម ថា ជនចម្លែកម្នាក់នោះ ជាព្រះយេស៊ូវ។ លោកយ៉ូហានបានប្រាប់លោកពេត្រុស ដែលបានលោតចូលទឹកហែលទៅឯច្រាំងនោះ។

ព្រះយេស៊ូវបានសួរលោកពេត្រុស នូវសំណួរ៣យ៉ាង។ សំណួរទាំង៣យ៉ាងនេះ ស្តីអំពីសេចក្តី ស្រឡាញ់ដែលលោកពេត្រុសមានចំពោះបរមគ្រូរបស់គាត់។ មុនពេលដែលព្រះយេស៊ូវបានសុគតនៅលើឈើឆ្កាង នោះលោកពេត្រុសបានស្បថថា គាត់នឹងស្លាប់ដើម្បីព្រះយេស៊ូវ (យ៉ូហាន ១៣:៣៧)។

បន្ទាប់មក ព្រះយេស៊ូវបានប្រាប់លោកពេត្រុសថា គាត់នឹងប្រកែកថាមិនស្គាល់ទ្រង់ចំនួន៣ដង។ នៅក្នុង ការជួបជុំនៅឯស្រុកលីឡេ លោកពេត្រុសមិនបានលើកខ្លួនគាត់ នៅពេលដែលគាត់សន្ទនាជាមួយនឹង ព្រះយេស៊ូវនោះទេ។ ផ្ទុយទៅវិញ គាត់បានលើកតម្កើងព្រះយេស៊ូវវិញ។ លោកពេត្រុសបានមានប្រសាសន៍ ថា «ក្រាបទូលព្រះអម្ចាស់ ព្រះអង្គជ្រាបហើយថា ទូលបង្គំស្រឡាញ់ព្រះអង្គ» (យ៉ូហាន ២១:១៧)។

នៅពេលដែលព្រះយេស៊ូវសួរលោកពេត្រុសថា គាត់ស្រឡាញ់ទ្រង់មែនឬទេ នោះទ្រង់បានប្រើ ពាក្យថា «អាហ្កាប៉ៅ (agaopao)» ដែលមានន័យថា «ស្រឡាញ់» ជាភាសាក្រេក។ លោកពេត្រុសតែងតែ ឆ្លើយថា «ស្រឡាញ់» ជាភាសាក្រេកផ្សេងៗគ្នាជានិច្ច។ ពាក្យថា «ហ្វីលីអូ (phileo)» មានន័យថា «ស្រឡាញ់» ដែរ ប៉ុន្តែ ស្រឡាញ់ដូចជាមិត្តភក្តិ។ ដូច្នេះហើយ មនុស្សមួយចំនួនបាននិយាយថា លោកយ៉ូហានបាន សរសេរពាក្យ «ភីលីអូ» ដើម្បីបង្ហាញថា លោកពេត្រុសមិនបានរៀនពីរបៀបស្រឡាញ់ ដូចជាព្រះនោះទេ។

ប៉ុន្តែ គោលគំនិតនេះមិនមែនជាគោលគំនិតត្រឹមត្រូវនោះទេ។ លោកពេត្រុសបានឆ្លើយបែបនេះ ដោយសារតែចិត្តរបស់គាត់គ្មានអំនួត។ យើងក៏បានមើលឃើញថា ព្រះយេស៊ូវបានទទួលយកចម្លើយរបស់លោកពេត្រុសផងដែរ ពីព្រោះព្រះអម្ចាស់បានប្រទានកិច្ចការចម្រើនព្រះរបស់គាត់មកឱ្យគាត់វិញ។ រឿងសំខាន់មួយដែលយើងត្រូវធ្វើ នៅពេលដែលយើងបម្រើព្រះនោះ គឺជាចិត្តដែលគ្មានអំនួតនេះឯង។ នៅពេលដែលចិត្តរបស់យើងគ្មានអំនួត នោះយើងនឹងសម្លឹងមើលព្រះយេស៊ូវ មិនសម្លឹងមើលខ្លួនយើង ដើម្បីឱ្យបានកម្លាំង ប្រាជ្ញា និងជំនួយនៅក្នុងការធ្វើកិច្ចការរបស់ទ្រង់នោះឡើយ។