---
title:  ការសិក្សាបន្ថែម៖
date:   27/12/2024
---

«ទេវតារបស់ព្រះ តែងតែងធ្វើដំណើរពីផែនដីទៅស្ថានសួគ៌ និងពីស្ថានសួគ៌មកកាន់ ផែនដី។ ព្រះយេស៊ូវបានធ្វើបាដិហារ្យជាច្រើន។ ទ្រង់បានព្យាបាលអ្នកជំងឺ និងអ្នកដែលបានរងទុក្ខ។ ព្រះបានធ្វើការជាមួយនឹងពួកទេវតា ដើម្បីធ្វើការអស្ចារ្យដែលព្រះយេស៊ូវបានធ្វើនៅលើផែនដីនេះ។ ទន្ទឹម គ្នានេះ ព្រះក៏បានប្រទានព្រះពរសព្វបែបយ៉ាងដល់យើងដែរ ដោយសារទ្រង់យល់ដល់ព្រះយេស៊ូវ។ ទេវតា របស់ព្រះបាននាំព្រះពរទាំងនេះមកឱ្យយើង។ នៅពេលដែលព្រះយេស៊ូវបានក្លាយមកជាមនុស្សលោក នោះទ្រង់បានបន្ទាបអង្គទ្រង់ជាមួយនឹងមនុស្សមានបាប។ ដោយសារតែព្រះយេស៊ូវជាព្រះ បានជាទ្រង់ អាចចូលទៅឯបល្ល័ង្ករបស់ព្រះជំនួសយើង។ ដូច្នេះហើយ ព្រះយេស៊ូវជាផ្លូវសម្រាប់ឱ្យមនុស្សសន្ទនាជាមួយនឹងព្រះ ហើយទ្រង់ក៏ជាផ្លូវសម្រាប់ឱ្យព្រះសន្ទនាជាមួយនឹងមនុស្សផងដែរ»។ ដកស្រង់ពី Ellen G. White, The Desire of Ages, page 143, adapted។

**សំណួរពិភាក្សា**

`សូមគិតអំពីរឿងទាំងអស់ នៅក្នុងកណ្ឌគម្ពីរយ៉ូហាន។ តើរឿងមួយណាដែលបានបង្ហាញលោកអ្នក ពីសេចក្តីស្រឡាញ់របស់ព្រះជាងគេបំផុតនោះ? សូមចែករំលែកជាមួយនឹងសិស្សដទៃទៀតថា ហេតុអ្វី បានជាលោកអ្នកគិតថា រឿងមួយនេះជារឿងដែលមានឥទ្ធិពលយ៉ាងដូច្នេះ?`

`តើមនុស្សលោកគួរតែស្វែងរកសេចក្តីពិតនៃព្រះគម្ពីរដោយរបៀបណា?`

`តើហេតុអ្វីបានយើងពិបាកនឹងឱ្យព្រះគម្ពីរ សម្រេចនូវអ្វីដែលជាជំនួយដល់ខ្លួនយើងនោះយ៉ាងដូច្នេះ? តើគំនិតរបស់មនុស្សលោកតែងតែរារាំងរបៀបយល់ដឹង និងរបៀបបកស្រាយព្រះគម្ពីររបស់យើងជានិច្ច ដែរឬទេ? តើហេតុអ្វីបានជាយើងចាំបាច់ត្រូវយល់ពីភាពកម្សោយដែលមាននៅក្នុងខ្លួនយើងយ៉ាងដូច្នេះ? តើហេតុអ្វីបានជាវាសំខាន់ម្ល៉េះ ដែលយើងត្រូវលះបង់អំនួតទាំងអស់ចេញពីចិត្តរបស់យើង នៅពេលដែល យើងសិក្សាព្រះគម្ពីរនោះ?`