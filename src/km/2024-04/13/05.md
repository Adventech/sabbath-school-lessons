---
title:  សេចក្តីបង្រៀនពិតប្រាកដ និងការបង្រៀនក្លែងក្លាយអំពីព្រះ
date:   25/12/2024
---

`សូមអានរឿងនៅក្នុងគម្ពីរយ៉ូហាន ៤:៤៦-៥៤។ តើហេតុអ្វីបានជាមេដឹកនាំនៅក្នុងរឿងនេះ ចូលមករកព្រះយេស៊ូវយ៉ាងដូច្នេះ? តើអ្វីទៅដែលធ្វើឱ្យបុរសម្នាក់នេះមានបញ្ហានោះ?`

បុរសម្នាក់នេះបានចូលមកសុំជំនួយពីព្រះយេស៊ូវ។ ប៉ុន្តែ មុនពេលបុរសម្នាក់នេះមកដល់ នោះ គាត់បានសម្រេចចិត្តជឿទៅលើព្រះយេស៊ូវ លុះត្រាតែទ្រង់បានព្យាបាលកូនគាត់ឱ្យជាសះស្បើយសិន។ ដូច្នេះហើយ យើងអាចមើលឃើញថា គំនិតដែលបុរសម្នាក់នេះបានយល់ឃើញអំពីព្រះ មានប្រភពមក ពីការសង្ស័យ និងការភ័យខ្លាចរបស់មនុស្សលោក។ គោលគំនិតដែលមនុស្សលោកបានយល់ឃើញអំពី ព្រះ គឺមានកម្រិត។ ដូច្នេះហើយ គោលគំនិតរបស់មនុស្សលោកមិនគួរក្លាយមកជាហេតុផល សម្រាប់គោលជំនឿដែលយើងមានចំពោះព្រះគម្ពីរ និងចំពោះការបង្រៀននៃព្រះគម្ពីរ។

នៅពេលដែលយើងជឿនូវអ្វីដែលព្រះគម្ពីរបានបង្រៀន នោះមានន័យថា យើងបានយកព្រះ និងព្រះគម្ពីរជាទី១ហើយ (យ៉ូហាន ៤:៤៨; យ៉ូហាន ៦:១៤, ១៥; ធីម៉ូថេទី២ ៣:១៦)។ យើងត្រូវតែ ទទួលយកព្រះគម្ពីរដោយជំនឿ។ នៅពេលនោះ ព្រះគម្ពីរនឹងបកស្រាយការបង្រៀនរបស់ខ្លួន ឱ្យយើង បានយល់។ ព្រះគម្ពីរបានជួយឱ្យយើងយល់ពីខ្លឹមសារនៃព្រះគម្ពីរ។ គោលគំនិតរបស់មនុស្សលោក មិនត្រូវ គ្រប់គ្រងការយល់ដឹងរបស់យើងអំពីព្រះគម្ពីរនោះទេ ប៉ុន្តែ ព្រះគម្ពីរទៅវិញទេ ដែលត្រូវគ្រប់គ្រងគោល គំនិតរបស់យើង និងអ្វីដែលយើងបានជឿ និងបានចាត់ទុកជាសេចក្តីពិត នៅក្នុងនាមជាមនុស្សលោក នោះ។

ប្រសិនបើយើងជឿទៅលើព្រះយេស៊ូវ និងជឿទៅលើការបង្រៀនរបស់ទ្រង់ នោះមានន័យថា យើងក៏បានជឿទៅលើព្រះគម្ពីរ និងការបង្រៀនរបស់ព្រះគម្ពីរដែរ (យ៉ូហាន ៥:៤៦, ៤៧)។ «ប្រសិនបើ អ្នករាល់គ្នានៅជាប់នឹងពាក្យរបស់ខ្ញុំ អ្នករាល់គ្នាជាសិស្សរបស់ខ្ញុំមែន» (យ៉ូហាន ៨:៣១)។ ប្រសិនបើយើង បានសង្ស័យព្រះគម្ពីរ នោះការបង្រៀនរបស់ព្រះមិនអាចរស់នៅក្នុងយើងបានឡើយ (យ៉ូហាន ៥:៣៨)។ «អ្នកណាដែលបដិសេធ ហើយមិនទទួលពាក្យខ្ញុំ អ្នកនោះមានចៅក្រមដែលកាត់ទោសហើយ គឺពាក្យដែល ខ្ញុំបាននិយាយនឹងកាត់ទោសគេ នៅថ្ងៃចុងបំផុត ដ្បិតខ្ញុំមិនបាននិយាយដោយអាងខ្លួនខ្ញុំទេ គឺព្រះវរបិតា ដែលចាត់ខ្ញុំឲ្យមក ព្រះអង្គបានបង្គាប់ខ្ញុំ ពីសេចក្តីដែលខ្ញុំត្រូវនិយាយ ហើយពីពាក្យដែលខ្ញុំត្រូវប្រាប់ដែរ» (យ៉ូហាន ១២:៤៨, ៤៩)។

តើការស្គាល់ព្រះគម្ពីរដែលជាព្រះបន្ទូលរបស់ព្រះនោះ មានន័យយ៉ាងណា? មានន័យថា នៅ ពេលដែលយើងបានឮព្រះបន្ទូលរបស់ព្រះ នោះយើងបានគោរពទ្រង់។ ដូច្នេះហើយ ការឮមិនមែនត្រឹមតែ ជាការដឹងព័ត៌មានប៉ុណ្ណោះទេ។ ការឮមានន័យថា យើងបានធ្វើនូវរឿងដែលព្រះបានសូមឱ្យយើងធ្វើ។ «ព្រះយេស៊ូវមានព្រះបន្ទូលឆ្លើយថា៖ “បើអ្នកណាចង់ធ្វើតាមព្រះហឫទ័យរបស់ព្រះ នឹងដឹងថាសេចក្តីបង្រៀននេះមកពីព្រះ ឬមកពីខ្លួនខ្ញុំផ្ទាល់”» (យ៉ូហាន ៧:១៧)។

នៅពេលដែលយើងគោរពតាមព្រះ និងធ្វើនូវអ្វីដែលទ្រង់បានសូមឱ្យយើងធ្វើ នោះមានន័យថា យើងបានបង្ហាញថា យើងស្រឡាញ់ទ្រង់ហើយ។ «ព្រះយេស៊ូវមានព្រះបន្ទូលឆ្លើយថា៖ “បើអ្នកណាស្រឡាញ់ ខ្ញុំ អ្នកនោះនឹងកាន់តាមពាក្យខ្ញុំ ព្រះវរបិតាខ្ញុំនឹងស្រឡាញ់អ្នកនោះ ហើយយើងនឹងមករកអ្នកនោះ ក៏នឹង តាំងទីលំនៅជាមួយអ្នកនោះដែរ”» (យ៉ូហាន ១៤:២៣)។

`តើការដែលយើងស្តាប់បង្គាប់ព្រះ បានបង្ហាញយើងថា យើងបានស្រឡាញ់ទ្រង់ដោយរបៀប ណា?`