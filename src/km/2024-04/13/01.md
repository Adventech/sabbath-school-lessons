---
title:  ការស្គាល់ព្រះ និងការស្គាល់សេចក្តីបង្រៀនរបស់ទ្រង់
date:   21/12/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន ២១:១-១៩; យ៉ូហាន ២១:២០-២២; យ៉ូហាន ១:៤-១០; យ៉ូហាន ៤:៤៦-៥៤; យ៉ូហាន ១២:៣២។

> <p>ខចងចាំ៖</p>
> «អ្នករាល់គ្នាសិក្សាគម្ពីរ ដោយស្មានថា បានជីវិតអស់កល្បជានិច្ចពីគម្ពីរនោះ ដ្បិតគម្ពីរនោះ ហើយ ដែលធ្វើបន្ទាល់អំពីខ្ញុំ» (យ៉ូហាន ៥:៣៩)។

កណ្ឌគម្ពីរយ៉ូហានបានបញ្ចប់ដូចគ្នានឹងកណ្ឌគម្ពីរម៉ាកុស គឺបញ្ចប់ជាមួយនឹងការជួបជុំរវាង ព្រះយេស៊ូវ និងសិស្សរបស់ទ្រង់នៅក្នុងស្រុកកាឡីលេ។ មេរៀនចុងក្រោយស្តីអំពីការជួបជុំនេះ។ ហើយ យើងក៏នឹងពិភាក្សាអំពីរបៀបដែលយើងបានស្គាល់ព្រះយេស៊ូវ និងព្រះគម្ពីរផងដែរ។

សិស្សរបស់ព្រះយេស៊ូវ បាននៅជាមួយព្រះយេស៊ូវអស់រយៈពេលជាង៣ឆ្នាំ។ នៅក្នុងអំឡុង ពេលនេះ ព្រះយេស៊ូវបានប្រាប់សិស្សរបស់ទ្រង់នូវអ្វីដែលត្រូវកើតឡើងចំពោះទ្រង់។ ប៉ុន្តែ ពួកសិស្ស មិនបានត្រៀមខ្លួនទទួលយកការសុគតរបស់ព្រះយេស៊ូវ ឬការរស់ឡើងវិញរបស់ទ្រង់នោះទេ។

តើហេតុអ្វីបានជាពួកសិស្សមិនបានត្រៀមខ្លួនជាស្រេចយ៉ាងដូច្នេះ? នោះគឺដោយសារតែពួកគេមិនបានជឿទុកចិត្តនូវអ្វីដែលព្រះយេស៊ូវបានមានបន្ទូលទៅកាន់ពួកគេ។

សព្វថ្ងៃនេះ យើងក៏អាចនឹងធ្លាក់ទៅក្នុងគ្រោះថ្នាក់នៃការធ្វើរឿងដែលពួកសិស្សបានធ្វើនេះ ដែរ។ យើងប្រហែលជាបានអានព្រះគម្ពីរ ប៉ុន្តែ យើងអាចនឹងមានអារម្មណ៍ថា យើងមិនចាំបាច់ធ្វើតាម ព្រះគម្ពីរនោះឡើយ។ យើងប្រហែលជាមិនបានចាត់ទុកសេចក្តីពិតខាងឯវិញ្ញាណ ទុកជាពន្លឺពីស្ថានសួគ៌ ដែលគួរតែដឹកនាំទង្វើរបស់យើង។ គួរឱ្យសោកស្តាយណាស់ មានគ្រីស្ទានជាច្រើននាក់បានគិត និង មានអារម្មណ៍បែបនេះ។

យើងនឹងក្រឡេកមើលគោលគំនិតមួយចំនួន នៅក្នុងគម្ពីរយ៉ូហានកាលពីសប្តាហ៍មុនរបស់ យើង ដែលនឹងជួយឱ្យយើងស្គាល់ព្រះយេស៊ូវកាន់តែប្រសើរឡើង។ ដ្បិតនៅពេលដែលយើងបានស្គាល់ ព្រះយេស៊ូវកាន់តែច្បាស់ហើយ នោះយើងនឹងចង់រស់នៅក្នុងទ្រង់ ដោយគោរពតាមការបង្រៀនរបស់ ទ្រង់។