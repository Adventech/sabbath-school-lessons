---
title:  តួពន្លឺ និងតួងងឹង
date:   24/12/2024
---

`សូមអានគម្ពីរយ៉ូហាន ១:៤-១០; យ៉ូហាន ៣:១៩-២១; យ៉ូហាន ៥:៣៥; យ៉ូហាន ៨:១២; យ៉ូហាន ៩:៥; យ៉ូហាន ១១:៩, ១០ និងគម្ពីរយ៉ូហាន ១២:៣៥។ តើខទាំងនេះបានពិពណ៌នាអំពីរឿង ២យ៉ាងអ្វីខ្លះ? តើហេតុអ្វីបានជាចម្លើយនេះ សំខាន់ដល់ការយល់ដឹងរបស់យើងអំពីសេចក្តីពិតនៃព្រះគម្ពីរ ខ្លាំងម្ល៉េះ?`

ជីវិតនៅលើផែនដីនេះ មានពេញទៅដោយអំពើបាប។ នេះហើយជាមូលហេតុដែលនាំឱ្យលោក យ៉ូហានមានប្រសាសន៍ថា ផែនដីនេះជាកន្លែងងងឹត។ អ្នកខ្លះមិនចង់ដឹងសេចក្តីពិតនៃព្រះគម្ពីរនោះទេ។ ប៉ុន្តែ យើងមិនអាចយល់ពីព្រះ ឬស្គាល់ថាទ្រង់ជាអ្នកណា ដោយខ្លួនយើងបានឡើយ។

«មនុស្សមិនអាចស្គាល់ ឬយល់ពីព្រះ ដោយខ្លួនគេបានទេ។ “សេចក្ដីនោះខ្ពស់ជាងស្ថានសួគ៌ ទៅទៀត តើអ្នកអាចនឹងធ្វើយ៉ាងណា? ក៏ជ្រៅជាងស្ថានឃុំព្រលឹងមនុស្សស្លាប់ផង ធ្វើដូចម្តេចឲ្យអ្នកដឹង បាន?” (យ៉ូប ១១:៨)។ នៅពេលដែលព្រះយកយើងទុកជាកូនចិញ្ចឹមរបស់ទ្រង់ នោះទ្រង់ក៏បានបង្ហាញយើង ថា ទ្រង់ជាអ្នកណាដែរ។ «ប៉ុន្តែ ដូចមានសេចក្តីចែងទុកមកថា៖ “អ្វីដែលភ្នែកមិនដែលឃើញ ត្រចៀកមិនដែលឮ ហើយចិត្តមនុស្សមិនដែលនឹកដល់ នោះជាអ្វីដែលព្រះបានរៀបចំទុក សម្រាប់អស់អ្នកដែលស្រឡាញ់ ព្រះអង្គ”» (កូរិនថូសទី១ ២:៩)។ “ព្រះបានសម្ដែងឲ្យយើងឃើញសេចក្តីទាំងនេះ តាមរយៈព្រះវិញ្ញាណព្រះអង្គ” (កូរិនថូសទី១ ២:១០)»។ ដកស្រង់ពី Ellen G. White, The Desire of Ages, page 412, adapted។

ព្រះយេស៊ូវជាបុគ្គលតែម្នាក់គត់ ដែល «បានសម្តែងឲ្យស្គាល់ព្រះអង្គ» (យ៉ូហាន ១:១៨)។ ពាក្យ ដែលបានសរសេរថា «បានសម្តែង» ប្រែមកពីពាក្យថា «អ៊ិចស្សេជីអូម៉ៃ (exegeomai)» ជាភាសាក្រេក។ នៅក្នុងភាសាក្រេក ពាក្យថា «អ៊ិចស្សេជីអូម៉ៃ» មានន័យថា «បកស្រាយ»។ លោកយ៉ូហានបានបង្ហាញយើង ថា ព្រះយេស៊ូវជាអ្នកនាំសារពីស្ថានសួគ៌។ ទ្រង់បានបកស្រាយនិយមន័យនៃការស្គាល់ព្រះ។ ព្រះយេស៊ូវ ជាបុគ្គលតែម្នាក់គត់ ដែលអាចជួយឱ្យយើងស្គាល់ព្រះ។

`តើព្រះយេស៊ូវបានមានបន្ទូលអំពីពួកមេដឹកនាំសាសនាយូដា និងជំនឿរបស់ពួកគេយ៉ាងដូចម្តេច? សម្រាប់ចម្លើយ សូមអានគម្ពីរយ៉ូហាន ៨:៤២-៤៤។`

នៅពេលដែលមនុស្សមិនបានធ្វើតាមសេចក្តីពិតនៃព្រះគម្ពីរ នោះមានន័យថា ពួកគេបានធ្វើតាមគំនិតរបស់ពួកគេហើយ។ ពួកគេបានបង្រៀនព្រះគម្ពីរ ដោយប្រើការបកស្រាយ ឬនិយមន័យរបស់ មនុស្សលោក។ ប៉ុន្តែ អ្នកគ្រីស្ទានពិតប្រាកដចាំបាច់ត្រូវតែទទួលស្គាល់ថា ព្រះយេស៊ូវជាសេចក្តីពិត និង ជាពន្លឺ។ យើងត្រូវតែដើរតាមទ្រង់ តាមរយៈការយល់របស់យើងអំពីព្រះគម្ពីរ។ សាតាំងគឺ «ជាអ្នកកុហក» (យ៉ូហាន ៨:៤៤)។ ប្រសិនបើយើងមិនបានប្រុងប្រយ័ត្នទេ នោះយើងនឹងធ្លាក់ទៅក្នុងគ្រោះថ្នាក់នៃការធ្វើ រឿងដដែល ដូចជាពួកមេដឹកនាំនៃសាសន៍យូដាបានធ្វើ។ ដូច្នេះហើយ យើងត្រូវតែគោរពតាមព្រះ។ យើង ត្រូវតែថ្វាយរូបកាយរបស់យើងដល់ព្រះយេស៊ូវដោយជំនឿ។ យើងក៏អាចអានព្រះគម្ពីរ ហើយនិយាយថា ព្រះគម្ពីរមានន័យដូចដែលយើងបានបង្ហាញ។ កំហុសនេះងាយស្រួលធ្វើ ជាងយើងគិតទៅទៀត។