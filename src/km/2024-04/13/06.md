---
title:  ការរស់នៅតាមព្រះយេស៊ូវ
date:   26/12/2024
---

`សូមអានសេចក្តីប្រកាសរបស់ព្រះយេស៊ូវ នៅក្នុងគម្ពីរយ៉ូហាន ១២:៣២។ តើការប្រកាសនេះ បានបង្ហាញការគ្រប់គ្រង និងអំណាចដែលព្រះយេស៊ូវមាននៅឯស្ថានសួគ៌ និងនៅលើផែនដីនេះតាមវិធី ណាខ្លះ?`

យើងបានឃើញរួចមកហើយថា កណ្ឌគម្ពីរយ៉ូហានបានបង្ហាញយើងពីព្រះយេស៊ូវ។ ប៉ុន្តែ យើង ក៏ត្រូវតែមានបំណងចង់ស្គាល់ព្រះ និងចង់គោរពតាមទ្រង់ដែរ។ នៅក្នុងកណ្ឌគម្ពីរយ៉ូហាន អ្នកដែលបាន ជួបនឹងព្រះយេស៊ូវ ត្រូវតែធ្វើការសម្រេចចិត្ត។ ពួកគេត្រូវតែសម្រេចចិត្តទទួលយកសេចក្តីពិតនៃព្រះគម្ពីរ។ ពួកគេក៏អាចនឹងជ្រើសរើសបដិសេធសេចក្តីពិតនេះដែរ។ មនុស្សជាច្រើននាក់ បានជួបព្រះយេស៊ូវ និង បានសម្រេចចិត្តអំពីការបង្រៀនរបស់ទ្រង់ ដែលមានដូចជាលោកនីកូដេម ស្ត្រីសាសន៍សាម៉ារីនៅឯអណ្តូង ទឹក អ្នកដឹកនាំរបស់ស្តេច បុរសនៅឯស្រះទឹកបេថែសដា មនុស្ស៥០០០នាក់ដែលបានបរិភោគនំប័ុង និង ត្រី បងប្អូនរបស់ព្រះយេស៊ូវ ពួកមេដឹកនាំសាសនាយូដា បុរសដែលពិការភ្នែកពីកំណើត នាងម៉ារា និងនាង ម៉ាថា និងលោកពីឡាត់។

ការបង្រៀននៃព្រះគម្ពីរដែលបានបង្កើតឡើងដោយដៃមនុស្ស បានចាប់ផ្តើមឡើងជាមួយនឹង គោលគំនិតរបស់មនុស្សលោក ដើម្បីសម្រេចយកនូវអ្វីដែលជាសេចក្តីពិតអំពីព្រះ។ កាលពីមុន ការបង្រៀនអំពីព្រះគម្ពីរដែលបានបង្កើតដោយដៃមនុស្ស បានដឹកនាំមនុស្សឱ្យឃ្លាតចេញពីព្រះ ហើយការ បង្រៀននេះក៏នឹងធ្វើបន្តទៅទៀតនៅពេលអនាគតផងដែរ (សូមអានគម្ពីរវិវរណៈ ១៤:១-១២)។ នៅក្នុង សម័យចុងក្រោយ មនុស្សនឹងលើកប្រាជ្ញារបស់មនុស្សលោកខ្ពស់ជាងព្រះតំរិះរបស់ព្រះ ហើយពួកគេ នឹងព្យាយាមបង្ខំមនុស្សគ្រប់គ្នានៅលើផែនដីនេះ ឱ្យទទួលយកនូវការថ្វាយបង្គំក្លែងក្លាយនេះ។

`តើអ្វីទៅជាអាថ៌កំបាំងនៃការលូតលាស់ និងមានសុខភាពល្អខាងឯវិញ្ញាណនោះ? សម្រាប់ ចម្លើយ សូមអានគម្ពីរយ៉ូហាន ១៥:១-១១។`

អាថ៌កំបាំងដែលនាំទៅរកភាពជោគជ័យ គឺជាការដែលយើងនៅជាប់ជាមួយនឹងព្រះយេស៊ូវ។ ពីព្រោះព្រះយេស៊ូវអង្គទ្រង់ផ្ទាល់ ជាព្រះគម្ពីរដែលជាព្រះបន្ទូលរបស់ព្រះនោះឯង។ ព្រះយេស៊ូវជានំប័ុង ជីវិត ជាពន្លឺបំភ្លឺមនុស្សទាំងអស់ ជាទ្វារសម្រាប់ចៀមរបស់ព្រះ ជាអ្នកគង្វាលល្អ ជាការរស់ឡើងវិញ និង ជាជីវិត។ ព្រះយេស៊ូវក៏ជាផ្លូវទៅកាន់ព្រះ ទៅកាន់សេចក្តីពិត និងទៅកាន់ដើមទំពាំងបាយជូរពិតប្រាកដ ដែរ។

យើងបានឃើញរួចមកហើយថា លោកយ៉ូហានបានហៅព្រះ៣អង្គរបស់យើងដែលរួមមកតែមួយ នោះ ថាជាត្រៃសរណគមន៍របស់ព្រះ។ ត្រៃសរណគមន៍របស់ព្រះ រួមមានព្រះវរបិតា ព្រះរាជបុត្រា និង ព្រះវិញ្ញាណបរិសុទ្ធ។ ត្រៃសរណគមន៍របស់ព្រះ និងព្រះគម្ពីរដែលជាព្រះបន្ទូលរបស់ទ្រង់ នឹងដឹកនាំយើង ទៅកាន់ពួកគេ។ «ព្រះបានមានបន្ទូលមកកាន់យើង តាមរយៈព្រះបន្ទូលរបស់ទ្រង់។ យើងនឹងបានឮសំឡេង ជាច្រើននិយាយមកកាន់យើង។ ប៉ុន្តែ ព្រះយេស៊ូវបានដាស់តឿនយើងឱ្យប្រុងប្រយ័ត្នចំពោះអ្នកដែលបាន និយាយថា បុគ្គលនេះ ឬបុគ្គលនោះជាព្រះអង្គសង្គ្រោះ។ តើយើងអាចដឹងបានដោយរបៀបណា ប្រសិនបើ មានអ្នកណាម្នាក់បានបង្រៀនសេចក្តីពិតនៃព្រះគម្ពីរនោះ? យើងអាចដឹងបាន តាមរយៈការប្រៀបធៀប នូវការបង្រៀនរបស់ពួកគេ ជាមួយនឹងព្រះគម្ពីរ»។ ដកស្រង់ពី Ellen G. White, The Adventist Review and Sabbath Herald, April 3, 1888, adapted។ បន្ទាប់មក យើងត្រូវតែលះបង់នូវគំនិត ដែលព្រះគម្ពីរបានបង្ហាញយើងថា ជាគោលគំនិតខុសឆ្គងនោះចោលចេញ។