---
title:  សេចក្តីសន្យានៅក្នុងគម្ពីរសញ្ញាចាស់
date:   16/11/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន ៥:១៧, ២០, ៣៦-៣៨; យ៉ូហាន ៥:៣៩, ៤០, ៤៦, ៤៧; អេសាយ ៤០:៣; ទំនុកតម្កើង ១១៨:២៦; យ៉ូហាន ៨:១២-៣០។

> <p>ខចងចាំ៖</p>
> «ប៉ុន្តែ ខ្ញុំមានបន្ទាល់ វិសេសជាងបន្ទាល់របស់លោកយ៉ូហានទៅទៀត ព្រោះកិច្ចការដែលព្រះវរបិតាបានប្រគល់ឲ្យខ្ញុំបង្ហើយ គឺកិច្ចការដែលខ្ញុំធ្វើនេះហើយ ដែលធ្វើបន្ទាល់អំពីខ្ញុំថា ព្រះវរបិតា បានចាត់ខ្ញុំឲ្យមក» (យ៉ូហាន ៥:៣៦)។

លោកយ៉ូហានបានសរសេររឿងទាំងអស់ ដែលព្រះយេស៊ូវបានមានបន្ទូល និងបានធ្វើ ដើម្បី បង្ហាញថា ទ្រង់ជាព្រះអង្គសង្គ្រោះ។ ព្រះអង្គសង្គ្រោះបានយាងមករកសាសន៍អ៊ីស្រាអែល។ ទ្រង់បាន យាងមក នៅក្នុងសភាពជាសាសន៍យូដាម្នាក់នៅក្នុងចំណោមពួកគេ។ ព្រះយេស៊ូវបានប្រសូត នៅក្នុង ភូមិបេថ្លេហិម។ មុនពេលដែលទ្រង់យាងមកប្រសូតជាទារកនៅលើផែនដីនេះ នោះព្រះគម្ពីរក៏បានសន្យារាប់រយឆ្នាំមកហើយដែរថា ទ្រង់នឹងយាងមកនោះ។

លោកយ៉ូហានបានប្រាប់យើង នូវដំណឹងភ្ញាក់ផ្អើលមួយចំនួន អំពីព្រះយេស៊ូវយ៉ាងដូច្នេះថា៖ «ព្រះអង្គបានគង់នៅក្នុងពិភពលោក ហើយពិភពលោកកើតមកដោយសារព្រះអង្គ តែមនុស្សលោកមិនស្គាល់ព្រះអង្គទេ» (យ៉ូហាន ១:១០)។

តើមនុស្សនៅលើផែនដីនេះ មិនបានស្គាល់ព្រះយេស៊ូវដោយរបៀបណា? មនុស្សជាច្រើន នាក់ ដែលមិនបានស្គាល់ព្រះយេស៊ូវ គួរតែបានស្គាល់ទ្រង់ ដោយសារតែរឿងគ្រប់យ៉ាងដែលទ្រង់បានធ្វើ និងបានមានបន្ទូល។ មនុស្សទាំងនេះគ្មានលេសអ្វីឡើយ ដោយសារតែកណ្ឌគម្ពីរសញ្ញាចាស់ បាន បង្រៀនពួកគេថា ទ្រង់ជាអ្នកណា។

សប្តាហ៍នេះ យើងនឹងរៀនពីវិធីសាស្ត្រ ដែលលោកយ៉ូហានបានបង្ហាញថា ព្រះយេស៊ូវជាព្រះអង្គសង្គ្រោះបន្ថែមទៀត។ យើងក៏នឹងក្រឡេកមើលពីមូលហេតុ ដែលនាំពួកបណ្តាជនមួយចំនួនបានបដិសេធព្រះយេស៊ូវនោះដែរ។ ព្រះបានប្រទានហេតុផលដ៏មានឥទ្ធិពលយ៉ាងច្រើនអនេក ដើម្បី ឱ្យពួកគេបានជឿដល់ព្រះយេស៊ូវ។ ប៉ុន្តែ ផ្ទុយទៅវិញ ពួកគេបានបដិសេធទ្រង់។

តើយើងអាចរៀនមេរៀនអ្វីខ្លះ ពីកំហុសរបស់ពួកគេ?