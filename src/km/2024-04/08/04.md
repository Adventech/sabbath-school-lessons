---
title:  គម្ពីរសញ្ញាចាស់បានសន្យាអំពីព្រះយេស៊ូវ ភាគទី១
date:   19/11/2024
---

ព្រះយេស៊ូវបានសន្ទនា ជាមួយនឹងពួកមេដឹកនាំនៃសាសន៍យូដា។ នៅក្នុងការសន្ទនានេះ ព្រះយេស៊ូវបានប្រាប់មេដឹកនាំនៃសាសន៍យូដាថា ទ្រង់ជាអ្នកណា។ ព្រះយេស៊ូវក៏បានបង្ហាញពួកគេថា ហេតុអ្វីបានជាព្រះគម្ពីរសំខាន់ដល់ក្តីជំនឿរបស់ពួកគេ។ លោកអ្នកប្រហែលជាគិតថា ព្រះយេស៊ូវមិនចាំបាច់ប្រាប់រឿងនេះដល់ពួកមេដឹកនៃសាសន៍យូដានោះទេ ពីព្រោះពួកគេបានជឿលើព្រះគម្ពីររួចរាល់ ហើយ។ ប៉ុន្តែ ព្រះយេស៊ូវក៏ចង់បង្ហាញពួកគេថា ទ្រង់ជាអ្នកណាដែរ។ ជាការពិតណាស់ ចិត្តរបស់ពួក មេដឹកនាំ បានរឹងរូសជាខ្លាំង ដោយសារតែចិត្តរបស់ពួកគេបានប្រឆាំងទាស់នឹងការជឿទៅលើព្រះយេស៊ូវ។ ប៉ុន្តែ ព្រះយេស៊ូវនៅតែព្យាយាមជួយដល់ពួកគេដដែល។

លោកយ៉ូហានបានលើកយកសម្រង់មតិ និងគោលគំនិតពីកណ្ឌគម្ពីរសញ្ញាចាស់ ដើម្បីបង្ហាញ ថា ព្រះយេស៊ូវជាព្រះអង្គសង្គ្រោះដែលព្រះបានសន្យាថា ទ្រង់នឹងចាត់ឱ្យមកនោះពិតមែន។

**សូមអានគម្ពីរ២ខខាងក្រោមនេះ។ តើគម្ពីរសញ្ញាថ្មីបានលើកយកគម្ពីរសញ្ញាចាស់ មកបង្ហាញ យើងអំពីអត្តសញ្ញាណរបស់ព្រះយេស៊ូវដោយរបៀបណា?**

`យ៉ូហាន ១:២៣; អេសាយ ៤០:៣`

`យ៉ូហាន ២:១៦, ១៧; ទំនុកតម្កើង ៦៩:៩`

`យ៉ូហាន ៧:៣៨; យេរេមា ២:១៣`

`យ៉ូហាន ១៩:៣៦; ជនគណនា ៩:១២`

លោកយ៉ូហាន ពេត្រុស ប៉ុល ម៉ាថាយ ម៉ាកុស លូកា និងអ្នកសរសេរគម្ពីរសញ្ញាថ្មីទាំងអស់ បានបង្ហាញម្តងហើយម្តងទៀត ពីរបៀបដែលព្រះជន្មរបស់ព្រះយេស៊ូវ ការសុគគ ការរស់ពីស្លាប់ឡើងវិញ និងការយាងត្រឡប់ទៅស្ថានសួគ៌វិញរបស់ព្រះយេស៊ូវ គឺជាសេចក្តីសន្យាដែលកណ្ឌគម្ពីរសញ្ញាចាស់បាន ចែងអំពីទ្រង់។ ព្រះយេស៊ូវបានដឹងរឿងទាំងអស់នេះ ដូចដែលព្រះគម្ពីរបានចែងអំពីទ្រង់។

ព្រះយេស៊ូវតែងតែប្រាប់សិស្សរបស់ទ្រង់ ឱ្យសិក្សាព្រះគម្ពីរ។ ព្រះគម្ពីរបានបង្ហាញពីកិច្ចការដែលព្រះយេស៊ូវបានយាងមកបំពេញ។ តើពេលចុងក្រោយដែលពួកគេបានយល់ថា ព្រះគម្ពីរបានបង្ហាញ ពួកគេអំពីព្រះយេស៊ូវនោះ គឺនៅពេលណា? នៅទីបំផុត ពួកសិស្សបានយល់ចំណុចនេះ បន្ទាប់ពីព្រះយេស៊ូវ បានសុគត បានមានព្រះជន្មរស់ពីស្លាប់ឡើងវិញ និងបានលេចឱ្យពួកគេបានឃើញ។ «ក្រោយពីព្រះអង្គ មានព្រះជន្មរស់ពីស្លាប់ឡើងវិញ ទើបពួកសិស្សព្រះអង្គនឹកឃើញថា ព្រះអង្គបានមានព្រះបន្ទូលពាក្យនេះ ហើយគេក៏ជឿព្រះគម្ពីរ និងសេចក្ដីដែលព្រះយេស៊ូវមានព្រះបន្ទូល» (យ៉ូហាន ២:២២; សូមអានគម្ពីរ យ៉ូហាន ២០:៩ ផងដែរ)។