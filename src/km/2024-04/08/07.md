---
title:  ការសិក្សាបន្ថែម៖
date:   22/11/2024
---

សូមអាន Ellen G. White, “ ‘Let Not Your Heart Be Troubled,’ ” pages 662-680, in The Desire of Ages។

«ព្រះបានប្រទានសេចក្តីពិតនៃព្រះគម្ពីរ ដល់សាសន៍ហេព្រើរ។ សេចក្តីពិតនៃព្រះគម្ពីរនេះ ក៏ ដូចជាទ្រព្យសម្បត្តិដ៏មហាសាលផងដែរ។ ព្រះយេស៊ូវបានបង្រៀនពួកសាសន៍យូដា ពីរបៀបដែលព្រះ រៀបចំ ដើម្បីសង្គ្រោះមនុស្សលោកចេញពីអំពើបាប។ ព្រះយេស៊ូវបានប្រើរូបស័ព្ទ ដើម្បីជួយឱ្យសាសន៍ យូដាបានយល់សេចក្តីពិតទាំងនេះ។ ប៉ុន្តែ នៅពេលដែលព្រះយេស៊ូវយាងមកកាន់ផែនដីនេះ ពួកសាសន៍ យូដាមិនបានយល់ថា ព្រះយេស៊ូវជាព្រះអង្គសង្គ្រោះដែលរូបស័ព្ទទាំងអស់បានចង្អុលបង្ហាញនោះទេ។ ពួកគេមានសេចក្តីពិតនៃព្រះគម្ពីរ ប៉ុន្តែ ច្បាប់ដែលបានបង្កើតដោយមនុស្សលោក បានជំនួយសេចក្តីពិត នៃព្រះគម្ពីរ។ គោលគំនិតរបស់មនុស្សលោក បានលាក់បាំងពួកគេ នូវសេចក្តីពិតអំពីព្រះយេស៊ូវ។ ពួកគេ មិនបានយល់ពីអត្ថន័យនៃសេចក្តីពិត ដែលព្រះបានប្រទានដល់ពួកគេនោះទេ។ ពួកសាសន៍យូដាមាន ចំណេះដឹងដ៏អស្ចារ្យ ដែលដូចជាបន្ទប់មួយពេញទៅដោយទ្រព្យសម្បត្តិយ៉ាងដូច្នោះដែរ។ ទ្វារទៅកាន់ បន្ទប់ដាក់ទ្រព្យសម្បត្តិនេះ បានបើកចំហ។ ប៉ុន្តែ ពួកសាសន៍យូដាមិនបានដឹងថា បន្ទប់នេះបានបើកទ្វារ ឡើយ»។

«ព្រះមិនបានលាក់បាំងសេចក្តីពិតរបស់ទ្រង់ ចេញពីមនុស្សលោកនោះទេ។ ប៉ុន្តែ មនុស្សលោក បានលាក់បាំងសេចក្តីពិត ចេញពីចិត្តគំនិតរបស់ពួកគេវិញ នៅពេលដែលពួកគេបានជ្រើសរើសធ្វើរឿង អាក្រក់ៗនោះ។ ព្រះយេស៊ូវបានប្រទានភ័ស្តុតាងដល់សាសន៍យូដា ដែលល្មមគ្រប់គ្រាន់នឹងបង្ហាញថា ទ្រង់ជាព្រះអង្គសង្គ្រោះ។ ប៉ុន្តែ ការបង្រៀនរបស់ទ្រង់ បានសូមឱ្យពួកគេផ្លាស់ប្តូរជីវិតរបស់ពួកគេវិញ។ ពួកសាសន៍យូដាបានដឹងថា បើសិនជាពួកគេបានទទួលយកព្រះយេស៊ូវ នោះពួកគេត្រូវតែលះបង់គោល គំនិតខុសឆ្គង និងទង្វើអាត្មានិយមរបស់ពួកគេ។ នៅពេលនោះ ពួកគេនឹងអាចទទួលយកសេចក្តីពិតនៃ ព្រះគម្ពីរដ៏នៅអស់កល្ប។ ដូច្នេះហើយ ពួកសាសន៍យូដាបានបដិសេធមិនព្រមទទួលយកភ័ស្តុងតាង ដែល ព្រះបានប្រទានមក ដើម្បីបង្ហាញថា ព្រះយេស៊ូវជាព្រះអង្គសង្គ្រោះនោះទេ។ ពួកគេបានធ្វើពុតថា ពួកគេ បានជឿគម្ពីរសញ្ញាចាស់ ប៉ុន្តែ ពួកគេបានបដិសេធមិនព្រមទទួលយក នូវអ្វីដែលព្រះគម្ពីរបានចែងអំពីសេចក្តីស្រឡាញ់របស់ព្រះយេស៊ូវ និងព្រះជន្មដ៏បរិសុទ្ធរបស់ទ្រង់។ បន្ទាប់មក ពួកគេចាំបាច់ត្រូវតែផ្លាស់ប្តូរ និងលះបង់គោលគំនិតខុសឆ្គងរបស់ពួកគេ។ ពីព្រោះព្រះយេស៊ូវប្រៀបដូចជាទ្រព្យសម្បត្តិមួយ នៅក្នុង ចំណោមពួកសាសន៍យូដាយ៉ាងដូច្នេះដែរ។ ដ្បិតទ្រង់ជាផ្លូវ ជាសេចក្តីពិត និងជាជីវិត។ ប៉ុន្តែ ពួកសាសន៍ យូដាបានបដិសេធតង្វាយដ៏ល្អបំផុត ដែលនគរស្ថានសួគ៌បានផ្តល់មកឱ្យផែនដីនេះ»។ ដកស្រង់ពី Ellen G. White, Christ’s Object Lessons, page 105, adapted។

**សំណួរពិភាក្សា**

`តើសេចក្តីពិតនៅក្នុងគម្ពីរសញ្ញាចាស់ ដែលស្តីអំពីព្រះជន្មរបស់ព្រះយេស៊ូវ បានធ្វើឱ្យជំនឿរបស់យើង រឹងមាំឡើងដោយរបៀបណា?`

`តើចំណុចអ្វីខ្លះ ដែលបានរារាំងពួកមេដឹកសាសនាយូដា មិនឱ្យជឿទៅលើព្រះយេស៊ូវនោះ? តើចំណុច ទាំងនេះ ជាបញ្ហាចោទនៅក្នុងសម័យរបស់យើងយ៉ាងដូចម្តេចដែរ?`

`តើហេតុអ្វីបានជាយើងត្រូវតែបដិសេធរបស់ ឬអ្វីមួយ ដែលបានធ្វើឱ្យយើងសង្ស័យទៅលើព្រះគម្ពីរនោះ?`