---
title:  គម្ពីរសញ្ញាចាស់បានសន្យាអំពីព្រះយេស៊ូវ ភាគទី២
date:   20/11/2024
---

ព្រះយេស៊ូវបានមានបន្ទូលទៅកាន់ពួកមេដឹកនាំនៃសាសន៍យូដាថា៖ «អ្នករាល់គ្នាសិក្សាគម្ពីរ ដោយស្មានថា បានជីវិតអស់កល្បជានិច្ចពីគម្ពីរនោះ ដ្បិតគម្ពីរនោះហើយ ដែលធ្វើបន្ទាល់អំពីខ្ញុំ» (យ៉ូហាន ៥:៣៩)។

អ្នកប្រាជ្ញខាងឯព្រះគម្ពីរមួយចំនួន បានរាប់ចំនួននៃសេចក្តីសន្យាដែលព្រះយេស៊ូវបានបំពេញ។ ខណៈពេលដែលអ្នកប្រាជ្ញដទៃទៀត មិនបានស្របជាមួយនឹងចំនួននៃសេចក្តីសន្យាទាំងនេះ ប៉ុន្តែ ពួកគេ បានយល់ស្របថា ព្រះយេស៊ូវបានបំពេញសេចក្តីសន្យាជាច្រើនរយខ ដែលមានចែងនៅក្នុងគម្ពីរសញ្ញា ចាស់។

សេចក្តីសន្យាទាំងនេះ ដែលបានចែងនៅក្នុងព្រះគម្ពីរ គឺជាភ័ស្តុតាងដ៏មានអំណាច ដែលស្តីអំពីអត្តសញ្ញាណរបស់ព្រះអង្គសង្គ្រោះ។ គម្ពីរសញ្ញាចាស់បានប្រាប់ថា នៅពេលណាដែលព្រះយេស៊ូវ ត្រូវប្រសូត មានព្រះជន្ម និងត្រូវសុគតនោះ។ លោកយ៉ូហានបានប្រើសេចក្តីសន្យានៃគម្ពីរសញ្ញាចាស់ទាំងនេះ ដើម្បីជួយឱ្យអ្នកអានកណ្ឌគម្ពីររបស់គាត់ បានយល់ពីមូលហេតុដែលពួកគេគួរតែជឿទៅលើ ព្រះយេស៊ូវ និងទទួលយកព្រះគុណ និងការលើកលែងទោសរបស់ទ្រង់។ សេចក្តីសន្យាទាំងនេះ ក៏បាន ជួយឱ្យយើងជឿទៅលើព្រះយេស៊ូវ និងទទួលយកតង្វាយដែលទ្រង់បានលះបង់ ជំនួសអំពើរបស់យើង ដែរ។

**តើខដែលស្រង់ពីកណ្ឌគម្ពីរយ៉ូហានទាំងនេះ បានបង្ហាញយើងថា ព្រះយេស៊ូវជាអ្នកដែលបាន បំពេញសេចក្តីសន្យាទាំងអស់នៅក្នុងគម្ពីរសញ្ញាចាស់ ដែលព្រះបានតាំងឡើង អំពីព្រះអង្គសង្គ្រោះនោះ យ៉ាងដូចម្តេច?**

`យ៉ូហាន ១២:១៣; ទំនុកតម្កើង ១១៨:២៦`

`យ៉ូហាន ១២:១៤, ១៥; សាការី ៩:៩`

`យ៉ូហាន ១៣:១៨; ទំនុកតម្កើង ៤១:៩`

`យ៉ូហាន ១៩:៣៧; សាការី ១២:១០; សាការី ១៣:៦`

`តើជំនឿដែលលោកអ្នកបានជឿនោះ រឹងមាំប៉ុនណា? ប្រសិនបើអ្នកណាម្នាក់បានសួរលោកអ្នកថា ហេតុអ្វីបានជាលោកអ្នកជឿថា ព្រះយេស៊ូវជាព្រះអង្គសង្រ្គោះ តើលោកអ្នកនឹងទៅកាន់បុគ្គលម្នាក់នោះយ៉ាងដូចម្តេច? តើលោកអ្នកនឹងប្រើភ័ស្តុតាងអ្វីខ្លះ ដើម្បីគាំទ្រជំនឿរបស់លោកអ្នក? តើហេតុអ្វី បានជាលោកអ្នកយកអំណះអំណាងទាំងនេះ មកធ្វើជាភ័ស្តុតាងយ៉ាងដូច្នេះ?`