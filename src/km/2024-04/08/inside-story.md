---
title:  រឿងខ្លី
date:   22/11/2024
---

### ពេលវេលាដ៏ល្អឥតខ្ចោះរបស់ព្រះនៅក្នុងទីក្រុងប៊ីលីស៊ី

លោកស្សូរ៉ាប (Zurab) បានចាត់ទុកខ្លួនគាត់ថាជាអ្នកគ្រីស្ទាន ប៉ុន្តែ ទំនាក់ទំនងរបស់គាត់ជាមួយ នឹងព្រះបានត្រឹមតែការបំភ្លឺទៀតនៅក្នុងវិហារមួយនៃអតីតសាធារណរដ្ឋហ្សកស៊ី (Georgia) សហភាព សូវៀត។ គាត់មានព្រះគម្ពីរមួយក្បាលនៅឯផ្ទះ ប៉ុន្តែ គាត់គ្រាន់តែបោសធូលីដីពីព្រះគម្ពីរនោះប៉ុណ្ណោះ។

បន្ទាប់មក មនសិការរបស់គាត់បានចាប់ផ្តើមចូលមកជំរុញគាត់ឱ្យគាត់គិតថា «ប្រសិនបើខ្ញុំជា គ្រីស្ទានពិតមែន ហេតុអ្វីបានជាខ្ញុំមិនអានព្រះគម្ពីរយ៉ាងដូច្នេះ?»។ មនសិការមួយនេះ បានជំរុញឱ្យគាត់ អានព្រះគម្ពីរ។

គាត់បានយកព្រះគម្ពីរ មកអានពីដើមដល់ចប់។ នេះជាលើកដំបូងហើយ ដែលគាត់បានរៀន អំពីថ្ងៃសប្បាតហ៍ដែលជាថ្ងៃទី៧នោះ។ គាត់បានមើលព័ត៌មានបន្ថែមទៀត នៅតាមប្រព័ន្ធអ៊ីនធឺណិតទាំង ភ្ញាក់ផ្អើល។ គាត់បានមើលការអធិប្បាយនៅតាមយូធូប ប្រហែលជា១០០ប្រធានបទ បន្ទាប់មក គាត់បានចាប់ចិត្តទៅនឹងការបកស្រាយរបស់គ្រូអធិប្បាយម្នាក់ ដែលបានពន្យល់ព្រះគម្ពីរយ៉ាងច្បាស់លាស់។ គ្រូអធិប្បាយម្នាក់នោះ បានណែនាំខ្លួនគាត់ថាជាសេវេនដេយអាត់វេនទីស្ទ ដែលបាននិយាយថា ក្រុមជំនុំ របស់គាត់មានសមាជិករាប់លាននាក់ដែលបានរក្សាថ្ងៃទី៧ជាថ្ងៃសប្បាតហ៍។ លោកស្សូរ៉ាបមិនដែលបាន ឮពីអ្នកអាត់វេនទីស្ទពីមុនមកនោះទេ ដូច្នេះហើយ បានជាគាត់មានគំនិតចង់ក្លាយជាអ្នកអាត់វេនទីស្ទ លមើល។ ជនជាតិហ្ស៊ីរីយ៉ា (Georgians) បានយល់ឃើញថា អ្នកអាត់វេនទីស្ទជាកម្មសិទ្ធនៃនិកាយឈ្វេង និយម។ ដូច្នេះហើយ គាត់បានស្វែងរកព្រះវិហារមួយទៀតនៅតាមប្រព័ន្ធអ៊ីនធឺណិត ដែលបានគោរព ថ្ងៃទី៧ និងបានអនុវត្តសេចក្តីពិតផ្សេងៗទៀតនៅក្នុងព្រះគម្ពីរដែលគាត់ធ្លាប់បានដឹង ប៉ុន្តែ គាត់រកមិន ឃើញទាល់តែសោះ។

ដូច្នេះហើយ គាត់បានបង្ហាញខ្លួននៅក្នុងព្រះវិហារអាត់វេនទីស្ទក្នុងទីក្រុងប៊ីលីស៊ី (Tbilisi) នៃរដ្ឋ ហ្សកហ្ស៊ី។ គាត់បានឈរនៅខាងក្រៅ ដោយចង់ចូលបន្តិច មិនចង់ចូលបន្តិច។ បន្ទាប់មក ទ្វារនៃព្រះវិហារ បានបើកឡើង នោះមានម្នាក់បានមកអញ្ជើញគាត់ឱ្យចូលទៅក្នុងព្រះវិហារ។ លោកស្សូរ៉ាបបានទទួលនូវការស្វាគមន៍យ៉ាងកក់ក្តៅ។ បុគ្គលម្នាក់ទៀតបានសួរគាត់ថា «តើបងទើបតែមកព្រះវិហារអាត់វេនទីស្ទ ជាលើកដំបូងឬ?»។ គាត់បានឆ្លើយថា «មែនហើយ នេះជាលើកដំបូងរបស់ខ្ញុំ»។ បុគ្គលម្នាក់ទៀតបាន និយាយថា «អូ ល្អណាស់ បងចាំមកចូលរួមកម្មវិធីផ្សាយដំណឹងល្អរបស់ពួកយើងផងណា»។ នៅពេលនោះ ចំពេលដែលព្រះវិហារបានរៀបចំកម្មវិធីផ្សាយដំណឹងល្អនៅពេលល្ងាចនោះតែម្តង។ លោកស្សូរ៉ាបបាន ចូលរួមកម្មវិធីថ្វាយបង្គំនៅពេលព្រឹក និងកម្មវិធីផ្សាយដំណឹងល្អនៅពេលល្ងាច។ បន្ទាប់ពីនោះមក គាត់ បានត្រឡប់មកចូលរួមកម្មវិធីនោះជារៀងរាល់ល្ងាច អស់រយៈពេល២សប្តាហ៍។ បន្ទាប់មក គាត់បានទទួល បុណ្យជ្រមុជទឹក។

១ឆ្នាំក្រោយមក លោកស្សូរ៉ាបដែលមានអាយុ៣០ឆ្នាំ បានមានទំនាក់ទំនងថ្មីឡើងវិញជាមួយ នឹងព្រះរហូតមកដល់សព្វថ្ងៃនេះ។ គាត់បានអានព្រះគម្ពីរជារៀងរាល់ថ្ងៃ ហើយគាត់ក៏បានចែកចាយអ្វីដែលគាត់បានអាន ជាមួយនឹងភរិយា និងកូនប្រុស២នាក់ ដែលបានទៅព្រះវិហារជាមួយនឹងគាត់នៅថ្ងៃ សប្បាតហ៍នោះដែរ។ លោកស្សូរ៉ាបបានភ្ញាក់ផ្អើលជាខ្លាំង នូវរឿងគ្រប់យ៉ាងដែលបានកើតមកលើគាត់ ដូចជាចំណង់នៃការអានព្រះគម្ពីរ ការរកឃើញថ្ងៃសប្បាតហ៍ ការអធិប្បាយតាមអនឡាញ និងការមកដល់ ព្រះវិហារអាត់វេនទីស្ទជាលើកដំបូងរបស់គាត់ ដែលចំនឹងកម្មវិធីផ្សាយដំណឹងល្អនោះតែម្តង។

គាត់មិនបានមកព្រះវិហារ ដោយសារគំនិតផ្តួចផ្តើមនៃបេសកកម្មឈោងចាប់មនុស្សលោក

នោះទេ ប៉ុន្តែ វិញ្ញាណនៃបេសកកម្មរបស់សមាជិកក្រុមជំនុំ បានធ្វើឱ្យគាត់មាន អារម្មណ៍កក់ក្តៅដូចជានៅឯផ្ទះវិញ។ គាត់បាននិយាយថា «អ្វីៗគ្រប់យ៉ាងបាន រួមបញ្ចូលគ្នាយ៉ាងល្អបំផុត»។