---
title:  លោកភីលីព និងលោកណាថាណែល
date:   23/10/2024
---

`សូមអានគម្ពីរយ៉ូហាន ១:៤៣-៤៦។ តើសាររបស់លោកភីលីព បានបង្ហាញពីជំនឿដែល គាត់ មានចំពោះព្រះយេស៊ូវនោះយ៉ាងដូចម្តេច?`

លោកភីលីពគឺជាអ្នកស្រុកបេតសៃដា។ ហើយលោកអនទ្រេ និងលោកយ៉ូហាន ក៏មកពីស្រុកនោះ ដែរ។ លោកភីលីពបានជួបនឹងលោកណាថាណែល ដែលជាមិត្តភក្តិរបស់គាត់ រួចប្រាប់គាត់អំពីព្រះយេស៊ូវ។ លោកយ៉ូហាន បាទីស្ទ បានហៅព្រះយេស៊ូវថា ជាកូនចៀមរបស់ព្រះ។ លោកអនទ្រេបានប្រាប់លោក ពេត្រុសថា គាត់បានរកឃើញព្រះអង្គសង្គ្រោះហើយ។ ប៉ុន្តែ លោកភីលីពបានហៅព្រះយេស៊ូវថា ជាបុគ្គល ម្នាក់ ដែលលោកម៉ូសេ និងហោរារបស់ព្រះបានសរសេរទុកមក។ លោកភីលីពក៏បានបន្ថែមឈ្មោះថា «ព្រះយេស៊ូវនៃស្រុកណាសារ៉ែត» ដែរ។ នៅពេលដែលលោកភីលីពនិយាយថា ព្រះយេស៊ូវមកពីស្រុក ណាសារ៉ែត នោះលោកណាថាណែលបានឆ្លើយចម្លើយយ៉ាងមុត ទៅកាន់លោកភីលីព។

ចម្លើយរបស់លោកណាថាណែល បានបង្ហាញយើងថា គាត់មានអារម្មណ៍មិនល្អ ជាមួយនឹង ទីក្រុងតូចណាសារ៉ែត។ ជាការពិតណាស់ គ្មានស្តេចណានឹងត្រូវប្រសូតនៅក្នុងទីក្រុងនេះឡើយ។ អារម្មណ៍ ដែលយើងមិនចូលចិត្តអ្វីមួយ អាចរារាំងយើង មិនឱ្យឃើញតម្លៃពិតប្រាកដរបស់អ្នកដទៃ។ តើលោកភីលីព បានឆ្លើយតបយ៉ាងដូចម្តេច? គាត់មិនចង់ប្រកែក ជាមួយនឹងលោកណាថាណែលនោះទេ។ លោកភីលីព បានបបួលលោកណាថាណែល ឱ្យមកមើលការពិតដោយផ្ទាល់។ លោកភីលីពបាននិយាយថា «ចូរមក មើលចុះ» (យ៉ូហាន ១:៤៦)។ ដូច្នេះហើយ លោកណាថាណែលបានមកមើលទ្រង់ ហើយបានឃើញរឿង ដូចជាលោកភីលីពបាននិយាយមែន។

`សូមអានគម្ពីរយ៉ូហាន ១:៤៧-៥១។ តើព្រះយេស៊ូវបានបញ្ចុះបញ្ចូលលោកណាថាណែល អំពី អត្តសញ្ញាណរបស់ទ្រង់ដោយរបៀបណា?`

ចម្លើយ ដែលលោកណាថាណែលបានឆ្លើយតបទៅនឹងការអញ្ជើញរបស់លោកភីលីព បានបាត់ ចេញនៅក្នុងរវាងខ៤៦ និងខ៤៧។ យើងបានដឹងថា លោកណាថាណែលបានក្រោកទៅមើល។ មិត្តភាព ដែលលោកណាថាណែលមាន ជាមួយនឹងលោកភីលីព សំខាន់ជាងអារម្មណ៍ ដែលគាត់មាន ចំពោះអ្នក ស្រុកណាសារ៉ែតទៅទៀត។ លោកណាថាណែលបានជួបនឹងព្រះយេស៊ូវ ហើយចាប់ពីពេលនោះមក ជីវិត របស់គាត់នឹងត្រូវផ្លាស់ប្តូរ។

ព្រះយេស៊ូវបានមានបន្ទូល នូវពាក្យពេចន៍ល្អៗអំពីលោកណាថាណែល។ ព្រះយេស៊ូវបានមាន បន្ទូលថា លោកណាថាណែលជាជនជាតិអ៊ីស្រាអែលម្នាក់ ដែលលោកអ្នកអាចជឿទុកចិត្តបាន (យ៉ូហាន ១:៤៧)។ លោកណាថាណែលមិនមែនជាមនុស្សពុតត្បុត ហើយគាត់ក៏មិនមែនជាមនុស្សដែលបោកប្រាស់ គេដែរ។ ពាក្យពេចន៍ល្អៗដែលព្រះយេស៊ូវបានមានបន្ទូលអំពីលោកណាថាណែល គឺមានលក្ខណៈ ខុសប្លែកពីពាក្យសម្តី ដែលលោកណាថាណែលបានថ្លែងអំពីទ្រង់ (យ៉ូហាន ១:៤៦)។ លោកណាថាណែល បានឆ្លើយតបទៅ នឹងព្រះយេស៊ូវទាំងភ្ញាក់ផ្អើល ដោយសារតែគាត់មិនដែលបានជួបព្រះយេស៊ូវពីមុនមក។ បើដូច្នេះមែន តើហេតុអ្វីបានជាព្រះយេស៊ូវបានដឹងថា គាត់ជាអ្នកណាយ៉ាងដូច្នេះ? សេចក្តីប្រកាសដ៏តូច នេះ បានបញ្ចុះបញ្ចូលលោកណាថាណែល។ ដ្បិតដោយមានជំនួយពីព្រះវិញ្ញាណបរិសុទ្ធ នោះព្រះយេស៊ូវ បានឃើញ លោកណាថាណែល ខណៈពេលដែលគាត់បានអធិស្ឋាន និងបានស្វែងរកសេចក្តីពិតនៅក្រោម ដើមឈើនោះ (សូមអាន Ellen G. White, The Desire of Ages, pages 140, 141)។ លោក ណាថាណែលបានលន់តួថា ព្រះយេស៊ូវជាបរមគ្រូ ជាព្រះរាជបុត្រា និងជាស្តេចនៃសាសន៍អ៊ីស្រាអែល ពិតមែន។