---
title:  ការសិក្សាបន្ថែម៖
date:   25/10/2024
---

ការសិក្សាបន្ថែម៖ សូមអាន Ellen G. White, “Nicodemus,” pages 167-177, in The Desire of Ages។

លោកនីកូដេម «បានស្រាវជ្រាវគម្ពីរសញ្ញាចាស់ នៅក្នុងរបៀបថ្មីមួយ។ គាត់មិនបានរកមើល ព័ត៌មាន ដើម្បីជួយគាំទ្រគាត់ ជំទាស់នឹងគោលគំនិតរបស់គាត់ ឬតវ៉ាឱ្យតែឈ្នះនោះទេ។ លោកនីកូដេម បានអានព្រះគម្ពីរ ដើម្បីឱ្យគាត់ទទួលបានជីវិតខាងឯវិញ្ញាណ។ គាត់បានអនុញ្ញាត ឱ្យព្រះវិញ្ញាណបរិសុទ្ធ ដឹកនាំគាត់។ បន្ទាប់មក គាត់បានចាប់ផ្តើមយល់ពីនគរស្ថានសួគ៌ . . . .។

«ជំនឿរបស់យើង បានជួយឱ្យយើងទទួលយកព្រះគុណរបស់ព្រះ។ ប៉ុន្តែ ជំនឿមិនមែនជាព្រះអង្គសង្គ្រោះរបស់យើងនោះទេ។ ជំនឿមិនបានផ្តល់អ្វីដល់យើងឡើយ។ ប៉ុន្តែ ជំនឿបានជួយឱ្យ យើង ឱបក្រសោបព្រះយេស៊ូវយ៉ាងជាប់ និងបានទទួលយកតង្វាយរបស់ទ្រង់ សម្រាប់អំពើបាបរបស់ យើង . . . . ព្រះយេស៊ូវក៏បានជួយឱ្យយើងមានអារម្មណ៍សោកស្តាយ ដោយព្រោះតែយើងបានរំលងបញ្ញត្តិរបស់ព្រះនោះដែរ។ ប៉ុន្តែ សេចក្តីលើកលែងទោស ក៏ជាអំណោយដែលព្រះយេស៊ូវបានប្រទាន ឱ្យយើង វិញដែរ។

«តើយើងបានសង្គ្រោះដោយរបៀបណា? លោកម៉ូសេបានព្យួរសត្វពស់នៅក្នុងទីរហោស្ថាន។ ទន្ទឹមគ្នានេះ ព្រះយេស៊ូវក៏ត្រូវគេព្យួរនៅលើឈើឆ្កាងដែរ។ អស់អ្នកណាដែលសត្វពស់បានវារកាត់ និងបាន ចឹក នោះអាចសម្លឹងមើលទៅឯឈើឆ្កាងបាន ដើម្បីឱ្យពួកគេបានរួចជីវិត»។ នេះហើយជាមូលហេតុ ដែលនាំឱ្យលោកយ៉ូហាននិយាយថា «ន៎ុះន៏ កូនចៀមរបស់ព្រះដែលដោះបាបមនុស្សលោក» (យ៉ូហាន ១:២៩)។ សេចក្តីពិតដែលដូចជាពន្លឺ បានចែងចាំងពីឈើឆ្កាង។ ពន្លឺនេះ បានបង្ហាញយើងពីសេចក្តី ស្រឡាញ់របស់ព្រះ។ សេចក្តីស្រឡាញ់របស់ព្រះ បាននាំយើងទៅរកទ្រង់។ បើសិនជាយើងបានទទួល យកសេចក្តីស្រឡាញ់នេះ នោះព្រះនឹងនាំយើងទៅរកព្រះយេស៊ូវ។ ព្រះយេស៊ូវនឹងជួយឱ្យយើងនិយាយ ថា យើងបានសោកស្តាយចំពោះអំពើបាបរបស់យើង និងជួយឱ្យយើងបែរចេញពីអំពើបាបទាំងនេះ។ អំពើបាបទាំងនេះ បានដំភ្ជាប់ព្រះយេស៊ូវទៅនឹងឈើឆ្កាង។ បន្ទាប់មក ព្រះវិញ្ញាណបរិសុទ្ធនឹងប្រទានជីវិតថ្មីដល់យើង។ គោលគំនិត និងបំណងប្រាថ្នារបស់យើង នឹងគោរពតាមព្រះយេស៊ូវ។ ព្រះវិញ្ញាណ បរិសុទ្ធបានជួយឱ្យយើងមានចិត្ត និងគំនិតថ្មី ដូចជាព្រះយេស៊ូវដែរ។ ព្រះវិញ្ញាណបានជួយឱ្យចិត្តនៅក្នុង គំនិតរបស់យើង បានដូចជាព្រះយេស៊ូវ។ បន្ទាប់មក យើងនឹងអាចនិយាយ ជាមួយនឹងព្រះយេស៊ូវថា “ឱ ព្រះនៃទូលបង្គំអើយ ទូលបង្គំរីករាយ នឹងធ្វើតាមព្រះហឫទ័យព្រះអង្គ ហើយក្រឹត្យវិន័យរបស់ព្រះអង្គ នៅ ក្នុងចិត្តទូលបង្គំ”» (ទំនុកតម្កើង ៤០:៨)»។ ដកស្រង់ពី Ellen G. White, The Desire of Ages, pages 175, 176, adapted។

**សំណួរពិភាក្សា**

`លោកយ៉ូហាន បាទីស្ទ បានមក ដើម្បីនឹងរៀបចំមនុស្សជាស្រេចសម្រាប់ព្រះយេស៊ូវ។ តើគោលគំនិត នៃភាពជោគជ័យរបស់មនុស្សលោក គឺជាអ្វី? តើលោកអ្នកបានគិតថា លោកយ៉ូហានបានទទួលជោគជ័យ ទៅតាមរបៀបនៃទស្សន និងភាពជោគជ័យដែលមនុស្សលោកអាចយល់បានដែរឬទេ? តើអ្វីទៅជា គោលគំនិតនៃ «ភាពជោគជ័យ» របស់លោកអ្នកខាងវិញ្ញាណនោះ?`

`ក្រោយមក លោកយ៉ូហាន បាទីស្ទ បានចែករំលែកមន្ទិលសង្ស័យជាក់ស្តែងមួយចំនួន អំពីព្រះយេស៊ូវ ដែលគាត់ទទួលបានមក (ម៉ាថាយ ១១:២, ៣; លូកា ៧:១៩)។ តើអ្វីទៅ ដែលធ្វើឱ្យលោកយ៉ូហានមាន មន្ទិលសង្ស័យនោះ? តើយើងអាចរៀនពីសំណួររបស់គាត់ អំពីរបៀបពង្រឹងជំនឿរបស់យើងនោះដោយ របៀបណា?`