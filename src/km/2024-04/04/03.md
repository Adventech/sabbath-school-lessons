---
title:  កូនចៀមរបស់ព្រះ
date:   21/10/2024
---

ពួកសាសន៍យូដាបានរង់ចាំព្រះអង្គសង្គ្រោះ ដែលអាចរំដោះពួកគេឱ្យរួចផុតពីសាសន៍រ៉ូម។ លោកយ៉ូហានបានសរសេរកណ្ឌគម្ពីររបស់គាត់អំពីព្រះយេស៊ូវ ដើម្បីជួយឱ្យពួកបណ្តាជនទទួលបាន នូវ ការយល់ត្រឹមត្រូវអំពីព្រះយេស៊ូវ។ នៅក្នុងព្រះគម្ពីរ លោកយ៉ូហានចង់ឱ្យពួកបណ្តាជនមើលឃើញថា ព្រះយេស៊ូវបានរក្សាសេចក្តីសន្យាទាំងអស់របស់ព្រះ ដែលបានចែងអំពីស្តេច ដែលនឹងត្រូវមកដល់នោះ។ ព្រះអង្គសង្គ្រោះមិនមែនជាមេដឹកនាំម្នាក់ ដែលមានបល្ល័ង្កនៅលើផែនដីនេះទេ។ ព្រះអង្គសង្គ្រោះបាន យាងមក ដើម្បីរក្សាសេចក្តីសន្យាទាំងអស់អំពីទ្រង់ ដែលបានចែងនៅក្នុងគម្ពីរសញ្ញាចាស់។ នៅក្នុង សេចក្តីសន្យាទាំងនេះ មានសេចក្តីសន្យាមួយបានចែងថា ព្រះអង្គសង្គ្រោះនឹងថ្វាយអង្គទ្រង់ ទុកជាតង្វាយ សម្រាប់មនុស្សគ្រប់គ្នានៅលើផែនដីនេះ។ ព្រះអង្គសង្គ្រោះក៏អាចបង្កើតទំនាក់ទំនងថ្មី រវាងព្រះ និងរាស្ត្រ របស់ទ្រង់ដែរ។

`សូមអានគម្ពីរយ៉ូហាន ១:២៩-៣៧។ តើនៅក្នុងខទាំងនេះ លោកយ៉ូហានបានប្រកាសអំពី ព្រះយេស៊ូវយ៉ាងដូចម្តេច? តើលោកយ៉ូហានបានប្រើរូបស័ព្ទអ្វី ដើម្បីពិពណ៌នាអំពីព្រះយេស៊ូវនោះ? តើហេតុអ្វីបានជារូបស័ព្ទនេះសំខាន់ម្ល៉េះ? តើរូបស័ព្ទនេះបានជួយឱ្យយើងយល់ពីអត្តសញ្ញាណរបស់ ព្រះយេស៊ូវ ហើយនឹងកិច្ចការរបស់ទ្រង់នោះដោយរបៀបណា?`

លោកយ៉ូហាន បាទីស្ទបានប្រកាសថា ព្រះយេស៊ូវជាកូនចៀមរបស់ព្រះ។ ការប្រកាសនេះ បានគាំទ្រហេតុផល ដែលនាំឱ្យលោកយ៉ូហានសរសេរកណ្ឌគម្ពីររបស់គាត់ អំពីព្រះយេស៊ូវ។ លោក យ៉ូហាន បាទីស្ទ ចង់ជួយឱ្យពួកបណ្តាជន យល់អំពីអត្តសញ្ញាណរបស់ព្រះអង្គសង្គ្រោះ ហើយនិងកិច្ចការ ដែលទ្រង់បានយាងមកបំពេញ។ ព្រះយេស៊ូវបានយាងមក ដើម្បីធ្វើជាតង្វាយលោះបាបមនុស្សជាតិទាំងអស់។ នៅក្នុងគម្ពីរសញ្ញាចាស់ តង្វាយបានបង្ហាញនូវអ្វីដែលព្រះយេស៊ូវត្រូវធ្វើ។ ព្រះយេស៊ូវត្រូវរក្សា សេចក្តីសន្យារបស់ព្រះ ដើម្បីសង្គ្រោះមនុស្សមានបាប។ ដ្បិតព្រះបានតាំងសេចក្តីសន្យាអំពីព្រះសង្គ្រោះ នេះ នៅក្នុងគម្ពីរលោកុប្បត្តិ ៣:១៥ តាំងតែពីដើមមក។

«នៅពេលដែលព្រះយេស៊ូវជ្រមុជទឹក នោះលោកយ៉ូហានបានប្រកាសថា ព្រះយេស៊ូវជាកូន ចៀមរបស់ព្រះ។ ការប្រកាសរបស់លោកយ៉ូហាន បានជួយឱ្យពួកបណ្តាជនយល់ពីកិច្ចការរបស់ព្រះអង្គ សង្គ្រោះ តាមរយៈវិធីថ្មីមួយ។ ពោលគឺថា ព្រះវិញ្ញាណបរិសុទ្ធបានជួយឱ្យលោកយ៉ូហាននឹកចាំពីពាក្យ ពេចន៍ ដែលលោកអេសាយបានសរសេរថា៖ “ព្រះអង្គត្រូវគេសង្កត់សង្កិន ហើយធ្វើទុក្ខ តែព្រះអង្គមិនបាន ហើបព្រះឧស្ឋសោះ គឺដូចជាកូនចៀមដែលគេដឹកទៅសម្លាប់”» យ៉ាងដូច្នោះដែរ (អេសាយ ៥៣:៧)។ ដកស្រង់ពី Ellen G. White, The Desire of Ages, page 136, adapted។

`សូមអានគម្ពីរម៉ាកុស ១០:៤៥; រ៉ូម ៥:៦ និងពេត្រុសទី១ ២:២៤។ តើខទាំងនេះ បានជួយ ឱ្យយើងយល់ពីកិច្ចការ ដែលព្រះយេស៊ូវបានយាងមកបំពេញ នៅក្នុងនាមជាកូនចៀមរបស់ព្រះនោះ ដោយ របៀបណា?`

ជាការពិតណាស់ លោកយ៉ូហាន បាទីស្ទ មិនបានយល់រឿងគ្រប់យ៉ាង អំពីព្រះអង្គសង្គ្រោះ ឬ កិច្ចការដែលទ្រង់បានយាងមកបំពេញនោះទេ។ ប៉ុន្តែ លោកយ៉ូហានបានយល់ថា ព្រះយេស៊ូវជាព្រះអង្គ សង្គ្រោះដែលបានសន្យានោះមែន។ លោកយ៉ូហានក៏បានយល់ថា ព្រះយេស៊ូវបានយាងមក ដើម្បីបំពេញ សេចក្តីសន្យារបស់ព្រះដែរ។

`ព្រះយេសូ៊វជាកូនចៀមរបស់ព្រះ។ តើរូបស័ព្ទនេះ បានជួយឱ្យលោកអ្នកយល់ពីថ្លៃលោះដែលព្រះបានចំណាយ ដើម្បីសង្គ្រោះលោកអ្នកនោះយ៉ាងដូចម្តេច?`