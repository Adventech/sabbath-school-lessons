---
title:  សិស្ស២នាក់របស់លោកយ៉ូហាន បាទីស្ទ
date:   22/10/2024
---

សិស្ស២នាក់របស់លោកយ៉ូហាន បាទីស្ទ បានឈរជាមួយនឹងគាត់ នៅពេលដែលព្រះយេស៊ូវ ចូលមកជិតគាត់។ លោកយ៉ូហានបានប្រកាសថា «ន៎ុះន៏ កូនចៀមរបស់ព្រះ!» (យ៉ូហាន ១:៣៦)។ សិស្ស ២នាក់ បានស្តាប់សាររបស់លោកយ៉ូហាន ដែលបានប្រកាសអំពីព្រះយេស៊ូវ។ ព្រះយេស៊ូវបានយាងមក ដើម្បីបំពេញសេចក្តីសន្យាទាំងអស់អំពីព្រះយេស៊ូវ ដែលបានចែងនៅក្នុងគម្ពីរសញ្ញាចាស់។ សិស្សទាំង២ នាក់ បានចេញពីលោកយ៉ូហាន បាទីស្ទ ទៅតាមព្រះយេស៊ូវវិញ។ ពួកគេបានយល់ឃើញថា ព្រះយេស៊ូវ សំខាន់ជាងលោកយ៉ូហាន បាទីស្ទ។ សិស្សទាំង២នាក់ ក៏បានយល់ថា ព្រះយេស៊ូវជាព្រះអង្គសង្គ្រោះ ដែលលោកយ៉ូហានបានអធិប្បាយនោះដែរ។

`សូមអានអំពីសិស្សទាំង២នាក់របស់លោកយ៉ូហាន នៅក្នុងគម្ពីរយ៉ូហាន ១:៣៥-៣៩។ តើសិស្ស ទាំង២នាក់នេះបានធ្វើអ្វីខ្លះ បន្ទាប់ពីបានឮលោកយ៉ូហានអធិប្បាយអំពីព្រះយេស៊ូវនោះ?`

សិស្សទាំង២នាក់ មានបំណងចង់នៅជាមួយនឹងព្រះយេស៊ូវ។ ដូច្នេះហើយ ពួកគេបានចំណាយ ១ថ្ងៃ ជាមួយនឹងទ្រង់។ យើងមិនបានដឹងពីបទពិសោធន៍អស្ចារ្យ ដែលពួកគេបានទទួល ឬមេរៀនល្អៗ ដែលព្រះយេស៊ូវបានបង្រៀនពួកគេនោះទេ។

ពួកគេត្រូវតែទទួលបានបទពិសោធន៍ដ៏មានអំណាច។ មិនយូរប៉ុន្មាន ពួកគេស្រាប់តែមានចិត្ត ចង់ចែកចាយបទពិសោធន៍របស់ពួកគេ ជាមួយនឹងអ្នកដទៃ។ លោកអនទ្រេជាសិស្សម្នាក់ នៅក្នុងចំណោម សិស្សទាំង២នាក់។ រំពេចនោះ លោកអនទ្រេបានរត់ទៅរកស៊ីម៉ូន ដែលជាបងប្អូនរបស់គាត់ រួចនិយាយ ថា «យើងបានឃើញព្រះមែស្ស៊ីហើយ» (យ៉ូហាន ១:៤១)។ បន្ទាប់មក លោកអនទ្រេបាននាំបងប្អូនរបស់ គាត់ មកជួបនឹងព្រះយេស៊ូវ។ រំពេចនោះ ព្រះយេស៊ូវបានបង្ហាញថា ទ្រង់បានជ្រាបពីលោកស៊ីម៉ូន។ «ព្រះយេស៊ូវទតមើលគាត់ ហើយមានព្រះបន្ទូលថា៖ “អ្នកឈ្មោះស៊ីម៉ូន ជាកូនយ៉ូហាន តែត្រូវហៅថា កេផាស (ដែលប្រែថា ថ្ម)”» (យ៉ូហាន ១:៤២)។ ព្រះយេស៊ូវបានជ្រាប និងបានយល់ពីលោកពេត្រុស។ ចំណេះដឹងពិសេសរបស់ព្រះយេស៊ូវ អំពីមនុស្សលោក ជាប្រធានដ៏សំខាន់មួយ នៅក្នុងកណ្ឌគម្ពីរយ៉ូហាន ដែលយើងបានឃើញម្តងហើយម្តងទៀត (សូមអានគម្ពីរយ៉ូហាន ២:២៤, ២៥)។

«តើយ៉ាងណាទៅវិញ ប្រសិនបើលោកយ៉ូហាន និងលោកអនទ្រេ មានលក្ខណៈ ដូចជាពួកសម្តេច សង្ឃវិញនោះ? នៅពេលនោះ លោកយ៉ូហាន និងលោកអនទ្រេ មិនអាចធ្វើជាសិស្សរបស់ព្រះយេស៊ូវបាន ទេ។ ពួកគេនឹងមិនអាចអង្គុយរៀនពីទ្រង់ នៅក្បែរព្រះបាទារបស់ព្រះយេស៊ូវបានឡើយ។ ពួកគេនឹងចូល មករកព្រះយេស៊ូវ ដើម្បីរិះគន់ព្រះបន្ទូលរបស់ទ្រង់ និងវាយប្រហារទ្រង់វិញ . . . . ប៉ុន្តែ លោកយ៉ូហាន និងលោកអនទ្រេ មិនបានធ្វើរឿងទាំងនោះទេ។ ពីព្រោះព្រះវិញ្ញាណបរិសុទ្ធ បានមានបន្ទូលមកកាន់ចិត្ត របស់ពួកគេ តាមរយៈការចែកចាយរបស់លោកយ៉ូហាន បាទីស្ទ។ លោកយ៉ូហាន និងលោកអនទ្រេ បាន ឆ្លើយតបទៅនឹងការត្រាស់ហៅពីព្រះវិញ្ញាណបរិសុទ្ធ ដើម្បីឱ្យបានដើរតាមព្រះយេស៊ូវ។ ឥឡូវនេះ លោក យ៉ូហាន និងលោកអនទ្រេបានដឹងថា ព្រះយេស៊ូវជាបរមគ្រូពីនគរស្ថានសួគ៌ . . . . ដោយទ្រង់បាន ជួយពួកគេ ឱ្យយល់ពីការបង្រៀននៅក្នុងគម្ពីរសញ្ញាចាស់ តាមរយៈវិធីថ្មីមួយ»។ ដកស្រង់ពី Ellen G. White, The Desire of Ages, page 139, adapted។

`កណ្ឌគម្ពីរយ៉ូហាន បានជួយឱ្យយើងយល់ថា ព្រះយេស៊ូវជាអ្នកណា ដើម្បីឱ្យយើងបានចែកចាយ ដំណឹងល្អ ជាមួយនឹងមនុស្សគ្រប់គ្នា។`