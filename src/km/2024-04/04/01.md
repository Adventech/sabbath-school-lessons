---
title:  ស្មរបន្ទាល់សម្រាប់ព្រះអង្គសង្គ្រោះ
date:   19/10/2024
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖
យ៉ូហាន ១:១៩-២៣; យ៉ូហាន ១:២៩-៣៧; យ៉ូហាន ១:៣៥-៣៩; យ៉ូហាន ១:៤៣-៤៦; យ៉ូហាន ៣:១-២១។

> <p>ខចងចាំ៖</p>
> «ព្រះយេស៊ូវមានព្រះបន្ទូលឆ្លើយទៅគាត់ថា៖ “ប្រាកដមែន ខ្ញុំប្រាប់លោកជាប្រាកដថា បើ មិនបានកើតជាថ្មី គ្មានអ្នកណាអាចឃើញព្រះរាជ្យរបស់ព្រះបានឡើយ”» (យ៉ូហាន ៣:៣)។

ព្រះយេស៊ូវ បានប្រទានភ័ស្តុតាងដ៏មានឥទ្ធិពល ពីព្រះគម្ពីរ ដើម្បីគាំទ្រដល់ពាក្យពេចន៍ ដែល ទ្រង់បានមានបន្ទូល អំពីអង្គទ្រង់។ «ខ្ញុំប្រាប់អ្នករាល់គ្នាជាប្រាកដថា អ្នកណាដែលជឿដល់ខ្ញុំ អ្នកនោះ មានជីវិតអស់កល្បជានិច្ច» (យ៉ូហាន ៦:៤៧) គឺជាពាក្យពេចន៍មួយ ដែលព្រះយេស៊ូវបានមានបន្ទូល អំពីអង្គទ្រង់។

ប៉ុន្តែ នៅមានរឿងជាច្រើនទៀត ដូចជាព្រះយេស៊ូវបានប្រែទឹក ឱ្យទៅជាទឹកទំពាំងបាយជូរ។ ទ្រង់បានចម្អែតមនុស្សរាប់ពាន់នាក់ ដោយប្រើនំប័ុង៥ដុំ។ ព្រះយេស៊ូវបានព្យាបាលកូនប្រុសរបស់ មេដឹកនាំម្នាក់នៃសាសន៍យូដា។ ព្រះយេស៊ូវបានព្យាបាលបុរសម្នាក់ នៅឯស្រះទឹកបេថែសដា។ ព្រះយេស៊ូវ បានព្យាបាលបុរសពិការភ្នែកពីកំណើត។ ព្រះយេស៊ូវបានប្រោសលោកឡាសារ ឱ្យរស់ពីស្លាប់ឡើង វិញ។ លោកយ៉ូហានបានសរសេរអំពីរឿងរ៉ាវនៃមនុស្សជាច្រើន ដែលបានធ្វើបន្ទាល់ឱ្យព្រះយេស៊ូវ។ ទីបន្ទាល់របស់ពួកគេ បានប្រាប់យើងថា ព្រះយេស៊ូវជាអ្នកណា។ ស្មរបន្ទាល់ទាំងនេះ រួមមានទាំងសាសន៍ យូដាសាសន៍ដទៃ អ្នកមាន អ្នកក្រ បុរស និងស្ត្រី ដែលបានទទួលការអប់រំ និងមិនបានទទួលការអប់រំ ផងដែរ។

លោកយ៉ូហានក៏បានពិពណ៌នា ពីរបៀបដែលព្រះវរបិតាអង្គទ្រង់ផ្ទាល់ បានធ្វើជាស្មរបន្ទាល់ ឱ្យព្រះយេស៊ូវផងដែរ។ ព្រះគម្ពីរក៏បានធ្វើទីបន្ទាល់ដែរ។ ទាំងព្រះគម្ពីរ និងព្រះវរបិតា បានបង្ហាញថា ព្រះយេស៊ូវជាព្រះអង្គសង្គ្រោះ។

សប្តាហ៍នេះ យើងនឹងចាប់ផ្តើម ជាមួយនឹងរឿងរបស់លោកយ៉ូហាន បាទីស្ទ ដែលបានស្តី អំពីព្រះយេស៊ូវ។ បន្ទាប់មក យើងនឹងក្រឡេកមើលរឿងអំពីព្រះយេស៊ូវវិញម្តង ពីលោកអនដ្រេ លោក ស៊ីម៉ូន លោកពេត្រុស លោកភីលីព លោកណាថានែល និងសម្តេចសង្ឃឈ្មោះថា នីកូដេម ដែលជាស្មរបន្ទាល់ដែលមិនបានរំពឹងទុក។ ជាការពិតណាស់ យើងនឹងក្រឡេកមើលស្មរបន្ទាល់មួយ ដ៏អស្ចារ្យ របស់មនុស្សលោកម្នាក់ ដែលបានធ្វើសម្រាប់ព្រះយេស៊ូវ ដែលស្មរបន្ទាល់នោះ ជាអ្នកសរសេរកណ្ឌ គម្ពីរយ៉ូហាន ដោយផ្ទាល់។