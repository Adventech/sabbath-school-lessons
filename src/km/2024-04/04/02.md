---
title:  លោកយ៉ូហាន បាទីស្ទ ដែលជាស្មរបន្ទាល់សម្រាប់ព្រះយេស៊ូវ
date:   20/10/2024
---

កាលពីសប្តាហ៍មុន យើងបានឃើញរួចមកហើយថា កណ្ឌគម្ពីរយ៉ូហានបានចាប់ផ្តើមឡើង ជាមួយនឹងព្រះយេស៊ូវគ្រីស្ទ ដែលជាព្រះបន្ទូល ឬជាសេចក្តីពិតរបស់ព្រះ។ លោកយ៉ូហានបានប្រាប់ យើងថា ព្រះយេស៊ូវបានមានព្រះជន្មរស់ តាំងពីទ្រង់បានបង្កើតផ្ទៃមេឃ និងផែនដីមកម្ល៉េះ។ នៅក្នុង សម័យព្រះយេស៊ូវ ជនជាតិយូដាមួយចំនួនបានរំពឹងថា ព្រះអង្គសង្គ្រោះ២អង្គនឹងយាងមក មួយអង្គ ដែលជាសម្តេចសង្ឃ និងមួយអង្គទៀតដែលជាស្តេច។ លោកយ៉ូហានបានបង្រៀនយើងថា លោកយ៉ូហាន បាទីស្ទ មិនបានប្រកាសថា ខ្លួនគាត់ជាព្រះអង្គសង្គ្រោះមួយអង្គ នៅក្នុងចំណោមព្រះអង្គទាំងនេះទេ។ ផ្ទុយទៅវិញ លោកយ៉ូហានជាស្មរបន្ទាល់ សម្រាប់ព្រះអង្គសង្គ្រោះពិតប្រាកដវិញ។

`សូមអានគម្ពីរយ៉ូហាន ១:១៩-២៣។ តើលោកយ៉ូហាន បាទីស្ទបានបកស្រាយកិច្ចការបម្រើ ព្រះរបស់គាត់យ៉ាងដូចម្តេច?`

ពួកសម្តេចសង្ឃបានចាត់មនុស្ស ឱ្យទៅសួរលោកយ៉ូហាន បាទីស្ទថា គាត់ជាអ្នកណា។ ដ្បិត ពួកបណ្តាជនបានរំពឹងថា ព្រះអង្គនឹងត្រូវយាងមក។ ដូច្នេះហើយ បានជាពួកគេត្រូវការឱ្យលោកយ៉ូហាន បាទីស្ទប្រកាសថា គាត់ជាព្រះអង្គសង្គ្រោះ ឬមិនមែនជាព្រះអង្គសង្គ្រោះ។ លោកយ៉ូហានមិនមែនជាតួ ពន្លឺនោះទេ។ ម៉្យាងទៀត ព្រះក៏បានបញ្ជូនលោកយ៉ូហាន ឱ្យមកជួយឱ្យពួកបណ្តាជនបានត្រៀមខ្លួនជាស្រេច សម្រាប់ព្រះអង្គសង្គ្រោះដែលត្រូវយាងមក (យ៉ូហាន ១:៦-៨)។ ដូច្នេះហើយ លោកយ៉ូហានបានឆ្លើយតប ទៅកាន់ពួកបណ្តាជនយ៉ាងសាមញ្ញថា៖ «ខ្ញុំមិនមែនជាព្រះគ្រីស្ទទេ» (យ៉ូហាន ១:២០)។

ម៉្យាងទៀត លោកយ៉ូហានបានជ្រមុជទឹកដោយប្រើទឹក ប៉ុន្តែ ព្រះយេស៊ូវនឹងជ្រមុជទឹកដោយ ប្រើព្រះវិញ្ញាណបរិសុទ្ធវិញ (យ៉ូហាន ១:២៦, ៣៣)។ លោកយ៉ូហានបានមានប្រសាសន៍ថា «ខ្ញុំមិនសម នឹងស្រាយខ្សែសុព័ណ៌បាទព្រះអង្គផង» (យ៉ូហាន ១:២៧)។ ព្រះយេស៊ូវជាមនុស្សសំខាន់ជាងលោក យ៉ូហាន ដោយសារតែទ្រង់បានមានព្រះជន្មរស់ មុនពេលដែលលោកយ៉ូហាន បានចាប់កំណើតមកម្ល៉េះ (យ៉ូហាន ១:៣០)។ ព្រះយេស៊ូវជាព្រះរាជបុត្រារបស់ព្រះ តែលោកយ៉ូហានគ្រាន់តែជាហោរារបស់ទ្រង់ ប៉ុណ្ណោះ (យ៉ូហាន ១:៣៤)។

`សូមអានគម្ពីរអេសាយ ៤០:១-៥ និងគម្ពីរយ៉ូហាន ១:២៣។ តើខទាំងនេះបានជួយឱ្យយើង យល់អ្វីខ្លះ អំពីកិច្ចការពិសេសរបស់លោកយ៉ូហាននោះ?`

នៅក្នុងសម័យព្រះគម្ពីរ នៅតាមដងផ្លូវ មានថ្មជាច្រើន។ ផ្លូវទាំងនេះ ក៏មានក្រឡុកច្រើនណាស់ ដែរ។ ពួកស្តេចបានចាត់ឱ្យអ្នកបម្រើរបស់ពួកគេ ចេញទៅរៀបឈូសឆាយផ្លូវ ដើម្បីឱ្យស្តេចបានធ្វើដំណើរ។ អ្នកបម្រើបានយកថ្មចេញ និងបានប៉ាស់ប្រហោងទាំងនេះ។ ទន្ទឹមគ្នានេះ ព្រះក៏បានចាត់លោកយ៉ូហាន បាទីស្ទ ឱ្យមកជួយរៀបចំចិត្តឱ្យពួកបណ្តាជន បានត្រៀមខ្លួនជាស្រេចសម្រាប់ព្រះយេស៊ូវផងដែរ។

`នៅក្នុងនាមជាគ្រីស្ទាន តើយើងគួរតែធ្វើកិច្ចការ ដូចជាលោកយ៉ូហាន បាទីស្ទបានធ្វើនោះយ៉ាង ដូចម្តេចដែរ?`