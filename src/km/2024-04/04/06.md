---
title:  លោកនីកូដេម
date:   24/10/2024
---

`សូមអានរឿងអំពីលោកនីកូដេម នៅក្នុងគម្ពីរយ៉ូហាន ៣:១-២១។ តើរឿងនេះ បានបង្ហាញ យើងអំពីអត្តសញ្ញាណរបស់ព្រះយេស៊ូវយ៉ាងដូចម្តេច?`

នៅក្នុងសាសន៍អ៊ីស្រាអែល លោកនីកូដេម គឺជាគ្រូម្នាក់ដែលគេគោរព និងជាសមាជិកនៃក្រុម ប្រឹក្សាសានហេឌ្រីនដ៏ស្តុកស្តម្ភម្នាក់។ ក្រុមប្រឹក្សាសានហេឌ្រីន គឺជាឈ្មោះនៃសាសនារដ្ឋ តំណាងឱ្យ សាសន៍យូដា។ រឿងរបស់លោកនីកូដេម អំពីព្រះយេស៊ូវ ជាផ្នែកដ៏សំខាន់មួយនៅក្នុងកណ្ឌគម្ពីរយ៉ូហាន ដោយសារតែហេតុផលមួយចំនួន។ លោកនីកូដេមបាននិយាយថា ព្រះយេស៊ូវ ជា «រ៉ាប់បាយ (Rabbi)» ដែលប្រែមកថា លោកគ្រូ។ លោកនីកូដេមក៏បានជឿដែរថា ទីសំគាល់ដែលព្រះយេស៊ូវបានធ្វើ ជាភ័ស្តុតាង បង្ហាញថា ព្រះយេស៊ូវបានយាងមកពីស្ថានសួគ៌ពិតមែន។ ដូច្នេះហើយ មុនពេលដែលលោកនីកូដេមបាន យល់ច្បាស់ នូវអ្វីដែលគាត់កំពុងតែធ្វើ នោះគាត់បានបង្ហាញភ័ស្តុតាង ដើម្បីគាំទ្រគោលគំនិតដែលថា ព្រះយេស៊ូវ ជាព្រះអង្គសង្គ្រោះនោះ។

លោកនីកូដេមបានជឿថា ទីសំគាល់គឺជាភ័ស្តុតាងបង្ហាញថា ព្រះបានចាត់ព្រះយេស៊ូវ ឱ្យមក ពិតមែន។ ប៉ុន្តែ លោកនីកូដេមមិនបានជឿថា ទីសំគាល់ជាភ័ស្តុតាងបង្ហាញថា ព្រះយេស៊ូវក៏បានរក្សា សេចក្តីសន្យាទាំងអស់របស់ព្រះ នៅក្នុងគម្ពីរសញ្ញាចាស់ អំពីព្រះអង្គសង្គ្រោះនោះទេ។ ដូច្នេះហើយ លោក នីកូដេម បានចូលមករកទ្រង់ទាំងស្ទាក់ស្ទើរ។ នៅពេលនោះ គាត់មិនបានជឿថា ព្រះយេស៊ូវជាព្រះអង្គ សង្គ្រោះពិតប្រាកដនោះឡើយ។

`តើព្រះយេស៊ូវ បានមានបន្ទូលទៅកាន់លោកនីកូដេមយ៉ាងដូចម្តេច ដើម្បីបង្ហាញថា ទ្រង់បាន ទតឃើញរឿងគ្រប់យ៉ាងនៅក្នុងចិត្តរបស់គាត់នោះ? សម្រាប់ចម្លើយ សូមអានគម្ពីរយ៉ូហាន ៣:៣-២១។`

ព្រះយេស៊ូវបានជ្រាប នូវអ្វីដែលមាននៅក្នុងចិត្តរបស់បុគ្គលម្នាក់ៗ។ ជនជាតិយូដាបានជឿថា ពួកសាសន៍ដទៃ ក៏ត្រូវការសេចក្តីសង្គ្រោះដែរ។ ប៉ុន្តែ ពួកសាសន៍យូដាជាច្រើននាក់ មិនបានយល់ថា ពួកគេផ្ទាល់ ក៏ត្រូវការសេចក្តីសង្គ្រោះនោះដែរ។ ពួកគេត្រូវការការកើតជាថ្មី។ ពីព្រោះគ្មានអ្នកណាម្នាក់ដែលបានកើតមក បានសង្គ្រោះស្រាប់នោះឡើយ។

បើត្រឡប់ទៅមើលលោកអ័ប្រាហាំវិញ ជនជាតិយូដាមានប្រវត្តិយ៉ាងអស្ចារ្យ។ ពោល គឺពួកគេ បានទទួលព្រះពរជាច្រើនខាងឯវិញ្ញាណ (សូមអានគម្ពីររ៉ូម ៣:១, ២)។ ប៉ុន្តែ ព្រះពរទាំងនេះ មិនទាន់ គ្រប់គ្រាន់នៅឡើយទេ។ ដូច្នេះហើយ ព្រះយេស៊ូវបានប្រាប់លោកនីកូដេមថា នៅក្នុងនាមជាគ្រូ និងជា សង្ឃនៃសាសន៍អ៊ីស្រាអែល គាត់ក៏ត្រូវតែកើតម្តងទៀតដែរ។

បន្ទាប់មក ព្រះយេស៊ូវបានបង្ហាញលោកនីកូដេមពីទំហំយ៉ាងតូច ដែលគាត់បានដឹងអំពីការ ដែលបានសង្គ្រោះ។ «ព្រះយេស៊ូវបានមានបន្ទូលថា “តើអ្នក ដែលជាគ្រូនៅក្នុងចំណោមជនជាតិយូដា មិនបានដឹងរឿងទាំងនេះទេឬអី?”»។ ជាការពិតណាស់ ព្រះបន្ទូលរបស់ព្រះយេស៊ូវ បានធ្វើឱ្យលោក នីកូដេមភ្ញាក់ផ្អើល។

នៅពេលដែលបានឮបែបនេះ លោកនីកូដេមបានឆ្ងល់អំពីព្រះយេស៊ូវកាន់តែខ្លាំងឡើង។ ប៉ុន្តែ ក្រោយមក លោកនីកូដេមបានជ្រើសរើសយកព្រះយេស៊ូវយ៉ាងពិតប្រាកដ ជាមួយនឹងពួកសិស្សដែលបាន ដើរតាមទ្រង់ (សូមអានគម្ពីរយ៉ូហាន ១៩:៣៩)។

`តើការកើតជាថ្មី មានន័យយ៉ាងណា? តើហេតុអ្វីបានជាព្រះយេស៊ូវ លើកការកើតជាថ្មីនេះ ឱ្យ ក្លាយជាផ្នែកដ៏សំខាន់មួយនៅក្នុងភាពជាគ្រីស្ទានយ៉ាងដូច្នេះ?`