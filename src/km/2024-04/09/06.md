---
title:  ការជួយបម្រើព្រះ នៅក្នុងការសង្គ្រោះមនុស្សមានអំណាច
date:   28/11/2024
---

«អ្នកណាដែលជឿដល់ព្រះអង្គ មិនជាប់មានទោសឡើយ តែអ្នកណាដែលមិនជឿវិញ មានទោស ស្រេចទៅហើយ ព្រោះមិនបានជឿដល់ព្រះនាមព្រះរាជបុត្រាតែមួយរបស់ព្រះ ទោសនេះគឺថា ពន្លឺបាន មកក្នុងពិភពលោក តែមនុស្សលោកចូលចិត្តភាពងងឹតជាងពន្លឺ ព្រោះអំពើដែលគេប្រព្រឹត្ត សុទ្ធតែអាក្រក់ ដ្បិតអ្នកណាដែលប្រព្រឹត្តអាក្រក់តែងស្អប់ពន្លឺ ហើយមិនចូលមករកពន្លឺទេ ក្រែងគេឃើញអំពើដែលខ្លួន ប្រព្រឹត្ត ប៉ុន្តែ អ្នកណាដែលប្រព្រឹត្តតាមសេចក្តីពិតវិញ តែងចូលមករកពន្លឺ ដើម្បីឲ្យគេឃើញច្បាស់នូវអំពើ ដែលខ្លួនបានប្រព្រឹត្ត ស្របតាមព្រះមែន» (យ៉ូហាន ៣:១៨-២១; សូមប្រៀបធៀបជាមួយនឹងគម្ពីរយ៉ូហាន ១:១០)។

`តើហេតុអ្វីបានជាព្រះជំនុំជម្រះមនុស្សយ៉ាងដូច្នេះ? សម្រាប់ចម្លើយ សូមអានគម្ពីរយ៉ូហាន ៣:១៨, ៣៦; យ៉ូហាន ៥:២៤, ៣៨; យ៉ូហាន ៨:២៤ និងយ៉ូហាន ១២:៤៧។`

ព្រះយេស៊ូវជាពន្លឺនៃផែនដីនេះ។ នៅពេលដែលយើងបដិសេធពន្លឺ ឬសេចក្តីពិតនៃព្រះគម្ពីរ នោះមានន័យថា យើងកំពុងស្ថិតនៅក្នុងគ្រោះថ្នាក់នៃការសង្ស័យទៅលើព្រះគម្ពីរ និងការប្រព្រឹត្តអំពើបាប។ នៅពេលដែលយើងទទួលយកព្រះយេស៊ូវ នោះមានន័យថា យើងបានបែរពីពន្លឺ ទៅទទួលយកភាពងងឹត វិញ។ នាងអេវ៉ាបានសង្ស័យទៅលើសេចក្តីបង្គាប់របស់ព្រះ។ នាងបានគិតថា ព្រះនៃសេចក្តីស្រឡាញ់ នឹងមិនបំផ្លាញមនុស្ស និងសត្វដែលទ្រង់បានបង្កើតនោះឡើយ។ នាងអេវ៉ាបានជឿទុកចិត្តទៅលើព័ត៌មាន ដែលនាងបានប្រមូលមកពីសត្វពស់។ នាងបានយល់ឃើញថា សត្វពស់បានស៊ីផ្លែហាមឃាត់ ម្ល៉ោះហើយ បានជាវាអាចនិយាយបាន។ នាងអេវ៉ាមានចិត្តចង់ដឹងថា អ្វីដែលសត្វពស់នោះបាននិយាយ ជារឿងពិត ដែរឬទេ។ ដូច្នេះហើយ បានជានាងគិតថា «បើសិនជាខ្ញុំបានញុាំផ្លែឈើនេះ នោះខ្ញុំនឹងបានដូចជាព្រះ»។ សត្វពស់បានបោកបញ្ឆោតនាងអេវ៉ា បន្ទាប់មក នាងបានជ្រើសរើសបដិសេធសេចក្តីបង្គាប់របស់ព្រះ។ ស្វាមីរបស់នាង ក៏បានធ្វើតាមជម្រើសដដែលនេះដែរ។

`សូមអានគម្ពីរម៉ាថាយ ៤:១-៤។ តើនៅក្នុងទីរហោស្ថាន ព្រះយេស៊ូវបានប្រើច្បាប់សំខាន់ៗអ្វីខ្លះ ដើម្បីច្បាំងទាស់នឹងការបោកបញ្ឆោតរបស់សាតាំងនោះ?`

ព្រះយេស៊ូវអាចធ្វើតាមជម្រើសខុសឆ្គង ដូចជាលោកអ័ដាម និងនាងអេវ៉ាដែរ។ មនុស្សដែល បានរស់នៅ មុនជំនាន់ទឹកជំនន់ ក៏បានអនុវត្តជម្រើសខុសឆ្គងនេះដែរ។ ពួកសាសន៍អ៊ីស្រាអែលនៅត្រង់ តំបន់កាដាស-បារនា ក៏បានធ្វើតាមជម្រើសខុសឆ្គងនេះដែរ។ ព្រះយេស៊ូវអាចនឹងសួរថា ហេតុអ្វីបានជា ព្រះចាត់ព្រះរាជបុត្រារបស់ទ្រង់ មកកាន់ទីរហោស្ថានអស់រយៈពេល៤០ថ្ងៃ និង៤០យប់ ដោយគ្មានចំណី អាហារ និងការការពារយ៉ាងដូច្នេះ។ ព្រះយេស៊ូវអាចនឹងបង្ហាញភ័ស្តុតាងដល់ពួកអារក្សថា ទ្រង់ជាព្រះ។ ព្រះយេស៊ូវអាចនឹងប្រែថ្មឱ្យទៅជានំប័ុង។ ប៉ុន្តែ ទ្រង់មិនបានធ្វើដូច្នោះទេ។ ផ្ទុយទៅវិញ ទ្រង់បានលើក យកខគម្ពីរទៅឆ្លើយតបនឹងសាតាំងវិញ។ ព្រះយេស៊ូវមិនចាំបាច់ត្រូវការលេស ដើម្បីគាំទ្រជម្រើសរបស់ ទ្រង់ ដូចជាមនុស្សភាគច្រើនបានធ្វើ នៅពេលដែលពួកគេសម្រេចចិត្តខុសនោះទេ។ នោះគឺដោយសារ តែព្រះយេស៊ូវតែងតែជ្រើសរើសធ្វើនូវរឿងដែលត្រឹមត្រូវ។