---
title:  ការសិក្សាបន្ថែម៖
date:   29/11/2024
---

សូមអាន Ellen G. White, “ ‘God With Us,’ ” pages 19-26; “Controversy,” pages 601-609, in The Desire of Ages។

«នៅពេលដែលព្រះយេស៊ូវក្លាយជាមនុស្ស នោះទ្រង់បានបង្ហាញថា ទ្រង់មានលក្ខណៈ ខុសគ្នា ស្រឡះពីសាតាំង។ ប៉ុន្តែ ព្រះយេស៊ូវមិនបានឈប់ត្រឹមការដែលទ្រង់ក្លាយមកជាមនុស្សលោកនោះទេ។ “ដោយឃើញព្រះអង្គមានភាពជាមនុស្សដូច្នោះ នោះក៏បន្ទាបអង្គទ្រង់ ទាំងចុះចូលស្តាប់បង្គាប់ រហូតដល់ ទីមរណៈ គឺព្រះអង្គទទួលសុគតជាប់លើឈើឆ្កាងផង” (ភីលីព ២:៨)។ នៅក្នុងសម័យគម្ពីរសញ្ញាចាស់ នៅពេលដែលសម្តេចសង្ឃបម្រើការនៅក្នុងវិហារ នោះគាត់បានដោះសម្លៀកបំពាក់ដ៏ស្រស់ស្អាតរបស់ គាត់។ បន្ទាប់មក គាត់បានពាក់សម្លៀកបំពាក់ ដូចជាសង្ឃដទៃទៀត។ ទន្ទឹមគ្នានេះ ព្រះយេស៊ូវក៏បានក្លាយមកជាអ្នកបម្រើដែរ។ ពីព្រោះទ្រង់បានលះបង់អង្គទ្រង់ ទុកជាតង្វាយលោះបាប។ ព្រះយេស៊ូវជា សម្តេចសង្ឃ និងជាតង្វាយ។ ប៉ុន្តែ ព្រះយេស៊ូវបាន “ត្រូវរបួស ដោយព្រោះអំពើរំលងរបស់យើង ក៏ត្រូវវាយជាំ ដោយព្រោះអំពើទុច្ចរិតរបស់យើងទេ ឯការវាយផ្ចាលដែលនាំឲ្យយើងបានជាមេត្រី នោះបាន ធ្លាក់ទៅលើព្រះអង្គ ហើយយើងរាល់គ្នាបានប្រោសឲ្យជា ដោយសារស្នាមរំពាត់នៅអង្គទ្រង់” (អេសាយ ៥៣:៥)។

«ព្រះបានប្រទានទោសរបស់យើងដល់ព្រះយេស៊ូវ ហើយទ្រង់បានប្រទានដល់យើង នូវសេចក្តី ស្រឡាញ់ដែលជាកម្មសិទ្ធរបស់ព្រះយេស៊ូវវិញ។ ព្រះយេស៊ូវមិនបានធ្វើខុស ដោយអំពើបាបណាមួយ ទេ។ ប៉ុន្តែ ព្រះបានដាក់ទោសព្រះយេស៊ូវជំនួសអំពើបាបរបស់យើង ដើម្បីឱ្យព្រះបានទទួលយកយើង ដោយសារព្រះជន្មបរិសុទ្ធរបស់ព្រះយេស៊ូវ។ យើងមិនបានធ្វើអ្វី ដើម្បីឱ្យបានព្រះគុណរបស់ព្រះនោះទេ។ ផ្ទុយទៅវិញ ព្រះយេស៊ូវបានទទួលរងសេចក្តីស្លាប់ ដែលជាលទ្ធផលរបស់យើងវិញ។ ព្រះបានធ្វើដូច្នេះ ដើម្បីឱ្យយើងបានទទួលជីវិត ដែលជាកម្មសិទ្ធរបស់ទ្រង់។ ហើយ “យើងបានជាសះស្បើយ ក៏ដោយសារ តែរបួសរបស់ទ្រង់ដែរ”។ ដកស្រង់ពី Ellen G. White, The Desire of Ages, page 25, adapted។

**សំណួរពិភាក្សា**

`ព្រះយេស៊ូវបានប្រទានដល់យើង នូវសេចក្តីសង្គ្រោះយ៉ាងអនេក។ តើលោកអ្នកអាចជួយអ្នកដទៃឱ្យយល់សេចក្តីពិតនៃព្រះគម្ពីរដ៏អស្ចារ្យនេះ ហើយចូលមករកទ្រង់នោះដោយរបៀបណា?`

`តើលោកអ្នកបានជឿទុកចិត្តថា ព្រះគម្ពីរបានជួយលោកអ្នកឱ្យសម្រេចចិត្តត្រឹមត្រូវដែរឬទេ ឬមួយក៏លោកអ្នកជឿទុកចិត្តទៅលើការគិត និងគោលគំនិតរបស់លោកអ្នកនោះ? តើវិធីនៃការសម្រេចចិត្តទាំង២យ៉ាងនេះ មានលក្ខណៈខុសពីគ្នាយ៉ាងដូចម្តេច?`

`តើយើងមានហេតុផលអ្វីខ្លះ ដើម្បីគាំទ្រជំនឿរបស់យើង? តើបទទំនាយអំពីពេលវេលា ដែលមាន ចែងនៅក្នុងព្រះគម្ពីរ បានជួយជំនឿរបស់យើងយ៉ាងដូចម្តេច? តើរបស់ដ៏អស្ចារ្យនៅក្នុងធម្មជាតិ បានជួយឱ្យជំនឿរបស់យើងរឹងមាំឡើងដោយរបៀបណា? តើរបស់ទាំងនោះ ជាភ័ស្តុតាងបង្ហាញថា ព្រះមាន ពិត និងមានព្រះជន្មគង់នៅដោយរបៀបណា?`

`ប្រសិនបើមានអ្នកណាម្នាក់បានសួរលោកអ្នកថា ហេតុអ្វីបានជាលោកអ្នកជឿព្រះយេស៊ូវ តើលោកអ្នក នឹងឆ្លើយយ៉ាងណា?`