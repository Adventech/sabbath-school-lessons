---
title:  ដើមឈើងាប់ និងព្រះវិហារដ៏ស្អាត
date:   25/11/2024
---

`តើលោកពេត្រុសបានមានបន្ទូសយ៉ាងដូចម្តេច នៅពេលដែលព្រះយេស៊ូវបានសួរសិស្សរបស់ ទ្រង់ថា តើពួកគេនឹងចាកចេញពីទ្រង់ដែរឬទេនោះ? សម្រាប់ចម្លើយ សូមអានគម្ពីរយ៉ូហាន ៦:៦១-៦៨។`

ពាក្យពេចន៍ដែលលោកពេត្រុសបានមានប្រសាសន៍អំពី «ជីវិតអស់កល្ប» ជាប្រធានបទដ៏សំខាន់ មួយ នៅក្នុងកណ្ឌគម្ពីរយ៉ូហាន។ កណ្ឌគម្ពីរយ៉ូហានបានពិពណ៌នាអំពីជីវិតអស់កល្ប នៅក្នុងគម្ពីរយ៉ូហាន ៦:២៧, ៤០, ៤៧, ៥៤ និងខ៦៨។ នៅក្នុងកណ្ឌគម្ពីរយ៉ូហាន ៦:៣៥ ព្រះយេស៊ូវបានមានបន្ទូលថា ទ្រង់ជានំប័ុងជីវិត។ ដូច្នេះហើយ ព្រះជន្ម ការសុគត និងការរស់ឡើងវិញរបស់ទ្រង់ ជាហេតុផលបង្ហាញ ថា ទ្រង់អាចប្រទានជីវិតអស់កល្បដល់យើង។

នៅក្នុងកណ្ឌគម្ពីរលោកយ៉ូហានបានប្រើពាក្យថា «ជីវិតអស់កល្ប» ឬពាក្យថាដែលមានអត្ថន័យ ដូចគ្នានេះ យ៉ាងហោចណាស់ចំនួន១៧ដង។ ពាក្យទាំងនេះ មិនមែនសំដៅទៅលើការរស់នៅ នៅក្នុង សភាពព្រលឹងដែលគ្មានរូប ឬក្លាយជាផ្នែកមួយនៃព្រលឹងដែលមិនចេះស្លាប់នោះទេ។ ពាក្យថា «ជីវិត អស់កល្ប» មានន័យថា អំណាចនៃការផ្តល់ជីវិតដែលបានមកពីព្រះ។ អំណាចនេះបានសង្គ្រោះយើង និងបានប្រទានជីវិតថ្មីដល់យើង នៅក្នុងពេលបច្ចុប្បន្ននេះ និងប្រទានជីវិតអស់កល្បដល់យើង នៅពេល ដែលព្រះយេស៊ូវយាងត្រឡប់មកវិញ។ ព្រះយេស៊ូវមានរូបកាយ នៅពេលដែលទ្រង់មានព្រះជន្មរស់នៅលើ ផែនដីនេះ។ ទន្ទឹមគ្នានេះ នៅពេលដែលព្រះយេស៊ូវមានព្រះជន្មរស់ពីសុគតឡើងវិញ នោះយើងនឹងរស់ ឡើងវិញ នៅក្នុងរូបកាយថ្មីដែរ។ បន្ទាប់មក ព្រះយេស៊ូវនឹងប្រទានជីវិតដែលយើងបានបាត់បង់នៅក្នុងសួនអេដែននោះមកឱ្យយើងវិញ។

`តើយើងបានទទួលជីវិតអស់កល្បដោយរបៀបណា? សម្រាប់ចម្លើយ សូមអានគម្ពីរយ៉ូហាន ៣:១៥, ១៦; យ៉ូហាន ៥:២៤; យ៉ូហាន ៦:៤០, ៤៧; យ៉ូហាន ៨:៣១; យ៉ូហាន ១២:៤៦ និងយ៉ូហាន ២០:៣១។`

ដោយសារព្រះគុណរបស់ព្រះ យើងបានជឿដោយជំនឿថា ព្រះយេស៊ូវបានយាងមកគង់នៅ និងសុគតជំនួសយើង។ ព្រះបានប្រទានជំនឿនេះដល់យើង ទុកជាអំណោយទានមួយ។ ប៉ុន្តែ យើងត្រូវតែ សម្រេចចិត្ត ថ្វាយរូបកាយរបស់យើងដល់ព្រះយេស៊ូវ។ យើងត្រូវតែមានអារម្មណ៍សោកស្តាយ អំពីអំពើបាប និងការទទួលយកព្រះលោហិតរបស់ព្រះយេស៊ូវ។ ដ្បិតទ្រង់បានលើកលែងទោសឱ្យយើង និងសម្អាត យើងចេញពីអំពើបាប ដោយប្រើព្រះលោហិតរបស់ទ្រង់។

នៅពេលដែលព្រះយេស៊ូវសួរលោកពេត្រុសថា តើគាត់នឹងដើរចេញពីជំនឿរបស់គាត់ដែរ ឬទេ នោះលោកពេត្រុសបានឆ្លើយថា «ព្រះអម្ចាស់អើយ តើឲ្យយើងខ្ញុំទៅរកអ្នកណាវិញ? គឺព្រះអង្គ ហើយដែលមានព្រះបន្ទូលនៃជីវិតអស់កល្បជានិច្ច» (យ៉ូហាន ៦:៦៨)។ ពាក្យសម្តីរបស់លោកពេត្រុស បានបង្ហាញយើងនូវអត្ថន័យរួមនៃផែនការសង្គ្រោះរបស់ព្រះ និងបង្ហាញពីរបៀបដែលយើងអាចទទួលបានជីវិតអស់កល្ប។ យើងមិនបានទទួលជីវិតអស់កល្បនេះ ពីការសិក្សាប្រវត្តិសាស្ត្រ ឬវិទ្យាសាស្ត្រនោះ ទេ។ ពីព្រោះចំណេះដឹងទាំងអស់នេះ ជាគោលគំនិតរបស់មនុស្សលោក។ យើងបានទទួលយកជីវិតអស់កល្បពីព្រះយេស៊ូវ។ ពីព្រោះនៅក្នុងអង្គទ្រង់ មានជីវិតអស់កល្ប។ ទ្រង់បានប្រទានជីវិតអស់កល្ប នេះ ដល់អ្នកណាដែលព្រមទទួលយកវា។

`តើសេចក្តីសន្យានៃជីវិតដ៏នៅអស់កល្បនាពេលអនាគត គួរតែផ្លាស់ប្តូររបៀបដែលយើងបាន រស់នៅ នៅពេលឥឡូវនេះដោយរបៀបណា?`