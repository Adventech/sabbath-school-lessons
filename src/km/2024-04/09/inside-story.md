---
title:  រឿងខ្លី
date:   29/11/2024
---

### «សូមលោកគ្រូនៅទីនេះហើយ»

នៅម៉ោង៨យប់ ស្វាមី និងភរិយាវ័យចំណាស់មួយគូបានគោះទ្វារបន្ទប់ទទួលភ្ញៀវ ដែលនៅ ក្បែរព្រះវិហារសេវេនដេយអាត់វេនទីស្ទនៅក្នុងទីក្រុងសាវង់ហ្គានៃរដ្ឋអាឡាស្កា។ នៅពេលនោះ ម៉ោង ៨យប់មិនទាន់យប់ជ្រៅនៅឡើយទេ ពីព្រោះព្រះអាទិត្យនៅរដូវក្តៅបានបញ្ចេញពន្លឺយ៉ាងចែងចាំងនៅលើ មេឃ រហូតដល់ម៉ោង២:៣០ព្រឹកឯណោះ។ ប្រជាជនស៊ីបេរី យ៉ូពីឃ (Siberian Yupik) ដែលបានរស់ នៅលើកោះអេសធី ឡវរេន (St. Lawrence) មានទីតាំងចម្ងាយត្រឹមតែ៦១គីឡូម៉ែតពីភាគខាងកើត នៃប្រទេសរុស្ស៊ីនៅតាមសមុទ្រប៊ីរីង (Bering មិនបានចូលគេងច្រើនម៉ោងនោះឡើយ។ លោកអឺជីន (Eugene) និង អ្នកស្រីម៉ារី (Marie) ដែលស្ថិតនៅក្នុងសម័យទសវត្សទី៨០របស់ពួកគេ មិនបានរង់ចាំឱ្យ គេមកបើកឱ្យនោះទេ ពីព្រោះគ្មានអ្នកណាម្នាក់រង់ចាំឱ្យគេមកបើកទ្វារឱ្យ នៅក្នុងភូមិដាច់ស្រយាលដែល មានមនុស្សត្រឹមតែ៨៣៥នាក់នោះឡើយ។ មនុស្សគ្រប់គ្នាបានគោះទ្វារ រួចដើរចូលទៅក្នុងផ្ទះតែម្តង។ ដូច្នេះហើយ ស្វាមីនិងភរិយាមួយគូនេះមានបំណងចង់និយយលេង ជាមួយនឹង ភ្ញៀវដែលកំពុងតែស្នាក់ នៅក្នុងបន្ទប់ទទួលភ្ញៀវនោះ។ ទន្ទឹមគ្នានេះ ខ្ញុំក៏កំពុងតែសួរសុខទុក្ខអ្នកនៅលើកោះនោះ ដើម្បីប្រមូល ទីបន្ទាល់សម្រាប់មិសិនអាត់វេនទីស្ទដែរ។ អ្នកស្រីម៉ារីបានសួរខ្ញុំថា «តើអ្នកជាប៉ាស្ទ័រមែនទេ?»។ ក្រសែ ភ្នែករបស់នាងបង្កប់ទៅដោយមនោសញ្ចេតនា នៅពេលដែលខ្ញុំងក់ក្បាលរបស់ខ្ញុំ។ នាងបាននិយាយយ៉ាង ស្រទន់ថា «សូមលោកគ្រូសម្រាកនៅទីនេះចុះ ពីព្រោះពួកយើងត្រូវការមនុស្សម្នាក់ដើម្បីមើលថែព្រះវិហារ និងដើម្បី បង្រៀនពួកយើង»។

ព្រះវិហារនៅកន្លែងនោះ បានបិទទ្វារជាច្រើនដង ដោយសារតែព្រះវិហារនេះ និងកន្លែងទទួល ភ្ញៀវត្រូវបានសាងសង់នៅក្នុងឆ្នាំ១៩៧២។ ប៉ាស្ទ័របានអធិប្បាយ និងបានស្នាក់នៅទីនោះត្រឹមតែមួយ រយៈ ប៉ុន្តែ បន្ទាប់មក វត្តមានរបស់អ្នកអាត់វេនទីស្ទបានថយចុះពីគ្នាតិចទៅជាគ្មានគ្នាទាល់តែសោះ អស់ រយៈពេល២ទសវត្ស។ នៅក្នុងឆ្នាំ២០១០ ព្រះវិហារបានបើកទ្វារម្តងទៀត នៅពេលដែលគិលានុបដ្ឋាយិកា ចូលនិវត្តន៍ចំនួន២នាក់ពីរដ្ឋកូរីលីណាខាងជើង (North Carolina) នោះលោកប៊ីល (Bill) និងអ្នកស្រី អេឡូអ៊ីស ហ៉កគេស (Elouise Hawkes) បានមកធ្វើការជាអ្នកបង្រៀនព្រះគម្ពីរ ជាមួយនឹងកម្មវិធី ផ្សាយដំណឹងល្អតាមរយៈដំណើរការផ្សងព្រេងនៃបេសកកម្មអាកទិកខនហ្វឺរិនអាឡាស្កាទៅកាន់ជនជាតិ អាឡាស្កា។ លោកប៊ីលបានស្លាប់នៅក្នុងឆ្នាំ២០១៦ ប៉ុន្តែ អ្នកស្រីអ៊ីឡូអ៊ីសបានបន្តធ្វើកិច្ចការនេះតទៅ ទៀត។ ប៉ុន្តែ មិនយូរប៉ុន្មាន មុនពេលដែលខ្ញុំមកលេងព្រះវិហារនេះ អ្នកស្រីអ៊ីឡូអ៊ីសបានចាកចេញពី ទីនោះបាត់ទៅហើយ ដោយសារតែហេតុផលសុខភាពមួយចំនួន។ អ្នកស្រីម៉ារីនឹកអ្នកស្រីអ៊ីឡូអ៊ីសខ្លាំង ណាស់ គាត់បានរៀបរាប់ពីរបៀបដែលអ្នកស្រីអ៊ីឡូអ៊ីសបានអញ្ជើញអ្នកភូមិឱ្យមកបរិភោគអាហារនៅក្នុង ផ្ទះរបស់គាត់ ដោយបានរៀបចំអាហារជាកញ្ចប់ៗ។ អ្នកស្រីម៉ារីបាននិយាយថា «ពួកយើងត្រូវតែជាអ្នកស្រី អ៊ីឡូអ៊ីស»។ ខ្ញុំមិនដែលបានជួបអ្នកស្រីអ៊ីឡូអ៊ីសពីមុនមកនោះទេ។ នាងមានចិត្តរីករាយ និងជួយយកអាសា អ្នកដទៃ នៅពេលដែលយើងបានប្តូរអ៊ីមែលគ្នានៅពេលដែលខ្ញុំធ្វើដំណើរ។ ការគោរពរបស់ខ្ញុំចំពោះគាត់ បានកើតឡើងមួយកម្រិតទៀត ខណៈពេលដែលខ្ញុំបានឮអំពីសេចក្តីស្រឡាញ់ដែលគាត់មានចំពោះអ្នក ភូមិ។ នៅពេលដែលការសន្ទនារបស់យើងបានបញ្ចប់នៅម៉ោង៩យប់ នោះអ្នកស្រីម៉ារីបានសម្លឹងមើល ខ្ញុំម្តងទៀត។ ដោយសម្លឹងមើលការអង្វររបស់នាង នោះខ្ញុំបាននឹកឃើញសេចក្តីមេត្តា ដែលព្រះយេស៊ូវមាន នៅក្នុងអំឡុងពេលដែលទ្រង់បំពេញព័ន្ធកិច្ចនៅលើផែនដីនេះ។ «កាលព្រះអង្គទតឃើញមហាជន ព្រះអង្គ មានព្រះហឫទ័យក្តួលអាណិតដល់គេ ព្រោះគេល្វើយ ហើយខ្ចាត់ខ្ចាយ ដូចចៀមគ្មានគង្វាល» (ម៉ាថាយ ៩:៣៦)។ ខ្ញុំមិនចង់ចាកចេញពីទីនោះទេ ពីព្រោះចិត្តរបស់ខ្ញុំបានក្តួលអាណិតចំពោះប្រជាជនសាវង់ហ្គា (Savoonga) ដ៏មានតម្លៃ និងមនុស្សដទៃទៀតជាង២០០សហគមន៍នៅក្នុងរដ្ឋអាឡាស្កា។ នៅក្នុងសហគមន៍ ទាំងនេះ មានតែសហគមន៍១១កន្លែងប៉ុណ្ណោះ ដែលមានវត្តមាននៃអ្នកអាត់វេនទីស្ទនៅទីនោះ។

នៅពេលដែលចិត្តរបស់ព្រះយេស៊ូវមានព្រះទ័យក្តួលអាណិត នោះទ្រង់បានមានបន្ទូល ថា «ចម្រូតធំណាស់ តែមានអ្នកច្រូតតិចទេ ដូច្នេះ ចូរទូលសូមដល់ព្រះអម្ចាស់នៃចម្រូត ឲ្យព្រះអង្គចាត់ពួកអ្នកច្រូតមកក្នុងចម្រូតរបស់ព្រះអង្គ» (ម៉ាថាយ ៩:៣៧, ៣៨)។