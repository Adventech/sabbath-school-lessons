---
title:  ការកើតជាថ្មី
date:   26/11/2024
---

`តើយើងបានក្លាយជាគ្រីស្ទានដោយរបៀបណា? សម្រាប់ចម្លើយ សូមអានគម្ពីរយ៉ូហាន ១:១២, ១៣។`

លោកយ៉ូហានបានសរសេរកណ្ឌគម្ពីររបស់គាត់ ដើម្បីជួយឱ្យយើងជឿទៅលើព្រះយេស៊ូវ និង ទទួលយកអំណោយទាននៃជីវិតអស់កល្បរបស់ទ្រង់ (យ៉ូហាន ២០:៣១)។ នៅក្នុងគម្ពីរយ៉ូហាន ១:១២, ១៣ យើងបានអានអំពីរបៀបដែលព្រះបានសង្គ្រោះយើង។ ផែនការសង្គ្រោះរបស់ទ្រង់មាន២ផ្នែក៖ (១) យើងបានទទួលយកព្រះយេស៊ូវ ឬជឿទៅលើទ្រង់។ (២) ព្រះយេស៊ូវបានជួយឱ្យយើងក្លាយជារាស្ត្ររបស់ ព្រះ។ គម្ពីរយ៉ូហាន ១:១៣ បានបកស្រាយផ្នែកទី២នៃផែនការរបស់ព្រះ ដោយប្រើរូបស័ព្ទមួយ។ យើង នឹងក្លាយជារាស្ត្ររបស់ព្រះ នៅពេលដែលយើងបានកើតជាថ្មីម្តងទៀត។ ដូច្នះហើយ យើងបានដឹងថា ព្រះមានចំណែកមួយ នៅក្នុងការដែលយើងក្លាយមកជាអ្នកគ្រីស្ទាន ហើយយើងក៏មានចំណែកមួយដែរ។ យើងត្រូវតែបញ្ចេញសកម្មភាពដោយជំនឿ។ ដ្បិតនៅពេលដែលយើងជឿ នោះមានន័យថា យើងបាន ទទួលយកព្រះយេស៊ូវរួចរាល់ហើយ។ យើងត្រូវតែសុខចិត្តទទួលយកសេចក្តីពិតនៃព្រះគម្ពីរ។ ពីព្រោះ ជាបុគ្គលតែមួយគត់ ដែលអាចបង្កើតចិត្តថ្មីឱ្យយើងបាន។

ជំនឿគឺជាអំណោយទានមកពីព្រះ។ យើងបានទទួលជំនឿ នៅពេលដែលយើងបានឮ និងបាន គោរពតាមសេចក្តីពិតនៃព្រះគម្ពីរ (រ៉ូម ១០:១៧)។ «តើយើងចង់ទទួលបានជំនឿរស់ពិតប្រាកដ តាមរយៈ ព្រះយេស៊ូវដែរឬទេ? បើសិនយើងចង់បានជំនឿនេះ នោះយើងត្រូវតែស្គាល់ទ្រង់ ដូចដែលព្រះគម្ពីរបាន បង្ហាញយើង អំពីទ្រង់»។ ដកស្រង់ពី Ellen G. White, Fundamentals of Christian Education, page 433, adapted។ «ព្រះវិញ្ញាណបរិសុទ្ធបានធ្វើការមកលើចិត្តរបស់មនុស្សលោក និងជួយបំពេញជំនឿឱ្យ យើងបានជឿទៅលើព្រះ»។ ដកស្រង់ពី Ellen G. White Comments, The Seventh-day Adventist Bible Commentary, volume 7, page 940, adapted។

នៅពេលដែលមនុស្សជឿទៅលើព្រះយេស៊ូវ និងទទួលយកទ្រង់ទុកជាព្រះអង្គសង្គ្រោះ នោះ មានន័យថា ពួកគេបានទទួលជីវិតអស់កល្បហើយ។ លោកយ៉ូហានក៏បានមានប្រសាសន៍ថា យើងត្រូវតែ ទទួលយក ឬជឿពាក្យពេចន៍ដែលព្រះយេស៊ូវបានមានបន្ទូលនោះដែរ (យ៉ូហាន ៥:២៤, ៣៨, ៤៧)។ ហើយ ព្រះវិញ្ញាណបរិសុទ្ធនឹងជួយឱ្យយើងជឿទៅលើទ្រង់ (យ៉ូហាន ១៦:៧, ៨; សូមប្រៀបធៀបជាមួយនឹង គម្ពីររ៉ូម ៨:១៦)។

`សូមអានគម្ពីររ៉ូម ៨:១៦។ តើច្បាប់សំខាន់អំពីការដែលបានសង្គ្រោះ តាមរយៈព្រះយេស៊ូវដែល យើងបានអាននៅក្នុងខនេះ គឺជាច្បាប់អ្វី?`

សេចក្តីជំនឿពិតប្រាកដខាងព្រះគម្ពីរ មានប្រភពមកពីកិច្ចការដែលព្រះវិញ្ញាណបរិសុទ្ធបានធ្វើ មកលើចិត្តរបស់យើង។ «ជំនឿ គឺជាព្រះពរមួយដ៏សំខាន់។ ជំនឿគឺជាការយោគយល់។ ជំនឿក៏ជាការឮ និងការគោរពតាមសេចក្តីពិតនៃព្រះគម្ពីរផងដែរ»។ ដកស្រង់ពី Ellen G. White, In Heavenly Places, page 104, adapted។ គំនិតរបស់មនុស្សលោកបាននិយាយថា យើងត្រូវតែរកហេតុផលគាំទ្រជំនឿ របស់យើងជាមុនសិន ទើបយើងអាចជឿព្រះយេស៊ូវបាន។ ប៉ុន្តែ ព្រះគម្ពីរបានចែងថា ជំនឿនោះឯង គឺ ជាហេតុផល។ ជំនឿ គឺជាអំណោយទានមកពីព្រះ (អេភេសូរ ២:៨; កូរិនថូសទី១ ១:១៧-២៤; កូរិនថូស ទី១ ២:១-៦)។ យើងបានចាប់ផ្តើមចេញពីជំនឿ។ បន្ទាប់ពីជឿហើយ នោះយើងនឹងបានលូតលាស់ខាង ឯការយល់ដឹង និងការលូតលាស់នៅក្នុងព្រះគុណរបស់ព្រះ។