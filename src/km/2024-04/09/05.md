---
title:  ការបដិសេធន៍អ្នកដែលបានប្រទានជីវិតដល់យើង
date:   27/11/2024
---

កណ្ឌគម្ពីរយ៉ូហានមានរឿងកម្សត់មួយចំនួន។ «ពន្លឺនោះក៏ភ្លឺមកក្នុងសេចក្តីងងឹត តែសេចក្តីងងឹតមិនយល់ដល់ពន្លឺទេ . . . . ព្រះអង្គបានគង់នៅក្នុងពិភពលោក ហើយពិភពលោកកើតមកដោយសារ ព្រះអង្គ តែមនុស្សលោកមិនស្គាល់ព្រះអង្គទេ ព្រះអង្គបានយាងមកគង់នៅលើទឹកដីរបស់ព្រះអង្គ តែប្រជារាស្ត្រព្រះអង្គមិនបានទទួលព្រះអង្គឡើយ» (យ៉ូហាន ១:៥, ១០, ១១)។ សាសន៍យូដាជាច្រើននាក់ បានបដិសេធ ព្រះយេស៊ូវ ដែលមាននាមថា «ខ្ញុំជា»។

យើងមិនគួរឆ្ងល់ឡើយ ដែលក្រោយមក លោកប៉ុលបានដាស់តឿនថា «ហេតុនេះ សូមកុំបោះបង់ ចោលចិត្តជឿជាក់របស់អ្នករាល់គ្នា» (ហេព្រើរ ១០:៣៥)។ យើងបានឃើញរួចមកហើយថា មនុស្សបាន បដិសេធព្រះយេស៊ូវ ដោយសារតែពួកគេមិនបានទទួលយកសាររបស់ទ្រង់។

«វិធីនៃការយល់ឃើញរបៀបថ្មី បានចាប់ផ្តើមឡើង ដោយការសង្ស័យ។ មនុស្សបានឆ្ងល់ពីរបស់ គ្រប់យ៉ាង ដើម្បីឱ្យពួកគេបានយល់ឃើញនូវអ្វីដែលជាសេចក្តីពិត។ ពួកគេបានទទួលយករឿងទាំងឡាយ ណា ដែលពួកគេមិនសង្ស័យ។ អ្នកខ្លះ បានសិក្សា និងបានយល់ពីព្រះគម្ពីរតាមរបៀបនេះ។ ពួកគេបាន វាស់សេចក្តីពិត អំពីព្រះគម្ពីរ ដោយប្រើចំណេះដឹងពីវិទ្យាសាស្ត្រ និងប្រវត្តិសាស្ត្រ។ ការសិក្សាព្រះគម្ពីរ តាមវិធីនេះ បានចាប់ផ្តើម ដោយការសង្ស័យទៅលើសេចក្តីពិតនៃព្រះគម្ពីរ។ ព្រះយេស៊ូវបានសួរថា «កាល ណាកូនមនុស្សយាងមក តើព្រះអង្គនឹងឃើញមានជំនឿលើផែនដីឬទេ?’ (លូកា ១៨:៨)»។ ដកស្រង់ពី Edward Zinke and Roland Hegstad, The Certainly of the Second Coming (Hargerstown, MD: Review and Herald Publishing Association, 2000), page 96, adapted។

`សូមអានអំពីអ្នកស៊ើបការណ៍ នៅក្នុងគម្ពីរជនគណនា ១៣:២៣-៣៣។ ពួកអ្នកស៊ើបការណ៍ បាននាំយករបាយការណ៍២ផ្សេងគ្នា អំពីទឹកដីសន្យា។ តើអ្វីខ្លះ ដែលធ្វើឱ្យរបាយការណ៍ទាំងនេះខុស ពីគ្នានោះ?`

ពួកសាសន៍អ៊ីស្រាអែលបានធ្វើបាប នៅឯតំបន់កាដេស-បារនា ដោយសារតែពួកគេសង្ស័យព្រះ។ ព្រះបានសូមឱ្យពួកគេចូលទៅយកទឹកដីកាណាន។ ដូច្នេះហើយ លោកម៉ូសេបានចាត់អ្នកស៊ើបការណ៍ ១២នាក់ ឱ្យចូលទៅក្នុងស្រុកកាណាន ដើម្បីសង្កេតមើលទឹកដីនោះ។ ពួកអ្នកស៊ើបការណ៍បានត្រឡប់ មកវិញ ជាមួយនឹងរបាយការណ៍២យ៉ាងផ្សេងពីគ្នា។ អ្នកស៊ើបការណ៍ភាគច្រើន បានផ្តល់របាយការណ៍ អាក្រក់។ ពួកគេបាននិយាយថា ទឹកដីកាណាន មានពេញទៅដោយមនុស្សធំៗ រីឯទីក្រុងវិញ មានកំផែង ក្រាស់ មានកងទ័ព និងមានខ្មាំងសត្រូវព័ទ្ធជុំវិញ។ អ្នកស៊ើបការណ៍មួយក្រុមនេះ ក៏បាននឹកចាំថា ពួកគេ ជាទាសករនៅក្នុងទឹកដីអេស៊ីព្ទដែរ។ ដូច្នេះហើយ បានជាពួកគេមិនបានទទួលបទពិសោធន៍នៃការច្បាំង សង្គ្រាមប៉ុន្មានឡើយ។ អ្នកស៊ើបការណ៍១០នាក់ បានបោះឆ្នោតគាំទ្រទាស់នឹងការដណ្តើមទឹកដីកាណាន។ ប៉ុន្តែ អ្នកស៊ើបការណ៍២នាក់បានបោះឆ្នោតគាំទ្រការដណ្តើមទឹកដីកាណានវិញ ពីព្រោះពួកគេបានជឿទៅលើអំណាចនៃសេចក្តីបង្គាប់របស់ព្រះ។

`តើយើងបានជៀសវាងពីការសាងកំហុស ដូចជាអ្នកស៊ើបការណ៍១០នាក់នេះបានធ្វើនោះដោយ របៀបណា?`