---
title:  អាពាហ៍ពិពាហ៍នៅក្នុងភូមិកាណា
date:   29/09/2024
---

`តើព្រះយេស៊ូវបានធ្វើបាដិហារ្យពិសេសអ្វី នៅក្នុងភូមិកាណា? តើបាដិហារ្យនេះបានជួយឱ្យ សិស្សរបស់ទ្រង់ ជឿទៅលើទ្រង់ដែរឬទេ? សម្រាប់ចម្លើយ សូមអានគម្ពីរយ៉ូហាន ២:១-១១។`

នៅក្នុងបទគម្ពីរយ៉ូហាន ជំពូក២ ព្រះយេស៊ូវបានប្រែទឹក ឱ្យទៅជាស្រាទំពាំងបាយជូរ។ បាដិហារ្យ នេះ បានជួយឱ្យសិស្សរបស់ព្រះយេស៊ូវ សម្រេចចិត្តដើរតាមទ្រង់។ បាដិហារ្យ គឺជាទីសំគាល់ដ៏មានអំណាច ដែលបានបង្ហាញពួកសិស្សថា ព្រះយេស៊ូវមានប្រភពមកពីព្រះនោះ។ (ជាការពិតណាស់ នៅពេលនោះ ពួកសិស្សមិនទាន់យល់ថា ព្រះយេស៊ូវជាព្រះនោះទេ)។

បាដិហារ្យ ក៏បានជួយសិស្សរបស់ព្រះយេស៊ូវ នឹកចាំពីលោកម៉ូសេផងដែរ។ នៅក្នុងទីរហោស្ថាន លោកម៉ូសេ គឺជាមេដឹកនាំនៃសាសន៍អ៊ីស្រាអែល។ ព្រះបានប្រើលោកម៉ូសេ ឱ្យនាំសាសន៍អ៊ីស្រាអែល ចេញពីស្រុកអេស៊ីព្ទ ដោយប្រើ «ទីសំគាល់ និងការអស្ចារ្យ» (ចោទិយកថា ៦:២២; សូមប្រៀបធៀបជាមួយនឹងខគម្ពីរចោទិយកថា ២៦:៨)។ (យើងអាចនិយាយបានថា លោកម៉ូសេក៏ប្រៀបដូចជា «ព្រះអង្គ សង្គ្រោះ» ចំពោះសាសន៍យូដាដែរ)។ ដូច្នេះហើយ បាដិហារ្យ បានជួយឱ្យពួកសាសន៍យូដា នឹកចាំពីគ្រា មួយ នៅពេលដែលព្រះបានរំដោះសាសន៍អ៊ីស្រាអែល ចេញពីទាសភាព នៅក្នុងស្រុកអេស៊ីព្ទ។ (ក្រោយមក ព្រះបានសន្យានឹងលោកម៉ូសេថា នៅពេលអនាគត ទ្រង់នឹងបញ្ជូនហោរាម្នាក់ដល់រាស្ត្ររបស់ទ្រង់។ ហោរាម្នាក់នេះ ក៏ដូចជាលោកម៉ូសេដែរ។ ពីព្រោះព្រះបានបង្គាប់ ឱ្យសាសន៍អ៊ីស្រាអែលគោរពតាម ហោរាម្នាក់នេះ។ ហោរាម្នាក់នេះ ជាព្រះយេស៊ូវនោះឯង)។

នៅពេលដែលលោកម៉ូសេ បានដឹកនាំសាសន៍អ៊ីស្រាអែលចេញពីស្រុកអេស៊ីព្ទ នោះទ្រង់ក៏ បានដាក់ទោសសាសន៍អេស៊ីព្ទ ដោយសេចក្តីវេទនាទាំង១០យ៉ាងដែរ។ នៅក្នុងសេចក្តីវេទនាទី១ ព្រះ បានប្រែទឹកទន្លេនីល ឱ្យក្លាយទៅជាឈាម។ ទន្លេនីល សំខាន់ដល់សាសន៍អេស៊ីព្ទណាស់។ ពួកសាសន៍ អេស៊ីព្ទ បានថ្វាយបង្គំទន្លេនីល ដូចជាព្រះអ៊ីចឹង។ ទន្ទឹមគ្នានេះ នៅឯភូមិកាណា ព្រះយេស៊ូវ ក៏បានធ្វើ បាដិហារ្យ ដោយប្រើទឹកផងដែរ។ ប៉ុន្តែ ព្រះយេស៊ូវបានប្រែទឹក ឱ្យទៅជាស្រាទំពាំងបាយជូរវិញ មិនមែន ប្រែឱ្យក្លាយទៅជាឈាមនោះឡើយ។

ទឹកនេះ បានមកពីពាងទាំង៦។ គេបានប្រើទឹកនេះ ដើម្បីលាងសម្អាតរបស់របរ ស្របទៅតាម ច្បាប់នៃមេដឹកនាំសាសនា។ ច្បាប់ទាំងនេះ បានបង្ហាញពីរបៀប ដែលព្រះបានសង្គ្រោះមនុស្សលោកចេញពីអំពើបាប។ ដូច្នេះហើយ បាដិហារ្យដែលព្រះយេស៊ូវបានធ្វើនៅត្រង់ភូមិកាណា បានជួយឱ្យសាសន៍ អ៊ីស្រាអែលពិចារណា អំពីសេចក្តីពិតនៃការដែលបានសង្គ្រោះ។ នៅពេលដែលលោកយ៉ូហានសរសេរអំពី របៀបដែលព្រះយេស៊ូវបានប្រែទឹក ឱ្យទៅជាស្រាទំពាំងជូរ នោះគាត់បានធ្វើរឿង២យ៉ាង។ (១) លោក យ៉ូហានបានជួយឱ្យអ្នកអានកណ្ឌគម្ពីររបស់គាត់ នឹកចាំពីរបៀបដែលព្រះបានរំដោះសាសន៍អ៊ីស្រាអែលពី ស្រុកអេស៊ីព្ទ។ និង (២) លោកយ៉ូហានបានជួយឱ្យអ្នកអានកណ្ឌគម្ពីររបស់គាត់បានយល់ថា ព្រះយេស៊ូវ ជាព្រះអង្គសង្គ្រោះរបស់ពួកគេ។

`តើអ្នកមង្គលការបានយល់ឃើញយ៉ាងណា អំពីទឹកដែលព្រះយេស៊ូវបានប្រែ ឱ្យទៅជាស្រា ទំពាំងបាយជូរនោះ? អ្នកមង្គលការបានភ្ញាក់ផ្អើល ដោយសារតែស្រាទំពាំងបាយជូរនោះមានរសជាតិ ឆ្ងាញ់។ ប៉ុន្តែ អ្នកមង្គលការមិនបានដឹងថា ព្រះយេស៊ូវបានធ្វើបាដិហារ្យនេះទេ។ គាត់បានគិតថា អ្នក ចាត់ចែងពិធីជប់លៀង បានរក្សាស្រាល្អទុកសម្រាប់ពេលចុងក្រោយវិញ។`