---
title:  រឿងខ្លី
date:   04/10/2024
---

### ផ្ទះតូចនៅក្នុងជំរំដែលមានទម្ងន់យ៉ាងធ្ងន់

ទម្ងន់ដ៏សែនធ្ងន់បានសង្កត់ពីលើផ្ទះតូចពណ៌ក្រហម ខណៈពេលដែលក្មេងស្រីជនជាតិដើម អាឡាស្កា៨នាក់កំពុងតែរៀបចំចូលគេងនៅក្នុងជំរំប៉ូឡារីស ដែលជាជំរំសេវេនដេយអាត់វេនទីស្ទរដូវធំ នៅក្នុងរដ្ឋអាឡាស្កាភាគនិរតី។ ក្មេងស្រីទាំង៨នាក់មានអារម្មណ៍ថា ធ្ងន់មែនទែន។ អ្នកមើលការនៅក្នុង ផ្ទះតូចក៏មានអារម្មណ៍បែបនេះដែរ។ ពួកគេមានអារម្មណ៍ថា ទម្ងន់នេះជាទម្ងន់សង្កត់ដែលមកពីអារក្ស។

នាងរ៉ាជែល (Rachel) ដែលជាអ្នកមើលការនៅក្នុងផ្ទះតូចអាយុ២១ឆ្នាំ បានអស់កម្លាំងយ៉ាង ខ្លាំង ប៉ុន្តែ នាងមានអារម្មណ៍ថាដេកមិនលក់សោះ។ នាងមានអារម្មណ៍ថា ទេវតាអាក្រក់ហាក់ដូចជាមានអំណាចខ្លាំងជាងសព្វដង។ នាងបានគិតអំពីយុវតី៨នាក់ដែលបានស្នាក់នៅក្នុងផ្ទះតូចរបស់នាង។ ពួកគេជាច្រើននាក់បានរងគ្រោះពីការរំលោភបំពាន ការធ្វើអត្តឃាតខ្លួនឯង និងការញៀនគ្រឿងញៀន។ ពូរបស់ក្មេងស្រីម្នាក់នៅក្នុងក្រុមនោះ ក៏ជាអាចារ្យម្នាក់ដែរ។

នាងរ៉ាជែលបានក្រោកឡើង ទៅបង្កាត់ភ្លើងនៅក្នុងឡពណ៌ខ្មៅតូចមួយ។ នៅក្នុងរដ្ឋអាឡាស្កា នៅពេលយប់នៃរដូវក្តៅ ទោះបីជានៅក្នុងខែសីហាក៏ដោយ ក៏ត្រជាក់គួរសមដែរ។ នាងបានចាប់ផ្តើម ច្រៀងអំពីព្រះយេស៊ូវ។ តាមទម្លាប់ខ្មាសអៀនរបស់នាង នាងមិនចូលចិត្តច្រៀងនោះទេ ជាពិសេសនៅ ពេលដែលនាងនៅតែម្នាក់ឯង។ ប៉ុន្តែ បទចម្រៀងបានផុសចេញពីបបូរមាត់របស់នាង។ ខណៈពេលដែល នាងកំពុងតែច្រៀង នោះនាងរ៉ាជែលបានដើរអធិស្ឋាននៅតាមគ្រែនីមួយៗ ជាមួយនឹងក្មេងស្រីទាំងនោះ។ នៅទីបំផុត ក្មេងស្រីទាំងនោះបានគេងលក់បាត់ទៅ។

បន្ទាប់ពីនោះមក នាងរ៉ាជែលបានច្រៀង និងបានអធិស្ឋានជាមួយនឹងក្មេងទាំងនោះជារៀងរាល់ យប់។ យប់មួយ ខណៈពេលដែលនាងលុតជង្គង់ នោះនាងបានសួរទៅកាន់ក្មេងស្រីម្នាក់ថា តើក្មេងនោះមាន សំណូមពរអ្វីដែរឬទេ។ ក្មេងស្រីម្នាក់នោះបាននិយាយថា «ចាសអ្នកគ្រូ ខ្ញុំចង់ទូលសូមដល់ព្រះឱប្រទាន សុវត្ថិភាព និងការការពារ។ នាងរ៉ាជែលបានសួរថា «កូនចង់បានសុវត្ថិភាពពីអីដែរ?»។ ក្មេងស្រីម្នាក់នោះ បានឆ្លើយថា កាលពីយប់មិញ មានបុគ្គលម្នាក់បានមកច្របាច់កនាង។ នៅពេលដែលនាងព្យាយាមដក ដង្ហើម នោះមានពន្លឺមួយបានលេចឡើង រំពេចនោះ កម្លាំងសង្កត់ដែលមើលមិនឃើញនោះបានលែងគាត់វិញ។ ទេវតានៅក្នុងពន្លឺដ៏ចែងចាំង បានថ្លែងថា «កុំខ្លាចអី?»។ រំពេចនោះ នាងបានស្ងប់បាត់ទៅ។ នាងបានគេងលង់លក់ទៅ ដោយមិនបាននិយាយប្រាប់រឿងនេះដល់អ្នកណាឡើយ រហូតដល់ពេលដែល នាងបានប្រាប់នាងរ៉ាជែល។

បន្ទាប់ពីនាងរ៉ាជែលបានអធិស្ឋានជាមួយនឹងក្មេងស្រីម្នាក់នោះរួចមក ក្មេងស្រីបានចាប់អារម្មណ៍ ព្រះយេស៊ូវកាន់តែខ្លាំងឡើង ដោយសារតែនាងនឹកចាំពីពេលដែលនាងនៅក្នុងជំរំនោះ។ ក្មេងស្រីម្នាក់នេះជាក្មេងស្រីស្ងប់ស្ងាត់ ដែលមិនសូវនិយាយច្រើន។ ប៉ុន្តែ គ្រាប់ពូជបានដាំនៅក្នុងចិត្តរបស់នាងយ៉ាងពិតប្រាកដ។ នាងរ៉ាជែលសប្បាយចិត្តជាខ្លាំង នៅពេលដែលក្មេងស្រីម្នាក់នេះត្រឡប់មកជំរំ ដើម្បីហ្វឹកហាត់ឱ្យនាងបានក្លាយជាសមាជិកនៃបុគ្គលិកនៅក្នុងជំរំនោះ២ទៅ៣ឆ្នាំក្រោយមកទៀត។ បច្ចុប្បន្ននេះ នាងរ៉ាជែល ខាល (Rachel Cale) កំពុងតែបង្រៀននៅក្នុងសាលាអាត់វេនទីស្ទនៅឯទីក្រុង ស៊ីតខា (Sitka) នៃរដ្ឋអាឡាស្កា នៅក្នុងនាមជាអ្នកស្ម័គ្រចិត្ត នៅតែស្ម័គ្រចិត្តបម្រើការងារនៅក្នុងជំរំ

ប៊ូឡារីស (Polaris) ដែលជាកន្លែងដែលនាងទទួលបានការបើកសម្តែងរវាងសេចក្តីល្អ និងសេចក្តីអាក្រក់នៅក្នុងនាមជាទីប្រឹក្សាម្នាក់ដែលនៅក្មេង។ នាងបាន និយាយថា «ការធ្វើការនៅក្នុងទីក្រុងប៊ូឡារីសបានបង្ហាញខ្ញុំថា នៅក្នុងសហរដ្ឋ អាមេរិកមានមនុស្សជាច្រើននាក់ដែលបានស្គាល់ព្រះ ដូច្នេះហើយ បានជាខ្ញុំ សម្រេចចិត្តធ្វើជាគ្រូស្ម័គ្រចិត្តនៅក្នុងជំរំនៃរដ្ឋអាឡាស្កាមួយនេះ»។