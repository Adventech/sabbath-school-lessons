---
title:  ការសិក្សាបន្ថែម៖
date:   04/10/2024
---

«យើងត្រូវតែមានជំនឿ ដូចជាបុរសស្វិតដៃជើង។ បន្ទាប់មក ព្រះនឹងព្យាបាលយើង។ អំពើបាប បានកាត់ផ្តាច់យើងចេញពីព្រះ។ យើងមិនអាចរស់នៅក្នុងជីវិតបរិសុទ្ធតទៅទៀត ដូចជាបុរស ស្វិតដៃជើង មិនអាចដើរយ៉ាងដូច្នោះដែរ . . . . អស់អ្នកណា ដែលសោកសៅ ដោយប្រឆាំងទាស់នឹងអំពើ បាប គួរតែសម្លឹងមើលទៅលើ។ ព្រះអង្គសង្គ្រោះ ដែលនឹងទតមកមើល អ្នកដែលទ្រង់បានចេញថ្លៃលោះ ដោយព្រះលោហិតរបស់ទ្រង់។ ព្រះអង្គសង្គ្រោះ បានមានបន្ទូលទៅកាន់ពួកគេ ដោយសេចក្តីអាសូរ ដែល មិនអាចថ្លែងបាន យ៉ាងដូច្នេះ៖ “តើអ្នកចង់ជាសះស្បើយដែរឬទេ? ព្រះយេស៊ូវបានបង្គាប់លោកអ្នក ឱ្យ រឹងពឹងឡើងខាងឯសុខភាព និងសេចក្តីសុខសាន្ត។ សូមកុំរង់ចាំទាល់តែលោកអ្នកមានអារម្មណ៍ថា ព្រះ បានធ្វើឱ្យលោកអ្នកពេញខ្នាតនោះឡើយ។ សូមជឿលើព្រះបន្ទូលរបស់ទ្រង់ចុះ។ នៅពេលនោះ ព្រះនឹង រក្សាសេចក្តីសន្យារបស់ទ្រង់។ សូមថ្វាយចិត្តរបស់លោកអ្នកដល់ទ្រង់ចុះ។ សូមជ្រើសរើសបម្រើទ្រង់ចុះ។ ដ្បិតនៅពេលដែលលោកអ្នកធ្វើទៅតាមព្រះបន្ទូលរបស់ទ្រង់ នោះទ្រង់នឹងប្រទានកម្លាំងដល់លោកអ្នក។ តើលោកអ្នកមានទម្លាប់អាក្រក់ដែរឬទេ? តើលោកអ្នកជាទាសករនៃទម្លាប់ដែលបានធ្វើឱ្យលោកអ្នកក្លាយ ទៅជាអ្នកទោសទាំងរូបកាយ និងចិត្តគំនិតដែរឬទេ? បើសិនជាលោកអ្នកមានទម្លាប់មិនល្អ នោះព្រះយេស៊ូវ អាចសង្គ្រោះលោកអ្នកបាន។ ទ្រង់ចង់ធ្វើឱ្យលោកអ្នកមានសេរីភាព។ ទ្រង់នឹងប្រទានជីវិត ដល់ព្រលឹង ដែលបានស្លាប់ដោយសារអំពើបាប (អេភេសូរ ២:១)។ ព្រះយេស៊ូវនឹងរំដោះអ្នកណា ដែលជាទាសករ នៃភាពកម្សោយ និងភាពអភ័ព្វ។ ហើយទ្រង់ក៏នឹងកម្ទេចច្រវ៉ាក់នៃអំពើបាបដែរ»។ ដកស្រង់ពី Ellen G. White, The Desire of Ages, page 203, adapted។

«ព្រះយេស៊ូវបានបដិសេធនូវការប្រកាសដែលថា ទ្រង់បានធ្វើបាប នៅពេលដែលទ្រង់មាន បន្ទូលថា ទ្រង់ជាព្រះនោះ។ ព្រះយេស៊ូវបានមានបន្ទូលថា ទ្រង់ជាព្រះរាជបុត្រារបស់ព្រះ។ ដ្បិតព្រះ និង ព្រះយេស៊ូវមានគំនិតតែមួយ ពោលគឺ៖ ទ្រង់មានព្រះទ័យ មានការសម្រេចចិត្ត និងមានផែនការតែមួយ ជាមួយនឹងព្រះ»។ ដកស្រង់ពី The Desire of Ages, page 208, adapted។

**សំណួរពិភាក្សា**

`សេចក្តីជំនឿដែលមនុស្សទទួលបានតាមរយៈព្រះយេស៊ូវ បានធ្វើឱ្យបាដិហារ្យនៃការព្យាបាលសម្រេច ទៅបាន។ ពួកសម្តេចសង្ឃបានបង្ហាញចិត្តរបស់ពួកគេ ដែលមានពេញទៅដោយការសង្ស័យ។ តើហេតុអ្វី បានជាការសួរសំណួរត្រង់ៗ និងការដែលមានអារម្មណ៍សង្ស័យ មិនមែនជារឿងដូចគ្នាយ៉ាងដូច្នេះ? តើហេតុអ្វី បានជាវាសំខាន់ម្ល៉េះ ដែលយើងបានស្គាល់ ភាពខុសគ្នានៃរឿងទាំង២នេះនោះ?`

`តើហេតុអ្វីបានជាការស្គាល់សេចក្តីពិត មិនទាន់គ្រប់គ្រាន់ឱ្យយើងទទួលបានសេចក្តីសង្គ្រោះយ៉ាងដូច្នេះ? តើអ្វីទៅដែលបានសង្គ្រោះយើងនោះ? តើសង្គ្រោះយើង ដោយរបៀបណា?`

`សូមក្រឡេកមើល ខគម្ពីរយ៉ូហាន ៥:៤៧ យ៉ាងប្រុងប្រយ័ត្ន។ សព្វថ្ងៃនេះ មនុស្សជាច្រើនបានបដិសេធ ថា ទឹកធំ (ជំនាន់លោកណូអេ) មិនបានកើតឡើងនោះទេ។ ពួកគេមិនបានជឿថា ព្រះបានបង្កើតផ្ទៃមេឃ និងផែនដីនេះ នៅក្នុងរយៈពេល៦ថ្ងៃនោះឡើយ។ តើមនុស្សទាំងនេះកំពុងតែធ្វើ នូវអ្វីដែលព្រះយេស៊ូវ បានព្រមាននៅក្នុងខគម្ពីរយ៉ូហាន ៥:៤៧ នោះយ៉ាងដូចម្តេច?`