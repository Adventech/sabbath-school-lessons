---
title:  បាដិហារ្យទី២របស់ព្រះយេស៊ូវ
date:   30/09/2024
---

ព្រះយេស៊ូវបានធ្វើបាដិហារ្យទាំងអស់ នៅក្នុងអំឡុងពេលដែលទ្រង់ បានបំពេញកិច្ចការនៅលើ ផែនដីនេះ។ បាដិហារ្យទាំងនេះ បានជួយឱ្យមនុស្សជឿទៅលើទ្រង់។ លោកយ៉ូហានបានសរសេរអំពី បាដិហារ្យ ដើម្បីឱ្យមនុស្សបានជឿទៅលើទ្រង់ដែរ។

`សូមអានអំពីបាដិហារ្យទី២ របស់ព្រះយេស៊ូវ នៅក្នុងគម្ពីរយ៉ូហាន ៤:៤៦-៥៤។ តើហេតុអ្វី បានជាលោកយ៉ូហាន បានភ្ជាប់បាដិហារ្យទី២ ជាមួយនឹងបាដិហារ្យទី១ ដែលព្រះយេស៊ូវបានធ្វើ នៅក្នុង ពិធីមង្គលការយ៉ាងដូច្នេះ?`

លោកយ៉ូហានចង់ឱ្យអ្នកអានយល់ថា បាដិហារ្យរបស់ព្រះយេស៊ូវ នឹងជួយឱ្យយើងដឹងថា ទ្រង់ ជាអ្នកណា។ ដូច្នេះហើយ បានជាលោកយ៉ូហានបានភ្ជាប់បាដិហារ្យទី២របស់ព្រះយេស៊ូវ ជាមួយនឹង បាដិហារ្យទី១។ បន្ទាប់មក លោកយ៉ូហានបានបន្ថែមទៀតថា « នេះជាទីសម្គាល់ទីពីរ ដែលព្រះយេស៊ូវ បានធ្វើ ក្រោយពីព្រះអង្គយាងត្រឡប់ពីស្រុកយូដា មកស្រុកកាលីឡេវិញ» (យ៉ូហាន ៤:៥៤)។

នៅពេលដែលយើងអានអំពីបាដិហារ្យនេះជាលើកដំបូង នោះយើងអាចនឹងគិតថា ចម្លើយ ដែលព្រះយេស៊ូបានឆ្លើយតបទៅនឹងសម្តេចសង្ឃជាចម្លើយដែលគំរោះគម្រើយ។ ប៉ុន្តែ សង្ឃបានបដិសេធ មិនព្រមជឿទៅលើព្រះយេស៊ូវនោះឡើយ រហូតទាល់តែទ្រង់បានព្យាបាលកូនប្រុសរបស់គាត់ជាមុនសិន។ ព្រះយេស៊ូវបានជ្រាបពីចិត្តរបស់បុរសម្នាក់នេះ។ ដ្បិតជំងឺខាងឯព្រលឹងវិញ្ញាណ ធ្ងន់ធ្ងរជាងជំងឺដែលបាន ធ្វើឱ្យកូនប្រុសរបស់គាត់ឈឺទៅទៀត។ ពាក្យពេចន៍របស់ព្រះយេស៊ូវ បានពាល់ចិត្តបុរសម្នាក់នេះ។ គាត់ បានយល់ថា ជំងឺខាងឯវិញ្ញាណរបស់គាត់ អាចធ្វើឱ្យកូនប្រុសរបស់គាត់ បាត់បង់ជីវិតបាន។

យើងត្រូវតែយល់ថា បាដិហារ្យតែមួយមុខ មិនទាន់ជាភ័ស្តុតាងគ្រប់គ្រាន់ បង្ហាញយើងថា ព្រះយេសូ៊វជាព្រះអង្គសង្គ្រោះនោះទេ។ ដ្បិតកាលពីសម័យមុន ក៏មានមនុស្សដទៃទៀត បានធ្វើបាដិហារ្យ ដែរ។ មនុស្សទាំងនេះមួយចំនួន គឺជាហោរាដែលមកពីព្រះ។ ប៉ុន្តែ ទន្ទឹមនឹងនេះ សារក្លែងក្លាយក៏បាន ធ្វើបាដិហារ្យផងដែរ។ បាដិហារ្យបានបង្ហាញយើងថា មានរបស់ម៉្យាង ដែលមានអំណាចខ្លាំងជាងមនុស្ស ទៅទៀត។ ដូច្នេះហើយ បាដិហារ្យមិនមានន័យថា ព្រះគឺជាបុគ្គលម្នាក់ ដែលកំពុងធ្វើការអស្ចារ្យនោះ ទេ។ (ពីព្រោះសាតាំងក៏អាចធ្វើ «បាដិហារ្យ» បានដែរ មែនទេ?)

សម្តេចសង្ឃបានសូមឱ្យព្រះយេស៊ូវ បង្ហាញសេចក្តីមេត្តាដល់គាត់ តាមរយៈការព្យាបាលកូន ប្រុសរបស់គាត់។ ព្រះយេស៊ូវបានមានបន្ទូលថា «អញ្ជើញទៅចុះ កូនរបស់លោករស់ហើយ!» (យ៉ូហាន ៤:៥០)។ ពាក្យពេចន៍ដែលបានសរសេរថា « [នឹង] រស់ហើយ (will live)» បានបង្ហាញយើង នូវអ្វីដែល បានកើតឡើងនៅពេលអនាគត។ ប៉ុន្តែ តាមពិតទៅ នៅក្នុងភាសាក្រេក ពាក្យដែលថា «នឹងរស់ហើយ» បានបង្ហាញទង្វើមួយ ដែលកំពុងតែកើតឡើង នៅពេលឥឡូវនេះវិញ។ ដូច្នេះហើយ ពាក្យទាំងនេះ បាន បង្ហាញយើងថា សេចក្តីសន្យារបស់ព្រះយេស៊ូវអាចជឿជាក់បាន រហូតដល់លោកយ៉ូហានបានមានប្រសាសន៍ អំពីសេចក្តីសន្យានេះ ថាជារឿងដែលកំពុងតែបានកើតឡើងវិញ។ នៅពេលដែលបុរសម្នាក់នេះត្រឡប់ ទៅផ្ទះវិញ នៅថ្ងៃបន្ទាប់ នោះគាត់បានឃើញថា ជំងឺគ្រុនក្តៅបានចេញពីកូនប្រុសរបស់គាត់ ស្របពេល ដែលព្រះយេសូវបានតាំងសេចក្តីសន្យារបស់ទ្រង់។

`រឿងនេះជាហេតុផលដ៏មានឥទ្ធិពល ដើម្បីឱ្យយើងបានជឿទៅលើព្រះយេស៊ូវ។ សព្វថ្ងៃនេះ ប្រហែលជាមានមនុស្សជាច្រើនបានអះអាងថា ពួកគេមានប្រភពមកពីព្រះ។ ប៉ុន្តែ តើយើងបានដឹងដោយ របៀបណា ថាបាដិហារ្យមានប្រភពមកពីព្រះនោះ?`