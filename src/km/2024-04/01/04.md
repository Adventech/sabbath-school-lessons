---
title:  បាដិហារ្យនៅត្រង់ស្រះទឹកបេថែសដា
date:   01/10/2024
---

បាដិហារ្យបន្ទាប់មកទៀត ដែលលោកយ៉ូហានបានសរសេរ គឺស្តីអំពីព្រឹត្តិការណ៍ នៅត្រង់ស្រះ ទឹកបេថែសដា (យ៉ូហាន ៥:១-៩)។ ពួកបណ្តាជនបានជឿថា ទេវតាបានធ្វើឱ្យទឹកស្រះកម្រើក។ នៅ ពេលដែលទឹកកម្រើកឡើង នោះពួកបណ្តាជនបានគិតថា អ្នកជំងឺដែលបានចូលទៅក្នុងទឹកមុនគេ នឹង បានជាសះស្បើយ។ មនុស្សជាច្រើននាក់បានសង្ឃឹមថា ពួកគេនឹងជាសះស្បើយ។ មនុស្សទាំងនេះ បាន មកជួបជុំគ្នា នៅត្រង់រានហាននៃស្រះទឹក ដើម្បីរង់ចាំចុះទៅក្នុងទឹក។ ព្រះយេស៊ូវបានយាងទៅកាន់ទីក្រុង យេរូសាឡិម។ នៅពេលដែលទ្រង់ដើរកាត់ស្រះទឹក នោះទ្រង់បានទតឃើញហ្វូងមនុស្ស កំពុងតែរង់ចាំ នៅទីនោះ។

សូមស្រមៃឃើញថា មនុស្សទាំងអស់នេះ កំពុងតែរង់ចាំទឹកកម្រើក ដើម្បីឱ្យពួកគេបានជា សះស្បើយចុះ។ ជាការពិតណាស់ មនុស្សទាំងនេះមួយចំនួន គឺជាអ្នកជំងឺ។

`សូមអានរឿងអំពីបុរសស្វិតដៃជើង នៅក្នុងគម្ពីរយ៉ូហាន ៥:១-៩។ អ្នកណាដែលនៅក្បែរ ស្រះទឹក សុទ្ធតែមានបំណងចង់ជាសះស្បើយ។ បើដូច្នេះមែន តើហេតុអ្វីបានជាព្រះយេស៊ូវសួរបុរស ស្វិតដៃជើងថា គាត់ពិតជាចង់ជាសះស្បើយមែនយ៉ាងដូច្នេះ (យ៉ូហាន ៥:៦)?`

ចម្លើយរបស់បុរសម្នាក់នោះ បានជួយឱ្យយើងយល់ថា គាត់ចង់ជាសះស្បើយ។ ប៉ុន្តែ អ្វីដែល បញ្ហានោះ គឺថា គាត់បានស្វែងរកការព្យាបាល នៅកន្លែងដែលមិនត្រឹមត្រូវ។ បើទោះជាយ៉ាងនេះក្តី ព្រះអង្គដែលបានបង្កើតជើងរបស់បុរសម្នាក់នោះ បានឈរនៅមុខគាត់ស្រាប់ហើយ។

«ព្រះយេស៊ូវមិនបានសូមឱ្យបុរសឈឺចាប់ម្នាក់នេះ បង្ហាញភាពជឿជាក់ទៅលើទ្រង់នោះទេ។ ព្រះយេស៊ូវបានបង្គាប់គាត់ថា «ចូរក្រោកឡើង យកកន្ទេលរបស់អ្នក ហើយដើរទៅ» (យ៉ូហាន ៥:៨)។ ដោយសារសេចក្តីជំនឿ បុរសម្នាក់នេះបានជឿព្រះបន្ទូលរបស់ព្រះ។ សុខភាពបានចូលទៅក្នុងដៃជើង ពិការរបស់គាត់វិញ។ បុរសម្នាក់នេះមិនបានសង្ស័យ ចំពោះព្រះបន្ទូលរបស់ព្រះយេស៊ូវនោះទេ។ ដូច្នេះ ហើយគាត់បានជ្រើសរើស គោរពតាមសេចក្តីបង្គាប់ព្រះយេស៊ូវវិញ។ សាច់ដុំទាំងអស់របស់បុរសម្នាក់នេះ បានចាប់ផ្តើមកម្រើកឡើង។ គាត់បានលោតឡើង។ គាត់បានយល់ថា ព្រះយេស៊ូវបានព្យាបាលគាត់ឱ្យជា សះស្បើយហើយ។ ព្រះយេស៊ូវមិនបានសន្យាថា ទ្រង់នឹងជួយបុរសម្នាក់នេះ ទេ។ ប៉ុន្តែ បុរសម្នាក់នេះ មិនបានសង្ស័យ និងធ្វើឱ្យបាត់បង់ឱកាសនៃការជាសះស្បើយនោះឡើយ។ គាត់បានជឿទៅលើព្រះបន្ទូល របស់ព្រះ និងបានអនុវត្តព្រះបន្ទូលនោះ។ ដ្បិតនៅពេលដែលគាត់ធ្វើដូច្នេះ នោះព្រះក៏បានប្រទានកម្លាំង ឱ្យបុរសម្នាក់នេះបានជឿឡើងដែរ»។ ដកស្រង់ពី Ellen G. White, The Desire of Ages, pages 202, 203, adapted។

`ក្រោយមក ព្រះយេស៊ូវបានជួបបុរសម្នាក់នេះ នៅក្នុងព្រះវិហារ។ ព្រះយេស៊ូវបានមានបន្ទូល ទៅកាន់បុរសម្នាក់នេះថា «មើល៍ អ្នកបានជាហើយ កុំធ្វើបាបទៀត ក្រែងអ្នកមានសេចក្តីអាក្រក់ជាងមុន» (យ៉ូហាន ៥:១៤)។ តើអំពើបាប អាចបង្កឱ្យមានជំងឺដែរឬទេ? ប្រសិនបើមែន សូមបកស្រាយចម្លើយ របស់លោកអ្នក។ ទន្ទឹមគ្នានេះ តើហេតុអ្វីបានជាយើងយល់ថា អំពើបាបមិនបានបង្ក ឱ្យមានជំងឺទាំងអស់ នៅក្នុងជីវិតរបស់យើងយ៉ាងដូច្នេះ?`