---
title:  បាដិហារ្យដំបូងរបស់ព្រះយេស៊ូវ
date:   28/09/2024
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖
យ៉ូហាន ២:១-១១; យ៉ូហាន ៤:៤៦-៥៤; យ៉ូហាន ៥:១-៩; យ៉ូហាន ៥:១០-១៦; យ៉ូហាន ៥:១៦-១៨; យ៉ូហាន ៥:១៩-៤៧។

> <p>ខចងចាំ៖</p>
> «ព្រះយេស៊ូវបានធ្វើទីសម្គាល់ជាច្រើនទៀតនៅមុខពួកសិស្ស ដែលមិនបានកត់ត្រាទុកក្នុង សៀវភៅនេះ តែសេចក្ដីដែលបានកត់ត្រាទុកនេះ គឺដើម្បីឲ្យអ្នករាល់គ្នាបានជឿថា ព្រះយេស៊ូវពិតជា ព្រះគ្រីស្ទ ជាព្រះរាជបុត្រារបស់ព្រះមែន ហើយឲ្យអ្នករាល់គ្នាដែលជឿបានជីវិត ដោយសារព្រះនាម ព្រះអង្គ» (យ៉ូហាន ២០:៣០, ៣១)។

តើហេតុអ្វីបានជាលោកយ៉ូហានសរសេរកណ្ឌគម្ពីររបស់គាត់ អំពីព្រះយេស៊ូវយ៉ាងដូច្នេះ? តើភាគច្រើន លោកយ៉ូហានចង់សរសេរ អំពីបាដិហារ្យរបស់ព្រះយេស៊ូវ ឬការបង្រៀនរបស់ទ្រង់ដែរ ឬទេ?

ព្រះវិញ្ញាណបរិសុទ្ធ បានជួយឱ្យលោកយ៉ូហានបកស្រាយ ពីមូលហេតុដែលនាំឱ្យគាត់សរសេរ កណ្ឌគម្ពីររបស់គាត់។ ជាការពិតណាស់ អ្នកដទៃទៀត អាចសរសេរអំពីជីវិតរបស់ព្រះយេស៊ូវ ល្អជាង លោកយ៉ូហានសរសេរទៅទៀត (យ៉ូហាន ២១:២៥)។ ប៉ុន្តែ លោកយ៉ូហានបានមានប្រសាសន៍ថា គាត់ក៏បានបញ្ចូលនូវរឿង ដែលនឹងជួយឱ្យយើងជឿថា ព្រះយេស៊ូវ «ពិតជាព្រះគ្រីស្ទ ជាព្រះរាជបុត្រា របស់ព្រះមែន ហើយឲ្យអ្នករាល់គ្នាដែលជឿបានជីវិត ដោយសារព្រះនាមព្រះអង្គ» (យ៉ូហាន ២០:៣០, ៣១) ផងដែរ។

សប្តាហ៍នេះ យើងនឹងអានរឿងមួយចំនួន អំពីបាដិហារ្យដំបូងរបស់ព្រះយេស៊ូវ។ បាដិហារ្យ ទាំងនេះរួមមានទាំងរឿង អំពីរបៀបដែលព្រះយេស៊ូវបានប្រែទឹក ឱ្យទៅជាស្រាទំពាំងបាយជូរផងដែរ។ យើងក៏នឹងអាន អំពីរបៀបដែលព្រះយេសូ៊វបានព្យាបាល អ្នកដែលមានកូនប្រុសឈឺរបស់បុរសម្នាក់ ព្រមទាំងព្យាបាលបុរសម្នាក់ នៅត្រង់បេថែសដា។ បាដិហារ្យទាំងនេះ បានបង្ហាញយើងថា ព្រះយេស៊ូវ ជាព្រះអង្គសង្គ្រោះ។ នៅក្នុងរឿងទាំងនេះ យើងនឹងបានឃើញគំរូនៃមនុស្សដែលបានបង្ហាញជំនឿ ទៅលើព្រះយេស៊ូវ។ គំរូរបស់ពួកគេក៏បានអញ្ជើញយើង ឱ្យជឿទៅលើទ្រង់ផងដែរ។