---
title:  ចិត្តដ៏រឹងរូស
date:   02/10/2024
---

បាដិហារ្យ ទីសំគាល់ និងការអស្ចារ្យ មិនមែនជាភ័ស្តុតាងបង្ហាញថា របស់អ្វីមួយមានប្រភព មកពីព្រះនោះទេ។ ប៉ុន្តែ នៅពេលដែលបាដិហារ្យមានប្រភពមកពីព្រះវិញ នោះយើងនឹងមានវិប្បដិសារី បើសិនជាយើងបានបដិសេធបាដិហារ្យទាំងនោះ។

`សូមអានរឿងអំពីបាដិហារ្យ ដែលព្រះយេស៊ូវបានធ្វើនៅក្នុងគម្ពីរយ៉ូហាន ៥:១០-១៦។ តើយើង អាចរៀនមេរៀនអ្វីខ្លះ ចេញពីចិត្តដ៏រឹងរូសរបស់ពួកសម្តេចសង្ឃនោះ?`

ព្រះយេស៊ូវបានធ្វើដំណើរទៅកាន់ព្រះវិហារ។ នៅទីនោះ ទ្រង់បានទតឃើញបុរសម្នាក់ ដែល ទ្រង់បានព្យាបាលឱ្យជា។ បន្ទាប់ពីព្រះយេស៊ូវ បានមានបន្ទូលជាមួយនឹងគាត់រួចស្រេចហើយ បុរសម្នាក់ នេះបានប្រាប់ពួកសម្តេចសង្ឃភ្លាមៗថា ព្រះយេស៊ូវគឺជាបុគ្គលម្នាក់ ដែលបានព្យាបាលទ្រង់។ យើង ប្រហែលជាគិតថា ដំណឹងល្អនេះ អាចនឹងធ្វើឱ្យពួកមេដឹកនាំសរសើរតម្កើងព្រះ។ ប៉ុន្តែ «ហេតុនោះហើយ បានជាពួកសាសន៍យូដាបចាប់ផ្តើមបៀតបៀនព្រះយេស៊ូវ ព្រោះព្រះអង្គធ្វើការនៅថ្ងៃសប្បាតហ៍» (យ៉ូហាន ៥:១៦)។ ពួកគេបានរៀបចំផែនការ ដើម្បីសម្លាប់ព្រះយេស៊ូវ។

ពួកសម្តេចសង្ឃបានអនុញ្ញាតឱ្យអ្នកជំងឺ ទទួលបានការព្យាបាលនៅក្នុងថ្ងៃសប្បាតហ៍ លុះត្រា តែមានករណីបន្ទាន់ប៉ុណ្ណោះ។ ប៉ុន្តែ បុរសម្នាក់នេះបានស្វិតដៃជើង អស់រយៈពេល៣៨ឆ្នាំមកហើយ។ ដូច្នេះហើយ ការជាសះស្បើយរបស់គាត់ រឹតតែបន្ទាន់ទៅទៀត។ តើករណីនេះចាំបាច់ឱ្យព្រះយេស៊ូវបង្គាប់ ឱ្យបុរសម្នាក់នេះ លើកកន្ទេលដេករបស់គាត់ នៅក្នុងថ្ងៃសប្បាតហ៍ដែរឬទេ? ប្រសិនបើអ្នកណាម្នាក់ ពិតជាទទួលអំណាចពីព្រះ ដើម្បីឱ្យខ្លួនបាននូវធ្វើបាដិហារ្យដ៏ធំធេងខាងឯការព្យាបាលនោះ តើមិនគួរឱ្យ បុគ្គលម្នាក់នេះដឹងថា អំណាចនេះបានប្រឆាំងទាស់នឹងច្បាប់នៃសាសនាយូដា ខាងឯការកាន់កន្ទេលដេក នៅក្នុងថ្ងៃសប្បាតហ៍ដែរឬទេ? តើហេតុអ្វីបានជាព្រះយេស៊ូវ ធ្វើរឿងទាំងនេះយ៉ាងដូច្នេះ? ព្រះយេស៊ូវចង់ជួយឱ្យពួកសម្តេចសង្ឃបានយល់សេចក្តីពិត ដែលសំខាន់ជាងក្បួនច្បាប់ដែលមនុស្សបានបង្កើត ទៅទៀត។ ក្បួនច្បាប់ទាំងនេះបានលាក់សេចក្តីពិតអំពីព្រះ និងអំពីជំនឿពិតប្រាកដរបស់មនុស្សលោក។

`សូមអានគម្ពីរយ៉ូហាន ៩:១-១៦; ម៉ាកុស ៣:២២, ២៣; ម៉ាថាយ ១២:៩-១៤។ តើរឿង នៅក្នុងខគម្ពីរទាំងអស់ បានបង្រៀនយើងអ្វីខ្លះ អំពីទំហំនៃចិត្តរឹងរូសរបស់ពួកគេនោះ?`

តើពួកសម្តេចសង្ឃទាំងនេះ អាចពិការភ្នែកដោយរបៀបណា? ចម្លើយគឺថា ពួកគេបានមានចិត្ត រឹងរូស។ ពួកគេក៏បានប្រកាន់ខ្ជាប់ នឹងគោលជំនឿក្លែងក្លាយដែលថា ព្រះអង្គសង្គ្រោះនឹងរំដោះពួកគេ ឱ្យរួចពីសាសន៍រ៉ូមផងដែរ។ ពួកគេបានស្រឡាញ់អំណាច និងបានបដិសេធមិនព្រមឱ្យព្រះគ្រប់គ្រងជីវិត របស់ពួកគេឡើយ។ រឿងទាំងនេះបានធ្វើឱ្យពួកគេ បដិសេធសេចក្តីពិតនៃព្រះគម្ពីរដែលថា ព្រះយេស៊ូវ ជាព្រះអង្គសង្គ្រោះនោះ។

`តើការដាស់តឿនរបស់ព្រះយេស៊ូវ គឺជាអ្វី? សូមអានគម្ពីរយ៉ូហាន ៥:៣៨-៤២ សម្រាប់ ចម្លើយ។ តើយើងអាចរៀនអ្វីខ្លះ ចេញពីព្រះបន្ទូលរបស់ព្រះយេស៊ូវនេះ? តើអ្វីទៅនៅក្នុងខ្លួនយើង ដែល បានកំបាំងភ្នែកយើង មិនឱ្យឃើញសេចក្តីពិតដែលយើងត្រូវដឹង និងត្រូវរស់នៅនោះ?`