---
title:  ខ្ញុំជាសេចក្តីពិត
date:   04/12/2024
---

`សូមអានគម្ពីរយ៉ូហាន ១:១៤, ១៧; យ៉ូហាន ៨:៣២; យ៉ូហាន ១៤:៦ និងយ៉ូហាន ១៥:២៦។តើលោកយ៉ូហានបានភ្ជាប់គោលគំនិតនៃសេចក្តីពិតទៅនឹងព្រះយេស៊ូវដោយរបៀបណា?`

យើងបានឃើញនៅក្នុងកណ្ឌគម្ពីរយ៉ូហានម្តងហើយម្តងទៀតថា លោកយ៉ូហានបានភ្ជាប់សេចក្តី ពិតទៅនឹងព្រះយេស៊ូវ ព្រះវរបិតារបស់ទ្រង់ ហើយនិងព្រះវិញ្ញាណបរិសុទ្ធ។ គាត់បានភ្ជាប់ព្រះយេស៊ូវ ទៅនឹងតួពន្លឺ មិនមែនទៅតួងងឹតនោះទេ (យ៉ូហាន ១:១-១៤; យ៉ូហាន ៣:១៩-២១)។ បន្ទាប់មក គាត់ បានភ្ជាប់ការកុហកទៅនឹងអារក្ស ហើយនិងអំពើបាប (យ៉ូហាន ៨:៤៤-៤៦)។ នៅក្នុងកណ្ឌគម្ពីរយ៉ូហាន សេចក្តីពិតមានអត្ថន័យលើសពីព័ត៌មាន និងតួលេខត្រឹមត្រូវទៅទៀត។ សេចក្តីពិតក៏ស្តីអំពីការគោរព ព្រះ និងការធ្វើនូវអ្វីដែលទ្រង់បានសូមពីយើងផងដែរ។

«មានមនុស្សជាច្រើននាក់ មានបំណងចង់ស្គាល់ព្រះដែលមានព្រះជន្មរស់។ មនុស្សទាំងនេះ ចង់បានព្រះ នៅក្នុងជីវិតរបស់ពួកគេ។ គោលគំនិត និងការសរសេររបស់មនុស្សលោក មិនអាចបំពេញ ចិត្តមនុស្សលោកបានឡើយ។ ពាក្យសម្តី និងការប្រឌិតរបស់មនុស្សលោក គ្មានតម្លៃនោះទេ។ ពួកគេ ត្រូវតែអានព្រះគម្ពីរ។ តាមរយៈព្រះគម្ពីរ ពួកគេនឹងបានឮព្រះមានបន្ទូលទៅកាន់ពួកគេ។ មនុស្សទាំងនេះ អាចនឹងបានឮត្រឹមតែគោលគំនិតរបស់មនុស្សលោកប៉ុណ្ណោះ។ ប៉ុន្តែ នៅពេលដែលពួកគេអានព្រះគម្ពីរ នោះពួកគេនឹងបានឮសំឡេងរបស់ព្រះ។ ដ្បិតព្រះអម្ចាស់អាចនឹងធ្វើឱ្យយើងមានវិញ្ញាណថ្មី និងអាច ប្រទានជីវិតអស់កល្បដល់យើង»។ ដកស្រង់ពី Ellen G. White, Christ’s Object Lessons, page 40, adapted។

សូមគិតអំពីអត្ថន័យ ដែលព្រះយេស៊ូវបានយល់ឃើញអំពីសេចក្តីពិត។ ព្រះយេស៊ូវជា «ព្រះបន្ទូល (ឡូហ្គូស)» ដែលនៅជាមួយនឹងព្រះតាំងតែពីដើមមក។ ព្រះយេស៊ូវបានបង្កើតរបស់គ្រប់យ៉ាង (យ៉ូហាន ១:១-៤)។ ព្រះយេស៊ូវជាតួអង្គម្នាក់ ជាមួយនឹងព្រះវរបិតាតាំងតែពីដើមមក។ ព្រះយេស៊ូវ និងព្រះវរបិតា បានស្របតាមគ្នាទៅវិញទៅមកយ៉ាងល្អឥតខ្ចោះ។ ព្រះយេស៊ូវក៏មាននាមថា «ខ្ញុំជា (I AM)» ផងដែរ។ ព្រះយេស៊ូវមិនបានស្ថិតនៅក្រោមការគ្រប់គ្រងរបស់អ្នកណាម្នាក់នោះទេ។ ផ្ទុយទៅវិញ របស់គ្រប់យ៉ាង បានរស់រាននៅលើផែនដីនេះ ដោយសារតែព្រះយេស៊ូវបានបង្កើតរបស់ទាំងអស់នោះ។ «ដ្បិតព្រះអង្គហើយ ដែលបង្កើតអ្វីទាំងអស់ ទាំងនៅស្ថានសួគ៌ និងនៅផែនដី ទាំងអ្វីៗដែលមើលឃើញ ទាំងអ្វីៗដែលមើលមិនឃើញ ទោះរាជបល្ល័ង្ក ឬអំណាចជាព្រះអម្ចាស់ ឬអំណាចគ្រប់គ្រង ឬអំណាចណាក៏ដោយ អ្វីៗទាំងអស់កើតមកដោយសារព្រះអង្គ និងសម្រាប់ព្រះអង្គ» (កូឡូស ១:១៦, ១៧)។

ព្រះយេស៊ូវពិសេសលើសជាងអ្នកដែលនិយាយសេចក្តីពិតទៅទៀត ពីព្រោះទ្រង់គឺជាសេចក្តី ពិត។ សេចក្តីពិតមិនមែនជាគោលគំនិត ឬជាការប្រឌិតរបស់មនុស្សលោកនោះទេ។ សេចក្តីពិតគឺជាបុគ្គល ម្នាក់។ ហើយបុគ្គលម្នាក់នោះ គឺជាព្រះយេស៊ូវនោះឯង។

សេចក្តីពិតដែលព្រះយេស៊ូវ អាចនឹងដូចជាព្រះអាទិត្យដែលបានពន្លឺផែនដីទាំងមូលដូច្នោះដែរ (យ៉ូហាន ៨:១២)។ លោកស៊ី អេស ឡេវីស (C. S. Lewis) បាននិយាយថា «ខ្ញុំជឿសាសនាគ្រីស្ទ ទៅ តាមរបៀបដែលព្រះអាទិត្យបានរះ។ ខ្ញុំបានឃើញព្រះអាទិត្យរះ។ បន្ទាប់មក ព្រះអាទិត្យបានជួយឱ្យខ្ញុំមើលឃើញរបស់គ្រប់យ៉ាង»។ ដកស្រង់ពី «Is Theology Poetry?» (n. p.: Samizdat University Press, 2014), page 15, first presented in 1944។

ព្រះយេស៊ូវដែលជាសេចក្តីពិត បានជួយឱ្យយើងយល់អំពីជីវិត និងរបស់គ្រប់យ៉ាងនៅជុំវិញ យើង។