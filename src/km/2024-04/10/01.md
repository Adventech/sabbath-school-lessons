---
title:  ព្រះយេស៊ូវជាផ្លូវ ជាសេចក្តីពិត និងជាជីវិត
date:   30/11/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន ១៣:១-២០; យ៉ូហាន ១៤:១-៣; យ៉ូហាន ១៤:៥, ៦; យ៉ូហាន ១:១៤, ១៧; យ៉ូហាន ៥:៣៨-៤០។

> <p>ខចងចាំ៖</p>
> «គ្មាននរណាដែលឃើញព្រះឡើយ មានតែព្រះរាជបុត្រាមួយព្រះអង្គប៉ុណ្ណោះ ដែលគង់នៅក្នុងឱរាព្រះវរបិតា ទ្រង់បានសម្តែងឲ្យស្គាល់ព្រះអង្គ» (យ៉ូហាន ១:១៨)។

កណ្ឌគម្ពីរយ៉ូហានត្រូវបានចែកចេញជា៤ផ្នែក៖ (១) ដើមសេចក្តី (យ៉ូហាន ១:១-១៨) (២) កណ្ឌគម្ពីរអំពីបាដិហារ្យ (យ៉ូហាន ១:១៩-១២:៥០) (៣) កណ្ឌគម្ពីរអំពីសិរីល្អ (យ៉ូហាន ១៣:១-២០:៣១) និង (៤) សេចក្តីបញ្ចប់ (យ៉ូហាន ២១:១-២៥)។ រហូតមកដល់ពេលនេះ យើងបានសិក្សាអំពីសេចក្តី ផ្តើម និងកណ្ឌគម្ពីរអំពីបាដិហារ្យ។ ផ្នែកទាំង២យ៉ាងនេះនៃកណ្ឌគម្ពីរយ៉ូហាន បានប្រើបាដិហារ្យ ការ សន្ទនា និងការបង្រៀនរបស់ព្រះយេស៊ូវ ដើម្បីបង្ហាញយើងថា ទ្រង់ជាអ្នកណា។ ឥឡូវនេះ យើងនឹង ក្រឡេកមើលមេរៀននៅក្នុងផ្នែកទី៣នៃកណ្ឌគម្ពីរយ៉ូហាន ដែលកណ្ឌគម្ពីរអំពីសិរីល្អ។

យើងបានឃើញរួចមកហើយថា ព្រះយេស៊ូវបានប្រៀបធៀបអង្គទ្រង់ទៅនឹងរឿង៧យ៉ាងផ្សេងពីគ្នា ដែលបានជួយបកស្រាយថា ទ្រង់ជាអ្នកណា។ រូបស័ព្ទទាំង៧យ៉ាងនេះ បានចាប់ផ្តើមជាមួយ នឹងពាក្យ ថា «ខ្ញុំជា»។ (១) ព្រះយេស៊ូវបានមានបន្ទូលថា «ខ្ញុំជានំប័ុងជីវិត» (យ៉ូហាន ៦:៣៥, ៤១, ៤៨, ៥១)។ (២) ព្រះយេស៊ូវក៏ជាពន្លឺនៃផែនដីដែរ (យ៉ូហាន ៨:១២, យ៉ូហាន ៩:៥)។ (៣) ព្រះយេស៊ូវជាទ្វារ (យ៉ូហាន ១០:៧, ៩)។ (៤) ព្រះយេស៊ូវជាអ្នកគង្វាលល្អ (យ៉ូហាន ១០:១១,១៤)។ (៥) ព្រះយេស៊ូវ ជាអ្នក ដែលបានប្រោសមនុស្សស្លាប់ឱ្យរស់ឡើងវិញ (យ៉ូហាន ១១:២៥)។ (៦) ព្រះយេស៊ូវជាផ្លូវ ជាសេចក្តីពិត និងជាជីវិត (យ៉ូហាន ១៤:៦)។ នៅចុងបញ្ចប់ ព្រះយេស៊ូវជាទំពាំងបាយជូរពិតប្រាកដ (យ៉ូហាន ១៥:១, ៥)។

សប្តាហ៍នេះ យើងនឹងចាប់ផ្តើមការសិក្សារបស់យើង ជាមួយនឹងសេចក្តីអធិប្បាយចុងក្រោយ របស់ ព្រះយេស៊ូវ។ សេចក្តីអធិប្បាយនេះ បានចាប់ផ្តើម ជាមួយនឹងការដែលព្រះយេស៊ូវបានលាងជើង ឱ្យសិស្សរបស់ទ្រង់។ បន្ទាប់មក យើងនឹងក្រឡេកមើលរូបស័ព្ទដែលថា «ខ្ញុំជា» នៅបទគម្ពីរយ៉ូហាន ជំពូក១៤។