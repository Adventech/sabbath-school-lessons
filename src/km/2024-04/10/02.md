---
title:  គំរូដ៏អស្ចារ្យរបស់ព្រះយេសូ៊វ
date:   01/12/2024
---

យើងបានអានសេចក្តីអធិប្បាយចុងក្រោយរបស់ព្រះយេស៊ូវ នៅក្នុងបទគម្ពីរយ៉ូហាន ជំពូក ១៣-១៧។ នៅក្នុងសេចក្តីអធិប្បាយនេះ ព្រះយេស៊ូវបានបង្រៀនសិស្សរបស់ទ្រង់ នូវអ្វីដែលបានរំពឹងទុក និងត្រូវធ្វើនៅពេលអនាគត។ ព្រះយេស៊ូវបានជួយឱ្យសិស្សរបស់ទ្រង់មានអារម្មណ៍ប្រសើរឡើង អំពីការ ដែលទ្រង់ត្រូវចាកចេញពីពួកគេ។ ព្រះយេស៊ូវបានសន្យាថា ទ្រង់នឹងបញ្ជូនអង្គជំនួយម្នាក់ មកឱ្យពួកគេ (ព្រះវិញ្ញាណបរិសុទ្ធ; បទគម្ពីរយ៉ូហាន ជំពូក១៤-១៦)។ ព្រះយេស៊ូវក៏បានប្រាប់សិស្សរបស់ទ្រង់ថា នៅពេលអនាគត ពួកគេនឹងមានអារម្មណ៍សោកសៅ ពីព្រោះគ្រាលំបាកនឹងត្រូវមកដល់ (បទគម្ពីរយ៉ូហាន ជំពូក ១៥-១៦)។ បន្ទាប់មក ព្រះយេស៊ូវបានលើកទឹកចិត្តសិស្សរបស់ទ្រង់ ឱ្យរក្សាជំនឿឱ្យបានរឹងមាំ (បទគម្ពីរយ៉ូហាន ជំពូក១៥)។

`សូមអានរឿងនៅក្នុងគម្ពីរយ៉ូហាន ១៣:១-២០។ តើនៅក្នុងរឿងនេះ មានអ្វីកើតឡើង? តើហេតុអ្វី បានជារឿងនេះសំខាន់ម្ល៉េះ? តើព្រះចង់បង្រៀនមេរៀនអ្វីខ្លះ ដល់សិស្សរបស់ទ្រង់?`

នៅក្នុងសម័យព្រះយេស៊ូវ មនុស្សបានធ្វើដំណើរដោយគ្មានស្បែកជើង ឬពាក្យស្បែកជើង ក្រវ៉ាត់កែង។ ស្បែកជើងក្រវ៉ាត់កែង ជាស្បែកជើងដែលចំហមេជើង ឬតួជើងទាំងមូល ឬម្រាមជើងទាំងអស់។ ដូច្នេះហើយ បានជាជើងរបស់ពួកគេមានពេញទៅដោយដី និងធូលី។ អ្នកបម្រើបានសម្អាតជើងភ្ញៀវ ដែល បានចូលទៅបរិភោគអាហារ នៅក្នុងផ្ទះរបស់អ្នកណាម្នាក់។ ប៉ុន្តែ នៅយប់នោះ ព្រះយេស៊ូវមិនបានបរិភោគ អាហារចុងក្រោយរបស់ទ្រង់ ជាមួយនឹងអ្នកបម្រើ និងសិស្សរបស់ទ្រង់ មុនពេលដែលគេចាប់ទ្រង់នោះទេ។

ដើម្បីពួកសិស្ស និងអ្នកបម្រើមានការភ្ញាក់ផ្អើល ព្រះយេស៊ូវបានក្រោកចេញពីតុ ទៅលាងជើង ឱ្យសិស្សរបស់ទ្រង់ទាំងអស់។ គម្ពីរយ៉ូហាន ១៣:៤, ៥ បានប្រាប់យើងនូវរឿងគ្រប់យ៉ាងដែលព្រះយេស៊ូវ បានធ្វើ។ លោកយ៉ូហានបានប្រាប់យើងនូវរឿងដែលព្រះយេស៊ូវបានធ្វើ ដោយសារតែគាត់ចង់ឱ្យយើង យល់ថា ព្រះយេស៊ូវកំពុងតែធ្វើរឿងមួយដ៏ពិសេស។ ព្រះយេស៊ូវជាព្រះ។ ឥឡូវនេះ ព្រះកំពុងតែធ្វើការ ដូចជាអ្នកបម្រើវិញ។ ព្រះយេស៊ូវបានលះបង់ចិត្តអាត្មានិយមទាំងអស់របស់ទ្រង់ រួចលុតជង្គង់ចុះលាងជើងឱ្យអ្នកបម្រើ ឬសិស្សរបស់ទ្រង់។

នៅក្នុងគម្ពីរយ៉ូហាន ១៣:៨-១១ ពាក្យពេចន៍ និងទង្វើរបស់លោកពេត្រុសបានបង្ហាញយើង ពីរបៀបដែលសិស្សរបស់ព្រះយេស៊ូវបានយល់ច្រឡំពីសកម្មភាពរបស់ទ្រង់។ តើព្រះយេស៊ូវ ដែលជា ព្រះអង្គសង្គ្រោះ ជាព្រះមែស្ស៊ី ជាបរមគ្រូរបស់ពួកគេអាចបន្ទាបអង្គទ្រង់មកធ្វើកិច្ចការកខ្វក់នេះយ៉ាងណា ទៅបាន? លោកពេត្រុសបានបដិសេធមិនព្រមឱ្យព្រះយេស៊ូវលាងជើងរបស់គាត់នោះទេ។ ប៉ុន្តែ ព្រះយេស៊ូវ បានប្រាប់លោកពេត្រុសថា បើសិនជាគាត់បដិសេធមិនព្រមទទួលយកការនេះទេ នោះគាត់ក៏គ្មានចំណែក ជាមួយនឹងព្រះយេស៊ូវដែរ។ ដូច្នេះហើយ លោកពេត្រុសបានសួរបន្ថែមទៀត ដោយសារតែគាត់ចង់នៅជាប់ជាមួយនឹងទ្រង់។

នៅពេលដែលព្រះយេស៊ូវបន្ទាបអង្គទ្រង់ ដើម្បីលាងជើងសិស្សរបស់ទ្រង់ នោះទ្រង់បានបង្ហាញ យើងថា ទ្រង់ជាអ្នកណា។ នៅក្នុងគម្ពីរយ៉ូហាន ១៣:១៣ ព្រះយស៊ូវបានមានបន្ទូលថា ទ្រង់ជាគ្រូ និងជា ព្រះអម្ចាស់។ នាមទាំងនេះបានបង្ហាញយើងថា ព្រះយេស៊ូវមានអំណាច និងការគ្រប់យ៉ាងយ៉ាងខ្លាំងក្លា។ ប៉ុន្តែ ព្រះយេស៊ូវបានបង្រៀនថា យើងត្រូវតែយកអំណាច និងការគ្រប់គ្រងនោះ មកបម្រើអ្នកដទៃ មិនមែន បម្រើខ្លួនយើងនោះទេ។ សព្វថ្ងៃនេះ ព្រះវិហារសេវេនដេយអាត់វេនទីស្ទបានធ្វើតាមគំរូនៃការលាងជើងរបស់ ព្រះយេស៊ូវ។ ពួកជំនុំនឹងបានលាងជើងឱ្យគ្នាទៅវិញទៅមក ដើម្បីត្រៀមខ្លួនសម្រាប់ពិធីលៀងព្រះអម្ចាស់។