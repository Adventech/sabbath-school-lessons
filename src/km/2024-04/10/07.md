---
title:  ការសិក្សាបន្ថែម៖
date:   06/12/2024
---

សូមអាន Ellen G. White, “ ‘The Light of Life,’ ” pages 463-475, in The Desire of Ages; E. Edward Zinke, “The Authority of the Bible and the Certainty of the Second Coming,” The Certainty of the Second Coming, pages 23-36។

ព្រះយេស៊ូវបានមានបន្ទូលថា «ខ្ញុំជាពន្លឺបំភ្លឺពិភពលោក» (យ៉ូហាន ៨:១២)។ នៅពេលដែល ព្រះយេស៊ូវមានបន្ទូលនូវពាក្យពេចន៍ទាំងនេះ នោះទ្រង់ «ក៏ជាផ្នែកមួយនៃរោងឧបោសថ ដែលពួកសាសន៍ យូដាបានភ្ជាប់ជាមួយនឹងពិធីបុណ្យពិសេសរបស់សាសន៍យូដា ដែលមានឈ្មោះថាបុណ្យបារាំ។ នៅក្នុង ផ្នែកកណ្តាលនៃរោងឧបោសថនេះ មានចង្កៀង២ធំៗ។ បន្ទាប់ពីការថ្វាយតង្វាយនៅពេលល្ងាចរួចរាល់ ហើយ នោះពួកសង្ឃនឹងបំភ្លឺជើងទាន។ ពន្លឺពីចង្កៀងបានចែងចាំងមកលើទីក្រុងយេរូសាឡិម។ ចង្កៀង បានជួយឱ្យសាសន៍យូដានឹកចាំពីគ្រា ដែលព្រះបានដឹកនាំរាស្ត្ររបស់ទ្រង់ នៅក្នុងដុំពពកនៃពន្លឺដ៏សែន ខ្ពស់កាត់ទីរហោស្ថាន។ ពន្លឺនៃចង្កៀង បានជួយឱ្យពួកបណ្តាជន គិតពីការយាងមកវិញរបស់ព្រះអង្គសង្គ្រោះ ដែលព្រះបានសន្យាទុកមក។ នៅពេលល្ងាច នៅពេលដែលពួកសង្ឃបញ្ឆេះចង្កៀង នោះមនុស្សនៅក្នុង រោងឧបោសថបានពេញទៅដោយក្តីអំណរ . . . .។

«នៅពេលដែលចង្កៀងពីរោងឧបោសថ បានបំភ្លឺទីក្រុងយេរូសាឡិមរួចរាល់ហើយ នោះសាសន៍ អ៊ីស្រាអែលបានថ្លែងប្រាប់ អំពីសេចក្តីសង្ឃឹមដែលពួកគេមាន ទៅលើការយាងមកវិញរបស់ព្រះអង្គសង្គ្រោះ។ ពួកបណ្តាជនបានសង្ឃឹមថា ព្រះអង្គសង្គ្រោះនឹងយាងមកបំភ្លឺសាសន៍អ៊ីស្រាអែល ដោយប្រើពន្លឺរបស់ទ្រង់។ ព្រះយេស៊ូវបានយល់ឃើញថា ចង្កៀងក៏បានបង្រៀនពីសេចក្តីពិតនៃព្រះគម្ពីរសំខាន់មួយដែរ ពោលគឺថា៖ ព្រះយេស៊ូវក៏ប្រៀបដូចជាចង្កៀងនៅក្នុងរោងឧបោសថយ៉ាងដូច្នេះដែរ។ ព្រះយេស៊ូវជាអ្នកដែលបានប្រទាន ពន្លឺ ឬសេចក្តីពិតទាំងអស់ដល់យើង។ សេចក្តីពិតនៃព្រះគម្ពីរនេះ បានបំភ្លឺចិត្ត និងគំនិតរបស់មនុស្សលោក ដែលនៅលើផែនដីដ៏ងងឹតនេះ។ ចង្កៀងនៅក្នុងរោងឧបោសថ គឺជារូបស័ព្ទមួយដែលស័ក្តិសម។ ប៉ុន្តែ ព្រះអាទិត្យគួរតែជារូបស័ព្ទដែលស័ក្តិសមជាងនេះ ពីព្រោះព្រះយេស៊ូវបានដាក់ព្រះអាទិត្យនៅលើមេឃ ដោយព្រះហស្តទ្រង់ផ្ទាល់។

«នៅពេលនោះ គឺជាពេលព្រឹក។ ព្រះអាទិត្យបានរះនៅលើភ្នំអូលីវ។ កាំរស្មីនៃព្រះអាទិត្យ បាន ចាំងមកលើព្រះវិហារថ្មកែវ ហើយបណ្តេញពន្លឺតាមជញ្ជាំងពណ៌មាសនៃព្រះវិហារ។ បន្ទាប់មក ព្រះយេស៊ូវ បានចង្អុយទៅព្រះអាទិត្យ រួចមានបន្ទូលថា “ខ្ញុំជាពន្លឺបំភ្លឺពិភពលោក” នេះ (យ៉ូហាន ៨:១២)។ ដកស្រង់ពី Ellen G. White, The Desire of Ages, pages 463, 464, adapted។

**សំណួរពិភាក្សា**

`យើងមានសេចក្តីពិតអ្វីខ្លះ ដែលយើងមិនអាចរៀនពីវិទ្យាសាស្ត្រនោះ? (ឧទាហរណ៍ ដូចជាសេចក្តីពិត នៃឈើឆ្កាង ឬការយាងមកជាលើកទី២របស់ព្រះយេស៊ូវជាដើម)។ តើហេតុអ្វីបានជាព្រះបង្ហាញសេចក្តីពិត នៃព្រះគម្ពីរទាំងនេះ ឱ្យយើងបានឃើញយ៉ាងដូច្នេះ?`

`លុយស៊ីហ្វ័រជាទេវតាមួយអង្គដ៏ល្អឥតខ្ចោះ។ វាបានដឹងព័ត៌មានយ៉ាងច្រើន អំពីព្រះ និងអត្តសញ្ញាណរបស់ ទ្រង់។ ប៉ុន្តែ លុយស៊ីហ្វ័របានប្រឆាំងទាស់នឹងព្រះវិញ។ តើការធ្លាក់ចូលទៅក្នុងអំពើបាបរបស់លុយស៊ីហ្វ័រ បានបង្រៀនយើងអ្វីខ្លះ អំពីសេរីភាពនៃការជ្រើសរើសនោះ? យើងក៏ទទួលបានសេរីភាពនៃជ្រើសរើសដដែលនេះដែរ។ ប៉ុន្តែ តើហេតុអ្វីបានជាយើងត្រូវតែជ្រើសរើសថ្វាយជីវិតរបស់យើង ដល់ព្រះយេស៊ូវគ្រប់វិនាទីយ៉ាងដូច្នេះ?`