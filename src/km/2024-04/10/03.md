---
title:  ខ្ញុំនឹងត្រឡប់មកវិញម្តងទៀត
date:   02/12/2024
---

`សូមអាននូវពាក្យពេចន៍ ដែលព្រះយេស៊ូវបានមានបន្ទូលនៅក្នុងគម្ពីរយ៉ូហាន ១៤:១-៣។ តើហេតុអ្វីបានជាព្រះយេស៊ូវមានបន្ទូលនូវពាក្យពេចន៍ទាំងនេះយ៉ាងដូច្នេះ? តើព្រះយេស៊ូវបានតាំងសេចក្តី សន្យាអ្វីខ្លះ?`

នៅចុងបញ្ចប់នៃបទគម្ពីរយ៉ូហាន ជំពូក១៣ ព្រះយេស៊ូវបានមានបន្ទូលថា ទ្រង់នឹងត្រូវចាកចេញ ពីពួកសិស្ស (យ៉ូហាន ១៣:៣៣)។ ព័ត៌មាននេះ បានជំរុញឱ្យលោកពេត្រុសសួរនាំព្រះយេស៊ូវ ពីទីកន្លែង ដែលទ្រង់នឹងទៅ (យ៉ូហាន ១៣:៣៦)។ ពួកសិស្សមិនបានយល់ថា ព្រះយេស៊ូវកំពុងតែមានបន្ទូល អំពី ការសុគតរបស់ទ្រង់នៅលើឈើឆ្កាង ការរស់ឡើងវិញរបស់ទ្រង់ ហើយនិងការយាងត្រឡប់ទៅស្ថានសួគ៌ វិញនោះទេ។ លោកពេត្រុសបានមានប្រសាសន៍ថា គាត់បានត្រៀមខ្លួនស្លាប់ដើម្បីព្រះយេស៊ូវជាស្រេច (យ៉ូហាន ១៣:៣៧)។ ទន្ទឹមគ្នានេះ ព្រះយេស៊ូវបានមានបន្ទូលប្រាប់លោកពេត្រុសថា បន្តិចទៀតនេះ លោកពេត្រុសនឹងក្លែងថា គាត់មិនបានស្គាល់ថា ព្រះយេស៊ូវជាអ្នកណា។

បន្ទាប់មក ព្រះយេស៊ូវបានប្រាប់សិស្សរបស់ទ្រង់ កុំឱ្យបណ្តោយចិត្តរបស់ពួកគេ ឱ្យមានពេញ ក្តីព្រួយបារម្ភ ឬក្តីភ័យខ្លាចនោះឡើយ (យ៉ូហាន ១៤:១)។ នៅពេលដែលមនុស្សព្រួយបារម្ភ ឬភ័យខ្លាច ជាញឹកញាប់ ពួកគេអាចនឹងមានការភាន់ភាំង។ ដូច្នេះហើយ ព្រះយេស៊ូវបានជ្រាបថា ព្រះបន្ទូលរបស់ទ្រង់ អាចនឹងធ្វើឱ្យពួកសិស្សមានអារម្មណ៍ភ័យខ្លាច ឬភាន់ភាំងអំពីអនាគត។

ព្រះយេស៊ូវមិនចង់ឱ្យសិស្សរបស់ទ្រង់មានអារម្មណ៍ភ័យខ្លាចនោះទេ។ ដូច្នេះហើយ ព្រះយេស៊ូវ បានប្រាប់ពួកគេនូវរឿងមួយ ដើម្បីជួយឱ្យពួកគេមានអារម្មណ៍ប្រសើរឡើង។ ព្រះយេស៊ូវបានមានបន្ទូល អំពីដំណាក់របស់ទ្រង់។ នៅក្នុងដំណាក់នេះ មានបន្ទប់ជាច្រើន។ (តើលោកអ្នកបានឃើញបន្ទប់ទាំងនេះ មិនមែនជាវិមាន ឬវីឡាដែរឬទេ? បន្ទប់ទាំងនេះ ប្រៀបដូចជាបន្ទប់នៅក្នុងផ្ទះសំណាក់ ឬសណ្ឋាគារនោះ ទេ។ ព្រះយេស៊ូវនឹងយាងទៅស្ថានសួគ៌ ដើម្បីរៀបចំបន្ទប់ឱ្យសិស្សរបស់ទ្រង់ នៅក្នុងដំណាក់នៃព្រះវរបិតា ទ្រង់។ ព្រះយេស៊ូវកំពុងតែក្រឡេកមើលពីពេលវេលាអនាគត បន្ទាប់ពីឈើឆ្កាង គឺនៅពេលព្រះបាន ដោះស្រាយ បញ្ហានៃអំពើបាបជារៀងរហូត (សូមអានគម្ពីរដានីយ៉ែល ៧:២៧)។

ព្រះយេសូ៊វបានមានបន្ទូលថា «បើខ្ញុំទៅរៀបកន្លែងឲ្យអ្នករាល់គ្នា នោះខ្ញុំនឹងត្រឡប់មកវិញ ហើយ ទទួលអ្នករាល់គ្នាទៅឯខ្ញុំ ដើម្បីឲ្យអ្នករាល់គ្នាបាននៅកន្លែងដែលខ្ញុំនៅនោះដែរ» (យ៉ូហាន ១៤:៣)។ សេចក្តី សន្យានេះ បានថ្លែងអំពីការយាងមកជាលើកទី២។

តើហេតុអ្វីបានជាយើងជឿទុកចិត្តសេចក្តីសន្យានេះយ៉ាងដូច្នេះ? ដើម្បីឆ្លើយតបទៅនឹងសំណួរ នេះ យើងត្រូវតែក្រឡេកមើលវិធីផ្សេងគ្នា២យ៉ាង ដែលយើងអាចបកប្រែសេចក្តីសន្យានេះ។ ពាក្យថា «ខ្ញុំនឹងត្រឡប់មក» នៅក្នុងគម្ពីរយ៉ូហាន ១៤:៣ បានបង្ហាញយើងនូវកិច្ចការដែលព្រះយេស៊ូវត្រូវធ្វើ នៅ ពេលអនាគត។ នៅក្នុងភាសាក្រេក ពាក្យទាំងនេះត្រូវបានសរសេរថា «ខ្ញុំនឹងយាងមកជាប្រាកដ» ដែល បានបង្ហាញយើង នូវអ្វីដែលព្រះយេស៊ូវកំពុងតែធ្វើនៅពេលឥឡូវនេះ។ ដូច្នេះហើយ លោកយ៉ូហានបាន បង្ហាញយើង នូវសេចក្តីពិតនៃព្រះគម្ពីរដ៏មានអំណាចមួយ។ ពោលគឺព្រះយេស៊ូវបានពិពណ៌នាអំពីការយាងមកជាលើកទី២របស់ទ្រង់ ហាក់ដូចជារឿងនេះកំពុងតែកើតឡើងនៅឥឡូវនេះអ៊ីចឹង។ នេះហើយជាមូលហេតុដែលនាំឱ្យយើងអាចជឿទុកចិត្តទៅលើព្រះយេស៊ូវ នៅពេលដែលទ្រង់បានមានបន្ទូលថា ទ្រង់នឹងត្រឡប់មកវិញនោះ។

ជាការពិតណាស់ យើងអាចជឿទុកចិត្តទៅលើសេចក្តីសន្យា ដោយសារតែអ្នកដែលបានតាំង សេចក្តីសន្យានេះ។

`តើឈើឆ្កាងបានបង្រៀនយើង ពីមូលហេតុដែលនាំឱ្យយើងជឿទុកចិត្តទៅលើសេចក្តីសន្យាដែលព្រះយេស៊ូវតាំងឡើង អំពីការយាងមកជាលើកទី២នោះយ៉ាងដូចម្តេច?`