---
title:  រឿងខ្លី
date:   06/12/2024
---

### ការជូនអំណោយដល់ស្ត្រីម្នាក់ ដែលបានស្លៀកពាក់យ៉ាងសមរម្យ

ស្ត្រីម្នាក់ដែលបានស្លៀកពាក់យ៉ាងសមរម្យ បានបើករថយន្តចូលទៅក្នុងកន្លែងដាក់រថយន្តនៃ ខនហ្វឺរិនម៉ាដាលេណាអាប់អាប់ភឺរ (Seventh-day Adventist Church) នៅក្នុងទីក្រុងបូហ្គូតា (Bogota) ប្រទេសកូឡំុប៊ី។ នាងបានសួរអ្នកយាមរថយន្តថា «អ៊ំប្រុស តើលោកអ៊ំជាអ្នកគ្រីស្ទានមែនទេ?»។ លោក រ៉ូបេន ខេមផុស (Ruben Campos) ដែលមានអាយុ៥២ឆ្នាំ បានតបទៅវិញថា «បាទក្មួយស្រី»។ នាង បានសួរទៀតថា «តើលោកអ៊ំជឿនិកាយណាដែរ?»។ គាត់បានឆ្លើយថា «ពួកយើងគឺជាអ្នកសេវេនដេយ អាត់វេនទីស្ទ តើក្មួយមានការអ្វីចង់ឱ្យអ៊ំជួយមែន?»។ នាងបានឆ្លើយថា «អូ អត់អីទេលោកអ៊ំ គ្រាន់តែមាន គេប្រាប់ខ្ញុំថា អ្នកអាត់វេនទីស្ទមិនចូលចិត្តជួយអ្នកដទៃប៉ុណ្ណោះ»។ លោករ៉ូបេនបានភ្ញាក់ផ្អើល រួចនិយាយ ថា «អ៊ំមិនដឹងថា ក្មួយឮពាក្យនេះមកពីណានោះទេ ប៉ុន្តែ បើក្មួយមានអ្វីចង់ឱ្យពួកយើងជួយ ពួកយើងចាំ ជួយក្មួយជានិច្ចណា»។ ស្ត្រីម្នាក់នោះបានសួរថា តើនាងអាចចតរថយន្តរបស់នាងនៅក្នុងកន្លែងចតរថយន្ត នៃព្រះវិហារបានដែរឬទេ។ ផ្ទះរបស់នាងនៅក្បែរនោះ ប៉ុន្តែ ផ្ទះនោះគ្មានកន្លែងចតរថយន្តនោះឡើយ ដូច្នេះហើយ បានជានាងមានអារម្មណ៍ថា ការចតរថយន្តរបស់នាងនៅតាមដងផ្លូវនៅពេលយប់ពុំមាន សុវត្ថិភាពនោះឡើយ។

លោករ៉ូបេនបាននិយាយទៀតថា «មានអី ក្មួយអាចចតឡាននៅទីនេះបាន»។ នាងបានសួរថា «តើលោកអ៊ំគិតតម្លៃចតយ៉ាងណាដែរ?»។ លោករ៉ូបេនបានតបមកថា «ពួកយើងមិនគិតថ្លៃអ្វីឡើយ ពីព្រោះ ការដែលក្មួយចតឡាននេះ គឺជាអំណោយដែលពួកយើងជូនដល់ក្មួយ»។ ស្រ្តីម្នាក់បានឧទានថា «អរគុណ លោកអ៊ំ ខ្ញុំសុំឱបលោកអ៊ំមួយ»។

នៅយប់នោះ ស្ត្រីម្នាក់នោះបានចតរថយន្តរបស់នាងនៅក្នុងកន្លែងចតរថយន្ត។ នាងបានយក រថយន្តមកចតក្នុងព្រះវិហារនៅយប់បន្ទាប់ទៀត។ លុះដល់យប់ទី៣ នោះនាងបានសូមលោករ៉ូបេននូវព្រះគម្ពីរមួយក្បាល។ បន្ទាប់មក អ្នកទាំង២នាក់បានចាប់ផ្តើមសិក្សាព្រះគម្ពីរ។ ខណៈពេលដែលពួកគេបាន សិក្សាព្រះគម្ពីរ នោះលោករ៉ូបេនបានយកកៅអ៊ីមកឱ្យនាង ចំណែកឯគាត់វិញ អង្គុយនៅក្នុងស្តង់របស់ គាត់។ មួយខែក្រោយមក ស្ត្រីម្នាក់នោះបាននិយាយថា នាងចង់ណែនាំលោករ៉ូបេនឱ្យស្វាមីរបស់នាង បានស្គាល់។ នាងបានហៅទូរស័ព្ទទៅកាន់ស្វាមីរបស់នាង ដោយនិយាយថា «លោកអ៊ំម្នាក់នេះឯង ដែល

ខ្ញុំកំពុងតែសិក្សាព្រះគម្ពីរជាមួយនឹងគាត់ និងចង់ជ្រមុជទឹកនោះ»។ ស្វាមីរបស់ស្ត្រីម្នាក់នេះ ជាមន្ត្រីយោធា ជាន់ខ្ពស់របស់ប្រទេសកូឡុំប៊ី ហើយគាត់កំពុងតែបំពេញ ការងារបណ្តោះអាសន្ននៅឯបរទេស។ គាត់បាន ប្រាប់លោករ៉ូបេនថា គាត់ក៏ចង់សិក្សាព្រះគម្ពីរផងដែរ»។ គាត់បាននិយាយថា «លោកអ៊ំ ចាំខ្ញុំត្រឡប់ទៅ ប្រទេសកូឡុំប៊ីវិញសិន ចាំយើងចាប់ផ្តើមសិក្សាព្រះគម្ពីរ ទាំងអស់គ្នា»។

ប្រហែលជាលោករ៉ូបេនជាអ្នកយាមរថយន្តដែលសប្បាយចិត្តជាងគេបំផុតនៅក្នុងប្រទេសកូឡុំប៊ី ហើយមើលទៅ នៅពេលដែលស្ត្រីម្នាក់នេះបានជ្រមុជទឹកនៅក្នុងព្រះវិហារសេវេនដេយអាត់វេនទីស្ទនៃ ទីក្រុងបូហ្គូតានោះ។ បច្ចុប្បន្ននេះ លោករ៉ូបេនកំពុងតែរង់ចាំឱ្យស្វាមីរបស់នាងត្រឡប់ពីបរទេសវិញសិន ដើម្បីនឹងសិក្សាព្រះគម្ពីរ»។

ព្រះយេស៊ូវបានចូលរួមនៅក្នុងបេសកកម្មផ្សាយដំណឹងល្អ តាមរយៈការបម្រើអ្នកដទៃ។ ទ្រង់ បានមានបន្ទូលថា «កូនមនុស្សក៏ដូច្នោះដែរ លោកបានមកមិនមែនឲ្យគេបម្រើលោកទេ គឺលោកមកបម្រើ គេវិញ» (ម៉ាថាយ ២០:២៨)។ ដូច្នេះហើយ លោករ៉ូបេនបានធ្វើតាមគំរូរបស់ទ្រង់។ លោករ៉ូបេនដែលបាន

ធ្វើការនៅក្នុងនាមជាអ្នកយាមរថយន្តអស់រយៈពេល៨ឆ្នាំ បាននិយាយថា «ពួកយើង អាចមានឥទ្ធិពលទៅលើជីវិតនៃមនុស្សជាច្រើននាក់ គ្រាន់តែមុននិងក្រោយប៉ុណ្ណោះ ដូច្នេះហើយ លោកអ្នកត្រូវតែត្រៀមខ្លួនជាស្រេច ដើម្បីបម្រើអ្នកដទៃ មិនថាពួកគេ ជាអ្នកណា ឬនៅកន្លែងណានោះឡើយ។