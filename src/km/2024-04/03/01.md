---
title:  សេចក្តីណែនាំអំពីកណ្ឌគម្ពីរយ៉ូហាន
date:   12/10/2024
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖
យ៉ូហាន ១:១-៥; យ៉ូហាន ១:១-៣, ១៤; យ៉ូហាន ១:៩-១៣; យ៉ូហាន ៣:១៦-២១; យ៉ូហាន ១៧:១-៥។

> <p>ខចងចាំ៖</p>
> «កាលដើមដំបូងមានព្រះបន្ទូល ព្រះបន្ទូលគង់នៅជាមួយ ព្រះ ហើយព្រះបន្ទូលនោះឯងជាព្រះ» (យ៉ូហាន ១:១)។

កាលពីមេរៀនទី១ យើងបានចាប់ផ្តើមការសិក្សារបស់យើង ដោយប្រើសេចក្តីបញ្ចប់នៃកណ្ឌ គម្ពីរយ៉ូហាន។ សេចក្តីបញ្ចប់នៃកណ្ឌគម្ពីរយ៉ូហានបានបកស្រាយ ពីមូលហេតុដែលនាំឱ្យលោកយ៉ូហាន សរសេរកាន់គម្ពីរនេះឡើង។ មេរៀននៅក្នុងសប្តាហ៍នេះ នឹងត្រឡប់ទៅកាន់សេចក្តីផ្តើមនៃកណ្ឌគម្ពីរ យ៉ូហានវិញ។ ជាញឹកញាប់ នៅក្នុងកថាខ័ណ្ឌដំបូងរបស់ពួកគេ អ្នកសរសេរកណ្ឌគម្ពីរសញ្ញាថ្មីបានប្រាប់ យើងអំពីប្រធានបទ ដែលពួកគេត្រូវពិពណ៌នា។ លោកយ៉ូហានក៏បានប្រាប់យើង នូវអ្វីដែលគាត់កំពុងតែ ពិពណ៌នានោះ នៅដើមនៃកណ្ឌគម្ពីររបស់គាត់ផងដែរ។ ប្រធានបទរបស់លោកយ៉ូហាន ក៏បានរួមបញ្ចូល សេចក្តីពិតនៃព្រះគម្ពីរអំពីព្រះយេស៊ូវផងដែរ។ សេចក្តីពិតទាំងនេះ បានពិពណ៌នាអំពីគ្រាមួយ មុនពេល ដែលព្រះបានបង្កើតផ្ទៃមេឃ និងផែនដី។

សេចក្តីពិតនៃព្រះគម្ពីរទាំងនេះ បានជួយឱ្យយើង ដែលជាអ្នកអានកណ្ឌគម្ពីរយ៉ូហាន បាន យល់រឿងអំពីព្រះយេស៊ូវ ដែលហ្វូងមនុស្សនៅក្នុងសាច់រឿងសម័យនោះមិនបានយល់។ យើងអាច មើលឃើញប្រធានបទសំខាន់ៗ ដែលលោកយ៉ូហានចូលចិត្តប្រាប់នោះ ដូចជាគាត់បានប្រាប់រឿងរបស់ គាត់អំពីព្រះយេស៊ូវយ៉ាងដូចម្តចដែរ។

មេរៀននៅក្នុងសប្តាហ៍នេះ នឹងចាប់ផ្តើមឡើង ជាមួយនឹងការណែនាំអំពីកណ្ឌគម្ពីរយ៉ូហាន (យ៉ូហាន ១:១-១៨)។ សេចក្តីណែនាំនឹងបង្ហាញយើង នូវបញ្ជីនៃប្រធានបទសំខាន់ៗ ដែលលោក យ៉ូហាននឹងពិពណ៌នាអំពីកណ្ឌគម្ពីររបស់គាត់។ យើងក៏នឹងក្រឡេកមើលប្រធានបទទាំងនេះម្តងទៀតតាមរយៈផ្នែកផ្សេងៗទៀត នៃដំណឹងល្អរបស់លោកយ៉ូហានផងដែរ។