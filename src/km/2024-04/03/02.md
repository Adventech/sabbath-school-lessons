---
title:  ព្រះយេស៊ូវបានគង់នៅ តាំងតែពីដើមមក
date:   13/10/2024
---

`សូមអានគម្ពីរយ៉ូហាន ១:១-៥។ តើខទាំងនេះ បានបង្រៀនយើងអ្វីខ្លះអំពីព្រះយេស៊ូវ?`

លោកយ៉ូហានបានចាប់ផ្តើមកណ្ឌគម្ពីររបស់គាត់ អំពីរឿងនៃជីវិតរបស់ព្រះយេស៊ូវ ជាមួយនឹង គោលគំនិតដ៏អស្ចារ្យយ៉ាងដូច្នេះថា៖ «កាលដើមដំបូងមានព្រះបន្ទូល ព្រះបន្ទូលគង់នៅជាមួយព្រះ ហើយព្រះបន្ទូលនោះឯងជាព្រះ» (យ៉ូហាន ១:១)។ ខដ៏ពីរោះនេះមានអត្ថន័យ និងមានគោលគំនិតយ៉ាង ស៊ីជម្រៅអំពីព្រះយេស៊ូវ។ នៅក្នុងនាមជាមនុស្សលោក យើងប្រហែលជាពិបាកយល់ពីអត្ថន័យដ៏ពីរោះនេះណាស់ ប៉ុន្តែ យើងក៏ត្រូវតែព្យាយាមសិក្សាដែរ។

នៅក្នុងខនេះ រឿងដំបូងដែលលោកយ៉ូហានបានធ្វើ គឺជាការបង្ហាញគន្លឹះអំពីគ្រាដែលព្រះយេស៊ូវ បានបង្កើតផ្ទៃមេឃ និងផែនដី។ លោកយ៉ូហានបានចាប់ផ្តើមកណ្ឌគម្ពីររបស់គាត់ ជាមួយនឹងពាក្យពេចន៍ តែមួយ ដែលកណ្ឌគម្ពីរលោកុប្បត្តិបានចាប់ផ្តើមនោះថា៖ «កាលដើមដំបូង» (សូមអានគម្ពីរលោកុប្បត្តិ ១:១; យ៉ូហាន ១:១)។ យើងបានដឹងថា ព្រះបន្ទូលដែលជាតួអង្គព្រះយេស៊ូវ បានគង់នៅមុនពេលដែល ព្រះបានបង្កើតរបស់គ្រប់យ៉ាងទៅទៀត។ ដូច្នេះហើយ លោកយ៉ូហានបានប្រាប់យើងថា ព្រះយេស៊ូវបាន គង់នៅជាមួយនឹងព្រះតាំងតែពីដើមមក។

បន្ទាប់មក លោកយ៉ូហានបានប្រាប់យើងថា «ព្រះបន្ទូលនោះឯងជាព្រះ»។ នៅក្នុងខគម្ពីរ យ៉ូហាន ១:១៨ ព្រះបានបណ្តាលឱ្យលោកយ៉ូហានមានប្រសាសន៍ថា «គ្មាននរណាដែលឃើញព្រះឡើយ មានតែព្រះរាជបុត្រាមួយព្រះអង្គប៉ុណ្ណោះ ដែលគង់នៅក្នុងឱរាព្រះវរបិតា ទ្រង់បានសម្តែងឲ្យស្គាល់ព្រះអង្គ»។ ខនេះបានបង្ហាញយើងថា ព្រះយេស៊ូវ និងព្រះវរបិតា មានទំនាក់ទំនងយ៉ាងជិតស្និទ្ធនឹង គ្នា។

បន្ទាប់មក លោកយ៉ូហានបានមានប្រសាសន៍ថា «ព្រះបន្ទូលនោះឯងជាព្រះ» (យ៉ូហាន ១:១)។ តើព្រះយេស៊ូវដែលជាព្រះបន្ទូល បានគង់នៅជាមួយនឹងព្រះ ហើយទ្រង់ក៏ជាព្រះដែរនោះយ៉ាងដូចម្តេចទៅបាន? យើងអាចរៀនឆ្លើយសំណួរនេះ នៅពេលដែលយើងបានយល់ចំណុចសំខាន់នៃភាសាក្រេក។ ភាសាក្រេកមិនមាន «អេ (a)» ឬ «អេន (an)» នោះទេ។ ប៉ុន្តែ ភាសាក្រេកមានពាក្យដែលមានន័យ ថា «ឌឹក (the)» វិញ។ នៅពេលដែលលោកយ៉ូហានសរសេរពាក្យថា «ឌឹក» មុនពាក្យមួយទៀត នោះគាត់បាន បង្ហាញថា គាត់កំពុងតែពិពណ៌នាអំពីមនុស្ស ឬរបស់ជាក់លាក់អ្វីមួយ មិនមែនគ្រាន់តែជាមនុស្ស ឬរបស់ ផ្សេងៗទៀតនោះឡើយ។ នៅក្នុងគម្ពីរយ៉ូហាន ១:១ លោកយ៉ូហានបានសរសេរពាក្យថា «ឌឹក» ជាភាសា ក្រេក មុនពាក្យថា «ព្រះបន្ទូល (Word)»។ ដូច្នេះហើយ ពាក្យថា «ឌឹក» បានប្រាប់យើង ឱ្យយកចិត្តទុកដាក់ ចំពោះបុគ្គលដ៏ពិសេសម្នាក់ ដែលលោកយ៉ូហានបានពិពណ៌នា។

នៅក្នុងខដែលបានចែងថា «ព្រះបន្ទូលនោះឯងជាព្រះ» លោកយ៉ូហានបានសរសេរពាក្យថា «ឌឹក» ជាភាសាក្រេក មុនពាក្យថា «ព្រះ» ។ លោកយ៉ូហានចង់ឱ្យយើងដឹងថា គាត់កំពុងតែពិពណ៌នាអំពី តួអង្គដែលជាព្រះវរបិតា។ ប៉ុន្តែ នៅពេលដែលលោកយ៉ូហានសរសេរភាសាក្រេកថា «ហើយព្រះបន្ទូល នោះឯងជាព្រះ» នោះលោកយ៉ូហានមិនបានសរសេរព្រះបន្ទូល «ឌឹក» មុនពាក្យថា «ព្រះ»។ នេះគឺ ដោយសារតែលើកនេះ លោកយ៉ូហានកំពុងតែមានបន្ទូលអំពីព្រះយេស៊ូវ។ ព្រះយេស៊ូវមិនមែនជាព្រះវរបិតា នោះទេ។ ទន្ទឹមគ្នានេះ ព្រះយេស៊ូវក៏ជាព្រះរាជបុត្រានៃព្រះ ដែលជាតួអង្គទី២នៅក្នុងព្រះត្រៃសរណគមន៍ នោះដែរ។ ដ្បិតព្រះត្រៃសរណគមន៍ រួមមានសមាជិក៣អង្គគឺ៖ ព្រះវរបិតា ព្រះរាជបុត្រា និងព្រះវិញ្ញាណ បរិសុទ្ធ។

`នៅក្នុងគម្ពីរយ៉ូហាន ១:៣, ៤ លោកយ៉ូហានបានប្រាប់យើងថា ព្រះយេស៊ូវជាបុគ្គលម្នាក់ដែល បានបង្កើតរបស់ទាំងអស់។`