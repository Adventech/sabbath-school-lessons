---
title:  រឿងខ្លី
date:   18/10/2024
---

### គ្រាប់ពូជនៃថ្ងៃសប្បាតហ៍

បុរសជនជាតិអារិកាំងម្នាក់បានដើរទៅកាន់កន្លែងការដ្ឋាន។ ដោយឃើញជាងស្ម័គ្រចិត្តកំពុង តែចាក់បីតុងសសរនៅក្នុងមជ្ឈមណ្ឌលអលនេស្សិន (All Nations) នៅក្នុងទីក្រុងវ៉ាប៉ាតូ (Wapato) នៃរដ្ឋវ៉ាស៊ីនតោនសហរដ្ឋអាមេរិក នោះគាត់បានសួរពួកគេថា «តើអ្នកទាំងអស់គ្នាកំពុងតែសាងសង់អីដែរនៅទីនេះ?»។ គាត់បាននិយាយទាំងងក់ក្បាលថា «ព្រះវិហារមួយទៀត? អ្នកទាំងអស់គ្នាមិនទាំង ស្គាល់ថា ថ្ងៃណាជាថ្ងៃដែលត្រូវសម្រាកផងហ្នឹង?»

លោកជេហ្វ វ៉េចន (Jeff Weijohn) ដែលជាមេជាងបានជាប់និយាយជាមួយនឹងបុរសម្នាក់នេះ ដែលបានឮពីព្រះវិហារសេវេនដេយអាត់វេនទីស្ទ។ បុរសម្នាក់នេះបានគិតថា គេនឹងបើកថ្វាយបង្គំ ព្រះវិហារនេះនៅក្នុងថ្ងៃអាទិត្យ ប៉ុន្តែ គាត់បានយល់ឃើញថា គេគួរតែថ្វាយបង្គំព្រះអាទិករនៅក្នុងថ្ងៃសៅរ៍ វិញ។

លោកជេហ្វបានភ្ញាក់ផ្អើលជាខ្លាំង។ គាត់បានប្រាប់នៅក្នុងកិច្ចសម្ភាសន៍មួយថា «នេះជាលើក ដំបូងហើយដែលខ្ញុំបានឮថា ជនជាតិអាមេរិកាំងក៏មានប្រវត្តិរក្សាថ្ងៃសប្បាតហ៍នេះដែរ»។ ក្រោយមក លោកជេហ្វបានទទួលការបំភ្លឺពីប្រវត្តិវិទូ ស្រដៀងគ្នាទៅនឹងប្រវត្តិដែលជនជាតិអាមេរិកាំងម្នាក់នេះបាន និយាយយ៉ាងដូច្នោះដែរ។ ប្រវត្តិវិទូបានបញ្ជាក់ថា មានកុលសម្ព័ន្ធ២ទៅ៣ក្រុមដែលបានស្នាក់នៅក្នុង តំបន់អភិរក្សយ៉ាកាម៉ា (Yakama) ដែលស្ថិតនៅក្បែរទីក្រុងវ៉ាប៉ាតូ បានជឿតាមប្រពៃណីថា ថ្ងៃទី៧ជាថ្ងៃ បរិសុទ្ធរបស់ព្រះអាទិករ បន្ទាប់មក ពួកគេបាននាំគ្នាថ្វាយបង្គំទ្រង់នៅក្នុងថ្ងៃសប្បាតហ៍វិញ។ ការដែល ដឹងថា ព្រះបានដាំគ្រាប់ពូជនៃថ្ងៃសប្បាតហ៍នៅក្នុងចិត្តនៃជនជាតិអាមេរិកកាំងម្នាក់នេះ បានផ្តល់កម្លាំង ដល់លោកជេហ្វ (Jeff) និងអ្នកស្រីធារី (Terri) ដែលជាភរិយារបស់គាត់ ឱ្យមានទឹកចិត្តនៅក្នុងបេសកកម្ម នៃការឈោងចាប់ជនជាតិដើមអាមេរិកាំង។ នៅក្នុងឆ្នាំ១៩៩០ កម្មវិធីផ្សាយដំណឹងល្អនេះ បានចាប់ផ្តើមដោយមានជំនួយពីប្រាក់តង្វាយនៃថ្ងៃសប្បាតហ៍ទី១៣។ មជ្ឈមណ្ឌលអលនេស្សិនគឺជាចំណុចសំខាន់ នៃកម្មវិធីដែលបានបង្កើតនៅក្នុងឆ្នាំ២០០១ ដោយបានរចនាជាអគារសម្រាប់គោលបំណងចម្រុះ។ អគារ នេះមានបន្ទប់ថ្វាយបង្គំនៅម្ខាង ដែលក្រុមជំនុំបានថ្វាយបង្គំរួមគ្នាជារៀងរាល់ព្រឹកថ្ងៃសប្បាតហ៍ មានរោង អាហារដែលជាកន្លែងទទួលទានអាហារប្រចាំថ្ងៃ និងជាកន្លែងដែលអាចផ្ទុកចំនួនមនុស្សប្រហែលជា៣០០ទៅ៤០០នាក់ទៀត ព្រមទាំងមានតារាងបាល់ទះ និងតារាងបាល់បោះដែលអាចផ្ទុកកុមារ និងឪពុកម្តាយរបស់ពួកគេប្រហែលជា២០០នាក់ទៀតផងដែរ ដែលបានមកចូលរួមលេងហ្គេមនៅពេលរាត្រី។ មជ្ឈមណ្ឌលនេះក៏បានផ្តល់ជូននូវកន្លែងបោះជំរំ សាលាបង្រៀនព្រះគម្ពីរនៅពេលវិស្សមកាល និងបន្ទាប់ពីការណែនាំអំពីសាលារៀន។

ជនជាតិអាមេរិកាំង និងជនជាតិដទៃទៀត អាចជួលកន្លែងទំនេរនៅក្នុងអគារនេះបាន។ លោក ជេហ្វបាននិយាយថា «ហេតុផលមួយដែលនាំឱ្យយើងសម្រេចចិត្តសាងសង់អគារនេះឡើង នោះគឺ ដោយសារតែសហគមន៍ ពុំមានកន្លែងប្រជុំផ្សេងក្រៅពីនេះនោះឡើយ។ ឧទាហរណ៍ដែលគួរឱ្យកត់សម្គាល់ មួយគឺថា មានមេដឹកនាំជនជាតិអាមេរិកាំងម្នាក់បានជ្រើសរើសទីតាំងនៅក្នុងកន្លែងកាស៊ីណូ ដែលគ្រប់គ្រង ដោយអ្នកដែលរស់នៅក្នុងស្រុកនោះ ដើម្បីធ្វើសិក្ខាសាលាសុខភាពក្រោមប្រធានបទដែលថា ល្បែងស៊ីសងកំពុងតែនាំឱ្យអ្នកស្រុកគាត់វិនាសហើយ។ លោកជេហ្វបាននិយាយថា «ការនេះជាទីបន្ទាល់ដ៏ អស្ចារ្យ ដោយសារតែជនជាតិអាមេរិកាំងម្នាក់នោះ មិនចង់រៀបចំកម្មវិធីនៅក្នុងកន្លែងកាស៊ីណូនោះ

ឡើយ»។ គាត់បានបន្ថែមទៀតថា គោលគំនិតរបស់មជ្ឈមណ្ឌលដែលគិតគូរ ពីចំណុចរសើបនៃវប្បធម៌នេះ បានទទួលជោគជ័យយ៉ាងខ្លាំង ដែលមានកន្លែង ផ្សេងទៀតបានយកទៅអនុវត្ត ដែលក្នុងនោះរួមមានទាំងប្រទេសកាណាដា ផងដែរ។