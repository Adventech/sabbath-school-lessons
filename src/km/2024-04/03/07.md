---
title:  ការសិក្សាបន្ថែម៖
date:   18/10/2024
---

សូមអាន Ellen G. White, “ ‘God With Us,’ ” in The Desire of Ages, pages 19-26។

«ព្រះយេស៊ូវបានមានបន្ទូលថា “ឯខ្ញុំ ប្រសិនបើខ្ញុំត្រូវលើកពីដីឡើង នោះខ្ញុំនឹងទាញមនុស្សទាំងអស់មកឯខ្ញុំ” (យ៉ូហាន ១២:៣២)។ ព្រះយេស៊ូវ ត្រូវបានបង្ហាញ ដល់មនុស្សមានបាប នៅក្នុងនាម ជាព្រះអង្គសង្គ្រោះ ដែលបានសុគតជំនួសអំពើបាប នៃមនុស្សគ្រប់គ្នា។ នៅពេលដែលយើងក្រឡេកមើល ព្រះយេស៊ូវ ដែលជាកូនចៀមរបស់ព្រះនៅលើឈើឆ្កាង នោះយើងបានចាប់ផ្តើមយល់ពីផែនការដែល ព្រះ បានរៀបចំដើម្បីសង្គ្រោះយើង។ សេចក្តីស្រឡាញ់របស់ព្រះ បានដឹកនាំយើង ឱ្យលន់តួអំពើបាបរបស់យើង និងឈប់ប្រព្រឹត្តអំពើបាប។ នៅពេលដែលព្រះយេស៊ូវបានសុគតជំនួសអំពើបាប នោះទ្រង់បានបង្ហាញ សេចក្តីស្រឡាញ់មួយ ដែលយើងមិនអាចយល់បាន។ ខណៈពេលដែលមនុស្សមានបាប បានសម្លឹងមើល សេចក្តីស្រឡាញ់នេះ ឈើឆ្កាងក៏បានប៉ះពាល់ចិត្តគេដែរ។ គំនិតរបស់គេនឹងបានពេញទៅដោយសេចក្តីពិត នៃព្រះគម្ពីរ។ ដ្បិតទ្រង់នឹងសោកសៅអំពីអំពើបាបរបស់គេ . . . . នៅពេលណាដែលគេបានចាប់ផ្តើមធ្វើឱ្យ ជីវិតគេប្រសើរឡើង នោះព្រះយេស៊ូវនឹងក្លាយទៅជាបុគ្គលម្នាក់ ដែលបានជំរុញឱ្យគេធ្វើរឿងទាំងនេះវិញ។ យើងមិនបានយល់ថា រឿងនេះបានកើតឡើងនោះទេ។ ប៉ុន្តែ យើងបានប្រាថ្នា ចង់ស្ថាបនាជីវិតរបស់យើង ដោយបានធ្វើឱ្យមានការផ្លាស់ប្តូរកាន់តែប្រសើរឡើង។ ព្រះយេស៊ូវបានត្រាស់ហៅយើង ឱ្យសម្លឹងមើលទៅ ឈើឆ្កាងទ្រង់។ នៅពេលដែលយើងជាមនុស្សមានបាប បានធ្វើដូច្នេះ នោះយើងនឹងក្រឡេកមើលអ្នកដែល យើងបានដំដែកគោលភ្ជាប់នៅទីនោះ ជាមួយនឹងអំពើបាបរបស់យើង។ នៅពេលនោះ ជាពេលដែលយើង មានអារម្មណ៍ថា យើងបានខុស ដោយសារតែយើងបានរំលងបញ្ញត្តិរបស់ព្រះ»។ ដកស្រង់ពី Ellen G. White, Steps to Christ, pages 26, 27, adapted។

**សំណួរពិភាក្សា**

`តើហេតុអ្វីបានជាលោកយ៉ូហាន បានចាប់ផ្តើមកណ្ឌគម្ពីររបស់គាត់ ដោយផ្តោតទៅលើជីវិតរបស់ព្រះយេស៊ូវ ជាមួយនឹងប្រធានបទថា ព្រះយេស៊ូវ ជាបុគ្គលដែលបានបង្កើតរបស់គ្រប់យ៉ាងនោះ យ៉ាងដូច្នេះ? តើប្រធាន បទនេះ បានប្រាប់យើងអ្វីខ្លះ អំពីសារៈសំខាន់ នៃអ្វីគ្រប់យ៉ាង ដែលយើងបានជឿ នៅក្នុងនាមជាក្រុមជំនុំ នោះ? តើហេតុអ្វីបានជាការយល់ដឹង ពីការកកើតជីវិតឱ្យត្រឹមត្រូវ សំខាន់ម្ល៉េះសម្រាប់យើង?`

`ព្រះយេស៊ូវ ជាព្រះ និងជាមនុស្ស។ តើហេតុអ្វីបានជាសេចក្តីពិត នៃព្រះគម្ពីរដែលថា ព្រះយេស៊ូវ ជាព្រះ និងជាមនុស្សនេះ ជាផ្នែកសំខាន់ នៃគោលជំនឿរបស់យើង នៅក្នុងនាមជាអ្នកសេវេនដេយអាត់វេនទីស្ទ យ៉ាងដូច្នេះ? តើនឹងមានអ្វីកើតឡើង ដល់គោលជំនឿរបស់យើង ប្រសិនបើយើងបានគិតថា ព្រះយេស៊ូវ គ្រាន់តែជាមនុស្ស មិនមែនជាព្រះនោះ? ម៉្យាងទៀត តើនឹងមានអ្វីកើតឡើងដល់ឈើឆ្កាង ប្រសិនបើព្រះ ដ៏នៅអស់កល្ប មិនបានសុគត នៅលើឈើឆ្កាង ប៉ុន្តែ គ្រាន់តែមនុស្សលោកម្នាក់ ដែលបានស្លាប់នៅលើ ឈើឆ្កាងវិញនោះ? តើយើងនឹងបាត់បង់អ្វីខ្លះ នៅក្នុងនាមជាគ្រីស្ទាន ប្រសិនបើព្រះយេស៊ូវ មិនមែនជាព្រះ ដ៏នៅអស់កល្បជានិច្ចវិញនោះ?`