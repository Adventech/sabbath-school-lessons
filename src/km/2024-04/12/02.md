---
title:  តើអ្វីទៅជាសេចក្តីពិតនោះ?
date:   15/12/2024
---

នៅក្នុងគម្ពីរយ៉ូហាន ១៨:២៨-៣២ យើងបានអានខគម្ពីរខ្លីមួយចំនួន ស្តីអំពីការកាត់ក្តីព្រះយេស៊ូវ។ ផ្នែកនេះត្រូវបានសង្ខេប ដោយសារតែលោកយ៉ូហានចាប់អារម្មណ៍នៅក្នុងការប្រាប់យើង នូវអ្វីដែលបានកើត ឡើង រវាងព្រះយេស៊ូវ និងលោកពីឡាត់ដែលជាអភិបាលក្រុងនោះជាជាង។

`សូមអានរឿងអំពីលោកពីឡាត់ និងព្រះយេស៊ូវ នៅក្នុងគម្ពីរយ៉ូហាន ១៨:៣៣-៣៨។ តើលោក ពីឡាត់ និងព្រះយេស៊ូវបានពិភាក្សាគ្នាអំពីអ្វី?`

អភិបាលក្រុងបានសួរព្រះយេស៊ូវថា ទ្រង់ជាស្តេចនៃសាសន៍យូដាមែនទេ (យ៉ូហាន ១៨:៣៣)។ នៅក្នុងកណ្ឌគម្ពីរយ៉ូហាន សំណួរនេះជាដំបូងបង្អស់ ដែលគេបានហៅទ្រង់ថាជាស្តេច។ ព្រះយេស៊ូវបាន សួរលោកពីឡាត់ថា គាត់កំពុងតែសួរសំណួរនេះ ដោយសារតែគាត់ជឿថា ព្រះយេស៊ូវជាស្តេចពិតប្រាកដ មែនទេ។ ឬមួយ ក៏លោកពីឡាត់កំពុងតែសួរសំណួរនេះ ដោយសារតែអ្នកដទៃបាននិយាយថា ទ្រង់ជា ស្តេច។ សំណួររបស់ព្រះយេស៊ូវ ជាវិធីមួយបែប នៅក្នុងការសួរលោកពីឡាត់ថា តើគាត់បានយល់ថា ទ្រង់ ជាអ្នកណាដែរឬទេ។ អ្នកអានកណ្ឌគម្ពីរយ៉ូហាន បានដឹងថា ព្រះយេស៊ូវជាស្តេច។ តើអភិបាលក្រុងនឹង ដឹងរឿងនេះដែរឬទេ?

លោកពីឡាត់បានឆ្លើយសំណួររបស់ព្រះយេស៊ូវ ដោយប្រើសំណួររបស់គាត់យ៉ាងដូច្នេះថា៖ «ខ្ញុំមិនមែនជាជនជាតិយូដាទេ! គឺជនជាតិរបស់អ្នក និងពួកនាយកបូជាចារ្យទេតើ ដែលបានបញ្ជូនអ្នកមកខ្ញុំ តើអ្នកបានធ្វើអ្វី?» (យ៉ូហាន ១៨:៣៥)។ តើលោកអ្នកបានឃើញថា លោកពីឡាត់មិនបានឆ្លើយ សំណួររបស់ព្រះយេស៊ូវដែរឬទេ? ពាក្យពេចន៍របស់លោកពីឡាត់ បានបង្ហាញថា គាត់បានសម្រេចចិត្ត មិនទទួលយកសេចក្តីពិតអំពីព្រះយេស៊ូវនោះទេ។

ព្រះយេស៊ូវបានឆ្លើយប្រាប់គាត់ថា នគររបស់ទ្រង់មិនមែននៅលើផែនដីនេះទេ (យ៉ូហាន ១៨:៣៦)។ បន្ទាប់មក លោកពីឡាត់បានយល់ថា ព្រះយេស៊ូវកំពុងតែប្រកាសថា ទ្រង់ជាស្តេច (យ៉ូហាន ១៨:

៣៧)។ បន្ទាប់មក ព្រះយេស៊ូវបានបកស្រាយពីមូលហេតុដែលនាំឱ្យទ្រង់យាងមកប្រសូត។ មូលហេតុ នោះគឺថា ទ្រង់បានយាងមកកាន់ផែនដីនេះ ដើម្បីប្រកាសសេចក្តីពិតនៃព្រះគម្ពីរ។ អ្នកណាដែលបាន ទទួលសេចក្តីពិតនេះ នឹងបានឮ និងគោរពការបង្រៀនរបស់ទ្រង់ (យ៉ូហាន ១៨:៣៧)។

បន្ទាប់មក លោកពីឡាត់បានសួរថា «អ្វីទៅជាសេចក្តីពិតនោះ?» (យ៉ូហាន ១៨:៣៨)។ ប៉ុន្តែ លោកពីឡាត់មិនបានរង់ចាំចម្លើយពីព្រះយេស៊ូវនោះទេ។ ផ្ទុយទៅវិញ គាត់បានចេញទៅខាងក្រៅ ដើម្បី ព្យាយាមរំដោះព្រះយេស៊ូវឱ្យរួចផុតពីហ្វូងមនុស្សវិញ។

នៅក្នុងកណ្ឌគម្ពីរយ៉ូហាន សេចក្តីពិតជាប្រធានបទដ៏សំខាន់មួយ។ ដ្បិតព្រះយេស៊ូវជាព្រះបន្ទូល ដ៏នៅអស់កល្បជានិច្ច (យ៉ូហាន ១:១-៥)។ ដូច្នេះហើយ បានជាទ្រង់ជាពន្លឺ និងជាសេចក្តីពិតនោះ។ ព្រះយេស៊ូវមានពេញទៅដោយសេចក្តីមេត្តា និងសេចក្តីពិត (យ៉ូហាន ១:១៤)។ សេចក្តីមេត្តា និង សេចក្តីពិតដែលយើងបានទទួល នោះមានប្រភពមកពីព្រះយេស៊ូវ (យ៉ូហាន ១:១៧)។ លោកយ៉ូហាន បាទីស្ទបានចែកចាយសេចក្តីពិតអំពីព្រះយេស៊ូវ (យ៉ូហាន ៥:៣៣)។ ព្រះយេស៊ូវបានប្រកាសថា ព្រះវរបិតា របស់ទ្រង់គឺជា «សេចក្តីពិត» (យ៉ូហាន ៧:២៨) ដោយសារតែទ្រង់បានឮសេចក្តីនោះពីព្រះវរបិតាទ្រង់ (យ៉ូហាន ៨:៤០)។ ព្រះយេស៊ូវ «ជាផ្លូវ ជាសេចក្តីពិត និងជាជីវិត» (យ៉ូហាន ១៤:៦)។ ព្រះគម្ពីរដែលជាព្រះបន្ទូលរបស់ព្រះ គឺជាសេចក្តីពិត (យ៉ូហាន ១៧:១៧)។ លោកពីឡាត់បានបាត់បង់ឱកាសរបស់គាត់ ដែលត្រូវដឹងអំពីសេចក្តីពិត។ តើហេតុអ្វី? នោះគឺដោយសារតែលោកពីឡាត់មិនចូលចិត្តសាសន៍យូដា។ កាលពីមុនមក លោកពីឡាត់បានសម្រេចចិត្តខុសម្តងហើយម្តងទៀត។ គាត់ក៏មានសម្ពាធនៅក្នុងការអនុវត្ត នូវអ្វីដែលពួកមេដឹកនាំនៃសាសន៍យូដាប្រាថ្នាចង់បាន។