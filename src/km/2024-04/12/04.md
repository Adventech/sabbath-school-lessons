---
title:  កិច្ចការចប់សព្វគ្រប់ហើយ
date:   17/12/2024
---

លោកពីឡាត់បានសរសេរស្លាកមួយ ដាក់នៅលើឈើឆ្កាង ដូចដែលគម្ពីរយ៉ូហាន ១៩:១៧-២២ បានបង្ហាញ។ លោកពីឡាត់បានសរសេរស្លាកនេះ ជាភាសាឡាតាំង ភាសាក្រេក និងភាសាហេព្រើរ។ ស្លាកនេះបានសរសេរថា «យេស៊ូវអ្នកស្រុកណាសារ៉ែត ស្តេចនៃសាសន៍យូដា» (យ៉ូហាន ១៩:១៩)។ ពួកមេដឹកនាំនៃសាសន៍យូដា ចង់ឱ្យលោកពីឡាត់កែនូវអ្វីដែលគាត់បានសរសេរ។ ប៉ុន្តែ លោកពីឡាត់ បានបដិសេធ។ ស្លាកនេះ បានចែកចាយសេចក្តីពិតអំពីព្រះយេស៊ូវថា៖ ស្តេចលើអស់ទាំងស្តេច បាន ឆ្កាងនៅលើឈើឆ្កាង។ ទ្រង់បានឆ្កាងនៅលើឈើឆ្កាងនៃការអាម៉ាស់ ដូចជាស្តេចដែលគង់នៅលើបល្ល័ង្ក នៃសិរីល្អយ៉ាងដូច្នោះដែរ ពីព្រោះការសុគតរបស់ទ្រង់នឹងជួយសង្គ្រោះមនុស្សមានបាប។ ប៉ុន្តែ ព្រះយេស៊ូវ ដែលជាស្តេចរបស់ពួកគេ និងជាស្តេចនៃសាសន៍យូដា ត្រូវតែជាប់ឆ្កាងដូចជាឧក្រិដ្ឋជនជាមុនសិន។

«ព្រះបានបណ្តាលឱ្យលោកពីឡាត់សរសេរស្លាកនេះ ដាក់នៅលើឈើឆ្កាងដែលនៅលើព្រះសិរសារបស់ព្រះយេស៊ូវ។ ព្រះបានប្រើស្លាកនេះ ដើម្បីបណ្តាលឱ្យពួកបណ្តាជនសញ្ជឹងគិតអំពីអ្វីដែលពួកគេបានឃើញ និងសិក្សាពីព្រះគម្ពីរ»។ ដកស្រង់ពី Ellen G. White, The Desire of Ages, page 745, adapted។

`សូមអានគម្ពីរយ៉ូហាន ១៩:២៥-២៧។ តើរឿងដ៏គួរឱ្យចាប់អារម្មណ៍អ្វី ដែលយើងបានអាន នៅក្នុងខទាំងនេះ រវាងព្រះយេស៊ូវ និងម្តាយរបស់ទ្រង់នៅត្រង់ឈើឆ្កាងនោះ?`

លោកយ៉ូហានដែលជាសិស្សសំណព្វ និងនាងម៉ារីដែលជាម្តាយរបស់ព្រះយេស៊ូវ បានឈរ នៅមុខឈើឆ្កាងព្រះយេស៊ូវ ជាមួយនឹងអ្នកដទៃទៀត។ ជាច្រើនឆ្នាំកន្លងមក លោកស៊ីម៉ូនបានប្រាប់នាង ម៉ារី អំពីបទពិសោធន៍នៅពេលអនាគតនេះ នៅពេលដែលនាង និងលោកយូ៉សែបនាំកុមារាព្រះយេស៊ូវមកកាន់រោងឧបោសថ ដើម្បីសុំព្រះពរនោះ (សូមប្រៀបធៀបជាមួយនឹងគម្ពីរលូកា ២:៣៤, ៣៥)។ ឥឡូវនេះ ខណៈដែលព្រះយេស៊ូវព្យួរនៅលើឈើឆ្កាង នោះទ្រង់បានមានបន្ទូលទៅកាន់ម្តាយ និងលោកយ៉ូហាន។ «កាលព្រះយេស៊ូវឃើញមាតាព្រះអង្គ និងសិស្សម្នាក់ដែលព្រះអង្គស្រឡាញ់ កំពុងឈរនៅទីនោះ ព្រះអង្គ មានព្រះបន្ទូលទៅមាតាថា៖ “មាតាអើយ ន៎ុះន៏ កូនរបស់មាតា បន្ទាប់មក ព្រះអង្គមានព្រះបន្ទូលទៅសិស្ស នោះថា៖ «នេះហើយ ម្តាយរបស់អ្នក»។ តាំងពីនោះមក សិស្សនោះក៏យកគាត់ទៅនៅជាមួយ”»។ (យ៉ូហាន ១៩:២៦, ២៧)។

`សូមអានពាក្យពេចន៍ចុងក្រោយរបស់ព្រះយេស៊ូវ នៅក្នុងគម្ពីរយ៉ូហាន ១៩:២៨-៣០។ ព្រះយេស៊ូវ បានមានបន្ទូលថា «កិច្ចការចប់សព្វគ្រប់ហើយ» (ខ៣០)។ តើព្រះយេស៊ូវកំពុងតែមានបន្ទូលអំពីអ្វី?`

ពាក្យដែលបានសរសេរថា «ចប់សព្វគ្រប់ហើយ» បានប្រែមកពីពាក្យថា «តេលីអូ (teleo)»។ ពាក្យនេះមានន័យថា «បញ្ចប់» ឬ «បំពេញ»។ ពាក្យនេះបានប្រាប់យើងថា រឿងគ្រប់យ៉ាងដែលព្រះគម្ពីរ បានសន្យាអំពីព្រះយេស៊ូវកំពុងតែកើតឡើង ហើយក៏កំពុងតែក្លាយមកជាការពិតដែរ។

នៅពេលដែលព្រះយេស៊ូវមានបន្ទូលថា «កិច្ចការចប់សព្វគ្រប់ហើយ» (យ៉ូហាន ១៩:៣០) នោះ ទ្រង់បានបញ្ចប់ ឬបំពេញកិច្ចការដែលព្រះវរបិតាបានប្រទានដល់ទ្រង់រួចស្រេចហើយ។