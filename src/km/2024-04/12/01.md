---
title:  ឈើឆ្កាង និងភាពអាម៉ាស់ គឺជាពេលកំណត់នៃ ព្រះយេស៊ូវ
date:   14/12/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន ១៨:៣៣-៣៨; យ៉ូហាន១៨:៣៨-១៩:៥; យ៉ូហាន ១៩:២៥-២៧; យ៉ូហាន ២០:១-៧; យ៉ូហាន ២០:១១-១៣។

> <p>ខចងចាំ៖</p>
> «លោកពីឡាត់សួរព្រះអង្គថា៖ “ដូច្នេះ អ្នកជាស្តេចមែនឬ?” ព្រះយេស៊ូវមានព្រះបន្ទូលឆ្លើយថា៖ “លោកមានប្រសាសន៍ថា ខ្ញុំជាស្តេច នោះត្រូវហើយ ខ្ញុំកើតមក ហើយចូលមកក្នុងលោកនេះសម្រាប់ការនេះឯង ដើម្បីឲ្យខ្ញុំបានធ្វើបន្ទាល់ពីសេចក្តីពិត។ អស់អ្នកណាដែលកើតពីសេចក្តីពិត អ្នកនោះស្តាប់សំឡេងខ្ញុំ”» (យ៉ូហាន ១៨:៣៧)។

ព្រះយេស៊ូវបានសុគត និងបានរស់ពីសុគតឡើងវិញ។ ព្រឹត្តិការណ៍ទាំង២យ៉ាងនេះ ជាផ្នែក សំខាន់បំផុតនៃកណ្ឌគម្ពីរយ៉ូហាន។ បទគម្ពីរយ៉ូហាន ជំពូក១-១០ បានពិពណ៌នាអំពីព្រឹត្តិការណ៍ដែល បានកើតឡើង នៅក្នុងព្រះជន្មរបស់ព្រះយេស៊ូវអស់រយៈពេល៣ឆ្នាំកន្លះ។ ប៉ុន្តែ បទគម្ពីរយ៉ូហាន ជំពូក ១១-២០ បានពិពណ៌នាអំពីព្រឹត្តការណ៍នៅក្នុងព្រះជន្មរបស់ព្រះយេស៊ូវ ដែលបានកើតឡើងនៅក្នុងរយៈពេល១អាទិត្យទៅ២អាទិត្យ។

លោកម៉ាថាយ ម៉ាកុស លូកា និងលោកយ៉ូហាន បានពិពណ៌នាអំពីការសុគតរបស់ព្រះយេស៊ូវ តាមវិធីផ្សេងៗគ្នា។ រឿងដែលពួកគេបានថ្លែងអំពីការសុគតរបស់ព្រះយេស៊ូវ បានស្របជាមួយនឹង គ្នា។ ប៉ុន្តែ អ្នកសរសេរព្រះគម្ពីរបានពិពណ៌នា អំពីការសុគតរបស់ព្រះយេស៊ូវ នៅក្នុងវិធីដែលបានបង្ហាញនិក្ខេបតសំខាន់ៗ នៅក្នុងកណ្ឌគម្ពីររបស់ពួកគេ។ លោកម៉ាថាយបានពិពណ៌នាអំពីរបៀបដែល ការសុគតរបស់ទ្រង់ បានបំពេញសេចក្តីសន្យារបស់ព្រះ ដែលបានចែងនៅក្នុងគម្ពីរសញ្ញាចាស់។ លោក ម៉ាកុសបានពិពណ៌នាអំពីរបៀបដែលការសុគតរបស់ព្រះយេស៊ូវនៅលើឈើឆ្កាង បានបង្ហាញយើងពី ពិធីបុណ្យជ្រមុជទឹករបស់ទ្រង់។ លោកលូកាបានបង្ហាញពីរបៀបដែលឈើឆ្កាង បានព្យាបាលយើង និងបានសង្គ្រោះយើង តាមរយៈរឿងរបស់ចោរនៅលើឈើឆ្កាង។

លោកយ៉ូហានបានបង្ហាញយើងពីរបៀបដែលឈើឆ្កាងបានលើកតម្កើងព្រះយេស៊ូវ ដោយ បានថ្វាយសិរីល្អដល់ទ្រង់ និងលើកតម្កើងទ្រង់។ នៅក្នុងកណ្ឌគម្ពីរយ៉ូហាន លោកយ៉ូហានបានភ្ជាប់ គោលគំនិតនេះ ដោយប្រើពាក្យថា «ពេលកំណត់» (យ៉ូហាន ៧:៣០; យ៉ូហាន ៨:២០; យ៉ូហាន ១២:

២៧)។ យើងអាចនឹងសួរថា តើការសុគតរបស់ព្រះយេស៊ូវនៅលើឈើឆ្កាង អាចក្លាយជាពេលកំណត់ នៃសិរីល្អ និងការសរសើរតម្កើងយ៉ាងដូចម្តេចទៅបាន? ឈើឆ្កាងគឺជាវិធីប្រហារជីវិតដ៏ព្រៃផ្សៃរបស់សាសន៍រ៉ូមមែនទេ? មែនហើយ ព្រះយេស៊ូវបានសុគតយ៉ាងអាម៉ាស់។ ប៉ុន្តែ ទន្ទឹមគ្នានេះ ព្រះក៏បាន លើកតម្កើងទ្រង់ ជាព្រះអង្គសង្គ្រោះរបស់យើងផងដែរ។