---
title:  ការសិក្សាបន្ថែម៖
date:   20/12/2024
---

សូមអាន Ellen G. White, “ ‘It is Finished,’ ” pages 758-764; “ ‘The Lord Is Risen,’ ” pages 779-787; and “ ‘Why Weepest Thou?’ ” pages 788-794, in The Desire of Ages. See also, Clifford Goldstein, Risen: Finding Hope in the Empty Tomb (Nampa, ID: Pacific Press, 2020)។

«លោកពីឡាត់មានបំណងចង់ដោះលែងព្រះយេស៊ូវ។ ប៉ុន្តែ គាត់ដឹងថា គាត់មិនអាចធ្វើបែបនេះ ដោយមិនប៉ះពាល់កិត្តិយសរបស់គាត់នោះទេ។ លោកពីឡាត់មិនចង់បាត់បង់អំណាច ឬការគ្រប់គ្រង របស់គាត់ នៅក្នុងនាមជាអភិបាលនោះឡើយ។ ដូច្នេះហើយ បានជាគាត់អនុញ្ញាតឱ្យព្រះយេស៊ូវដែល អ្នកគ្មានកំហុសត្រូវសុគត។ តើមនុស្សប៉ុន្មាននាក់ ដែលបានធ្វើដូចជាលោកពីឡាត់នេះ នៅពេលដែលពួកគេចង់គេចពីការបាត់បង់ ឬការឈឺចាប់នោះ? កាតព្វកិច្ចបានប្រាប់យើង នូវអ្វីដែលយើងគួរធ្វើ។ ប៉ុន្តែ ចិត្តអាត្មានិយមរបស់យើង បានប្រាប់យើងឱ្យធ្វើរឿងខុសឆ្គងវិញ។ ដ្បិតនៅពេលដែលយើងបានចាប់ផ្តើម ធ្វើខុស នោះយើងនឹងក្លាយទៅជា «ទាសករ» នៃការអាក្រក់។ បន្ទាប់មក យើងងាយខុសពីអំពើឧក្រិដ្ឋកម្ម ដ៏អាក្រក់គ្រប់បែបយ៉ាង»។ ដកស្រង់ពី Ellen G. White, The Desire of Ages, page 738, adapted។

«ព្រះយេស៊ូវមិនចង់លះបង់ព្រះជន្មរបស់ទ្រង់នោះទេ រហូតទាល់តែទ្រង់បានបំពេញកិច្ចការដែលទ្រង់បានយាងមកធ្វើនោះ។ «កាលព្រះយេស៊ូវបានទទួលទឹកខ្មេះហើយ ទ្រង់មានព្រះបន្ទូលថា៖ “កិច្ចការចប់សព្វគ្រប់ហើយ” (យ៉ូហាន ១៩:៣០)។ ព្រះយេសូ៊វបានឈ្នះសង្គ្រាម។ នៅក្នុងនាមជាអ្នក ឈ្នះសង្គ្រាម ទ្រង់បានអបអរសាទរនៅឯនគរស្ថានសួគ៌។ ពួកទេវតាមានពេញទៅដោយក្តីអំណរ។ ដ្បិត សាតាំងបានចាញ់សង្គ្រាម។ ហើយវាក៏បានដឹងថា វាបានបាត់បង់នគររបស់វានៅលើផែនដីនេះដែរ។ 
«ពួកទេវតា និងភាវមានជីវិតដែលនៅភពដទៃទៀត បានយល់ពីអត្ថន័យដែលព្រះយេស៊ូវបាន ឧទានថា “កិច្ចការចប់សព្វគ្រប់ហើយ”។ ព្រះយេស៊ូវក៏បានមានបន្ទូលនូវពាក្យពេចន៍ទាំងនេះដើម្បីពួកគេ ដែរ។ ព្រះបន្ទូលរបស់ព្រះយេស៊ូវមានន័យថា កិច្ចការដែលទ្រង់បានធ្វើដើម្បីសង្គ្រោះមនុស្សលោក ឥឡូវនេះ បានពេលលេញសព្វគ្រប់ហើយ។ ពួកទេវតា និងភាវមានជីវិតដទៃទៀតដែលនៅភពផ្សេង បានចែករំលែក ជ័យជម្នះរបស់ព្រះយេស៊ូវជាមួយនឹងយើងដែរ»។ ដកស្រង់ពី Ellen G. White, The Desire of Ages, page 758, adapted។

**សំណួរពិភាក្សា**

`តើការសម្រេចចិត្តអ្វីខ្លះ ដែលលោកអ្នកអាចធ្វើបាន ដើម្បីជៀសវាងពីកំហុសដែលលោកពីឡាត់បាន ធ្វើនោះ?`

`តើហេតុអ្វីបានជាព្រះយេស៊ូវត្រូវការសុគតជំនួសយើងយ៉ាងដូច្នេះ? តើហេតុអ្វីបានជាទ្រង់ចាំបាច់ត្រូវ ធ្វើជាអ្នកជំនួសយើងទៅវិញ? តើហេតុអ្វីបានជាការសុគតរបស់ទ្រង់ សំខាន់ដល់យើងខ្លាំងម្ល៉េះ? តើខគម្ពីរ អ្វីខ្លះ ដែលគាំទ្រចម្លើយរបស់លោកអ្នកនោះ?`

`តើមានព្រឹត្តិការណ៍អ្វីខ្លះ នៅក្នុងប្រវត្តិសាស្ត្រ ដែលបានបង្ហាញភ័ស្តុតាងថា ព្រះយេស៊ូវបានមានព្រះជន្ម រស់ពីសុគតឡើងវិញនោះ?`

`សូមអានគម្ពីរកូរិនថូសទី១ ១៥:១២-២០។ តើខទាំងនេះបានបង្ហាញថា មនុស្សស្លាប់បានដេកលក់ រហូតទាល់តែព្រះយេស៊ូវយាងមកជាលើកទី២នោះយ៉ាងដូចម្តេច?`