---
title:  ផ្នូរដែលនៅទទេ
date:   18/12/2024
---

`សូមអានគម្ពីរយ៉ូហាន ២០:១-៧។ តើខទាំងនេះបានបង្ហាញយើងអ្វីខ្លះ? តើហេតុអ្វីបានជាសេចក្តីពិតនៃព្រះគម្ពីរនៅត្រង់នេះ សំខាន់ចំពោះយើងខ្លាំងម្ល៉េះ នៅក្នុងនាមជាគ្រីស្ទាននោះ?`

ព្រះយេស៊ូវបានសុគតនៅរសៀលថ្ងៃសុក្រ ហើយទ្រង់បានមានព្រះជន្មរស់ឡើងវិញនៅព្រឹកថ្ងៃ អាទិត្យ។ នៅពេលដែលពួកគេបញ្ចុះសពព្រះយេស៊ូវ នៅពេលនោះជិតចូលថ្ងៃសប្បាតហ៍ហើយ (យ៉ូហាន ១៩:៤២)។ ដូច្នេះហើយ បានជាសិស្សរបស់ទ្រង់បានបញ្ចុះសពទ្រង់យ៉ាងប្រញាប់ប្រញាល់ ដោយមិនបានរៀបចំសព្វគ្រប់នូវអ្វីដែលពួកគេចាំបាច់ត្រូវធ្វើ។ សិស្សរបស់ព្រះយេស៊ូវស្រឡាញ់ព្រះយេស៊ូវណាស់។ ប៉ុន្តែ ពួកគេមិនចង់រំលងថ្ងៃសប្បាតហ៍ឡើយ។ ដូច្នេះហើយ ពួកគេបានរក្សាថ្ងៃសប្បាតហ៍ ដោយមិនបាន ត្រឡប់ទៅមើលផ្នូរដាក់ព្រះសពទ្រង់ (សូមប្រៀបធៀបជាមួយនឹងគម្ពីរម៉ាកុស ១៦:១; លូកា ២៣:៥៦)។ បន្ទាប់ពីថ្ងៃសប្បាតហ៍បានកន្លងផុតទៅ ស្ត្រីមួយចំនួនបាននាំយកគ្រឿងក្រអូបខ្លះទៅកាន់ផ្នូរនៅព្រឹកថ្ងៃ អាទិត្យ។ ក្រុមស្ត្រីបានភ្ញាក់ផ្អើល នៅពេលដែលពួកគេបានឃើញថ្មរមៀលចេញ ហើយផ្នូរនៅទទេនោះ។

នាងម៉ារ៉ា ម៉ាក់ដាឡា ជាស្រ្តីម្នាក់នៅក្នុងចំណោមក្រុមស្ត្រីដែលបានមកកាន់ផ្នូរពីព្រលឹម។ នាង បានរត់ទៅប្រាប់លោកពេត្រុស និងលោកយ៉ូហាននូវអ្វីដែលនាងបានឃើញ។ បុរសទាំង២នាក់បានរត់ ទៅកាន់ផ្នូរ។ លោកយ៉ូហានបានរត់មកដល់មុនលោកពេត្រុស។ លោកយ៉ូហានបានឱនចុះ ឈ្ងោក មើល ទៅក្នុងផ្នូរ។ គាត់បានឃើញក្រណាត់ដែលពួកសិស្សបានរុំសពព្រះសពទ្រង់។ ប៉ុន្តែ លោកយ៉ូហានមិនបាន ចូលទៅក្នុងផ្នូរនោះទេ។

លោកពេត្រុសបានចូលទៅខាងក្នុង។ គាត់បានឃើញក្រណាត់នៅទីនោះ។ គាត់ក៏បានឃើញ ស្បៃបិទមុខដែលពួកសិស្សបានដាក់នៅលើព្រះភ័ក្ត្ររបស់ព្រះយេស៊ូវដែរ។ ប៉ុន្តែ ស្បៃបិទមុខមិនបាននៅជាប់ជាមួយនឹងក្រណាត់រំុសពនោះទេ។ ផ្ទុយទៅវិញ ស្បៃបិទមុខមានគេបត់ ដាក់នៅផ្សេងពីក្រណាត់ រំុសព។

`តើស្បៃបិទមុខដែលបានបត់នោះ មានន័យយ៉ាងណា? តើមានអ្វីពិសេស អំពីរបៀបដែលស្បៃ បិទមុខបាននៅដោយឡែកពីក្រណាត់រុំសពផ្សេងទៀតនោះ? សម្រាប់ចម្លើយ សូមអានគម្ពីរយ៉ូហាន ២០:៨-១០។`

បន្ទាប់ពីលោកពេត្រុសបានចូលមកក្នុងផ្នូរ នោះលោកយ៉ូហានក៏បានចូលមកដែរ។ គម្ពីរយ៉ូហាន ២០:៨ បានចែងថា លោកយ៉ូហានបានចូលទៅមើល ហើយគាត់បានជឿ។ តើហេតុអ្វីបានជាលោកយ៉ូហាន ជឿថា ព្រះយេស៊ូវបានមានព្រះជន្មរស់ពីសុគតឡើងវិញ នៅពេលដែលទ្រង់បានទតឃើញក្រណាត់រំុសព នៅទីនោះ ដោយមានស្បែបិទមុខបត់ដាក់ដោយឡែកយ៉ាងដូច្នេះ? ដើម្បីឆ្លើយតបទៅកាន់សំណួរនេះ នោះយើងត្រូវតែគិតអំពីមូលហេតុដែលនាំឱ្យផ្នូរនេះនៅទទេ។ តើចោរនៅតាមផ្នូរ បានលួចយកព្រះសព របស់ព្រះយេស៊ូវឬ? ការបកស្រាយនេះ មិនអាចទៅរួចបានឡើយ ដោយសារតែហេតុផល៣យ៉ាង។ (១) លោកម៉ាថាយបានប្រាប់យើងថា ពួកទាហានបានយាមផ្នូរនោះ (ម៉ាថាយ ២៧:៦២-៦៦)។ ដូច្នេះហើយ គ្មាន អ្នកណាម្នាក់អាចចូលទៅលួចព្រះសពព្រះយេស៊ូវបានឡើយ។ (២) ចោរនៅតាមផ្នូរ បានលួចទ្រព្យសម្បត្តិ តែពួកគេមិនបានលួចសាកសពនោះទេ។ (៣) ចោរនៅតាមផ្នូរ ជាមនុស្សដែលប្រញាប់ប្រញាល់។ ពួកគេ មិនបានបត់ក្រណាត់រំុសពនោះឡើយ។ ដូច្នេះហើយ បានជាយើងមិនគួរឆ្ងល់ថា នៅពេលដែលលោកយ៉ូហានបានឃើញស្បែបិទមុខ នោះគាត់បានជឿថា ព្រះយេស៊ូវបានមានព្រះជន្មរស់ពីសុគតឡើងវិញនោះឡើយ។