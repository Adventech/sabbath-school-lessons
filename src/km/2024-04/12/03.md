---
title:  មើល៍ មនុស្សហ្នឹងហើយ!
date:   16/12/2024
---

`តើលោកពីឡាត់បានព្យាយាមបញ្ចុះបញ្ចូលពួកបណ្តាជនយ៉ាងដូចម្តេច ដើម្បីឱ្យពួកគេ សូមឱ្យ គាត់ដោះលែងព្រះយេស៊ូវនោះ? សម្រាប់ចម្លើយ សូមអានគម្ពីរយ៉ូហាន ១៨:៣៨-១៩:៥។`

លោកពីឡាត់មិនបានរង់ចាំ ឱ្យព្រះយេស៊ូវឆ្លើយសំណួរអំពីសេចក្តីពិតដែលគាត់បានចោទសួរ នោះទេ។ ផ្ទុយទៅវិញ គាត់បានចេញទៅបញ្ចុះបញ្ចូលពួកបណ្តាជន ដើម្បីឱ្យពួកគេសូមឱ្យគាត់ដោះលែង ព្រះយេស៊ូវវិញ។ ប៉ុន្តែ លោកពីឡាត់បានបាត់បង់ការគ្រប់គ្រងនៅលើករណីនេះ នៅពេលដែលគាត់មិន បានដោះលែងព្រះយេស៊ូវ។ ពួកមេដឹកនាំនៃសាសន៍យូដា បានមើលឃើញកំហុសរបស់លោកពីឡាត់។ ពួកគេបានយល់ឃើញថា ពួកគេអាចប្រើប្រាស់ពួកបណ្តាជនឱ្យសង្កត់លោកពីឡាត់។

ជាញឹកញាប់ នៅក្នុងអំឡុងនៃថ្ងៃបុណ្យរំលង អភិបាលតែងតែដោះលែងអ្នកទោស។ បុណ្យ រំលង គឺជាពិធីបុណ្យអបអរសាទរចំពោះគ្រាដែលព្រះបានរំដោះសាសន៍អ៊ីស្រាអែល ឱ្យរួចផុតពីទាសភាព នៅក្នុងស្រុកអេស៊ីព្ទ។ លោកបានសួរពួកបណ្តាជនថា តើពួកគេចង់ឱ្យគាត់ដោះលែងព្រះយេស៊ូវដែរឬទេ។ លោកពីឡាត់បានភ្ញាក់ផ្អើល នៅពេលដែលពួកបណ្តាជនសូមឱ្យគាត់ដោះលែងឧក្រិដ្ឋជនបារ៉ាបាស ជំនួសព្រះយេស៊ូវដែលជាអ្នកគ្មានកំហុសវិញ។

ទន្ទឹមគ្នានេះ ពួកទាហានរ៉ូមក៏បានសើចចំអកឱ្យព្រះយេស៊ូវដែរ។ ពួកគេបានពាក់ម្កុដបន្លា នៅលើ ព្រះសិរសារបស់ទ្រង់។ ពួកគេបានពាក់សម្លៀកបំពាក់ពណ៌ស្វាយនៅលើទ្រង់។ ពួកគេបានហៅទ្រង់ថា ជាស្តេច។ ពួកទាហានរ៉ូមុាំងបានធ្វើរឿងទាំងនេះ នៅពេលដែលពួកគេចង់លើកតម្កើងស្តេចរ៉ូម។ ប៉ុន្តែ ពួកទាហានបានធ្វើរឿងទាំងនេះ ដើម្បីឱ្យព្រះយេស៊ូវអាម៉ាស់វិញ។

លោកពីឡាត់បានជឿថា ព្រះយេស៊ូវជាមនុស្សគ្មានកំហុស។ គាត់ចង់ដោះលែងព្រះយេស៊ូវ។ ដូច្នេះហើយ បានជាគាត់សូមជំនួយពីពួកបណ្តាជន។ លោកពីឡាត់បាននាំព្រះយេស៊ូវ ចេញទៅជួប ពួកគេនៅខាងក្រៅ។ ព្រះយេស៊ូវបានពាក់ម្កុដបន្លា និងពាក់សម្លៀកបំពាក់ពណ៌ស្វាយ។ លោកពីឡាត់បានសូមឱ្យពួកបណ្តាជនមើលមកព្រះយេស៊ូវ ដោយនិយាយថា៖ «មើល៍ មនុស្សហ្នឹងហើយ!» (យ៉ូហាន ១៩:៥)។ ពាក្យទាំងនេះ បានជួយឱ្យយើងនឹកចាំពីពាក្យពេចន៍ ដែលលោកយ៉ូហានបានមានប្រសាសន៍ អំពីព្រះយេស៊ូវយ៉ាងដូច្នេះថា៖ «ន៎ុះន៏ កូនចៀមរបស់ព្រះដែលដោះបាបមនុស្សលោក!» (យ៉ូហាន ១:២៩)។ អភិបាលរ៉ូមបានពាក់សម្លៀកបំពាក់ស្តេចឱ្យព្រះយេស៊ូវ ដើម្បីបង្ហាញពួកបណ្តាជនថា ទ្រង់ជាស្តេច។

នៅក្នុងគម្ពីរយ៉ូហាន ១៩:៦-១៦ ហ្វូងមនុស្សបានស្រែកឱ្យគេឆ្កាងព្រះយេស៊ូវ ដោយសារតែ ទ្រង់បានមានបន្ទូលថា ទ្រង់ជាព្រះរាជបុត្រារបស់ព្រះ។ លោកពីឡាត់បានចាប់ផ្តើមភិតភ័យ នៅពេល ដែលគាត់បានឮហេតុផលនេះ។ បន្ទាប់មក គាត់បានខិតខំព្យាយាមរំដោះព្រះយេស៊ូវ។ ប៉ុន្តែ ពួកមេដឹកនាំ នៃសាសន៍យូដាបាននិយាយថា បើសិនជាលោកពីឡាត់ដោះលែងព្រះយេស៊ូវ នោះលោកពីឡាត់មិនបាន លើកតម្កើងស្តេចរ៉ូមឡើយ។ លោកពីឡាត់ជាមនុស្សដែលស្មោះត្រង់ចំពោះស្តេចនៃសាសន៍រ៉ូម។ ប៉ុន្តែ ពួកបណ្តាជននឹងសង្ស័យចំពោះភាពស្មោះត្រង់របស់គាត់ បើសិនជាគាត់បានដោះលែងអ្នកណាម្នាក់ ដែល បានអះអាងថា គេក៏ជាស្តេចនៃសាសន៍រ៉ូមដែរនោះ។ ពួកមេដឹកនាំនៃសាសន៍យូដា មិនចូលចិត្តសាសន៍ រ៉ូមឡើយ។ ប៉ុន្តែ ពួកគេមិនចូលចិត្តព្រះយេស៊ូវ ជាងសាសន៍រ៉ូមទៅទៀត។ ពួកសាសន៍យូដាមិនចូលចិត្ត ព្រះយេស៊ូវ ជាងដែលពួកគេស្រឡាញ់ប្រទេសជាតិរបស់ពួកគេទៅទៀត។ ដូច្នេះហើយ ពួកសាសន៍យូដា បានយល់ព្រមបម្រើសាសន៍រ៉ូមដែលពួកគេស្អប់ ដើម្បីប្រើប្រាស់សាសន៍រ៉ូមឱ្យធ្វើគុតព្រះយេស៊ូវ។