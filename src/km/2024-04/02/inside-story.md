---
title:  រឿងខ្លី
date:   11/10/2024
---

### ការភ្ញាក់រឭកឡើងវិញនៅក្នុងជនបទមួយកន្លែងនៃប្រទេសកូឡុំប៊ី

លោកប៉ាប្លូ (Pablo) មិនដែលបានឮពីអ្នកសេវេនដេយអាត់វេនទីស្ទនោះទេ។ លោកប៉ាប្លូបាន ឃ្លាតចេញពីលំនៅយ៉ាងសែនឆ្ងាយ នៅពេលគេអញ្ជើញគាត់ឱ្យចូលរួមនៅក្នុងកម្មវិធីថ្វាយបង្គំនៅថ្ងៃសប្បាតហ៍ ជាមួយកុលសម្ព័ន្ធស៊ីនឃូណានឹងជនជាតិដើមភាគតិចស៊ីឃូអានី (Sikuani)។

បុរសម្នាក់បាននិយាយថា «បងមកខាងនេះមក ថ្ងៃសៅរ៍នេះ យើងនឹងមានការប្រជុំមួយ។ លោក ប៉ាប្លូបានមកចូលរួមកម្មវិធីនៅពេលព្រឹក ហើយគាត់បានឃើញមនុស្សសិក្សាព្រះគម្ពីរ។ គាត់បានត្រឡប់ មកវិញចូលរួមកម្មវិធីនេះនៅពេលថ្ងៃម្តងទៀត ហើយគាត់បានឮអ្នកដទៃសួរសំណួរពីព្រះគម្ពីរ។ គាត់បាន ភ្ញាក់ផ្អើលជាខ្លាំង នៅពេលដែលគាត់បានឮលោកគ្រីស្ទាន ខាមីឡូ (Cristian Camilo) ដែលជាបេសកជន អាយុ២៥ឆ្នាំដែលបានដឹកនាំកម្មវិធីថ្វាយបង្គំនៅពេលព្រឹក និងបានឆ្លើយសំណួរទាំងអស់ ដោយប្រើសម្រង់ មតិពីព្រះគម្ពីរ។

នៅពេលដែលគាត់មានឱកាស លោកប៉ាប្លូក៏មានសំណួរដែលគាត់ចង់សួរដែរ។ គាត់បានសួរ ថា «តើខ្ញុំត្រូវធ្វើអ្វីខ្លះ ដើម្បីឱ្យខ្លួនខ្ញុំបានក្លាយជាសមាជិកនៃព្រះវិហារសេវេនដេយអាត់វេនទីស្ទនោះ?»។ លោកគ្រីស្ទានបានឆ្លើយថា «យើងអាចចាប់ផ្តើមឆ្លើយសំណួរនេះ ដោយផ្អែកទៅលើព្រះគម្ពីរ»។ គាត់បានឱ្យ សំណុំនៃមេរៀនពីព្រះគម្ពីរចំនួន២០មេរៀន ជាភាសាដើមស៊ីឃូអានីរបស់គាត់។ លោកប៉ាប្លូបានពេញចិត្ត នឹងមេរៀនទាំងនោះ ព្រមទាំងបានសុំមេរៀនបន្ថែមទៀតសម្រាប់គ្រួសាររបស់គាត់ផងដែរ។ លោកគ្រីស្ទាន បានជូនព្រះគម្ពីរដល់លោកប៉ាប្លូ ហើយសន្យាថា នឹងព្យាយាមធ្វើដំណើរទៅកាន់សហគមន៍របស់គាត់ ជាមួយនឹងមេរៀនដែលត្រូវយកទៅឱ្យគ្រួសាររបស់គាត់។ លោកគ្រីស្ទានបានបម្រើការនៅក្នុងតំបន់មួយដ៏ធំ ៣ខែក្រោយមកទៀត ទើបគាត់អាចមកសួរសុខទុក្ខលោកប៉ាប្លូបាន។ គាត់បានធ្វើដំណើរមកសួរសុខទុក្ខ លោកប៉ាប្លូជាមួយនឹងអ្នកអាត់វេនទីស្ទជនជាតិស៊ីឃូអានី២នាក់ទៀត ពីព្រោះបើគ្មានជំនួយពីពួកគេទេ នោះគាត់ក៏មិនស្គាល់សហគមន៍ជនបទរបស់លោកប៉ាប្លូនោះដែរ។

លោកប៉ាប្លូបានស្វាគមន៍លោកគ្រីស្ទាន និងបានប្រកាសថា គាត់បានអានមេរៀននៃព្រះគម្ពីរ ទាំង២០មេរៀននោះរួចរាល់ហើយ។ គាត់បាននិយាយថា គាត់ក៏បានបង្រៀនព្រះគម្ពីរដល់ក្រុមគ្រួសារ របស់គាត់ និងនៅតាមសហគមន៍ដែលនៅសេសសល់ដែរ ដោយរកបានអ្នកជ្រមុជទឹកចំនួន១៥នាក់។ លោកគ្រីស្ទានដែលបានមកដល់សហគមន៍របស់លោកប៉ាប្លូនៅក្នុងថ្ងៃសុក្រ បានចំណាយពេលឆ្លើយ សំណួរពីព្រះគម្ពីរមួយថ្ងៃពេញ ដើម្បីឱ្យបានដឹងថា ពួកគេបានត្រៀមខ្លួនជ្រមុជទឹកហើយឬនៅ។ បន្ទាប់ពី ព្រះអាទិត្យអស្តង្គតទៅ នោះគាត់បានដឹកនាំកម្មវិធីថ្វាយបង្គំនៅពេលល្ងាច។

នៅពេលព្រឹកថ្ងៃសប្បាតហ៍ លោកគ្រីស្ទានបានដឹកនាំមនុស្សនៅក្នុងសហគមន៍ថ្វាយបង្គំព្រះ។ បន្ទាប់មក បុរសម្នាក់បាននិយាយថា «លោកគ្រូ នៅត្រង់នោះមានបឹងមួយ ពួកយើងពិតជាចង់ជ្រមុជទឹក ឥឡូវនេះណាស់»។ នៅថ្ងៃសប្បាតហ៍នោះ មនុស្សចំនួន៥នាក់បានទទួលបុណ្យជ្រមុជទឹកដែលមាន៖ លោកប៉ាប្លូ ម្តាយរបស់គាត់ បងប្អូនប្រុសទាំង២នាក់ និងបងស្រីថ្លៃម្នាក់របស់គាត់។

សព្វថ្ងៃនេះ លោកប៉ាប្លូកំពុងតែបង្រៀនព្រះគម្ពីរដល់កុលសម្ពន្ធរបស់គាត់។ លោកគ្រីស្ទាន បាននិយាយថា «មានមនុស្សជាច្រើននាក់ដែលបានស្រេកឃ្លានព្រះបន្ទូលរបស់ព្រះ នៅក្នុងសហគមន៍ ដែលលោកប៉ាប្លូបានរស់នៅនោះ ទន្ទឹមគ្នានេះ លោកប៉ាប្លូក៏នៅមានមនុស្សជាច្រើននាក់ទៀតដែលបាន

រង់ចាំឱ្យគាត់ឈោងចាប់គេដែរ»។