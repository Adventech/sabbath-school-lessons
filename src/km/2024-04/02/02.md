---
title:  ព្រះយេស៊ូវបានចម្អែតមនុស្សជាង៥០០០នាក់
date:   06/10/2024
---

នៅក្នុងគម្ពីរយ៉ូហាន ៦:៤, ៥ លោកយ៉ូហានបានប្រាប់យើងថា ព្រះយេស៊ូវបានចម្អែតមនុស្ស ជាង៥០០០នាក់ កៀកពេលនៃបុណ្យរំលង។ បុណ្យរំលងគឺជាពិធីដ៏ពិសេសមួយ នៅពេលដែលពួក សាសន៍យូដាបាននឹកចាំពីរបៀប ដែលព្រះបានសង្គ្រោះពួកគេ ចេញពីទាសភាពនៅក្នុងស្រុកអេស៊ីព្ទ នោះ។ កូនចៀមនៃបុណ្យរំលងត្រូវបានគេសម្លាប់ ទុកជាតង្វាយជំនួសក្មេងប្រុសច្បងនៃជនជាតិយូដា។ សេចក្តីស្លាប់នេះ បានបង្ហាញពីការសុគតរបស់ព្រះយេស៊ូវ ជំនួសអំពើបាបរបស់យើងនៅពេលអនាគត។ ព្រះយេស៊ូវត្រូវបានគេដាក់ទោស ដោយសារអំពើបាបរបស់យើងនៅលើឈើឆ្កាង។ ព្រះយេស៊ូវជាកូន ចៀមរំលងរបស់យើង។ ពីព្រោះទ្រង់ត្រូវបានគេសម្លាប់ ដោយសារតែយើងនេះឯង (កូរិថូសទី១ ៥:៧)។

«ព្រះយេស៊ូវបានទទួលយកកំហុស ជំនួសអំពើបាបរបស់យើង។ បន្ទាប់មក ព្រះវរបិតាបាន លាក់ព្រះភ័ក្ត្ររបស់ទ្រង់ ចេញពីព្រះយេស៊ូវ។ នៅពេលដែលព្រះវរបិតាលាក់ព្រះភ័ក្ត្ររបស់ទ្រង់ នោះ ព្រះយេស៊ូវបានសុគត ដោយចិត្តខ្ទេចខ្ទាំវិញ។ ព្រះជន្មរបស់ទ្រង់ ត្រូវបានបាត់បង់។ ព្រះយេស៊ូវ បាន លះបង់អង្គទ្រង់ ជំនួសអំពើបាបរបស់យើង ដើម្បីឱ្យយើងបានសង្គ្រោះ»។ ដកស្រង់ពី Ellen G. White, The Great Controversy, page 540, adapted។

`សូមអានរឿង នៅក្នុងគម្ពីរយ៉ូហាន ៦:១-១៤។ តើនៅក្នុងរឿងនេះ ព្រះយេស៊ូវបានធ្វើបាដិហារ្យ អ្វី? តើខទាំងនេះបានបង្ហាញយើងថា ព្រះយេស៊ូវ និងលោកម៉ូសេដូចគ្នានៅត្រង់ចំណុចណាខ្លះ? បើដូច្នេះ មែន តើហេតុអ្វីបានជាបាដិហារ្យនេះ បានជួយឱ្យអ្នកដទៃនឹកចាំពីគ្រា ដែលព្រះបានចម្អែតពួកសាសន៍ យូដានៅក្នុងទីរហោស្ថាន បន្ទាប់ពីទ្រង់បានរំដោះពួកគេ ចេញពីទាសភាពនៅក្នុងស្រុកអេស៊ីព្ទយ៉ាងដូច្នេះ?`

នៅក្នុងគម្ពីរយ៉ូហាន ៦:១-១៤ នៅក្នុងរឿងនេះ យើងបានឃើញចំណុចជាច្រើន អំពីព្រះយេស៊ូវ ដែលបានជួយឱ្យយើងនឹកចាំពីលោកម៉ូសេនៅក្នុងអំឡុងពេលនិរទេសនោះ។ និរទេសគឺជាគ្រាមួយ នៅ ពេលដែលព្រះបានរំដោះសាសន៍អ៊ីស្រាអែល ឱ្យរួចផុតពីទាសភាពនៅក្នុងស្រុកអេស៊ីព្ទនោះ។ បុណ្យ រំលង (យ៉ូហាន ៦:៤) បានប្រារព្ធឡើង ដើម្បីអបអរសាទរនិរទេសនិវត្តន៍ពីស្រុកអេស៊ីព្ទ។ រឿងខ្លះទៀត ដែលព្រះយេស៊ូវបានធ្វើ នោះមានដូចជា៖ (១) ព្រះយេស៊ូវបានយាងឡើងទៅលើភ្នំ (យ៉ូហាន ៦:៣)។ (លោក ម៉ូសេក៏បានឡើងទៅលើភ្នំស៊ីណាយដែរ)។ (២) ព្រះយេស៊ូវបានល្បងលលោកភីលីព (យ៉ូហាន ៦:៥, ៦)។(ព្រះបានសាកល្បងលសាសន៍អ៊ីស្រាអែល នៅក្នុងទីរហោស្ថានផងដែរ)។ ព្រះយេស៊ូវបានចម្អែតមនុស្ស ជាង៥០០០នាក់ ដោយនំប័ុង៥ដុំ។ (បាដិហារ្យនេះ បានជួយឱ្យពួកសាសន៍យូដា នឹកចាំពីបាដិហារ្យនៃនំ ម៉ាន៉ានៅក្នុងទីរហោស្ថាន)។ សិស្សរបស់ព្រះយេស៊ូវ បានប្រមូលអាហារដែលនៅសេសសល់ (យ៉ូហាន ៦:១២)។ (ទន្ទឹមគ្នានេះ ពួកសាសន៍យូដាក៏បានប្រមូលនំម៉ាន៉ានៅក្នុងទីរហោស្ថានដែរ)។ សិស្សរបស់ ព្រះយេស៊ូវបានប្រមូល១២អាហារដែលនៅសេសសល់ បានចំនួន១២កន្រ្តកបន្ថែមទៀត ដែលដូចជាចំនួន នៃពូជអំបូរទាំង១២របស់សាសន៍អ៊ីស្រាអែលយ៉ាងដូច្នោះដែរ។ សាសន៍យូដាបាននិយាយថា ព្រះយេស៊ូវ ជាហោរា (យ៉ូហាន ៦:១៤) ដែលលោកម៉ូសេបានសន្យាថា ទ្រង់នឹងយាងមកនោះ (ចោទិយកថា ១៨:១៥)។ រឿងទាំងអស់នេះបានជួយឱ្យពួកសាសន៍យូដាយល់ឃើញថា ព្រះយេស៊ូវគឺជាលោកម៉ូសេដែលជា មនុស្សថ្មីម្នាក់ទៀត។ ប៉ុន្តែ តាមពិតទៅ ព្រះយេស៊ូវបានយាងមក ដើម្បីរំដោះរាស្ត្ររបស់ទ្រង់វិញ។

លោកយ៉ូហានបានបង្ហាញថា ព្រះយេស៊ូវបានធ្វើការអស្ចារ្យ ដែលមានអត្ថន័យពិសេសសម្រាប់ សាសន៍យូដា។ បាដិហារ្យរបស់ព្រះយេស៊ូវ បានបង្ហាញរាស្ត្ររបស់ទ្រង់ថា ទ្រង់ជាអ្នកណា។ បាដិហារ្យ របស់ទ្រង់ បានបង្ហាញអ្នកដទៃថា ទ្រង់ជាព្រះ។