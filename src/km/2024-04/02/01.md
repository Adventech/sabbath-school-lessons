---
title:  ភ័ស្តុតាងដែលបានបង្ហាញថា ព្រះយេស៊ូវជាព្រះ
date:   05/10/2024
---

### អំណានព្រះគម្ពីរសម្រាប់មេរៀនប្រចំាសប្ដាហ៍នេះ៖
យ៉ូហាន ៦:១-១៤; យ៉ូហាន ៦:១៤, ១៥, ២៦-៣៦; យ៉ូហាន ៩:១-១៦; យ៉ូហាន ៩:១៧-៣៤; យ៉ូហាន ១១:៣៨-៤៤។

> <p>ខចងចាំ៖</p>
> «ព្រះយេស៊ូវមានព្រះបន្ទូលទៅនាងថា៖ “ខ្ញុំជាសេចក្តីរស់ឡើងវិញ និងជាជីវិត អ្នកណាដែលជឿដល់ខ្ញុំ ទោះបើស្លាប់ហើយ គង់តែនឹងរស់ឡើងវិញដែរ អ្នកណាដែលរស់នៅ ហើយជឿដល់ខ្ញុំ នោះមិនត្រូវស្លាប់ឡើយ។ តើនាងជឿសេចក្តីនេះឬទេ?”» (យ៉ូហាន ១១:២៥, ២៦)។

ព្រះគម្ពីរបានប្រាប់យើងថា ព្រះយស៊ូវជាព្រះរាជបុត្រារបស់ព្រះ។ ព្រះយេស៊ូវ និងព្រះវរបិតា គឺជាព្រះ។ ដ្បិតគ្មានអ្នកណាម្នាក់ បង្កើតព្រះយេស៊ូវនោះឡើយ។ ទ្រង់មិនបានទទួលជីវិតរបស់ទ្រង់ ពីអ្នកណាម្នាក់នោះទេ។ ព្រះយេស៊ូវជាបុគ្គលម្នាក់ ដែលបានបង្កើតរបស់គ្រប់យ៉ាង (យ៉ូហាន ១:១-៣)។ ព្រះយេស៊ូវទ្រង់មានព្រះជន្មរស់ជានិច្ច។ ដូច្នេះហើយ គ្មានពេលម្តងណា ដែលព្រះយេស៊ូវមិន មានព្រះជន្មរស់នៅនោះទេ។ ដ្បិតនៅពេលដែលទ្រង់ បានយាងមកកាន់ផែនដីនេះ នោះទ្រង់បានក្លាយជា មនុស្សលោក។ ប៉ុន្តែ ទ្រង់មិនបានផ្អាកភាពជាព្រះរបស់ទ្រង់នោះឡើយ។ នៅពេលចាំបាច់ ព្រះយេស៊ូវ បានមានបន្ទូល នូវពាក្យពេចន៍ត្រង់ៗ ឬធ្វើបាដិហារ្យដែលបានបង្ហាញថា ទ្រង់ជាព្រះ។

សេចក្តីពិតនៃព្រះគម្ពីរអំពីព្រះយេស៊ូវនេះ សំខាន់សម្រាប់លោកយ៉ូហានណាស់។ លោក យ៉ូហានបានពិពណ៌នាអំពីបាដិហារ្យ ឬពាក្យពេចន៍មួយចំនួនរបស់ព្រះយេស៊ូវ ដើម្បីជួយយើងយល់ថា ព្រះយេស៊ូវគឺជាព្រះ។ ព្រះយេស៊ូវក៏បានបង្ហាញថា ព្រះបន្ទូលរបស់ទ្រង់ជាសេចក្តីពិត នៅពេល ដែលទ្រង់បានធ្វើបាដិហារ្យអស្ចារ្យុនោះដែរ។

សប្តាហ៍នេះ យើងនឹងសិក្សាពីបាដិហារ្យធំៗទាំង៣យ៉ាងរបស់ព្រះយេស៊ូវ។ បាដិហារ្យទាំងនេះ បានបង្ហាញថា ព្រះយេស៊ូវជាព្រះ។ នៅក្នុងរឿងនីមួយៗ មនុស្សខ្លះមិនបានជឿទៅលើបាដិហារ្យ នៅក្នុងរឿងទាំងនោះនោះទេ។ មនុស្សខ្លះទៀត ក៏មិនបានយល់ពីអត្ថន័យនៃការអស្ចារ្យនោះដែរ។ រីឯ អ្នកខ្លះទៀត បានឈប់ដើរតាមព្រះយេស៊ូវ ដោយសារតែបាដិហារ្យ។ ហើយអ្នកខ្លះទៀត ក៏បានឃើញ បាដិហារ្យ តែបែរជាចង់សម្លាប់ព្រះយេស៊ូវទៅវិញ។ ប៉ុន្តែ មានអ្នកខ្លះទៀត បានជឿថា ព្រះយេស៊ូវជា ព្រះអង្គសង្គ្រោះ ដែលព្រះបានសន្យានោះវិញ។