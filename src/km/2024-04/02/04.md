---
title:  ព្រះយេស៊ូវបានព្យាបាល នៅក្នុងថ្ងៃសប្បាតហ៍
date:   08/10/2024
---

`សូមអានអំពីបុរសម្នាក់ នៅក្នុងគម្ពីរយ៉ូហាន ៩:១-១៦។ តើសិស្សរបស់ព្រះយេស៊ូវបានគិតថា អ្វីទៅដែលបានបណ្តាលឱ្យបុរសម្នាក់នេះ ពិការភ្នែកនោះ? តើព្រះយេស៊ូវបានមានបន្ទូលយ៉ាងដូចម្តេច ដើម្បីកែនូវគោលជំនឿខុសឆ្គង នៃសិស្សរបស់ទ្រង់នោះ?`

សិស្សរបស់ព្រះយេស៊ូវបានយល់ឃើញថា បុរសម្នាក់នេះបានឈឺ ដោយសារតែគាត់បានធ្វើបាប។ រឿងនៅក្នុងគម្ពីរសញ្ញាចាស់មួយចំនួន បានជួយឱ្យសិស្សរបស់ព្រះយេស៊ូវគិតថា គោលគំនិតនេះជា គោលគំនិតមិនត្រឹមត្រូវ (សូមប្រៀបធៀបជាមួយនឹងគម្ពីរនិក្ខមនំ ២០:៥; ពង្សាវតារក្សត្រទី២ ៥:១៥-២៧; ពង្សាវតារក្សត្រទី២ ១៥:៥; របាក្សត្រទី២ ២៦:១៦-២១)។ ប៉ុន្តែ រឿងអំពីលោកយ៉ូប គួរតែបានជួយ ឱ្យសិស្សរបស់ព្រះយេស៊ូវនឹកចាំថា អំពើបាបរបស់បុគ្គលម្នាក់ មិនបានធ្វើឱ្យគាត់ឈឺចាប់ជានិច្ចទេ។

ព្រះយេស៊ូវ បានកែប្រែគោលគំនិតខុសឆ្គងរបស់គាត់។ ព្រះយេស៊ូវមិនបានមានបន្ទូលថា រវាង អំពើបាប និងការរងទុក្ខ មិនមានអ្វីពាក់ព័ន្ធនឹងគ្នានោះទេ។ ប៉ុន្តែ ព្រះយេស៊ូវ បានមានបន្ទូលថា មានពេល ខ្លះ ការរងទុក្ខរបស់បុគ្គលម្នាក់ មិនមានប្រភពមកពីអ្វីដែលគាត់បានធ្វើខុសនោះទេ។ មានពេលខ្លះ បុរស ម្នាក់បានរងទុក្ខ ដោយសារតែព្រះចង់ឱ្យគាត់យកបទពិសោធន៍បែបនេះ ទៅជួយដល់អ្នកដទៃ និងលើក តម្កើងទ្រង់ប៉ុណ្ណោះ។ រឿងអំពីបុរសពិការភ្នែកម្នាក់នេះ បានជួយឱ្យយើងនឹកចាំពីរឿងនៅក្នុងបទគម្ពីរ លោកុប្បត្តិ នៅពេលដែលព្រះបានបង្កើតផ្ទៃមេឃ និងផែនដីនោះ។ នៅក្នុងគម្ពីរលោកុប្បត្តិ ២:៧ ព្រះ បានបង្កើតបុរសដំបូងគេបង្អស់ពីធូលីដី។ ទន្ទឹមគ្នានេះ ព្រះយេស៊ូវក៏បានលុញដីឥដ្ឋ ហើយយកដីឥដ្ឋនោះទៅព្យាបាលបុរសពិការភ្នែកម្នាក់នោះដែរ។

នៅក្នុងកណ្ឌគម្ពីរម៉ាថាយ ម៉ាកុស លូកា និងយូ៉ហាន រឿងនៃបាដិហារ្យ មានចំណុចដូចគ្នា គឺថា៖(១) អ្នកសរសេរបានប្រាប់យើង អំពីបញ្ហាដែលត្រូវការការព្យាបាល។ (២) មនុស្សដែលត្រូវការការព្យាបាល ដែលបានមកពីព្រះយេស៊ូវ។ (៣) ព្រះយេស៊ូវបានព្យាបាលអ្នកជំងឺ។ និង (៤) អ្នកជំងឺបានសរសើរតម្កើង ព្រះដែលបានព្យាបាលគាត់។ ជាការពិតណាស់ អ្នកដទៃទៀតដែលបានឃើញការព្យាបាលនេះ ក៏បាន ស្ញើចសរសើរព្រះផងដែរ។

នៅក្នុងរឿងនៃបទគម្ពីរយ៉ូហាន ជំពូក៩ លោកយ៉ូហានបានបង្ហាញយើង ពីផ្នែកទាំងបួននៃ បាដិហារ្យនេះ។ បន្ទាប់មក លោកយ៉ូហានបានបង្ហាញយើង នូវរបស់អ្វីមួយបន្ថែមទៀត ដែលជា អត្ថន័យ នៃបាដិហារ្យនោះឯង។ នៅក្នុងសាច់រឿង អត្ថន័យបានក្លាយជាផ្នែកមួយដ៏សំខាន់បំផុត។ ដ្បិតបុរសដែល បានជាសះស្បើយ និងពួកសម្តេចសង្ឃបានសន្ទនាគ្នាយ៉ាងយូរ ទាក់ទងទៅនឹងអត្ថន័យនៃការព្យាបាល បុរសម្នាក់នេះ។

លោកយ៉ូហានមិនបានប្រាប់អ្នកអានកណ្ឌគម្ពីររបស់គាត់ថា ព្រះយេស៊ូវបានព្យាបាលគាត់ នៅក្នុង ថ្ងៃសប្បាតហ៍នោះទេ រហូតដល់ជំពូក៩ ខ១៤។ ដូច្នេះហើយ ពួកសម្តេចសង្ឃបានចោទប្រកាន់ព្រះយេស៊ូវ ថា ទ្រង់បានរំលងថ្ងៃសប្បាតហ៍។ ពួកសម្តេចសង្ឃបានជឿថា ព្រះយេស៊ូវមិនមានប្រភពមកពីនោះទេ ដោយសារតែទ្រង់មិនបានរក្សាថ្ងៃសប្បាតហ៍ឱ្យបានបរិសុទ្ធ។ ប៉ុន្តែ អ្នកដទៃទៀតបានគិតថា គ្មានមនុស្ស មានបាបណា ដែលអាចធ្វើការអស្ចារ្យដូចជាព្រះយេស៊ូវបានឡើយ។ បុរសដែលបានពិការភ្នែក បានមើល ឃើញអត្តសញ្ញាណរបស់ទ្រង់។ ប៉ុន្តែ ពួកសម្តេចសង្ឃ បាន «ខ្វាក់ភ្នែក» មិនអាចទទួលស្គាល់ថា ព្រះយេស៊ូវ ជាព្រះបានឡើយ។