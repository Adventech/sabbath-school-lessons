---
title:  ព្រះយេស៊ូវបានព្យាបាលបុរសពិការភ្នែក ភាគទី១
date:   09/10/2024
---

`សូមអានរឿងដែលនៅសេសសល់ អំពីបុរសពិការភ្នែកម្នាក់នៅក្នុងគម្ពីរយ៉ូហាន ៩:១៧-៣៤។ តើពួកសម្តេចសង្ឃបានសួរសំណួរអ្វីខ្លះ ដល់បុរសពិការភ្នែក បន្ទាប់ពីព្រះយេស៊ូវបានព្យាបាលគាត់នោះ? តើបុរសម្នាក់នេះ បានឆ្លើយតបយ៉ាងដូចម្តេច?`

គម្ពីរយ៉ូហាន ៩:១៧-៣៤ គឺជាផ្នែកតែមួយគត់របស់លោកយ៉ូហាន ដែលមិនបានឃើញ ព្រះយេស៊ូវបង្ហាញអង្គទ្រង់ នៅក្នុងសាច់រឿងនេះ។ ប៉ុន្តែ មនុស្សនៅក្នុងសាច់រឿងនេះ កំពុងតែពិគ្រោះ គ្នាអំពីព្រះយេស៊ូវ។ រឿងរបស់បុរសពិការភ្នែក បានចាប់ផ្តើមឡើង ជាមួយសំណួរដែលសិស្សរបស់ ព្រះយេស៊ូវបានចោទសួរទ្រង់។ ពួកគេចង់ដឹងថា តើអំពើបាបរបស់បុរសម្នាក់នេះ ឬអំពើបាបរបស់ឪពុកម្តាយ គាត់ បានបង្កឱ្យគាត់មានការឈឺចាប់ដែរឬទេ (យ៉ូហាន ៩:២)។ ទន្ទឹមគ្នានេះ អំពើបាបក៏ជាប្រធានបទ នៃការសន្ទនា នៅក្នុងផ្នែកនៃរឿងនេះដែរ។ ពួកសម្តេចសង្ឃបានគិតថា ព្រះយេស៊ូវជាមនុស្សមានបាប ដោយសារតែទ្រង់បានព្យាបាលនៅក្នុងថ្ងៃសប្បាតហ៍ (យ៉ូហាន ៩:១៦, ២៤)។ ពួកសម្តេចសង្ឃបាន កុហក អំពីបុរសដែលបានជាសះស្បើយ។ ពួកសម្តេចសង្ឃបានប្រាប់គាត់ថា «ឯងជាមនុស្សកើតមកក្នុងអំពើបាបសុទ្ធ» (យ៉ូហាន ៩:៣៤)។

តើនៅក្នុងរឿងនេះ លោកអ្នកបានឃើញពីរបៀបដែលអ្វីៗគ្រប់យ៉ាងបានក្រឡាប់ច័ក្រដែរឬទេ? ឥឡូវនេះ បុរសដែលបានពិការភ្នែកបានចាប់ផ្តើម «មើលឃើញ» របស់របរកាន់តែច្រើនឡើង។ គាត់បាន មើលឃើញ ដោយប្រើភ្នែករបស់គាត់ ហើយបានយល់ឃើញ ដោយប្រើគំនិតរបស់គាត់ថា ពួកសម្តេចសង្ឃ បានបដិសេធមិនព្រមទទួលយក ឬជឿទីបន្ទាល់អំពីព្រះយេស៊ូវនោះទេ។ ពួកសម្តេចសង្ឃកាន់តែ «មើលមិន ឃើញហើយ មើលមិនឃើញទៀត» ការយល់ដឹង អំពីព្រះយេស៊ូវ (យ៉ូហាន ៩:១៦)។ ដូច្នេះហើយ ពួកគេ មិនអាចយល់បាន ពីទីកន្លែង ដែលទ្រង់បានយាងមកនោះឡើយ (យ៉ូហាន ៩:២៩)។

លោកយ៉ូហាន បានប្រើរឿងនេះ ដើម្បីប្រាប់យើងថា ព្រះយេស៊ូវ ជាអ្នកណា។ លោកយ៉ូហាន បានប្រាប់យើងថា ព្រះយេស៊ូវ «ជាពន្លឺបំភ្លឺពិភពលោក» (យ៉ូហាន ៩:៥; សូមប្រៀបធៀបជាមួយនឹង គម្ពីរយ៉ូហាន ៨:១២)។ ព្រះយេស៊ូវក៏ជាមនុស្សអាថ៌កំបាំងម្នាក់ដែរ។ ដ្បិតរឿងនេះ បានព្យាយាមឆ្លើយ សំណួរមួយចំនួន អំពីអាថ៌កំបាំងនេះ។ តើព្រះយេស៊ូវជាអ្នកណា? តើទ្រង់មានប្រភពមកពីណា? តើទ្រង់ បានយាងមកកាន់ផែនដីនេះ ដើម្បីធ្វើកិច្ចការអ្វី (យ៉ូហាន ៩:១២, ២៩; សូមប្រៀបធៀបជាមួយនឹងគម្ពីរ យ៉ូហាន ១:១៤)។ នៅក្នុងជំពូកនេះ លោកយ៉ូហានក៏បានពិពណ៌នា អំពីលោកម៉ូសេដែរ (យ៉ូហាន ៩:២៨, ២៩; សូមប្រៀបធៀបជាមួយនឹងគម្ពីរយ៉ូហាន ៥:៤៥, ៤៦ និងយ៉ូហាន ៦:៣២)។ នៅទីបំផុត លោក យ៉ូហានបានពិពណ៌នា អំពីរបៀបដែលពួកបណ្តាជន បានយល់ឃើញអំពីព្រះយេស៊ូវ។ មនុស្សខ្លះស្រឡាញ់ អំពើបាបលើសជាងសេចក្តីពិតនៃព្រះគម្ពីរទៅទៀត។ អ្នកខ្លះទៀតបានទទួលយកព្រះយេស៊ូវ ដោយជំនឿ វិញ (យ៉ូហាន ៩:១៦-១៨, ៣៥-៤១; សូមប្រៀបធៀបជាមួយនឹងគម្ពីរយ៉ូហាន ១:៩-១៦; យ៉ូហាន ៣:១៦-២១; យ៉ូហាន ៦:៦០-៧១)។

ពួកសម្តេចសង្ឃ គឺជាមនុស្សពិការភ្នែកខាងឯវិញ្ញាណ។ ពួកគេគួរតែជាបុគ្គល ដែលត្រូវទទួល យកព្រះយេស៊ូវជាព្រះអង្គសង្គ្រោះ។ ប៉ុន្តែ ពួកគេបានបដិសេធភ័ស្តុតាងដ៏មានឥទ្ធិពលទាំងអម្បាលម៉ាន ដែលទ្រង់បង្ហាញពួកគេវិញ។ ពួកគេមិនអាចមើលឃើញសេចក្តីពិតបានទេ។ ពួកគេ ក៏ប្រហែលជាមិនចង់ ឃើញភ័ស្តុតាងនោះដែរ។ រឿងនេះ ជាការព្រមានមួយដ៏មានឥទ្ធិពល ដែលស្តីអំពីរបៀបដែលចិត្តរបស់យើង អាចបោកបញ្ឆោតយើង ឱ្យធ្លាក់ចូលទៅក្នុងសេចក្តីអាក្រក់។

`តើនៅក្នុងគម្ពីរកូរិនថូសទី១ ១:២៦-២៩ យើងបានអានពីក្បួនច្បាប់សំខាន់អ្វី? តើក្បួនច្បាប់ នេះ បានជួយយើងដោយរបៀបណា?`