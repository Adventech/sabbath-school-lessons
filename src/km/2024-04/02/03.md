---
title:  ព្រះយេស៊ូវជាបុគ្គលដែលបានអធិប្បាយដើម្បីព្រះ
date:   07/10/2024
---

`សូមអានអំពីបាដិហារ្យ នៅក្នុងគម្ពីរយ៉ូហាន ៦:១៤, ១៥, ២៦-៣៦។ តើពួកបណ្តាជនបាន គិតអំពីបាដិហារ្យយ៉ាងដូមម្តេច? តើព្រះយេស៊ូវបានប្រើបាដិហារ្យនេះ ដើម្បីព្យាយាមបង្រៀនពួកបណ្តាជន អំពីអត្តសញ្ញារបស់ទ្រង់យ៉ាងដូចម្តេច?`

ពួកសាសន៍យូដាបានរំពឹងថា ព្រះអង្គសង្គ្រោះនឹងយាងមកកាន់ផែនដីនេះ ដើម្បីសង្គ្រោះពួកគេ ឱ្យរួចផុតពីនគររ៉ូម។ រឿង២យ៉ាងដែលលំបាកបំផុត ដែលមេទ័ពត្រូវធ្វើនៅក្នុងសមរភូមិនោះ គឺជាការចម្អែត កងទ័ព និងការយកចិត្តទុកដាក់ ចំពោះទាហានដែលត្រូវគេធ្វើបាប ឬត្រូវគេសម្លាប់នោះ។ ព្រះយេស៊ូវបានធ្វើបាដិហារ្យជាច្រើន ដែលបានបង្ហាញថា ទ្រង់អាចចម្អែតកងទ័ពមួយក្រុម ហើយទ្រង់ក៏អាចយកចិត្ត ទុកដាក់ ចំពោះអ្នកណាម្នាក់ដែលត្រូវគេធ្វើបាប ឬត្រូវគេសម្លាប់នោះដែរ។

ប៉ុន្តែ ព្រះយេស៊ូវមិនបានយាងមកចម្អែតកងទ័ព ឬយកចិត្តទុកដាក់ចំពោះទាហានដែលត្រូវគេធ្វើបាប ឬទាហានដែលត្រូវគេសម្លាប់នោះទេ។ ដ្បិតនៅពេលដែលព្រះយេស៊ូវចម្អែតមនុស្ស៥០០០ នាក់ នោះទ្រង់បានបង្ហាញថា ទ្រង់ក៏ប្រៀបដូចជានំប័ុងជីវិតដែរ។ បាដិហារ្យបានបង្ហាញថា ព្រះវរបិតា អង្គទ្រង់ផ្ទាល់ បានយាងចុះពីស្ថានសួគ៌មក។ ព្រះយេស៊ូវបានមានបន្ទូលថា «ខ្ញុំជានំបុ័ងជីវិត អ្នកណាដែល មករកខ្ញុំ នោះនឹងមិនឃ្លានទៀតឡើយ ហើយអ្នកណាដែលជឿដល់ខ្ញុំ ក៏មិនត្រូវស្រេកដែរ» (យ៉ូហាន ៦:៣៥)។

តើលោកអ្នកបានឃើញពីរបៀបនៃការប្រកាសអំពីនំប័ុងជីវិតនេះ ជាមួយនឹងពាក្យថា «ខ្ញុំជា» ដែរឬទេ? ការប្រកាសនេះជាការប្រកាសជាលើកដំបូង នៅក្នុងការប្រកាសទាំង៧ដងដែលព្រះយេស៊ូវ បានមានបន្ទូលអំពីអង្គទ្រង់នៅក្នុងកណ្ឌគម្ពីរយ៉ូហាន ដែលបានចាប់ផ្តើមជាមួយនឹងពាក្យថា «ខ្ញុំជា»។ ការប្រកាសទាំង៧ដងថា «ខ្ញុំជា» ត្រូវបានភ្ជាប់ជាមួយនឹងរូបស័ព្ទដែលបានបង្ហាញយើងថា ព្រះយេស៊ូវជា អ្នកណា។ សូមក្រឡេកមើលបញ្ជីនៃការប្រកាសទាំង៧ដងថា «ខ្ញុំជា» នោះឱ្យបានដិតដល់។ ដ្បិតព្រះយេស៊ូវ បានមានបន្ទូលថា (១) «ខ្ញុំជានំបុ័ងជីវិត» (យ៉ូហាន ៦:៣៥)។ (២) ព្រះយេស៊ូវបានប្រកាសថា «ខ្ញុំជាពន្លឺបំភ្លឺពិភពលោក» (យ៉ូហាន ៨:១២)។ (៣) ព្រះយេស៊ូវក៏បានមានបន្ទូលថា «ខ្ញុំជាទ្វារ» (យ៉ូហាន ១០:៧, ៩) ផងដែរ។ (៤) ព្រះយេស៊ូវបានមានបន្ទូលថា «ខ្ញុំជាអ្នកគង្វាលល្អ» (យ៉ូហាន ១០:១១, ១៤)។ (៥) ព្រះយេស៊ូវ បានមានបន្ទូលថា «ខ្ញុំជាសេចក្តីរស់ឡើងវិញ និងជាជីវិត» (យ៉ូហាន ១១:២៥)។ (៦) ព្រះយេស៊ូវបាន មានបន្ទូលថា «ខ្ញុំជាផ្លូវ ជាសេចក្តីពិត និងជាជីវិត» (យ៉ូហាន ១៤:៦)។ ជាចុងក្រោយ (៧) ព្រះយេស៊ូវ បានមានបន្ទូលថា «ខ្ញុំជាដើម» (យ៉ូហាន ១៥:១)។ រូបស័ព្ទទាំង៧យ៉ាងនេះ បានជួយយើងឱ្យយល់សេចក្តី ពិតដ៏សំខាន់មួយ ស្តីអំពីព្រះយេស៊ូវ។ រូបស័ព្ទនៃពាក្យថា «ខ្ញុំជា» បានឱ្យយើងនឹកចាំពីបទគម្ពីរនិក្ខមនំ ជំពូក៣។ នៅក្នុងបទគម្ពីរនិក្ខមនំ ជំពូក៣ ព្រះបានបង្ហាញអង្គទ្រង់ឱ្យលោកម៉ូសេបានឃើញ នៅក្នុងនាម ជាបុគ្គលម្នាក់ដ៏អស្ចារ្យដែលជាមាននាមថា ខ្ញុំជា (សូមប្រៀបធៀបជាមួយនឹងគម្ពីរយ៉ូហាន ៨:៥៨)។ ដូច្នេះហើយ ព្រះយេស៊ូវ គឺជា «ខ្ញុំជា» នេះឯង។

គួរឱ្យសោកស្តាយណាស់ មនុស្សនៅក្នុងសម័យព្រះយេស៊ូវ មិនបានយល់សេចក្តីពិតនៃព្រះគម្ពីរ ដ៏សំខាន់នេះឡើយ។ ពួកបណ្តាជនបានស្វែងរកព្រះអង្គសង្គ្រោះ ដែលបានប្រទានព្រះពរ និងប្រទាន ទ្រព្យសម្បត្តិដល់ពួកគេនៅក្នុងជីវិតនេះ។ ពួកគេមិនចង់បានសេចក្តីពិត ដែលដឹកនាំទៅរកជីវិតអស់កល្ប នោះទេ។ ដូច្នេះហើយ យើងត្រូវតែប្រុងប្រយ័ត្ន ពីព្រោះយើងក៏អាចនឹង «ធ្លាក់» ចូលទៅក្នុង «អន្ទាក់» ដដែលនេះដែរ។