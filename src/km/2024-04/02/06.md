---
title:  លោកឡាសារ ដែលបានរស់ពីស្លាប់ឡើងវិញ
date:   10/10/2024
---

បទគម្ពីរយ៉ូហាន ជំពូក១១ មានពេញទៅដោយដំណឹងសោកសៅ។ លោកឡាសារដែលជា មិត្តសម្លាញ់របស់ព្រះយេស៊ូវ បានធ្លាក់ខ្លួនឈឺ (យ៉ូហាន ១១:១៩, ៣១, ៣៣)។ បងប្អូនស្រីរបស់លោក ឡាសារបានអន់ចិត្ត ដោយសារតែព្រះយេស៊ូវមិនបានជួយលោកឡាសារឱ្យផុតពីការស្លាប់ (យ៉ូហាន ១១:២១, ៣២)។ រឿងនេះក៏ជារឿងសោកសៅដែរ ដោយសារតែព្រះយេស៊ូវបានព្រះកន្សែង (យ៉ូហាន ១១:៣៥)។

ព្រះយេស៊ូវបានពន្យារពេល២ថ្ងៃ មុនពេលដែលទ្រង់ចេញដំណើរទៅរកលោកឡាសារ (យ៉ូហាន ១១:៦)។ ព្រះយេស៊ូវបានមានបន្ទូល នូវពាក្យពេចន៍ដ៏គួរឱ្យភ្ញាក់ផ្អើល។ ទ្រង់បានមានបន្ទូលថា ទ្រង់ សប្បាយព្រះទ័យ ដែលទ្រង់មិនបានទៅរកលោកឡាសារមុននេះបន្តិច (យ៉ូហាន ១១:១៤, ១៥)។ តើ ព្រះយេស៊ូវមិនបានខ្វល់ខ្វាយ ពីលោកឡាសារពិតមែនឬ? ទេ មិនមែនដូច្នោះឡើយ តាមពិតទៅ ទ្រង់ បានខ្វល់ខ្វាយពីលោកឡាសារ។ ប៉ុន្តែ ព្រះយេស៊ូវបានមានបន្ទូលបែបនេះ ដោយសារតែការពន្យាពេល នេះ នឹងផ្តល់ឱកាសឱ្យទ្រង់បានបង្ហាញអំណាចរបស់ព្រះ និងលើកតម្កើងព្រះនាមទ្រង់។

នៅពេលដែលព្រះយេស៊ូវបានមកដល់ផ្ទះរបស់លោកឡាសារ នោះលោកឡាសារបានស្លាប់អស់ រយៈពេល៤ថ្ងៃហើយ (យ៉ូហាន ១១:១៧-២៧)។ បន្ទាប់ពី៤ថ្ងៃក្រោយមក រូបកាយរបស់លោកឡាសារ បានស្អុយរលួយ។ នៅពេលដែលទ្រង់មកដល់ នោះនាងម៉ាថាបានទូលប្រាប់ព្រះយេស៊ូវយ៉ាងដូច្នេះថា «ព្រះ អម្ចាស់អើយ សពនេះធុំក្លិនអាក្រក់ ព្រោះស្លាប់បួនថ្ងៃមកហើយ» (យ៉ូហាន ១១:៣៩)។ ជាការពិតណាស់ ការស្អុយរលួយរបស់លោកឡាសារ បានជួយឱ្យបាដិហារ្យនៃការប្រោសឡាសាឱ្យរស់ពីស្លាប់ឡើងវិញ កាន់តែមានអំណាច និងអស្ចារ្យ។ ពីព្រោះព្រះយេស៊ូវក៏នឹងប្រោសមនុស្សស្លាប់ ឱ្យរស់ឡើងវិញដែរ។ តើសាសន៍យូដាត្រូវការភ័ស្តុតាងអ្វីទៀត ដែលបានបញ្ជាក់ថា ព្រះយេស៊ូវអង្គទ្រង់ផ្ទាល់ជាព្រះនោះ។

នៅក្នុងនាមជាព្រះ ព្រះយេស៊ូវជាបុគ្គលម្នាក់ដែលបានបង្កើតជីវិត។ ដូច្នេះហើយ បានជាទ្រង់ មានអំណាចលើសេចក្តីស្លាប់នោះ។ ព្រះយេស៊ូវបានប្រើការស្លាប់របស់លោកឡាសារ ដើម្បីបង្រៀនពួក សាសន៍យូដា នូវសេចក្តីពិតដ៏សំខាន់មួយស្តីអំពីអង្គទ្រង់ផ្ទាល់ ដោយទ្រង់បានមានបន្ទូលថា៖ «ខ្ញុំជាសេចក្តីរស់ឡើងវិញ និងជាជីវិត អ្នកណាដែលជឿដល់ខ្ញុំ ទោះបើស្លាប់ហើយ គង់តែនឹងរស់ឡើងវិញដែរ» (យ៉ូហាន ១១:២៥)។

`តើនៅក្នុងគម្ពីរយ៉ូហាន ១១:២៥, ២៦ ព្រះយេស៊ូវបានធ្វើអ្វីខ្លះ ដើម្បីគាំទ្រព្រះបន្ទូលរបស់ទ្រង់ នោះ? សម្រាប់ចម្លើយ សូមអានគម្ពីរយ៉ូហាន ១១:៣៨-៤៤។`

ព្រះយេស៊ូវបានបង្ហាញថា ទ្រង់ជាតួពន្លឺសម្រាប់មនុស្សទាំងអស់ (យ៉ូហាន ៨:១២; យ៉ូហាន ៩:៥) នៅពេលដែលទ្រង់បំភ្លឺបុរសពិការភ្នែក (យ៉ូហាន ៩:៧)។ ទន្ទឹមគ្នានេះ នៅពេលដែលព្រះយេស៊ូវ ប្រោសលោកឡាសារឱ្យរស់ឡើងវិញ (យ៉ូហាន ១១:៤៣, ៤៤) នោះទ្រង់ក៏បានបង្ហាញថា ទ្រង់ជាសេចក្តី រស់ឡើងវិញ (ជាបុគ្គលម្នាក់ដែលបានប្រោសមនុស្សស្លាប់ឱ្យរស់ឡើងវិញ) និងជាជីវិត (យ៉ូហាន ១១:២៥)។ បាដិហារ្យនេះបានបង្ហាញថា ព្រះយេស៊ូវជាព្រះ ដែលបានប្រទានជីវិតលើសជាងបាដិហារ្យ ផ្សេងៗទៀត។ បាដិហារ្យនេះក៏បានគាំទ្រង់គោលគំនិតរបស់លោកយ៉ូហានដែលថា ព្រះយេស៊ូវជាព្រះ រាជបុត្រានៃព្រះនោះដែរ។ ដ្បិតនៅពេលដែលយើងជឿទៅលើទ្រង់ នោះទ្រង់នឹងប្រទានជីវិតអស់កល្ប ដល់យើង (យ៉ូហាន ២០:៣០, ៣១)។ គួរឱ្យសោកស្តាយណាស់ នៅចុងបញ្ចប់នៃរឿងនេះ បង្ហាញយើង នូវរឿងមួយដ៏ចម្លែក (យ៉ូហាន ១១:៤៥-៥៤)។ ព្រះយេស៊ូវបានបង្ហាញថា ទ្រង់អាចប្រោសមនុស្សស្លាប់។ ដូច្នេះហើយ តើពួកសម្តេចសង្ឃបានគិតថា ពួកគេអាចបញ្ឈប់ព្រះយេស៊ូវបាន បើសិនជាពួកគេសម្លាប់ ទ្រង់នោះដោយរបៀបណា?