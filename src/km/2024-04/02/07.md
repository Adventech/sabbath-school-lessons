---
title:  ការសិក្សាបន្ថែម៖
date:   11/10/2024
---

សូមអាន Ellen G. White, “The Crisis in Galilee,” pages 383-394; “ ‘Lazarus, come Forth,’ ” pages 524-536; and “Priestly Plottings,” pages 537-542, in The Desire of Ages។

«ព្រះជន្មរបស់ព្រះយេស៊ូវ នឹងប្រទានជីវិតដល់មនុស្សគ្រប់គ្នានៅលើផែនដី។ ជីវិតដែលទ្រង់ បានប្រទានមកនេះ គឺជាព្រះបន្ទូលរបស់ទ្រង់នោះឯង។ ព្រះយេស៊ូវបានព្យាបាលជំងឺ និងបានបង្គាប់អារក្ស ឱ្យចេញពីមនុស្ស ដោយប្រើព្រះបន្ទូលរបស់ទ្រង់។ ព្រះយេស៊ូវបានបង្គាប់សមុទ្រឱ្យនៅស្ងៀម ដោយប្រើ ព្រះបន្ទូលរបស់ទ្រង់។ ព្រះក៏បានប្រោសមនុស្សស្លាប់ឱ្យរស់ឡើងវិញ ដោយប្រើព្រះបន្ទូលរបស់ទ្រង់ដែរ។ ពួកបណ្តាជនបានឃើញថា ព្រះយេស៊ូវបានមានបន្ទូល ដោយអំណោច។ នៅក្នុងគម្ពីរសញ្ញាចាស់ ទ្រង់ បានមានបន្ទូល នូវពាក្យពេចន៍របស់ព្រះ ដូចដែលព្រះបានប្រើពួកហោរា ឱ្យនិយាយទៅកាន់រាស្ត្ររបស់ ទ្រង់ដែរ។ ព្រះគម្ពីរទាំងមូលបានបង្ហាញយើង អំពីព្រះយេស៊ូវ។ ដ្បិតព្រះអង្គសង្គ្រោះ មានបំណងចង់ឱ្យ សិស្សរបស់ទ្រង់ជឿជាក់ទៅលើព្រះគម្ពីរ។ នៅពេលដែលព្រះយេស៊ូវបានចាកចេញពីពួកគេ និងបានយាង ទៅស្ថានសួគ៌វិញ នោះសិស្សរបស់ទ្រង់ក៏ត្រូវតែជឿជាក់ទៅលើព្រះគម្ពីរផងដែរ។ ពួកគេត្រូវតែរស់នៅ ដូចជាព្រះយេស៊ូវ។ ពីព្រោះ “មនុស្សមិនមែនរស់ដោយសារតែនំបុ័ងប៉ុណ្ណោះទេ គឺរស់ដោយសារគ្រប់ទាំងព្រះបន្ទូលដែលចេញ ពីព្រះឱស្ឋរបស់ព្រះមកដែរ”» (ម៉ាថាយ ៤:៤)។

«អាហារបានជួយទ្រទ្រង់រូបកាយរបស់យើង។ ទន្ទឹមគ្នានេះ ព្រះគម្ពីរក៏បានជួយទ្រទ្រង់ជីវិត ខាងឯវិញ្ញាណរបស់យើងដែរ។ មនុស្សគ្រប់គ្នា ត្រូវតែស្វែងរកជីវិតពីព្រះគម្ពីរសម្រាប់ខ្លួនឯង ដូចដែល យើងត្រូវបរិភោគ ដើម្បីឱ្យខ្លួនយើងទទួលបានកម្លាំងពីអាហារដែលយើងបានបរិភោគនោះដែរ។ ទន្ទឹមគ្នា នេះ យើងក៏ត្រូវតែអានព្រះគម្ពីរសម្រាប់ខ្លួនយើងដែរ។ យើងមិនត្រូវទទួលយក នូវអ្វីដែលអ្នកដទៃបាន ប្រាប់យើងថា ព្រះគម្ពីរបានចែងយ៉ាងណានោះទេ។ ផ្ទុយទៅវិញ សមាជិកគ្រប់គ្នាត្រូវតែសិក្សាព្រះគម្ពីរ ដោយប្រុងប្រយ័ត្ន។ ពោលគឺថា យើងត្រូវតែទូលសូមឱ្យព្រះបញ្ជូនព្រះវិញ្ញាណបរិសុទ្ធមកកាន់យើង ដើម្បី ឱ្យយើងបានយល់នូវអ្វីដែលព្រះគម្ពីរបានចែង»។ ដកស្រង់ពី Ellen G. White, The Desire of Ages, page 390, adapted។

**សំណួរពិភាក្សា**

`សប្តាហ៍នេះ យើងបានក្រឡេកមើល ពីរបៀបដែលព្រះយេស៊ូវ បានចម្អែតមនុស្សជាង៥០០០នាក់។ ព្រះយេស៊ូវក៏បានព្យាបាលបុរសពិការភ្នែកពីកំណើតដែរ។ បន្ទាប់មក ព្រះយេស៊ូវបានប្រោសលោកឡាសារ ឱ្យរស់ពីស្លាប់ឡើងវិញ។ នៅក្នុងរឿងនីមួយៗ ព្រះយេស៊ូវបានប្រទានភ័ស្តុតាងដ៏មានអំណាចបង្ហាញថា ទ្រង់ជាព្រះ។ ប៉ុន្តែ បាដិហារ្យទាំងនេះដែលមើលទៅអស្ចារ្យនោះ បានធ្វើឱ្យមានការបែកបាក់នៅក្នុងចំណោម សាសន៍យូដាវិញ។ អ្នកខ្លះបានជឿព្រះយេស៊ូវ ប៉ុន្តែ អ្នកខ្លះទៀតបានសង្ស័យទ្រង់វិញ។ តើលោកអ្នក គិតថា ហេតុអ្វីបានជាមនុស្សមួយចំនួន ទោះបីជាមានភ័ស្តុតាងនៅក្នុងការទទួលយកទ្រង់ក៏ដោយ ក៏ពួកគេនៅតែបដិសេធទ្រង់យ៉ាងដូច្នេះ?`

`រឿងនៅសប្តាហ៍នេះបានបង្ហាញយើងថា ព្រះយេស៊ូវជាព្រះរាជបុត្រានៃព្រះ។ តើហេតុអ្វីបានជាសេចក្តី ពិតនៃព្រះគម្ពីរនេះ សំខាន់ដល់ជំនឿ និងគោលជំនឿទៅលើព្រះយេស៊ូវ ដែលជាព្រះអង្គសង្គ្រោះនោះយ៉ាង ដូច្នេះ?`