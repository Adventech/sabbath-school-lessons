---
title:  រឿងខ្លី
date:   15/11/2024
---

### ពីអ្នកលក់ស៊ិញ (Pin) ទៅជាអ្នកបោះជំរំ

ក្រុមគ្រួសារទាំងអស់របស់លោកយ៉ាកុប ភាសន៍ (Pierce) ចូលចិត្តការលក់ដូរស៊ីញ (Pin) ណាស់ ដូច្នេះហើយ ពួកគេបានព្យាយាមស្វែងរកស៊ីញថ្មីៗ នៅក្នុងជំរំផាតហ្វាញឌ័រអន្តរជាតិនៅឯសហរដ្ឋអាមេរិក។

បន្ទាប់មក ម្តាយរបស់លោកយ៉ាកុបបានឃើញបុរសម្នាក់ទទួលបានស៊ីញអាឡាស្កា។ ដោយ បានដឹងថា លោកយ៉ាកុបចូលចិត្តធម្មជាតិនៃរដ្ឋអាឡាស្កា នោះគាត់បានព្យាយាមលួងលោមបុរសម្នាក់ នោះឱ្យដូរស៊ីញជាមួយនឹងគាត់។ បុរសម្នាក់នោះបាននិយាយថា «ខ្ញុំមិនអាចដូរស៊ីញនេះបានទេ ពីព្រោះ ស៊ីញនេះជាសណ្តានចិត្តសម្រាប់ប៉ាស្ទ័រនៅក្នុងប្រទេសអាឡាស្កា»។ ម្តាយរបស់គាត់បានចាប់អារម្មណ៍ កាន់តែខ្លាំងឡើង។ គាត់បានសួរបុរសម្នាក់នោះថា «តើអ្នកបានធ្វើអ្វីខ្លះ នៅក្នុងរដ្ឋអាឡាស្កានោះ?»។ បុរសម្នាក់នោះបានណែនាំខ្លួនគាត់ថា លោកតូបីន ដត (Tobin Dodge) ដែលជាប្រធាននៃជំរំអាឡាស្កា ដែលជាអ្នកផ្តួចផ្តើមបេសកកម្មនៅក្នុងថ្នាក់ដឹកនាំនៃព្រះវិហារសេវេនដេយអាត់វេនទីស្ទនៅក្នុងរដ្ឋអាឡាស្កា ដែលបានឧបត្ថម្ភជំរំសម្រាប់កុមារអាយុ៨ឆ្នាំទៅ១៧ឆ្នាំជារៀងរាល់រដូវក្តៅ។

ម្តាយរបស់លោកយ៉ាកុបបានសួរបន្ថែមទៀតថា «តើកូនប្រុសរបស់ខ្ញុំអាចទៅធ្វើការនៅទីនោះ បានដែរឬទេ?»។ លោកតូបីនបានតបមកវិញថា «ប្រាកដណាស់ ពួកយើងទទួលយកអ្នកប្រឹក្សាហ្វឹកហ្វឺន ដែលមានអាយុ១៦ឆ្នាំ និងមានអាយុ១៨ឆ្នាំ។ លោកយ៉ាកុបបានគិតថា គាត់នឹងចំណាយពេលរដូវក្តៅ របស់គាត់នៅក្នុងរដ្ឋអាឡាស្កា។ គាត់បានចូលរួមជាមួយនឹងបុគ្គលិកនៅក្នុងជំរំ ដោយបានទៅចូលរួម ចំនួន៣ឆ្នាំជាប់ៗគ្នា។ គាត់បាននិយាយថា បទពិសោធន៍នៅក្នុងជំរំអាចជាការលំបាកពិតមែន។ មាន១ ឆ្នាំនោះ គាត់បានចំណាយពេលជាមួយនឹងក្មេងប្រុសជនជាតិអាឡាស្កានៅក្នុងជំរំប៉ូឡារីស ដែលស្ថិត នៅក្បែរបឹងអាឡេកណាហ្គីខ (Lake Aleknagik) ភាគនិរតីនៃរដ្ឋអាឡាស្កា។ ពួកគេមានចំណាប់អារម្មណ៍ ដូចគ្នាទៅលើធម្មជាតិ និងបានឡើងភ្នំជេហ្វណៃយ៍ (Jackknife) ដែលនៅពីលើជំរំនោះ។ ប៉ុន្តែ ក្មេង អាឡាស្កាម្នាក់នេះ មិនបានបង្ហាញឥរិយាបថល្អនោះទេ។ គាត់ក៏បានប្រើភាសាអសុរោះ ដែលបង្ហាញថា គាត់ហាក់ដូចជាលើកកម្ពស់អបិយជំនឿ ជាជាងការស្តាប់សេចក្តីពិតនៃព្រះគម្ពីរ។ គាត់បានស្តីឱ្យក្មេង ប្រុសម្នាក់ ដែលបានសម្លាប់ពីងពាងនៅពេលភ្លៀងបើកថ្ងៃ ដោយនិយាយថា «បើសិនជាឯងសម្លាប់ពីងពាង នេះ នោះឯងភ្លៀងប្រាកដជាធ្លាក់ជាមិនខាន»។

លោកយ៉ាកុបបានខកចិត្ត ប៉ុន្តែ នៅចុងបញ្ចប់នៃការបោះជំរំនោះ ក្មេងប្រុសអាឡាស្កាម្នាក់នេះ បានឱបលោកយ៉ាកុប រួចដើរទៅរកឪពុករបស់គាត់។ ខណៈដែលគាត់សម្លឹងមើលក្មេងនោះដើរទៅរកឪពុក របស់គាត់ រំពេចនោះ លោកយ៉ាកុបបានចាប់ផ្តើមយល់ពីអត្តចរិតរបស់ក្មេងប្រុសម្នាក់នោះ។ តាមពិតទៅ ក្មេងប្រុសម្នាក់នោះកំពុងតែបណ្តុះបណ្តាលខ្លួនគាត់ទេតើ។ លោកយ៉ាកុបដែលមានអាយុ២០ឆ្នាំ បាននិយាយនៅក្នុងកិច្ចសម្ភាសន៍នៅឯជំរំប៉ូឡារីសយ៉ាងដូច្នេះថា «ក្មេងៗនៅក្នុងជំរំភាគច្រើន មិនមានប្រវត្តិ ជាអ្នកគ្រីស្ទាននោះទេ ដោយសារតែហេតុនេះហើយ បានជាខ្ញុំបានយល់ឃើញថា ជំរំនេះគឺជាកន្លែងបេសកកម្មដែលបើកចំហ និងគួរឱ្យចាប់អារម្មណ៍ណាស់»។ គាត់បាននិយាយថា ការប្រយុទ្ធខាងឯវិញ្ញាណ នៅក្នុងជំរំប៉ូឡារីសនេះ គឺមានលក្ខណៈខុសគ្នាពីជំរំរដូវក្តៅផ្សេងៗទៀត ដែលបានថ្នាក់ដឹកនាំនៃរដ្ឋអាឡាស្កា បានជួយឧបត្ថម្ភ ដោយសារតែកម្មវិធីនេះបានឈោងចាប់ក្មេងៗជនជាតិអាឡាស្កា ដែលបានប្រឈមមុខ នឹងការប៉ះទង្គិចផ្លូវចិត្ត ជំនឿឈ្វេងនិយម និងការប្រើប្រាស់សារធាតុញៀនជាញឹកញាប់។ គាត់បាននិយាយ ទៀតថា «ប៉ុន្តែ ការមកបោះជំរំនៅទីនេះ កាន់តែមានប្រយោជន៍ជាងការផ្តាច់ពីការប្រឈមទាំងនេះទៅ

ទៀត ពីព្រោះការបោះជំរំនេះមានអំណាចខ្លាំងជាងការបោះជំរំផ្សេងៗទៀតដែលខ្ញុំធ្លាប់បានឃើញពីមុនមក ហើយព្រះក៏ត្រូវការអ្នកស្ម័គ្រចិត្តនៅក្នុងជំរំនេះដែរ ពីព្រោះ ជំរំនេះក៏ជាតំបន់បេសកកម្មមួយកន្លែងផងដែរ។