---
title:  នាងម៉ារ៉ាបានបង្ហាញថា នាងបានជឿទៅលើព្រះយេស៊ូវ
date:   11/11/2024
---

៦ថ្ងៃ មុនបុណ្យរំលង ព្រះយេស៊ូវបានសួរសុខទុក្ខនាងម៉ារ៉ា នាងម៉ាថា និងលោកឡាសារ ដែល ជាប្អូនប្រុសរបស់ពួកគេ។ បុណ្យរំលងគឺជាគ្រាមួយ នៅពេលដែលព្រះបានរំដោះសាសន៍អ៊ីស្រាអែល ឱ្យផុតពីទាសភាពនៅក្នុងស្រុកអេស៊ីព្ទ។ កាលពីមួយស្របក់មុន ព្រះយេស៊ូវបានប្រោសលោកឡាសារ ឱ្យរស់ពីស្លាប់ឡើងវិញ។ ព្រះយេស៊ូវក៏បានព្យាបាលលោកស៊ីម៉ូន ដែលជាអ្នកជិតខាងរបស់ពួកគេ ឱ្យជា ពីជំងឺឃ្លង់ដែរ។ លោកស៊ីម៉ូនបានបង្កើតពិធីជប់លៀង ដើម្បីផ្តល់កិត្តិយសឱ្យព្រះយេស៊ូវ និងបង្ហាញពី ការដឹងគុណ ដែលទ្រង់បានព្យាបាលគាត់។ នាងម៉ាថា ក៏បានបម្រើនៅក្នុងពិធីជប់លៀងនោះ។ ហើយ លោកឡាសារបានអង្គុយនៅលើតុជាមួយនឹងភ្ញៀវ (យ៉ូហាន ១២:១-៨)។

`តើនាងម៉ារ៉ាបានធ្វើអ្វីខ្លះ នៅក្នុងពិធីជប់លៀង? តើសកម្មភាពរបស់នាង បានបង្ហាញយើងថា នាងជាមនុស្សយ៉ាងដូចម្តេច? ម៉្យាងទៀត តើសកម្មភាពរបស់នាង បានបង្ហាញយើងអំពីអត្តសញ្ញារបស់ ព្រះយេស៊ូវយ៉ាងដូចម្តេច? សម្រាប់ចម្លើយ សូមអានគម្ពីរយ៉ូហាន ១២:១-៣។`

គ្រឿងក្រអូបនៅក្នុងរឿងនេះ មានតម្លៃថ្លៃណាស់។ នៅសម័យនោះ គ្រឿងក្រអូបនេះ មាន តម្លៃស្មើនឹងប្រាក់ឈ្មួល១ឆ្នាំ។ នាងម៉ារ៉ាប្រហែលជាទិញគ្រឿងក្រអូប ដើម្បីបង្ហាញព្រះយេស៊ូវថា នាង ដឹងគុណចំពោះទ្រង់ ដែលទ្រង់បានលើកលែងទោសអំពើបាបរបស់នាង ក៏ថាបាន។ នាងម៉ារ៉ា មានបំណង ថា នៅថ្ងៃណាមួយ នាងនឹងយកគ្រឿងក្រអូបនេះ មកចាក់នៅលើព្រះសពរបស់ព្រះយេស៊ូវ បន្ទាប់ពីទ្រង់ សុគត និងនៅពេលដែលគេបញ្ចុះសពទ្រង់នៅក្នុងផ្នូរ។ ប៉ុន្តែ បន្ទាប់ពីនាងបានឮថា ព្រះយេស៊ូវនឹងក្លាយ ទៅជាស្តេច នោះនាងចង់ក្លាយជាមនុស្សដំបូងគេ ដែលបានចាក់ប្រេងនៅលើទ្រង់ និងដើម្បីលើកតម្កើង ទ្រង់។

នាងម៉ារ៉ា មិនចង់ឱ្យអ្នកណាម្នាក់ មើលឃើញនូវអ្វីដែលនាងកំពុងតែធ្វើនោះទេ។ ប៉ុន្តែ លោក យ៉ូហាន បានប្រាប់យើងថា «ក្លិនក្រអូបនោះ ក៏សាយឡើងពេញក្នុងផ្ទះ» (យ៉ូហាន ១២:៣)។ យូដាស បានស្តីបន្ទោសឱ្យនាង។ គាត់បាននិយាយថា គ្រឿងក្រអូបនេះ គួរតែលក់យកប្រាក់ទៅឱ្យអ្នកក្រ។ ប៉ុន្តែ ព្រះយេស៊ូវបានមានបន្ទូលថា «ព្រះយេស៊ូវមានព្រះបន្ទូលថា៖ “ទុកឲ្យនាងធ្វើតាមចិត្តនាងចុះ ដ្បិតនាង បានទុកប្រេងក្រអូបនេះ សម្រាប់ដល់ថ្ងៃបញ្ចុះសពខ្ញុំ អ្នករាល់គ្នាតែងមានអ្នកក្រីក្រនៅជាមួយរហូត តែខ្ញុំមិននៅជាមួយអ្នករាល់គ្នារហូតទេ”» (យ៉ូហាន ១២:៧, ៨)។

ព្រះយេសូវបានជ្រាបពីចិត្តរបស់ពួកបណ្តាជន។ យើងបានឃើញគោលគំនិតសំខាន់នេះ នៅក្នុង កណ្ឌគម្ពីរយ៉ូហានម្តងហើយម្តងទៀត (យ៉ូហាន ២:២៤, ២៥; យ៉ូហាន ៦:៧០, ៧១; យ៉ូហាន ១៣:១១; យ៉ូហាន ១៦:១៩)។ ព្រះយេស៊ូវ ក៏បានជ្រាបពីចិត្តយូដាស នៅក្នុងពិធីជប់លៀងរបស់ស៊ីម៉ូន។ លោក យ៉ូហានបានប្រាប់យើងឱ្យបានដឹងថា លោកយូដាសជាមនុស្សអាត្មានិយម និងជាចោរ (យ៉ូហាន ១២:៦)។

`ព្រះយេស៊ូវទ្រង់ជ្រាបពីចិត្តរបស់នាងម៉ារ៉ា និងចិត្តរបស់យូដាស។ ព្រះយេសូ៊វក៏បានជ្រាបពី ចិត្តរបស់យើងដែរ។ តើសេចក្តីពិតដ៏សំខាន់នេះ បានបង្រៀនយើងអំពីការដែលយើងត្រូវការព្រះយេស៊ូវ ដើម្បីឱ្យទ្រង់ផ្លាស់ប្តូរចិត្តរបស់យើង និងធ្វើឱ្យចិត្តរបស់យើង មានព្រះជន្មដ៏បរិសុទ្ធរបស់ទ្រង់នោះយ៉ាង ដូចម្តេច?`