---
title:  ការសិក្សាបន្ថែម៖
date:   15/11/2024
---

សូមអាន Ellen G. White, “The Test of Faith,” pages 145-155, in Patriarchs and Prophets; “In Pilate’s Judgment Hall,” pages 723-740, in The Desire of Ages។

លោកថូម៉ាស់បានទូលព្រះយេស៊ូវថា «ព្រះអម្ចាស់របស់ទូលបង្គំ ទ្រង់ពិតជាព្រះរបស់ទូលបង្គំមែន» (យ៉ូហាន ២០:២៨) . . . .។

«ព្រះយេស៊ូវបានទទួលយកជំនឿរបស់លោកថូម៉ាស់។ ទន្ទឹមគ្នានេះ ទ្រង់ក៏បានស្តីបន្ទោសឱ្យ លោកថូម៉ាស់ដែលបានសង្ស័យនោះ ដោយក្តីស្រឡាញ់ដែរ។ ព្រះយេស៊ូវមានព្រះបន្ទូលទៅគាត់ថា៖ “ថូម៉ាស់អើយ អ្នកជឿដោយព្រោះបានឃើញខ្ញុំទេតើ មានពរហើយ អ្នកណាដែលជឿដោយឥតឃើញសោះ”» (យ៉ូហាន ២០:២៩)។ ជំនឿរបស់លោកថូម៉ាស់ នឹងធ្វើឱ្យព្រះយេស៊ូវសព្វទ័យលើសពីនេះទៅទៀត បើសិនជាគាត់សុខចិត្តជឿនូវអ្វីដែលសិស្សដទៃទៀត បានប្រាប់គាត់អំពីទ្រង់នោះ។ ឥឡូវនេះ បើសិនជា យើងបានធ្វើតាមគំរូរបស់លោកថូម៉ាស់ នោះគ្មានអ្នកណាម្នាក់ទទួលជឿ និងបានសង្គ្រោះនោះទេ។ ដូច្នេះ ហើយ អ្នកដែលបានទទួលយកព្រះយេស៊ូវ ពួកគេត្រូវតែទទួលយកទ្រង់ ដោយសារតែទីបន្ទាល់ដែលអ្នកដទៃបានចែកចាយអំពីទ្រង់»។

«មនុស្សជាច្រើននាក់បានសង្ស័យ។ ពួកគេបានគេចវេះពីការសង្ស័យរបស់ពួកគេ ដោយសារ តែពួកគេបាននិយាយថា ទាល់តែពួកគេបានឃើញភ័ស្តុតាងដូចជាលោកថូម៉ាស់ ទើបពួកគេជឿ។ មនុស្ស ទាំងនេះមិនបានយល់ថា ពួកគេមានភ័ស្តុតាងរួចរាល់ហើយនោះទេ។ ពួកគេក៏មានភ័ស្តុតាងយ៉ាងច្រើន សន្ធឹកផងដែរ។ មនុស្សជាច្រើននាក់ បានរង់ចាំឱ្យព្រះដកហូតមន្ទិលសង្ស័យចេញពីពួកគេ ដូចជាលោក ថូម៉ាស់យ៉ាងដូច្នេះដែរ។ អ្នកដែលបានក្រឡេកមើលចំណុចខាងឯសេចក្តីងងឹត និងការរអ៊ូរទាំ មនុស្ស ទាំងនេះមិនបានយល់នូវអ្វីដែលពួកគេកំពុងតែធ្វើនោះទេ។ ពួកគេកំពុងតែ “ដាំ” គ្រាប់ពូជនៃការសង្ស័យ។ ពួកគេប្រាកដជាបានប្រមូលយកការសង្ស័យពីដំណាំមិនអំណោយផល ដែលបានដុះចេញពីគ្រាប់ពូជ ទាំងនេះ។ បន្ទាប់មក ពួកគេនឹងលែងមានអំណាច ដើម្បីសង្ឃឹម និងជឿទុកចិត្តព្រះ នៅពេលដែលពួកគេ ត្រូវការជំនឿ និងការជឿទុកចិត្តខ្លាំងបំផុតនោះ»។ ដកស្រង់ពី Ellen G. White, The Desire Of Ages, pages 807, 808, adapted។

**សំណួរពិភាក្សា**

`តើលោកអ័ប្រាហាំ និងលោកថូម៉ាស់មានជំនឿខុសគ្នាយ៉ាងដូចម្តេច? តើយើងអាចរៀនមេរៀនអ្វីខ្លះ ចេញពីរឿងរបស់ពួកគេនោះ?`

`នៅក្នុងថ្នាក់ សូមរកអ្នកស្ម័គ្រចិត្ត ឱ្យជួយចែកចាយជំនឿដែលពួកគេមានចំពោះព្រះយេស៊ូវ។ ទីបន្ទាល់ របស់យើងអំពីព្រះយេស៊ូវ អាចនឹងខុសពីទីបន្ទាល់របស់ពួកគេ។ ប៉ុន្តែ តើទីបន្ទាល់របស់យើង បានបង្ហាញ យើងនូវសេចក្តីពិតតែមួយអំពីទ្រង់ ដូចជាទីបន្ទាល់ដែលពួកគេបានទទួលនោះដោយរបៀបណា?`

`លោកពីឡាត់បានសួរព្រះយេស៊ូវថា «តើអ្វីទៅជាសេចក្តីពិត?»។ តើកណ្ឌគម្ពីរយ៉ូហាន បានជួយឱ្យ យើងឆ្លើយសំណួរនេះយ៉ាងដូចម្តេច?`

`សូមមើលបទគម្ពីរដានីយ៉ែល ជំពូក២ និងជំពូក៧។ តើជំពូកទាំងនេះ បានផ្តល់ឱ្យយើងនូវហេតុផល បន្ថែមទៀតយ៉ាងដូចម្តេច ដើម្បីឱ្យយើងបានជឿទៅលើព្រះយេស៊ូវនោះ?`