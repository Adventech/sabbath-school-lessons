---
title:  ទីបន្ទាល់របស់យើង អំពីព្រះយេស៊ូវ
date:   14/11/2024
---

សូមស្រមៃថា លោកអ្នកនៅទីនោះ ជាមួយនឹងព្រះយេស៊ូវ ហើយបានឃើញទ្រង់ធ្វើបាដិហារ្យ។ បន្ទាប់មក យើងបានជឿទៅលើទ្រង់ បន្ទាប់ពីយើងបានឃើញទីសំគាល់ និងការអស្ចារ្យទាំងនេះមែនទេ? យើងសុទ្ធតែចូលចិត្តគិតដូច្នេះ។ ប៉ុន្តែ ទោះជាយ៉ាងនេះក្តី មានពេលខ្លះ យើងបានទទួលហេតុផលជាច្រើន ដើម្បីឱ្យយើងបានជឿទៅលើព្រះយេស៊ូវ ជាងមនុស្សដែលបានឃើញបាដិហារ្យដែលទ្រង់បានធ្វើ ដោយ ផ្ទាល់ទៅទៀត។ តើហេតុអ្វី?

`នៅក្នុងនាមជាគ្រីស្ទាននៅក្នុងពេលបច្ចុប្បន្ននេះ តើមានព្រឹត្តការណ៍ និងចំណេះដឹងអ្វីខ្លះ ដែល មនុស្សនៅក្នុងជំនាន់ព្រះយេស៊ូវមិនមាននោះ? តើរឿងទាំងនេះ បានជួយឱ្យយើងជឿជាក់ទៅលើព្រះយេស៊ូវ ដោយរបៀបណា? សម្រាប់ចម្លើយ សូមអានគម្ពីរម៉ាថាយ ២៤:២; ម៉ាថាយ ២៤:១៤ និងម៉ាថាយ ២៤:៦-៨។`

ជាការពិតណាស់ យើងមានទីបន្ទាល់យ៉ាងអស្ចារ្យ អំពីជីវិតរបស់ព្រះយេសូ៊វ នៅក្នុងកណ្ឌគម្ពីរ យ៉ូហាន។ យើងក៏អាចក្រឡេកមើលប្រវត្តិសាស្ត្រ និងក្រឡេកមើលពីរឿងដែលព្រះយេស៊ូវ និងអ្នកសរសេរ ព្រះគម្ពីរដទៃទៀតបានសន្យានោះ បានកើតឡើងមែន។ ព្រះយេស៊ូវបានមានបន្ទូលថា ព្រះវិហារនៅក្នុង ទីក្រុងយេរូសាឡិម នឹងត្រូវគេបំផ្លាញ (ម៉ាថាយ ២៤:២)។ ព្រះយេស៊ូវបានសន្យាថា សិស្សរបស់ទ្រង់នឹងចែកចាយដំណឹងល្អនៅលើផែនដីគ្រប់ទីកន្លែង (ម៉ាថាយ ២៤:១៤)។ យើងក៏អាចមើលឃើញពី ភាពចុះខ្សោយ និងការបែកបាក់នៅក្នុងក្រុមជំនុំ ដែលលោកប៉ុលបានទាយថា នឹងកើតឡើងនោះដែរ (ថែស្សាឡូនីចទី២ ២:៣)។ យើងអាចមើលឃើញថា ផែនដីនេះនៅតែជាកន្លែងអាក្រក់ដដែល ដូចដែល ព្រះយេស៊ូវបានមានបន្ទូលមែន (ម៉ាថាយ ២៤:៦-៨)។ នៅក្នុងមួយជីវិតនៃកិច្ចការរបស់ព្រះយេស៊ូវ ក្រុម នៃសិស្សរបស់ទ្រង់មានគ្នាតិច។ ដូច្នេះហើយ មនុស្សបានបៀតបៀន និងធ្វើបាបពួកគេ ដោយសារតែ ជំនឿរបស់ពួកគេ។ ដូច្នេះហើយ សិស្សរបស់ព្រះយេស៊ូវគួរតែខកចិត្ត ដោយសារតែប្រវត្តិសាស្ត្រដ៏យូរអង្វែងនេះ។ តើគ្រីស្ទានទាំងនេះបានដឹងថារឿងទាំងអស់ ដែលព្រះគម្ពីរបានសន្យាថានឹងត្រូវកើតឡើង ដូចជាយើងបានដឹងនោះដោយរបៀបណា? ពួកគេបានដឹងរឿងទាំងនេះ។ ពីព្រោះសេចក្តីជំនឿរបស់យើង ជាផ្នែកមួយនៃសេចក្តីសន្យាដែលព្រះយេស៊ូវបានតាំងឡើង នៅពេលដែលទ្រង់បានមានបន្ទូលថា សិស្ស របស់ទ្រង់នឹងចែកចាយដំណឹងល្អនៅគ្រប់ទីកន្លែង នៅលើផែនដីនោះ។

សព្វថ្ងៃនេះ យើងអាចប្រាប់អ្នកដទៃអំពីព្រះយេស៊ូវ ក្រោយ២០០០ឆ្នាំកន្លងផុតទៅ។ យើងអាច ចែកចាយ នូវអ្វីដែលព្រះយេស៊ូវបានធ្វើសម្រាប់យើងកាលពីមុន និងពេលឥឡូវនេះ។ អ្នកដទៃក៏អាចប្រាប់ យើងពីមូលហេុត ដែលនាំឱ្យពួកគេជឿទៅលើព្រះយេស៊ូវដែរ។ ហេតុផលរបស់ពួកគេ អាចនឹងប្រយោជន៍ ដល់យើង។ ប៉ុន្តែ យើងត្រូវតែរៀនអំពីព្រះយេស៊ូវ ដោយខ្លួនយើងផ្ទាល់។ យើងអាចរៀនអំពីទ្រង់ នៅពេល ដែលយើងអានព្រះគម្ពីរ។ ព្រះវិញ្ញាណបរិសុទ្ធ នឹងជួយឱ្យយើងយល់ពីចំណេះដឹងនៅក្នុងព្រះគម្ពីរ និង ជួយឱ្យយើងទទួលយកព្រះយេស៊ូវ ទុកជាព្រះអង្គសង្គ្រោះរបស់យើង។

យើងទាំងអស់គ្នា សុទ្ធតែមានទីបន្ទាល់ នៅក្នុងការប្រាប់អ្នកដទៃអំពីព្រះយេស៊ូវ។ ប៉ុន្តែ យើង ត្រូវតែមានទំនាក់ទំនងជាមួយនឹងព្រះជាមុនសិន។ ទីបន្ទាល់របស់យើង អាចមិនមែនជាទីបន្ទាល់អស្ចារ្យ ដូចដែលបានឃើញមនុស្សស្លាប់រស់ឡើងវិញនោះទេ។ យើងក៏មិនធ្លាប់ឃើញអ្នកណាម្នាក់ ដែលព្យាបាល មនុស្សខ្វាក់ឱ្យជានោះដែរ។ ប៉ុន្តែ បើសិនជាយើងស្គាល់ព្រះយេស៊ូវដោយខ្លួនយើងផ្ទាល់ នោះយើងនឹង អាចផ្សាយដំណឹងល្អអំពីទ្រង់ ដល់អ្នកដទៃជាមិនខាន។