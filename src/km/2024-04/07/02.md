---
title:  លោកអ័ប្រាហាំបានបង្ហាញថា គាត់បានជឿទៅលើព្រះយេស៊ូវ
date:   10/11/2024
---

ព្រះយេសូ៊វមិនខ្លាចនឹងប្រាប់អ្នកដទៃថា ទ្រង់ជាអ្នកណា ឬខ្លាចនឹងប្រាប់ នូវអ្វីដែលអ្នកដទៃបានទាយ អំពីទ្រង់កាលពីសម័យមុនយូរណាស់មកហើយ។ លោកអ័ប្រាហាំ គឺជាម្នាក់នៅក្នុងចំណោម មនុស្សទាំងនេះ ដែលបានពិពណ៌នាអំពីព្រះអង្គសង្គ្រោះ។

`តើហេតុអ្វីបានជាលោកយ៉ូហាន បញ្ចូលរឿងលោកអ័ប្រាហាំ អំពីព្រះអង្គសង្គ្រោះ នៅក្នុងកណ្ឌ គម្ពីររបស់គាត់យ៉ាងដូច្នេះ? សម្រាប់ចម្លើយ សូមអានគម្ពីរលោកុប្បត្តិ ១២:៣; លោកុប្បត្តិ ១៨:១៦-១៨; លោកុប្បត្តិ ២៦:៤; ម៉ាថាយ ១:១ និងកិច្ចការ ៣:២៥។`

«“គម្ពីរបានដឹងជាមុនថា ព្រះនឹងរាប់សាសន៍ដទៃជាសុចរិតដោយសារជំនឿ ហើយលោកអ័ប្រាហាំ បានទទួលដំណឹងល្អជាមុនថា អស់ទាំងសាសន៍នឹងបានពរដោយសារអ្នក” (កាឡាទី ៣:៨)។ លោកអ័ប្រាហាំ បានបង្ហាញថា គាត់បានជឿទៅលើព្រះអង្គសង្គ្រោះ ដែលត្រូវយាងមក។ ព្រះយេស៊ូវបានប្រាប់សាសន៍ យូដាយ៉ាងដូច្នេះថា “លោកអ័ប្រាហាំ ជាបុព្វបុរសអ្នករាល់គ្នាត្រេកអរ ដោយឃើញខ្ញុំមកដល់ លោកបាន ឃើញមែន ហើយមានសេចក្តីរីករាយជាខ្លាំង” (យ៉ូហាន ៨:៥៦)។ ព្រះបានប្រទានចៀមឈ្មោលមួយក្បាល ដល់លោកអ័ប្រាហាំ ដើម្បីឱ្យគាត់ថ្វាយយញ្ញបូជា ជំនួសលោកអ៊ីសាក។ ចៀមនេះ ជារូបស័ព្ទតំណាងឱ្យ ព្រះយេស៊ូវ ដែលជាព្រះរាជបុត្រារបស់ព្រះ។ មនុស្សលោក បានធ្វើបាប និងបានរំលងបញ្ញត្តិរបស់ព្រះ។ ទោសរបស់ពួកគេ គឺជាសេចក្តីស្លាប់។ ប៉ុន្តែ ព្រះវរបិតា បានក្រឡេកមើលកូនប្រុសរបស់គាត់ រួចទ្រង់បានមានបន្ទូលទៅកាន់មនុស្សមានបាបថា “អ្នកអាចរស់បាន ពីព្រោះខ្ញុំរកបានអ្នកដែលត្រូវសុគត ជំនួស អំពើបាបរបស់អ្នកហើយ”។ ដកស្រង់ពី Ellen G. White, Patriarches and Prophets, page 154, adapted។

លោកអ័ប្រាហាំជាអយ្យកោនៃសាសន៍អ៊ីស្រាអែ។ ដ្បិតព្រះបានប្រទានឱ្យលោកអ័ប្រាហាំ នូវ សេចក្តសន្យាមួយដែលថា នៅពេលអនាគត ព្រះនឹងប្រទានពរដល់មនុស្សគ្រប់គ្នានៅលើផែនដីនេះ ដោយសារតែគាត់។ ព្រះពរនៅពេលអនាគតនេះ គឺជាព្រះយេស៊ូវ។ ពីព្រោះព្រះយេស៊ូវដែលជាព្រះអង្គសង្គ្រោះ បានប្រសូតចេញពីពូជអំបូរលោកអ័ប្រាហាំ។

លោកអ័ប្រាហាំក៏ជាឪពុកនៃអ្នកដែលបានទទួលយកព្រះ ដោយជំនឿផងដែរ (ហេព្រើរ ១១:៨, ១៧-១៩)។ លោកអ័ប្រាហាំសុខចិត្តលះបង់អ៊ីសាកដែលកូនប្រុសរបស់គាត់ ទុកជាតង្វាយដល់ព្រះ (លោកុប្បត្តិ ២២)។ ទង្វើបែបនេះ បានបង្ហាញពីជំនឿរបស់គាត់។ ហើយតង្វាយរបស់គាត់ ក៏បានជួយឱ្យ យើងយល់ពីផែនការដែលព្រះរៀបចំ ដើម្បីសង្គ្រោះយើងនោះដែរ។

ព្រះយេស៊ូវបានមានបន្ទូលទៅកាន់សាសន៍យូដា «លោកអ័ប្រាហាំ ជាបុព្វបុរសអ្នករាល់គ្នាត្រេកអរ ដោយឃើញខ្ញុំមកដល់ លោកបានឃើញមែន ហើយមានសេចក្តីរីករាយជាខ្លាំង» (យ៉ូហាន ៨:៥៦)។ ពួកមេដឹកនាំបានឆ្លើយថា «អាយុអ្នកមិនទាន់ដល់ហាសិបឆ្នាំផង តើអ្នកបានឃើញលោកអ័ប្រាហាំដែរឬ?» (យ៉ូហាន ៨:៥៧)។

ចម្លើយដែលព្រះយេស៊ូវបានឆ្លើយទៅកាន់ពួកមេដឹកនាំ គឺអស្ចារ្យណាស់។ ទ្រង់បានមានបន្ទូល ថា «ប្រាកដមែន ខ្ញុំប្រាប់អ្នករាល់គ្នាថា មុនលោកអ័ប្រាហាំកើតមក មានខ្ញុំរួចស្រេចទៅហើយ» (យ៉ូហាន ៨:៥៨)។ ព្រះយេស៊ូវ បានប្រើពាក្យទាំងនេះ ដែលបានជួយឱ្យយើងនឹកចាំ នូវអ្វីដែលព្រះបានមានបន្ទូល ទៅកាន់លោកម៉ូសេ នៅក្នុងគុម្ពបន្លា។ នៅពេលដែលព្រះយេស៊ូវមានបន្ទូល នូវពាក្យពេចន៍ទាំងនេះ នោះ ពួកមេដឹកនាំបានយល់ថា ព្រះយេស៊ូវកំពុងតែមានបន្ទូលថា ទ្រង់គឺជាព្រះ។ ដូច្នេះហើយ បានជាពួកមេដឹកនាំ បានរើសថ្ម គប់ព្រះយេស៊ូវ (យ៉ូហាន ៨:៥៩)។