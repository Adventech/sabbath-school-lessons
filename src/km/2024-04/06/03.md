---
title:  ការយល់ដឹងថ្មី អំពីព្រះសង្គ្រោះ
date:   04/11/2024
---

`នៅក្នុងសភាពជាមនុស្ស ពួកសាសន៍យូដា បានរង់ចាំព្រះអង្គសង្គ្រោះ អស់រយៈពេលយ៉ាង យូរ។ តើលោកយ៉ូហាន បាទីស្ទបានមានប្រសាសន៍យ៉ាងដូចម្តេច អំពីព្រះយេស៊ូវ ដែលពួកបណ្តាជនមិនបានរំពឹងថា នឹងបានឮនោះ? សម្រាប់ចម្លើយ សូមអានគម្ពីរយ៉ូហាន ១:៣២-៣៦។`

សាសន៍យូដាបានរំពឹងថា ព្រះអង្គសង្គ្រោះដែលត្រូវមក ទ្រង់នឹងរំដោះពួកគេ ឱ្យរួចពីអាណា-និគមរ៉ូម។ នគររ៉ូមបានគ្រប់គ្រងសាសន៍យូដា អស់រយៈពេលយូរមកហើយ។ សាសន៍យូដាបានជឿ ថា ព្រះអង្គសង្គ្រោះដែលត្រូវយាងមក ទ្រង់នឹងបញ្ឈប់ការគ្រប់គ្រងនៃសាសន៍រ៉ូម ហើយធ្វើឱ្យសាសន៍ អ៊ីស្រាអែលក្លាយទៅជាប្រទេសមហាអំណាច។ ប៉ុន្តែ ក្រោយមក លោកយ៉ូហាន បាទីស្ទ បានឱ្យព្រះនាម ព្រះយេស៊ូវថាជា «កូនចៀមរបស់ព្រះ» (យ៉ូហាន ១:៣៦)។ ឈ្មោះនេះបានភ្ជាប់ព្រះយេស៊ូវ ទៅនឹងការ សុគតរបស់ទ្រង់នាពេលអនាគត ដើម្បីទុកជាតង្វាយលោះអំពើបាប។ មនុស្សភាគច្រើន បានយល់ច្រឡំ នឹងពាក្យសម្តី ដែលលោកយ៉ូហានបានមានប្រសាសន៍អំពីព្រះយេស៊ូវ។ ពួកគេមិនបានដឹងប្រាកដ នូវអ្វី ដែលលោកយ៉ូហាន បាទីស្ទ កំពុងតែមានប្រសាសន៍នោះសោះ។

ដូច្នេះហើយ លោកយ៉ូហាន បាទីស្ទ បានសរសេរកណ្ឌគម្ពីររបស់គាត់ ស្តីអំពីជីវិតរបស់ព្រះយេស៊ូវ។ លោកយ៉ូហានចង់ជួយឱ្យអ្នកដទៃ ទទួលបាននូវការយល់ដឹងអំពីព្រះយេស៊ូវ ឱ្យបានត្រឹមត្រូវ។ បន្ទាប់មក ពួកគេនឹងបានដឹងថា ព្រះយេស៊ូវជាព្រះអង្គសង្គ្រោះ។ ព្រះយេស៊ូវបានធ្វើរឿងគ្រប់យ៉ាង ដែលព្រះគម្ពីរបាន ចែងអំពីព្រះអង្គសង្គ្រោះ។ ព្រះយេស៊ូវមិនបានយាងមក នៅក្នុងនាមជាស្តេច ឬជាមេទ័ពនោះទេ។ ប៉ុន្តែ ទ្រង់បានយាងមក ដើម្បីនឹងលះបង់អង្គទ្រង់ ជំនួសអំពើបាបរបស់មនុស្សគ្រប់គ្នាវិញ។ ដូច្នេះហើយ នគរ របស់ព្រះនឹងមកដល់ផែនដីនេះ នៅពេលដែលព្រះយេស៊ូវបញ្ចប់កិច្ចការ ដែលទ្រង់ត្រូវធ្វើនោះ (សូមអាន គម្ពីរដានីយ៉ែល ៧:១៨)។

«នៅពេលដែលព្រះយេស៊ូវទទួលបុណ្យជ្រមុជទឹក នោះលោកយ៉ូហាន បានប្រកាសថា ព្រះយេស៊ូវ ជាកូនចៀមរបស់ព្រះ។ ពាក្យពេចន៍របស់លោកយ៉ូហាន បានជួយឱ្យអ្នកដទៃ យល់ពីកិច្ចការបស់ព្រះអង្គ សង្គ្រោះនៅក្នុងវិធីថ្មីមួយ។ ព្រះវិញ្ញាណបរិសុទ្ធបានជួយឱ្យលោកយ៉ូហាន បាទីស្ទនឹកចាំពីពាក្យពេចន៍ របស់លោកអេសាយដែលព្រះបានបណ្តាលឱ្យទាយថា ទ្រង់ប្រៀប “ដូចជាកូនចៀមដែលគេដឹកទៅសម្លាប់”» (អេសាយ ៥៣:៧)។ ដកស្រង់ពី Ellen G. White, The Desire of Ages, page 136, adapted។

លោកយ៉ូហាន បាទីស្ទ បានមានប្រសាសន៍ថា នៅពេលដែលគាត់បានជួបព្រះយេស៊ូវជាលើក ដំបូង គាត់ «មិនបានស្គាល់ព្រះអង្គទេ» (យ៉ូហាន ១:៣១)។ បើដូច្នេះមែន តើហេតុអ្វីបានជាលោកយ៉ូហាន ស្រាប់តែដឹងថា ព្រះយេស៊ូវជាព្រះអង្គសង្គ្រោះយ៉ាងដូច្នេះ? ចម្លើយគឺថា ព្រះបានមានបន្ទូលមកកាន់លោក យ៉ូហានយ៉ាងដូច្នេះថា៖ «អ្នកឃើញព្រះវិញ្ញាណយាងចុះមកសណ្ឋិតលើអ្នកណា គឺអ្នកនោះហើយ ដែល ធ្វើពិធីជ្រមុជដោយព្រះវិញ្ញាណបរិសុទ្ធ ខ្ញុំបានឃើញ ហើយក៏ធ្វើបន្ទាល់ថា ព្រះអង្គនេះហើយជាព្រះរាជ បុត្រារបស់ព្រះមែន» (យ៉ូហាន ១:៣៣, ៣៤)។ យើងអាចនិយាយបានយ៉ាងដូច្នេះថា ព្រះបានបង្ហាញ លោកយ៉ូហានថា ព្រះយេស៊ូវជាព្រះអង្គសង្គ្រោះ។

«ព្រះគ្រីស្ទជាព្រះចេស្តារបស់ព្រះ និងជាប្រាជ្ញារបស់ព្រះ» (កូរិនថូសទី១ ១:២៤)។ ព្រះ បាន ជួយឱ្យយើងដឹងថា ព្រះយេស៊ូវជាព្រះអង្គសង្គ្រោះ។ ជាញឺកញាប់ យើងបានឃើញគោលគំនិតនេះ នៅក្នុង កណ្ឌគម្ពីរយ៉ូហាន។ វិទ្យាសាស្ត្រ ឬការអប់រំ មិនអាចសង្គ្រោះយើងបានទេ។ ដ្បិតមានតែព្រះមួយគត់ ដែល បានសង្គ្រោះយើង នៅពេលដែលយើងថ្វាយចិត្តរបស់យើងដល់ទ្រង់ តាមរយៈជំនឿ និងការគោរពទ្រង់ នោះ។