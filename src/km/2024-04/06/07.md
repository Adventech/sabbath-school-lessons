---
title:  ការសិក្សាបន្ថែម៖
date:   08/11/2024
---

សូមអាន Ellen G. White, “The Crisis in Galilee,” pages 383-394; “In the Outer Court,” pages 621-626, in The Desire of Ages។

«“ព្រះអម្ចាស់អើយ តើឲ្យយើងខ្ញុំទៅរកអ្នកណាវិញ?” (យ៉ូហាន ៦:៦៨)។ ពួកសម្តេចសង្ឃ ក៏ប្រៀបដូចជាទាសករ ខាងឯការយល់ខុស អំពីព្រះ។ ពួកផារីស៊ី និងពួកសាឌូស៊ី គឺជាក្រុមសម្តេចសង្ឃ ២ក្រុម ដែលតែងតែប្រកែកគ្នាជានិច្ច។ ប្រសិនបើសិស្សរបស់ព្រះយេស៊ូវ បានចាកចេញពីទ្រង់មែន នោះ គ្រូដែលអាចឱ្យពួកគេដើរតាមបាន គឺជាមនុស្សទាំងនេះឯង ដែលចង់បានការលើកតម្កើងដែលជាកម្មសិទ្ធ តែមួយគត់របស់ព្រះនោះ។ មនុស្សទាំងនេះបានស្រឡាញ់ការថ្វាយបង្គំឥតប្រយោជន៍។ នៅពេលដែល សិស្សរបស់ព្រះយេស៊ូវបានទទួលយកទ្រង់ នោះពួកគេបានរកឃើញសេចក្តីសុខសាន្ត និងសេចក្តីអំណរ ជាងអ្វីដែលពួកគេបានដឹង នៅក្នុងជីវិតចាស់កាលពីមុនរបស់ពួកគេទៅទៀត។ តើពួកគេអាចត្រឡប់ទៅ រកគ្រូដែលបានស្តីបន្ទោស និងគ្រូដែលបានបៀតបៀនមិត្តភក្តិរបស់មនុស្សមានបាបយ៉ាងដូចម្តេចទៅ បាន? ពួកសិស្សបានរង់ចាំព្រះអង្គសង្គ្រោះ ដែលត្រូវយាងមកអស់រយៈពេលយ៉ាងយូរ។ ពួកគេមិនអាច បែរចេញពីទ្រង់ ទៅរកគ្រូដែលចង់សម្លាប់ព្រះយេស៊ូវបានទេ។ ដូច្នេះហើយ បានជាពួកសម្តេចសង្ឃ ទាំងនេះ បានបៀតបៀនពួកសិស្សថា ពួកគេបានទទួលយកព្រះយេស៊ូវវិញ»។

«“ព្រះអម្ចាស់អើយ តើឲ្យយើងខ្ញុំទៅរកអ្នកណាវិញ?” ពួកសិស្សមិនអាចបដិសេធការបង្រៀន របស់ព្រះយេស៊ូវ ឬមេរៀន ដែលទ្រង់បានបង្រៀនអំពីសេចក្តីស្រឡាញ់ និងព្រះគុណបានទេ។ ពួកសិស្ស មិនអាចបដិសេធរបស់មានតម្លៃទាំងនេះ ទៅរកការកុហក និងជីវិតនៃអំពើបាបបានឡើយ។ មនុស្សជាច្រើន នាក់ បានបដិសេធព្រះយេស៊ូវ ទាំងដែលពួកគេបានឃើញការអស្ចារ្យ និងបាដិហារ្យដែលព្រះយេស៊ូវ បានធ្វើ។ ប៉ុន្តែ លោកពេត្រុសបានប្រកាសជំនឿ ដែលពួកសិស្សមានចំពោះព្រះយេស៊ូវថា៖ “ទ្រង់ជា ព្រះអង្គសង្គ្រោះ”។ ពួកសិស្សមានពេញទៅដោយសេចក្តីភ័យខ្លាច និងការឈឺចាប់ទៅលើគោលគំនិត នៃការបាត់បង់ព្រះយេស៊ូវ។ ព្រះយេស៊ូវប្រៀបដូចជាយុថ្កានាវាយ៉ាងដូច្នោះដែរ។ ប្រសិនបើពួកគេបានបដិសេធព្រះយេស៊ូវ នោះពួកគេនឹងមានអារម្មណ៍ថា ពួកគេនឹងដូចជានាវាដែលគ្មានយុថ្កា ដែលកំពុងតែ កម្រើកចុះកម្រើកឡើងនៅក្នុងសមុទ្រ ដែលមានព្យុះខ្មៅងងឹតយ៉ាងដូច្នេះដែរ»។ ដកស្រង់ពី Ellen G. White, The Desire of Ages, page 393, adapted។

**សំណួរពិភាក្សា**

`អ្នកខ្លះ បានទទួលយកព្រះយេស៊ូវជាព្រះអង្គសង្គ្រោះ ខណៈពេលដែលអ្នកដទៃទៀត បានបដិសេធ ទ្រង់។ ក្រុមទាំង២នេះបានឃើញភ័ស្តុតាងដូចគ្នា ដែលបានបង្ហាញថា ព្រះយេស៊ូវជាព្រះអង្គសង្គ្រោះ។ តើហេតុអ្វីបានជាអ្នកខ្លះ បានទទួលយកភ័ស្តុតាងនេះ ខណៈពេលដែលអ្នកដទៃទៀត បានបដិសេធវា យ៉ាងដូច្នេះ?`

`ព្រះយេស៊ូវបានសុគតជំនួសអំពើបាបរបស់យើង។ តើយើងបានដឹងសេចក្តីពិតនៃព្រះគម្ពីរនេះ ដោយ របៀបណា? តើវិទ្យាសាស្ត្រ បានបង្រៀនសេចក្តីពិតនេះដល់យើងដែរឬទេ? តើហេតុអ្វីបានជាព្រះគម្ពីរ ជាអ្នកវិនិច្ឆ័យចុងក្រោយ ទៅលើអ្វីដែលយើងបានជឿនោះយ៉ាងដូច្នេះ?`