---
title:  ព្រះវរបិតាបានប្រកាសថា ព្រះយេស៊ូវជាអ្នកណា
date:   06/11/2024
---

កណ្ឌគម្ពីរយ៉ូហានបានចាប់ផ្តើមឡើង ជាមួយនឹងប្រធានបទ អំពីពាក្យថា ទ្រង់ជាអ្នកណា («ឡូហ្គូស» ជាភាសាក្រេក)។ លោកយ៉ូហានបានប្រាប់យើងថា ព្រះបន្ទូលនៅជាមួយនឹងព្រះវរបិតា (យ៉ូហាន ១:១)។ បន្ទាប់មក ព្រះបន្ទូលបានយាងមកគង់ នៅក្នុងរូបកាយរបស់មនុស្សនៅលើផែនដីនេះ។ នៅ ពេលនោះ ព្រះវិញ្ញាណបរិសុទ្ធបានមានបន្ទូលថា ទ្រង់ជាអ្នកណា។ ព្រះវិញ្ញាណបានសណ្ឋិតនៅលើ ព្រះយេស៊ូវ នៅពេលដែលទ្រង់ទទួលបុណ្យជ្រមុជទឹក (យ៉ូហាន ១:៣២-៣៤)។ ក្រោយមក ព្រះវរបិតា ក៏បានប្រាប់យើងថា ព្រះយេស៊ូវជាអ្នកណាដែរ នៅក្នុងអំឡុងពេលដែលព្រះយេស៊ូវបំពេញកិច្ចការនៅលើ ផែនដីនេះដែរ។

`សូមអានគម្ពីរយ៉ូហាន ៥:៣៦-៣៨។ តើនៅក្នុងខនេះ ព្រះយេស៊ូវបានមានបន្ទូលអំពីព្រះវរបិតា យ៉ាងដូចម្តេច?`

ព្រះយេស៊ូវបានផ្សារភ្ជាប់ព្រះវរិបតា ទៅនឹងកិច្ចការ និងបាដិហារ្យ ដែលទ្រង់បានធ្វើនៅលើ ផែនដីនេះ។ ព្រះយេស៊ូវបានមានបន្ទូលថា ព្រះវរបិតាបានចាត់ព្រះយេស៊ូវឱ្យមក ហើយទ្រង់ក៏បានធ្វើ ជាស្មរបន្ទាល់ថា ទ្រង់ជាអ្នកណា និងអ្វីដែលទ្រង់បានយាងមកធ្វើនោះដែរ។

`តើព្រះវរបិតាបានមានបន្ទូលយ៉ាងដូចម្តេច អំពីព្រះយេស៊ូវ? សូមអានគម្ពីរម៉ាថាយ ៣:១៧; ម៉ាថាយ ១៧:៥; ម៉ាកុស ១:១១ និងលូកា ៣:២២ (សូមអានគម្ពីរពេត្រុសទី២ ១:១៧, ១៨)។`

នៅក្នុងអំឡុងពេលដែលព្រះយេស៊ូវទទួលបុណ្យជ្រមុជទឹក ព្រះវរបិតា និងព្រះវិញ្ញាណបរិសុទ្ធ បានចូលរួមជាមួយនឹងព្រះយេស៊ូវ នៅក្នុងពេលដ៏សំខាន់នេះ។ កិច្ចការរបស់ព្រះយេស៊ូវ នៅលើផែនដីនេះ គឺស្តីអំពីការចាប់ផ្តើម។ ព្រះវរបិតាបានមានបន្ទូលថា ព្រះយេស៊ូវជាកូនស្ងួនភ្ងារបស់ទ្រង់។ ហើយទ្រង់ គាប់ព្រះទ័យនឹងព្រះយេស៊ូវណាស់។ ក្រោយមក ព្រះបានបង្ហាញសេចក្តីប្រកាសមួយទៀត ចំពេលសំខាន់ នៅក្នុងអំឡុងពេលដែលព្រះយេស៊ូវបំពេញកិច្ចការរបស់ទ្រង់ នៅលើផែនដីនេះ។ យើងអាចអានអំពី គ្រាមួយនេះ នៅក្នុងបទគម្ពីរយ៉ូហាន ជំពូក១២។

លោកយ៉ូហាន បានប្រាប់យើងថា នៅក្នុងគ្រានេះ ព្រះយេស៊ូវហៀបនឹងបញ្ចប់កិច្ចការរបស់ទ្រង់ នៅលើផែនដីនេះទៅហើយ។ ពួកសម្តេចសង្ឃមិនអាចបញ្ឈប់ព្រះយេស៊ូវ មិនឱ្យធ្វើកិច្ចការរបស់ទ្រង់បាន ឡើយ (សូមអានគម្ពីរយ៉ូហាន ១២:១៩)។ ដូច្នេះហើយ ពួកគេកាន់តែចង់ធ្វើគុតព្រះយេស៊ូវ ជាងកាល ពីមុនទៅទៀត។ ហ្វូងមនុស្ស បានជាប់ចិត្តនឹងទ្រង់។ មនុស្សកាន់តែច្រើន បានឮទីបន្ទាល់ពីស្មរបន្ទាល់ ដែលបានឃើញព្រះយេស៊ូវប្រោសលោកឡាសារពីស្លាប់ឡើងវិញ (យ៉ូហាន ១២:១៧, ១៨)។ ដូច្នេះហើយ មនុស្សជាច្រើននាក់ បានចាប់ផ្តើមដើរតាមព្រះយេស៊ូវ។ សាសន៍ក្រេកដែលបានចូលមកជប់លៀងនៅក្នុង ទីក្រុងយេរូសាឡិម ក៏ចង់ជួបព្រះយេស៊ូវដែរ។

ទន្ទឹមគ្នានេះ ព្រះវរបិតាក៏បានមានបន្ទូលពីលើមេឃម្តងទៀតដែរ។ នៅក្នុងគម្ពីរយ៉ូហាន ១២:២៨ ព្រះវរបិតាបានឆ្លើយតបទៅនឹងព្រះបន្ទូលរបស់ព្រះយេស៊ូវ។ ព្រះយេស៊ូវបានមានបន្ទូលថា «ឱព្រះ វរបិតាអើយ សូមតម្កើងព្រះនាមព្រះអង្គឡើង» (យ៉ូហាន ១២:២៨)។ បន្ទាប់មក មានសំឡេងមួយ ដែល មកពីលើមេឃបានប្រកាសថា «យើងបានតម្កើងឡើងហើយ ក៏នឹងតម្កើងឡើងទៀតដែរ» (យ៉ូហាន ១២:២៨)។

យើងបានឃើញរួចមកហើយថា ព្រះយេស៊ូវនឹងទទួលបានកិត្តិយសនៅលើឈើឆ្កាង។ ដូច្នេះ ហើយ ការប្រកាសរបស់ព្រះវរបិតា នៅក្នុងគម្ពីរយ៉ូហាន ១២:២៨ កំពុងតែពិពណ៌នា អំពីតង្វាយដែល ព្រះយេស៊ូវបានថ្វាយ ជំនួសអំពើបាបរបស់យើង នៅក្នុងនាមជាកូនចៀមរបស់ព្រះ។