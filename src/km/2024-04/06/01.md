---
title:  រឿងជាច្រើនទៀត អំពីព្រះយេសូ៊វ
date:   02/11/2024
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖
យ៉ូហាន ៣:២៥-៣៦; យ៉ូហាន ១:៣២-៣៦; យ៉ូហាន ៦:៥១-៧១; យ៉ូហាន ៥:៣៦-៣៨; យ៉ូហាន ៧:៣៧-៥៣។

> <p>ខចងចាំ៖</p>
> «ឯខ្ញុំ ប្រសិនបើខ្ញុំត្រូវលើកពីដីឡើង នោះខ្ញុំនឹងទាញមនុស្សទាំងអស់មកឯខ្ញុំ» (យ៉ូហាន ១២:៣២)។

ព្រះយេស៊ូវបានមានបន្ទូល នូវពាក្យពេចន៍ភ្ញាក់ផ្អើលមួយចំនួន អំពីអង្គទ្រង់ គឺអំពីអត្តសញ្ញាណ ដែលបានបញ្ជូនទ្រង់ឱ្យមក ហើយនិងកន្លែងដែលទ្រង់បានយាងមក។ ព្រះយេស៊ូវក៏បានធ្វើបាដិហារ្យ និងទីសំគាល់ ដើម្បីបង្ហាញអំពីអត្តសញ្ញាណរបស់ទ្រង់។ លោកយ៉ូហានបានសរសេរថា «ក្នុងចំណោម បណ្តាជន មានមនុស្សជាច្រើនបានជឿដល់ព្រះអង្គ ហើយគេនិយាយថា៖ “កាលណាព្រះគ្រីស្ទយាងមក តើព្រះអង្គនឹងធ្វើទីសម្គាល់ច្រើនជាងលោកនេះឬ?”» (យ៉ូហាន ៧:៣១)។

សកម្មភាពរបស់ព្រះយេស៊ូវ ជាភ័ស្តុតាងបង្ហាញថា ទ្រង់នឹងអនុវត្ត នូវអ្វីដែលទ្រង់បានមាន បន្ទូល។ ខណៈដែលរឿងរបស់ព្រះយេស៊ូវ បានបន្តទៅទៀត នោះពួកបណ្តាជន បានប្រកែកគ្នា អំពី អត្តសញ្ញាណពិតប្រាកដរបស់ទ្រង់។ នៅពេលដែលព្រះយេស៊ូវព្យាបាលបុរស នៅឯស្រះទឹកបេថែសដា នោះមានសម្តេចសង្ឃមួយចំនួន បានខឹងនឹងទ្រង់។ បន្ទាប់ពីព្រះយេស៊ូវចម្អែតមនុស្ស៥០០០នាក់រួច មក នោះពួកយូដាបានប្រកែកគ្នាអំពីទ្រង់ នៅក្នុងភូមិកាពើណិម។ នៅពេលដែលពួកគេប្រកែកគ្នា ចប់សព្វគ្រប់ នោះពួកសម្តេចសង្ឃមួយចំនួនធំបានបដិសេធទ្រង់។ ក្រោយមក ព្រះយេស៊ូវបានប្រោស ឡាសារ ឱ្យរស់ពីស្លាប់ឡើងវិញ។ អ្នកខ្លះបានជឿព្រះយេស៊ូវ ដោយសារតែបាដិហារ្យបែបនេះ។ ប៉ុន្តែ អ្នកដទៃទៀត បានស្អប់ព្រះយេស៊ូវវិញ។ សម្អប់នេះនឹងនាំឱ្យពួកគេកាត់ក្តីព្រះយេស៊ូវ ព្រមទាំងនាំ ទៅរកការសុគតរបស់ទ្រង់ នៅលើឈើឆ្កាង។

សប្តាហ៍នេះ យើងនឹងក្រឡេកមើលរឿង នៃតួអង្គមួយចំនួន ដែលជាស្មរបន្ទាល់របស់ព្រះ-យេស៊ូវ។ នៅក្នុងរឿងនីមួយៗ យើងអាចមើលឃើញផ្នែក នៃអត្តសញ្ញាណពិតប្រាកដរបស់ទ្រង់។ រឿង ទាំងនេះ បានជួយឱ្យយើងមើលឃើញព្រះយេស៊ូវថា ជាព្រះអង្គសង្គ្រោះ កាន់តែពេញលេញជាងមុន។