---
title:  ហ្វូងមនុស្ស ដែលបានប្រកាសថា ព្រះយេស៊ូវជាអ្នកណា
date:   07/11/2024
---

«ថ្ងៃចុងក្រោយនៃពិធីបុណ្យ ក៏បានមកដល់។ បុណ្យនេះ ជាថ្ងៃដ៏សំខាន់បំផុត។ នៅថ្ងៃនោះ ព្រះយេស៊ូវបានក្រោកឡើង ហើយឧទានថា «បើអ្នកណាស្រេក ចូរឲ្យអ្នកនោះមករកខ្ញុំ ហើយផឹកចុះ អ្នកណាដែលជឿដល់ខ្ញុំ បទគម្ពីរចែងថា “នឹងមានទន្លេទឹករស់ហូរចេញពីពោះខ្លួនមក» (យ៉ូហាន ៧:៣៧, ៣៨)។

លោកយ៉ូហានបានកត់ត្រាសេចក្តីប្រកាស ដែលព្រះយេស៊ូវបានអះអាងអំពីអង្គទ្រង់នោះ ជាច្រើន លើកច្រើនសារ។ ព្រះយេស៊ូវបានមានបន្ទូលថា ទ្រង់ជាអ្នកណា និងមានបន្ទូលពីកិច្ចការដែលទ្រង់ត្រូវយាងមកបំពេញ។ ខពីគម្ពីរយ៉ូហាន ៣:៣៧, ៣៨ ជាគំរូនៃការប្រកាសមួយទៀត ដែលព្រះយេស៊ូវបាន អះអាងអំពីអង្គទ្រង់។ ពោលគឺទ្រង់បានសន្យា នូវអ្វីដែលទ្រង់ត្រូវធ្វើ សម្រាប់អស់អ្នកណាដែលចូលមករក ទ្រង់។ សេចក្តីសន្យានេះ អស្ចារ្យណាស់។

`នៅពេលដែលព្រះយេស៊ូវ មានបន្ទូលទៅកាន់ពួកសាសន៍យូដា នៅក្នុងពិធីបុណ្យ តើមនុស្ស ជាច្រើននាក់ នៅក្នុងពួកបណ្តាជន បានឆ្លើយតបទៅទ្រង់វិញយ៉ាងដូចម្តេច? សម្រាប់ចម្លើយ សូមអាន គម្ពីរយ៉ូហាន ៧:៣៧-៥៣។`

មនុស្សខ្លះ នៅក្នុងពួកបណ្តាជនបាននិយាយថា ព្រះយេស៊ូវជាហោរាដែលលោកម៉ូសេបាន ទាយទុក (សូមអានគម្ពីរចោទិយកថា ១៨:១៥-១៩)។ អ្នកដទៃទៀតបានគិតថា ព្រះយេស៊ូវជាព្រះអង្គ សង្គ្រោះ។ ប៉ុន្តែ គោលគំនិតនេះ បានធ្វើឱ្យសាសន៍យូដាមួយចំនួន ប្រកែកគ្នាអំពីកន្លែងដែលព្រះអង្គ សង្គ្រោះត្រូវប្រសូត។ ពួកគេបាននិយាយថា ព្រះអង្គសង្គ្រោះ មិនបានប្រសូតនៅក្នុងស្រុកកាលីឡេនោះ ទេ។ ពួកគេក៏បាននិយាយថា ព្រះអង្គត្រូវតែប្រសូត ចេញមកពីដំណពូជនៃស្តេចដាវីឌផងដែរ។ ដូច្នេះ ហើយ ព្រះអង្គសង្គ្រោះត្រូវតែប្រសូត នៅក្នុងភូមិបេថ្លេហិមវិញ។ ការប្រកែកទាំងអស់នេះ គឺជារឿងពិត អំពីព្រះយេស៊ូវ (សូមប្រៀបធៀបជាមួយនឹងបទគម្ពីរម៉ាថាយ ជំពូក១-២។ ប៉ុន្តែ មនុស្សជាច្រើននាក់ មិនបានដឹងរឿងទាំងនេះឡើយ។

ពួកទាហានដែលបានចូលមកចាប់ព្រះយេស៊ូវ ក៏បានភ្ញាក់ផ្អើលនឹងពាក្យពេចន៍ ដែលទ្រង់បានមាន បន្ទូលនេះដែរ។ ពួកសម្តេចសង្ឃបានឆ្លើយតបទៅនឹងពួកទាហាន ដោយប្រើសំណួរមួយទៀត។ «តើមាន អ្នកណាម្នាក់ក្នុងពួកនាម៉ឺន ឬក្នុងពួកផារីស៊ី ជឿដល់អ្នកនោះឬទេ?» (យ៉ូហាន ៧:៤៨)។ បន្ទាប់មក កណ្ឌ គម្ពីរយ៉ូហានបានប្រាប់យើងថា លោកនីកូដេមបានព្យាយាមការពារព្រះយេស៊ូវ ឱ្យរួចផុតពីផែនការអាក្រក់ នៃពួកសម្តេចសង្ឃ។ លោកនីកូដេមបាននិយាយថា «តើក្រឹត្យវិន័យរបស់យើង កាត់ទោសមនុស្សមុនពេលឮចម្លើយពីអ្នកនោះ ហើយមិនបានដឹងពីអ្វីដែលអ្នកនោះបានប្រព្រឹត្តជាយ៉ាងណាសិនទេឬ?» (យ៉ូហាន ៧:៥១)។ តើលោកនីកូដេមបានចាត់ទុកព្រះយេស៊ូវ ជាព្រះអង្គសង្គ្រោះដែរឬទេ? ខដែលយើងទើបនឹងបាន អានអម្បាញ់មិញ មិនមែនជាភ័ស្តុតាងបង្ហាញថា លោកនីកូដេមបានជឿព្រះយេស៊ូវនោះទេ។ ប៉ុន្តែ នៅ កណ្តាលនៃសាច់រឿងនេះ ហើយអ្វីដែលលោកនីកូដេមបានធ្វើ បន្ទាប់ពីព្រះយេស៊ូវបានសុគតទៅ (យ៉ូហាន ១៩:៣៩, ៤០)។ ព្រះគម្ពីរបានបង្ហាញយើង នូវភ័ស្តុតាងដែលថា លោកនីកូដេមបានជឿទ្រង់មែន។ ដូច្នេះ ហើយ ចម្លើយឆ្លើយតបទៅនឹងសំណួរដែលពួកផារីស៊ីបានសួរនោះ គឺថា «មែនហើយ ម្នាក់នៅក្នុងចំណោម ពួកសម្តេចសង្ឃបានជឿព្រះយេស៊ូវពិតមែន»។