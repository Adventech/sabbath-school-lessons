---
title:  ស្ត្រីដែលនៅឯអណ្តូងទឹក
date:   28/10/2024
---

`សូមអានអំពីការសំណេះសំណាល នៅក្នុងគម្ពីរយ៉ូហាន ៤:៧-១៥។ តើព្រះយេស៊ូវបានប្រើ ការសំណេះសំណាលនេះ ដើម្បីចែកចាយសេចក្តីពិតនៃព្រះគម្ពីរ ជាមួយនឹងស្ត្រីម្នាក់នេះ យ៉ាងដូចម្តេច?`

«សម្អប់រវាងសាសន៍យូដា និងសាសន៍សាម៉ារី បានរារាំងស្ត្រីម្នាក់នេះមិនឱ្យជួយព្រះយេស៊ូវ ប៉ុន្តែ ព្រះអង្គសង្គ្រោះបានស្វែងរកវិធីមួយ ដើម្បីពាល់ចិត្តនាងវិញ។ សេចក្តីស្រឡាញ់របស់ព្រះ បាន បំពេញព្រះទ័យរបស់ព្រះយេស៊ូវ និងបានប្រទានព្រះដំរិះដល់ទ្រង់។ ព្រះយេស៊ូវបានសូមឱ្យនាងជួយ ទ្រង់។ ប្រសិនបើទ្រង់សុំដងទឹកឱ្យនាង នោះនាងនឹងបដិសេធសំណើរបស់ទ្រង់។ ប៉ុន្តែ នៅពេលដែល យើងបង្ហាញអ្នកដទៃថា យើងជឿទុកចិត្តទៅលើពួកគេ នោះការជឿជាក់របស់យើងទៅលើពួកគេ នឹងជួយ ឱ្យពួកគេជឿទុកចិត្តមកលើយើងវិញ»។ ដកស្រង់ពី Ellen G. White, The Desire of Ages, page 184, adapted។

ព្រះយេស៊ូវ បានជ្រាបពីចិត្តរបស់លោកនីកូដេម។ ទ្រង់បានជ្រាបពីចិត្តនៃមនុស្សគ្រប់គ្នា។ ស្ត្រី ម្នាក់នេះបានភ្ញាក់ផ្អើល នៅពេលដែលព្រះយេស៊ូវបានសូមឱ្យនាងជួយទ្រង់ ទាំងដែលទ្រង់ជាសាសន៍ យូដា ហើយនាងជាសាសន៍សាម៉ារីនោះ។ ព្រះយេស៊ូវបានឆ្លើយថា «ប្រសិនបើនាងស្គាល់អំណោយទាន របស់ព្រះ និងអ្នកដែលនិយាយនឹងនាងថា “ខ្ញុំសុំទឹកទទួលទានផង” នោះនាងនឹងសុំពីអ្នកនោះវិញ ហើយ អ្នកនោះនឹងឲ្យទឹករស់ដល់នាង» (យ៉ូហាន ៤:១០)។

ចម្លើយរបស់ស្ត្រីម្នាក់នេះ ក៏ស្រដៀងគ្នាទៅនឹងចម្លើយរបស់លោកនីកូដេមដែរ។ «លោកនីកូដេម ទូលសួរព្រះអង្គថា៖ “តើការទាំងនេះអាចកើតឡើងដូចម្តេចបាន?”» (យ៉ូហាន ៣:៩)។ ស្ត្រីម្នាក់នេះបាន តបទៅទ្រង់វិញថា «លោកម្ចាស់! លោកគ្មានអ្វីដងទេ ហើយអណ្តូងក៏ជ្រៅផង តើលោកបានទឹករស់នោះ ពីណាមក?» (យ៉ូហាន ៤:១១)។ នៅក្នុងរឿងទាំង២នេះ ព្រះយេស៊ូវបានប្រទានសេចក្តីពិតសំខាន់ៗខាងឯវិញ្ញាណដល់លោកនីកូដេម និងស្ត្រីសាសន៍សាម៉ារីដែលពួកគេចាំបាច់ត្រូវឮ និងត្រូវយល់។ ព្រះយេស៊ូវ បានប្រាប់សម្តេចសង្ឃ និងស្ត្រីសាសន៍សាម៉ារីនូវចំណុចដូចគ្នា គឺថា ពួកគេត្រូវតែមានចិត្តថ្មី។

`តើគម្ពីរសញ្ញាចាស់បានចែងអំពីទឹករស់យ៉ាងដូចម្តេច? សម្រាប់ចម្លើយ សូមអានគម្ពីរយេរេមា ២:១៣ និងសាការី ១៤:៨។`

ទឹកសំខាន់សម្រាប់ជីវិត។ យើងមិនអាចរស់នៅ ដោយគ្មានទឹកបានឡើយ។ ដូច្នេះហើយ ទឹក ក៏ជារូបស័ព្ទតំណាងឱ្យជីវិតអស់កល្បផងដែរ។ នេះជាមូលហេតុដែលនាំឱ្យព្រះយេស៊ូវមានបន្ទូលថា «តែអ្នកណាដែលផឹកទឹកខ្ញុំឲ្យ នោះនឹងមិនស្រេកទៀតឡើយ ទឹកដែលខ្ញុំឲ្យ នឹងក្លាយជាប្រភពទឹកនៅក្នុងអ្នកនោះ ដែលផុសឡើងឲ្យបានជីវិតអស់កល្បជានិច្ច» (យ៉ូហាន ៤:១៤)។

`សូមអានគម្ពីរយ៉ូហាន ៧:៣៧, ៣៨។ តើនៅក្នុងខទាំងនេះ ព្រះយេស៊ូវកំពុងតែមានបន្ទូល មកកាន់យើងយ៉ាងដូចម្តេច? តើយើងបានទទួលបទពិសោធន៍ នូវអ្វីដែលទ្រង់បានសន្យានោះដោយ របៀបណា?`