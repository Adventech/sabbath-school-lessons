---
title:  សាសន៍សាម៉ារី ដែលជាស្មរបន្ទាល់សម្រាប់ព្រះយេស៊ូវ
date:   26/10/2024
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖
យ៉ូហាន ៤:១-៤; យ៉ូហាន ៤:៧-១៥; អេសេគាល ៣៦:២៥-២៧; យ៉ូហាន ៤:១៦-២៤; យ៉ូហាន ៤:២៧-២៩។

> <p>ខចងចាំ៖</p>
> «ពួកគេនិយាយទៅស្ត្រីនោះថា៖ “ឥឡូវនេះ យើងជឿមិនមែនដោយព្រោះពាក្យសម្ដីរបស់ នាងប៉ុណ្ណោះទេ យើងជឿដោយព្រោះបានឮព្រះអង្គផ្ទាល់ ហើយយើងដឹងថា ព្រះអង្គពិតជាព្រះសង្គ្រោះ មនុស្សលោកមែន”» (យ៉ូហាន ៤:៤២)។

តើអ្នកណាជាសាសន៍សាម៉ារី? នៅក្នុងឆ្នាំ៧២២មុនគ្រិស្តសករាជ ពួកសាសន៍អាស៊ើរបាន និរទេសប្រជាពលរដ្ឋ ពីនគរអ៊ីស្រាអែលខាងជើង ទៅធ្វើជាឈ្លើយ។ ពួកសាសន៍អាស៊ើរបានបង្ខំសាសន៍ យូដា ឱ្យទៅរស់នៅកន្លែងផ្សេងទៀត នៃនគររបស់ពួកគេ។ ពួកសាសន៍អាស៊ើរបានយកឈ្លើយសឹក ពីប្រទេសដទៃទៀត ទៅរស់នៅក្នុងនគរខាងជើង។ គេបានហៅមនុស្សទាំងនេះថា ជាសាសន៍សាម៉ារី។ សាសន៍សាម៉ារីបានធ្វើតាមសាសនាយូដា ប៉ុន្តែ ក៏មានលាយលំជាមួយនឹងគោលជំនឿខ្លះរបស់ពួកគេ ផងដែរ។

សាសន៍យូដា និងសាសន៍សាម៉ារី មិនមានទំនាក់ទំនងល្អនឹងគ្នានោះទេ។ សាសន៍សាម៉ារីបាន ធ្វើការទាស់នឹងសាសន៍យូដា នៅពេលដែលពួកគេសាងសង់ព្រះវិហាររបស់ពួកគេម្តងទៀត បន្ទាប់ពី ពួកគេបានចេញពីទីក្រុងបាប៊ីឡូន ត្រឡប់មកកាន់ទីក្រុងយេរូសាឡិមវិញ។ សាសន៍សាម៉ារីបានសាងសង់ ព្រះវិហាររបស់ពួកគេ នៅលើភ្នំកេរិស៊ីម។ ប៉ុន្តែ លោកយ៉ូហាន ហ៊ីរខានឺស (John Hyrcanus) ដែលជា មេដឹកនាំនៃសាសន៍យូដា បានបំផ្លាញព្រះវិហារនេះ នៅក្នុងឆ្នាំ១២៨មុនគ្រិស្តសករាជ។

នៅក្នុងសម័យព្រះយេស៊ូវ ទំនាក់ទំនងមិនល្អរវាងសាសន៍យូដា និងសាសន៍សាម៉ារី បានបន្ត ទៅទៀត។ សាសន៍យូដាបានព្យាយាមគេចចេញពីសាសន៍សាម៉ារី តាមដែលពួកគេអាចធ្វើទៅបាន។ មែនហើយ សាសន៍យូដា និងសាសន៍សាម៉ារី បានដោះដូរទំនិញគ្នា។ ប៉ុន្តែ ការដោះដូរនេះ គឺជាកិច្ចការ តែមួយគត់ដែលពួកគេបានសហការគ្នា។ សាសន៍យូដា មិនបានខ្ចីរបស់របរនៃសាសន៍សាម៉ារី ឬទទួល យកអំណោយពីពួកគេនោះទេ។ នៅក្នុងអំឡុងនៃគ្រានេះ ព្រះយេស៊ូវបានជួបស្ត្រីម្នាក់នៅឯអណ្តូងទឹក នៅក្នុងទីក្រុងស៊ីឆា (Sychar) នៃសាសន៍សាម៉ារី។