---
title:  ការសិក្សាបន្ថែម៖
date:   01/11/2024
---

សូមអាន Ellen G. White, “At Jacob’s Well,” pages 183-195, in The Desire of Ages។

«គ្រាន់តែស្ត្រីសាសន៍សាម៉ារីបានរកឃើញព្រះអង្គសង្គ្រោះភ្លាម នោះនាងបាននាំមនុស្សដទៃ ទៀតឱ្យមកជួបនឹងទ្រង់។ នាងជាអ្នកធ្វើការឱ្យព្រះយេស៊ូវ ចំណាប់ជាងសិស្សរបស់ទ្រង់ទៅទៀត។ នៅក្នុង ស្រុកសាម៉ារី ពួកសិស្សមើលមិនឃើញអ្វីដែលបង្ហាញថា ស្រុកនេះ ជាកន្លែងដែលមានពេញទៅដោយ មនុស្ស ដែលត្រូវការជំនួយពីពួកគេនោះទេ។ ពួកគេត្រឹមតែបានយល់ឃើញ អំពីកិច្ចការសំខាន់របស់ពួកគេ នៅពេលអនាគតប៉ុណ្ណោះ។ ពួកសិស្សមិនបានមើលឃើញថា មនុស្សនៅជុំវិញពួកគេ ត្រូវការសេចក្តីសង្គ្រោះ នោះទេ។ ពួកសិស្សក៏មិនចូលចិត្តស្ត្រីសាសន៍សាម៉ារីដែរ។ ប៉ុន្តែ ព្រះយេស៊ូវបានប្រើស្ត្រីម្នាក់នេះ ឱ្យទៅ ពាល់ចិត្តពួកបណ្តាជននៅក្នុងទីក្រុងទាំងមូលវិញ។ ដោយសារស្ត្រីម្នាក់នេះ ទីក្រុងទាំងមូលបានឮអំពី ព្រះអង្គសង្គ្រោះ។ ស្រីម្នាក់នេះបាននាំសេចក្តីពិត ទៅប្រាប់អ្នកស្រុករបស់នាងភ្លាមៗ។

«ស្ត្រីម្នាក់នេះជារូបស័ព្ទ តំណាងឱ្យរបៀបដែលសេចក្តីជំនឿទៅលើព្រះយេស៊ូវ បានដំណើរការ។ សិស្សដ៏ពិតប្រាកដរបស់ព្រះយេស៊ូវ នឹងបានកើតនៅក្នុងនគររបស់ព្រះ នៅក្នុងនាមជាអ្នកបម្រើព្រះ។ ដូច្នេះ ហើយ នៅពេលដែលយើងផឹកទឹករស់ នោះយើងនឹងបានដូចជាទឹកនៅរដូវស្លឹកឈើលាស់យ៉ាងដូច្នេះ ដែរ។ ព្រះយេស៊ូវបានប្រទានទឹកនេះដល់យើង ដើម្បីឱ្យយើងបានបញ្ចេញព្រះពររបស់ទ្រង់ ទៅឱ្យអ្នកដទៃ ដែរ។ សេចក្តីមេត្តាដែលមាននៅក្នុងចិត្តរបស់យើង ក៏ប្រៀបដូចជាទឹកដែលបានផុសពីទីរហោស្ថានយ៉ាង ដូច្នោះដែរ។ ទឹកនេះនឹងហូរចេញពីដីមក ដើម្បីផ្តល់ជីវិតដល់មនុស្សគ្រប់គ្នា។ បន្ទាប់មក អ្នកដែលបាន ត្រៀមខ្លួនលះបង់ជីវិត និងអ្នកដែលត្រូវការទឹករស់ ពួកគេនឹងត្រៀមលក្ខណៈជាស្រេច ដើម្បីនឹងផឹកទឹក នេះ»។ ដកស្រង់ពី Ellen G. White, The Desire of Ages, page 195, adapted។

**សំណួរពិភាក្សា**

`តើមានសកម្មភាព គោលជំនឿ ការមិនពេញចិត្តគ្នា សម្អប់ និងអាកប្បកិរិយាល្អ ឬអាក្រក់អ្វីខ្លះ ដែល សហគមន៍របស់លោកអ្នកមិនបានទទួលយកនោះ? សូមឆ្លើយដោយស្មោះត្រង់។ តើរឿងហាមឃាត់ ទាំងនេះ បានចូលមករារាំងលោកអ្នក កុំឱ្យប្រាប់អ្នកដទៃអំពីព្រះយេស៊ូវនោះដោយរបៀបណា?`

`សាសន៍សាម៉ារីបានស្វាគមន៍ព្រះយេស៊ូវយ៉ាងកក់ក្តៅ ព្រមទាំងបានអញ្ជើញទ្រង់ ឱ្យស្នាក់នៅក្នុងទីក្រុង របស់ពួកគេទៀតផង ខណៈពេលដែលរាស្ត្ររបស់ទ្រង់មិនបានស្វាគមន៍ទ្រង់។ តើលោកអ្នកគិតថា ហេតុអ្វី បានជារឿងនេះ ទៅជាបែបនេះយ៉ាងដូច្នេះ?`

`សូមស្រមៃថា លោកអ្នកជាស្ត្រីសាសន៍សាម៉ារី។ មនុស្សចម្លែកម្នាក់បានដើរមករកអ្នក ហើយបានប្រាប់ លោកអ្នកថា គាត់បានដឹងអាថ៌កំបាំងទាំងអស់របស់លោកអ្នក។ តើបុគ្គលម្នាក់នោះ អាចដឹងអាថ៌កំបាំង ទាំងនេះដោយរបៀបណា? យើងមិនគួរឆ្ងល់ឡើយ ដែលស្ត្រីម្នាក់នេះមានអារម្មណ៍អស្ចារ្យនៅក្នុងចិត្ត របស់នាង។ តើរឿងរបស់នាង បានបង្រៀនយើងអ្វីខ្លះ អំពីរបៀបដែលព្រះអម្ចាស់បានជ្រាបពីរឿង គ្រប់យ៉ាងរបស់យើង រួមទាំងអាថ៌កំបាំងដែលយើងមិនចង់ឱ្យអ្នកដទៃដឹងនោះ? តើរឿងនេះ បានប្រាប់ យើងយ៉ាងដូចម្តេច អំពីវិធីដែលព្រះស្រឡាញ់មនុស្សមានបាបនោះ?`