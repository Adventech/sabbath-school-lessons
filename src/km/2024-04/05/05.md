---
title:  ព្រះយេស៊ូវ បានប្រាប់ស្ត្រីនៅឯអណ្តូងទឹកថា ទ្រង់ជាអ្នកណា
date:   30/10/2024
---

`សូមអានគម្ពីរយ៉ូហាន ៤:១៦-២៤។ តើព្រះយេស៊ូវបានធ្វើអ្វី ដើម្បីបង្ហាញស្ត្រីនៅឯអណ្តូង ទឹកថា ទ្រង់បានជួបពីអាថ៌កំបាំងដ៏ធំ របស់នាងនោះ? តើស្ត្រីម្នាក់នេះ បានឆ្លើយតបយ៉ាងដូចម្តេច?`

សេចក្តីពិតអំពីស្ត្រីម្នាក់នេះ ពិបាកនឹងឱ្យនាងទទួលយកភ្លាមៗណាស់។ ស្ត្រីម្នាក់នេះ បាន យល់ថា ព្រះយេស៊ូវជាហោរាមកពីព្រះយេស៊ូវ។ ទន្ទឹមគ្នានេះ នាងក៏បានព្យាយាមបានគេចវេះពីសេចក្តី ពិតម្តងទៀត។ នាងបានសួរសំណួរព្រះយេស៊ូវ អំពីភាពមិនចុះសម្រុងគ្នា រវាងសាសន៍យូដា និងសាសន៍ សាម៉ារី ដែលក្រុមទាំង២នេះបានឈ្លោះប្រកែកគ្នា អំពីកន្លែងថ្វាយបង្គំដែលត្រឹមត្រូវ។

ព្រះយេស៊ូវបានឆ្លើយថា សាសន៍សាម៉ារី មិនបានដឹងនូវអ្វីដែលពួកគេបានថ្វាយបង្គំនោះទេ។ ការថ្វាយបង្គំរបស់ពួកគេ បានលាយឡំរវាងសាសនាយូដា និងការថ្វាយបង្គំព្រះក្លែងក្លាយ។ ចំណែកឯ សាសន៍យូដា ពួកគេបានថ្វាយបង្គំព្រះ ដែលបានបង្ហាញអង្គទ្រង់ ដល់រាស្ត្ររបស់ទ្រង់។

ការថ្វាយបង្គំព្រះពិតប្រាកដ មិនមានអ្វីពាក់ព័ន្ធ ទៅនឹងទីតាំងនោះទេ។ ដូច្នេះហើយ ប្រធាន បទ អំពីកន្លែងថ្វាយបង្គំ ក៏មិនសំខាន់ ដល់ការសន្ទនានេះដែរ។ ដ្បិតព្រះ ទ្រង់ជាវិញ្ញាណ។ អ្នកណា ដែល បានថ្វាយបង្គំទ្រង់ ត្រូវតែធ្វើរឿងនេះ ខាងឯវិញ្ញាណ និងខាងឯសេចក្តីពិតវិញ។ ដូច្នេះហើយ ស្ត្រីម្នាក់នេះ បានទទួលយកសេចក្តីពិត ពីព្រះយេស៊ូវ ហើយនាងក៏បានត្រៀមខ្លួន នៅក្នុងការទទួលយកសេចក្តីពិតបន្ថែមទៀតដែរ។

`តើព្រះយេស៊ូវបានបង្ហាញស្ត្រីម្នាក់នេះ អំពីអត្តសញ្ញាណរបស់ទ្រង់ដោយរបៀបណា? សម្រាប់ ចម្លើយ សូមអានគម្ពីរយ៉ូហាន ៤:២៥, ២៦។`

នៅក្នុងសញ្ញាថ្មី មានគម្ពីរ៤កណ្ឌ ដែលបានពិពណ៌នា អំពីជីវិតរបស់ព្រះយេស៊ូវ។ ខពីកណ្ឌគម្ពីរ យ៉ូហានទាំងនេះជាខតែមួយគត់ ដែលបានបង្ហាញថា ព្រះយេស៊ូវបានប្រាប់មនុស្សម្នាក់ថា ទ្រង់ជាព្រះអង្គ សង្គ្រោះ មុនពេលដែលគេបានកាត់ក្តីទ្រង់។ ព្រះយេស៊ូវ មិនបានប្រកាសដល់ហ្វូងមនុស្សនោះទេ។ ប៉ុន្តែ ទ្រង់បានប្រកាសដំណឹងនេះ ដល់ស្ត្រីសាសន៍សាម៉ារី ដែលមិនបានបញ្ចេញឈ្មោះនេះវិញ។ ព្រះយេស៊ូវ និងស្ត្រីនៅឯអណ្តូងទឹក បាននៅត្រង់អណ្តូងរបស់លោកយ៉ាកុបតែ២នាក់។ ព្រះយេស៊ូវទ្រង់បានចាប់ អារម្មណ៍ចំពោះមនុស្សឯកោ ដែលមានអារម្មណ៍ដាច់ដោយឡែកតែម្នាក់ឯង។

ស្ត្រីសាសន៍សាម៉ារី គឺជាជនបរទេស។ នាងកំពុងតែរស់នៅក្នុងអំពើបាប។ ប៉ុន្តែ ព្រះយេស៊ូវ បានប្រាប់ស្ត្រីម្នាក់នេះថា ទ្រង់ជាអ្នកណា។ ព្រះយេស៊ូវបានប្រាប់នាងថា ទ្រង់បានជ្រាបពីអាថ៌កំបាំងធំ របស់នាង។ ទ្រង់ក៏បានបង្ហាញហេតុផល ដើម្បីឱ្យនាងបានជឿទៅលើទ្រង់ដែរ។

`តើមាន «រនាំង» អ្វីខ្លះ ដែលយើងបានសង់ឡើង ដើម្បីបំបែកខ្លួនយើងចេញពីគ្នាទៅវិញទៅមក នោះ? តើដំណឹងល្អអំពីព្រះយេស៊ូវ បានបំបែករនាំងទាំងនេះដោយរបៀបណា? តើរឿងនេះ បានប្រាប់ យើងអ្វីខ្លះ?`