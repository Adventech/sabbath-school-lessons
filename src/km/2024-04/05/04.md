---
title:  «ខ្ញុំសុំទឹកទទួលទានផង»
date:   29/10/2024
---

«យើងនឹងប្រោះទឹកស្អាតទៅលើអ្នករាល់គ្នា ដូចេ្នះ អ្នកនឹងបានស្អាត យើងនឹងជម្រះអ្នករាល់គ្នា ឲ្យស្អាត ពីគ្រប់សេចក្ដីស្មោកគ្រោក និងពីអស់ទាំងរូបព្រះរបស់អ្នក យើងនឹងឲ្យអ្នកមានចិត្តថ្មី ហើយនឹង ដាក់វិញ្ញាណថ្មីនៅក្នុងអ្នកដែរ យើងនឹងដកចិត្តដែលរឹងដូចថ្មចេញពីរូបសាច់អ្នក ហើយឲ្យមានចិត្តជាសាច់ វិញ យើងនឹងដាក់វិញ្ញាណរបស់យើងនៅក្នុងអ្នករាល់គ្នា បណ្ដាលឲ្យអ្នករាល់គ្នាដើរតាមក្រឹត្យក្រម ហើយ រក្សាបញ្ញត្តិច្បាប់របស់យើង ព្រមទាំងប្រព្រឹត្តតាមផង» (អេសេគាល ៣៦:២៥-២៧)។

`តើខគម្ពីរអេសេគាល ៣៦:២៥-២៧ បានបង្ហាញសេចក្តីពិតខាងឯវិញ្ញាណ ដែលព្រះយេស៊ូវ ចង់បង្រៀនលោកនីកូដេម និងស្ត្រី នៅឯអណ្តូងនោះយ៉ាងដូចម្តេច?`

នៅក្នុងរឿងទាំង២នេះ ព្រះយេស៊ូវចង់ជួយមនុស្សទាំងនេះ យល់សេចក្តីពិតខាងឯវិញ្ញាណ។ ព្រះយេស៊ូវបានប្រើគំរូពីធម្មជាតិ ដើម្បីពាល់ចិត្តរបស់ពួកគេ។

មុនដំបូង លោកនីកូដេម និងស្ត្រីនៅឯអណ្តូងទឹក មិនបានយល់នូវអ្វីដែលព្រះយេស៊ូវចង់បង្ហាញ នោះទេ។ លោកនីកូដេមបានសួរថា តើមនុស្សអាចកើតជាថ្មីបានដោយរបៀបណា? តើមនុស្ស អាចចូល ទៅក្នុងផ្ទៃម្តាយគាត់វិញបានដោយរបៀបណា? លោកនីកូដេមបានយល់ឃើញថា ព្រះយេស៊ូវកំពុងតែ ពិពណ៌នាអំពីរូបកាយ ខណៈពេលដែលទ្រង់ប្រើគោលគំនិតនៃការកើតជាថ្មី ដើម្បីជួយឱ្យលោកនីកូដេម យល់សេចក្តីពិត។ ទន្ទឹមគ្នានេះ ស្ត្រីនៅឯអណ្តូងទឹកក៏បានយល់ឃើញថា ព្រះយេស៊ូវកំពុងតែពិពណ៌នា អំពីទឹកពិតប្រាកដដែរ ខណៈដែលទ្រង់កំពុងតែនិយាយ អំពីរឿងឯវិញ្ញាណនោះ។

សូមក្រឡេកមើលចម្លើយ ដែលស្ត្រីនៅឯអណ្តូងបានតប ទៅនឹងទឹករស់ ដែលព្រះយេសូ៊វបាន ប្រទានឱ្យ។ «ស្ត្រីនោះទូលព្រះអង្គថា៖ “លោកម្ចាស់អើយ! សូមឲ្យទឹកនោះមកនាងខ្ញុំផង កុំឲ្យនាងខ្ញុំស្រេក ហើយរវល់តែមកដងនៅទីនេះទៀត”» (យ៉ូហាន ៤:១៥)។ ស្ត្រីបានយល់ឃើញថា ទឹក ដែលព្រះយេស៊ូវ បានប្រទានឱ្យនាង នឹងធ្វើឱ្យនាងមិនចាំបាច់ ដើរមកដងទឹក នៅក្នុងអណ្តូងតទៅទៀត។ បើដូច្នេះមែន នាងនឹងអាចគេចពីអ្នកដទៃបាន។ តើលោកអ្នកបានឃើញ ពីសម្ទុះនៃការសន្ទនា ពីការដែលព្រះយេស៊ូវ បានសុំទឹកពីនាង ទៅជាការដែលនាងបានសុំទឹកពីទ្រង់វិញដែរឬទេ?

`សូមអានគម្ពីរយ៉ូហាន ៤:១៦។ តើព្រះយេស៊ូវបានឆ្លើយតបទៅកាន់ស្ត្រីម្នាក់នេះយ៉ាងដូចម្តេច?`

ព្រះយេស៊ូវ បានផ្លាស់ប្តូរប្រធានបទនៃការសន្ទនា។ ទ្រង់បានសុំឱ្យស្ត្រីម្នាក់នោះ ទៅហៅស្វាមី នាងឱ្យមកជួបទ្រង់។ តើហេតុអ្វីបានជាព្រះយេស៊ូវ បានផ្លាស់ប្តូរប្រធានភ្លាមៗយ៉ាងដូច្នេះ? សកម្មភាព របស់ស្ត្រីម្នាក់នេះ បានបង្ហាញព្រះយេស៊ូវថា នាងបានព្យាយាមគេចពីសេចក្តីពិត ដែលទ្រង់ចង់ប្រទាន ឱ្យនាង។ ព្រះយេស៊ូវបានជ្រាបពីចិត្តរបស់នាង។ ស្ត្រីម្នាក់នេះត្រូវតែលន់តួអំពើបាបរបស់នាង មុនពេល ដែលនាងបានជាសះស្បើយ។ «មុនពេលដែលស្ត្រីម្នាក់នេះ អាចទទួលយកអំណោយទាន ដែលព្រះយេស៊ូវ ចង់ប្រទានឱ្យនាង នាងត្រូវតែយល់ពីអំពើបាបរបស់នាង និងតម្រូវការរបស់នាងសម្រាប់ព្រះអង្គសង្គ្រោះ»។ ដកស្រង់ពី Ellen G. White, The Desire of Ages, page 187, adapted។