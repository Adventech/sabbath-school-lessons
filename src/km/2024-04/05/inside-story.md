---
title:  រឿងខ្លី
date:   01/11/2024
---

### សំបុត្រដែលមានសៀវភៅដែលមិនបានស្នើសុំ

លោករ៉ប ស្ទេតឃី (Rob Schetky) ដែលជាមន្ត្រីនៃកងទ័ពជើងទឹកដែលបានចូលនិវត្តទៅ ហើយនោះ ពិបាកនឹងយល់អត្ថន័យនៅក្នុងព្រះគម្ពីរសឹងតែមួយជីវិតរបស់គាត់។

កាលពីគាត់នៅមិនទាន់ជឿនៅឡើយ នោះគាត់បានស្វែងរកព្រះហឫទ័យរបស់ព្រះ ប៉ុន្តែ ថ្ងៃសប្បាតហ៍បានបង្កបញ្ហាដល់គាត់។ គាត់បានស្តីបន្ទោសឱ្យសមាជិកដទៃទៀត នៅពេលដែលពួកគេ មិនបានមកព្រះវិហារ ហើយគាត់ក៏បានចូលរួមនៅក្នុងសកម្មភាពប្រចាំថ្ងៃនៅថ្ងៃអាទិត្យផងដែរ។ គាត់បាន សួរពួកគេថា «ហេតុអ្វីបានជាអ្នកលេងវាយកូនហ្គោលនៅថ្ងៃអាទិត្យយ៉ាងដូច្នេះ?»។ ប៉ុន្តែ នៅក្នុងចិត្ត របស់គាត់បានងឿងឆ្ងល់ថា តើនៅត្រង់កន្លែងណា ដែលព្រះបានផ្លាស់ប្តូរថ្ងៃសប្បាតហ៍នោះ?

លោករ៉បបានឈប់ទៅព្រះវិហារនោះ ហើយគាត់បានស្វែងរកព្រះវិហារថ្មីមួយទៀត នៅក្នុងទីក្រុងហ្វ៊ែបេងនៃរដ្ឋអាឡាស្ការសហរដ្ឋអាមេរិក នៅពេលដែលសៀវភៅមួយក្បាលដែលមិនបានស្នើសុំ បានចូលមកក្នុងប្រអប់សំបុត្រការិយាល័យប្រៃសណីយ៍របស់គាត់។ គាត់បានគិតថា «សៀវភៅមួយក្បាល នេះមានចំណងជើងគួរឱ្យចាប់អារម្មណ៍ តើសៀវភៅមួយក្បាលនេះស្តីអំពីអ្វី?»។

នៅពេលដែលគាត់ចាកចេញពីការិយាល័យប្រៃសណីយ៍ នោះគាត់បានប្រមូលសៀវភៅមហា វិវាទ ដែលមនុស្សដទៃទៀតបានទុកចោលនៅលើតុទទួលភ្ញៀវ។ ប្រអប់សំបុត្រនេះមានទំហំធំគួរសម។ លុះទៅដល់ផ្ទះ លោករ៉បបានចាប់អារម្មណ៍នឹងសៀវភៅនេះជាខ្លាំង។ គាត់រំភើបចិត្តជាខ្លាំង ខណៈពេល ដែលគាត់បានអានពីរបៀបដែលមនុស្សលោកបានផ្លាស់ប្តូរថ្ងៃសប្បាតហ៍របស់ព្រះ។ គាត់បានគិតនៅក្នុង ចិត្តថា វ៉ាវ អស្ចារ្យមែន។ អ្នកណាគេសរសេរពីប្រវត្តិសាស្ត្រនៃក្រុមជំនុំព្រះវិហារបានយ៉ាងក្បោះក្បាយ ម្ល៉េះ?។ គាត់ទូរស័ព្ទទៅប្រាប់មិត្តភក្តិរបស់គាត់ថា «ខ្ញុំបានរកឃើញសៀវភៅប្រវត្តិសាស្ត្រគ្រីស្ទានមួយក្បាល។ សៀវភៅនោះមានចំណងជើងថា មហាវិវាទ»។ ក្រោយមក មិត្តភក្តិរបស់គាត់បានទូរស័ព្ទ ត្រឡប់មកវិញ។ មិត្តភក្តិម្នាក់នេះបាននិយាយថា «ឯងត្រូវតែចេញឱ្យឆ្ងាយពីសៀវភៅនោះ ពីព្រោះ សៀវភៅបានរកឃើញនោះ ជាសៀវភៅនៃព្រះវិហារសេវេនដេយអាត់វេនទីស្ទ ដែលជានិកាយឈ្វេង និយម»។ លោករ៉បបានភ្ញាក់ផ្អើលជាខ្លាំង។ គាត់មិនបានកត់សម្គាល់ថា អ្នកនិពន្ធជាអ្នកស្រីអេឡែន ជីវ៉ៃត៍ ហើយក៏មិនបានដឹងថា អ្នកស្រីបានបង្កើតព្រះវិហារអាត់វេនទីស្ទនោះដែរ។ គាត់បាននិយាយថា «ទេ ពួកគេមិនមែនជាមនុស្សឈ្វេងនិយមឯណា ពួកគេគ្រាន់តែជឿទៅលើព្រះបន្ទូលរបស់ព្រះប៉ុណ្ណោះ»។

បន្ទាប់ពីបានសន្ទនាជាមួយនឹងមិត្តភក្តិរួចមក នោះលោករ៉បបានឆ្ងល់នៅក្នុងចិត្តថា តើមានអ្នកអាត់វេនទីស្ទបានថ្វាយបង្គំ នៅក្នុងទីក្រុងហ្វ៊ែបេងដែរឬទេ។ នៅពេលដែលគាត់ស្វែងរកព្រះវិហារអាត់វេនទីស្ទនៅតាមប្រព័ន្ធអ៊ីនធឺណិត នោះគាត់បានរកឃើញព្រះវិហារមួយដែលមានចម្ងាយពីផ្ទះរបស់ គាត់ត្រឹមតែ១០នាទីប៉ុណ្ណោះ។ ដូច្នេះហើយ នៅថ្ងៃសប្បាតហ៍នៅក្នុងសប្តាហ៍នោះ គាត់បានចាប់កាន់ ព្រះគម្ពីរ និងសៀវភៅមហាវិវាទរបស់គាត់ រួចធ្វើដំណើរទៅរកព្រះវិហារនោះ ទាំងដែលគាត់បានអាន សៀវភៅនេះមិនដល់មួយខែផង។

នៅឯព្រះវិហារ នាងហេឡែន (Helen) ដែលជាគ្រូថ្នាក់សប្បាតហ៍ស្គូល បានចូលមកស្វាគមន៍ មុនគេបង្អស់។ នាងបានសម្តែងពីការភ្ញាក់ផ្អើល នៅពេលដែលនាងបានដឹងថា គាត់បានចូលមកក្នុង ព្រះវិហារដោយសារតែសៀវភៅមហាវិវាទនោះ។ នាងបាននិយាយថា «អ្នកបានបំបែកភាពត្អូញត្អែររបស់ ខ្ញុំហើយ»។ ប៉ុន្តែ នាងក៏បានព្រួយបារម្ភពីផ្នែកតូចមួយនៅក្នុងអត្ថបទនៃសៀវភៅនេះ ដែលគាត់ពិបាកយល់ បាននោះដែរ។ ទោះជាយ៉ាងនេះក្តី លោករ៉បបានអាន៣ទៅ៤ភាគនៃសៀវភៅនេះរួចស្រេចហើយ មុនពេល ដែលគាត់ចូលមករៀនបន្ថែមទៀតពីព្រះវិហារអាត់វេនទីស្ទនោះ។

៧ឆ្នាំក្រោយមក លោករ៉បបានក្លាយមកជាជំនួយការនៅក្នុងព្រះវិហារ នៅក្នុងជន្មាយុ ៧០ឆ្នាំរហូតមកដល់បច្ចុប្បន្ននេះ។ គាត់នៅតែអានព្រះគម្ពីរ និងសំណេររបស់អ្នកស្រី អេឡែន ជីវ៉ៃត៍ជារៀងរាល់ថ្ងៃ។ គាត់បាននិយាយថា «នៅពេលដែលខ្ញុំបានរកឃើញ ព្រះវិហារសេវេនដេយអាត់វេនទីស្ទ នោះខ្ញុំក៏បានរកសេចក្តីពិត និងលំនៅពិតមួយ កន្លែងផងដែរ។