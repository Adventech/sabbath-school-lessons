---
title:  ការសិក្សាបន្ថែម៖
date:   13/12/2024
---

សូមអាន Ellen G. White, “ ‘Let Not Your Heart Be Troubled,’ ” pages 662-680, in The Desire of Ages; “Additional Note on [John] Chapter 1,” The SDA Bible Commentary, volume 5, pages 911-919។

ខ្មាំងសត្រូវរបស់ព្រះយេស៊ូវ បានវិនិច្ឆ័យទ្រង់ ដោយប្រើក្បួនច្បាប់ និងគោលគំនិតមនុស្សលោក របស់ពួកគេ។ នេះហើយជាមូលហេតុដែលនាំឱ្យព្រះយេស៊ូវប្រាប់ពួកគេថា «អ្នករាល់គ្នាជំនុំជម្រះតាមសាច់ឈាម ខ្ញុំមិនជំនុំជម្រះអ្នកណាទេ» (យ៉ូហាន ៨:១៥)។ មនុស្សទាំងនេះ មិនមែនស្ថិតនៅក្រោមការ គ្រប់គ្រងនៃព្រះវិញ្ញាណបរិសុទ្ធនោះទេ។ ពួកគេបានវិនិច្ឆ័យព្រះយេស៊ូវ ដោយគ្មានជំនួយពីព្រះវិញ្ញាណ បរិសុទ្ធ (សូមអានគម្ពីរយ៉ូហាន ៣:៣-៧)។ ពួកមេដឹកនាំបានចាត់ទុកព្រះយេស៊ូវជាមនុស្សលោកម្នាក់។ ពួកគេមិនបានជឿថា ទ្រង់ជាព្រះដែលគង់នៅក្នុងរូបកាយមនុស្សលោក ឬជាព្រះបន្ទូលរបស់ព្រះដែលសណ្ឋិតនៅក្នុងរូបកាយមនុស្សលោកនោះទេ (យ៉ូហាន ១:១៤)។

«ព្រះវិញ្ញាណបរិសុទ្ធ ជាអង្គជំនួយរបស់យើង។ គេបានហៅទ្រង់ថាជា “វិញ្ញាណនៃសេចក្តីពិត”។ កិច្ចការរបស់ព្រះវិញ្ញាណបរិសុទ្ធ បានរួមបញ្ចូលនូវការបង្ហាញយើងពីសេចក្តីពិតនៃព្រះគម្ពីរ និងការជួយ ឱ្យយើងរស់នៅតាមសេចក្តីពិតនោះ។ មុនដំបូង ព្រះវិញ្ញាណបរិសុទ្ធបានសណ្ឋិតនៅក្នុងចិត្ត នៅក្នុងនាម ជាវិញ្ញាណនៃសេចក្តីពិត។ នៅពេលដែលទ្រង់សណ្ឋិតនៅក្នុងចិត្តរបស់យើងហើយ នោះយើងនឹងមាន អារម្មណ៍ថា ខ្លួនយើងមានសង្ឃឹម និងមានសេចក្តីសុខសាន្ត។ នេះគឺដោយសារតែសេចក្តីពិតនៃព្រះគម្ពីរ បានជួយឱ្យយើងទទួលបានអារម្មណ៍ទាំងនេះ។ យើងមិនអាចទទួលបានសេចក្តីសុខសាន្ត ឬសេចក្តីសង្ឃឹម ពិតប្រាកដ នៅពេលដែលយើងជឿការកុហកនោះឡើយ។ ដ្បិតនៅពេលដែលយើងទទួលយកគោលគំនិត និងគោលជំនឿខុសឆ្គង នោះសាតាំងនឹងគ្រប់គ្រងគំនិតរបស់យើង។ សាតាំងបានល្បួងយើង ឱ្យទទួល យកគោលគំនិតខុសឆ្គង។ ដ្បិតនៅពេលដែលយើងធ្វើដូច្នេះ នោះគំនិត អារម្មណ៍ និងទង្វើរបស់យើងក៏នឹងក្លាយជាអាក្រក់ដែរ។ ព្រះវិញ្ញាណបរិសុទ្ធបានមានបន្ទូលមកកាន់គំនិតរបស់យើង តាមរយៈព្រះគម្ពីរ។ ព្រះវិញ្ញាណបរិសុទ្ធក៏បានបង្ហាញយើងពីគោលគំនិត និងគោលជំនឿក្លែងក្លាយដែរ ដើម្បីជួយឱ្យយើងបដិសេដគោលគំនិតខុសឆ្គងទាំងនេះ។ ព្រះវិញ្ញាណបរិសុទ្ធបានមានបន្ទូលមកកាន់ចិត្តរបស់យើង ខណៈ ពេលដែលយើងអានព្រះគម្ពីរ។ ព្រះវិញ្ញាណបានជួយឱ្យយើងថ្វាយជីវិតរបស់យើងដល់ព្រះយេស៊ូវ។ ទន្ទឹម គ្នានេះ ព្រះយេស៊ូវក៏បានធ្វើការ តាមរយៈព្រះវិញ្ញាណបរិសុទ្ធផងដែរ ដើម្បីនឹងនាំរាស្ត្ររបស់ទ្រង់ឱ្យស្ថិត នៅក្រោមការគ្រប់គ្រងរបស់ទ្រង់ទាំងស្រុង»។ ដកស្រង់ពី Ellen G. White, The Desire of Ages, page 671, adapted។

**សំណួរពិភាក្សា**

`តើការស្គាល់ព្រះពិតប្រាកដ (យ៉ូហាន ១៧:៣) ក្រៅពីការស្គាល់ត្រឹមតែព័ត៌មានអំពីទ្រង់នោះ មានន័យ យ៉ាងណា? ប្រសិនបើអ្នកណាម្នាក់បានសួរលោកអ្នកថា «តើលោកអ្នកស្គាល់ព្រះដែរឬទេ?» តើលោកអ្នក នឹងឆ្លើយយ៉ាងដូចម្តេច? តើព្រះយេស៊ូវសមនឹងចម្លើយរបស់លោកអ្នកដោយរបៀបណា?`

`តើព្រះយេស៊ូវមានន័យយ៉ាងណា នៅពេលដែលទ្រង់អធិស្ឋានទៅព្រះវរបិតា ដោយមានបន្ទូលថា «សេចក្តីពិត គឺជាព្រះបន្ទូលរបស់ព្រះអង្គ» (យ៉ូហាន ១៧:១៧)។ សូមអានការអធិស្ឋានរបស់ព្រះយេស៊ូវ នៅក្នុងគម្ពីរយ៉ូហាន ១៧:១៥។ តើការអធិស្ឋាននេះ អាចសម្រេចបានដល់កម្រិតណា នៅក្នុងជីវិតរបស់ យើង ដោយផ្អែកទៅលើជម្រើសរបស់យើងនោះ?`

`សូមអានសេចក្តីអធិស្ឋានរបស់ព្រះយេស៊ូវ នៅក្នុងគម្ពីរយ៉ូហាន ១៧:១៥។ តើជម្រើសរបស់យើង បានផ្លាស់ប្តូរឱ្យមានប្រសិទ្ធភាពនៃការអធិស្ឋានបែបនេះ នៅក្នុងជីវិតរបស់យើងនោះយ៉ាងដូចម្តេច?`