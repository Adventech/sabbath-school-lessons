---
title:  ព្រះវរបិតារបស់យើង ដែលគង់នៅឯស្ថានសួគ៌
date:   08/12/2024
---

កណ្ឌគម្ពីរយ៉ូហានបានចាប់ផ្តើម ពីរបៀបដែលជីវិតបានកកើតឡើង។ ព្រះគម្ពីរបានចាប់ផ្តើមឡើង ជាមួយនឹងរឿងដដែលនេះ។ គឺថា «កាលដើមដំបូងឡើយ ព្រះបានបង្កើតផ្ទៃមេឃ និងផែនដី» (លោកុប្បត្តិ ១:១)។ ឬអាចនិយាយបានថា៖ កាលដើមដំបូងឡើយ ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធបានបង្កើតផ្ទៃមេឃ និងផែនដី។ លោកយ៉ូហានបានហៅព្រះវរបិតា ព្រះរាជបុត្រា និងព្រះវិញ្ញាណបរិសុទ្ធទាំង៣អង្គនេះថា ជាត្រៃសរណគមន៍របស់ព្រះ។ ត្រៃសរណគមន៍របស់ព្រះបានបង្កើតរបស់គ្រប់យ៉ាង។ ព្រះទាំង៣អង្គនេះ បានបង្កើតភពទាំងអស់នៅលើលំហអាកាស ព្រមទាំងភាវមានជីវិតទាំងអស់ ដែលរស់នៅ លើភពទាំងនោះផង។ ព្រះបានបង្កើតមនុស្សលោក នៅក្នុងភពផែនដីនេះរបស់យើង។ ព្រះបានបង្កើត មនុស្សលោក សម្រាប់គោលបំណងដ៏ពិសេសមួយដែលថា៖ ព្រះទ្រង់ចង់ឱ្យយើងរស់នៅប្រកបដោយក្តី ស្រឡាញ់ ភាពសុខសាន្តជាមួយនឹងទ្រង់ និងជាមួយនឹងគ្នាទៅវិញទៅមក។

គួរឱ្យសោកស្តាយណាស់ លុយស៊ីហ្វ័របាននាំអំពើបាបមកកាន់ផែនដីនេះ។ អំពើបាបបានបំបែក ទំនាក់ទំនងដែលយើងមានជាមួយនឹងព្រះ។ ដូច្នេះហើយ ព្រះយេស៊ូវក្លាយមកជាមនុស្សលោក ដើម្បីជួយ ឱ្យយើងបានយល់ពីព្រះ និងសង្គ្រោះយើងចេញពីអំពើបាប។

ខណៈដែលព្រះយេស៊ូវមានព្រះជន្មរស់នៅលើផែនដីនេះ នោះទ្រង់បានគោរពតាមព្រះវរបិតា របស់ទ្រង់។ ព្រះយេស៊ូវបានមានបន្ទូលថា «ព្រះវរបិតា និងខ្ញុំ គឺតែមួយ» ទេ (យ៉ូហាន ១០:៣០)។ ព្រះយេស៊ូវក៏បានមានបន្ទូលថា «ព្រះវរបិតាគង់នៅក្នុងខ្ញុំ ហើយខ្ញុំនៅក្នុងព្រះវរបិតា» (យ៉ូហាន ១០:៣៨) ដូច្នះហើយ «បើខ្ញុំមិនធ្វើកិច្ចការរបស់ព្រះវរបិតាខ្ញុំទេ នោះកុំជឿខ្ញុំអី» (យ៉ូហាន ១០:៣៧)។

**តើព្រះវរបិតាបានធ្វើអ្វីខ្លះ? ដើម្បីឆ្លើយសំណួរនេះ សូមអានខខាងក្រោម។**

`យ៉ូហាន ៣:១៦, ១៧; យ៉ូហាន ៦:៥៧`

`យ៉ូហាន ៥:២២, ៣០`

`យ៉ូហាន ៦:៣២; យ៉ូហាន ១៤:១០, ២៤`

`យ៉ូហាន ៦:៤៥`

`យ៉ូហាន ១៥:១៦; យ៉ូហាន ១៦:២៣`

`តើខទាំងនេះបានបង្ហាញយើងអ្វីខ្លះ អំពីទំនាក់ទំនងរវាងព្រះយេស៊ូវ និងព្រះវរបិតានោះ? ព្រះវរបិតាបានប្រទានអំណោយទានដ៏ល្អឥតខ្ចោះរបស់ទ្រង់ ដើម្បីសង្គ្រោះយើងចេញពីអំពើបាប។ តើសេចក្តីពិតនៃព្រះគម្ពីរនៅត្រង់នេះ បានបង្រៀនអំពីសេចក្តីស្រឡាញ់ដែលទ្រង់មានចំពោះយើងនោះ យ៉ាងដូចម្តេច?`