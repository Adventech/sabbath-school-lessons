---
title:  ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធ
date:   07/12/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន ៣:១៦, ១៧; លោកុប្បត្តិ ៣:៧-៩; យ៉ូហាន ៧:១៦; យ៉ូហាន ១:១០-១៣; យ៉ូហាន ១៧:១-២៦។

> <p>ខចងចាំ៖</p>
> «ប៉ុន្តែ ព្រះដ៏ជាជំនួយ គឺព្រះវិញ្ញាណបរិសុទ្ធ ដែលព្រះវរបិតានឹងចាត់មកក្នុងនាមខ្ញុំ ទ្រង់នឹង បង្រៀនសេចក្ដីទាំងអស់ដល់អ្នករាល់គ្នា ហើយរំឭកអស់ទាំងអ្វីៗដែលខ្ញុំបានប្រាប់ដល់អ្នករាល់គ្នាផង» (យ៉ូហាន ១៤:២៦)។

កណ្ឌគម្ពីរយ៉ូហានបានបង្ហាញយើង នូវគោលគំនិតសំខាន់ៗជាច្រើន។ លោកយ៉ូហានបាន ពិពណ៌នាអំពីបាដិហារ្យ ដែលព្រះយេស៊ូវបានធ្វើ ដើម្បីបង្ហាញយើងថា ព្រះយេស៊ូវជាព្រះអង្គសង្គ្រោះ ដែលព្រះសន្យាទុកមក។ លោកយ៉ូហានក៏បានចែកចាយ នូវអ្វីដែលអ្នកដទៃបាននិយាយគ្នា អំពីព្រះយេស៊ូវ ផងដែរ ដើម្បីបង្ហាញយើងថា ព្រះយេស៊ូវជាអ្នកណា។ ព្រះយេស៊ូវបានប្រើការប្រកាសថា «ខ្ញុំជា» ចំនួន ៧ដង ដើម្បីបង្ហាញយើងថា ទ្រង់ជាព្រះ។

នៅក្នុងកណ្ឌគម្ពីរយ៉ូហាន ត្រៃសរណគមន៍របស់ព្រះ ជាគោលគំនិតសំខាន់មួយទៀត។ ត្រៃសរណគមន៍របស់ព្រះ គឺជាព្រះវរបិតា ព្រះរាជបុត្រា និងព្រះវិញ្ញាណបរិសុទ្ធ។ នៅក្នុងបទគម្ពីរយ៉ូហាន ជំពូក១ លោកយ៉ូហានបានប្រាប់យើង អំពីសមាជិក៣នាក់នៃត្រៃសរណគមន៍របស់ព្រះ (យ៉ូហាន ១:១-៤, ១៤, ១៨, ៣២-៣៤)។ ជាច្រើនរយឆ្នាំមកនេះ មនុស្សលោកបានព្យាយាមស្វែងយល់ពីត្រៃសរណគមន៍ របស់ព្រះ។ ប៉ុន្តែ ដោយសារតែយើងមិនអាចយល់ពីការនេះបានទាំងអស់ នោះមនុស្សជាច្រើនបានបដិសេធសេចក្តីពិតនៃព្រះគម្ពីរនេះ។ គោលគំនិតនេះ ជាគោលគំនិតខុសឆ្គង។ តាមពិតទៅ យើងមិន គួរបដិសេធរឿងអ្វីមួយ ដោយសារតែយើងមិនអាចយល់ពីរឿងនោះទាំងស្រុងនោះឡើយ។

លោកយ៉ូហានបានមានប្រសាសន៍ថា ប្រសិនបើលោកអ្នកចង់យល់អំពីព្រះ នោះលោកអ្នក ត្រូវតែសម្លឹងមើលព្រះយេស៊ូវ និងសម្លឹងមើលនូវអ្វីដែលព្រះគម្ពីរបានបង្រៀនយើងអំពីព្រះ។ បន្ទាប់មក លោកអ្នកនឹងបានយល់អំពីទំនាក់ទំនង រវាងសមាជិក៣នាក់នៅក្នុងត្រៃសរណគមន៍របស់ព្រះ នៅក្នុង មនុស្សលោក និងនៅក្នុងចំណោមយើងរាល់គ្នា។ មេរៀននៅក្នុងសប្តាហ៍នេះ យើងនឹងក្រឡេកមើល នូវអ្វីដែលកណ្ឌគម្ពីរយ៉ូហានបានប្រាប់យើងអំពីត្រៃសរណគមន៍របស់ព្រះ តាមរយៈសេចក្តីអធិប្បាយ ចុងក្រោយរបស់ព្រះយេស៊ូវ (យ៉ូហាន ជំពូក១៣-១៧)។