---
title:  សេចក្តីអធិស្ឋានរបស់ព្រះយេស៊ូវ
date:   12/12/2024
---

ជាញឹកញាប់ គេបានដាក់ឈ្មោះបទគម្ពីរយ៉ូហាន ជំពូក១៧ ថាជាសេចក្តីអធិស្ឋានរបស់សម្តេច សង្ឃព្រះយេស៊ូវ។ នៅក្នុងសម័យព្រះយេស៊ូវ សម្តេចសង្ឃជាមេដឹកនាំកំពូលនៅក្នុងសាសនា។ សេចក្តី អធិស្ឋានរបស់ព្រះយេស៊ូវ បានមកពីការអធិប្បាយចុងក្រោយរបស់ទ្រង់។ ព្រះយេស៊ូវបានយាងមកកាន់ ផែនដីនេះ ដើម្បីសង្គ្រោះមនុស្សលោក និងដើម្បីផ្លាស់ប្តូរជីវិតរបស់ពួកគេ។ ព្រះយេស៊ូវចង់ជួយមនុស្ស លោក ឱ្យមានទំនាក់ទំនងជាមួយនឹងព្រះម្តងទៀត។ ព្រះយេស៊ូវបានធ្វើបាដិហារ្យ តាមដែលព្រះបង្គាប់ ទ្រង់។ ដូច្នេះហើយ ព្រះយេស៊ូវបានបង្ហាញព្រះឱ្យមនុស្សលោកបានស្គាល់ ដោយប្រើពាក្យពេចន៍ និង សកម្មភាពរបស់ទ្រង់។

មិនយូរប៉ុន្មាន ព្រះយេស៊ូវនឹងចាកចេញពីផែនដីនេះ។ ដូច្នេះហើយ បានជាទ្រង់ចង់ឱ្យសិស្ស របស់ទ្រង់ដឹងពីទំហំដែលទ្រង់បានស្រឡាញ់ពួកគេ។ ព្រះយេស៊ូវក៏ចង់ឱ្យពួកគេ យល់ពីទំនាក់ទំនងជិតស្និទ្ធរវាងព្រះអង្គទ្រង់ ព្រះវរបិតា និងព្រះវិញ្ញាណបរិសុទ្ធផងដែរ។ ព្រះយេស៊ូវចង់ជួយឱ្យមនុស្សលោករីករាយជាមួយ នឹងទំនាក់ទំនងដដែលនេះ ជាមួយនឹងព្រះវរបិតា និងព្រះវិញ្ញាណបរិសុទ្ធ ដែលទ្រង់បានទទួល។

`សូមអានគម្ពីរយ៉ូហាន ១៧:១-២៦។ តើព្រះយេស៊ូវបានមានបន្ទូលយ៉ាងដូចម្តេច ដែលបានបង្ហាញពីទំហំដែលទ្រង់ចង់ឱ្យមានទំនាក់ទំនងស្និទ្ធស្នាល ជាមួយនឹងព្រះវរបិតា និងជាមួយសិស្សរបស់ ទ្រង់នោះ?`

មនុស្សជាច្រើននាក់បានយល់ឃើញថា បទគម្ពីរយ៉ូហាន ជំពូក១៧ បានចែងថា មានតែសេចក្តី ស្រឡាញ់ និងសេចក្តីសុខសាន្តប៉ុណ្ណោះដែលសំខាន់។ ប៉ុន្តែ ជាការពិតណាស់ ផែនការរបស់ព្រះក៏រួមមានទាំងការព្យាបាល ទំនាក់ទំនងដែលយើងមានជាមួយនឹងទ្រង់ និងជាមួយនឹងមនុស្សដទៃទៀត។ ប៉ុន្តែ បើសិនជាយើងបានអានបទគម្ពីរយ៉ូហាន ជំពូក១៧ ឱ្យបានប្រុងប្រយ័ត្ន នោះយើងនឹងបានឃើញអំណាច បន្ថែមទៀត រវាងសេចក្តីស្រឡាញ់ និងសេចក្តីពិត។

ព្រះយេស៊ូវបានមានបន្ទូលថា «ឥឡូវនេះ គេដឹងហើយថា អ្វីៗដែលព្រះអង្គប្រទានមកទូលបង្គំ សុទ្ធតែមកពីព្រះអង្គទាំងអស់» (យ៉ូហាន ១៧:៣)។ ព្រះយេស៊ូវក៏បានបន្ថែមទៀតថា «ទូលបង្គំបានសម្តែង ព្រះនាមរបស់ព្រះអង្គ ឲ្យអស់អ្នកដែលព្រះអង្គបានញែកពីលោកីយ៍នេះ ប្រទានមកទូលបង្គំស្គាល់ហើយ . . . . ដ្បិតព្រះបន្ទូលដែលព្រះអង្គបានប្រទានមក ទូលបង្គំបានឲ្យដល់គេហើយ គេក៏ទទួលយក ហើយ ដឹងជាប្រាកដថា ទូលបង្គំមកពីព្រះអង្គ ក៏ជឿថាព្រះអង្គចាត់ទូលបង្គំឲ្យមកមែន» (យ៉ូហាន ១៧:៦, ៨)។ នៅទីបំផុត ព្រះយេស៊ូវបានមានបន្ទូលថា «សូមញែកគេចេញជាបរិសុទ្ធ ដោយសារសេចក្តីពិត គឺជាព្រះបន្ទូល របស់ព្រះអង្គ» (យ៉ូហាន ១៧:១៧)។

ព្រះយេស៊ូវបានយាងមក ដើម្បីបង្ហាញយើងពីព្រះវរបិតា។ មនុស្សជាច្រើននាក់ បានជឿទៅលើ គោលគំនិតឆ្គងអំពីព្រះ។ ប៉ុន្តែ កណ្ឌគម្ពីរយ៉ូហានបានបង្ហាញយើងថា ព្រះយេស៊ូវបានសម្តែងឱ្យយើងឃើញនូវការបង្រៀន និងសកម្មភាពរបស់ព្រះ។ ប្រសិនបើសេចក្តីពិតនៃព្រះគម្ពីរមិនសំខាន់ទេ តើហេតុអ្វី ជាព្រះយេស៊ូវចំណាយពេលអធិប្បាយអំពីរឿងនេះ និងចំណាយពេលគោរពតាមព្រះយ៉ាងដូច្នេះ?

ព្រះជន្មរបស់ព្រះយេស៊ូវបានជួបនឹងរឿងលំបាកជាញឹកញាប់។ ប៉ុន្តែ នៅទីបំផុត ពួកមេដឹកនាំ នៃសាសន៍យូដាបានបដិសេធទ្រង់។ ហើយសិស្សទ្រង់ម្នាក់ ក៏បានលក់ទ្រង់ដើម្បីប្រាក់ផងដែរ។ ដ្បិតមនុស្សដែលទ្រង់បានយាងមកសង្គ្រោះ បានដំភ្ជាប់ទ្រង់ទៅនឹងឈើឆ្កាង។