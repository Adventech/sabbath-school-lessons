---
title:  រឿងខ្លី
date:   13/12/2024
---

### សុបិននៅក្នុងទីក្រុងដាឡាស

លោកសាំយូអែលបានប្រកាសថា គាត់មិនមានចំណាប់អារម្មណ៍សិក្សាព្រះគម្ពីរនោះទេ។ អ្នក អំពាវនាវដែលគ្រូបង្រៀនព្រះគម្ពីរពីព្រះវិហារសេវេនដេយអាត់វេនទីស្ទក្រុងដាឡាសដំបូងគេបង្អស់ នៅ ក្នុងរដ្ឋតិចសាស់ (Texas)។ គាត់ និងអ្នកបង្រៀនព្រះគម្ពីរដទៃទៀត កំពុងតែពិនិត្យមើលកាតដែលបាន ចែកចាយដោយក្រុមជំនុំ។ លោកសាំយូអែលបាននិយាយថា «ហុឺម ដូចជាគ្មានអីចាប់អារម្មណ៍សោះ»។ អ្នកអំពាវនាវបានទុកកាតចំណាប់នៃការសិក្សាព្រះគម្ពីរនៅមួយចំហៀង។ មួយសប្តាហ៍ក្រោយមក អ្នកគ្រូ បង្រៀនព្រះគម្ពីរម្នាក់ទៀតបានហៅលោកសាំយូអែលម្តងទៀត។ លោកសាំយូអែលបានឆ្លើយទៀតថា «លោកគ្រូ ដូចជាគ្មានអីចាប់អារម្មណ៍សោះ»។ នៅសប្តាហ៍បន្ទាប់មកទៀត គ្រូបង្រៀនព្រះគម្ពីរបានហៅ គាត់ម្តងទៀត។ គាត់បានសួរគ្រូបង្រៀនគម្ពីរថា «តើការសិក្សាព្រះគម្ពីរនោះត្រូវបង់ប្រាក់ប៉ុន្មានដែរ?»។ គ្រូបង្រៀនព្រះគម្ពីរបានឆ្លើយថា «មិនចាំបាច់បង់ប្រាក់អ្វីឡើយ»។

នៅថ្ងៃដំបូងនៃការសិក្សាព្រះគម្ពីរ លោកសាំយូអែលបាននិយាយថា គាត់ និងភរិយារបស់គាត់ បានស្វែងរកព្រះវិហារថ្វាយបង្គំ។ ដូច្នេះហើយ កូនប្រុសរបស់ពួកគេបានអញ្ជើញពួកគេទៅព្រះវិហាររបស់ គាត់ ប៉ុន្តែ ពួកគេបានអាក់អន់ចិត្ត ពីព្រោះការអធិប្បាយនោះស្តីអំពីសម្តេចប៉ាប និងថ្ងៃសប្បាតហ៍។ លោក សាំយូអែលបាននិយាយថា «ខ្ញុំនឹងមិនមកជាន់ព្រះវិហារនេះម្តងទៀតឡើយ»។ គ្រូបង្រៀនព្រះគម្ពីរបានអធិស្ឋានយ៉ាងស្ងៀមស្ងាត់ រួចបន្តការសិក្សាព្រះគម្ពីរតទៅទៀត។ ប៉ុន្មានសប្តាហ៍ក្រោយមក គ្រូបង្រៀន ព្រះគម្ពីរបានអញ្ជើញលោកសាំយូអែលឱ្យចូលរួមកម្មវិធីផ្សាយដំណឹងល្អ នៅក្នុងព្រះវិហារសេវេនដេយអាត់វេនទីស្ទក្រុងដាឡាសដំបូងគេបង្អស់។ គាត់ឆ្ងល់នៅក្នុងចិត្តថា តើលោកសាំយូអែលនឹងឆ្លើយយ៉ាង ដូចម្តេច។ នៅពេលនោះ លោកសាំយូអែលព្រមទៅនឹងសំណើនេះ។

នៅក្នុងកម្មវិធីផ្សាយដំណឹងល្អនៅថ្ងៃទី១ លោកសាំយូអែលបានក្រឡេកមើលក្រុមជំនុំដែលនៅជំុវិញគាត់យ៉ាងចាប់អារម្មណ៍។ អគារព្រះវិហារបានស្ថាបនិកយ៉ាងពិសេស ដោយមានកន្លែងថ្វាយបង្គំ រាងមូល ពិដានរាងមូល និងមានក្បាច់កោងនៅជំុំវិញវេទិកា។ លោកសាំយូអែលបានដើររកគ្រូបង្រៀនព្រះគម្ពីរ។ គាត់បាននិយាយថា «លោកគ្រូ ខ្ញុំសុំនិយាយជាមួយលោកគ្រូបន្តិច»។ គ្រូបង្រៀនព្រះគម្ពីរកំពុងតែជាប់ដៃជួយរៀបចំកម្មវិធីផ្សាយដំណឹងល្អ ដូច្នេះហើយ គាត់បានសុំឱ្យលោកសាំយូអែលរង់ចាំ មួយភ្លែត។ លោកសាំយូអែលបានយល់ព្រម រួចរកកន្លែងអង្គុយចុះ។ គាត់បានស្តាប់សេចក្តីអធិប្បាយ ស្តីអំពីបទគម្ពីរដានីយ៉ែល ជំពូក២ នៅក្នុងកម្មវិធីផ្សាយដំណឹងល្អនោះយ៉ាងយកចិត្តទុកដាក់។ ក្រោយមក គាត់បានជួបនឹងគ្រូបង្រៀនព្រះគម្ពីរ រួចឧទានថា «លោកគ្រូ ខ្ញុំចង់ជ្រមុជទឹកដែរ»។ គ្រូបង្រៀនព្រះគម្ពីរ បានភ្ញាក់ផ្អើលទាំងលាន់មាត់ថា «សាំយូអែលនិយាយលេងឬនិយាយមែន?»។

សាំយូអែលបាននិយាយថា កាលពី១៨ឆ្នាំមុន គាត់បានទទួលសុបិនមួយ។ គាត់បាននិយាយថា «នៅក្នុងសុបិននោះ ព្រះយេស៊ូវបានដឹកនាំខ្ញុំមកកាន់ព្រះវិហារនេះ រួចមានបន្ទូលថា “នេះជាព្រះវិហារខ្ញុំ” ប៉ុន្តែ នៅពេលដែលខ្ញុំដើរចូលទៅក្នុងព្រះវិហារនៅពេលល្ងាចនេះ នោះខ្ញុំបានដឹងភ្លាមថា ព្រះវិហារនេះជាព្រះវិហារដែលព្រះយេស៊ូវបានមានបន្ទូលនោះឯង នៅទីបំផុត ខ្ញុំបានរកឃើញព្រះវិហារដែលខ្ញុំបាន សុបិននោះហើយ ដូច្នេះហើយ បានជាខ្ញុំចង់ជ្រមុជទឹក»។ គ្រូបង្រៀនព្រះគម្ពីរបាននាំលោកសាំយូអែល ទៅជួបនឹងគ្រូផ្សាយដំណឹងល្អដែលមានការភ្ញាក់ផ្អើលដូចគ្នា នៅពេលដែលគ្រូផ្សាយដំណឹងល្អម្នាក់នោះ បានឮអំពីសុបិននេះ។ អ្វីដែលធ្វើឱ្យទីបន្ទាល់នេះអស្ចារ្យនោះ គឺថា សំណង់អគារនៃព្រះវិហារនេះបានឆេះអស់ទៅ បន្ទាប់មក ១៣ឆ្នាំក្រោយមក គេបានសាងសង់អគារព្រះវិហារថ្មីមួយទៀតជំនួសវិញ។ លោក សាំយូអែលបានឃើញអគារថ្មីនេះនៅក្នុងសុបិនរបស់គាត់៥ឆ្នាំ មុនពេលដែលគេបានសាងសង់ព្រះវិហារ នេះ។ ស្តាវីគ អូស្តាផេនខូ (Slavik Ostapenko) ដែលជាគ្រូផ្សាយដំណឹងល្អនៅពេលនោះ និងជាប៉ាស្ទ័រ

នៃព្រះវិហារសេវេនដេយអាត់វេនទីស្ទនៅក្នុងរដ្ឋវ៉ាស៊ីនតោននៅពេលបច្ចុប្បន្ននេះ បានមានប្រសាសន៍ថា «នៅពេលដែលយើងរួបរួមគ្នាជាមួយនឹងព្រះនៅក្នុងបេសកកម្ម របស់ទ្រង់ នោះរឿងគ្រប់យ៉ាងនឹងអាចសម្រេចបាន»។