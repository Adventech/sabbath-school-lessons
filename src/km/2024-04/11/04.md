---
title:  ការស្គាល់ព្រះរាជបុត្រា ក៏ដូចជាការស្គាល់ព្រះវរបិតាដែរ
date:   10/12/2024
---

លោកយ៉ូហានបានប្រាប់យើងពីរបៀបដែលព្រះយេស៊ូវ ជាព្រះរាជបុត្រា បានធ្វើកិច្ចការដែល បានបង្ហាញយើងពីព្រះវរបិតា។ ព្រះយេស៊ូវបានបង្ហាញយើង ពីទំនាក់ទំនងរបស់ព្រះជាមួយនឹងមនុស្ស ជាតិ។ គម្ពីរយ៉ូហាន ១:១៨ បានប្រាប់យើងថា ព្រះយេស៊ូវបានបង្ហាញយើងថា ព្រះវរបិតាជាអ្នកណា។ ពាក្យថា «សម្តែង» បានប្រែមកពីពាក្យថា «អ៊ិចស្សេហ្គូម៉ៃ (exegomai)» ជាភាសាក្រេក។ «អ៊ិចស្សេហ្គូម៉ៃ» មានន័យថា «បកស្រាយ»។ ព្រះយេស៊ូវបានសម្តែង ឬបកស្រាយថា ព្រះជាអ្នកណាម្តងហើយម្តងទៀត។ ពាក្យថា «ព្រះវរបិតា» បានប្រែមកពីពាក្យថា «ផាធឺរ (pater)» ជាភាសាក្រេក។ នៅក្នុងកណ្ឌគម្ពីរយ៉ូហាន លោកយ៉ូហានបានសរសេរពាក្យថា «ព្រះវរបិតា» ចំនួន១៣៦ដង នៅក្នុងកណ្ឌគម្ពីរយ៉ូហាន និងចំនួន ១៨ដង នៅក្នុងសំបុត្រ៣ទៀតរបស់គាត់។ ចំនួនសរុបនៃពាក្យនេះ មានចំនួនលើសពី១ភាគ៣នៃគម្ពីរ សញ្ញាថ្មី។ សេចក្តីអធិប្បាយចុងក្រោយរបស់ព្រះយេស៊ូវ គឺជាជំពូកចម្បងនៅក្នុងព្រះគម្ពីរដែលព្រះយេស៊ូវ បានបង្ហាញយើងពីព្រះវរបិតា។

នៅពេលដែលព្រះយេស៊ូវមានព្រះជន្មរស់នៅលើផែនដីនេះ នោះទ្រង់ជាគំរូ ឬរូបចម្លងរបស់ ព្រះវរបិតា។ ព្រះយេស៊ូវបានយាងមកផែនដីនេះ ដើម្បីរស់នៅ នៅក្នុងរូបកាយនៃមនុស្សលោក ដែលជា ផែនការរបស់ព្រះវរបិតា។ ព្រះយេស៊ូវបានមានបន្ទូលថា ទ្រង់មានបំណងចង់ធ្វើអ្វីៗគ្រប់យ៉ាង ដើម្បីផ្គាប់ ព្រះវរបិតារបស់ទ្រង់ មិនមែនផ្គាប់អង្គទ្រង់ឡើយ (យ៉ូហាន ៥:៣០)។ សេចក្តីប្រកាសនេះ បានបង្ហាញ យើងថា ព្រះយេស៊ូវបានថ្វាយជីវិតរបស់ទ្រង់ដល់ព្រះទាំងស្រុង។

ព្រះយេស៊ូវក៏បានមានបន្ទូលថា ព្រះបានចាត់ឱ្យទ្រង់មកបញ្ចប់កិច្ចការរបស់ព្រះ។ កិច្ចការរបស់ ព្រះ គឺជាការសង្គ្រោះមនុស្សមានបាប។ ដ្បិតព្រះវរបិតាបានទតឃើញ និងបានទទួលយកកិច្ចការដែល ព្រះយេស៊ូវបានធ្វើ (យ៉ូហាន ៥:៣៦-៣៨)។

ព្រះយេស៊ូវបានប្រកាសថា ព្រះវរបិតាបានចាត់ឱ្យទ្រង់មក ដើម្បីឱ្យបានជាបុគ្គលមួយគត់ ដែល អាចជួយមនុស្សលោកឱ្យចូលមករកព្រះ (យ៉ូហាន ៦:៤០, ៤៤)។ ព្រះវរបិតាចង់ឱ្យមនុស្សលោកទទួល បានជីវិតអស់កល្ប។ ជីវិតនេះ មានប្រភពមកពីព្រះយេស៊ូវ ដែលទ្រង់បានសន្យា ទ្រង់នឹងប្រោសយើងឱ្យរស់ពីស្លាប់ឡើងវិញ នៅពេលដែលទ្រង់យាងមកជាលើកទី២នោះ។

`តើខគម្ពីរខាងក្រោមនេះ បានបង្រៀនយើងអំពីទំនាក់ទំនងរវាងព្រះយេស៊ូវ និងព្រះវរបិតាយ៉ាងដូចម្តេចខ្លះ? សូមអានយ៉ូហាន ៧:១៦; យ៉ូហាន ៨:៣៨; យ៉ូហាន ១៤:១០, ២៣; យ៉ូហាន ១៥:១, ៩, ១០; យ៉ូហាន ១៦:២៧, ២៨; យ៉ូហាន ១៧:៣។`

ព្រះយេស៊ូវបានមានបន្ទូលនូវពាក្យពេចន៍ភ្ញាក់ផ្អើលមួយចំនួន ស្តីអំពីទំនាក់ទំនងរបស់ព្រះជាមួយនឹងព្រះវរបិតា។ ព្រះយេស៊ូវបានប្រកាសថា ការបង្រៀនទាំងអស់របស់ទ្រង់ គឺជាការបង្រៀនរបស់ ព្រះវរបិតា។ ព្រះយេស៊ូវក៏បានមានបន្ទូលថា បើសិនជាយើងបានជឿទៅលើទ្រង់ នោះក៏ដូចជាយើងបាន ជឿទៅលើព្រះវរបិតាដែរ។ ព្រះបន្ទូល និងបាដិហារ្យទាំងអស់របស់ព្រះយេស៊ូវ មានប្រភពមកពីព្រះវរបិតា។ ព្រះយេស៊ូវ និងព្រះវរបិតាបានរួបរួមគ្នា តាមរយៈសេចក្តីស្រឡាញ់ដែលព្រះយេស៊ូវ និងព្រះវរបិតាមានចំពោះ មនុស្សលោក។ ព្រះយេស៊ូវ និងព្រះវរបិតាបានរួបរួមគ្នាធ្វើការ ដើម្បីសង្គ្រោះមនុស្សលោក។ ពាក្យពេចន៍ ទាំងអស់នេះ ដែលព្រះយេស៊ូវបានបង្ហាញថា ទ្រង់ និងព្រះវរបិតារបស់ទ្រង់មានព្រះដំរិះ និងព្រះទ័យ ស្រដៀងគ្នាមែនទែន។