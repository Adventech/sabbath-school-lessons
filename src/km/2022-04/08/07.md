---
title:  ការសិក្សាបន្ថែម
date:  18/11/2022
---

សូមអាន Ellen G. White, “The Thessalonian Letters,” page 255-268; “Called to Reach Higher Standard,” pages 319-321, in The Acts of the Apostles។

«ពួកសាសន៍រ៉ូមបានដឹងថា ពួកគ្រីស្ទានជឿថា ព្រះនឹងប្រោសរូបកាយរបស់ពួកគេពីស្លាប់ឡើង វិញ។ ម្ល៉ោះហើយ ពួកសាសន៍រ៉ូមបានធ្វើអ្វីៗគ្រប់យ៉ាង ដើម្បីប្រមាថដល់សេចក្តីសង្ឃឹមនេះ។ របាយការណ៍ មួយចេញពីក្រុមហ្គោល (Gaul) នៅក្នុងគ្រិស្តសករាជនៃឆ្នាំ177 បានពិពណ៌នាអំពី ពួកគ្រីស្ទាន ដែល ត្រូវគេសម្លាប់ ដោយព្រោះសេចក្តីជំនឿរបស់ពួកគេ។ នៅពេលនោះ ពួកសាសន៍រ៉ូមបានសម្លាប់ពួកគ្រីស្ទាន ចោល រួចទុកសាកសពរបស់ពួកគេអោយស្អុយរលួយនៅនឹងដីអស់រយៈពេល6ថ្ងៃ។ បន្ទាប់មក ពួកសាសន៍ រ៉ូមបានដុតសាកសពរបស់ពួកគេចោល រួចបោះធាតុរបស់ពួកគេចូលទៅក្នុងទន្លេរ៉ុនណេអស់ទៅ។ រួចពួក សាសន៍រ៉ូមនាំគ្នានិយាយថា «ឥឡូវនេះ ចាំមើលមើ ពួកគ្រីស្ទានទាំងនោះនឹងរស់ពីស្លាប់ឡើងវិញដែរឬទេ»។ ដកស្រង់ពី Stephen Cave, Immortality: The Quest Live Forever and How It Drives Civilization (New York: Crown Publishers, 2012), pages 104, 105, adapted។

ពួកសាសន៍រ៉ូមបានបរាជ័យក្នុងការបង្ហាញថា សេចក្តីសន្យានៃព្រះគម្ពីរមិនពិតនោះទេ។ អំណាច ដែលប្រោសអោយព្រះយេស៊ូវរស់ឡើងវិញនោះ ក៏អាចប្រោសអោយយើងរស់ពីស្លាប់ឡើងវិញដែរ។ ដូច្នេះ មិនថា រូបកាយរបស់យើងទៅជាយ៉ាងណានោះទេ វាមិនមែនជាបញ្ហាអ្វីឡើយ។ ព្រះបានបង្កើតផ្កាយ និង ភពទាំងអស់នៅក្នុងលំហ។ ប្រសិនបើទ្រង់អាចបង្កើតរបស់ទាំងអស់បានទៅហើយនោះ ទ្រង់ប្រាកដជា អាចនឹងប្រោសមនុស្សស្លាប់អោយរស់ឡើងវិញ ហើយនិងលើកពួកគេទៅឯស្ថានសួគ៌ជាមួយនឹងមនុស្ស រស់បានដែរ។

«ព្រះបានបណ្តាលអោយលោកប៉ុលសរសេរថា៖ ‘បើយើងជឿថា ព្រះយេស៊ូវបានសុគត ព្រម ទាំងរស់ឡើងវិញហើយ នោះត្រូវជឿថា ព្រះទ្រង់នឹងនាំអស់អ្នក ដែលដេកលក់ទៅក្នុងព្រះយេស៊ូវ ឲ្យបាន មកជាមួយនឹងទ្រង់ដែរ’ (ថែស្សាឡូនីចទី1 4៖14)។ ពួកគ្រីស្ទានជាច្រើននាក់បានជឿថា ខនេះមាន ន័យថា ព្រះយេស៊ូវនឹងយាងចុះពីស្ថានសួគ៌មក ជាមួយនឹងវិញ្ញាណនៃសមាជិកគ្រួសារ និងមិត្តភក្តិរបស់ ពួកគេ ដែលបានស្លាប់ទៅ។ ប៉ុន្តែ លោកប៉ុលមិនបានមានប្រសាសន៍យ៉ាងដូច្នេះឡើយ។ លោកប៉ុលបាន មានប្រសាសន៍ថា ព្រះនឹងប្រោសពួកបរិសុទ្ធដែលដេកលក់ទៅហើយនោះ អោយក្រោកចេញពីផ្នូររបស់ ពួកគេវិញ ដូចដែលព្រះយេស៊ូវបានរស់ពីស្លាប់ឡើងវិញយ៉ាងដូច្នេះដែរ។ បន្ទាប់មក ព្រះនឹងលើករាស្ត្រ របស់ទ្រង់ទៅឯស្ថានសួគ៌ជាមួយនឹងទ្រង់។ នេះជាសេចក្តីសន្យាដ៏មានតម្លៃជាទីបំផុត ហើយក៏ជាសេចក្តី សង្ឃឹមដ៏ប្រសើរបំផុតផងដែរ។ សេចក្តីសន្យានេះមិនត្រឹមតែសម្រាប់ពួកជំនុំថែស្សាឡូនីចនោះទេ។ សេចក្តី សង្ឃឹមនេះគឺសម្រាប់ពួកគ្រីស្ទានទាំងអស់ មិនថា ពួកគេនៅទីណាក៏ដោយ»។ ដកស្រង់ពី Ellen G. White, The Acts of the Apostles, page 259, adapted។

**សំណួរពិភាក្សា**

`1. តើយើងមានក្តីសង្ឃឹមអ្វី ដើម្បីនឹងទាស់ជាមួយនឹងសេចក្តីស្លាប់នៅក្នុងជីវិតរបស់យើងនោះ? តើយើង អាចជួយអ្នកណាម្នាក់ ដែលជឿទៅលើ «ការលើកពួកជំនុំទាំងអស់ទៅស្ថានសួគ៌ដោយអាថ៌កំបាំង» នោះ ដោយរបៀបណា? (សូមអានការមេរៀននៅថ្ងៃព្រហស្បត្តិ៍)។`

`2. សូមអានខគម្ពីរកូរិនថូសទី1 15៖12-19។ តើខទាំងនេះបានបង្ហាញយើងថា មនុស្សស្លាប់កំពុង តែដេកលក់ ហើយពួកគេក៏មិននៅស្ថានសួគ៌ជាមួយនឹងព្រះយេស៊ូវដែរនោះ ដោយរបៀបណា?`