---
title:  ការជួបជំុដ៏ប្រសើរបំផុត
date:  17/11/2022
---

`សូមអានខគម្ពីរកូរិនថូសទី1 15៖51-55។ តើលោកប៉ុលបានបកស្រាយ «អាថ៌កំបាំង» អ្វី នៅក្នុងខទាំងនេះ?`

តើ «អាថ៌កំបាំង» (កូរិនថូសទី1 15៖51) ដែលលោកប៉ុលមានប្រសាសន៍នេះ គឺជាអ្វី? អ្នក អធិប្បាយល្បីៗមួយចំនួនបានគិតថា «អាថ៌កំបាំង» នេះ គឺដូចគ្នាទៅនឹង «ការលើកពួកជំនុំទាំងអស់ទៅ ស្ថានសួគ៌ដោយអាថ៌កំបាំង (secret rapture)»។ «ការលើកពួកជំនុំទាំងអស់ទៅស្ថានសួគ៌ដោយអាថ៌-កំបាំងនេះ» គឺជាគ្រាមួយ ដែលព្រះយេស៊ូវនឹងលបចុះមកផែនដីនេះ ដើម្បីនឹងលើកពួកគ្រីស្ទានស្មោះត្រង់ ទៅស្ថានសួគ៌ជាមួយនឹងទ្រង់។ រីឯអ្នកផ្សេងទៀត ត្រូវនៅផែនដីនេះបន្ត ហើយក៏ឆ្ងល់ថា មានរឿងអ្វីកើត ឡើងចំពោះមនុស្សទាំងនោះផងដែរ។ «ការសង្គ្រោះពួកជំនុំទាំងអស់ ដោយសម្ងាត់» នេះ បានកើតឡើង 7ឆ្នាំ មុនការយាងមកជាលើកទី2របស់ព្រះយេស៊ូវ។ ក្នុងអំឡុងពេលនៃការលើកពួកជំនុំទាំងអស់ទៅ ស្ថានសួគ៌ដោយអាថ៌កំបាំងនេះ អ្នកជិះឡានឈ្នួលសុខៗ ស្រាប់តែបាត់តៃកុងទៅ ដោយសារតែតៃកុងឡានឈ្នួលនោះត្រូវបានលើកឡើងទៅស្ថានសួគ៌បាត់ទៅហើយ។ អ្វីដែលនៅសល់នោះ គឺជាសម្លៀក បំពាក់នៃតៃកុងឡាននោះ។ សំណុំនៃសៀវភៅទាំង16ក្បាល ដែលមានចំណងជើងថា បន្សល់ទុក (Left Behind) នោះ បានសរសេរអំពីប្រធានបទនេះ។ ខ្សែភាពយន្តចំនួន4រឿងត្រូវបានផលិតចេញពីសៀវភៅ ទាំងនេះ។ ខ្សែភាពយន្តទាំងនេះបានបង្រៀននូវគោលគំនិតខុសឆ្គង អំពីការលើកពួកជំនុំទាំងអស់ទៅស្ថានសួគ៌ដោយអាថ៌កំបាំង។ គួរអោយសោកស្តាយណាស់ មនុស្សរាប់លានអ្នក ដែលបានមើលខ្សែ ភាពយន្តទាំងនេះ ពួកគេបានរៀនពីគោលគំនិតខុសឆ្គងនេះហើយ។

ជាការពិតណាស់ ព្រះគម្ពីរមិនបានបង្រៀនអំពីការលើកពួកជំនុំទាំងអស់ទៅស្ថានសួគ៌ដោយ អាថ៌កំបាំងនោះទេ។ ពាក្យ «អាថ៌កំបាំង» ដែលលោកប៉ុលកំពុងតែមានប្រសាសន៍នេះ គឺថា ពួកមនុស្ស រស់នឹងត្រូវផ្លាស់ប្តូរទៅ។ បន្ទាប់មក ពួកគេនឹងចូលរួមជាមួយនឹងពួកមនុស្សស្លាប់ ដែលព្រះបានប្រោស អោយមានជីវិតរស់ឡើងវិញ នៅពេលដែលទ្រង់យាងមកជាលើកទី2។ បទពិសោធន៍នេះ ទើបជាសេចក្តី ពិតនៃ «ការលើកពួកជំនុំទាំងអស់ទៅស្ថានសួគ៌»។ ពុំមាន «ការលើកពួកជំនុំទាំងអស់ទៅស្ថានសួគ៌ដោយ អាថ៌កំបាំង» នោះឡើយ ពីព្រោះពួកមនុស្សរស់ម្នាក់លើផែនដីនេះ នឹងបានឃើញព្រឹត្តិការណ៍នៃការយាង មកជាលើកទី2នេះ (វិវរណៈ 1៖7)។ ពួកមនុស្សស្លាប់នឹងរស់ឡើងវិញ ហើយពួកមនុស្សរស់នឹងត្រូវផ្លាស់ប្តូរទៅ ខណៈដែលព្រះផ្លុំត្រែរបស់ទ្រង់ នៅពេលដែលទ្រង់យាងមកជាលើកទី2 (កូរិនថូសទី1 15៖51, 52)។

ការយាងមកជាលើកទី2របស់ព្រះយេស៊ូវនឹងនាំមក នូវការជួបជុំដ៏ប្រសើរជាទីបំផុត។ រីឯរាស្ត្រ របស់ព្រះដែលនៅរស់ ពួកគេនឹងត្រូវផ្លាស់ប្តូរទៅ «ក្នុង1រំពេចវិញ គឺក្នុង1ប៉ប្រិចភ្នែកប៉ុណ្ណោះ» (កូរិនថូស ទី1 15៖52)។ នៅពេលដែលព្រះចេញសេចក្តីបង្គាប់នោះ រាស្ត្ររបស់ព្រះនឹងទទួលបានរូបកាយថ្មី ដែលមិនចេះស្លាប់។ រូបកាយរបស់ពួកគេត្រូវបានបង្កើតឡើងជារហូត។ ពួកមនុស្សរស់របស់ព្រះនឹងត្រូវ លើកឡើងព្រមគ្នាទៅលើមេឃ ដើម្បីនឹងជួបព្រះអម្ចាស់របស់ពួកគេ។ គឺថា ពួកទេវតា «នឹងប្រមូលពួករើសតាំងរបស់លោកពីទិសទាំង4 ចាប់តាំងពីជើងមេឃម្ខាង រហូតដល់ជើងមេឃម្ខាង» (ម៉ាថាយ 24៖31)។

«ពួកទេវតាបរិសុទ្ធនឹងប្រគល់ពួកក្មេងៗទៅអោយម្តាយរបស់ពួកគេ។ សេចក្តីស្លាប់ដែលធ្លាប់ បានខ័ណ្ឌចែកមិត្តភក្តិជាច្រើនចេញពីគ្នានោះ ឥឡូវនេះ មិត្តភក្តិទាំងនេះបានជួបគ្នាវិញម្តងទៀត។ ពួកគេ នឹងមិនបែកគ្នាទៀតឡើយ។ មនុស្សគ្រប់គ្នានឹងច្រៀងចម្រៀងនៃសេចក្តីអំណរ ខណៈពេលដែលពួកគេ កំពុងតែធ្វើដំណើរទៅឯទីក្រុងរបស់ព្រះទាំងអស់គ្នា»។ ដកស្រង់ពី Ellen G. White, The Great Controversy, page 645, adapted។