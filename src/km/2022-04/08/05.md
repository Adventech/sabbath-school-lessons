---
title:  សូរចេញពីត្រែរបស់ព្រះ
date:  16/11/2022
---

ពួកជំនុំថែស្សាឡូនីចបានជឿថា ព្រះនឹងប្រទានជីវិតអស់កល្បដល់ពួកគ្រីស្ទានដែលនៅរស់ នៅពេលដែលទ្រង់យាងមកជាលើកទី2ប៉ុណ្ណោះ។ «ពួកជំនុំថែស្សាឡូនីចបានការពារជីវិតមិត្តរបស់ពួក គេយ៉ាងប្រុងប្រយ័ត្ន។ ពួកជំនុំថែស្សាឡូនីចបានភ័យខ្លាចថា ប្រសិនបើមិត្តរបស់ពួកគេស្លាប់ទៅនោះ ព្រះ នឹងមិនប្រទានជីវិតអស់កល្បមិត្តរបស់ពួកគេ នៅពេលដែលទ្រង់យាងមកជាលើកទី2នោះឡើយ។ ប៉ុន្តែ អ្នកជាទីស្រឡាញ់របស់យើងបានចាប់ផ្តើមស្លាប់ជាបន្តបន្ទាប់។ ពួកគេបានសោកសៅ ខណៈពេលដែល ពួកគេសម្លឹងមើលមុខអ្នកជាទីស្រឡាញ់របស់ពួកគេជាលើកចុងក្រោយ។ ពួកគេពិបាកនឹងសង្ឃឹមថា ពួក គេនឹងបានឃើញអ្នកជាទីស្រឡាញ់របស់ពួកគេម្តងទៀត នៅក្នុងជីវិតនាពេលអនាគតនោះណាស់»។ ដកស្រង់ពី Ellen G. White, The Acts of the Apostles, page 258, adapted។

`តើលោកប៉ុលបានកែប្រែគោលគំនិតខុសឆ្គងនេះដោយរបៀបណា? សូមអានខគម្ពីរថែស្សា-ឡូនីចទី1 4៖13-18 សម្រាប់ចម្លើយ។`

មានមនុស្សជាច្រើនពិបាកនឹងយល់អំពីអត្ថន័យដែលលោកប៉ុលចង់បង្ហាញនៅក្នុងខគម្ពីរថែ-ស្សាឡូនីចទី1 4៖13-18 នេះណាស់។ ពួកគេមិនបានយល់អំពីព្រះបន្ទូលដែលថា «ព្រះទ្រង់នឹងនាំអស់អ្នក ដែលដេកលក់ទៅក្នុងព្រះយេស៊ូវ ឲ្យបានមកជាមួយនឹងទ្រង់ដែរ» (ថែស្សាឡូនីចទី1 4៖14)។ អ្នកខ្លះបានគិតថា ខនេះបានសំដែងថា វិញ្ញាណនៃមនុស្សស្លាប់បានទៅនៅឯស្ថានសួគ៌ហើយ។ អ្វីដែល បញ្ហានោះ គឺថា មនុស្សទាំងនេះបានជឿថា វិញ្ញាណរស់នៅជារហូត។ ដូច្នេះ ពួកគេបានគិតថា នៅពេល ដែលព្រះយេស៊ូវយាងមកជាលើកទី2នោះ ព្រះយេស៊ូវនឹងនាំវិញ្ញាណនៃមនុស្សស្លាប់ ដែលនៅឯស្ថានសួគ៌ ជាមួយនឹងព្រះនោះ មកជាមួយនឹងទ្រង់ដែរ។ នៅពេលនោះ ពួកវិញ្ញាណទាំងនេះនឹងចូលទៅក្នុងរូបកាយ របស់ពួកគេម្តងទៀត នៅពេលដែលព្រះយេស៊ូវប្រោសពួកគេអោយរស់ពីស្លាប់ឡើងវិញ។ ប៉ុន្តែ គោល គំនិតនេះមិនត្រឹមត្រូវឡើយ។

សូមអានសម្រង់មតិនេះ ចេញពីអ្នកប្រាជ្ញខាងឯព្រះគម្ពីរម្នាក់ ដែលមិនមែនជាអ្នកអាត់វេនទីស្ទ គាត់បាននិយាយអំពីខគម្ពីរថែស្សាឡូនីចទី1 4៖14 យ៉ាងដូច្នេះថា៖ «ពួកជំនុំថែស្សាឡូនីចបានទួញយំ ចំពោះសមាជិកនៃពួកជំនុំរបស់ពួកគេ ដែលបានស្លាប់ទៅ។ ប៉ុន្តែ ពួកគេមានសេចក្តីសង្ឃឹម។ តើហេតុអ្វី? នោះគឺដោយសារតែព្រះ ‘នឹងនាំ’ មនុស្សស្លាប់មកវិញ។ តើពាក្យទាំងនេះមានន័យយ៉ាងដូចម្តេច? ពាក្យ ទាំងនេះមានន័យថា ព្រះនឹងប្រោសពួកជំនុំដែលស្លាប់ទាំងនេះ ហើយនិងធ្វើអោយពួកគេរស់ឡើងវិញ នៅពេលដែលព្រះយេស៊ូវយាងមកវិញជាលើកទី2។ នេះគឺជាអត្ថន័យដែលថា មនុស្សស្លាប់នឹង ‘មកជា មួយនឹងទ្រង់’ វិញ។ ដូច្នេះ ពួកជំនុំដែលស្លាប់ទៅ ពួកគេនឹងបានទទួលនូវអំណោយទានតែមួយ ដូចដែល ព្រះនឹងប្រទានដល់មនុស្សរស់ដែរ នៅពេលដែលទ្រង់យាងមកវិញម្តងទៀត។ មនុស្សស្លាប់នឹងបាត់បង់ អំណោយទាននេះឡើយ»។ ដកស្រង់ពី Jeffery A. D. Weima, 1-2 Thessalonians, Baker Exegetical Commentary on the New Testament (Grand Rapids, MI, Baker Academic, 2014), page 319, adapted។

`ប្រសិនបើវិញ្ញាណនៃមនុស្សស្លាប់បានទៅនៅជាមួយនឹងព្រះយេស៊ូវនៅឯស្ថានសួគ៌មែននោះ ហេតុអ្វីបានជាលោកប៉ុលចាំបាច់មានប្រសាសន៍ជាមួយនឹងពួកជំនុំថែស្សាឡូនីច អំពីការយាងមកជាលើក ទី2ធ្វើអ្វី? លោកប៉ុលអាចមានប្រសាសន៍ថា រាស្ត្ររបស់ព្រះដែលស្លាប់ទៅនោះ បានទៅនៅជាមួយនឹង ព្រះយេស៊ូវនៅឯស្ថានសួគ៌ហើយ ប៉ុន្តែ លោកប៉ុលមិនបានមានប្រសាសន៍យ៉ាងដូច្នេះឡើយ។ លោកប៉ុល បានមានប្រសាសន៍ថា ព្រះនឹងដាស់មនុស្សស្លាប់ឡើងវិញ នៅពេលដែលទ្រង់យាងមកជាលើកទី2។`