---
title:  ការទទួលយកព្រះបន្ទូល វគ្គ2
date:  18/11/2022
---

ក្នុងរយៈពេល3ឆ្នាំ នាងអ៊ូឡាឡៃ រ៉ាស៊ីដបានបញ្ចប់គោលដៅរបស់នាងនៅក្នុងការអានព្រះគម្ពីរ ពីដើមដល់ចប់ នៅលើកោះសៃផាន (Saipan) នៃសមុទ្រប៉ាស៊ីហ្វិក។ ដោយផ្នែកទៅលើអ្វីដែលនាងបាន អាននោះ នាងបានចាប់ផ្តើមរក្សាថ្ងៃសប្បាតហ៍ និងបរិភោគអាហារធញ្ញជាតិ។ ស្ត្រីដែលញៀនសុរាអស់រយៈពេល37ឆ្នាំម្នាក់នេះ បានប្រាប់គ្រួសាររបស់នាងថា ព្រះយេស៊ូវបានដកហូតចំណង់ចង់ផឹកស្រាចេញ អស់ហើយ។ ប៉ុន្តែ ការធ្វើរោគវិនិច្ឆ័យខាងឯវេជ្ជសាស្ត្រ មុនពេលដែលនាងចាប់ផ្តើមអានព្រះគម្ពីរនោះ បាន បង្ហាញថា នាងមានជំងឺមហារីកពោះវៀន។ បន្ទាប់មក នាងចាប់ផ្តើមជំងឺរើមបន្ថែមទៀត។ ជំងឺទាំង2យ៉ាង នេះបានធ្វើអោយមានការឈឺចាប់យ៉ាងខ្លាំង។ ប៉ុន្តែ នាងបានផ្តោតអារម្មណ៍ទៅឯរឿងផ្សេងវិញ។ នាងគិត មិនឃើញថា ហេតុអ្វីបានជានាងនៅតែមានអារម្មណ៍ថា នាងមិនទាន់ស្គាល់ព្រះយេស៊ូវពិតប្រាកដសោះ ទោះ បីជានាងបានអានព្រះគម្ពីរទាំងមូលហើយក៏ដោយ។ នាងបានអធិស្ឋានយ៉ាងអស់ពីចិត្ត។ រំពេចនោះ ចំណង់ ចង់យល់ចង់ដឹងរបស់នាងបានជំរុញអោយនាងទូរស័ព្ទទៅកាន់គ្លីនិកសេវេនដេយអាត់វេនទីស្ទសៃផាន។ នាងអ៊ូឡាឡៃបានប្រាប់អ្នកលើកទូរស័ព្ទថា «អោយខ្ញុំសូមទោស ការដែលខ្ញុំទូរស័ព្ទទៅនេះ មិនមានអ្វីទាក់ ទងទៅនឹងគ្លីនិកនោះទេ គឺថា ខ្ញុំចង់និយាយជាមួយនឹងអ្នកណាម្នាក់ ដែលមកពីព្រះវិហារ ខ្ញុំបានអានព្រះគម្ពីរ ទាំងអស់ហើយ ប៉ុន្តែ ខ្ញុំនៅតែមិនយល់»។ មួយស្របក់ក្រោយមក ប៉ាស្ទ័រវ័យក្មេងម្នាក់បានបង្ហាញខ្លួននៅ ខាងមុខទ្វាររបស់នាងអ៊ូឡាឡៃ។ អ្នកទាំង2បាននិយាយយ៉ាងស្និទ្ធស្នាលជាមួយនឹងគ្នា។ នាងអ៊ូឡាឡៃ មានអារម្មណ៍ហាក់ដូចជានាងបានស្គាល់ប៉ាស្ទ័រម្នាក់នេះពីមុខមកអ៊ីចឹង បន្ទាប់មក ពួកគេបានចាប់ផ្តើមសិក្សា ព្រះគម្ពីរជាមួយនឹងគ្នា។ នាងអ៊ូឡាឡៃបានសូមប៉ាស្ទ័រជ្រមុជទឹក។ ប្រហែលជាមួយខែ មុនពិធីបុណ្យជ្រមុជ ទឹកនារដូវស្លឹកឈើជ្រុះ ឆ្នាំ2019នោះ ការឈឺចាប់ដ៏ធ្ងន់ធ្ងររបស់នាងអ៊ូឡាឡៃបានជាទៅវិញភ្លាមៗ។ គ្រូពេទ្យធ្លាប់ប្រាប់នាងអ៊ូឡាឡៃថា ជំងឺរើមមិនអាចព្យាបាលបានឡើយ ម្ល៉ោះហើយ នាងអាចនឹងឈឺចាប់ ជាច្រើនខែទៅមុខទៀត។ ប៉ុន្តែ ឥឡូវនេះ ការឈឺចាប់បានបាត់អស់ទៅ។ នៅពេលដែលនាងស្ទាបពោះ របស់នាងនោះ នាងមានអារម្មណ៍ថា វាខុសប្លែកពីមុន។ មួយរយៈពេលខ្លីក្រោយមក គ្រូពេទ្យបានប្រាប់ នាងថា នាងបានជាពីជំងឺមហារីកហើយ។

សព្វថ្ងៃនេះ នាងអ៊ូឡាឡៃគឺជាបេសកជនម្នាក់ដល់អ្នកជិតខាង និងគ្រួសាររបស់នាង ដែលមាន កូន4នាក់ និងចៅ13នាក់នៅលើកោះសៃផាន។ ខណៈពេលដែលនាងកំពុងតែមើលថែសួនបៃតងដ៏ខៀវខ្ចី របស់នាងនោះ នាងបានអធិស្ឋានជូនពួកគេ ដោយនាងបានហៅកន្លែងនោះថា ជាសួនច្បារអធិស្ឋានរបស់ នាង។ នាងបានជូនផ្លែឈើដែលបានដាំនោះ ដល់អ្នកជិតខាងរបស់នាង។ បន្ទប់មួយនៅក្នុងផ្ទះរបស់នាង ត្រូវបានគេទុកមួយឡែកសម្រាប់ជាកន្លែងថ្វាយបង្គំជាកន្លែងដែល Adventists និងអ្នកផ្សេងទៀតជួបជុំគ្នានៅល្ងាចថ្ងៃសប្បាតហ៍។ នាងបានទុកបន្ទប់មួយនៅក្នុងផ្ទះរបស់នាងដោយឡែក សម្រាប់អោយអ្នកអាត់វេនទីស្ទ និងអ្នកដទៃទៀតជួបជុំគ្នាថ្វាយបង្គំនៅពេលល្ងាចនៃថ្ងៃសប្បាតហ៍។ នាងអ៊ូឡាឡៃដែលមានអាយុ66ឆ្នាំ មិនបានសង្ស័យអ្វីឡើយ នៅពេលដែលអ្នកសរសេរគម្ពីរទំនុកដំកើងបានមានប្រសាសន៍ថា «ព្រះបន្ទូលនៃទ្រង់ជាចង្កៀងដល់ជើងទូលបង្គំ ហើយជាពន្លឺបំភ្លឺផ្លូវទូលបង្គំផង» នោះ (ទំនុកដំកើង 119៖105)។ នាងបាននិយាយថា «សេចក្តីសង្ឃឹម និងការលើកទឹកចិត្តរបស់ខ្ញុំទៅដល់អ្នកដទៃនេះ គឺជាការគោរពតាម ព្រះបន្ទូល ដ្បិតព្រះបន្ទូលនេះគឺជាព្រះយេស៊ូវ ហើយព្រះយេស៊ូវក៏ជាផ្លូវ ទៅកាន់ជីវិតអស់កល្បផងដែរ»។