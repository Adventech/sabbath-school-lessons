---
title:  ក្តីសង្ឃឹមហួសពីជីវិតនេះ
date:  13/11/2022
---

យើងមានសេចក្តីសន្យានៃព្រះគម្ពីរស្តីអំពីជីវិតអស់កល្បនៅក្នុងព្រះយេស៊ូវ។ គោលគំនិតនេះ សំខាន់ជាទីបំផុត។ ការសុគត និងការរស់ឡើងវិញរបស់ទ្រង់បានផ្តល់សេចក្តីជាច្រើនដល់យើង។ យើង បានឃើញរួចមកហើយថា ការរស់ឡើងវិញរបស់ព្រះយេស៊ូវ គឺជាគ្រាមួយ ដែលព្រះយេស៊ូវបានរស់ពីស្លាប់ឡើងវិញ 3ថ្ងៃ ក្រោយពីទ្រង់សុគតនៅលើឈើឆ្កាងជំនួសអំពើបាបរបស់យើង។

`សូមអានខគម្ពីរកូរិនថូសទី1 15៖12-19។ តើនៅត្រង់នេះ លោកប៉ុលកំពុងតែមានប្រសាសន៍ អំពីអ្វី? តើការរស់ឡើងវិញរបស់ព្រះយេស៊ូវមានទំនាក់ទំនងជាមួយនឹងការរស់ឡើងវិញរបស់យើងដោយ របៀបណា? យើងបានដឹងថា ការរស់ឡើងវិញរបស់យើង គឺជាគ្រាមួយ ដែលព្រះយេស៊ូវនឹងប្រោសរាស្ត្រ របស់ទ្រង់ពីស្លាប់ឡើងវិញ នៅពេលដែលទ្រង់យាងមកជាលើកទី2។`

លោកប៉ុលចង់អោយយើងយល់អំពីគោលគំនិតសំខាន់នេះយ៉ាងដូច្នេះថា៖ ដោយសារតែព្រះយេស៊ូវបានរស់ពីស្លាប់ឡើងវិញនោះ យើងក៏នឹងរស់ឡើងវិញដែរ។ ការរស់ឡើងវិញរបស់ព្រះយេស៊ូវ និងការរស់ឡើងវិញរបស់យើងមានទំនាក់ទំនងនឹងគ្នា។ តើយ៉ាងណាទៅវិញ ប្រសិនបើព្រះយេស៊ូវមិនបានរស់ពីស្លាប់ឡើងវិញនោះ? លោកប៉ុលបានប្រាប់ចម្លើយចំៗដល់យើងយ៉ាងដូច្នេះថា៖ «ដំណឹងដែល យើងខ្ញុំផ្សាយនេះ ជាការឥតប្រយោជន៍ទទេ ហើយសេចក្តីជំនឿរបស់អ្នករាល់គ្នា ក៏ឥតអំពើដែរ» (កូរិនថូស ទី1 15៖14)។ ដូច្នេះ យើងអាចនិយាយបានថា នៅពេលដែលយើងផុតជីវិតទៅ យើងនឹងស្លាប់ជារៀង រហូត។ យើងនឹងមិនរស់ឡើងវិញឡើយ។ ម្ល៉ោះហើយ លោកប៉ុលក៏បានមានប្រសាសន៍ផងដែរថា «តើ មានប្រយោជន៍អ្វីដល់ខ្ញុំ បើសិនណាជាមនុស្សស្លាប់មិនរស់ឡើងវិញមែន នោះចូរយើងស៊ីផឹកទៅចុះ ដ្បិត ស្អែកយើងត្រូវស្លាប់ហើយ» (កូរិនថូសទី1 15៖32)។ តើយើងអាចធ្វើអ្វីបាន ប្រសិនបើយើងគ្មានក្តី សង្ឃឹមនោះ?

ប្រសិនបើជីវិតនេះគឺជាអ្វីទាំងអស់ ដែលយើងមាន ហើយយើងត្រឹមតែអាចរស់បាន70ឆ្នាំមែននោះ យើងនឹងគ្មានសេចក្តីសង្ឃឹមអ្វីឡើយ។ គ្មានអ្វីត្រូវឆ្ងល់ឡើយ ដែលអ្នកស្រីអែល្លីន ជីវ៉ៃត៍បានមាន ប្រសាសន៍ថា «ស្ថានសួគ៌មានតម្លៃជាងអ្វីៗទាំងអស់ ដែលយើងមាន។ ប្រសិនបើយើងបាត់បង់ស្ថានសួគ៌ នោះ យើងនឹងបាត់បង់អ្វីៗគ្រប់យ៉ាងជាមិនខាន»។ ដកស្រង់ពី Sons and Daughters of God, page 349, adapted។

`សូមគិតអំពីសេចក្តីសង្ឃឹម និងសេចក្តីជំនឿ។ របស់ទាំង2យ៉ាងនេះគឺជាអំណោយទានដ៏មាន តម្លៃបំផុត មែនទេ? តើហេតុអ្វីបានជាយើងត្រូវធ្វើអ្វីៗគ្រប់យ៉ាង ដែលយើងអាចទៅបាន រួមជាមួយនឹង ជំនួយរបស់ព្រះ ដើម្បីការពារអំណោយទានទាំងនេះយ៉ាងដូច្នេះ?`