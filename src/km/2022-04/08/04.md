---
title:  ខ្ញុំនឹងដាស់គាត់ឡើង
date:  15/11/2022
---

ព្រះយេស៊ូវបានចម្អែកមនុស្ស5000នាក់ ដោយនំប័ុង និងត្រីបន្តិចបន្តួច (យ៉ូហាន 6៖1-14)។ បន្ទាប់ពីបាដិហារ្យនេះ ពួកបណ្តាជនចង់អោយព្រះយេស៊ូវធ្វើជាស្តេចរបស់ពួកគេ (យ៉ូហាន 6៖15)។ បន្ទាប់មក ព្រះយេស៊ូវបានចេញទូកជាមួយនឹងសិស្សរបស់ទ្រង់ទៅត្រើយម្ខាងទៀតនៃសមុទ្រកាលីឡេ ដើម្បីគេចចេញពីពួកបណ្តាជន។ ប៉ុន្តែ នៅថ្ងៃបន្ទាប់ ពួកគេបានតាមទ្រង់ទៅដល់ទីនោះ។ បន្ទាប់មក ព្រះយេស៊ូវបានចែកចាយសេចក្តីអធិប្បាយដ៏មានអំណាចមួយរបស់ទ្រង់ ស្តីអំពីនំប័ុងជីវិត។ ព្រះយេស៊ូវក៏បានមានបន្ទូលអំពីអំណោយទាននៃជីវិតអស់កល្បផងដែរ (យ៉ូហាន 6៖22-59)។

`តើព្រះយេស៊ូវបានបង្ហាញថា អំណោយទាននៃជីវិតអស់កល្បត្រូវបានភ្ជាប់ជាមួយនឹងគ្រា ដែល ទ្រង់នឹងប្រោសរាស្ត្ររបស់ទ្រង់អោយរស់ពីស្លាប់ឡើងវិញនោះ ដោយរបៀបណា? សូមអានខគម្ពីរយ៉ូហាន 6៖26-51 សម្រាប់ចម្លើយ។`

ក្នុងសេចក្តីអធិប្បាយរបស់ទ្រង់ ព្រះយេស៊ូវបានមានបន្ទូលអំពីគោលគំនិតមូលដ្ឋាន3យ៉ាង ភ្ជាប់ជាមួយនឹងជីវិតអស់កល្ប។ ចំណុចទី1 ព្រះយេស៊ូវបានមានបន្ទូលថា «ខ្ញុំជានំប័ុង ដែលចុះពីស្ថានសួគ៌ មក» (បកប្រែថ្មីពី ERV, សូមអានខ33ផងដែរ)។ ពាក្យសរសេរថា «ខ្ញុំជា» ប្រែមកពីពាក្យ «អេហ្គូ អេមី (ego eimi)» ជាភាសាហេព្រើរ។ ព្រះយេស៊ូវបានប្រកាសពាក្យទាំងនេះ ដោយថា ទ្រង់គឺជាបុគ្គលដដែល ដែលមាននាមថា «អញជាព្រះដ៏ជាព្រះ» (យ៉ូហាន 6៖47)។ ចំណុចទី2 ព្រះយេស៊ូវបានបកស្រាយថា ជីវិតអស់កល្បមានប្រភពចេញមកពីទ្រង់ ដោយមានបន្ទូលយ៉ាងដូច្នេះថា៖ «អ្នកណាមករកខ្ញុំ» និង «អ្នក ណាជឿលើខ្ញុំ» នឹងទទួលបានព្រះពរនេះ (យ៉ូហាន 6៖35, គខប)។ នៅទីបំផុត ព្រះយេស៊ូវបានភ្ជាប់អំណោយទាននៃជីវិតអស់កល្បជាមួយនឹងការរស់ឡើងវិញចុងបំផុតនៃរាស្ត្ររបស់ព្រះ។ ការរស់ឡើង វិញចុងបំផុតគឺជាគ្រាមួយ ដែលព្រះនឹងប្រោសរាស្ត្ររបស់ទ្រង់អោយរស់ពីស្លាប់ឡើងវិញ។ ព្រះយេស៊ូវ បានសន្យាថា «ខ្ញុំនឹងឲ្យអ្នកនោះរស់ឡើងវិញ នៅថ្ងៃចុងបំផុត» (យ៉ូហាន 6៖40, 44, 54)។

ព្រះយេស៊ូវក៏បានប្រទានសេចក្តីសន្យាដ៏គួរអោយភ្ញាក់ផ្អើលនេះយ៉ាងដូច្នេះដែរថា៖ «ខ្ញុំប្រាប់ អ្នករាល់គ្នាជាប្រាកដថា អ្នកណាដែលជឿដល់ខ្ញុំ នោះមានជីវិតអស់កល្បជានិច្ច» (យ៉ូហាន 6៖47)។ សេចក្តីសន្យាបានបង្ហាញថា យើងបានទទួលអំណោយទាននៃជីវិតអស់កល្បរួចទៅហើយ។ តើនៅត្រង់ នេះមានន័យថា អ្នកជឿនឹងមិនស្លាប់ទេ មែនទេ? ទេ មិនមែនដូច្នោះឡើយ។ តើហេតុអ្វី? នោះគឺដោយសារ តែពាក្យថា «ខ្ញុំនឹងឲ្យអ្នកនោះរស់ឡើងវិញ» (យ៉ូហាន 6៖40) បានបង្ហាញយើងអំពីអ្នករស់ឡើងវិញ បន្ទាប់ពីពួកគេស្លាប់ទៅ។

បើគ្មានព្រះយេស៊ូវទេ យើងមិនអាចទទួលបានជីវិតអស់កល្បបានឡើយ។ បន្ទាប់ពីយើងទទួល យកព្រះយេស៊ូវ និងសេចក្តីសន្យានេះហើយ យើងនឹងបន្តរស់នៅជាមនុស្សលោក ដែលត្រូវដេកលក់ទៅ នៅពេលដែលយើងស្លាប់ទៅ។ នៅពេលដែលព្រះយេស៊ូវយាងមកជាលើកទី2 ទ្រង់នឹងប្រោសអោយយើងរស់ពីស្លាប់ឡើងវិញ។ បន្ទាប់មក ទ្រង់នឹងប្រទានអំណោយទាននៃជីវិតអស់កល្បដល់យើង។ ឥឡូវ នេះ អំណោយទាននេះត្រូវបានសន្យាដល់យើង។ យើងមានអំណោយទាននេះ មិនមែនដោយសារតែ យើងមានវិញ្ញាណមិនចេះស្លាប់នោះឡើយ។ ព្រះយេស៊ូវបានប្រទានអំណោយនេះដល់យើង ដោយសារ តែសេចក្តីជំនឿរបស់យើងទៅលើព្រះគុណរបស់ព្រះ។