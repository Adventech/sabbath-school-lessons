---
title:  សេចក្តីសង្ឃឹមនៅក្នុងគម្ពីរសញ្ញាថ្មី
date:  12/11/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
កូរិនថូសទី1 15៖12-19; យ៉ូហាន 14៖1-3; យ៉ូហាន 6៖26-51; ថែស្សាឡូនីចទី1 4៖13-18។

> <p>ខចងចាំ</p>
> «នេះហើយជាសេចក្តីបន្ទាល់នោះ គឺថា ព្រះទ្រង់បានប្រទាន ជីវិតដ៏នៅអស់កល្បជានិច្ចមកយើងរាល់គ្នា ហើយជីវិតនោះ គឺនៅក្នុងព្រះរាជបុត្រានៃទ្រង់» (យ៉ូហានទី1 5៖11, 12)។

សម្រាប់ព្រះយេស៊ូវ និងពួកសិស្សរបស់ទ្រង់ ក្តីសង្ឃឹមនៃអ្នកគ្រីស្ទានមិនមែនជាក្តីសង្ឃឹមថ្មីនោះឡើយ។ ក្នុងសម័យគម្ពីរសញ្ញាថ្មី ពួកហោរារបស់ព្រះ និងពួកសម្តេចសង្ឃនៃសាសន៍អ៊ីស្រាអែល បានជឿទៅលើការរស់ឡើងវិញ។ ការរស់ឡើងវិញគឺជាគ្រាមួយ ដែលព្រះយេស៊ូវនឹងប្រោសរាស្ត្ររបស់ ទ្រង់អោយរស់ពីស្លាប់ឡើងវិញ នៅពេលដែលទ្រង់យាងមកជាលើកទី2។ ព្រះយេស៊ូវបានមានបន្ទូល ថា លោកអ័ប្រាហាំបានឃើញថ្ងៃដ៏ពិសេសនេះតាមរយៈការបើកសំដែងមួយ ហើយគាត់បានពេញទៅ ដោយសេចក្តីអំណរ (យ៉ូហាន 8៖56)។ លោកយូដាសបានមានប្រសាសន៍ថា លោកហេណុកបាន ប្រកាសអំពីការយាងមកជាលើកទី2 ដល់មនុស្សដែលរស់នៅមុនជំនាន់ទឹកជំនន់ (យូដាស 1៖14, 15)។ កណ្ឌគម្ពីរហេព្រើរបានពិពណ៌នាអំពីវីរៈជននៃសេចក្តីជំនឿ ដែលបានរង់ចាំរង្វាន់របស់ពួកគេ ពីស្ថានសួគ៌។ ប៉ុន្តែ វីរៈបុរស និងវីរៈនារីទាំងនេះនឹងទទួលរង្វាន់របស់ពួកគេ ព្រមគ្នាជាមួយនឹងយើង (ហេព្រើរ11៖39, 40)។ យើងអាចនឹងពិបាកអំពីខទាំងនេះនៅក្នុងកណ្ឌគម្ពីរហេព្រើរ ប្រសិនបើ វីរៈជននៃសេចក្តីជំនឿខាងព្រះគម្ពីរទាំងនេះបានទៅនៅជាមួយនឹងព្រះអម្ចាស់នៅឯស្ថានសួគ៌ហើយនោះ។

មានតែមនុស្សដែលបានសង្គ្រោះនៅក្នុងព្រះយេស៊ូវប៉ុណ្ណោះ ដែលបានទទួលជីវិតអស់កល្ប (យ៉ូហានទី1 5៖22, 12)។ ការបង្រៀននេះបានបង្ហាញថា វិញ្ញាណមិនរស់នៅរៀងរហូត បន្ទាប់ពី រាងកាយទៅនោះឡើយ។ សេចក្តីសង្ឃឹមនៃគម្ពីរសញ្ញាថ្មីត្រូវបានរកឃើញនៅក្នុងព្រះយេស៊ូវ។ យើង មានសេចក្តីសង្ឃឹមតែមួយគត់ ដែលថា នៅថ្ងៃណាមួយ យើងនឹងរស់នៅជារៀងរហូតនោះ មានប្រភព ចេញមកពីព្រះយេស៊ូវ។