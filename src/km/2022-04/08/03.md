---
title:  «ខ្ញុំនឹងត្រឡប់មកវិញ»
date:  14/11/2022
---

`ចាប់ពីព្រះយេស៊ូវបានសន្យាថា ទ្រង់នឹងយាងមកវិញម្តងទៀតនោះ ជាង2000ឆ្នាំបានកន្លង ផុតទៅ។ តើយើងអាចជួយអ្នកដទៃអោយយល់ថា សេចក្តីនេះសំខាន់ជាងគេបំផុត សម្រាប់ពួកគ្រីស្ទាន នៅសព្វថ្ងៃនេះដោយរបៀបណា? សូមអានខគម្ពីរយ៉ូហាន14៖1-3 សម្រាប់ចម្លើយ។`

ព្រះយេស៊ូវបានមានបន្ទូលថា «មើល អញមកជាឆាប់ហើយ» ចំនួច4ដងនៅក្នុងកណ្ឌគម្ពីរ វិវរណៈ (វិវរណៈ 3៖11; វិវរណៈ 22៖7, 12, 20)។ ពួកសិស្សរបស់ព្រះយេស៊ូវបានរំពឹងថា ព្រះ- យេស៊ូវនឹងយាងមកវិញម្តងទៀតនៅក្នុងសម័យរបស់ពួកគេ។ ពួកគ្រីស្ទានជាច្រើនតាំងពីសម័យនោះ បាន ចែកចាយនូវក្តីសង្ឃឹមដដែលនេះ។ ប៉ុន្តែ មួយឆ្នាំទៅមួយឆ្នាំបានកន្លងផុតទៅ ព្រះយេស៊ូវនៅតែមិនទាន់ យាងមកវិញ។ ម្ល៉ោះហើយ ពួកគ្រីស្ទានជាច្រើនបានចាប់ផ្តើមសួរថា «តើយើងត្រូវអធិប្បាយថា `ព្រះយេស៊ូវ នឹងយាងមកវិញឆាប់ៗនេះ’ យូរប៉ុនណាទៀត? តើការដែលយើងរំពឹងថា ព្រះយេស៊ូវនឹងយាងមកវិញឆាប់ៗ នេះ គឺជាការខុសឆ្គងដែរឬទេ?» សូមអានខគម្ពីរពេត្រុសទី2 3៖4)។

ពួកគ្រីស្ទានជាច្រើនបានរអ៊ូរទាំអំពី «ការពន្យារ» ដ៏យូរនេះ «សូមប្រៀបធៀបគោលគំនិតនេះ ជាមួយនឹងខគម្ពីរម៉ាថាយ 25៖5)។ ប៉ុន្តែ តើយើងត្រូវបកស្រាយអំពី «ការពន្យារ» ដ៏យូរនេះដោយរបៀប ណា? តើព្រះយេស៊ូវនឹងយាងមកនៅពេលណា? តើ50ឆ្នាំទៅមុខទៀត? 100ឆ្នាំទៅមុខទៀត? ឬក៏ 500ឆ្នាំមុនទៅមុខទៀត? ចូរអោយយើង អានខគម្ពីរពេត្រុសទី2 3៖9 ដែលសំដែងយ៉ាងដូច្នេះ៖ «[ទ្រង់] ចង់ឲ្យមនុស្សទាំងអស់បានប្រែចិត្តវិញ» (ពេត្រុសទី2 3៖9)។ ខនេះបានបង្ហាញយើងថា ព្រះកំពុងតែ រង់ចាំយើង។ ព្រះបានអត់ធ្មត់នឹងយើងជា ខ្លាំង។

2000ឆ្នាំមុន ព្រះយេស៊ូវបានរស់ពីស្លាប់ឡើងវិញ ហើយទ្រង់ក៏នឹងយាងមកវិញម្តងទៀតផងដែរ។ តើហេតុអ្វីបានជាយើងត្រូវតែចាំចំណុចនេះយ៉ាងដូច្នេះ? នោះគឺដោយសារតែយើងរស់បានតែ រយៈពេលខ្លីប៉ុណ្ណោះ (ទំនុកដំកើង 90៖10)។ បន្ទាប់ពីនោះមក យើងនឹងដេកទៅ នៅក្នុងផ្នូរ(សាស្តា 9៖5, 10)។ បន្ទាប់មក ព្រះនឹងប្រោសយើងអោយរស់ពីស្លាប់ឡើងវិញ។ យើងមានជីវិតតែម្តងគត់ ដើម្បី នឹងសម្រេចថា យើងចង់គោរពតាមព្រះ (ហេព្រើរ9៖27)។ នៅពេលដែលយើងរស់ពីស្លាប់ឡើងវិញនោះ យើងនឹងបានឃើញព្រះយេស៊ូវ។

ជារៀងរាល់ថ្ងៃ យើងកាន់តែខិតជិតទៅនឹងការយាងមកជាលើកទី2របស់ព្រះយេស៊ូវនៅលើពពកនៃស្ថានសួគ៌ហើយ។ យើងមិនដឹងថា ព្រះយេស៊ូវនឹងយាងមកនៅពេលណាឡើយ។ ប៉ុន្តែ យើង បានដឹងថា ទ្រង់នឹងយាងមកជាមិនខាន។

`ប៉ាស្ទ័រម្នាក់បានចែកចាយសេចក្តីអធិប្បាយមួយ អំពីការយាងមកជាលើកទី2។ គាត់បាននិយាយ ថា គាត់មិនខ្វល់ថា ព្រះយេស៊ូវនឹងយាងមកនៅពេលណានោះទេ។ អ្វីដែលប៉ាស្ទ័រខ្វល់នោះ គឺថា ព្រះយេស៊ូវ នឹងយាងមក។ តើលោកអ្នកយល់ស្របជាមួយនឹងគំនិតរបស់ប៉ាស្ទ័រម្នាក់នេះដែរឬទេ? ប្រសិនបើយល់ស្របតើហេតុផលនេះអាចជួយអោយលោកអ្នកមានក្តីសង្ឃឹមដោយរបៀបណា?`