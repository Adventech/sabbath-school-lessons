---
title:  មនុស្សនៅក្នុងព្រះគម្ពីរ ដែលបានរស់ពីស្លាប់ឡើងវិញ
date:  22/10/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យូដាស ខ9; លូកា 9៖28-36; ពង្សាវតារក្សត្រ ទី1 17៖8-24; ពង្សាវតារក្សត្រទី2 4៖18-37; លូកា 7៖11-17; ម៉ាកុស 5៖21-24, 35-

43; យ៉ូហាន 11៖1-44។

> <p>ខចងចាំ</p>
> «ព្រះយេស៊ូវមានព្រះបន្ទូលទៅនាងថា ខ្ញុំជាសេចក្តីរស់ឡើងវិញ ហើយជាជីវិត អ្នកណា ដែលជឿដល់ខ្ញុំ ទោះបើបានស្លាប់ហើយ គង់តែនឹងរស់ឡើងវិញដែរ ឯអ្នកណាដែលរស់នៅ ហើយ ជឿដល់ខ្ញុំ នោះមិនត្រូវស្លាប់ឡើយ នាងជឿសេចក្តីនេះឬទេ» (យ៉ូហាន 11៖25, 26)។

រហូតមកដល់ពេលនេះ យើងបានសិក្សាអំពីមនុស្សនៅក្នុងគម្ពីរសញ្ញាចាស់ ដែលបានជឿ ទៅលើការរស់ឡើងវិញ (យ៉ូប 19៖25-27; ហេព្រើរ 11៖17-19; ទំនុកដំកើង 49៖15; ទំនុក-ដំកើង 71៖20)។ ការរស់ឡើងវិញគឺជាសេចក្តីសន្យាដែលថា ព្រះយេស៊ូវនឹងប្រោសមនុស្សពីស្លាប់ ឡើងវិញ នៅពេលដែលទ្រង់យាងមកជាលើកទី2។ មនុស្សនៃគម្ពីរសញ្ញាចាស់ទាំងនេះបានជឿទុក ចិត្តទៅលើសេចក្តីសន្យារបស់ព្រះ អំពីការរស់ឡើងវិញ (ដានីយ៉ែល 12៖1, 2, 13)។

ព្រះគម្ពីរក៏បានបង្ហាញប្រាប់យើង អំពីមនុស្សដែលបានរស់ពីស្លាប់ឡើងវិញ មុនពេលដែល ព្រះយេស៊ូវសុគតនៅលើឈើឆ្កាងផងដែរ។ លោកម៉ូសេគឺជាមនុស្សដំបូងគេនៅក្នុងគម្ពីរ ដែលបាន រស់ពីស្លាប់ឡើងវិញ (យូដា 1៖9; លូកា 9៖28-36)។ នៅក្នុងអំឡុងពេលដែលសាសន៍អ៊ីស្រាអែល នៅជានគរនៅឡើយនោះ កូនរបស់ស្ត្រីមេម៉ាយនៃភូមិសារិបតា (ពង្សាវតារក្សត្រទី1 17៖8-24) និងស្ដ្រីអារម្នាក់នៅស្រុកស៊ូណែម (ពង្សាវតារក្សត្រទី2 4៖18-37) បានរស់ពីស្លាប់ឡើងវិញ។ ព្រះយេស៊ូវក៏បានប្រោសកូនស្រីរបស់លោកយ៉ៃរ៉ុស (លូកា 8៖40-56) និងលោកឡាសា (យ៉ូហាន 11)។ ក្រោយមក មនុស្សទាំងអស់នេះបានស្លាប់ម្តងទៀត លើកលែងតែលោកម៉ូសេប៉ុណ្ណោះ។ រឿង ទាំងអស់នេះបានបង្រៀនយើងថា បន្ទាប់ពីរូបកាយរបស់យើងស្លាប់ទៅនោះ វិញ្ញាណមិនបានបន្តរស់ នៅទៀតឡើយ (យ៉ូប 3៖11-13; ទំនុកដំកើង 115៖17; ទំនុកដំកើង 146៖4; សាស្តា 9៖5, 10)។

**សប្តាហ៍នេ**

យើងនឹងក្រឡេកមើលនូវការរស់ឡើងវិញ នៅក្នុងព្រះគម្ពីរ ដែលបានកើតឡើង មុនពេលដែលព្រះយេស៊ូវសុគតនៅលើឈើឆ្កាង។