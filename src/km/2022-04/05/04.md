---
title:  កូនប្រុសរបស់ស្ត្រីមេម៉ាយនៅស្រុកណាអ៊ីន
date:  25/10/2022
---

ព្រះគម្ពីរបានសំដែងថា ព្រះយេស៊ូវ «បានយាងចុះឡើងធ្វើការល្អ ព្រមទាំងប្រោសឲ្យអស់អ្នក ដែលត្រូវអារក្សសង្កត់សង្កិនបានជាផង ដ្បិតព្រះបានគង់ជាមួយនឹងទ្រង់» (កិច្ចការ 10៖38)។ ព្រះគម្ពីរ ត្រូវបានបំពេញដោយរឿងរបស់ព្រះយេស៊ូវ និងរបៀបដែលទ្រង់បានជួយមនុស្សជាច្រើនពីការរងទុក្ខ និង កង្វះខាត។ ក្រោយមកទៀត មានសាសន៍យូដាជាច្រើនបានទទួលយកព្រះយេស៊ូវធ្វើជាព្រះអង្គសង្គ្រោះ របស់ពួកគេ ដោយសារតែការល្អ ដែលព្រះយេស៊ូវបានធ្វើ។

«ព្រះយេស៊ូវបានចុះទៅដល់ស្រុកជាច្រើន។ ទ្រង់បានព្យាយាមមនុស្សមានជំងឺទាំងអស់នៅទីនោះ។ កិច្ចការនៃការព្យាបាលរបស់ព្រះយេស៊ូវគឺជាភ័ស្តុតាងមួយបង្ហាញថា ព្រះបានជ្រើសរើសទ្រង់ជាព្រះអង្គសង្គ្រោះរបស់យើង។ ព្រះយេស៊ូវបានធ្វើអ្វីៗគ្រប់យ៉ាងជាមួយនឹងសេចក្តីស្រឡាញ់ និងសេចក្តី មេត្តានៅក្នុងព្រះទ័យរបស់ទ្រង់។ ព្រះយេស៊ូវបានមានព្រះទ័យទុកដាក់ចំពោះមនុស្ស។ ព្រះយេស៊ូវចង់ បម្រើមនុស្ស និងយកព្រះទ័យទុកដាក់ចំពោះតម្រូវការរបស់ពួកគេ។ ដូច្នេះ ទ្រង់បានក្លាយមកដូចជាមនុស្ស ដែលមនុស្សបានសង្គ្រោះ។ មនុស្សដែលគ្មានអ្នកណាយកចិត្តទុកដាក់ និងអ្នកក្រីក្រមិនខ្លាចនឹងចូលទៅ ឯព្រះយេស៊ូវនោះឡើយ។ សូម្បីតែក្មេងតូចៗក៏ចូលចិត្តចូលទៅក្បែរទ្រង់ដែរ»។ ដកស្រង់ពី Ellen G. White, Steps to Christ, pages 11, 12, adapted។

`សូមអានអំពីការរស់ឡើងវិញ នៅក្នុងខគម្ពីរលូកា 7៖11-17។ យើងបានដឹងហើយថា ការ រស់ឡើងវិញគឺគ្រាមួយ នៅពេលមនុស្សនឹងរស់ពីស្លាប់ឡើងវិញ។ សូមប្រៀបធៀបការរស់ឡើងវិញ នៅ ក្នុងខគម្ពីរលូកា 7៖11-17 ជាមួយនឹងការរស់ឡើងវិញ ដែលយើងបានសិក្សាកាលពីម្សិលមិញ។ តើ ការរស់ឡើងវិញនៅក្នុងកណ្ឌគម្ពីរខុសគ្នាពីមេរៀនម្សិលមិញយ៉ាងដូចម្តេចដែរ?`

ព្រះយេស៊ូវបានព្យាបាលអ្នកជំងឺ និងបណ្តេញអារក្សចេញពីមនុស្ស។ នៅពេលដែលព្រះយេស៊ូវ និងពួកសិស្សរបស់ទ្រង់បានទៅដល់ស្រុកណាអ៊ីននោះ ពួកគេបានឃើញមនុស្សមួយហ្វូងនៅតាមផ្លូវទៅ ឯពិធីបុណ្យសពមួយ។ ក៏ឃើញមានមនុស្សមួយក្រុមកំពុងតែសែងក្តារមឈូស ដែលមានសពនៅក្នុងនោះ។ ពួកគេបានបើកក្តារមឈូសឡើង។ កូនប្រុសតែមួយគត់របស់ស្ត្រីមេម៉ាយម្នាក់បានដេកនៅក្នុងក្តារមឈូស។ ស្រ្តីមេម៉ាយបានយំយ៉ាងខ្លាំង ធ្វើអោយព្រះយេស៊ូវមានអារម្មណ៍ក្តុកក្តួលចំពោះម្តាយដ៏សោកសង្រេងម្នាក់ នេះជាខ្លាំង។ ព្រះយេស៊ូវបានមានបន្ទូលទៅនាងថា «កុំយំអី» (លូកា 7៖13)។ បន្ទាប់មក ព្រះយេស៊ូវ បាន «យាងចូលទៅពាល់ក្តារមឈូស ឯពួកអ្នកសែងក៏ឈប់ ហើយទ្រង់មានព្រះបន្ទូលថា ‘អ្នកកំឡោះអើយ ខ្ញុំបង្គាប់អ្នកថា ចូរក្រោកឡើង’» (លូកា 7៖14)។ សាច់រឿងទាំងមូលត្រូវបានផ្លាស់ប្តូរ ដោយសារ តែព្រះយេស៊ូវនៅទីនោះ។ មនុស្សជាច្រើន ដែលបានឃើញការអស្ចារ្យនេះ បានដឹងថា បានកើតឡើងក្នុងពួកគេហើយ។ ដូច្នេះ ពួកគេបាននិយាយថា ព្រះយេស៊ូវគឺជា «ហោរាធំ1» (លូកា 7៖14, បកប្រែថ្មី)។ ពួកបណ្តាជនបានជឿថា ព្រះបានចាត់ព្រះយេស៊ូវអោយមកបង្ហាញថា ទ្រង់បានយកព្រះទ័យទុកដាក់ចំពោះ រាស្ត្ររបស់ទ្រង់យ៉ាងអនេក។

ទាំងស្រ្តីនៅស្រុកសារិបតា និងស្ត្រីនៅស្រុកស៊ូណែមសុទ្ធតែបានសូមជំនួយពីអ្នកបម្រើរបស់ ព្រះ។ ប៉ុន្តែ ស្ត្រីនៅស្រុកណាអ៊ីនបានទទួលជំនួយ ដោយមិនបាច់សូម។ ព្រះបានយកព្រះទ័យទុកដាក់ ចំពោះយើង ទោះបីជានៅពេលដែលយើងមានអារម្មណ៍ថា យើងមិនមានតម្លៃគ្រប់គ្រាន់ ដើម្បីនឹងសូម ជំនួយពីទ្រង់ក៏ដោយ។