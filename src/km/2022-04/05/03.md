---
title:  ភ័ស្តុតាងពីរទៀតនៅក្នុងគម្ពីរសញ្ញាចាស់
date:  24/10/2022
---

`សូមអានអំពីការរស់ឡើងវិញនៅក្នុងពង្សាវតារក្សត្រទី1 17៖8-24 និងពង្សាវតារក្សត្រទី2 4៖18-37។ យើងបានឃើញនៅក្នុងមេរៀនទី4រួចមកហើយថា ការរស់ឡើងវិញគឺជាគ្រាមួយ នៅពេល ដែលព្រះនឹងប្រោសមនុស្សពីស្លាប់ឡើងវិញ។ តើរឿងទាំង2នៅក្នុងខទាំងនេះដូចគ្នា និងខុសគ្នានៅត្រង់ ណា?`

ក្នុងបទគម្ពីរហេព្រើរ 11 យើងបានអានថា «ពួកស្រីៗ បានទទួលមនុស្សស្លាប់របស់ខ្លួនមក ដោយរស់ពីស្លាប់ឡើងវិញ» (ហេព្រើរ 11៖35)។ ខគម្ពីរពង្សាវតារក្សត្រទី1 17៖8-24 និងពង្សាវ-តារក្សត្រទី2 4៖18-37 បានបង្ហាញយើងនូវរឿងអំពីពួកស្ត្រីៗ ដែលកូនប្រុសរបស់ពួកគេបានស្លាប់។ ស្ត្រីទាំង2នាក់សុទ្ធតែមានជំនឿទៅលើព្រះ។ ដូច្នេះ ព្រះបានប្រោសអោយកូនប្រុសទាំង2របស់ពួកគេ រស់ពីស្លាប់ឡើងវិញ រួចប្រគល់កូនៗទាំងនោះ ដល់ម្តាយរបស់ពួកគេវិញ។

រឿងទី1បានកើតឡើងនៅក្នុងអំឡុងពេលដែលពួកបណ្តាជនសឹងតែទាំងអស់ នៅក្នុងសាសន៍ អ៊ីស្រាអែលបានឈប់ថ្វាយបង្គំព្រះ (សូមអានខគម្ពីរពង្សាវតារក្សត្រទី1 17៖8-24)។ ស្តេចអ័ហាប់ និងព្រះនាងយេសិបិលបានគ្រប់គ្រងលើសាសន៍អ៊ីស្រាអែលនៅពេលនោះ។ ព្រះបានដាក់ទោសដល់សាសន៍អ៊ីស្រាអែល ដោយមិនអោយមានភ្លៀងធ្លាក់អស់រយៈពេលយ៉ាងយូរ។ នៅក្នុងអំឡុងពេលនេះ ព្រះបានបង្គាប់អោយលោកអេលីយ៉ាចូលទៅឯក្រុងសារិបតា។ ក្រុងសារិបតាគឺជាក្រុងមួយដែលនៅក្រៅ ប្រទេសអ៊ីស្រាអែល។ នៅទីនោះ លោកអេលីយ៉ាបានជួបនឹងស្ត្រីមេម៉ាយម្នាក់។ នាងមានអាហារមួយ ពេលចុងក្រោយ សម្រាប់នាង និងកូនប្រុសរបស់នាង។ បន្ទាប់មក ពួកគេគ្មានអ្វីសេសសល់ សម្រាប់ បរិភោគទៀតឡើយ។ ប៉ុន្តែ ព្រះបានប្រទានការអស្ចារ្យមួយដល់ពួកគេ។ ទ្រង់បានប្រទានម្សៅ និងប្រេង ជាច្រើនដល់ស្ត្រីមេម៉ាយម្នាក់នេះ។ ម្សៅ និងប្រេងមិនចេះអស់ឡើយ។ ប៉ុន្តែ បន្ទាប់ពីការអស្ចារ្យនេះមក មានរឿងមួយបានកើតឡើង។ កូនប្រុសរបស់ស្ត្រីមេម៉ាយបានធ្លាក់ខ្លួនឈឺ ហើយក៏ស្លាប់ទៅ។ ស្ត្រីមេម៉ាយ បានសូមអោយលោកអេលីយ៉ាជួយ។ លោកអេលីយ៉ាក៏ទូលអង្វរព្រះអម្ចាស់។ «ព្រះយេហូវ៉ាទ្រង់ស្តាប់តាមអេលីយ៉ា ហើយព្រលឹងរបស់កូននោះ ក៏ត្រឡប់ចូលមកក្នុងខ្លួនវា ឲ្យរស់ឡើងវិញ» (ពង្សាវតារក្សត្រ ទី1 17៖22)។

រឿងទី2បានកើតឡើងនៅឯស្រុកស៊ូណែម (សូមអានខគម្ពីរពង្សាវតារក្សត្រទី2 4៖18-

37)។ ស៊ូណែមគឺជាស្រុកមួយនៅបែកខាងត្បូងនៃភ្នំគីលបោ។ នៅទីនោះ លោកអេលីសេបានជួបនឹង ស្ត្រីអាម្នាក់។ លោកអេលីសេបានប្រាប់នាងថា នាងនឹងមានកូនប្រុសម្នាក់។ នាងក៏មានកូនមួយមែន។ កូននេះបានធំធាត់ឡើង ហើយក៏មានសុខភាពល្អផងដែរ។ ប៉ុន្តែ ក្រោយមក ក្មេងប្រុសនេះបានធ្លាក់ខ្លួន ឈឺ រួចក៏ស្លាប់ទៅ។ ស្ត្រីស្រុកស៊ូណែមម្នាក់នេះបានឡើងទៅឯភ្នំកើមែល។ នាងបានសូមអោយលោក អេលីសេ ទៅមើលកូនរបស់នាង។ លោកអេលីសេក៏ធ្វើដំណើរចេញទៅជាមួយនឹងនាង ព្រមទាំងបាន អធិស្ឋានដល់ព្រះ សម្រាប់ក្មេងនេះផងដែរ។ ព្រះបានឆ្លើយតបសេចក្តីអធិស្ឋានរបស់លោកអេលីសេ។ ក្មេងនេះក៏បានរស់ពីស្លាប់ឡើងវិញ។

ពួកស្ត្រីទាំងនេះកាន់សាសនាខុសពីគ្នា។ ប៉ុន្តែ ពួកគេទាំង2នាក់មានសេចក្តីជំនឿដូចគ្នា។ ស្ត្រី មេម៉ាយនៃក្រុងសារិបតាបានផ្តល់អាហារដល់លោកអេលីយ៉ា នៅគ្រាមួយ ដែលលោកអេលីយ៉ាងគ្មាន កន្លែងលាក់ខ្លួននៅក្នុងសាសន៍អ៊ីស្រាអែល។ ស្ត្រីនៃស្រុកស៊ូណែម និងប្តីរបស់នាងបានសង់បន្ទប់ដ៏ពិសេស មួយ សម្រាប់លោកអេលីសេ។ ម្តាយទាំង2នេះបានសូមអោយពួកហោរារបស់ព្រះជួយដល់ពួកគេ នៅ ពេលដែលកូនរបស់ពួកគេបានស្លាប់។ បន្ទាប់មក ម្តាយទាំង2នេះមានសេចក្តីអំណរជាខ្លាំង នៅពេលដែលកូនប្រុសរបស់ពួកគេបានរស់ពីស្លាប់ឡើងវិញ។