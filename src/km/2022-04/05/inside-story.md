---
title:  ទូតរបស់ព្រះគ្រីស្ទ
date:  28/10/2022
---

គោលដៅមួយរបស់ខ្ញុំក្នុងនាមជាអ្នកអប់រំនៃសាលារៀនលេខ ហ្វ័រេស (Lake Forest) នៅ ក្នុងទីក្រុងអ័រឡង់ដូ (Orlando) រដ្ឋផ្លរីដា (Florida) គឺចង់ស្គាល់សិស្សម្នាក់ៗអោយបានជិតស្និទ្ធ។ នេះ គឺជាបញ្ហាប្រឈមមួយនៅក្នុងសាលារៀន ដែលមានសិស្ស450នាក់ នៅក្នុងចន្លោះនៃឆ្នាំ1970។

នៅដើមឆ្នាំសិក្សា មានសិស្សម្នាក់បានមកឯខ្ញុំ សួរថា៖ «តើលោកគ្រូបានស្គាល់លោកប៉ុលហើយឬនៅ? ខ្ញុំបានឆ្លើយថា នៅទេ។ សិស្សបាននិយាយទៀតថា «លោកគ្រូគួរតែស្គាល់គាត់ យ៉ាងហោច ក៏ដឹងថា គាត់មកពីរដ្ឋណាដែរ»។

ពេលឮបែបនេះហើយ ធ្វើអោយខ្ញុំកាន់តែចង់ដឹងចង់ឃើញ ដូច្នេះ ខ្ញុំបានអញ្ជើញលោកប៉ុល មកកាន់ការិយាល័យរបស់ខ្ញុំ។ គាត់គឺជាក្មេងអៀនព្រានម្នាក់ ដែលមានអាយុ16ឆ្នាំ។ ខ្ញុំបានសួរគាត់ថា «ប៉ុល តើអ្នកមកពីរដ្ឋណាដែរ?»។ គាត់បានឆ្លើយថា«ខ្ញុំមកពីទីក្រុងផ្លេន (Plains) ដែលជាទីក្រុងតូចមួយ នៅក្នុងរដ្ឋជកជី (Georgia) លោកគ្រូ»។ ខ្ញុំបានចំហមាត់ធំៗ រួចនិយាយថា «អូ ទីក្រុងនេះគឺជាកន្លែងដែលប្រធានាធិបតីជីមមី ខាតធឺរ (Jimmy Carter) ស្នាក់នៅ»។ ខ្ញុំក៏សួរទៀតថា «ប៉ុល តើអ្នកស្គាល់ ប្រធានាធិបតីម្នាក់នេះដែរឬទេ? គាត់ឆ្លើយថា «បាទ លោកគ្រូ។

នៅដើមរដូវក្តៅនោះ គាត់ត្រូវការការងារមួយ ដើម្បីបង់ថ្លៃសិក្សារបស់គាត់នៅឯសាលារៀន លេខ ហ្វ័រេស ហើយគាត់បានទទួលការងារនៅឃ្លាំងសណ្តែកដី ដែលជាឧស្សាហកម្មសំខាន់មួយនៅក្នុងទីក្រុងផ្លេន។ គាត់រំភើបក្នុងការធ្វើការងារនេះជាខ្លាំង ថែមទាំងគិតថា គាត់បានចរចារឿង ឈប់នៅ ថ្ងៃសប្បាតហ៍រួចរាល់ហើយដែរ។ ប៉ុន្តែ អ្នកគ្រប់គ្រងការងាររបស់គាត់បានបញ្ឈប់គាត់ភ្លាម នៅពេលដែលគាត់បានចាកចេញកាលពីថ្ងៃសុក្រ ដោយសន្យាថា គាត់នឹងត្រលប់មកធ្វើការវិញនៅថ្ងៃចន្ទក្រោយ។ អ្នកគ្រប់គ្រងការងារបាននិយាយថា «ទេ ឯងត្រូវតែមកនៅថ្ងៃស្អែក ពីព្រោះថ្ងៃស្អែកក៏យើងធ្វើការដែរ»។ លោកប៉ុលបានតបទៅវិញថា «ប៉ុន្តែ លោកក៏ដឹងថា ខ្ញុំគឺជាសេវេនដេយអាត់វេនទីស្ទម្នាក់ដែរ»។ អ្នកគ្រប់ គ្រងបាននិយាយថា «ឯងត្រូវតែមកធ្វើការនៅថ្ងៃស្អែក បើមិនអ៊ីចឹងទេ ឯងមិនបាច់មកទៀតទេ»។ លោក ប៉ុលបានគិតមួយស្របក់ រួចនិយាយថា «តើខ្ញុំអាចនិយាយជាមួយនឹងម្ចាស់ឃ្លាំងបានដែរឬទេ?»។ អ្នក គ្រប់គ្របបានឧទានថា «ប៉ុន្តែ ម្ចាស់ឃ្លាំងនេះ គឺជាលោកប្រធានាធិបតី»។ លោកប៉ុលបានសួរថា «ឥឡូវនេះ គាត់នៅក្រុងដែរឬទេ?»។ អ្នកគ្រប់គ្រងបាននិយាយទៀតថា «ប៉ុន្តែ យើងគិតថា និយាយជា មួយគាត់ក៏គ្មានអីផ្លាស់ប្តូរដែរ»។

លោកប៉ុលក៏ធ្វើដំណើរទៅឯផ្ទះរបស់លោកខាតធឺរ។ គាត់ត្រូវឆ្លងកាត់អ្នកយាម ប៉ុន្តែ គាត់នៅ តែអាចអង្គុយនិយាយជាមួយលោកប្រធានាធិបតីបាន។ លោកជីមមី ខាតធឺរ បានស្តាប់យ៉ាងយកចិត្ត ទុកដាក់ នៅពេលគាត់ពន្យល់ពីស្ថានភាព និងការប្រតិបត្តិរបស់គាត់នៅថ្ងៃសប្បាតហ៍ថ្ងៃទី7។ លោក ប្រធានាធិបតីបាននិយាយថា «ខ្ញុំពិតជាគោរពយុវជនណា ដែលមានជំនឿមុតមាំ ដូចជាអ្នកអ៊ីចឹង ដូច្នេះ អ្នកអាចឈប់នៅថ្ងៃសប្បាតហ៍បាន»។ ក្មេងជំទង់អាយុ16ឆ្នាំ ដែលមានសម្តីទន់ភ្លន់ម្នាក់នេះ បានក្លាយ ទៅជាទូតរបស់ព្រះគ្រីស្ទ ដល់ប្រធានាធិបតេយ្យនៃសហរដ្ឋអាមេរិក។

អ្នក ហើយនិងខ្ញុំគឺជាទូតសម្រាប់ព្រះគ្រីស្ទ។ «ដូច្នេះ យើងខ្ញុំជាទូតដំណាងព្រះគ្រីស្ទ ហាក់ ដូចជាព្រះទ្រង់អង្វរដោយសារយើងខ្ញុំ» (កូរិនថូសទី2 5៖20)។ ដោយ មានជំនួយពីព្រះគ្រីស្ទ ចូរអោយយើងធ្វើជាទូតដ៏ស្មោះត្រង់ម្នាក់របស់ទ្រង់ ផងចុះ។