---
title:  លោកឡាសារ
date:  27/10/2022
---

`សូមអានខគម្ពីរយ៉ូហាន11៖1-44។ តើជំងឺដំកាត់ និងសេចក្តីស្លាប់របស់លោកឡាសារបាន នាំ «កិត្តិសព្ទដល់ព្រះ» និងលើកដំកើងដល់ «ព្រះរាជបុត្រានៃព្រះ» ដោយរបៀបណាដែរ?`

យើងបានឃើញហើយថា ព្រះយេស៊ូវចូលចិត្តប្រើពាក្យ «ដេកលក់» ដើម្បីបកស្រាយអំពី «សេចក្តី ស្លាប់»។ នៅពេលព្រះយេស៊ូវឮថា លោកឡាសារមានជំងឺនោះ ទ្រង់បានមានបន្ទូលថា «ឡាសារ ជាសំឡាញ់ យើង គាត់បានដេកលក់ទៅហើយ ខ្ញុំទៅដើម្បីនឹងដាស់គាត់ឡើង» (យ៉ូហាន 11៖11)។ ពួកសិស្សរបស់ ព្រះយេស៊ូវមួយចំនួនបានគិតថា ព្រះយេស៊ូវចង់មានន័យថា លោកឡាសារកំពុងតែដេកលក់ទៅលើគ្រែ (យ៉ូហាន 11៖11-13)។ ប៉ុន្តែ ព្រះយេស៊ូវបានបកស្រាយថា៖ «ឡាសារស្លាប់ហើយ» (យ៉ូហាន 11៖1-14)។ នៅពេលដែលព្រះយេស៊ូវទៅដល់ភូមិបេថានី លោកឡាសារបានស្លាប់អស់រយៈពេល4ថ្ងៃទៅ ហើយ។ នៅពេលដែលសពចាប់ផ្តើមធំក្លិននោះ ពួកបណ្តាជនបានដឹងថា លោកឡាសារបានស្លាប់បាត់ ទៅហើយ។

បន្ទាប់មក ព្រះយេស៊ូវបានមានបន្ទូលទៅកាន់នាងម៉ាថា «ប្អូននាងនឹងរស់ឡើងវិញ» (យ៉ូហាន 11៖23)។ នាងម៉ាថាបានទូលព្រះយេស៊ូវថា នាងជឿទៅលើការរស់ឡើងវិញ នៅថ្ងៃចុងបំផុត។ ការ រស់ឡើងវិញ នៅថ្ងៃចុងបំផុតគឺជាគ្រាមួយ ដែលព្រះនឹងប្រោសអោយរាស្ត្ររបស់ទ្រង់រស់ពីស្លាប់ឡើងវិញ នៅពេលដែលទ្រង់យាងមកជាលើកទី2។ ប៉ុន្តែ ព្រះយេស៊ូវបានមានបន្ទូលទៅកាន់នាងម៉ាថាថា «ព្រះយេស៊ូវមានព្រះបន្ទូលទៅនាងថា ប្អូននាងនឹងរស់ឡើងវិញ ម៉ាថាទូលទ្រង់ថា ខ្ញុំដឹងថា នៅថ្ងៃចុងបំផុត កាលណាមនុស្សត្រូវរស់ពីស្លាប់ឡើងវិញ នោះប្អូនខ្ញុំម្ចាស់នឹងរស់ឡើងវិញដែរ ព្រះយេស៊ូវមានព្រះបន្ទូលទៅនាងថា ខ្ញុំជាសេចក្តីរស់ឡើងវិញ ហើយជាជីវិត អ្នកណាដែលជឿដល់ខ្ញុំ ទោះបើបានស្លាប់ ហើយ គង់តែនឹងរស់ឡើងវិញដែរ ឯអ្នកណាដែលរស់នៅ ហើយជឿដល់ខ្ញុំ នោះមិនត្រូវស្លាប់ឡើយ នាង ជឿសេចក្តីនេះឬទេ» (យ៉ូហាន 11៖23-26)។ ព្រះយេស៊ូវបានបន្ថែមទៀតថា «តើខ្ញុំមិនបានប្រាប់នាងថា បើសិនជានាងជឿ នោះនាងនឹងឃើញសិរីល្អនៃព្រះទេឬអី» (យ៉ូហាន 11៖40)។ នាងម៉ាថាបានជឿព្រះបន្ទូលរបស់ព្រះយេស៊ូវ ដ្បិតនាងបានឃើញសិរីល្អរបស់ព្រះនៅក្នុងព្រះយេស៊ូវ គឹនៅពេលដែលទ្រង់បានប្រោសលោកឡាសារពីស្លាប់ឡើងវិញ។

ព្រះគម្ពីរបានសំដែងថា ព្រះបានបង្កើតជីវិតទាំងអស់ (ទំនុកដំកើង 33៖6)។ ព្រះអាចធ្វើជីវិត ថ្មីឡើងវិញ តាមរយៈសេចក្តីបង្គាប់របស់ទ្រង់។ នេះគឺជាអ្វីដែលបានកើតឡើងជាមួយនឹងលោកឡាសារ។ បន្ទាប់ពីការអធិស្ឋានដ៏ខ្លីមួយរួចមក ព្រះយេស៊ូវបានបន្លឺវាចាថា «ឡាសារអើយ ចូរចេញមក» (យ៉ូហាន 11៖43)។ នៅពេលដែលហ្វូងមនុស្សឃើញឡាសារដើរចេញពីផ្នូរមកនោះ ពួកគេបានដឹងថា ព្រះយេស៊ូវ អាចធ្វើអោយមនុស្សរស់មែនពិត។ ព្រះយេស៊ូវមានអំណាចដូចជាព្រះ។ ព្រះយេស៊ូវបានបង្កើតផែនដី នេះ ជាមួយនឹងអំណាចដូចជាព្រះនេះហើយ។ ជាមួយនឹងអំណាចដូចជាព្រះនេះ ព្រះនឹងប្រោសមនុស្ស ស្លាប់អោយរស់ឡើងវិញ នៅពេលដែលទ្រង់យាងមកជាលើកទី2។ នៅពេលដែលព្រះយេស៊ូវប្រោស ឡាសារនោះ ព្រះយេស៊ូវបានប្រទានទីសំគាល់មួយថា ទ្រង់មានអំណាចលើសេចក្តីស្លាប់។ តើលោកអ្នក ត្រូវការភ័ស្តុតាងបន្ថែមទៀត ដើម្បីបង្ហាញថា ព្រះពេញទៅដោយអំណាចដែរឬទេ?

`សូមអានព្រះបន្ទូលរបស់ព្រះយេស៊ូវ នៅក្នុងខគម្ពីរយ៉ូហាន 11៖25, 26។ តើព្រះយេស៊ូវកំពុងតែបង្រៀនយើងយ៉ាងដូចម្តេច អំពីអ្នកដែលបានជឿដល់ទ្រង់នោះ? តើហេតុអ្វីបានជាព្រះបន្ទូល របស់ព្រះយេស៊ូវផ្តល់នូវសេចក្តីសង្ឃឹមដល់យើងច្រើនម្ល៉េះ?`