---
title:  ត្រូវបែរកំផ្លៀងម្ខាងទៅអោយគេទៀត
date:  04/11/2022
---

លោកអូម៉ា (Omar) ដែលជាសិស្សសាកលវិទ្យាល័យនៅមជ្ឈិមបូព៌ា ត្រូវការការងារមួយជា ចាំបាច់ ប៉ុន្តែ គាត់មិនដឹងថា ត្រូវធ្វើយ៉ាងណា ដើម្បីអោយគេជួលនោះឡើយ។ ក្នុងអំឡុងពេលនៃកិច្ច សម្ភាសន៍ការងារ គាត់បានប្រាប់អ្នកតំណាងក្រុមហ៊ុនដោយបើកចំហថា គាត់មិនអាចធ្វើការនៅថ្ងៃសៅរ៍ បានទេ ដោយសារតែថ្ងៃនោះគឺជាថ្ងៃបរិសុទ្ធរបស់គាត់។ អ្នកតំណាងក្រុមហ៊ុនមិនបានពិចារណាអ្វីឡើយ។ អ្នកតំណាងបានតបថា «បើអ៊ីចឹងមែន ពួកយើងមិនត្រូវការអ្នកឡើយ»។ នេះគឺជាការពិត។ អាត្រានៃអ្នក អត់ការងារធ្វើនៅក្នុងស្រុកខ្ពស់មែនទែន ដូច្នេះ ក្រុមហ៊ុនមិនចាំបាច់ជួលលោកអូម៉ានោះឡើយ។ មនុស្ស ជាច្រើនកំពុងស្វែងរកការងារ ដូច្នេះ ការស្វែងរកអ្នកណាម្នាក់ដែលចង់ធ្វើការនៅថ្ងៃសៅរ៍នោះ គឺជារឿង ងាយស្រួលជាទីបំផុត។

លោកអូម៉ាបានចាកចេញពីការិយាល័យនៃក្រុមហ៊ុនទាំងសោកសៅ។ លោកអូម៉ាគឺជាអ្នកជំនឿ ថ្មី ដែលទើបតែថ្វាយជីវិតរបស់គាត់ដល់ព្រះយេស៊ូវ កាលពីប៉ុន្មានថ្ងៃមុន។ គាត់បានចូលរួមជាមួយនឹង អ្នកជឿដទៃទៀត អស់រយៈពេល6ឆ្នាំ ព្រមទាំងបានសិក្សាព្រះយេស៊ូវ មុនពេលដែលគាត់បានធ្វើការសម្រេចចិត្តទៀតផង។ បន្ទាប់ពីការបដិសេធការងាររួចមក គាត់បានទិញរទេះកង់បី ទាំងគិតថា នឹងរក លុយតាមការលក់ស៊ីមិត (simit) ដែលជាប្រភេទនំប៉័ងមួយ ដែលមានរាងមូល គ្របទៅដោយគ្រាប់ល្ង។ សេចក្តីជំនឿរបស់គាត់បានប៉ះពាល់ចិត្តមិត្តភក្តិរបស់គាត់ ដែលបានរក្សានូវថ្ងៃសប្បាតហ៍ ពួកគេក៏ចាប់ ផ្តើមអធិស្ឋានជូនគាត់។

ប៉ុន្មានថ្ងៃក្រោយមក លោកអូម៉ាបានប្រកាសដោយក្តីរំភើបថា ក្រុមហ៊ុនបានទូរស័ព្ទហៅគាត់ ទៅវិញ ថែមទាំងផ្តល់ការងារមួយ ឈប់នៅថ្ងៃសៅរ៍ ដល់គាត់ផងដែរ។ គាត់បានរំភើបចិត្តជាខ្លាំង ដែល គាត់សម្រេចចិត្តថា នឹងស្វែងរកមនុស្សយ៉ាងហោចណាស់ម្នាក់ក្នុងមួយថ្ងៃ ដើម្បីប្រាប់គេអំពីព្រះគ្រីស្ទ។

កំពុងតែគាស់កំប៉ុងភេសជ្ជៈនៅក្នុងហាងកាហ្វេមួយប៉ុន្មានថ្ងៃក្រោយទៀតនោះ គាត់ និងបុរស ចំណាស់ម្នាក់បានចាប់ផ្តើមជជែកគ្នាអំពីសាសនា។ លោកអូម៉ាបានចែកចាយអំពីដំណើរជីវិតរបស់គាត់ ពីអ្នកកាន់គម្ពីរបរិសុទ្ធតាមប្រពៃណីគ្រួសាររបស់គាត់ មកជាអ្នកកាន់ព្រះគម្ពីរប៊ីបវិញ ព្រមទាំងបានចែក ចាយអំពីសេចក្តីសុខសាន្តដ៏អស្ចារ្យមួយ ដែលគាត់បានរកឃើញផងដែរ។ នៅពេលដែលលោកអូម៉ាដើរ ចេញពីហាងកាហ្វេនោះ បុរសម្នាក់ដែលបានឮពីការសន្ទនានៅក្បែរនោះ បានដើរតាមគាត់។ បុរសម្នាក់ នោះបានស្រែកឡើងថា «ឯងកើតនៅក្នុងប្រទេសនេះ ហើយក៏ដឹងរឿងច្រើនណាស់ដែរ ហេតុអ្វីបានជា មិនចេះខ្មាសខ្លួនឯងទាល់តែសោះ?»។ បុរសម្នាក់នោះបានចាប់ផ្តើមលើកដៃវាយលោកអូម៉ា។

ក្រោយមកទៀត នៅថ្ងៃនោះដដែល មិត្តភក្តិរក្សាថ្ងៃសប្បាតហ៍ម្នាក់បានទូរស័ព្ទទៅលោកអូម៉ា គាត់បានស្វាគមន៍ ដោយក្តីរីករាយ ទាំងភ្នែកជាំហើម។ មិត្តភក្តិម្នាក់នោះបាននិយាយថា «ឯងអាចទូរស័ព្ទ ប្តឹងប៉ូលិសបាន»។ លោកអូម៉ាបាននិយាយថា «ខ្ញុំអាចទូរស័ព្ទប្តឹងប៉ូលិសបាន ប៉ុន្តែ ព្រះយេស៊ូវបានបង្គាប់ អោយយើងបែរកំផ្លៀងម្ខាងទៀតអោយគេ។ «អ្នករាល់គ្នាបានឮសេចក្តី ដែលថ្លែងទុកថា ‘ភ្នែកឲ្យធួននឹង ភ្នែក ហើយធ្មេញឲ្យធួននឹងធ្មេញ ប៉ុន្តែ ខ្ញុំប្រាប់អ្នករាល់គ្នាថា កុំឲ្យតតាំងនឹងអំពើអាក្រក់ឡើយ បើអ្នកណាទះកំផ្លៀងស្តាំនៃអ្នក នោះត្រូវតែបែរកំផ្លៀងម្ខាងទៅឲ្យទៀត’» (ម៉ាថាតយ 5៖38, 39)។