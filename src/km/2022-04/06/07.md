---
title:  ការសិក្សាបន្ថែម
date:  04/11/2022
---

សូមអាន Ellen G. White, “Gethsemane,” page 685-697; “Calvary,” pages 741-757, in The Desire of Ages; “Repentence,” page 27, in Steps to Christ។

«ខ្ញុំបានឃើញគ្រប់គ្នានៅស្ថានសួគ៌ចង់អោយខ្ញុំបានសង្គ្រោះ។ តើគោលគំនិតនេះមិនគួរអោយ យើងខ្វល់អំពី ការបានសង្គ្រោះ ទេឬអី? តើគោលគំនិតនេះមិនគួរការពារយើងពីការមិនខ្វល់ខ្វាយទេឬអី? ការដែលបានសង្គ្រោះ ឬមិនបានសង្គ្រោះមានសារៈសំខាន់ជាទីបំផុតសម្រាប់យើង។ តើយើងមិនខ្វល់អំពីរបៀបដែលព្រះបានប្រទានមក ដើម្បីសង្គ្រោះយើងទេឬអី? មនុស្សខ្លះមិនខ្វល់ខ្វាយអំពីចំណុចទាំង នេះឡើយ។ ពួកគេក៏មិនបានអរព្រះគុណចំពោះសេចក្តីមេត្តារបស់ព្រះនោះដែរ។ ព្រះបានជ្រួញចិញ្ចើម នឹងពួកគេ។ ព្រះវិញ្ញាណរបស់ព្រះមិនគង់នៅជាមួយនឹងយើងនោះទេ ប្រសិនបើយើងមិនចង់ទទួលយក ទ្រង់។ ប្រសិនបើយើងធ្វើអោយព្រះវិញ្ញាណមិនសព្វព្រះទ័យនោះ ទ្រង់នឹងយាងចេញពីយើងទៅ ពីព្រោះ យើងមិនបានអរព្រះគុណព្រះនូវអ្វីៗគ្រប់យ៉ាង។ ព្រះបានធ្វើកិច្ចការជាច្រើន ដើម្បីសង្គ្រោះមនុស្សលោក។ ប្រសិនបើពួកគេបង្ហាញថា ពួកគេមិនចង់ទទួលយកសេចក្តីមេត្តារបស់ព្រះនោះ នៅចុងបំផុត ពួកគេនឹង ត្រូវស្លាប់ទៅ។ នៅពេលដែលពួកគេស្លាប់ទៅ ពួកគេនឹងទទួលរងនូវការឈឺចាប់ទាំងអស់ ដែលព្រះ បានទទួលនៅលើឈើឆ្កាង។ នៅពេលនោះ មនុស្សមិនបានសង្គ្រោះទាំងនេះ នឹងបានយល់អំពីអ្វីៗគ្រប់ យ៉ាង ដែលពួកគេបាត់បង់ គឺជាជីវិតអស់កល្ប និងសម្បត្តិនៃស្ថានសួគ៌។ តង្វាយដ៏អស្ចារ្យរបស់ព្រះយេស៊ូវ សម្រាប់អំពើបាបរបស់យើងនេះ បានបង្ហាញយើងអំពីទំហំនៃតម្លៃរបស់មនុស្សលោក។ នៅពេលដែលព្រលឹងដ៏មានតម្លៃម្នាក់បានបាត់បង់ទៅហើយនោះ ពួកគេនឹងបាត់បង់ជារៀងរហូតតទៅ»។ ដកស្រង់ពី Ellen G. White, Testimonies for the Church, volume 1, page 124, adapted។

**សំណួរពិភាក្សា**

`1. ព្រះបានបណ្តាលអោយលោកប៉ុលមានប្រសាសន៍ថា «ដ្បិតឈាមគោឈ្មោល និងពពែឈ្មោល នោះ ពុំអាចនឹងដោះបាបបានឡើយ» (ហេព្រើរ 10៖4)។ តើហេតុអ្វីបានជាពួកគេនៅតែថ្វាយតង្វាយ ប្រសិន បើតង្វាយទាំងនេះមិនបានសង្គ្រោះអ្នកដែលថ្វាយនោះ?`

`2. បើព្រះយេស៊ូវបានសុគតជំនួសអំពើបាបនៃមនុស្សគ្រប់គ្នាទៅហើយនោះ ហេតុអ្វីបានជាមនុស្សមិនសង្គ្រោះទាំងអស់? តើហេតុអ្វីបានជាជម្រើសរបស់យើងម្នាក់ៗ សំខាន់ម្ល៉េះ សម្រាប់ការសម្រេចព្រះទ័យ របស់ព្រះនោះ? សូមអានខគម្ពីរកូរិនថូសទី2 5៖18-21 សម្រាប់ចម្លើយ។`

`3. តើអ្នកប្រាជ្ញនៅលើផែនដីនេះបានបង្រៀនអំពីគោលគំនិតល្ងង់ខ្លៅអ្វីខ្លះ? តើគោលគំនិត ដែលថា ជីវិត នេះបានចាប់ផ្តើមឡើង ដោយភាពចៃដន្យនោះយ៉ាងដូចម្តេចដែរ? ឬថា ផែនដីនេះ ផ្កាយ និងភពទាំងអស់សុទ្ធតែបានកើតឡើងដោយខ្លួនឯងនោះ? តើមានលោកអ្នកអាចគិតឃើញឧទាហរណ៍នៃគោលគំនិត ល្ងង់ខ្លៅដទៃទៀតអ្វីខ្លះ?`