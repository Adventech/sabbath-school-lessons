---
title:  មុនពេលដែលផែនដីត្រូវបានបង្កើត
date:  30/10/2022
---

`សូមអានខគម្ពីរវិវរណៈ 13៖8; កិច្ចការ 2៖23 និងពេត្រុសទី1 1៖19, 20។ តើហេតុអ្វី បានជាព្រះបណ្តាលអោយលោកយ៉ូហានមានប្រសាសន៍ថា ព្រះយេស៊ូវគឺជាកូនចៀម «ដែលត្រូវគេសម្លាប់ តាំងពីកំណើតលោកីយ៍មក» (វិវរណៈ 13៖8) យ៉ាងដូច្នេះ?`

« ឯអស់មនុស្សទាំងប៉ុន្មាននៅផែនដី ដែលគ្មានឈ្មោះកត់ទុកក្នុងបញ្ជីជីវិតរបស់កូនចៀមដែល ត្រូវគេសម្លាប់ តាំងពីកំណើតលោកីយ៍មក» (វិវរណៈ 13៖8)។ តើខនេះមានន័យយ៉ាងដូចម្តេច? យើងត្រូវ តែចាំថា វិវរណៈគឺជាកណ្ឌគម្ពីរមួយ ដែលប្រើរូបស័ព្ទ។ បន្ទាប់មក យើងនឹងអាចយល់អំពីអត្ថន័យនៃខ នេះ។ យើងបានដឹងហើយថា ព្រះយេស៊ូវមិនបានសុគតនៅលើឈើឆ្កាង រហូតទាល់តែរាប់ពាន់ឆ្នាំក្រោយ មកទៀត បន្ទាប់ពីទ្រង់បង្កើតផែនដីរួច។ ដូច្នេះ ខនេះបានសំដែងថា ព្រះបានរៀបចំផែនការមួយ ដើម្បី សង្គ្រោះមនុស្សលោក មុនពេលដែលទ្រង់បង្កើតផែនដីនេះ។ ផ្នែកដែលសំខាន់បំផុតនៃផែនការនេះគឺជា ការសុគតរបស់ព្រះយេស៊ូវនៅលើឈើឆ្កាង។ ព្រះយេស៊ូវគឺជាកូនចៀមរបស់ព្រះ។

`តើព្រះបានរៀបចំផែនការយូរប៉ុនណាដែរ ដើម្បីសង្គ្រោះពួកបាបជន? តើខគម្ពីរទីតុស 1៖2 អាចជួយអោយយើងឆ្លើយទៅនឹងសំណួរនេះបានដោយរបៀបណា?`

«ព្រះមិនបានរៀបចំផែនការសង្គ្រោះមនុស្សលោកនេះ នៅនាទីចុងក្រោយ បន្ទាប់ពីលោកអ័ដាម ធ្វើបាបនោះទេ . . . . ផែនការរបស់ព្រះ ដើម្បីសង្រ្គោះពួកបាបជនបានបង្ហាញអំពីក្បួនច្បាប់សំខាន់ៗ ដែល ជាផ្នែកមួយនៃការគ្រប់គ្រងរបស់ទ្រង់តាំងតែពីដើមមកម្ល៉េះ»។ ដកស្រង់ពី Ellen G. White, The Desire of Ages, page 22, adapted។

ជាដំបូង ព្រះបានបង្ហាញផែនការសង្គ្រោះរបស់ទ្រង់ដល់លោកអ័ដាម និងនាងអេវ៉ានៅក្នុងសួន-ច្បារអេដែន (លោកុប្បត្តិ 3៖15, 21)។ យើងបានឃើញផែនការនៃការសង្គ្រោះរបស់ទ្រង់នៅក្នុងសត្វ ទាំងអស់ ដែលត្រូវបានសម្លាប់បូជាដល់ព្រះ។ យើងបានឃើញគំរូនៃផែនការសង្គ្រោះរបស់ព្រះនៅក្នុងការសាកល្បងនៃសេចក្តីជំនឿ ដែលព្រះបានដាក់អោយលោកអ័ប្រាហាំធ្វើ។ នៅចុងបញ្ចប់នៃការសាកល្បងរបស់លោកអ័ប្រាហាំ ព្រះបានបញ្ជូនចៀមឈ្មោលមួយ ដើម្បីយកមកសម្លាប់ជំនួសលោកអ៊ីសាកវិញ (លោកុប្បត្តិ 22៖11-13)។ សត្វជំនួសនេះ បានបង្ហាញអំពីការសុគតនាពេលអនាគតរបស់ព្រះយេស៊ូវ នៅលើឈើឆ្កាងជំនួសអំពើបាបរបស់យើង។

ព្រះយេស៊ូវគឺជាអ្នកជំនួសរបស់យើង។ ទ្រង់បានចេញថ្លៃលោះជំនួសអំពើបាបរបស់យើងជា មួយព្រះជន្មរបស់ទ្រង់។ សត្វទាំងអស់ដែលយកទៅថ្វាយដល់ព្រះនោះ គឺជារូបស័ព្ទតំណាងអោយការសុគតរបស់ព្រះយេស៊ូវទុកជា «កូនចៀមនៃព្រះ ដែលដោះបាបមនុស្សលោក» (យ៉ូហាន 1៖29)។

`មែនហើយ តង្វាយសត្វគឺជាការបង្ហូរឈាម និងពិបាកមើលជាទីបំផុត។ ប៉ុន្តែ តើហេតុអ្វីបាន ជាការបង្ហូរឈាម និងការស្លាប់ដ៏គួរអោយតក់ស្លុតនេះសំខាន់ម្ល៉េះ? តើការស្លាប់នៃសត្វដែលគ្មានកំហុស នេះបានបង្រៀនយើងអ្វីខ្លះ អំពីការសុគតរបស់ព្រះយេស៊ូវជំនួសយើង និងតម្លៃដ៏គួរអោយតក់ស្លុត ដែល ទ្រង់ចេញថ្លៃលោះ ដើម្បីសង្គ្រោះយើងចេញពីអំពើបាបនេះ?`