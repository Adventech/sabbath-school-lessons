---
title:  ព្រះយេស៊ូវបានសុគតជំនួសយើង
date:  29/10/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 13៖8; កិច្ចការ 2៖23; ពេត្រុសទី1 19, 20; ទីតុស 1៖2; ម៉ាថាយ 16៖21-23; យ៉ូហាន 19៖1-30; យ៉ូហាន 3៖14-18; រ៉ូម 6៖23; កូរិនថូសទី1 1៖18-24។

> <p>ខចងចាំ</p>
> «ហើយដែលលោកម៉ូសេបានលើកសត្វពស់ឡើង នៅទីរហោស្ថានជាយ៉ាងណា នោះកូនមនុស្សនឹងត្រូវគេលើកលោកឡើងយ៉ាងនោះដែរ ដើម្បីឲ្យអ្នកណាដែលជឿដល់កូនមនុស្សនោះ មិន ត្រូវវិនាសឡើយ គឺឲ្យមានជីវិតអស់កល្បជានិច្ចវិញ» (យ៉ូហាន 3៖14, 15)។

មុន និងក្រោយ យើងទាំងអស់គ្នានឹងត្រូវស្លាប់ជាមិនខាន។ ព្រះគម្ពីរបានបង្រៀនថា មនុស្សល្អ និងមនុស្សអាក្រក់នឹងត្រូវបញ្ចប់នៅកន្លែងតែមួយ។ ដូច្នេះ សេចក្តីសង្ឃឹមរបស់យើងទៅលើការរស់ឡើង វិញនេះ សំខាន់ជាទីបំផុត។ យើងបានដឹងរួចមកហើយថា ការរស់ឡើងវិញគឺជាគ្រាមួយ ដែលព្រះយេស៊ូវ នឹងប្រោសរាស្ត្ររបស់ទ្រង់អោយរស់ពីស្លាប់ឡើងវិញ នៅពេលដែលព្រះយាងមកជាលើកទី2។ ប្រសិន បើយើងមិនមានសេចក្តីសង្ឃឹមទៅលើការរស់ឡើងវិញនោះទេ យើងនឹងគ្មានសេចក្តីសង្ឃឹមទាល់តែសោះ។ ព្រះបានបណ្តាលអោយលោកប៉ុលមានប្រសាសន៍ថា បើគ្មានក្តីសង្ឃឹមនេះទេ ពួកគ្រីស្ទានដែល «ដែលបានដេកលក់ទៅក្នុងព្រះគ្រីស្ទ គេបានត្រូវវិនាសហើយ» (កូរិនថូសទី1 15៖18)។ ខនេះបាន បង្ហាញយើងថា វិញ្ញាណនៃមនុស្សស្លាប់មិនមាននៅស្ថានសួគ៌នោះទេ។

ជាការពិតណាស់ ការរស់ឡើងវិញរបស់ព្រះយេស៊ូវសំខាន់ចំពោះជំនឿរបស់យើងជាទីបំផុត។ ការរស់ឡើងវិញរបស់ទ្រង់បានបង្ហាញយើងនូវភ័ស្តុតាងមួយដែលថា យើងនឹងរស់ពីស្លាប់ឡើងវិញដែរ។ ជាការពិតណាស់ មុនពេលដែលព្រះយេស៊ូវរស់ពីស្លាប់ឡើងវិញនោះ ទ្រង់ត្រូវតែសុគតជាមុនសិន។ បទពិសោធន៍នេះបានធ្វើអោយព្រះយេស៊ូវព្រួយព្រះទ័យជាខ្លាំង។ ទ្រង់បានព្រួយព្រះទ័យជាខ្លាំង នៅ ក្នុងសួនច្បារគែតសេម៉ានី មុនពេលដែលទ្រង់សុគត។ ម្ល៉ោះហើយ ទ្រង់បានអធិស្ឋានថា «ឥឡូវនេះ ខ្ញុំមានចិត្តតប់ប្រមល់ តើត្រូវឲ្យខ្ញុំទូលដូចម្តេច ឱព្រះវរបិតាអើយ សូមជួយសង្គ្រោះទូលបង្គំ ឲ្យរួចពីពេលនេះផង ប៉ុន្តែ គឺដោយហេតុនេះឯង បានជាទូលបង្គំមកដល់ពេលនេះ» (យ៉ូហាន 12៖27)។

**សប្តាហ៍នេ**

យើងនឹងក្រឡេកមើលនូវការសុគតរបស់ព្រះយេស៊ូវនៅលើឈើឆ្កាង។ តើការ សុគតរបស់ព្រះយេស៊ូវបានប្រទានសេចក្តីសន្យានៃជីវិតអស់កល្បដល់យើងដោយរបៀបណា?