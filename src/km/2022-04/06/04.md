---
title:  «ការស្រេចហើយ»
date:  01/11/2022
---

`សូមអាននៅក្នុងខគម្ពីរយ៉ូហាន 19៖1-30 អំពីការសុគតរបស់ព្រះយេស៊ូវ។ ព្រះយេស៊ូវបាន មានបន្ទូលថា «ការស្រេចហើយ» (យ៉ូហាន 19៖30)។ តើហេតុអ្វីបានជាពាក្យពេចន៍ទាំងនេះសំខាន់ ម្ល៉េះ? តើពាក្យពេចន៍ទាំងនេះមានន័យយ៉ាងដូចម្តេច?`

បទគម្ពីរយ៉ូហាន 19 បានបង្ហាញប្រាប់យើងអំពីដង្ហើមចុងក្រោយរបស់ព្រះយេស៊ូវ មុនពេល ដែលទ្រង់សុគតនៅលើឈើឆ្កាង។ ព្រះយេស៊ូវបានអធិស្ឋាននៅក្នុងសួនច្បារគែតសេម៉ានី។ បន្ទាប់មក ទ្រង់ត្រូវបានចាប់បញ្ចូលទៅឯសាលជំនុំជម្រះ។ ទ្រង់មិនបានទទួលនូវការកាត់ក្តី ដោយយុត្តិធម៌នោះទេ។ បន្ទាប់មក ព្រះយេស៊ូវបានធ្វើដំណើរទៅសុគតនៅឯភ្នំកាល់វ៉ារី។ ពួកទេវតាអាក្រក់បានព្យាយាមរារាំងមិនអោយព្រះយេស៊ូវគោរពតាមព្រះអស់រយៈពេល1យប់ និង1ថ្ងៃ។ ខណៈដែលព្រះយេស៊ូវកំពុងតែព្យួរនៅលើឈើឆ្កាងនោះ ពួកមេដឹកនាំសាសនាបានសើចចំអកអោយទ្រង់។ ពួកគេបាននិយាយថា៖ «វា ជួយសង្គ្រោះមនុស្សឯទៀតបាន តែមិនអាចនឹងជួយសង្គ្រោះដល់ខ្លួនវាបានទេ បើសិនណាវាជាស្តេចសាសន៍អ៊ីស្រាអែលមែន ចូរឲ្យវាចុះពីឈើឆ្កាងមក នោះយើងនឹងជឿដល់វា» (ម៉ាថាយ 27៖42)។

តើព្រះយេស៊ូវនៅមានអំណាច ដើម្បីនឹងយាងចុះពីឈើឆ្កាង និងសង្គ្រោះអង្គទ្រង់បានដែរឬ ទេ? ទ្រង់ពិតជាអាចធ្វើបាន។ ប៉ុន្តែ ព្រះយេស៊ូវមិនបានព្យាយាមសង្គ្រោះអង្គទ្រង់នោះទេ។ ទ្រង់គិត អំពីការសង្គ្រោះមនុស្សលោកជាងសង្គ្រោះអង្គទ្រង់។ ទ្រង់បានស្រឡាញ់មនុស្សលោកជាខ្លាំង រួមទាំងពួក មនុស្ស ដែលបានសើចចំអកដល់ទ្រង់ ខណៈដែលទ្រង់បានសុគតទៅហើយ ក៏ដោយ។ «ព្រះយេស៊ូវបាន សុគត ដើម្បីសង្គ្រោះពួកមនុស្ស ដែលបានសើចចំអកដល់ទ្រង់ ខណៈដែលទ្រង់តែបានព្យួរនៅលើឈើឆ្កាង។ ទ្រង់បានសុគត ដើម្បីសង្គ្រោះពួកគេ។ ដូច្នេះ ព្រះយេស៊ូវបានបដិសេធមិនព្រមយាងចុះពីឈើឆ្កាង និង សង្គ្រោះអង្គទ្រង់នោះឡើយ។ ដែកគោលមិនបានទប់ព្រះយេស៊ូវទៅនឹងឈើឆ្កាងនោះទេ។ គឺសេចក្តី ស្រឡាញ់ចំពោះពួកបាបជនវិញទេតើ ដែលបានទប់ព្រះយេស៊ូវនៅពេលនោះ»។ ដកស្រង់ពី Alfred Plummer, An Exegetical Commentary on the Gospel According to Saint Matthew (London: Elliot Stock, 1910), page 397, adapted។

ព្រះយេស៊ូវបានឈ្នះសង្គ្រាមទាស់នឹងសាតាំង និងនគររបស់វា។ តើដោយរបៀបណា? គឺតាម រយៈការរងទុក្ខរបស់ទ្រង់។ សាតាំងបានបង្កបញ្ហាអោយព្រះយេស៊ូវ ដែលនាំទ្រង់ទៅឯឈើឆ្កាង។ ខ្លួនសាតាំងផ្ទាល់ក៏បាននាំយូដាសអោយបែរមកទាស់នឹងព្រះយេស៊ូវផងដែរ (យ៉ូហាន 6៖70; យ៉ូហាន 13៖2, 27)។ «សាតាំងបានធ្វើអោយព្រះយេស៊ូវសុគត។ ទន្ទឹមគ្នានេះ នៅពេលដែលព្រះយេស៊ូវសុគត នោះ ទ្រង់បែរជាឈ្នះសង្គ្រាមទាស់នឹងសាតាំងវិញ»។ ដកស្រង់ពី George E. Ladd, A Theology of the New Testament, revised edition (Cambridge, UK: Lutterworth Press, 1994), page 192, adapted។

នៅពេលដែលព្រះយេស៊ូវបន្លឺសំឡេងថា «ការស្រេចហើយ» (យ៉ូហាន 19៖30) មានរឿង 2យ៉ាងបានកើតឡើង។ រឿងទី1 ការរងទុក្ខរបស់ទ្រង់នៅលើឈើឆ្កាងបានបញ្ចប់ហើយ។ រឿងទី2 ទ្រង់ បានឈ្នះសង្គ្រាមពិភពលោកទាស់នឹងសាតាំង និងអំណាចនៃសេចក្តីអាក្រក់របស់វា។ «ពួកទេវតាទាំង អស់បានអបអរសាទរចំពោះជ័យជម្នះរបស់ព្រះអង្គសង្គ្រោះ។ សាតាំងបានចាញ់សង្គ្រាម ព្រមទាំងបាត់ បង់នគររបស់វាផងដែរ»។ ដកស្រង់ពី Ellen G. White, The Desire of Ages, page 758, adapted។

`អំពើបាបពិតជាអាក្រក់ណាស់ហើយ បានជាព្រះយេស៊ូវត្រូវសុគត ដើម្បីជួយសង្រ្គោះយើង នោះ។ តើសេចក្ដីពិតនៃព្រះគម្ពីរនៅត្រង់នេះបង្រៀនយើងថា អាកប្បកិរិយារបស់យើងមិនអាចសង្គ្រោះ បានឡើយ?`