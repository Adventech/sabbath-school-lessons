---
title:  ប្រសូតដើម្បីសុគត
date:  31/10/2022
---

តើពួកសិស្សរបស់ព្រះយេស៊ូវមានអារម្មណ៍យ៉ាងដូចម្តេច នៅពេលដែលពួកគេបានឮទ្រង់ ប្រកាសថា ទ្រង់នឹងត្រូវរងទុក្ខ ហើយនិងត្រូវស្លាប់ដែរនោះ? តើអារម្មណ៍របស់ពួកគេបានបង្រៀនយើង យ៉ាងដូចម្តេច ពីការដែលយើងអាចនឹងយល់ខុសអំពីព្រះគម្ពីរនោះ?

`ម៉ាថាយ 16៖21-23 ____________________________________________________`

`ម៉ាថាយ17៖22, 23; ម៉ាថាយ 9៖30-32; លូកា 9៖44, 45 ______________________`

`លូកា 18៖31-34 ______________________________________________________`

ព្រះយេស៊ូវបានប្រសូតមក ដើម្បីសុគត។ ទ្រង់ត្រូវរស់នៅ ដើម្បីនឹងស្លាប់។ ព្រះយេស៊ូវបាន ជ្រាបថា ព្រះបានចាត់ទ្រង់អោយមកសុគតនៅលើឈើឆ្កាង។ ដូច្នេះ ព្រះយេស៊ូវមិនបានអនុញ្ញាតអោយ អ្នកណាម្នាក់ ឬរបស់អ្វីមួយមក រារាំងទ្រង់ចេញពីការបំពេញកិច្ចការរបស់ទ្រង់នោះឡើយ។ «អ្វីៗគ្រប់យ៉ាង ដែលបានកើតឡើងចំពោះព្រះយេស៊ូវ មុនការសុគតរបស់ទ្រង់នោះ ប្រៀបបានទៅនឹងសេចក្តីណែនាំ មួយដែលបានសរសេរនៅក្នុងទំព័រដើមនៃសៀវភៅមួយក្បាលអ៊ីចឹង។ សេចក្តីណែនាំនេះបានជួយអោយ អ្នកអានត្រៀមខ្លួនជាស្រេចសម្រាប់ទំព័រដែលនៅសេសសល់។ ទន្ទឹមគ្នានេះ មួយជីវិតរបស់ព្រះយេស៊ូវ គឺដើម្បីអោយទ្រង់ត្រៀមអង្គទ្រង់ជាស្រេច សម្រាប់ឈើឆ្កាង»។ ដកស្រង់ពី Ellen G. White, Fund-

amentals of Christian Education, page 382, adapted។

នៅឆ្នាំចុងក្រោយនៃកិច្ចការរបស់ព្រះយេស៊ូវនៅលើផែនដីនេះ ទ្រង់បានបកស្រាយដល់ពួកសិស្សរបស់ទ្រង់ថា ទ្រង់នឹងត្រូវស្លាប់។ ប៉ុន្តែ ពួកសិស្សរបស់ទ្រង់មិនព្រមទទួលស្គាល់ព្រះបន្ទូលរបស់ទ្រង់នេះឡើយ។ ពួកគេបានជឿទៅលើគោលគំនិតខុសឆ្គងមួយ អំពីព្រះអង្គសង្គ្រោះ។ គោលគំនិតខុស ឆ្គងរបស់ពួកគេក៏បានធ្វើអោយពួកគេឈឺចាប់ និងរងទុក្ខផងដែរ។

ខណៈពេលដែលព្រះយេស៊ូវនៅក្នុងក្រុងសេសារា-ភីលីពនៅឡើយនោះ ទ្រង់បានមានបន្ទូល ប្រាប់ពួកសិស្សរបស់ទ្រង់ថា «ទ្រង់ត្រូវតែយាងទៅឯក្រុងយេរូសាឡិម ហើយត្រូវរងទុក្ខជាច្រើននៅដៃនៃ ពួកចាស់ទុំ ពួកសង្គ្រាជ និងពួកអាចារ្យ ហើយត្រូវគេធ្វើគុតផង តែក្រោយ3ថ្ងៃមក ទ្រង់នឹងមានព្រះជន្មរស់ ឡើងវិញ» (ម៉ាថាយ 16៖21)។ ក្រោយមកទៀត ព្រះយេស៊ូវបានយាងឆ្លងកាត់ស្រុកកាលីឡេ (ម៉ាកុស 9៖30-32)។ នៅក្នុងអំឡុងនៃការធ្វើដំណើរឆ្លងកាត់ស្រុកកាលីឡេ និងដំណើរចុងក្រោយរបស់ទ្រង់ ទៅកាន់ក្រុងយេរូសាឡិមនេះ (លូកា 18៖31-34) ព្រះយេស៊ូវបានមានបន្ទូលប្រាប់ពួកសិស្សរបស់ ទ្រង់ម្តងទៀត អំពីការសុគតរបស់ទ្រង់។ ប៉ុន្តែ ព្រះយេស៊ូវបានមានបន្ទូលអំពីចំណុចដែលទ្រង់មិនចង់អោយពួកគេឮ។ ដូច្នេះ ពួកគេមិនបានយកចិត្តទុកដាក់ស្តាប់នោះទេ។ យើងក៏ដូចជាពួកគេដែរ មែនទេ?

`រាស្ត្រជ្រើសតាំងរបស់ព្រះមានគោលគំនិតខុសឆ្គងអំពីការយាងមកជាលើកទី1នៃព្រះអង្គសង្គ្រោះ។ តើអ្នកគ្រីស្ទាននៅសព្វថ្ងៃនេះបានជឿទៅលើគោលគំនិតខុសឆ្គងអ្វីខ្លះ អំពីការយាងមកជា លើកទី2នោះ?`