---
title:  អត្ថន័យនៃឈើឆ្កាង
date:  03/11/2022
---

`សូមអានខគម្ពីរកូរិនថូសទី1 1៖18-24។ តើលោកប៉ុលបានមានប្រសាសន៍ អំពីឈើឆ្កាង យ៉ាងដូចម្តេចដែរ នៅក្នុងខទាំងនេះ? តើហេតុអ្វីបានជាសារនេះសំខាន់ម្ល៉េះ សម្រាប់សម័យរបស់យើង?`

ក្នុងព្រះគម្ពីរ យើងបានឃើញថា ឈើឆ្កាងរបស់ព្រះយេស៊ូវគឺជាផ្នែកដ៏សំខាន់បំផុតនៃផែនការ របស់ព្រះ ដើម្បីសង្គ្រោះពួកបាបជន។ «យើងមិនអាចយល់អំពីទំហំនៃសេចក្តីស្រឡាញ់របស់ព្រះ ដែល បានបង្ហាញដល់មនុស្សលោក នៅត្រង់ឈើឆ្កាងនៃកាល់វ៉ារីបានឡើយ។ នៅត្រង់ឈើឆ្កាង ព្រះយេស៊ូវ និងសេចក្តីស្រឡាញ់របស់ទ្រង់បានជួបជាមួយនឹងសាតាំង ហើយនិងភាពអាត្មានិយមរបស់វាមុខទល់នឹង មុខ»។ ដកស្រង់ពី Stephen N. Haskell, The Cross and Its Shadow (South Lancaster, MA: Bible Training School, 1914), page v, adapted។

ខណៈពេលដែលព្រះយេស៊ូវកំពុងតែលះបង់ព្រះអង្គទ្រង់សម្រាប់មនុស្សលោកនោះ សាតាំង បានធ្វើអោយទ្រង់រងនូវការឈឺចាប់ដ៏ធ្ងន់បំផុត។ ព្រះយេស៊ូវមិនត្រឹមតែរងនូវការស្លាប់ជាលើកទី1 ដែល មនុស្សគ្រប់គ្នាត្រូវស្លាប់នោះទេ។ ព្រះយេស៊ូវថែមទាំងបានរងនូវការស្លាប់ជាលើកទី2ផងដែរ។ អ្នកណា ដែលបានទទួលយកព្រះយេស៊ូវនោះ មិនចាំបាច់រងនូវការស្លាប់ជាលើកទី2នេះឡើយ។

ឈើឆ្កាងបង្រៀនយើងអំពីសេចក្តីពិតនៃព្រះគម្ពីរសំខាន់ៗជាច្រើន គឺថា៖ (1) ឈើឆ្កាងបាន បង្ហាញយើងអំពីការដាក់ទោសរបស់ព្រះ ទាស់ទៅនឹងអំពើបាប (រ៉ូម 3៖21-26)។ (2) ឈើឆ្កាងបាន បង្ហាញយើងអំពីសេចក្តីស្រឡាញ់របស់ព្រះ សម្រាប់ពួកបាបជន (រ៉ូម 5៖8)។ (3) ឈើឆ្កាងបានផ្តល់ កម្លាំងដល់យើង ដើម្បីដោះ «ច្រវ៉ាក់» នៃអំពើបាបចេញ (រ៉ូម 6៖22, 23; កូរិនថូសទី1 1៖17-24)។(4) ឈើឆ្កាងគឺជាក្តីសង្ឃឹមនៃជីវិតអស់កល្បតែមួយគត់របស់យើង (ភីលីព 3៖9-11; យ៉ូហាន 3៖14-16; យ៉ូហានទី1 5៖11, 12)។ ហើយ (3) ឈើឆ្កាងគឺជារបស់តែមួយគត់ ដែលនឹងបញ្ឈប់ពួកមនុស្ស និងពួកទេវតាចេញពីការចាប់ផ្តើមសង្គ្រាមមួយទៀតទាស់នឹងការគ្រប់គ្រងរបស់ព្រះ (វិវរណៈ 7៖13-17; វិវរណៈ 22៖3)។

បើគ្មានជំនួយរបស់ព្រះនោះទេ មនុស្សមានប្រាជ្ញាមិនអាចរៀននូវសេចក្តីពិតនៃព្រះគម្ពីរសំខាន់ៗ អំពីឈើឆ្កាងបានឡើយ។ ក៏គ្មានចម្ងល់អ្វីដែរ ដែលអ្នក «មានប្រាជ្ញា» ទាំងនេះនឹងគិតថា ការបង្រៀនអំពី ឈើឆ្កាងគឺជារឿងល្ងីល្ងើមួយប៉ុណ្ណោះ។ បើដូច្នេះមែន តើយើងគួរតែភ្ញាក់ផ្អើល នៅពេលដែលមនុស្ស «មាន ប្រាជ្ញា» ជាច្រើននាក់មិនជឿថា មានព្រះបង្កើតផែនដី និងផ្ទៃមេឃនេះដែរឬទេ?

ពាក្យ «ហ្វូ៊ល (fool)» ជាភាសាអង់គ្លេស ប្រែមកពីពាក្យ «ហ្វូ៊លីស (foolish) ជាភាសាក្រេក។ ការអធិប្បាយអំពីឈើឆ្កាងគឺជា «សេចក្តីល្ងីល្ងើ (ហ៊្វូលីស)» មួយ សម្រាប់ «ពួកអ្នកប្រាជ្ញ» នៅលើផែនដី នេះ។ ពួកគេមិនអាចដឹងអំពីព្រះយេស៊ូវ ឬព្រះគុណរបស់ទ្រង់ ដែលប្រទានមកដល់យើងនៅលើឈើឆ្កាង បានឡើយ។

`ការបង្រៀនរបស់ពួកអ្នកប្រាជ្ញបានជួយដល់យើងជាអនេក។ ប៉ុន្តែ តើហេតុអ្វីបានជាយើងមិន ត្រូវបណ្តោយអោយប្រាជ្ញារបស់ពួកគេចូលមកជ្រៀតជ្រែកយើង និងព្រះយេស៊ូវ ដែលបានប្រើ «សេចក្តី ល្ងីល្ងើ . . [ទុក] . . ជាការប្រកាសដំណឹងល្អ» វិញនោះ (កូរិនថូសទី1 1៖21)?`