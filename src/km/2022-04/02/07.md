---
title:  ការសិក្សាបន្ថែម
date:  07/10/2022
---

ដកស្រង់ពី Ellen G. White, “The Temptation and Fall,” pages 52-62 and “The Plan of Redemption,” pages 63-70, in Patriarchs and Prophets; “The Knowledge of Good and Evil,” pages 23-27, in Education។

ថ្មីៗនេះ អ្នកវិទ្យសាស្ត្របានសិក្សាអំពីបទពិសោធន៍នៅពេលជិតស្លាប់ (NDEs)។ ការសិក្សា ទាំងនេះបានបកស្រាយអំពីអ្វីដែលបានកើតឡើង នៅពេលដែលមនុស្ស «ស្លាប់» ទៅ។ បេះដូងបានឈប់ បូមឈាម។ សួតបានឈប់ដកដង្ហើម។ ប៉ុន្តែ ក្រោយមក មនុស្សស្លាប់ទាំងនោះ «បានមានជីវិតឡើងវិញ»។ មនុស្សទាំងនេះមានរឿងដ៏គួរអោយភ្ញាក់ផ្អើល ទាក់ទង់ទៅនឹងឋានដទៃទៀត នៅពេលដែលពួកគេ «ស្លាប់» ទៅ។ មនុស្សទាំងនេះជាច្រើននាក់បានជួបនឹងបុគ្គលដ៏ចែងចាំងម្នាក់។ មនុស្សទាំងនេះខ្លះទៀត ដែល «បានរស់ពីស្លាប់ឡើងវិញ» បាននិយាយថា ពួកគេបានជួបនឹងសមាជិកគ្រួសាររបស់ពួកគេ ដែល បានស្លាប់ជាយូរណាស់មកហើយ។ មនុស្សដែលមិនបានយល់ពីសេចក្តីពិតនៃព្រះគម្ពីរស្តីអំពីសេចក្តីស្លាប់ នោះ បានជឿថា រឿងទាំងនេះគឺជាភ័ស្តុតាងបង្ហាញថា វិញ្ញាណមិនបានស្លាប់ឡើយ។ ប៉ុន្តែ បុគ្គលដ៏ចែង ចាំង និងសមាជិកគ្រួសារដែលបានស្លាប់នៅក្នុងបទពិសោធន៍នៅពេលជិតស្លាប់នោះ (NDEs) មិនបាន និយាយអ្វីទាក់ទងទៅនឹងព្រះយេស៊ូវ ឬព្រះគុណរបស់ទ្រង់នោះឡើយ។ ពួកគេគ្រាន់តែនិយាយពាក្យល្អ អំពីសេចក្តីស្រឡាញ់ និងសេចក្តីសុខសាន្តប៉ុណ្ណោះ។ តើលោកអ្នកមិនគិតថា ចម្លែកទេឬអី? តើមនុស្ស «ដែលបានរស់ពីស្លាប់ឡើងវិញ» ទាំងនោះ មិនគួរទទួលបានសេចក្តីអធិប្បាយដ៏តូចមួយ ស្តីអំពីសេចក្តី ពិតនៃព្រះគម្ពីរ ចេញពីអ្នកស្លាប់ជាទីស្រឡាញ់របស់ពួកគេទេឬអី? ម៉្យាងទៀត តើហេតុអ្វីបានជាពួកគ្រីស្ទាន ទាំងនេះមិនបានរៀនអ្វីទាល់តែសោះ អំពីសាសានាគ្រីស្ទ ខណៈដែលពួកគេកំពុងតែនៅឯ «ស្ថានសួគ៌» នោះ? ចម្លើយគឺថា មនុស្សទាំងនេះត្រូវបានបោកបញ្ឆោត ដោយបុគ្គលតែម្នាក់ ដែលបានកុហកដល់នាង អេវ៉ានៅក្នុងសួនច្បារអេដែន។ សាតាំងក៏បានល្បួងពួកគេជាមួយនឹងការកុហកដដែលនេះផងដែរ។ (សូម អានមេរៀនទី11 សម្រាប់ព័ត៌មានបន្ថែម)។

**សំណួរពិភាក្សា**

`1. តើបទពិសោធន៍របស់លោកអ័ដាម និងនាងអេវ៉ាបានបង្ហាញថា ការអត់ឱនទោសរបស់ព្រះមិនបាន ដកហូតសេចក្តីអាក្រក់ដែលបណ្តាលមកពីអំពើបាបនោះដោយរបៀបណា? តើហេតុអ្វីបានជាសេចក្តីពិត នៃព្រះគម្ពីរនេះសំខាន់ម្ល៉េះ?`

`2. ព្រះបានហាមកុំអោយលោកអ័ដាម និងនាងអេវ៉ាទៅជិតដើមដឹងខុសត្រូវជាដាច់ខាត។ តើព្រះបាន ហាមយើងកុំអោយទៅជិតរបស់អ្វីខ្លះ នៅសព្វថ្ងៃនេះ?`

`3. សព្វថ្ងៃនេះ សាតាំងបានព្យាយាមល្បួងរាស្ត្ររបស់ព្រះ។ សាតាំងចង់អោយយើងយល់ឃើញថា បញ្ញត្តិ របស់ «ព្រះយេស៊ូវតឹងរឹងជាទីបំផុត។ ប្រសិនបើយើងបន្ធូរបញ្ញត្តិរបស់យើងនោះ អ្នកដែលមិនមែនជាគ្រីស្ទាន នឹងងាយទទួលយកយើងជាងពេលឥឡូវនេះទៅទៀត»។ ដកស្រង់ពី Ellen G. White, Testimonies to Ministers and Godspel Workers, page 474, adapted។ តើយើងអាចជៀសវាងពីអន្ទាក់នេះបាន ដោយរបៀបណា?`