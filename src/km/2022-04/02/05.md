---
title:  សេចក្តីអាក្រក់ដែលអំពើបាបបានបណ្តាល
date:  05/10/2022
---

`តើមានរឿងអាក្រក់អ្វីខ្លះ ដែលបានកើតឡើង ដោយសារតែអំពើបាប? សម្រាប់ចម្លើយ សូម អានខគម្ពីរលោកុប្បត្តិ 3៖7-19 និងរ៉ូម 5៖12។`

សត្វពស់បានល្បួងនាងអេវ៉ាជាមួយនឹងការកុហកដ៏គួរអោយទាក់ទាញ។ នាងអេវ៉ាមិនបាន ដឹងថា អំពើបាបរបស់នាងនឹងធ្វើអោយរឿងអាក្រក់ៗជាច្រើនកើតឡើងនោះទេ។ នាងអេវ៉ាមិនបានគោរព តាមព្រះឡើយ ពេលដែលនាងអេវ៉ាបរិភោគផ្លែឈើហាមឃាត់នោះ។ នាងលែងស្មោះត្រង់ចំពោះព្រះទៀត ហើយ។ ឥឡូវនេះ នាងបានស្មោះត្រង់ចំពោះសាតាំងវិញ។

បទគម្ពីរលោកុប្បត្តិ 3 បានពិពណ៌នាអំពីលោកអ័ដាម និងនាងអេវ៉ា ព្រមទាំងជីវិតរបស់ពួកគេ បន្ទាប់ពីធ្វើបាបហើយផងដែរ។ លោកអ័ដាម និងនាងអេវ៉ាបែរទៅជាខ្លាចព្រះ។ ម្ល៉ោះហើយ ពួកគេបាន លាក់ខ្លួនចេញពីទ្រង់ (លោកុប្បត្តិ 3៖8)។ លោកអ័ដាម និងនាងអេវ៉ាបានខ្មាសអៀនចំពោះអំពើបាប របស់ពួកគេ ព្រមទាំងមានអារម្មណ៍ថា ពួកគេមានកំហុសផងដែរ។ ពួកគេបានចាប់ផ្តើមស្តីបន្ទោសអោយ គ្នាទៅវិញទៅមក (លោកុប្បត្តិ 3៖7, 9-13)។ ការឈឺចាប់ ការបែកញើស និងការស្លាប់បានក្លាយទៅ ជាផ្នែកមួយនៃបទពិសោធន៍របស់ពួកគេ (លោកុប្បត្តិ 3៖16-19)។ សេចក្តីស្លាប់ក៏បានក្លាយទៅជាផ្នែក មួយនៃជីវិតរបស់រុក្ខជាតិ និងសត្វផងដែរ (លោកុប្បត្តិ 3៖17, 18)។ អំពើបាបបានបង្ខូចនូវភាពស្រស់ ស្អាតជាច្រើននៃធម្មជាតិ។

សួនច្បារអេដែនលែងស្រស់ស្អាត ដូចពីមុនទៀតហើយ។ «លោកអ័ដាម និងនាងអេវ៉ាបាន មើលផ្ការុះរោយ។ ពួកគេបានឃើញស្លឹកឈើជ្រុះ និងរលួយ។ សញ្ញានៃសេចក្តីស្លាប់ទាំងនេះបានធ្វើអោយ លោកអ័ដាម និងនាងអេវ៉ាមានអារម្មណ៍សោកសៅជាខ្លាំង។ ពួកគេបានទ្រហោយំចំពោះផ្កាងាប់ លើស ជាងមនុស្សនៅសម័យនេះទ្រហោយំចំពោះការស្លាប់នៃអ្នកជាទីស្រឡាញ់របស់ពួកគេទៅទៀត។ មែន ហើយ ផ្កាងាប់បានធ្វើអោយលោកអ័ដាម និងនាងអេវ៉ាមានការសោកសៅជាខ្លាំង ប៉ុន្តែ នៅពេលដែលស្លឹក ឈើជ្រុះពីដើមឈើដ៏ស្រស់ស្អាតនោះ លោកអ័ដាម និងនាងអេវ៉ាបានយល់ថា ឥឡូវនេះ សេចក្តីស្លាប់បានក្លាយទៅជាផ្នែកមួយនៃភាវៈមានជីវិតទាំងអស់ហើយ»។ ដកស្រង់ពី Ellen G. White, Patriarchs and Prophets, page 62, adapted។

លោកអ័ដាម និងនាងអេវ៉ាមិនបានស្លាប់ភ្លាមៗនោះទេ។ ប៉ុន្តែ នៅថ្ងៃដដែលនោះ ព្រះបាន ប្រកាសអំពីទោសរបស់ពួកគេ។ ព្រះអម្ចាស់បានមានបន្ទូលប្រាប់លោកអ័ដាមថា៖ «ឯងនឹងបានអាហារ ស៊ីដោយការបែកញើស ដរាបដល់ឯងត្រឡប់ទៅជាដីវិញ ពីព្រោះអញបានយកឯងពីដីមក ដ្បិតឯងជាធូលីដី ក៏ត្រូវត្រឡប់ទៅជាធូលីដីវិញ» (លោកុប្បត្តិ 3៖19)។ អំពើបាបបាននាំមកនូវការផ្លាស់ប្តូរដ៏គួរភ័យខ្លាចដល់ជីវិតនៃមនុស្សលោកទាំងអស់។ ព្រះបានបណ្តាលអោយលោកប៉ុលមានប្រសាសន៍ថា «ដូច្នេះ ដែលបាបបានចូលមកក្នុងលោកីយ៍ ដោយសារមនុស្សតែម្នាក់ ហើយក៏មានសេចក្តីស្លាប់ចូលមក ដែរ ដោយសារអំពើបាបនោះជាយ៉ាងណា នោះសេចក្តីស្លាប់បានឆ្លងរាលដាល ដល់មនុស្សគ្រប់គ្នាយ៉ាង នោះដែរ» (រ៉ូម 5៖12)។ សព្វថ្ងៃនេះ យើងនៅតែរងទុក្ខ ដោយសារតែរឿងអាក្រក់ៗ ដែលបានកើតឡើង នៅក្នុងសួនច្បារអេដែន។ ប៉ុន្តែ ព្រះយេស៊ូវបានប្រទានដល់យើងនូវសេចក្តីសង្ឃឹមនៃជីវិតអស់កល្បនៅ លើផែនដីថ្មីមួយ ដែលគ្មានអំពើបាបកើតឡើងទៀតឡើយ។ ចូរអោយយើងអរព្រះគុណដល់ព្រះយេស៊ូវ ចំពោះជំនួយរបស់ទ្រង់ចុះ។

`តើរឿងរបស់លោកអ័ដាម និងនាងអេវ៉ាបានជួយអោយយើងយល់អំពីទង្វើអាក្រក់របស់យើង ដោយរបៀបណា?`