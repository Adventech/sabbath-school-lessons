---
title:  ត្រូវបានល្បួងដោយសត្វពស់
date:  03/10/2022
---

`តើនាងអេវ៉ាមានហេតុផលអ្វីខ្លះ ដើម្បីបរិភោគផ្លែឈើហាមឃាត់នោះ? សូមអានខគម្ពីរលោកុ-ប្បត្តិ 3៖1-7 សម្រាប់ចម្លើយ។`

បទគម្ពីរលោកុប្បត្តិ 3 បានបង្ហាញយើងអំពីរបៀបដែលសាតាំងបានល្បួងដល់ចិត្តរបស់យើង ដើម្បីអោយយើងធ្វើបាប។ យើងបានដឹងហើយថា ព្រះបានព្រមានដល់លោកអ័ដាម និងនាងអេវ៉ាកុំអោយ បរិភោគផ្លែឈើហាមឃាត់នោះ។ កាលពួកគេបរិភោគ ពួកគេនឹងត្រូវស្លាប់ជាមិនខាន (លោកុប្បត្តិ 2៖16, 17)។ សាតាំងបានប្រើសត្វពស់ ដើម្បីនិយាយទៅកាន់នាងអេវ៉ា អោយត្រូវនឹងផ្នែកមួយនៃផែនការ របស់វា ក្នុងការល្បួងនាង។ សត្វពស់បានសួរសំណួរជាច្រើនដល់នាងអេវ៉ា ដើម្បីជំរុញអោយនាងធ្វើបាប។

ជាដំបូង សត្វពស់បានធ្វើអោយនាងអេវ៉ាបាត់បង់ជំនឿចិត្តទៅលើព្រះ។ សត្វពស់ចង់អោយ នាងអេវ៉ាគិតថា នាងមិនយល់អំពីសេចក្តីបង្គាប់របស់ព្រះនោះឡើយ។ សត្វពស់បានសួរនាងថា «តើព្រះ មានព្រះបន្ទូលហាមមិនឲ្យអ្នកបរិភោគផ្លែឈើណានៅក្នុងសួនច្បារមែនឬ?» (លោកុប្បត្តិ 3៖1)។ នាង អេវ៉ាបាននិយាយថា ផ្លែឈើហាមឃាត់គឺជាបញ្ញត្តិតែមួយគត់។ នាង និងលោកអ័ដាមមិនត្រូវបរិភោគ ឬ ប៉ះវាឡើយ?» (លោកុប្បត្តិ 3៖1)។ កាលណាពួកគេបរិភោគ ពួកគេនឹងត្រូវស្លាប់។

បន្ទាប់មក សាតាំងបានបដិសេធព្រះបន្ទូលរបស់ព្រះ។ «រួចពស់ក៏និយាយទៅស្ត្រីថា អ្នកមិន ស្លាប់ជាពិតមែនទេ» (លោកុប្បត្តិ 3៖4)។

ទីបំផុត សាតាំងបានស្តីបន្ទោសព្រះ ដែលទ្រង់បានលាក់បាំងព័ត៌មានសំខាន់មួយចេញពីនាងអេវ៉ា និងប្តីរបស់នាង។ សាតាំងបាននិយាយថា «ព្រះទ្រង់ជ្រាបថា នៅថ្ងៃណាដែលអ្នកបរិភោគ នោះភ្នែកអ្នកនឹងបានភ្លឺឡើង ហើយអ្នកនឹងបានដូចជាព្រះដែរ ព្រមទាំងដឹងការខុសត្រូវផង» (លោកុប្បត្តិ 3៖5)។

នាងអេវ៉ាចង់ដឹងបន្ថែមទៀត អំពីដើមឈើហាមឃាត់។ ដូច្នេះ បន្ទាប់ពីព្រះបានព្រមានកុំអោយ នាងទៅជិតដើមឈើនោះ នាងមិនព្រមស្តាប់ទ្រង់ឡើយ។ នៅត្រង់ដើមឈើនោះ នាងត្រូវតែសម្រេចចិត្ត រវាងព្រះបន្ទូលរបស់ព្រះ និងការកុហករបស់សាតាំង។ នាងអេវ៉ាបានសង្ស័យចំពោះព្រះ។ នាងបានជឿ ទៅលើអ្វីដែលយើងបានឃើញជាមួយនឹងភ្នែករបស់នាង។ នាងបានបណ្តោយអោយបទពិសោធន៍ផ្ទាល់ ខ្លួនរបស់នាង ដឹកនាំនាង។

ទី1 នាងអេវ៉ាបានឃើញថា ផ្លែឈើនោះគឺជាជម្រើសដ៏ត្រឹមត្រូវមួយ គឺថា៖ «ផ្លែឈើនោះបរិភោគបាន» (លោកុប្បត្តិ 3៖6)។ ទី2 ផ្លែឈើនោះ គឺ «ជាទីគាប់ដល់ភ្នែក» (លោកុប្បត្តិ 3៖6)។ ដូច្នេះ នាងអេវ៉ាបានជឿថា ផ្លែឈើនោះនឹងធ្វើអោយនាងរីករាយ។ ទី3 នាងមានអារម្មណ៍ថា ផ្លែឈើនឹងផ្តល់ចំណេះដឹងដ៏ពិសេសមួយដល់នាង គឺ «ជាដើមដែលល្មមគួរនឹងចង់បាន ដើម្បីឲ្យបានប្រាជ្ញា» (លោកុប្បត្តិ 3៖6)។ ដូច្នេះ នាងអេវ៉ាបានគិតថា នាងមានហេតុផលត្រឹមត្រូវក្នុងការជឿទុកចិត្តទៅលើ សត្វពស់។ គួរអោយសោកស្តាយណាស់ នាងបានបរិភោគផ្លែឈើនោះ។

អ្នកខ្លះបានគិតថា ចំណេះដឹងទាំងអស់សុទ្ធតែល្អ អោយតែយើងគោរពតាមបញ្ញត្តិនៃព្រះគម្ពីរ នេះ គឺថា៖ «ចូរលមើលគ្រប់ទាំងអស់ ហើយកាន់ខ្ជាប់តាមសេចក្តីដែលត្រឹមត្រូវ» (ថែស្សាឡូនីចទី1 5៖21)។ ប៉ុន្តែ បទពិសោធន៍ដ៏គួរអោយសោកស្តាយរបស់លោកអ័ដាម និងនាងអេវ៉ាបានបង្រៀនយើងថា ចំណេះដឹងខ្លះអាចធ្វើបាបយើងបាន។

`តើរឿងនេះបានបង្រៀនយើងអ្វីខ្លះ អំពីជម្រើសរបស់យើង? តើហេតុអ្វីបានជាយើងងាយនឹងធ្វើការសម្រេចចិត្តខុសម៉្លេះ?`