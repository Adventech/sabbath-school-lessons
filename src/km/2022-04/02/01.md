---
title:  សេចក្តីស្លាប់នៅលើផែនដីដែលពេញទៅដោយអំពើបាប
date:  01/10/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 2៖16, 17; លោកុប្បត្តិ 3៖1-7; លោកុប្បត្តិ 3៖4; លោកុប្បត្តិ 3៖7-9; លោកុប្បត្តិ 3៖15, 21។

> <p>ខចងចាំ</p>
> «ដូច្នេះ ដែលបាបបានចូលមកក្នុងលោកីយ៍ ដោយសារមនុស្សតែម្នាក់ ហើយក៏មានសេចក្តី ស្លាប់ចូលមកដែរ ដោយសារអំពើបាបនោះជាយ៉ាងណា នោះសេចក្តីស្លាប់បានឆ្លងរាលដាល ដល់មនុស្សគ្រប់គ្នាយ៉ាងនោះដែរ ដ្បិតគ្រប់គ្នាបានធ្វើបាបហើយ» (រ៉ូម 5៖12)។

ព្រះយេស៊ូវបានបង្កើតភពដ៏សែនឆ្ងាយទាំងអស់ ហើយទ្រង់បំពេញភពទាំងនោះជាមួយនឹង ភាវៈមានជីវិតផងដែរ (យ៉ូហាន 1៖1-3, 10; កូឡូស 1៖16; ហេព្រើរ 1៖2)។ បន្ទាប់មក ព្រះវរបិតា បានលើកតម្កើងព្រះយេស៊ូវនៅក្នុងរបៀបដ៏ពិសេសមួយ។ ព្រះវរបិតាបានប្រកាសថា ទ្រង់ និងព្រះយេស៊ូវ នឹងបង្កើតផែនដីរបស់យើងនេះ រួមទាំងរបស់សព្វសារពើនៅក្នុងនោះផងដែរ។ ដំណឹងនេះបានធ្វើអោយ លុយស៊ីហ្វ័រច្រណែនដល់ព្រះយេស៊ូវ (សូមអាន Ellen G. White, The Story of Redemption, page 14)។ ដូច្នេះ លុយស៊ីហ្វ័របានរៀបចំផែនការដ៏សំងាត់មួយ ដើម្បីធ្វើការទាស់នឹងព្រះយេស៊ូវ។

បន្ទាប់មក ព្រះបានទម្លាក់សាតាំងចេញពីស្ថានសួគ៌។ សាតាំងចង់ «ធ្វើបាបព្រះនៅស្ថានសួគ៌ និងធ្វើអោយទ្រង់មានអារម្មណ៍សោកសៅ»។ ដូច្នេះ សាតាំងបានសម្រេចចិត្តថា «នឹងបំផ្លាញសេចក្តី សុខរបស់លោកអ័ដាម និងនាងអេវ៉ា» នៅលើផែនដីនេះ។ សាតាំងចង់រក «វិធីមួយ ដើម្បីល្បួងលោក អ័ដាម និងនាងអេវ៉ាកុំអោយគោរពតាមព្រះ។ នៅពេលនោះ ព្រះនឹងអត់ឱនទោសអោយលោកអ័ដាម និងនាងអេវ៉ា។ នៅពេលដែលរឿងនោះកើតឡើង សាតាំងនឹងមានអារម្មណ៍ថា ព្រះត្រូវតែយុត្តិធម៌ និង បង្ហាញសេចក្តីមេត្តាដល់វា ក៏ដូចជាពួកទេវតាអាក្រក់របស់វាផងដែរ»។ ដកស្រង់ពី Ellen G. White, The Story of Redemption, page 27, adapted។ ព្រះបានជ្រាបគ្រប់រឿងទាំងអស់អំពីផែនការដ៏អាក្រក់របស់សាតាំង។ ម្ល៉ោះហើយ ព្រះបានហាមមិនអោយលោកអ័ដាម និងនាងអេវ៉ាទៅក្បែរដើម ហាមឃាត់ជាដាច់ខាត (លោកុប្បត្តិ 2៖16-17)។ តើលោកអ្នកឃើញថា ព្រះបានប្រទានបញ្ញត្តិអោយ មនុស្សគោរពតាម មុនអំពើបាបពេញផែនដីដែរឬទេ?

**សប្តាហ៍នេ**

យើងនឹងសិក្សាអំពីអំពើបាបរបស់លោកអ័ដាម និងនាងអេវ៉ា។ យើងនឹងរៀន អំពីរបៀបដែលអំពើបាប និងសេចក្តីស្លាប់បានគ្រប់គ្រងលើផែនដីនេះ។ យើងក៏នឹងឃើញផងដែរថា ព្រះបានផ្តល់សេចក្តីសង្ឃឹមដល់មនុស្សលោកនៅក្នុងសួនច្បារអេដែន។