---
title:  សេចក្តីសន្យាជាលើកដំបូង
date:  06/10/2022
---

`សូមអានខគម្ពីរលោកុប្បត្តិ 3៖15, 21។ តើយើងអាចរកឃើញសេចក្តីសង្ឃឹមអ្វី តាមរយៈ ខទាំងនេះ សម្រាប់គ្រួសារនៃមនុស្សលោក?`

បទគម្ពីរលោកុប្បត្តិ 3 បានពិពណ៌នាអំពីសោកនាដកម្មដ៏អាក្រក់មួយ ដែលបានកើតឡើង បន្ទាប់ពីការធ្លាក់ចុះទៅក្នុងអំពើបាប។ ប៉ុន្តែ ព្រះបានប្រទានសេចក្តីសង្ឃឹមមួយដល់លោកអ័ដាម និងនាង អេវ៉ា។ ជាដំបូង ព្រះបានដាក់បណ្តាសាដល់សត្វពស់។ បណ្តាសាបាននាំមកនូវសេចក្តីសន្យានៃក្តីសង្ឃឹម សម្រាប់មនុស្សលោកទាំងអស់។ ព្រះបានប្រកាសដល់សត្វពស់ថា «អញនឹងធ្វើឲ្យឯង ហើយនិងស្ត្រី គឺ ទាំងពូជឯង និងពូជនាងមានសេចក្តីខ្មាំងនឹងគ្នា ពូជនាងនឹងកិនក្បាលឯង ហើយឯងនឹងចឹកកែងជើងគេ» (លោកុប្បត្តិ 3៖15)។

ពាក្យថា «ខ្មាំង» ប្រែមកពីពាក្យថា «អេយបា (eybah)» ជាភាសាហេព្រើរ។ ពាក្យនេះបាន បង្ហាញយើងថា មហាវិវាទរវាងសេចក្តីល្អ និងសេចក្តីអាក្រក់នឹងបន្តយូរទៅទៀត។ ពាក្យថា «ខ្មាំង» ក៏ បានបង្ហាញយើងថា ព្រះនឹងដាក់សេចក្តីសម្អប់ចំពោះអំពើបាបនៅក្នុងចិត្តរបស់មនុស្សលោកផងដែរ។ បើគ្មានព្រះយេស៊ូវនោះទេ «ជីវិតខាងឯវិញ្ញាណ» របស់យើងនឹង «ស្លាប់» ជាមិនខាន (អេភេសូរ 2៖1, 5)។ យើងគឺជា «បាវបំរើរបស់អំពើបាប» (រ៉ូម 6៖20)។ ព្រះយេស៊ូវបានប្រទានជីវិតថ្មីមួយដល់យើង។ ជីវិតថ្មីនេះបានធ្វើអោយយើងស្អប់អំពើបាប និងធ្វើអោយយើងក្លាយទៅជាខ្មាំងនឹងសាតាំង។ សេចក្តី សម្អប់ចំពោះអំពើបាបនេះបានអនុញ្ញាតអោយយើងទទួលយកព្រះគុណរបស់ព្រះ។ យើងត្រូវការព្រះគុណ របស់ព្រះ។ បើគ្មានព្រះគុណរបស់ព្រះនោះទេ ជីវិតរបស់យើងមិនអាចផ្លាស់ប្តូរបានឡើយ។ យើងនឹងនៅ តែជាបាវបម្រើរបស់សាតាំង។

បន្ទាប់មក ព្រះអម្ចាស់បានប្រើតង្វាយសត្វ ដើម្បីបង្ហាញអំពីសេចក្តីសន្យារបស់ទ្រង់ដល់លោក អ័ដាម និងនាងអេវ៉ា (សូមអានខគម្ពីរលោកុប្បត្តិ 3៖21)។ «ព្រះបានបង្គាប់អោយលោកអ័ដាមរៀបចំតង្វាយមួយជំនួសអំពើបាប។ តង្វាយនេះបានបំបាក់ទឹកចិត្តរបស់លោកអ័ដាម គឺថា គាត់ត្រូវតែសម្លាប់ សត្វមួយក្បាល។ មានតែព្រះមួយគត់ដែលអាចប្រទាននូវជីវិតមួយនេះ។ នេះគឺជាបទពិសោធន៍ដំបូង បង្អស់ ដែលលោកអ័ដាមបានឃើញសត្វស្លាប់។ លោកអ័ដាមបានក្រឡេកមើលសត្វដែលកំពុងតែសម្រក់ ឈាមទាំងឈឺចាប់។ ការស្លាប់របស់សត្វបានបង្ហាញអំពីការសុគតរបស់ព្រះយេស៊ូវនៅលើឈើឆ្កាង។ ព្រះយេស៊ូវគឺជាតង្វាយជំនួសអំពើបាបរបស់មនុស្ស»។ ដកស្រង់ពី Ellen G. White, The Story of Redemption, page 50, adapted។

`សូមអានខគម្ពីរកូរិនថូសទី2 5៖21 និងហេព្រើរ 9៖28។ តើខទាំងនេះបានបង្រៀនយើង អ្វីខ្លះ អំពីសេចក្តីសន្យានៃក្តីសង្គ្រោះដែលព្រះបានបង្ហាញដល់យើងនៅក្នុងសួនច្បារអេដែននោះ?`

លោកអ័ដាម និងនាងអេវ៉ាបានចាកចេញពីសួនច្បារអេដែន (លោកុប្បត្តិ 3៖19, 22-24)។ ពួកគេបានដឹងថា ពួកគេនឹងស្លាប់នៅថ្ងៃណាមួយ។ នៅពេលដែលពួកគេចាកចេញពីសួនច្បារអេដែន ពួកគេមិនបានប្រដាប់ស្លឹកល្វាតទៅទៀតឡើយ (លោកុប្បត្តិ 3៖7)។ ព្រះអង្គទ្រង់ផ្ទាល់បានធ្វើអាវពីស្បែកអោយពួកគេ (លោកុប្បត្តិ 3៖21)។ ព្រះអង្គទ្រង់ផ្ទាល់បានបំពាក់អាវនោះអោយលោកអ័ដាម និងនាងអេវ៉ា។ អាវនោះគឺជារូបស័ព្ទតំណាងអោយសេចក្តីមេត្តា និងព្រះជន្មដ៏បរិសុទ្ធរបស់ទ្រង់ (សាការី 3៖1-5; លូកា 15៖22)។ ដូច្នេះ យើងបានឃើញតាំងតែពីដើមមកថា ព្រះបានបង្ហាញដំណឹងល្អមួយ ដល់មនុស្សលោកថា ព្រះយេស៊ូវនឹងសង្គ្រោះយើងចេញពីអំពើបាប។