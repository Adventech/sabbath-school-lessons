---
title:  តើនាងអេវ៉ាគួរតែជឿទុកចិត្តព្រះ ឬសាតាំង?
date:  02/10/2022
---

ព្រះអម្ចាស់បានបង្កើតផែនដីដ៏ល្អឥតខ្ចោះ (លោកុប្បត្តិ 1៖31)។ ដូច្នេះ មុនពេលធ្លាក់ចុះទៅ ក្នុងអំពើបាប លោកអ័ដាម និងនាងអេវ៉ាមិនបានដឹងអំពីសេចក្តីស្លាប់ទាល់តែសោះ។ ព្រះបានព្រមាន ដល់ លោកអ័ដាម និងនាងអេវ៉ាអំពីសេចក្តីស្លាប់យ៉ាងដូច្នេះថា៖ «ព្រះយេហូវ៉ាដ៏ជាព្រះទ្រង់បង្គាប់ទៅអ័ដាមថា ឯងនឹងស៊ីផ្លែឈើទាំងអស់ក្នុងសួនច្បារនេះបានតាមចិត្ត តែឯត្រង់ដើមដឹងខុសត្រូវ នោះមិនត្រូវឲ្យឯងស៊ីផលឡើយ ដ្បិតនៅថ្ងៃណាដែលឯងស៊ី នោះនឹងត្រូវស្លាប់ជាមិនខាន (លោកុប្បត្តិ 2៖16, 17)។

`តើព្រះចាំបាច់ត្រូវព្រមានដល់លោកអ័ដាម និងនាងអេវ៉ា អំពីសេចក្តីស្លាប់ដែរឬទេ? តើហេតុអ្វី បានជាព្រះត្រូវព្រមានដល់លោកអ័ដាម និងនាងអេវ៉ាយ៉ាងដូច្នេះ បើពួកគេមិនអាចជ្រើសរើសរវាងសេចក្តី ល្អ និងសេចក្តីអាក្រក់នោះ? សូមអានខគម្ពីរលោកុប្បត្តិ 2៖16, 17 សម្រាប់ចម្លើយ។`

ចំណេរក្រោយមក សាតាំងបានក្លែងធ្វើជាសត្វពស់ចេះនិយាយមួយក្បាល ហើយវាបានចូល ទៅក្នុងសួនច្បារអេដែន។ នាងអេវ៉ាបានឃើញសត្វពស់កំពុងតែស៊ីផ្លែឈើហាមឃាត់។ សត្វពស់បានបន្លំធ្វើជាសប្បាយយ៉ាងខ្លាំង។ វាមិនស្លាប់នោះទេ។ អ្នកស្រីអែល្លីន ជីវ៉ៃត៍បានមានប្រសាសន៍ប្រាប់យើង ថា «សត្វពស់បានស៊ីផ្លែឈើហាមឃាត់» នោះគ្មានអ្វីកើតឡើងចំពោះវានោះឡើយ»។ ដកស្រង់ពី Ellen G. White, Patriarchs and Prophets, page 54, adapted។

`តើលោកអ្នកគិតថា នាងអេវ៉ាមានអារម្មណ៍យ៉ាងណា នៅពេលដែលនាងបានស្តាប់សព្វពស់ នោះ? តើលោកអ្នកគិតថា ហេតុអ្វីបានជាអេវ៉ាជឿការកុហករបស់សត្វពស់យ៉ាងដូច្នេះ? សូមអានខគម្ពីរ លោកុប្បត្តិ 3៖1-4 សម្រាប់ចម្លើយ។`

សត្វពស់បានផ្តល់ហេតុផល2យ៉ាងដល់នាងអេវ៉ា ដើម្បីបញ្ចុះបញ្ចូលនាងថា ព្រះគឺជាអ្នកខុស។ ទី1 នាងអេវ៉ាមិនបានឃើញអំពើបាប ឬសេចក្តីស្លាប់នៅក្នុងធម្មជាតិនោះឡើយ។ ទី2 សត្វពស់បានស៊ីផ្លែ ឈើហាមឃាត់ នៅមុខនាងអេវ៉ា។ នាងក៏ឃើញផងដែរថា វាកំពុងតែសប្បាយរីករាយ។ ដូច្នេះ តើហេតុអ្វី បានជានាងមិនអាចសប្បាយជាមួយនឹងវាបានដែរនោះ? នាងអេវ៉ាមានអារម្មណ៍ថា បញ្ញត្តិរបស់ព្រះតឹង រឹងជាខ្លាំង។ នាងអវ៉ាមិនបានយល់អំពីមូលហេតុដែលព្រះចង់កំណត់ដែនសេរីភាពរបស់នាងនោះឡើយ។

គួរអោយសោកស្តាយណាស់ នាងអេវ៉ាបានជ្រើសរើសខុស។ នាងបានភ្លេចពីក្បួនច្បាប់3យ៉ាង គឺ៖ (1) គោលគំនិតនៃមនុស្សលោកមិនមែនជាវិធីល្អនៅក្នុងការវិនិច្ឆ័យសំណួរខាងឯវិញ្ញាណនោះទេ។ (2) យើងអាចនឹងមិនយល់អំពីហេតុផលនៃសេចក្តីបង្គាប់របស់ព្រះគ្រប់ពេលបានឡើយ។ ប៉ុន្តែ យើង ត្រូវតែជឿជាក់ថា ព្រះតែងតែត្រូវជានិច្ច។ (3) ព្រះតែងតែប្រទានការសាកល្បងដល់យើង ដើម្បីអោយ ឃើញថា យើងបានស្តាប់បង្គាប់ទ្រង់ដែរឬទេ។ ដូច្នេះ យើងត្រូវតែនៅអោយឆ្ងាយពីរបស់ដែលព្រះបាន ហាម។ ជារៀងរាល់ថ្ងៃ យើងត្រូវការសម្រេចចិត្តរវាងព្រះគម្ពីរ និងវប្បធម៌។ ការជ្រើសរើសរបស់យើង អាចផ្លាស់ប្តូរជីវិតរបស់យើងបាន ជារៀងរហូត។

`តើការបង្រៀននៃព្រះគម្ពីរខុសគ្នាពីវប្បធម៌ដោយរបៀបណា?`