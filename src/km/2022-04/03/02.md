---
title:  «ព្រលឹងរស់ឡើង»
date:  09/10/2022
---

`សូមអានអំពីរបៀបដែលព្រះបានបង្កើតមនុស្សលោក និងសត្វនៅក្នុងខគម្ពីរលោកុប្បត្តិ 1៖24-27 និងក្នុងខគម្ពីរលោកុប្បត្តិ 2៖7,19។ តើរបៀបដែលព្រះបានបង្កើតមនុស្ស និងសត្វនោះដូច គ្នា និងខុសគ្នានៅត្រង់ណា? តើអ្វីដែលធ្វើអោយមនុស្សលោកមានព្រលឹងរស់ឡើង? សូមអានខគម្ពីរ លោកុប្បត្តិ 2៖7 សម្រាប់ចម្លើយ។`

ព្រះគម្ពីរបានបង្រៀនថា ព្រះបានបង្កើតផ្ទៃមេឃ និងផែនដីនៅក្នុងរយៈពេល6ថ្ងៃ។ នៅថ្ងៃ ទី6 ព្រះអម្ចាស់បានបង្កើតសត្វនៅលើដីគោក មនុស្សប្រុស និងមនុស្សស្រី (លោកុប្បត្តិ 1៖24-27)។ ព្រះគម្ពីរបានសំដែងថា «ព្រះយេហូវ៉ាដ៏ជាព្រះទ្រង់បានយកដីមកសូនធ្វើគ្រប់ទាំងសត្វជើង4 និងសត្វហើរទាំងប៉ុន្មាន» (លោកុប្បត្តិ 2៖19)។ ព្រះក៏បាន «យកធូលីដីមកសូនធ្វើជាមនុស្ស» (លោកុប្បត្តិ 2៖ 7) ផងដែរ។

ព្រះបានបង្កើតទាំងមនុស្ស និងសត្វចេញពីដីដូចគ្នា។ ប៉ុន្តែ ព្រះបានបង្កើតមនុស្សខុសពីសត្វ 2យ៉ាង។ ទី1 ព្រះបានសូនធ្វើជាមនុស្ស។ បន្ទាប់មក បានមនុស្សមានព្រលឹងរស់ឡើង (លោកុប្បត្តិ 2៖ 7)។ ដូច្នេះ លោកអ័ដាមមានរូបកាយមួយ មុនពេលដែលគាត់រស់ឡើង។ ទី2 ព្រះបានបង្កើតមនុស្សអោយដូចរូបអង្គទ្រង់ (លោកុប្បត្តិ 1៖26, 27)។ មនុស្សលោកគឺជារូបតាងរបស់ព្រះ។ រីឯសត្វវិញ មិនមែនជារូបតាងរបស់ព្រះនោះឡើយ។

ខគម្ពីរលោកុប្បត្តិ 2៖7 បានបកស្រាយថា ព្រះបានផ្លុំខ្យល់ដង្ហើមជីវិតបញ្ចូលទៅក្នុងរន្ធច្រមុះ របស់លោកអ័ដាម។ ខ្យល់ដង្ហើមជីវិតរបស់ព្រះបានផ្លាស់ប្តូររូបកាយគ្មានជីវិតរបស់លោកអ្នកអោយមាន ព្រលឹងរស់ឡើង។ សេចក្តីពិតនៃព្រះគម្ពីរសំខាន់ជាទីបំផុត។ តើលោកអ្នកឃើញថា យើងមិនមានព្រលឹង ដែលរស់នៅដាច់ដោយឡែកពីរូបកាយដែរឬទេ? យើងម្នាក់ៗគឺជាព្រលឹងរស់។ ព្រះគម្ពីរមិនបានបង្រៀន យើងថា ព្រលឹង ឬវិញ្ញាណអាចរស់នៅដាច់ដោយឡែកពីរូបកាយរបស់មនុស្សនោះទេ។ ការបង្រៀនបែប នេះគឺជាការកុហកទេ។ នៅពេលដែលយើងយល់អំពីរបៀបដែលព្រះបានបង្កើតមនុស្សលោកនោះ យើង នឹងមិនព្រមទទួលយកការបង្រៀនដែលថា វិញ្ញាណនឹងបន្តរស់ នៅពេលដែលរាងកាយស្លាប់នោះឡើយ។

ជីវិតគឺជាអាថ៌កំបាំងមួយ។ អ្នកវិទ្យាសាស្ត្រមិនយល់ស្របជាមួយនឹងពេលវេលានៃការចាប់ផ្តើម និងការបញ្ចប់នៃជីវិតរបស់មនុស្សនោះទេ។ អាថ៌កំបាំងធំជាងនេះទៅទៀតនោះ គឺជាវិញ្ញាណរបស់ យើង។ តើកោសិកា និងសារធាតុគីមីនៅក្នុងខួរក្បាលរបស់យើងបានបង្កើតគោលគំនិត និងអារម្មណ៍ ដោយរបៀបណាដែរ? អ្នកវិទ្យាសាស្ត្រដែលសិក្សាទៅលើសំណួរនេះបាននិយាយថា ពួកគេមិនដឹងឡើយ។ ដូច្នេះ យើងមិនគួរព្យាយាមឆ្លើយស្មានទៅនឹងសំណួរដែលព្រះគម្ពីរមិនបានសួរ ឬឆ្លើយនោះឡើយ។

`ជីវិតគឺជាបាដិហារ្យដ៏មានអំណាច និងអស្ចារ្យជាទីបំផុត។ តើហេតុអ្វីបានជាយើងគួរតែមានអារម្មណ៍ត្រេកអរចំពោះអំណោយទាននៃជីវិតនេះ? តើហេតុអ្វីបានជាសេចក្តីសន្យានៃជីវិតអស់កល្បគួរ តែផ្តល់សេចក្តីអំណរលើសជាងអារម្មណ៍ត្រេកអរចំពោះជីវិត នៅពេលឥឡូវនេះទៅទៀតនោះ?`