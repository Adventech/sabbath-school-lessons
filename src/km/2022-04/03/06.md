---
title:  សម្រាកជាមួយនឹងព្រះវរបិតា
date:  13/10/2022
---

`សូមអានខគម្ពីរលោកុប្បត្តិ 25៖8; សាំយូអែលទី2 7៖12; ពង្សាវតាក្សត្រទី1 2៖10 និង ពង្សាវតាក្សត្រទី1 22៖40។ តើខទាំងនេះបានបង្រៀនលោកអ្នកយ៉ាងដូចម្តេច អំពីសេចក្តីស្លាប់?`

គម្ពីរសញ្ញាចាស់បានពិពណ៌នាអំពីសេចក្តីស្លាប់ និងការបញ្ចុះមនុស្សស្លាប់នៅក្នុងផ្នូរ។ យើង បានអានថា លោកអ័ប្រាហាំត្រូវបានបញ្ចុះជាមួយនឹងញាតិរបស់គាត់ ដោយបានសំដែងថា៖ «កាលគាត់ បានអាយុវែងល្អ ព្រមទាំងស្កប់ស្កល់នឹងអាយុរបស់ខ្លួនហើយ នោះផុតដង្ហើមស្លាប់ទៅ បានប្រមូលទៅមូលនឹងញាតិគាត់វិញ» (លោកុប្បត្តិ 25៖8)។ លោកអ៊ើរ៉ុន និងលោកម៉ូសេក៏បាន «ប្រមូលទៅមូល» នឹង ពួកអយ្យកោរបស់ពួកគាត់ នៅពេលដែលពួកគាត់ស្លាប់ទៅនោះដែរ (ចោទិយកថា 32៖50)។

ទាំងស្តេចល្អ និងស្តេចអាក្រក់សុទ្ធតែបញ្ចប់នៅក្នុងកន្លែងតែមួយ នៅពេលដែលគាត់ស្លាប់ទៅ។ ពួកគេសុទ្ធតែចូលទៅក្នុងផ្នូរទាំងអស់ (សូមអានខគម្ពីរពង្សាវតាក្សត្រទី2 24៖6 និងរបាក្សត្រទី2 32៖

`33)។ តើព័ត៌មាននេះបានបង្រៀនយើងយ៉ាងដូចម្តេច អំពីសេចក្តីស្លាប់?`

ព្រះគម្ពីរបានប្រើពាក្យ «សម្រាក» នៅពេលដែលពួកគេស្លាប់ទៅ។ នៅពេលដែលស្តេចដាវីឌ ស្លាប់ទៅ ព្រះគម្ពីរបានសំដែងថា ទ្រង់ «ក៏ផ្ទំលក់ទៅ ជាមួយនឹងពួកពួកអយ្យកោទ្រង់ទៅ ហើយគេបញ្ចុះ សពទ្រង់ នៅក្នុងទីក្រុងដាវីឌ» (ពង្សាវតាក្សត្រទី1 2៖10)។ ពាក្យតែមួយដែលសរសេរថា «ផ្ទំលក់ទៅ ជាមួយនឹងពួកអយ្យកោទ្រង់ទៅ» ត្រូវបានប្រើ ដើម្បីពិពណ៌នា អំពីស្តេចនៃសាសន៍ហេព្រើរដទៃទៀត ទាំងល្អ និងអាក្រក់។

យ៉ាងហោចណាស់ យើងអាចរៀនអំពីគោលគំនិត3យ៉ាងចេញពីពាក្យ «ផ្ទំលក់ទៅ ជាមួយ នឹងពួកអយ្យកោទ្រង់ទៅ»។ (1) យើងនឹងស្លាប់។ យើងនឹងសម្រាកពីការងាររបស់យើងនៅក្នុងជីវិតនេះ។ (2) សមាជិកគ្រួសាររបស់យើងក៏បានស្លាប់ទៅ មុនយើងផងដែរ។ (3) នៅពេលដែលយើងត្រូវគេបញ្ចុះ ក្បែរសមាជិកគ្រួសាររបស់យើងនោះ យើងមិននៅតែម្នាក់ឯងឡើយ។ យើងនៅជាមួយនឹងគ្នា បន្ទាប់ពី យើងស្លាប់ទៅ។ សព្វថ្ងៃនេះ គោលគំនិតនេះអាចធ្វើអោយយើងពិបាកយល់បន្តិច។ ប៉ុន្តែ គោលគំនិតនេះបានជួយកំសាន្តចិត្តដល់មនុស្សនៅក្នុងសម័យព្រះគម្ពីរ។

នៅពេលដែលយើងស្លាប់ ដោយមានព្រះយេស៊ូវនៅក្នុងចិត្តរបស់យើងនោះ យើងអាចអោយ គេបញ្ចុះយើងនៅក្បែរមនុស្សជាទីស្រឡាញ់របស់យើងបាន។ ជាការពិតណាស់ មនុស្សស្លាប់មិនអាចទាក់ទងជាមួយនឹងមនុស្សរស់ ឬមនុស្សស្លាប់ដទៃទៀតបានទេ។ ពួកគេនឹងស្លាប់ទៅ រហូតដល់ព្រះយេស៊ូវ យាងមកវិញម្តងទៀត។ ព្រះយេស៊ូវនឹងប្រោសពួកគេចេញពីការដេកលក់ដ៏ស្ងប់បំផុតរបស់ពួកគេ។ នៅ ពេលនោះ ពួកគេនឹងប្រមូលទៅមូលជាមួយអ្នកស្លាប់ជាទីស្រឡាញ់របស់ពួកគេ ដែលមានព្រះយេស៊ូវនៅក្នុងចិត្តនោះដែរ។

`តើយ៉ាងណាទៅវិញ ប្រសិនបើមនុស្សស្លាប់នៅរស់ ព្រមទាំងបានឃើញហេតុការណ៍គ្រប់យ៉ាង ដែលបានកើតឡើងនៅលើផែនដីនេះនោះ? គោលគំនិតនេះគួរអោយខ្លាចមែន។ តើហេតុអ្វីបានជាមនុស្សជឿទៅលើគោលគំនិតខុសឆ្គងនេះ? តើការដេកលក់អាចជួយអោយយើងយល់អំពីផែនការរបស់ ព្រះ សម្រាប់ជីវិតអស់កល្បនោះបានដោយរបៀបណា?`