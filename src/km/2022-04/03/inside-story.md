---
title:  ប្រាក់មួយកាក់ៗសុទ្ធតែពិសិដ្ឋទាំងអស់
date:  14/10/2022
---

នាងស៊ីយ៉ាម៉ាឡា (Shyamala) បានបើកភ្នែកធំៗទាំងភ្ញាក់ផ្អើល ខណៈដែលនាងអានអក្សរសរសេរដោយដៃនៅក្នុងស្រោមសំបុត្រ ដែលមាន មូលប្បទានប័ត្រតម្លៃ100.52ដុល្លារ។ សំបុត្រនោះ ផ្ញើមកពីឆ្នេរខាងកើតនៃសហរដ្ឋអាមេរិក ហើយ មូលប្បទានប័ត្រត្រូវបានបញ្ជូនទៅកាន់បេសកកម្មសកល ដែលជាដៃជួរមុខនៃបេសកកម្មអាត់វេនទីស្ទ ដែលបេសកជនចាប់ផ្តើមក្រុមតូចថ្មីៗនៅក្នុងទឹកដីដែលមិន ទាន់ទៅដល់។

សំបុត្រនោះបានសរសេរថា «ខ្ញុំបានភ្ជាប់នូវការបរិច្ចាគមួយជូនដល់បេសកកម្មសកល ដើម្បីជួយមនុស្សអោយរៀនអំពីសេចក្តីស្រឡាញ់របស់ព្រះ ខ្ញុំស្រឡាញ់ព្រះ ហើយខ្ញុំក៏កំពុងតែព្យាយាមជួយផ្សព្វផ្សាយដំណឹងល្អនៅក្នុងសង្កាត់របស់ខ្ញុំផងដែរ»។ ផ្នែកបន្ទាប់នៃកំណត់ត្រាដែលបានធ្វើអោយនាងស៊ីយ៉ាម៉ាឡាកាន់តែភ្ញាក់ផ្អើលនោះ គឺជាវិធីនៃការស្វែករកប្រាក់របស់ម្ចាស់ជំនួយ។ អ្នកសរសេរបានពន្យល់ ថា មានកាក់ដែលនាងបានរកឃើញនៅតាមផ្លូវនៅក្នុង110.52ដុល្លារ។ ពេលកាក់របស់នាងពេញហើយ នាងក៏យកប្រាក់ទាំងនោះមកផ្ញើជូនទៅវិញ។ នៅពេលដែលកាក់ពេញកូនជ្រូករបស់នាងហើយ នាងបាន យកប្រាក់នោះទៅដូរ រួចបានបរិច្ចាគ។ នាងបានសរសេរថា «ប្រាក់នេះគឺជាអំណោយ ដែលខ្ញុំបានប្រមូល សម្រាប់ព្រះយេស៊ូវ ខ្ញុំសង្ឃឹមថា អំណោយនេះនឹងផ្តល់ស្នាមញញឹមដល់អ្នកណាម្នាក់ ខណៈដែលអ្នកបានចែករំលែកសេចក្តីស្រឡាញរបស់ព្រះជាមួយនឹងគេ»។ សំបុត្រដ៏គួរឱ្យភ្ញាក់ផ្អើលមួយទៀត បានមក ដល់ការិយាល័យនៃបេសកកម្មសកលនៅឯថ្នាក់កំពូល កាលពីប៉ុន្មានសប្តាហ៍មុននេះ។ សំបុត្រនោះមក ពីឆ្នេរខាងលិចនៃសហរដ្ឋអាមេរិក មិនបានសរសេរអ្វីឡើយ ប៉ុន្តែ មូលប្បទានប័ត្រចំនួន165ដុល្លារបាន បកស្រាយជំនួសវិញ។ មូលប្បទានប័ត្រនេះបានធ្វើឡើង ដោយពន្ធនាគារជំនួសអោយអ្នកទោសម្នាក់។ ទម្រាំតែរកបានអំណោយនៃប្រាក់55ដុល្លារនេះ អ្នកទោសដែលជាម្ចាស់ជំនួយម្នាក់នោះ បានធ្វើយ៉ាង ហោចណាស់អស់រយៈពេល3ខែ។ នាងស៊ីយ៉ាម៉ាឡាបាននិយាយថា «នេះមិនមែនជាប្រាក់ជំនួយដំបូង របស់គាត់នោះឡើយ»។ ស្រោមសំបុត្រទី3ត្រូវបានបើក ដោយនាងនីមហ្វា (Nimfa) ដែលជាអ្នកគ្រប់គ្រងផ្នែកនាយកដ្ឋានចាត់ចែងប្រាក់ជំនួយនៅឯបេសកកម្មសកល។ សំបុត្រនេះមកពីបុរសម្នាក់ ដែលបានទូរស័ព្ទទៅលេខការិយាល័យរបស់បេសកកម្មសកល កាលពីប៉ុន្មានថ្ងៃមុន ដើម្បីសួរនាំថា តើបេសកកម្ម សកលបានទទួលអំណោយដែលបានបញ្ជូនទៅតាមគេហទំព័រនៃបេសកកម្មសកលហើយឬនៅ។ នាង នីមហ្វាបានដឹងថា ធនាគារនៃម្ចាស់ជំនួសថ្មីនេះមានបញ្ហា មិនអាចដកប្រាក់បាន។ នៅពេល ទូរស័ព្ទសុំ ជំនួស ដើម្បីបរិច្ចាគនោះ នាងបានស្នើជាមូលប្បទានប័ត្រ ឬផ្ទេរប្រាក់តាមគណនេយ្យផ្សេងក៏បាន។ ពីរបីថ្ងៃ ក្រោយមក មូលប្បទានប័ត្រចំនួន70000ដុល្លារបានមកដល់ការិយាល័យរបស់បេសកកម្មសកល។ ប្រាក់ បរិច្ចាគ នេះបានមកពីការលក់របស់អចលនទ្រព្យមួយចំណែក។ នាងនីមហ្វាបាននិយាយថា «បុរសម្នាក់ នេះបានសន្យានឹងព្រះថា ប្រសិនបើគាត់លក់របស់អចលនទ្រព្យរបស់គាត់ដាច់នោះ គាត់នឹងប្រគល់ប្រាក់ ចំណូល ទាំងអស់ដល់មិសិន»។

ទីបន្ទាល់អំពីភាពស្មោះត្រង់របស់ម្ចាស់ជំនួយ ចំពោះបេសកកម្មរបស់ព្រះនោះ បានប៉ះពាល់ចិត្ត របស់នាងស៊ីយ៉ាម៉ាឡា នាងនីមហ្វា និងអ្នកដទៃទៀត ដែលធ្វើការនៅឯបេសកកម្មសកលជាខ្លាំង។ មិន ថា ម្ចាស់ជំនួយបរិច្ចាគ1ដុល្លារ ឬបរិច្ចាគ70000នោះទេ ប្រាក់មួយកាក់ៗសុទ្ធតែចូលទៅក្នុងព័ន្ធកិច្ច ជួរមុខទាំងអស់។ នាងនីមហ្វាបាននិយាយទៀតថា «ប្រាក់មួយកាក់ៗ ដែលយើងបានទទួលនោះ មិន មែនជាប្រាក់ធម្មតានោះទេ។ ពិសេសនោះ នៅពេលដែលយើងទទួលបានការបរិច្ចាគ និងនៅពេលដែល យើងដឹងពីរបៀបស្វែងរកប្រាក់ ឬដឹងអំពីមូលហេតុដែលម្ចាស់ជំនួយសុខចិត្តផ្ញើ មកយើងនោះ យើងតែងតែរំលឹកខ្លួនយើងថា ប្រាក់ទាំងនោះពិសិដ្ឋជាទីបំផុត វាគឺ ជាប្រាក់របស់ព្រះអម្ចាស់ ប្រាក់ទាំងអស់ត្រូវបានបញ្ជូនទៅជួយបញ្ចប់ព័ន្ធកិច្ចរបស់ ព្រះ ដើម្បីអោយព្រះយេស៊ូវអាចឆាប់យាងមក»។