---
title:  ការសិក្សាបន្ថែម
date:  14/10/2022
---

សូមអាន Ellen G. White, “The First Great Deception,” pages 531-550, in The Great Controversy។

«តើយ៉ាងណាទៅវិញ ប្រសិនបើវិញ្ញាណនៃមនុស្សស្លាប់បានទៅស្ថានសួគ៌ នៅពេលដែលពួកគេ ស្លាប់នោះ? បើអ៊ីចឹងមែន តើមនុស្សចង់រស់ ដើម្បីអ្វី? ដើម្បីអោយយើងឆាប់បានទៅស្ថានសួគ៌ តើស្លាប់មិន ប្រសើរជាងទេឬអី? មនុស្សជាច្រើនបានសម្លាប់ខ្លួន ដោយសារតែពួកគេជឿថា ពួកគេអាចទៅស្ថានសួគ៌ មុន។ ចិត្តរបស់ពួកគេមានពេញទៅដោយបញ្ហា។ ពួកគេមានអារម្មណ៍ច្របូកច្របល់ និងសោកសៅ។ ម្ល៉ោះ ហើយ ពួកគេបានព្យាយាមយកវិធីងាយមកដោះស្រាយបញ្ហារបស់ពួកគេ។ ពួកគេបានគិតថា ស្លាប់ប្រសើរ ជាង នឹងឆាប់បានទៅស្ថានសួគ៌»។ ដកស្រង់ពី Ellen G. White, The Great Controversy, page 539, adapted។

«មនុស្សដែលបានសង្គ្រោះ មិនបានទៅស្ថានសួគ៌ នៅពេលដែលពួកគេស្លាប់នោះឡើយ។ យ៉ាង ណាមិញ មនុស្សអាក្រក់ក៏មិនបានទៅស្ថាននរក នៅពេលដែលពួកគេស្លាប់នោះដែរ។ ព្រះគម្ពីរមិនបានបង្រៀននូវគោលគំនិតខុសឆ្គងទាំងនេះទាល់តែសោះ។ ពួកបុរស និងស្ត្រីនៅក្នុងព្រះគម្ពីរមិនបានតាំងសេចក្តី សន្យាខុសឆ្គងទាំងនេះជាមួយនឹងយើងនោះទេ។ ព្រះយេស៊ូវ និងពួកសិស្សរបស់ទ្រង់ក៏មិនបានបង្រៀនអំពីគោលគំនិតខុសឆ្គងទាំងនេះដែរ។ ព្រះគម្ពីរបានបង្រៀនយើងថា មនុស្សស្លាប់គឺដេកនៅក្នុងផ្នូរ។ ព្រះគម្ពីរ បានបង្ហាញយើងថា មនុស្សស្លាប់នឹងដេកលក់ រហូតដល់ព្រះយេស៊ូវប្រោសពួកគេពីស្លាប់ឡើងវិញ នៅពេល ដែលទ្រង់យាងមកជាលើកទី2»។ ដកស្រង់ពី Ellen G. White, The Great Controversy, pages 549, 550, adapted។

**សំណួរពិភាក្សា**

`1. ព្រះគម្ពីរបានបង្រៀនថា មនុស្សលោកគឺជាព្រលឹងមួយ។ មនុស្សលោកអាចមានជីវិតទៅបាន នៅពេល ដែលរូបកាយ និងវិញ្ញាណរបស់ពួកគេនៅជាមួយគ្នា។ តើគោលគំនិតនេះបានជួយអោយយើងយល់កាន់តែប្រសើរឡើង អំពីអ្វីដែលបានកើតឡើង បន្ទាប់ពីយើងស្លាប់នោះ ដោយរបៀបណា?`

`2. មនុស្សជាច្រើនបានជឿថា បន្ទាប់ពីមនុស្សស្លាប់ទៅ វិញ្ញាណមិនបានស្លាប់ឡើយ។ គោលគំនិតនេះ ពេញនិយមជាខ្លាំង រហូតដល់មនុស្សគ្រប់ទីកន្លែងទូទាំងពិភពលោកបានទទួលយកគោលគំនិត លើកលែង តែពួកអ្នកសេវេនដេយអាត់វេនទីស្ទប៉ុណ្ណោះ។ តើហេតុអ្វីបានជាសាររបស់យើង ស្តីអំពីអ្វីដែលកើតឡើង បន្ទាប់ពីយើងស្លាប់ទៅនោះ សំខាន់ម្ល៉េះ? តើហេតុអ្វីបានជាពួកគ្រីស្ទានជំទាស់នឹងសេចក្តីពិតនៃព្រះគម្ពីរនេះ?`

`3. តើការយល់ដឹងរបស់យើង អំពីអ្វីដែលកើតឡើង បន្ទាប់ពីយើងស្លាប់ទៅនោះ អាចជួយការពារយើងពី គោលជំនឿខុសឆ្គងខាងលើនេះបានដោយរបៀបណា? មួយវិញទៀត តើហេតុអ្វីបានជាការជឿថា យើង អាចនិយាយជាមួយមនុស្សស្លាប់នោះ មិនមែនជារឿងត្រឹមត្រូវនោះ? តើហេតុអ្វីបានជាយើងតែងតែជឿទៅ លើអ្វីដែលយើងមើលឃើញយ៉ាងដូច្នេះ? តើលោកអ្នកនឹងនិយាយយ៉ាងដូចម្តេច ទៅកាន់អ្នកណាម្នាក់ដែល ជឿថា វិញ្ញាណនៃដូនតារបស់គេបានបានទាក់ទងជាមួយនឹងគេនោះ? តើលោកអ្នកអាចចែកចាយខគម្ពីរ អ្វីខ្លះ ចេញពីការសិក្សានៅសប្តាហ៍នេះ ដល់បុគ្គលម្នាក់នោះ? តើយើងអាចចែកចាយដំណឹងនេះ ដោយប្រើពាក្យទន់ភ្លន់យ៉ាងដូចម្តេចទៅបាន?`