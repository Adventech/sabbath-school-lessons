---
title:  «វិញ្ញាណ ត្រឡប់ទៅឯព្រះ»
date:  11/10/2022
---

`សូមប្រៀបធៀបខគម្ពីរលោកុប្បត្តិ 2៖7 និងសាស្តា 12៖1-7។ តើខទាំងនេះបានបងៀន យើងអំពីសេចក្តីពិតអ្វីខ្លះ? តើសេចក្តីពិតទាំងនោះអាចជួយអោយយើងយល់កាន់តែច្បាស់ អំពីអ្វីដែល ត្រូវកើតឡើងចំពោះយើង នៅពេលដែលយើងស្លាប់ទៅនោះ ដោយរបៀបណា?`

យើងបានឃើញរួចមកហើយថា ព្រះគម្ពីរបានបង្រៀនថា មនុស្សលោកគឺជាព្រលឹងរស់។ ព្រលឹងមាន2ផ្នែកគឹ៖ (1) រូបកាយ និង (2) វិញ្ញាណ។ ព្រះគម្ពីរក៏បានបង្រៀនថា នៅពេលដែលរូប កាយស្លាប់ទៅ ព្រលឹងក៏លែងមានតទៅទៀតដែរ (អេសេគាល 18៖4, 20)។

ប៉ុន្តែ តើមានអ្វីកើតឡើង ចំពោះវិញ្ញាណ? តើវិញ្ញាណមានជីវិត បន្ទាប់ពីរូបកាយស្លាប់ទៅដែរ ឬទេ? អ្នកគ្រីស្ទានជាច្រើនបានជឿទៅលើគោលគំនិតនេះ។ ពួកគេបានប្រើខគម្ពីរសាស្តា 12៖7 ធ្វើ ជាភ័ស្តុតាង។ ខនេះបានចែងថា «ពេលនោះ រូបកាយដែលជាធូលីដីនឹងវិលទៅជាដីដូចដើមវិញ រីឯវិញ្ញាណ ដែលព្រះជាម្ចាស់ប្រទានឲ្យ ក៏នឹងវិលទៅកាន់ព្រះអង្គវិញដែរ» (គខប)។ ខនេះមិនបានចែង ថា វិញ្ញាណនៅមានជីវិត នៅពេលដែលវាត្រឡប់ទៅឯព្រះវិញនោះឡើយ។

ខគម្ពីរសាស្តា 12៖1-7 បានពិពណ៌នាអំពីរបៀបដែលយើងត្រូវចាស់ ហើយក៏ស្លាប់ទៅ។ ខ7បានចែងថា សេចក្តីស្លាប់គឺជាការក្រឡាស់នូវអ្វីដែលបានកើតឡើងនៅក្នុងខគម្ពីរលោកុប្បត្តិ 2៖7។ យើងបានឃើញហើយថា ព្រះបានបង្កើតផ្ទៃមេឃ និងផែនដីនៅក្នុងរយៈពេល6ថ្ងៃ។ នៅថ្ងៃទី6 «ព្រះយេហូវ៉ាដ៏ជាព្រះទ្រង់យកធូលីដីមកសូនធ្វើជាមនុស្ស ទ្រង់ផ្លុំខ្យល់ដង្ហើមជីវិតបញ្ចូលទៅក្នុងរន្ធច្រមុះ នោះក៏ត្រឡប់ជាមានព្រលឹងរស់ឡើង» (លោកុប្បត្តិ 2៖7)។ ប៉ុន្តែ ខគម្ពីរសាស្តា 12៖7 បានសំដែង ប្រាប់យើងថា «វិញ្ញាណ ដែលព្រះជាម្ចាស់ប្រទានឲ្យ ក៏នឹងវិលទៅកាន់ព្រះអង្គវិញដែរ»។ ដូច្នេះ ខនេះ បានបង្ហាញថា ខ្យល់ដង្ហើមជីវិត (វិញ្ញាណ) ដែលព្រះបានផ្លុំចូលទៅក្នុងច្រមុះរបស់លោកអ័ដាមនោះ នឹងវិលត្រឡប់ទៅឯព្រះវិញ។ ឬអាចនិយាយបានថា នៅពេលដែលយើងស្លាប់ទៅ ខ្យល់ដង្ហើមជីវិត មកពីព្រះនឹងឈប់ដំណើរការនៅក្នុងរូបកាយរបស់យើង។

យើងគួរតែចាំថា ខគម្ពីរសាស្តា 12៖7 បានចែងអំពីរបៀបដែលមនុស្សទាំងអស់ត្រូវចាស់ ហើយក៏ស្លាប់ទៅ។ ខនេះមិនបានចែងថា មនុស្សអាក្រក់នឹងត្រូវចាស់ ហើយស្លាប់ទៅនោះ ខុសគ្នាពីការស្លាប់នៃមនុស្សដែលបានសង្គ្រោះនោះឡើយ។ ដូច្នេះ នៅពេលដែលមនុស្សអាក្រក់ស្លាប់ទៅ វិញ្ញាណ របស់ពួកគេមិនបានរស់នៅជាមួយនឹងព្រះនៅឯស្ថានសួគ៌នោះទេ។ គោលគំនិតនេះមិនស្របទៅការសំដែងនៃព្រះគម្ពីរនោះឡើយ។ មនុស្សលោក និងសត្វទាំងអស់នឹងត្រូវចាស់ ហើយក៏ស្លាប់ទៅ (សាស្តា 3៖19, 20)។ សេចក្តីស្លាប់គឺជាចុងបញ្ចប់នៃជីវិតរបស់ពួកគេ។ ព្រះបានបណ្តាលអោយអ្នកសរសេរ កណ្ឌគម្ពីរទំនុកដំកើងមានប្រសាសន៍យ៉ាងដូច្នេះថា៖ «កាលទ្រង់លាក់ព្រះភក្ត្រ នោះវាបានថប់ព្រួយវិញ កាលទ្រង់ដកយកដង្ហើមចេញ នោះវាក៏ស្លាប់ ហើយត្រឡប់ទៅជាធូលីដីវិញ» ដែរ (ទំនុកដំកើង 104៖29)។

`យើងតែងតែនិយាយថា សេចក្តីស្លាប់គឺជាផ្នែកមួយនៃជីវិត។ តើហេតុអ្វីបានជាគោលគំនិតនេះមិនត្រឹមត្រូវ? សេចក្តីស្លាប់មិនបានទ្រទ្រង់ជីវិតអ្វីឡើយ។ សូមអានខគម្ពីរកូរិនថូសទី1 15៖26។ តើសេចក្តីសន្យានៅក្នុងខនេះបានផ្តល់ក្តីសង្ឃឹមអ្វីដល់យើង?`