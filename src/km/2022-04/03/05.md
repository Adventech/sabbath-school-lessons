---
title:  «មនុស្សស្លាប់ឥតដឹងអ្វីឡើយ»
date:  12/10/2022
---

តើមានអ្វីកើតឡើងដល់មនុស្សលោក នៅពេលដែលពួកគេស្លាប់ទៅ? តើខគម្ពីរយ៉ូប 3៖11-

`13; ទំនុកដំកើង 115៖7; ទំនុកដំកើង 146៖4 និងសាស្តា 9៖5, 10 បានជួយអោយយើងឆ្លើយ សំណួរនេះដោយរបៀបណា?`

អ្នកប្រាជ្ញខាងឯព្រះគម្ពីរបាននិយាយថា ខគម្ពីរយ៉ូប 3៖11-13; ទំនុកដំកើង 115៖17; ទំនុកដំកើង 146៖4 និងសាស្តា9៖5, 10 មិនអាចជួយអោយយើងឆ្លើយសំណួរនេះបានឡើយ។ អ្នក ប្រាជ្ញទាំងនេះបាននិយាយថា ខទាំងនេះគឺជាផ្នែកមួយនៃកំណាព្យ។ កំណាព្យតែងតែលំបាកក្នុងការ យល់។ ប៉ុន្តែ យើងអាចយល់អំពីខទាំងនេះបាន។ ភាសារបស់ពួកគាត់ងាយស្រួលអាន ហើយក៏ងាយ នឹងយល់ដែរ។ គោលគំនិតរបស់ពួកគេស្របជាមួយនឹងការបង្រៀនអំពីសេចក្តីស្លាប់នៃគម្ពីរសញ្ញាចាស់។

ក្នុងបទគម្ពីរយ៉ូប 3 លោកយ៉ូបបាននិយាយថា គាត់ស្លាប់ថ្ងៃដែលគាត់កើតមក ដោយសារ តែគាត់បានរងទុក្ខជាច្រើន។ យើងក៏មានអារម្មណ៍បែបនេះដែរ មែនទេ? លោកយ៉ូបបានយល់ឃើញថា ប្រសិនបើគាត់ស្លាប់ នៅពេលដែលគាត់កើតនោះ គាត់នឹងបានដេកនៅក្នុងផ្នូររបស់គាត់ជាមិនខាន (យ៉ូប 3៖11, 13)។

បទគម្ពីរទំនុកដំកើង 115 បានបង្ហាញប្រាប់យើង អំពីកន្លែង ដែលព្រះបានទុកអ្នកស្លាប់។ កន្លែងនេះស្ងប់ស្ងាត់ ដោយសារតែ «មនុស្សស្លាប់រមែងមិនសរសើរដល់ព្រះយេហូវ៉ាទេ ព្រមទាំងមនុស្ស ដែលចុះទៅនៅឯស្ថានស្ងាត់ឈឹងផង» (ទំនុកដំកើង 146៖4)។ អ្នកស្លាប់មិនអាចសរសើរដល់ព្រះ បន្ទាប់ពីពួកគេស្លាប់នោះឡើយ។

បទគម្ពីរទំនុកដំកើង 146 បានបង្រៀនយើងថា មនុស្សស្លាប់ «គេផុតដង្ហើមទៅ ហើយត្រឡប់ ទៅជាដីវិញ នៅថ្ងៃនោះឯង អស់ទាំងគំនិតរបស់គេក៏សូន្យបាត់ទៅ» (ទំនុកដំកើង 146៖4)។ ខគម្ពីរ ទំនុកដំកើង 146៖4 គខប បានចែងយ៉ាងដូច្នេះថា៖ «ដ្បិតពេលគេត្រូវផុតដង្ហើម គេវិលត្រឡប់ទៅជា ធូលីដីវិញ ហើយគម្រោងការរបស់គេ ក៏នឹងរលាយសូន្យនៅថ្ងៃនោះដែរ»។ ខទាំងនេះបានបកស្រាយនូវ អ្វីដែលបានកើតឡើង នៅពេលដែលមនុស្សស្លាប់ទៅ។

ក្នុងសាស្តា 9៖5 ស្តេចសាឡូម៉ូនបានបន្ថែមថា «មនុស្សស្លាប់ឥតដឹងអ្វីឡើយ»។ ស្តេចសា-ឡូម៉ូនក៏បានមានបន្ទូលផងដែរថា «ដ្បិតនៅក្នុងស្ថានឃុំព្រលឹងមនុស្សស្លាប់ ជាកន្លែងដែលឯងត្រូវនៅ នោះគ្មានការធ្វើ គ្មានការគិតគូរ គ្មានដំរិះ ឬប្រាជ្ញាឡើយ» (សាស្តា 9៖10)។ ការបង្រៀនទាំងនេះគឺជា ភ័ស្តុតាងបញ្ជាក់ថា មនុស្សស្លាប់គ្មានជីវិតទៀតឡើយ។

អ្នកគ្រីស្ទានមិនគួរភ័យខ្លាច ចំពោះការបង្រៀនទាំងនេះទេ។ ជាដំបូង ការបង្រៀនទាំងនេះគឺ ជាភ័ស្តុតាងបង្ហាញថា ស្ថាននរកដែលមនុស្សអាក្រក់ត្រូវបានបញ្ជូនទៅដុតជារៀងរហូត បន្ទាប់ពីពួកគេ ស្លាប់នោះ គឺគ្មាននោះទេ។ គ្មាន «បន្ទប់រង់ចាំ» រវាងផែនដី និងស្ថានសួគ៌នោះទេ។ ហើយក៏គ្មានកន្លែងសម្រាប់អោយពួកវិញ្ញាណ បន្ទាប់ពីពួកគេស្លាប់ទៅនោះដែរ។ យើងក៏ពុំមានឱកាសបានសង្គ្រោះជាលើក ទី2 បន្ទាប់ពីយើងស្លាប់ទៅនោះដែរ ព្រះគម្ពីរបានបង្រៀនយើងថា ពួកសិស្សរបស់ព្រះយេស៊ូវនឹងរស់ពី ស្លាប់ឡើងវិញ នៅពេលដែលព្រះយេស៊ូវយាងមកជាលើកទី2។ ព្រះយេស៊ូវនឹងប្រទានរង្វាន់ដល់ពួកសិស្សរបស់ទ្រង់ នៅពេលដែលទ្រង់យាងមកម្តងទៀត។ មនុស្សស្លាប់ត្រូវតែដេកលក់ រហូតដល់ថ្ងៃនោះ មកដល់។ (សូមអាន Ellen G. White, The Desire of Ages, page 787)។