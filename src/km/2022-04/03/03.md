---
title:  «ព្រលឹងណាដែលធ្វើបាប គឺព្រលឹងនោះឯងនឹងត្រូវស្លាប់»
date:  10/10/2022
---

`សូមអានខគម្ពីរអេសេគាល 18៖4, 20 និងម៉ាថាយ 10៖28។ តើខទាំងនេះបានជួយអោយ យើងយល់អំពីអត្ថន័យខាងឯសេចក្តីពិតនៃព្រះគម្ពីរដែលថា «មនុស្សក៏មានជីវិតរស់ឡើង» (លោកុប្បត្តិ 2៖7, គខប) នោះ ដោយរបៀបណា?`

មនុស្សលោកគឺដូចជាស្មៅ និងផ្កាអ៊ីចឹង។ ពួកគេអាចរស់នៅបានតែមួយរយៈពេលខ្លីប៉ុណ្ណោះ (អេសាយ 40៖6-8)។ អំពើបាបគឺជាហេតុផលសម្រាប់ជីវិតខ្លីរបស់យើង។ «ដូច្នេះ ដែលបាបបានចូល មកក្នុងលោកីយ៍ ដោយសារមនុស្សតែម្នាក់ ហើយក៏មានសេចក្តីស្លាប់ចូលមកដែរ ដោយសារអំពើបាបនោះជាយ៉ាងណា នោះសេចក្តីស្លាប់បានឆ្លងរាលដាល ដល់មនុស្សគ្រប់គ្នាយ៉ាងនោះដែរ ដ្បិតគ្រប់គ្នាបាន ធ្វើបាបហើយ» (រ៉ូម 5៖12)។ អំពើបាបបានចាប់ផ្តើមឡើងពីសេចក្តីស្លាប់។ អំពើបាបបានផ្លាស់ប្តូរជីវិត ទាំងអស់នៅលើផែនដី។

ព្រះគម្ពីរបានបង្រៀនយើងនូវគោលគំនិតដ៏សំខាន់2យ៉ាងអំពីសេចក្តីស្លាប់ និងអំពើបាប។ (1) មនុស្សលោក និងសត្វត្រូវតែស្លាប់។ ស្តេចសាឡូម៉ូនបានមានបន្ទូលថា «ពីព្រោះការដែលកើតដល់ មនុស្សជាតិ នោះក៏កើតដល់សត្វតិរច្ឆានដែរ មានការដដែលកើតដល់ទាំង2ពួក ពួក1ស្លាប់យ៉ាងណា ពួក1ទៀតក៏ស្លាប់យ៉ាងនោះ អើ គេមានដង្ហើមជីវិតដូចគ្នាទាំងអស់ ហើយមនុស្សមិនវិសេសជាងសត្វទេ ដ្បិតគ្រប់ទាំងអស់សុទ្ធតែឥតប្រយោជន៍ទទេ គ្រប់ទាំងអស់ទៅឯកន្លែងតែ1ប៉ុណ្ណោះ ទាំងអស់កើតមកពីធូលីដី ហើយត្រូវត្រឡប់ទៅឯធូលីដីវិញទៀត» (សាស្តា 3៖19)។ (2) នៅពេលដែលអ្នកណាម្នាក់ ស្លាប់ទៅ គេនឹងលែងមានក្លាយទៅជាព្រលឹងមានជីវិតទៀតហើយ។ ក្នុងខគម្ពីរលោកុប្បត្តិ 2៖16, 17 ព្រះបានព្រមានលោកអ័ដាម និងនាងអេវ៉ាថា ប្រសិនបើពួកគេធ្វើបាប ពួកគេនឹងត្រូវស្លាប់។

យើងបានឃើញការព្រមានដដែលនេះនៅក្នុងខគម្ពីរអេសេគាល 18៖4, 20 ដែលបានសំដែង ថា៖ «ព្រលឹងណាដែលធ្វើបាប គឺព្រលឹងនោះឯងនឹងត្រូវស្លាប់»។ ការព្រមាននេះបានបង្រៀនយើង2 ចំណុច។ ចំណុចទី1 យើងទាំងអស់គ្នានឹងត្រូវចាស់ ហើយស្លាប់ទៅ ដោយសារតែយើងទាំងអស់គ្នាគឺ ជាបាបជន (រ៉ូម 3៖9-18, 23)។ ចំណុចទី2 គោលគំនិតដែលថា វិញ្ញាណនឹងបន្តរស់ បន្ទាប់ពីរូបកាយ ស្លាប់ទៅនោះ គឺជាគោលគំនិតមិនត្រឹមត្រូវ។ ប្រសិនបើវិញ្ញាណមិនអាចស្លាប់មែននោះ តើនឹងមានអ្វីកើត ឡើងចំពោះវិញ្ញាណនោះ នៅពេលដែលរូបកាយរបស់យើងស្លាប់ទៅ?

ព្រះគម្ពីរមិនបានបង្រៀនថា យើងនឹងអណ្តែតទៅមក ដោយគ្មានរូបកាយ បន្ទាប់ពីយើងស្លាប់ ទៅនោះទេ។ យើងក៏មិនឡើងទៅស្ថានសួគ៌ ឬចុះនរកនៅថ្ងៃដែលយើងស្លាប់នោះដែរ។ នៅពេលដែល យើងស្លាប់ទៅ វិញ្ញាណរបស់យើងនឹងដេកលក់ទៅ។ យើងនឹងរង់ចាំព្រះយេស៊ូវយាងមកប្រោសពួកសិស្ស របស់ទ្រង់អោយរស់ពីស្លាប់ឡើងវិញ នៅពេលដែលទ្រង់យាងមកជាលើកទី2។ ព្រះយេស៊ូវបានមាន បន្ទូលថា «នេះហើយជាបំណងព្រះហឫទ័យនៃព្រះវរបិតាខ្ញុំ គឺឲ្យអស់អ្នកណាដែលឃើញព្រះរាជបុត្រា ហើយក៏ជឿដល់ទ្រង់ បានជីវិតដ៏នៅអស់កល្បជានិច្ច ហើយខ្ញុំនឹងឲ្យអ្នកនោះរស់ឡើងវិញ នៅថ្ងៃចុងបំផុត»។ (យ៉ូហាន 6៖40)។

`តើហេតុអ្វីបានជាការយាងមកជាលើកទី2សំខាន់ម្ល៉េះ ចំពោះគោលជំនឿរបស់យើង? តើនឹង មានអ្វីកើតឡើងចំពោះសេចក្តីសង្ឃឹមរបស់យើង ប្រសិនបើយើងមិនបានជឿថា ព្រះយេស៊ូវនឹងយាងមក វិញម្តងទៀតនោះ?`