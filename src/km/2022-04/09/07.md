---
title:  ការសិក្សាបន្ថែម
date:  25/11/2022
---

សូមអាន Ellen G. White, “A Great Gulf Fixed,’” pages 260-271, in Christ’s Object Lessons; “Calvary,” pages 749-752, in The Desire of Ages; and “Teachers as Examples of Christian Intergrity,” pages 504, in Fundamentals of Christian Education។

«ក្នុងរឿងប្រៀបធៀបអំពីបុរសអ្នកមាន និងលោកឡាសារនោះ ព្រះយេស៊ូវបានបង្ហាញយើងថា បុរសទាំងនេះបានជ្រើសរើសទទួលយក ឬមិនទទួលយកសេចក្តីអត់ឱនទោសរបស់ព្រះ នៅក្នុងជីវិតរបស់ ពួកគេ។ ប៉ុន្តែ ប្រសិនបើបុរសទាំងនេះខ្ជះខ្ជាយពេលវេលា ដើម្បីធ្វើអោយពួកគេសប្បាយចិត្តនោះ ពួកគេ នឹងត្រូវកាត់ចេញពីជីវិតអស់កល្បជាមិនខាន។ ព្រះនឹងមិនប្រទានឱកាសជាលើកទី2ដល់ពួកគេ បន្ទាប់ ពីពួកគេស្លាប់ទៅនោះឡើយ។ មនុស្សនឹងបែកចេញពីព្រះទាំងស្រុង រហូតដល់ទ្រង់មិនអាចជួយដល់ ពួកគេបាន ដោយព្រោះតែជម្រើសផ្ទាល់ខ្លួនរបស់ពួកគេ»។ ដកស្រង់ពី Ellen G. White, Christ’s Object Lessons, page 260, adapted។

«កាលពីមុន មានគ្រីស្ទានជាច្រើននាក់ ត្រូវគេនិរទេសអោយទៅរស់នៅម្នាក់ឯងនៅតាមភ្នំ និងនៅតាមទីរហោស្ថាន។ ពួកគ្រីស្ទានទាំងនេះមួយចំនួនក៏ត្រូវបានគេទុកអោយស្លាប់នៅក្នុងគុកផងដែរ។ ពួកគេរងា និងស្រេកឃ្លានជាទីបំផុត។ ពួកមេភូឃុំរបស់ពួកគេបានធ្វើបាបពួកគេយ៉ាងខ្លាំង។ នៅ ក្នុងអំឡុងនៃគ្រាទាំងនេះ ពួកគ្រីស្ទានបានគិតថា ការស្លាប់គឺជាវិធីតែមួយគត់ក្នុងការបញ្ចប់នូវការរងទុក្ខ របស់ពួកគេ។ ពួកគេបានពេញទៅដោយក្តីអំណរ ដោយបានគិតថា ព្រះបានជ្រើសរើសពួកគេអោយរង ទុក្ខសម្រាប់ព្រះយេសូ៊វ។ ដ្បិតព្រះយេស៊ូវបានសុគតសម្រាប់ពួកគេហើយ។ គំរូនៃពួកគ្រីស្ទានទាំងនេះនឹងកំសាន្តចិត្ត ព្រមទាំងលើកទឹកចិត្តដល់រាស្ត្ររបស់ព្រះ នៅគ្រាមានបញ្ហាផងដែរ។ គ្រានៃបញ្ហានេះនឹង ក្លាយទៅជាបទពិសោធន៍មួយ ដែលគ្មានអ្នកបានដឹងពីមុនមក»។ ដកស្រង់ពី Ellen G. White, Testimonies for the Church, volume 5, page 213, adapted។

**សំណួរពិភាក្សា**

`1. តើយើងអាចយល់ខគម្ពីរដែលយើងបានរៀននៅសប្តាហ៍នេះដោយរបៀបណា? តើការដេកលក់បាន ជួយអោយយើងយល់អំពីសេចក្តីស្លាប់ និងជីវិតអស់កល្បដោយរបៀបណា?`

`2. តើនៅសព្វថ្ងៃនេះ មានរបស់អ្វីខ្លះ ដែលសមអោយយើងស្លាប់ជំនួសនោះ? តើយើងអាចរៀនអ្វីខ្លះ ចេញពីមនុស្សដែលសុខចិត្តលះបង់ជីវិតរបស់ពួកគេ ដោយមូលហេតុមិនត្រឹមត្រូវនោះ?`

`3. សូមគិតអំពីបុរសអ្នកមាន និងបុរសអ្នកក្រឡាសារបន្ថែមទៀត។ នៅពេលដែលព្រះយេស៊ូវរស់ពីស្លាប់ ឡើងវិញនោះ មានមនុស្សជាច្រើនបានជឿថា ទ្រង់គឺជាព្រះអង្គសង្គ្រោះ។ អ្នកដទៃទៀតក៏បានឃើញ ភ័ស្តុតាងដូចគ្នានេះដែរ។ ប៉ុន្តែ ចិត្តរបស់ពួកគេនៅតែរឹងរូស។ ដូច្នេះ ពួកគេមិនបានជឿឡើយ។ តើយើង អាចធ្វើអ្វីខ្លះ ដើម្បីការពារខ្លួនយើងចេញពីចិត្តដ៏រឹងរូសនេះ?`