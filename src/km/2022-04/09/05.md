---
title:  ការប្រដៅដល់ពួកវិញ្ញាណដែលជាប់ឃុំ
date:  23/11/2022
---

`មានរឿងដ៏ចម្លែកមួយនៅបទគម្ពីរពេត្រុសទី1 3។ តើព្រះយេស៊ូវអាចប្រដៅ «ពួកវិញ្ញាណ ដែលជាប់ឃុំ . . . . ការដែលលោក [ណូអេ] កំពុងតែធ្វើទូកធំ» (ពេត្រុសទី1 3៖19, 20) នោះយ៉ាង ដូចម្តេចទៅបាន? សម្រាប់ចម្លើយ សូមអានខគម្ពីរពេត្រុសទី1 3៖13-20 និងខគម្ពីរលោកុប្បត្តិ 4៖10 ផងដែរ។`

អ្នកប្រាជ្ញខាងឯព្រះគម្ពីរសម័យថ្មីជាច្រើនមិនបានយល់អំពីខគម្ពីរពេត្រុសទី1 3៖13-20។ ពួក គេបានគិតថា វិញ្ញាណនឹងបន្តរស់នៅ បន្ទាប់ពីរូបកាយស្លាប់ទៅ។ ដូច្នេះ គោលជំនឿខុសឆ្គងរបស់ពួកគេ បានធ្វើអោយពួកគេយល់ច្រឡំចំពោះអ្វីដែលពេត្រុសបានមានប្រសាសន៍។ ពួកគេបានគិតថា ព្រះយេស៊ូវ បានចុះទៅមើលស្ថាននរក បន្ទាប់ពីទ្រង់សុគតទៅ។ នៅទីនោះ ព្រះយេស៊ូវបានប្រដៅពួកវិញ្ញាណនៃមនុស្ស ដែលបានរស់នៅ មុនសម័យទឹកជំនន់។

នេះគឺគោលគំនិតដ៏គួរអោយអស់សំណើចមួយ។ យើងមិនអាចទទួលយកគោលគំនិតនេះបាន ឡើយ ដោយសារតែព្រះគម្ពីរបានបង្រៀនយើងថា យើងគ្មានឱកាសបានសង្គ្រោះទៀតឡើយ បន្ទាប់ពីយើង ស្លាប់ទៅ (ហេព្រើរ 9៖27, 28)។ ដូច្នេះ តើហេតុអ្វីបានជាព្រះយេស៊ូវប្រដៅមនុស្ស ដែលគ្មានឱកាស បានសង្គ្រោះទៀតយ៉ាងដូច្នេះ?

គោលគំនិតខុសឆ្គងអំពីពួកវិញ្ញាណនៅក្នុងស្ថាននរកនេះ មិនស្របជាមួយនឹងការបង្រៀននៃ ព្រះគម្ពីរដែលថា ពួកមនុស្សស្លាប់នៅតែស្លាប់នៅក្នុងផ្នូរដដែល រហូតទាល់តែព្រះយេស៊ូវដាស់ពួកគេឡើងវិញ (យ៉ូប 14៖10-12; ទំនុកដំកើង 146៖4; សាស្តា 9៖5, 10; កូរិនថូសទី1 15៖16-18; ថែស្សាឡូនីចទី1 4៖13-15)។

សូមស្រមៃថា លោកពេត្រុសពិតជាចង់មានន័យថា ព្រះយេស៊ូវបានយាងចុះទៅស្ថាននរកមែន ខណៈពេលដែលរូបកាយរបស់ទ្រង់ត្រូវបានស្លាប់នៅក្នុងផ្នូរនោះ។ ប្រសិនបើព្រះយេស៊ូវបានចុះទៅមើល ស្ថាននរកមែននោះ ហេតុអ្វីបានជាព្រះយេស៊ូវប្រដៅត្រឹមតែពួកវិញ្ញាណ ដែលរស់នៅ មុនទឹកជំនន់យ៉ាង ដូច្នេះ? តើនៅក្នុងស្ថាននរក គ្មានអ្នកដទៃទៀតដែលរស់នៅ ក្រោយពីសម័យទឹកជំនន់រួច ដែលព្រះយេស៊ូវ អាចនឹងប្រដៅបានទេឬអី?

យើងក៏មិនគួរជឿថា លោកពេត្រុសកំពុងតែមានប្រសាសន៍ថា ព្រះយេស៊ូវបានប្រដៅពួកទេវតា អាក្រក់នៅក្នុងសម័យលោកណូអេនោះដែរ។ ព្រះគម្ពីរបានសំដែងថា «ពួកវិញ្ញាណដែលជាប់ឃុំ» មិនបាន គោរពតាមព្រះកាលមុនមក (ពេត្រុសទី1 3៖19, 20)។ ព័ត៌មាននេះពុំមានន័យថា ពួកទេវតាអាក្រក់ បានសារភាពអំពើបាបរបស់ពួកគេ ហើយបានសង្គ្រោះនោះឡើយ។ ព្រះគម្ពីរបានសំដែងថា សព្វថ្ងៃនេះ ពួកទេវតាអាក្រក់នៅតែបន្តមិនគោរពតាមព្រះដដែល (អេភេសូរ 6៖12; ពេត្រុសទី1 5៖8)។ លោក យូដាសបានប្រាប់យើងថា «ទោះទាំងពួកទេវតាដែលមិនបានរក្សាសណ្ឋានដើមរបស់ខ្លួន គឺជាទេវតាដែល បោះបង់ចោលទីលំនៅចេញ នោះទ្រង់បានឃុំក្នុងសេចក្តីងងឹត ទាំងជាប់ចំណងអស់កល្បជានិច្ច ទុកសំរាប់ នឹងជំនុំជម្រះនៅថ្ងៃដ៏ធំនោះ» (យូដាស 1៖6)។ ពួកទេវតាអាក្រក់ទាំងនេះគ្មានឱកាសនឹងបានសង្គ្រោះ នោះឡើយ។

`យើងគួរតែយល់ឃើញថា «ពួកវិញ្ញាណដែលជាប់ឃុំ» (ពេត្រុសទី1 3៖19) នេះ គឺជា «ពួក មនុស្ស» (ពេត្រុសទី1 3៖20) នៅក្នុងសម័យលោកណូអេ ដែលព្រះបានព្យាយាមសង្គ្រោះទេតើ។ ពាក្យ សរសេរថា «វិញ្ញាណ» នៅក្នុងខ19មានន័យថា មនុស្សរស់ ដែលអាចឮ និងទទួលយកនូវអំណោយទាន របស់ព្រះ ក្នុងការសង្គ្រោះពួកគេ។ ពាក្យថា «ជាប់ឃុំ» គឺជារូបស័ព្ទមួយតំណាងបង្ហាញយើងអំពីគុកនៃអំពើបាប មិនមែនជាគុកពិតប្រាកដឡើយ (រ៉ូម 6៖1-23; រ៉ូម 7៖7-25)។ បើដូច្នេះមែន តើព្រះយេស៊ូវ បានប្រដៅដល់ពួកមនុស្ស ដែលរស់នៅ មុនសម័យទឹកជំនន់នោះយ៉ាងដូចម្តេចទៅបាន? ចម្លើយគឺថា ព្រះយេស៊ូវបានប្រដៅដល់ពួកគេតាមរយៈពាក្យសម្តីរបស់លោកណូអេ (ពេត្រុសទី2 2៖5)។`