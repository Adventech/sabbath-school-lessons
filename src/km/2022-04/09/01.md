---
title:  ការបង្រៀនខុសឆ្គង
date:  19/11/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា 16៖19-31; លូកា 23៖43; ភីលីព 1៖21-24; ពេត្រុសទី1 3៖13-20; វិវរណៈ 6៖9-11។

> <p>ខចងចាំ</p>
> «អ្នករាល់គ្នាស្ទង់មើលគម្ពីរ ដោយស្មានថា បានជីវិតដ៏នៅអស់កល្បជានិច្ចអំពីគម្ពីរនោះមក គឺជាគម្ពីរនោះឯង ដែលធ្វើបន្ទាល់ពីខ្ញុំ» (យ៉ូហាន 5៖39)។

ព្រះបានបណ្តាលអោយលោកពេត្រុសមានប្រសាសន៍ថា «[ចូរ] ឲ្យប្រុងប្រៀបជានិច្ច ដោយ សុភាព ហើយកោតខ្លាច ដើម្បីនឹងតបឆ្លើយដល់អ្នកណាដែលសួរពីហេតុនៃសេចក្តីសង្ឃឹមរបស់អ្នករាល់គ្នា» (ពេត្រុសទី1 3៖15)។ ព្រះក៏បានបណ្តាលអោយលោកប៉ុលមានប្រសាសន៍យ៉ាងដូច្នេះដែរ ថា «ចូរឲ្យអ្នកផ្សាយព្រះបន្ទូលចុះ ហើយទទូចជំរុញផង ទោះត្រូវពេល ឬខុសក្តី ចូររំឭកគេឲ្យដឹងខ្លួន ព្រមទាំងបន្ទោស ហើយកម្លាំងចិត្តគេ ដោយចិត្តអត់ធ្មត់ និងសេចក្តីប្រៀនប្រដៅគ្រប់យ៉ាង ដ្បិតនឹងមានគ្រាមក ដែលគេមិនទ្រាំទ្រនឹងសេចក្តីបង្រៀនដ៏ត្រឹមត្រូវទេ គឺគេនឹងមានត្រចៀករមាស់ ហើយនិងហៅគ្រូកាន់តែច្រើនឡើង មកបង្រៀនឲ្យត្រូវចិត្ត» (ធីម៉ូថេទី2 4៖2, 3)។

នៅពេលដែលយើងសិក្សាខពិបាកៗ យើងគួរធ្វើដូចជាព្រះយេស៊ូវវិញ។ គឺថា «ព្រះយេស៊ូវ តែងតែមានបន្ទូលអំពីអ្វីដែលអ្នកដទៃត្រូវឮជានិច្ច។ ប៉ុន្តែ ព្រះយេស៊ូវក៏តែងតែចែកចាយសេចក្តីពិតជាមួយនឹងពួកគេ ដោយក្តីស្រឡាញ់ផងដែរ . . . . ទ្រង់មិនដែលគំរោះគំរើយម្តងណាឡើយ។ ទ្រង់ មិនដែលពោលពាក្យអាក្រក់ណាមួយទៅអ្នកណាម្នាក់ឡើយ។ ទ្រង់ក៏មិនដែលធ្វើអោយអ្នកដទៃមានអារម្មណ៍មិនល្អ ចំពោះកំហុសរបស់ពួកគេនោះដែរ»។ ដកស្រង់ពី Ellen G. White, The Desire of Ages, page 353, adapted។ សប្តាហ៍នេះ យើងនឹងសិក្សាខគម្ពីរមួយចំនួន ដែលមនុស្សបានប្រើ ដើម្បីបង្រៀននូវគោលគំនិតខុសឆ្គង ដែលថា វិញ្ញាណរបស់មនុស្សនៅតែបន្តរស់នៅ បន្ទាប់ពីគេបាន ស្លាប់ទៅនោះ។