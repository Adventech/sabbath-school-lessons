---
title:  «ថ្ងៃនេះ អ្នកនឹងនៅក្នុងស្ថានបរមសុខជាមួយនឹងខ្ញុំដែរ»
date:  21/11/2022
---

អ្នកប្រាជ្ញខាងឯព្រះគម្ពីរមួយចំនួន បានប្រើខគម្ពីរលូកា 23៖43 ទុកជាភ័ស្តុតាងបង្ហាញថា វិញ្ញាណរបស់មនុស្សនៅបន្តរស់នៅ បន្ទាប់ពីគេបានស្លាប់ទៅ។ ព្រះយេស៊ូវបានមានបន្ទូលទៅកាន់ចោរ នៅលើឆ្កាងឈើយ៉ាងដូច្នេះថា៖ «ខ្ញុំប្រាប់អ្នកជាប្រាកដថា ថ្ងៃនេះ អ្នកនឹងនៅក្នុងស្ថានបរមសុខជាមួយនឹងខ្ញុំដែរ»។ ខនេះត្រូវបានសរសេរសឹងតែគ្រប់គម្ពីរសម្រាយទាំងអស់។ ដូច្នេះ យើងអាចនឹងគិតថា នៅ ថ្ងៃដែលព្រះយេស៊ូវសុគតនោះ ព្រះយេស៊ូវ និងចោរម្នាក់នោះច្បាស់ជាឡើងទៅឯស្ថានសួគ៌ជាមួយនឹងគ្នាហើយ។ ប៉ុន្តែ យើងត្រូវតែចាំថា មានគម្ពីរសម្រាយជាច្រើនត្រូវបានបង្កើតឡើង ដោយពួកអ្នកប្រាជ្ញ ដែលជឿទៅលើការបង្រៀនខុសឆ្គងនេះ ដែលថា វិញ្ញាណនឹងបន្តរស់នៅជារៀងរហូត បន្ទាប់សេចក្តីស្លាប់ ទៅ។ ដូច្នេះ តើការបកប្រែនៃខគម្ពីរលូកា 23៖43 ដែលយើងបានអានអម្បាញ់មិញនេះ គឺជាវិធីដ៏ល្អ បំផុតក្នុងការសរសេរខនេះដែរឬទេ?

`សូមប្រៀបធៀបសេចក្តីសន្យារបស់ព្រះយេស៊ូវទៅកាន់ចោរម្នាក់នោះនៅលើឈើឆ្កាង ក្នុងខ គម្ពីរលូកា 23៖43 នេះ ជាមួយនឹងសេចក្តីសន្យារបស់ព្រះយេស៊ូវទៅកាន់នាងមា៉រា ម៉ាក់ដាឡានៅក្នុង ខគម្ពីរយ៉ូហាន 20៖17 និងទៅកាន់ពួកសិស្សរបស់ទ្រង់ នៅក្នុងខគម្ពីរយ៉ូហាន 14៖1-3។ តើយើង គួរតែយល់អំពីសេចក្តីសន្យារបស់ព្រះយេស៊ូវទៅកាន់ចោរម្នាក់នោះដោយរបៀបណា? តើសេចក្តីសន្យា របស់ព្រះយេស៊ូវទៅកាន់នាងម៉ារា ម៉ាក់ដាឡា និងពួកសិស្សរបស់ទ្រង់នេះបានជួយអោយយើងឆ្លើយទៅ នឹងសំណួរនេះដោយរបៀបណា?`

ព្រះបន្ទូលរបស់ព្រះយេស៊ូវទៅកាន់នាងម៉ារា ម៉ាក់ដាឡា បានបង្ហាញថា ព្រះយេស៊ូវមិនបានទៅ ជួបព្រះវរបិតារបស់ទ្រង់នៅស្ថានសួគ៌នោះឡើយ (យ៉ូហាន 20៖17)។ ដូច្នេះ យើងអាចមើលឃើញថា យើងមិនគួរគិតថា ព្រះយេស៊ូវ និងចោរម្នាក់នោះបានទៅឯស្ថានសួគ៌នៅថ្ងៃតែមួយនោះទេ។ ព្រះយេស៊ូវ បានមានបន្ទូលប្រាប់ពួកសិស្សរបស់ទ្រង់ថា ទ្រង់នឹងយកពួកគេទៅឯស្ថានសួគ៌ តែនៅពេលដែលទ្រង់យាងមកជាលើកទី2ប៉ុណ្ណោះ (យ៉ូហាន14៖1-3)។ ដូច្នេះ ខទាំងនេះនៅក្នុងកណ្ឌគម្ពីរយ៉ូហាន គឺជា ភ័ស្តុតាងបង្ហាញបន្ថែមទៀតថា ព្រះយេស៊ូវមិនបានទៅឯស្ថានសួគ៌ ជាមួយនឹងចោរម្នាក់នោះ នៅពេល ដែលទ្រង់ ហើយនិងគាត់ស្លាប់នោះឡើយ។

ដូច្នេះ តើវិធីដ៏ល្អបំផុតនៅក្នុងការសរសេរខគម្ពីរលូកា 23៖43 គួរតែសរសេរយ៉ាងដូចម្តេច ទៅវិញ? យើងគួរតែសរសេរខនេះយ៉ាងដូច្នេះថា៖ «ខ្ញុំប្រាប់អ្នកនៅថ្ងៃនេះ ជាប្រាកដថា អ្នកនឹងនៅក្នុងស្ថាន បរមសុខជាមួយនឹងខ្ញុំដែរ»។ នៅពេលដែលយើងសរសេរខនេះយ៉ាងដូច្នេះ យើងនឹងឃើញថា ព្រះយេស៊ូវ កំពុងតែតាំងសេចក្តីសន្យាដល់ចោរម្នាក់នោះ នៅថ្ងៃនោះឯង។ ព្រះយេស៊ូវបានសន្យានឹងចោរម្នាក់នោះ នៅពេលនោះ និងនៅទីនោះថា គាត់នឹងបានសង្គ្រោះ។ ព្រះយេស៊ូវមិនបានមានបន្ទូលថា ចោរម្នាក់នោះ នឹងនៅក្នុងស្ថានបរមសុខនៅ «ថ្ងៃនេះ» ឡើយ។ ព្រះយេស៊ូវកំពុងតែមានបន្ទូលមកកាន់លោកអ្នកនៅថ្ងៃ នេះថា នៅថ្ងៃណាមួយ លោកអ្នកនឹងនៅក្នុងស្ថានបរមសុខជាមួយនឹងខ្ញុំដែរ។

សូមអានរឿងអំពីចោរ ដែលព្រះយេស៊ូវបានសង្គ្រោះនៅលើឈើឆ្កាងនោះ (លូកា23៖39-

`43)។ ចោរម្នាក់នោះគឺជាបាបជនម្នាក់។ គាត់គ្មានអ្វីនឹងផ្តល់អោយព្រះយេស៊ូវនោះទេ។ ប៉ុន្តែ តើព្រះ-យេស៊ូវបានធ្វើយ៉ាងដូចម្តេចចំពោះគាត់? ទ្រង់បានប្រទានជីវិតអស់កល្បដល់ចោរដ៏កំសត់ម្នាក់នោះវិញ។ តើរឿងនេះបានបង្ហាញយើងថា ព្រះយេស៊ូវបានសង្គ្រោះយើង នៅពេលដែលយើងជឿទៅលើសេចក្តីមេត្តា របស់ទ្រង់នោះដោយរបៀបណា? តើហេតុអ្វីបានជាយើងគួរតែចាំថា ទង្វើល្អរបស់យើងមិនសង្គ្រោះយើង បាននោះ?`