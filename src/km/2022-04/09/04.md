---
title:  ដើម្បីចាកចេញពីជីវិតនេះ ទៅនៅជាមួយនឹងព្រះយេស៊ូវ
date:  22/11/2022
---

`សូមអានអំពីអ្វីដែលលោកប៉ុលបានមានប្រសាសន៍នៅក្នុងខគម្ពីរភីលីប 1៖21-24 និង ថែស្សាឡូនីចទី1 4៖13-19។ តើលោកប៉ុលបានរំពឹងចង់ «ចេញទៅនៅជាមួយនឹងព្រះគ្រីស្ទ» (ភីលីព 1៖23) នៅពេលណា?`

នៅពេលដែលលោកប៉ុលមានប្រសាសន៍ថា «[ខ្ញុំ] មានចិត្តចង់ចេញទៅនៅជាមួយនឹងព្រះគ្រីស្ទ» (ភីលីព 1៖23) តើគាត់កំពុងតែបង្រៀនយើងអំពីអ្វី? តើលោកប៉ុលបានផ្តាំថា បន្ទាប់ពីគាត់ស្លាប់ទៅ គាត់ នឹងទៅនៅជាមួយនឹងព្រះយេស៊ូវ ហើយថា វិញ្ញាណរបស់គាត់នឹងបន្តរស់តទៅទៀតដែរឬទេ? ទេ មិនមែន ដូច្នោះឡើយ។ ក្នុងខនេះ លោកប៉ុលបានមានប្រសាសន៍ថា គាត់ប្រាថ្នាចង់ស្លាប់ ដោយសារតែជីវិតនេះ មានពេញទៅដោយបញ្ហា និងការរងទុក្ខ។ ម្ល៉ោះហើយ លោកប៉ុលចង់ទៅនៅជាមួយនឹងព្រះយេស៊ូវ។ ខនេះមិនបានបង្រៀនយើងថា លោកប៉ុលបានរំពឹងថា គាត់នឹងទៅស្ថានសួគ៌ នៅពេលដែលគាត់ស្លាប់ ភ្លាមៗនោះទេ។ លោកប៉ុលបានដឹងថា គាត់នឹងមិនបានទទួលជីវិតអស់កល្បនោះឡើយ រហូតទាល់តែ ព្រះយេស៊ូវយាងមកជាលើកទី2 (ធីម៉ូថេទី2 4៖8)។

លោកប៉ុលក៏បាន «មានប្រសាសន៍ផងដែរថា អ្វីដែលគាត់នឹងដឹង បន្ទាប់ពីការស្លាប់នោះ គឺជា ការយាងមកជាលើកទី2នេះឯង។ ព្រះយេស៊ូវនឹងយាងមកនៅក្នុងពពក។ ព្រះយេស៊ូវនឹងប្រោសមនុស្ស ស្លាប់អោយរស់ឡើងវិញ។ បន្ទាប់មកលោកប៉ុលនឹង ‘នៅជាមួយនឹងព្រះអម្ចាស់’ (ថែស្សាឡូនីចទី1 4៖17)។ យើងគួរតែដឹងថា អ្នកសរសេរព្រះគម្ពីរនៅក្នុងសម័យរបស់លោកប៉ុលតែងតែមានប្រសាសន៍អំពី សេចក្តីស្លាប់ និងជីវិតអស់កល្បជាមួយនឹងគ្នាជានិច្ច»។ ដកស្រង់ពី Andrews Study Bible, page 1,555, note on Philippians 2:23, adapted។ តើលោកប៉ុលកំពុងតែមានប្រសាសន៍អំពីអ្វី នៅក្នុងខគម្ពីរធីម៉ូថេ ទី2 4? ជាការពិតណាស់ នោះគឺជាការស្លាប់របស់ប៉ុល និងការយាងមកជាលើកទី2នេះឯង។

ប៉ុន្តែ តើហេតុអ្វីបានជាលោកប៉ុលចង់ស្លាប់យ៉ាងដូច្នេះ? នោះគឺថា លោកប៉ុលចង់សម្រាកពី បញ្ហា និងការឈឺចាប់នៅក្នុងរាងកាយរបស់គាត់ទាំងអស់វិញទេតើ (កូរិនថូសទី1 9៖27)។ នៅពេល ដែលលោកប៉ុលស្លាប់ទៅ គាត់បានដឹងថា គាត់នឹងទទួលបានជីវិតអស់កល្ប និងមកុដមកពីព្រះ។ លោក ប៉ុលបានមានប្រសាសន៍ថា «ពីនេះទៅមុខ នឹងមានមកុដនៃសេចក្តីសុចរិត បំរុងទុកឲ្យខ្ញុំ ដែលព្រះអម្ចាស់ ដ៏ជាចៅក្រមសុចរិត ទ្រង់នឹងប្រទានមកខ្ញុំនៅថ្ងៃនោះ មិនមែនដល់ខ្ញុំតែម្នាក់ប៉ុណ្ណោះ គឺដល់អស់អ្នកណា ដែលចូលចិត្តនឹងដំណើរទ្រង់យាងមកវិញនោះដែរ» (ធីម៉ូថេទី2 4៖6-8)។ ជាការពិតណាស់ លោកប៉ុល មិនចង់ស្លាប់ជារហូតនោះទេ។ ប៉ុន្តែ គាត់ចង់សម្រាក រហូតទាល់តែព្រះយេស៊ូវប្រាសគាត់អោយរស់ពីស្លាប់ឡើងវិញ។

`នៅពេលដែលជីវិតរបស់នាងជួបនឹងការលំបាកនោះ យើងតែងតែចង់ស្លាប់ជានិច្ច។ គ្មានអ្នក ណាម្នាក់ចង់រងទុក្ខនោះឡើយ។ សូមស្រមៃថា លោកអ្នកកំពុងតែដេកលក់ទៅ។ បន្ទាប់មក ព្រះយេស៊ូវ បានដាស់លោកអ្នកអោយក្រោកឡើងវិញ។ តើសេចក្តីពិតនៃព្រះគម្ពីរដ៏អស្ចារ្យនេះបានជួយអោយយើង យល់អំពីអត្ថន័យរបស់លោកប៉ុលនៅក្នុងខគម្ពីរភីលីព 1៖21-24 នោះដោយរបៀបណា?`