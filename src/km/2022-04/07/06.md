---
title:  ផលដំបូង
date:  10/11/2022
---

`សូមអានខគម្ពីរកូរិនថូសទី1 15៖20។ សូមអានខគម្ពីរចោទិយកថា 26៖1-11 ផងដែរ។ តើហេតុអ្វីបានជាលោកប៉ុលមានប្រសាសន៍ថា ព្រះយេស៊ូវគឺ «ជាផលដំបូងពីពួកអ្នកដែលបានដេកលក់ ទៅហើយ» យ៉ាងដូច្នេះ?`

នៅពេលដែលលោកប៉ុលមានប្រសាសន៍ថា ព្រះយេស៊ូវគឺជា «ផលដំបូង» ដែលព្រះនឹងប្រោស ពីស្លាប់ឡើងវិញ លោកប៉ុលបានប្រទានព័ត៌មានដ៏សំខាន់នេះដល់យើង។ លោកប៉ុលបានប្រាប់យើងថា យើងក៏ដូចជាព្រះយេស៊ូវយ៉ាងដូច្នោះដែរ។ នៅពេលដែលព្រះយេស៊ូវរស់ពីស្លាប់ឡើងវិញនោះ យើងក៏ គិតឃើញអំពីរូបកាយរបស់យើង នៅពេលដែលព្រះនឹងប្រោសយើងពីស្លាប់ឡើងវិញនោះដែរ។

សូមចាំថា ព្រះយេស៊ូវបានរស់ពីស្លាប់ឡើងវិញជាមួយនឹងរូបកាយជាមនុស្សលោកថ្មីមួយអង្គ។ រូបកាយជាមនុស្សលោករបស់ទ្រង់ស្ថិតស្ថេរជារៀងរហូត។ ប៉ុន្តែ ព្រះយេស៊ូវមានស្លាកស្នាមដែកគោល ពីឈើឆ្កាង ជាប់ទៅនឹងព្រះហស្ត និងព្រះបាទារបស់ទ្រង់។ ចំហៀងទ្រង់មានស្លាកស្នាមលំពែងចាក់ (យ៉ូហាន 20៖20, 27)។ តើនេះមានន័យថា នៅពេលដែលយើងរស់ពីស្លាប់ឡើងវិញនោះ រូបកាយរបស់យើងនឹងពេញទៅដោយស្លាកស្នាមពីការឈឺចាប់ ដែលយើងបានរងទុក្ខកាលពីមុនឬយ៉ាងណា?

លោកប៉ុល «បានឃើញព្រះយេស៊ូវនៅក្នុងសិរីល្អរបស់ទ្រង់។ ពន្លឺពីស្ថានសួគ៌បានធ្វើអោយលោកប៉ុលខ្វាក់ភ្នែក [សូមអានខគម្ពីរកិច្ចការ 9៖1-9]។ ភ្នែកទាំងគូរបស់លោកប៉ុលបានបង្ហាញថា ពួក វាត្រូវស្លាកស្នាម ដោយសារតែពន្លឺនេះ សម្រាប់ជីវិតដែលនៅសេសសល់របស់គាត់»។ ដកស្រង់ពី Ellen G. White, The Story of Redemption, page 275, adapted។ ប៉ុន្តែ តើពាក្យពេចន៍របស់លោកប៉ុល ចង់មានន័យថា យើងនឹងរស់ពីស្លាប់ឡើងវិញ ជាមួយនឹងរូបកាយ ដែលមានស្លាកស្នាមពីការរងទុក្ខនៅ ក្នុងជីវិតនេះដែរឬទេ (កូរិនថូសទី1 15៖50-54)? ទេ មិនមែនដូច្នោះឡើយ។ យើងនឹងមានរូបកាយ ថ្មីមួយ ដែលគ្មានស្លាកស្នាម។ ប៉ុន្តែ ព្រះយេស៊ូវទ្រង់ខុសពីយើង។ រូបកាយរបស់ព្រះយេស៊ូវ «នឹងបង្ហាញ សញ្ញានៃការឈឺចាប់របស់ទ្រង់ជំនួសយើងនៅលើឈើឆ្កាងនោះជានិច្ច។ ស្លាកស្នាមដែកគោលនៅក្នុង ព្រះហស្តរបស់ទ្រង់នឹងបង្ហាញតម្លៃ ដែលព្រះយេស៊ូវបានលោះសេរីភាពរបស់យើងចេញពីការដាក់ទោស នៃអំពើបាប និងសេចក្តីស្លាប់»។ ដកស្រង់ពី Ellen G. White, Early Writings, page 179, adapted។ ស្លាកស្នាមរបស់ព្រះយេស៊ូវគឺជាទីសំគាល់បង្ហាញថា នៅពេលដែលយើងរស់ពីស្លាប់ឡើងវិញនោះ យើង នឹងគ្មានស្លាកស្នាមណាមួយឡើយ។ ដ្បិតស្លាកស្នាមរបស់យើងនឹងបាត់ជារៀងរហូតតទៅ។

`ព្រះយេស៊ូវនៅតែមានស្លាកស្នាមពីឈើឆ្កាងជានិច្ច។ តើស្លាកស្នាមរបស់ទ្រង់នេះបានបង្ហាញ យើងយ៉ាងដូចម្តេច អំពីសេចក្តីស្រឡាញ់របស់ព្រះចំពោះយើង? តើស្លាកស្នាមរបស់ទ្រង់នេះបានបង្ហាញ យើងយ៉ាងដូចម្តេចដែរ អំពីមូលហេតុដែលព្រះសង្គ្រោះយើងនោះ? តើព្រះបាន «ចំណាយ» ច្រើនប៉ុន្មាន ដើម្បីសង្គ្រោះយើង?`