---
title:  ទ្រង់បានមានព្រះជន្មរស់
date:  07/11/2022
---

នៅត្រង់ឈើឆ្កាង ព្រះយេស៊ូវបានឈ្នះសាតាំង និងកងទ័ពអាក្រក់របស់វា។ ផ្នូរទទេគឺជាទី សំគាល់មួយ ដែលបង្ហាញថា ព្រះយេស៊ូវទ្រង់បានឈ្នះ។ «នៅពេលដែលព្រះយេស៊ូវត្រូវបានបញ្ចុះនៅ ក្នុងផ្នូរ សាតាំងបានគិតថា វាបានឈ្នះហើយ។ សាតាំងបានសង្ឃឹមថា ព្រះយេស៊ូវនឹងមិនរស់ពីស្លាប់ឡើង វិញនោះឡើយ។ សាតាំងបាននិយាយថា វាគឺជាម្ចាស់នៃសពរបស់ព្រះ។ ដូច្នេះ សាតាំងបានចាត់អោយ ពួកទេវតារបស់វាទៅយាមផ្នូររបស់ព្រះយេស៊ូវ ដើម្បីឃុំព្រះយេស៊ូវ។ សាតាំងបានខឹងយ៉ាងខ្លាំង នៅពេល ដែលពួកទេវតារបស់វាបានរត់ចេញ ដោយសារតែទេវតារបស់ព្រះបានយាងចុះពីស្ថានសួគ៌មក។ នៅពេល ដែលសាតាំងបានឃើញព្រះយេស៊ូវយាងចេញពីផ្នូរទាំងរស់នោះ សាតាំងបានដឹងថា នគររបស់វាត្រូវបញ្ចប់ ហើយ។ សាតាំងបានដឹងថា នៅទីបំផុត វានឹងត្រូវស្លាប់ជាមិនខាន»។ ដកស្រង់ពី Ellen G. White, The Desire of Ages, page 782, adapted។ សូមចាំថា ព្រះគឺជាមនុស្សសុតសាទ ហើយក៏ជាព្រះសុតសាទ ផងដែរ។ នៅពេលដែលព្រះយេស៊ូវសុគត ព្រះយេស៊ូវខាងឯភាពជាមនុស្សប៉ុណ្ណោះ ដែលបានស្លាប់។ ប៉ុន្តែ ព្រះយេស៊ូវខាងឯភាពជាព្រះនោះ មិនបានស្លាប់ឡើយ។ ក្នុងភាពជាព្រះ ព្រះយេស៊ូវមានអំណាច ដើម្បីនឹងរស់ពីស្លាប់ឡើងវិញ។

`តើអ្នកណាជាអ្នកប្រោសព្រះយេស៊ូវអោយរស់ឡើងវិញ? តើការរស់ឡើងវិញរបស់ព្រះយេស៊ូវ បានផ្តល់ក្តីសង្ឃឹមអ្វីដល់យើង? សូមអានខគម្ពីរម៉ាថាយ 28៖1-6; យ៉ូហាន 10៖17, 18 និងរ៉ូម 8៖ 11 សម្រាប់ចម្លើយ។`

នៅពេលដែលព្រះយេស៊ូវបំពេញព័ន្ធកិច្ចនៅក្នុងស្រុកសាម៉ារី-បេរានោះ ទ្រង់បានប្រកាសថា ទ្រង់អាចនឹងលះបង់ជីវិតរបស់ទ្រង់ នៅពេលណាក៏បាន។ ហើយទ្រង់ក៏បានប្រកាសថា ទ្រង់អាចនឹងនាំ យកជីវិតរបស់ទ្រង់មកវិញម្តងទៀតផងដែរ (យ៉ូហាន 10៖17, 18)។ ព្រះយេស៊ូវបានមានបន្ទូលទៅ កាន់នាងម៉ាថាថា «ខ្ញុំជាសេចក្តីរស់ឡើងវិញ ហើយជាជីវិត» (យ៉ូហាន 11៖25)។ ខមួយទៀតនៅក្នុង ព្រះគម្ពីរបានសំដែងថា ព្រះបានប្រោសព្រះយេស៊ូវពីស្លាប់ឡើងវិញ (កិច្ចការ 2៖24; រ៉ូម 8៖11; កាឡាទី 1៖1; ហេព្រើរ 13៖20)។ ព្រះបានចាត់ទេវតាដ៏មានអំណាចមួយអង្គពីស្ថានសួគ៌មក ដើម្បីនឹងប្រមៀល របាំងថ្មដ៏ធំចេញពីផ្នូររបស់ព្រះយេស៊ូវ (ម៉ាថាយ 28៖1, 2)។

ក្នុងខគម្ពីរម៉ាថាយ 28៖11-15 យើងបានឃើញថា ពួកសម្តេចសង្ឃនៅតែបន្តប្រឆាំងទាស់ នឹងព្រះយេស៊ូវ។ ពួកទាហាននៃសាសន៍រ៉ូម ដែលយាមផ្នូររបស់ព្រះយេស៊ូវនោះ បានចូលទៅឯពួកសង្ឃ។ ពួកទាហានបាន «ជំរាបដល់ពួកសង្គ្រាជ ពីការទាំងប៉ុន្មានដែលកើតមក» (ម៉ាថាយ 28៖11)។ តើការរាយការណ៍របស់ពួកទាហានបានបង្ហាញអ្វីដល់យើង? ការរាយការណ៍របស់ពួកគេបានបង្ហាញយើងថា ពួកទាហានបានឃើញព្រះយេស៊ូវរស់ពីស្លាប់ឡើងវិញ។

ការរាយការណ៍របស់កងទ័ពបានធ្វើអោយពួកសង្ឃខកចិត្តយ៉ាងខ្លាំង។ ម្ល៉ោះហើយ ពួកសម្តេច សង្ឃបាន «យកប្រាក់ជាច្រើនទៅសូកដល់ពួកទាហាន» (ម៉ាថាយ 28៖12)។ ពួកសង្ឃបានបង្គាប់ពួក កងទ័ពអោយកុហកអំពីអ្វីដែលបានកើតឡើង។ ដូច្នេះ ពួកទាហានបានប្រាប់មនុស្សគ្រប់គ្នាថា ពួកសិស្ស របស់ព្រះយេស៊ូវបានលួចយកសាកសពរបស់ទ្រង់។