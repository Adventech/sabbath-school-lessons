---
title:  មនុស្សជាច្រើនក៏បានរស់ពីស្លាប់ឡើងវិញផងដែរ
date:  08/11/2022
---

`«គ្រានោះ វាំងននក្នុងព្រះវិហារក៏រហែកជា2ភាគ ចាប់តាំងពីលើចុះទៅដល់ក្រោម ក៏មានកក្រើក ដី ហើយថ្មប្រេះដាច់ពីគ្នា អស់ទាំងផ្នូរខ្មោចក៏របើកឡើង ឯខ្មោចពួកអ្នកបរិសុទ្ធ ដែលដេកលក់ទៅហើយ បានរស់ឡើងវិញជាច្រើន ទាំងចេញពីផ្នូរ ក្នុងពេលក្រោយដែលទ្រង់មានព្រះជន្មរស់ឡើងវិញ ហើយចូល ទៅក្នុងទីក្រុងបរិសុទ្ធ លេចមកឲ្យមនុស្សជាច្រើនឃើញដែរ» (ម៉ាថាយ 27៖51-53)។ តើរឿងដ៏គួរអោយភ្ញាក់ផ្អើលនេះបានបង្រៀនយើងអ្វីខ្លះ អំពីគ្រាមួយ នៅពេលដែលព្រះយេស៊ូវបានរស់ពីស្លាប់ឡើង វិញនោះ? តើការស់ឡើងវិញរបស់ព្រះយេស៊ូវមានន័យយ៉ាងណា សម្រាប់ពួកសិស្សរបស់ទ្រង់?`

នៅពេលដែលព្រះយេស៊ូវសុគត ការកក្រើកដីមួយបានកើតឡើង (ម៉ាថាយ 27៖50, 51)។ ការកក្រើកដីមួយទៀតក៏បានកើតឡើង នៅពេលដែលព្រះយេស៊ូវបានរស់ពីស្លាប់ឡើងវិញផងដែរ (ម៉ាថាយ 28៖2)។ ក្នុងខគម្ពីរម៉ាថាយ 27៖51-53 យើងបានឃើញថា ព្រះបានប្រោសរាស្ត្ររបស់ទ្រង់ជាច្រើន រស់ពីស្លាប់ឡើងវិញ។ បន្ទាប់មក មនុស្សទាំងនេះបានចូលទៅក្នុងក្រុងយេរូសាឡិម ព្រមទាំងបាននិយាយ ជាមួយនឹងមនុស្សជាច្រើននាក់នៅក្នុងក្រុងផងដែរ។ ព្រះបានប្រោសពួកបរិសុទ្ធទាំងនេះពីស្លាប់ឡើងវិញ ដើម្បីធ្វើស្មរបន្ទាល់ជំនួសអោយព្រះយេស៊ូវ។ ពួកបរិសុទ្ធបានប្រាប់មនុស្សគ្រប់គ្នាថា ព្រះយេស៊ូវបានរស់ ពីស្លាប់ឡើងវិញហើយ។ ពួកបរិសុទ្ធទាំងនេះគឺជានិមិត្តរូបតំណាងអោយរាស្ត្ររបស់ព្រះ ដែលនឹងត្រូវ រស់ពីស្លាប់ឡើងវិញ នៅពេលដែលទ្រង់យាងមកវិញជាលើកទី2។ ដូច្នេះ បន្ទាប់ពីការរស់ឡើងវិញរបស់ ព្រះយេស៊ូវភ្លាមនោះ ព្រះបានប្រទានទីសំគាល់ដ៏មានអំណាចមួយដល់សាសន៍យូដាថា ព្រះយេស៊ូវគឺ ជាព្រះអង្គសង្គ្រោះ។ មនុស្ស រួមទាំងពួកសង្ឃជាច្រើននាក់បានទទួលជឿព្រះយេស៊ូវ (សូមអានខគម្ពីរ កិច្ចការ 6៖7)។

«ក្នុងអំឡុងពេលនៃព័ន្ធកិច្ចរបស់ព្រះយេស៊ូវនៅលើផែនដីនេះ ព្រះយេស៊ូវបានប្រោសមនុស្ស ស្លាប់ឡើងវិញ។ ទ្រង់បានធ្វើអោយពួកគេរស់ឡើងវិញ។ ព្រះយេស៊ូវបានប្រោសកូនប្រុសរបស់ស្ត្រីមេម៉ាយ នៅស្រុកណាអ៊ីនអោយរស់ឡើងវិញ។ ព្រះយេស៊ូវបានប្រោសកូនស្រីរបស់លោកយ៉ៃរុស និងលោកឡាសា អោយរស់ពីស្លាប់ឡើងវិញ។ បន្ទាប់ពីព្រះយេស៊ូវបានប្រោសពួកគេរួចហើយ ពួកគេបានរស់នៅម្តងទៀត។ ប៉ុន្តែ នៅពេលអនាគត ពួកគេនឹងត្រូវស្លាប់។ រីឯអ្នកដែលចេញពីផ្នូរ នៅពេលដែលព្រះយេស៊ូវរស់ពីស្លាប់ ឡើងវិញនោះ មិនបានស្លាប់ទៀតឡើយ។ ដ្បិត ព្រះបានប្រទានជីវិតអស់កល្បដល់មនុស្សទាំងនេះហើយ។ បន្ទាប់មក ពួកបរិសុទ្ធទាំងនេះបានឡើងទៅស្ថានសួគ៌ជាមួយនឹងព្រះយេស៊ូវ។ ពួកគេគឺជាពានរង្វាន់រស់ របស់ព្រះយេស៊ូវ។ មានន័យថា ពួកបរិសុទ្ធទាំងនេះគឺជាទីសំគាល់បង្ហាញថា ព្រះយេស៊ូវបានទទួលជ័យ ជម្នះហើយ។ ព្រះយេស៊ូវបានឈ្នះសេចក្តីស្លាប់ និងទីឃុំមនុស្សស្លាប់ (ផ្នូរ) . . . . រាស្ត្របរិសុទ្ធរបស់ព្រះ បានធ្វើដំណើរចូលទៅក្នុងក្រុងយេរូសាឡិម បន្ទាប់ពីព្រះបានប្រោសពួកគេពីស្លាប់ឡើងវិញ។ ពួកគេបាន ប្រកាសដល់មនុស្សជាច្រើននៅក្នុងក្រុងថា ព្រះយេស៊ូវបានរស់ពីស្លាប់ឡើងវិញមែន ហើយពួកគេក៏បាន រស់ជាមួយនឹងទ្រង់ផងដែរ។ តាមរបៀបនេះ ព្រះបានប្រទានអោយយើងនូវទីសំគាល់នៃជីវិតអស់កល្ប សម្រាប់ការបង្រៀននៃព្រះគម្ពីរ ស្តីអំពីការរស់ឡើងវិញ។

`មែនហើយ អ្វីៗគ្រប់យ៉ាងនៅក្នុងជីវិតអាចនឹងអាក្រក់ជាទីបំផុតនៅពេលណាមួយ។ ប៉ុន្តែ តើ ហេតុអ្វីបានជាយើងអាចជឿទុកចិត្តបានថា ព្រះយេស៊ូវបានឈ្នះសង្គ្រាមជំនួសយើងទៅហើយនោះ?`