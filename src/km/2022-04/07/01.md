---
title:  ព្រះយេស៊ូវបានរស់ពីស្លាប់ឡើងវិញ
date:  05/11/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 27៖51-53; 62-66; ម៉ាថាយ 28៖ 1-6; យ៉ូហាន 20៖11-29។

> <p>ខចងចាំ</p>
> «កាលខ្ញុំឃើញទ្រង់ នោះខ្ញុំដួលនៅទៀបព្រះបាទទ្រង់ដូចជាស្លាប់ តែទ្រង់ដាក់ព្រះហស្តស្តាំលើខ្ញុំ ដោយព្រះបន្ទូលថា កុំខ្លាចអ្វីឡើយ អញជាដើម ហើយជាចុង 18 ជាព្រះដ៏រស់នៅ អញបាន ស្លាប់ តែមើល អញរស់នៅអស់កល្បជានិច្ចរៀងរាបតទៅវិញ អញក៏មានកូនសោនៃសេចក្តីស្លាប់ និង ស្ថានឃុំព្រលឹងមនុស្សស្លាប់ដែរ» (វិវរណៈ 1៖17, 18)។

តើការបង្រៀនដ៏សំខាន់បំផុតនៃសេចក្តីជំនឿគ្រីស្ទានគឺជាអ្វី? ជាការពិតណាស់ ការបង្រៀន ដ៏សំខាន់បំផុតនោះ គឺជាការដែលព្រះយេស៊ូវបានរស់ពីស្លាប់ឡើងវិញ។ ព្រះបានបណ្តាលអោយលោក ប៉ុលមានប្រសាសន៍ថា ប្រសិនបើព្រះយេស៊ូវមិនបានរស់ពីស្លាប់ឡើងវិញនោះទេ យើងនឹងបាត់បង់ជា មិនខាន ដោយថា៖ «ដ្បិតបើសិនជាពួកស្លាប់មិនរស់ឡើងទេ នោះព្រះគ្រីស្ទក៏មិនបានរស់ឡើងដែរ ហើយបើព្រះគ្រីស្ទមិនបានរស់ឡើងវិញមែន នោះសេចក្តីជំនឿរបស់អ្នករាល់គ្នាក៏ជាការឥតអំពើ អ្នក រាល់គ្នានៅក្នុងអំពើបាបនៅឡើយ ហើយអស់អ្នកដែលបានដេកលក់ទៅក្នុងព្រះគ្រីស្ទ គេបានត្រូវវិនាស ហើយ» (កូរិនថូសទី1 15៖16-18)។

លោកប៉ុលបានមានប្រសាសន៍ពិពណ៌នាអំពីសេចក្តីស្លាប់របស់ព្រះយេស៊ូវយ៉ាងដូច្នេះថា៖ «ដ្បិតខ្ញុំបានផ្តាច់ចិត្តថា នៅក្នុងពួកអ្នករាល់គ្នា នោះខ្ញុំមិនព្រមស្តាប់រឿងអ្វីទៀត ក្រៅពីព្រះយេស៊ូវគ្រីស្ទ ទេ ហើយគឺដែលទ្រង់ត្រូវឆ្កាងផង» (កូរិនថូសទី1 2៖2)។ ព្រះយេស៊ូវបានសុគតមែនពិត។ ប៉ុន្តែ យើង ក៏ត្រូវតែចាំថា ព្រះយេស៊ូវបានរស់ពីស្លាប់ឡើងវិញផងដែរ។ ការដែលព្រះយេស៊ូវបានរស់ពីស្លាប់ឡើង វិញនោះ សំខាន់បំផុតដល់ពួកគ្រីស្ទាន ដោយសារតែយើងយល់ថា ព្រះយេស៊ូវក៏នឹងប្រោសអោយយើង រស់ពីស្លាប់ឡើងវិញផងដែរ។

**សប្តាហ៍នេ**

យើងនឹងសិក្សាអំពីការរស់ឡើងវិញរបស់ព្រះយេស៊ូវ។ យើងនឹងក្រឡេកមើល ទីសំគាល់ទាំងប៉ុន្មាន ដែលព្រះយេស៊ូវបានប្រទានដល់យើង ដើម្បីអោយយើងជឿថា ទ្រង់ពិតជាបាន រស់ពីស្លាប់ឡើងវិញមែន។