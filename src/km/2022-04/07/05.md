---
title:  ស្មរបន្ទាល់ដែលបានឃើញព្រះយេស៊ូវ បន្ទាប់ពីទ្រង់រស់ពីស្លាប់ឡើងវិញ
date:  09/11/2022
---

`តើពួកសិស្សបានធ្វើអ្វីខ្លះ នៅពេលដែលពួកគេបានជួបនឹងព្រះយេស៊ូវ បន្ទាប់ពីទ្រង់បានរស់ពីស្លាប់ឡើងវិញនោះ? សូមអានខគម្ពីរយ៉ូហាន 20៖11-29 សម្រាប់ចម្លើយ។`

ទេវតា2អង្គនៅឯផ្នូរទទេ បានប្រាប់នាងម៉ារា ម៉ាក់ដាឡា និងពួកស្ត្រីដទៃទៀតថា ព្រះយេស៊ូវ បានរស់ពីស្លាប់វិញហើយ (ម៉ាថាយ 28៖1, 5-7; ម៉ាកុស 16៖1-7; លូកា 23៖55; លូកា 24៖1-11)។ ប៉ុន្តែ មិនយូរប៉ុន្មាន ព្រះយេស៊ូវអង្គទ្រង់ផ្ទាល់បានចូលមកឯពួកស្រ្តី។ ពួកនាងបានថ្វាយបង្គំ ទ្រង់ (ម៉ាថាយ 28៖1, 9, 10; យ៉ូហាន 20៖14-18)។ ព្រះយេស៊ូវក៏បានលេចអោយពេត្រុស (លូកា 24៖34; កូរិនថូសទី1 15៖5) និងសិស្ស2នាក់របស់ទ្រង់ឃើញ នៅតាមផ្លូវទៅក្រុងអេម៉ោសផងដែរ។ ពួកគេបានភ្ញាក់ផ្អើលជាខ្លាំង នៅពេលដែលព្រះយេស៊ូវមានបន្ទូលនឹងពួកគេ (ម៉ាកុស 16៖12; លូកា 24៖13-35)។ នៅពេលដែលព្រះយេស៊ូវយាងទៅឯបន្ទប់ខាងលើនោះ ពួកសិស្សរបស់ទ្រង់បានភិត ភ័យអស់មួយស្របក់។ ។ បន្ទាប់មក ពួកគេបានពេញទៅដោយសេចក្តីអំណរ ចំពោះហេតុការណ៍ដែល បានកើតឡើង (លូកា 24៖33-49; យ៉ូហាន 20៖19-23)។ មួយសប្តាហ៍ក្រោយមក ព្រះយេស៊ូវ បានលេចមកនៅក្នុងបន្ទប់ដដែល។ ទ្រង់មិនបានបើកទ្វារ មុនពេលដែលទ្រង់យាងចូលនោះទេ។ គ្មានអ្នក ណាម្នាក់ដឹងថា ទ្រង់យាងចូលទៅក្នុងបន្ទប់នោះដោយរបៀបណាឡើយ។ នៅពេលនោះ ពួកសិស្សបាន ជឿថា ព្រះយេស៊ូវពិតជាមានព្រះជន្មរស់ឡើងវិញមែន (យ៉ូហាន 20៖24-29)។

40ថ្ងៃបានកន្លងផុតទៅ នៅក្នុងចន្លោះនៃការរស់ឡើងវិញរបស់ព្រះយេស៊ូវ និងការយាងទៅ ឯស្ថានសួគ៌វិញ។ នៅក្នុងអំឡុងពេលនេះ «ទ្រង់លេចមកឲ្យពួកបងប្អូនជាង500នាក់ឃើញតែម្តង» (កូរិនថូសទី1 15៖6)។ លោកយ៉ាកុបក៏បានឃើញព្រះយេស៊ូវផងដែរ (កូរិនថូសទី1 15៖7)។ ព្រះ-យេស៊ូវបានចូលរួមជាមួយនឹងពួកសិស្សរបស់ទ្រង់មួយចំនួននៅឯឆ្នេរនៃសមុទ្រកាលីឡេ។ នៅទីនោះ ព្រះយេស៊ូវបានសោយអាហារពេលព្រឹកជាមួយនឹងពួកសិស្សរបស់ទ្រង់។ បន្ទាប់មក ព្រះយេស៊ូវបាន មានបន្ទូលជាមួយនឹងលោកពេត្រុស (យ៉ូហាន 21៖1-23)។ ព្រះយេស៊ូវក៏អាចនឹងបង្ហាញអង្គទ្រង់ដល់មនុស្សដទៃទៀតផងដែរ (កិច្ចការ 1៖3)។ លោកប៉ុលក៏បានឃើញព្រះយេស៊ូវ ដោយផ្ទាល់ភ្នែកផង ដែរ។ ព្រះយេស៊ូវបានលេចអោយលោកប៉ុលឃើញ នៅតាមផ្លូវទៅទីក្រុងដាម៉ាស (កូរិនថូសទី1 15៖8; សូមប្រៀបធៀបជាមួយនឹងខគម្ពីរកិច្ចការ 9៖1-9)។

នៅពេលដែលពួកសិស្សរបស់ព្រះយេស៊ូវប្រាប់លោកថូម៉ាស់ថា ពួកគេបានឃើញព្រះយេស៊ូវ នោះ លោកថូម៉ាស់បានសង្ស័យ។ «បើខ្ញុំមិនឃើញស្នាមដែកគោល នៅព្រះហស្តទ្រង់ ទាំងលូកម្រាមទៅ ក្នុងស្នាមដែកគោលនោះ ហើយលូកដៃខ្ញុំទៅក្នុងចំហៀងទ្រង់ នោះខ្ញុំមិនព្រមជឿទេ» (យ៉ូហាន 20៖25)។ មួយអាទិត្យក្រោយមក ព្រះយេស៊ូវបានចូលមកឯពួកសិស្សរបស់ទ្រង់ម្តងទៀត។ លោកថូម៉ាស់ក៏នៅទី នោះដែរ។ ព្រះយេស៊ូវបានមានបន្ទូលទៅកាន់លោកថូម៉ាស់ថា «ចូរលូកម្រាមដៃអ្នកមក ស្ទាបមើលដៃខ្ញុំឯណេះ ហើយលូកដៃមកក្នុងចំហៀងខ្ញុំផង កុំឲ្យមានចិត្តមិនជឿឡើយ ត្រូវឲ្យជឿចុះ» (យ៉ូហាន 20៖ 27)។ «នោះថូម៉ាស់ទូលឆ្លើយថា ‘ឱព្រះអម្ចាស់ទូលបង្គំ ឱព្រះនៃទូលបង្គំអើយ’ ព្រះយេស៊ូវមានព្រះបន្ទូល ទៅគាត់ថា ‘ថូម៉ាស់អើយ អ្នកជឿដោយព្រោះបានឃើញខ្ញុំទេតើ មានពរហើយ អ្នកណាដែលជឿឥតឃើញ សោះ’» (យ៉ូហាន 20៖29)។