---
title:  សេចក្តីសង្ឃឹមនៅក្នុងគម្ពីរសញ្ញាចាស់
date:  15/10/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូប 19៖25-27; ទំនុកដំកើង 49; ទំនុកដំកើង 71; អេសាយ 26៖14; ដានីយ៉ែល។

> <p>ខចងចាំ</p>
> «ដោយសារសេចក្តីជំនឿ នោះអ័ប្រាហាំបានថ្វាយអ៊ីសាក ក្នុងកាលដែលទ្រង់ល្បងលលោក គឺអ្នកដែលបានទទួលសេចក្តីសន្យាទាំងប៉ុន្មាន លោកបានថ្វាយកូនលោកតែមួយ ដែលមានសេចក្តីចែងទុកពីដំណើរកូននោះថា «ពូជឯងនឹងបានរាប់តាមអ៊ីសាក» លោកបានរាប់ថា ព្រះទ្រង់អាចនឹងប្រោស កូន ឲ្យរស់ពីស្លាប់ឡើងវិញបានផង ហើយលោកបានទទួលវាមកវិញមែន ធៀបដូចជារស់ ពីស្លាប់ឡើងវិញ» (ហេព្រើរ 11៖17-19)។

គម្ពីរសញ្ញាចាស់បានបង្រៀនយើង អំពីការរស់ឡើងវិញ។ ការរស់ឡើងវិញគឺជាពេលវេលា នៅពេលដែលព្រះនឹងប្រោសពួកសិស្សរបស់ទ្រង់ពីស្លាប់ឡើងវិញ នៅពេលដែលទ្រង់យាងមកជាលើក ទី2។ ការបង្រៀននេះបានផ្តល់សេចក្តីសង្ឃឹមដល់យើង។ សេចក្តីសង្ឃឹមរបស់យើង ចំពោះការរស់ ឡើងវិញនេះ មិនចេញមកពីគោលគំនិតនៃសាសន៍ក្រេក ដែលថា វិញ្ញាណនឹងបន្តរស់នៅតទៅទៀត បន្ទាប់ពីរូបកាយស្លាប់ទៅ។ ទេ មិនមែនទេ សេចក្តីសង្ឃឹមរបស់យើង ចំពោះការរស់ឡើងវិញនេះ មាន ប្រភពចេញមកពីព្រះគម្ពីរទេតើ។

ប៉ុន្តែ តើការរស់ឡើងវិញ អាចកើតឡើងបានដោយរបៀបណា? តើរូបកាយដែលគេដុតទៅ ជាផេះទៅហើយនោះ អាចមានជីវិតម្តងទៀតយ៉ាងដូចម្តេចទៅបាន? តើមនុស្សដែលស្លាប់ជាច្រើនពាន់ឆ្នាំទៅហើយនោះ អាចរស់ឡើងវិញបានដោយរបៀបណា? បន្ទូលរបស់ព្រះនឹងធ្វើអោយជីវិតកើត ចេញពីអ្វីដែលគ្មាន (លោកុប្បត្តិ 1; ទំនុកដំកើង 33៖6, 9)។ ដូច្នេះ តើមិនគួរអោយយើងជឿថា ទ្រង់អាចបង្កើតជីវិតថ្មីម្តងទៀតទេឬអី?

**សប្តាហ៍នេ**

យើងនឹងក្រឡេកមើលនូវអ្វីអ្នកសរសេរគម្ពីរសញ្ញាចាស់មួយចំនួនបានមានប្រសាសន៍ ទាក់ទងទៅនឹងការរស់ឡើងវិញ នាពេលចុងក្រោយបង្អស់។