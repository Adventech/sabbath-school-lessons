---
title:  ការចែករំលែកទឹករស់
date:  21/10/2022
---

លោកអាន់តូនីយ៉ូ ម៉ាល់ដូណាដូ (Antonio Maldonado) មិនចេះភាសាអង់គ្លេសច្រើននោះទេ ម្ល៉ោះហើយ គាត់បានទៅរកអ្នកបកប្រែម្នាក់ពីកន្លែងទទួលភ្ញៀវនៅឯសេតវិមាននៃសហរដ្ឋអាមេរិកនៅក្នុង រដ្ឋធានីវ៉ាស៊ីនតោន។ លោកអាន់តូនីយ៉ូ ដែលជាសមាជិកនៃគណៈប្រតិភូផ្នែករុករករ៉ែ មកទស្សនាពីប្រទេស ប៉េរូ បានសង្កេតឃើញ គេចាក់ស្រាវីស្គីដ៏ពេញនិយមមួយ ប៉ុន្តែ គាត់បានសុំទឹកបរិសុទ្ធមួយកែវពីអ្នករត់តុ វិញ ដើម្បីលើកជុលជាមួយប្រធានាធិបតី លីនដុន ប៊ី ចនសិន (Lyndon B. Johnson)។ គាត់បានប្រើពាក្យយ៉ាងស្រទន់ទៅអ្នករត់តុនោះ តាមរយៈអ្នកបកប្រែ។ វាគឺជាសំណើដ៏ពិបាកមួយ។ ដ្បិតមនុស្ស ទាំងអស់គេកាន់កែវស្រាវីស្គី រីឯលោកអាន់តូនីយ៉ូមិនចង់សំដែងឡើយ។ គាត់មិនចង់ធ្វើអោយគណៈប្រតិភូ អាប់ឱនឡើយ ខណៈដែលពួកគេបញ្ចប់នូវកិច្ចចរចារពាណិជ្ជកម្មនៃសហរដ្ឋអាមេរិក។ ប៉ុន្តែ គាត់បានធ្វើ ការបេ្តជ្ញាចិត្តមួយ តាំងតែពីក្មេងមកថា គាត់មិនញុាំស្រាទៀតទេ បន្ទាប់ពីបានដឹងអំពីសភាពនៃការស្រវឹង របស់ខ្លួននៅក្នុងផ្ទះនៅឯប្រទេសប៉េរូ។ នៅឆ្នាំ1963 ជាងពីឆ្នាំមុននោះ គាត់បានថ្វាយចិត្តរបស់គាត់ ដល់ព្រះយេស៊ូវ បន្ទាប់ពីគាត់បានឮនូវការផ្សាយតាមវិទ្យុសំឡេងនៃបទទំនាយមក។ ខណៈដែលលោកអាន់តូនីយ៉ូកំពុងតែនិយាយយ៉ាងស្រទន់ជាមួយនឹងអ្នករត់តុនៃសេតវិមាននោះ បុរសម្នាក់បានសម្លឹងមើល គាត់។ បុរសនោះបានសម្លឹងមើលអ្នករត់តុ ខណៈដែលគាត់យកទឹកមួយកែវជូនដល់លោកអាន់តូនីយ៉ូ។ នៅពេលដែលលោកអាត់តូនីយ៉ូចាប់យកកែវទឹកនោះ គាត់បានឮសំឡេងមួយនិយាយឡើង។ សំឡេង នោះបាននិយាយថា «អ្នករត់តុចាំមួយភ្លេត តើលោកខាងនេះបានស្នើសុំអ្វីដែរ?។ អ្នករត់តុនោះបានតប ទៅវិញថា «គាត់ម្នាក់នេះបានស្នើសុំទឹកបរិសុទ្ធមួយកែវជំនួសអោយស្រាវីស្គី។ លោកលីនដុនបានហុចកែវស្រាវីស្គីរបស់គាត់ទៅអោយអ្នករត់តុដែរ។ គាត់បានមានប្រសាសន៍ថា «ខ្ញុំសុំទឹកបរិសុទ្ធមួយកែវដែរ»។ បន្ទាប់ពីលើកកែវជុលគ្នារួចហើយ ប្រធានាធិបតីបានបានចូលទៅជិតលោកអាន់តូនីយ៉ូ គាត់បានខ្សឹប សួរលោកអាន់តូនីយ៉ូថា «ហេតុអ្វីបានជាអ្នកមិនញុំាំស្រាដូចអ្នកដទៃអ៊ីចឹង?»។ ដោយមានជំនួយពីអ្នក បកប្រែ លោកអាន់តូនីយ៉ូបានតបទៅវិញទាំងញញឹមថា «កាលពីខ្ញុំនៅក្មេង ខ្ញុំបានសន្យាថា ខ្ញុំនឹងមិនញុាំ ស្រាទៀតឡើយ ប៉ុន្មានឆ្នាំក្រោយមកទៀត ខ្ញុំបានស្បថបែបនេះម្តងទៀតជាមួយនឹងព្រះ មកទល់ថ្ងៃនេះ អ្វីគ្រប់យ៉ាងដំណើរការទៅយ៉ាងល្អប្រសើរ»។

ប្រធានាធិបតីបានចាប់ដៃគាត់ ហើយមានប្រសាសន៍ថា «ខ្ញុំក៏ជាមនុស្សគោរពពាក្យសម្បថដែរ សូមអោយព្រះប្រទានពរដល់អ្នកផងចុះ»។ ការសន្ទនានោះបានបញ្ចប់ដោយការចាប់ដៃគ្នាយ៉ាងមុឺងម៉ាត់។

នៅពេលដែលលោកអាន់តូនីយ៉ូដើរមកឯកន្លែងទទួលភ្ញៀវវិញ គាត់មានអារម្មណ៍ថា មានមនុស្ស ជាច្រើនបានសម្លឹងមកឯគាត់ទាំងចង់ដឹងចង់ឃើញ។ ទម្លាប់របស់គាត់មិនទទួលទានគ្រឿងស្រវឹង ដែល បានពង្រឹងដោយជំនឿរបស់គាត់នេះ បានធ្វើអោយប៉ះពាល់ចិត្តដល់មនុស្សមានអំណាចបំផុតនៅលើ ផែនដី។ ចិត្តរបស់គាត់រីករាយជាខ្លាំង ដែលគាត់អាចធ្វើជាអ្នកទូតរបស់ព្រះនៅក្នុងសេតវិមាននោះ។