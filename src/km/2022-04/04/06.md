---
title:  ក្រឹត្យវិន័យទី1
date:  20/10/2022
---

`សូមអានបទគម្ពីរដានីយ៉ែល 12។ តើយើងបានរកឃើញសេចក្តីសង្ឃឹមអ្វី នៅក្នុងជំពូកនេះ ទាក់ទងទៅនឹងការរស់ឡើងវិញ? យើងបានឃើញរួចមកហើយថា ការរស់ឡើងវិញគឺជាគ្រាមួយ នៅពេលដែលព្រះយេស៊ូវនឹងប្រោសមនុស្សស្លាប់អោយរស់ឡើងវិញ នៅពេលដែលទ្រង់យាងមកជាលើកទី2។`

ខគម្ពីរដានីយ៉ែល 12៖1 បានពិពណ៌នាអំពីមីកែល។ មីកែលគឺជា «មហាទេវតា» (ដានីយ៉ែល 12៖1)។ មនុស្សជាច្រើនមិនបានដឹងថា មីកែលគឺជាអ្នកណានោះទេ។ ប៉ុន្តែ កណ្ឌគម្ពីរដានីយ៉ែលបាន ផ្តល់តម្រុយដ៏សំខាន់មួយសម្រាប់យើង។ ក្នុងកណ្ឌគម្ពីរនេះ សុបិនទាំងអស់របស់លោកដានីយ៉ែលអំពីអនាគតសុទ្ធតែត្រូវបញ្ចប់ជាមួយនឹងព្រះយេស៊ូវ ហើយនិងនគររបស់ទ្រង់។ ដូច្នេះ យើងអាចយល់បាន ដែរថា ជំពូក12ក៏នឹងពិពណ៌នាអំពីព្រះយេស៊ូវ និងស្ថានសួគ៌ផងដែរ។ ម៉្យាងទៀត យើងក៏បានអានអំពី ព្រះនាមខុសៗគ្នាជាច្រើនរបស់ព្រះអម្ចាស់ នៅក្នុងខដទៃទៀតនៃកណ្ឌគម្ពីរដានីយ៉ែលផងដែរ។ ព្រះអម្ចាស់ ក៏មានព្រះនាមថា «អ្នកជាកំពូលបណ្តាច់នៃពួកពលបរិវារ» ផងដែរ។ ក៏មានព្រះនាមដទៃទៀត នៅក្នុង កណ្ឌគម្ពីរដានីយ៉ែល សម្រាប់ព្រះអម្ចាស់ផងដែរ ដូចជា៖ «ព្រះអម្ចាស់លើអស់ទាំងព្រះអម្ចាស់» (ដានីយ៉ែល 8៖25) «អ្នកដែលចាក់ប្រេងតាំង» (ដានីយ៉ែល9៖25) ហើយនិង «មីកែល ជាមហាទេវតា» (ដានីយ៉ែល 21៖1)។ ដូច្នេះ យើងគួរតែគិតឃើញថា មីកែលក៏ជាព្រះនាមមួយទៀតរបស់ព្រះយេស៊ូវផងដែរ។

មកទល់សប្តាហ៍នេះ យើងបានក្រឡេកមើលខគម្ពីរសញ្ញាចាស់ទាំងនេះ ដូចជា៖ យ៉ូប 19៖25-27; ទំនុកដំកើង 49៖15; ទំនុកដំកើង 71៖20 និងអេសាយ 26៖19។ ខទាំងអស់នេះបាន ពិពណ៌នាអំពីការរស់ឡើងវិញនៃមនុស្សដែលបានសង្គ្រោះ។ បានសេចក្តីថា ខទាំងនេះបានពិពណ៌នា អំពីគ្រាមួយ នៅពេលដែលព្រះយេស៊ូវនឹងប្រោសអោយរាស្ត្ររបស់ទ្រង់រស់ពីស្លាប់ឡើងវិញ។ ប៉ុន្តែ បទ គម្ពីរដានីយ៉ែល 12 ក៏បានពិពណ៌នាអំពីគ្រាមួយ នៅពេលដែលព្រះយេស៊ូវនឹងប្រោសមនុស្សដែល បានសង្គ្រោះទាំងអស់ ព្រមទាំងមនុស្សអាក្រក់មួយចំនួនក្នុងពេលតែមួយផងដែរ។ តើនៅពេលណាទៅ? គឺនៅពេលដែល «នៅគ្រានោះ មីកែល ជាមហាទេវតាដែលដំណាងពួកកូនចៅរបស់សាសន៍អ្នក»។ នៅ គ្រានោះ ព្រះបានបណ្តាលអោយលោកដានីយ៉ែលមានប្រសាសន៍ថា៖ «ដល់ម៉្លេះបានជាចាប់តាំងពីមាន នគរដរាបដល់វេលានោះឯង នោះមិនដែលកើតមានយ៉ាងដូច្នោះឡើយ ហើយនៅគ្រានោះ សាសន៍អ្នក នឹងបានប្រោសឲ្យរួច គឺអស់អ្នកណាដែលមានកត់ទុកក្នុងបញ្ជី»។ បន្ទាប់មក «ពួកអ្នកដែលដេកលក់នៅក្នុង ធូលីដី និងភ្ញាក់ឡើងវិញជាច្រើន គឺខ្លះឲ្យបានជីវិតរស់នៅអស់កល្បជានិច្ច និងខ្លះឲ្យបានសេចក្តីអាម៉ាស់ ខ្មាស ហើយឲ្យបានជាទីខ្ពើមឆ្អើម នៅអស់កល្បជានិច្ចវិញ» (ដានីយ៉ែល 12៖2)។

មនុស្សជាច្រើនបានជឿថា ខគម្ពីរដានីយ៉ែល12៖2 បានសំដែងអំពីមនុស្សអាក្រក់មួយក្រុម ដែលព្រះនឹងដាស់ពួកគេពីស្លាប់ឡើងវិញ នៅពេលដែលទ្រង់យាងមកជាលើកទី2។ ក្រុមនេះនឹងរស់ឡើងវិញជាមួយនឹងមនុស្សទាំងអស់ដែលបានសង្គ្រោះ»។ (សូមអាន Ellen G. White, The Great Controversy, page 637; see also Friday’s study)។