---
title:  ការសិក្សាបន្ថែម
date:  21/10/2022
---

សូមអាន Ellen G. White, “Visions of Future Glory,” pages 727-733, in Prophets and Kings។

«ហើយពួកអ្នកដែលដេកលក់នៅក្នុងធូលីដី និងភ្ញាក់ឡើងវិញជាច្រើន គឺខ្លះឲ្យបានជីវិតរស់នៅអស់កល្បជានិច្ច និងខ្លះឲ្យបានសេចក្តីអាម៉ាស់ខ្មាស ហើយឲ្យបានជាទីខ្ពើមឆ្អើម នៅអស់កល្បជា និច្ចវិញ» (ដានីយ៉ែល 12៖2)។ គ្រប់គ្នាដែលបានស្លាប់ ដោយសារតែការជឿទៅលើសារនៃទេវតាទី3 នោះ ពួកគេនឹងរស់ឡើងវិញ។ មនុស្សទាំងនេះនឹងក្រោកចេញពីផ្នូរជាមួយនឹងរូបកាយថ្មី ដែលពេញទៅ ដោយសិរីល្អ។ រូបកាយថ្មីនេះ មិនចេះស្លាប់ឡើយ។ ពួកអ្នកដែលបានរស់ពីស្លាប់ឡើងវិញនឹងស្តាប់សេចក្តី សន្យានៃក្តីសុខសាន្តរបស់ព្រះ។ ព្រះបានតាំងសេចក្តីសន្យានេះជាមួយនឹងអស់អ្នកណា ដែលបានគោរព បញ្ញត្តិរបស់ទ្រង់។ មួយក្រុមទៀតក៏បានរស់ពីស្លាប់ឡើងវិញ នៅគ្រានេះផងដែរ គឺថា៖ «នោះគ្រប់ទាំងភ្នែកនឹងឃើញទ្រង់ ព្រមទាំងពួកអ្នកដែលចាក់ទ្រង់ផង» (វិវរណៈ 1៖7)។ ក្រុមនេះរួមមានទាំងមនុស្ស ដែលបានសើចចំអកដល់ព្រះយេស៊ូវ ខណៈដែលទ្រង់កំពុងព្យួរនៅលើឈើឆ្កាង។ ព្រះក៏នឹងដាស់មនុស្ស ដែលបានប្រឆាំងទាស់នឹងក្រឹត្យវិន័យ និងធ្វើបាបរាស្ត្ររបស់ទ្រង់ផងដែរ។ ព្រះនឹងប្រោសមនុស្សអាក្រក់ ទាំងនេះឡើង ដើម្បីអោយពួកគេអាចមើលព្រះយេស៊ូវនៅក្នុងសិរីល្អរបស់ទ្រង់។ ពួកគេនឹងបានឃើញព្រះប្រទានកិត្តិយសដល់មនុស្ស ដែលស្មោះត្រង់ និងគោរពតាមទ្រង់»។ ដកស្រង់ពី Ellen G. White, The Great Controversy, page 637, adapted។

«ព្រះគឺជាអ្នកដែលប្រទានជីវិត។ ក្នុងនាមជាអ្នកប្រទានជីវិតនេះ ព្រះអម្ចាស់នឹងប្រោសអ្នកដែលបានសង្គ្រោះពីស្លាប់ឡើងវិញ។ គ្រានេះត្រូវបានហៅថា ជាការរស់ឡើងវិញជាលើកទី1។ នៅគ្រា នោះ ព្រះនឹងផ្លុំត្រែ ហើយមនុស្សគ្រប់គ្នា ដែលបានស្លាប់នៅក្នុងព្រះយេស៊ូវនឹងរស់ពីស្លាប់ឡើងវិញ។ រហូតដល់គ្រានោះមកដល់ ព្រះនឹងរក្សាពួកបរិសុទ្ធ ដែលកំពុងដេកលក់នោះ អោយមានសុវត្ថិភាព។ ព្រះ នឹងការពារពួកបរិសុទ្ធរបស់ទ្រង់ ប្រៀបដូចជាត្បូងដ៏មានតម្លៃយ៉ាងដូច្នេះដែរ។ ព្រះបានជ្រាបអំពីឈ្មោះ នៃអ្នកបរិសុទ្ធរបស់ទ្រង់ម្នាក់ៗ។ នៅពេលដែលពួកគេរស់ឡើងវិញ ព្រះអង្គសង្គ្រោះក៏រស់នៅក្នុងចិត្តរបស់ ពួកគេដែរ។ ពួកគេនឹងបានបរិសុទ្ធ ដូចជាព្រះយេស៊ូវដែរ។ ដោយសារតែពួកគេបរិសុទ្ធនេះហើយ បាន ជាព្រះនឹងប្រោសពួកគេអោយរស់ពីស្លាប់ឡើងវិញ»។ ដកស្រង់ពី Ellen G. White Comments, The SDA Bible Commentary, volume 4, page 1143, adapted។

**សំណួរពិភាក្សា**

`1. ផ្កាយមានចំនួនរាប់ពាន់លាន។ ផ្កាយទាំងនេះខ្លះមានភពនៅព័ទ្ធជុំវិញពួកវា។ ព្រះបានបង្កើតផ្កាយ និងភពទាំងអស់នេះ។ ព្រះបានថែរក្សាផ្កាយ និងភពទាំងអស់នេះ ហើយក៏ស្គាល់ឈ្មោះពួកវាផងដែរ (ទំនុកដំកើង 147៖4)។ ព្រះរបស់យើងមានអំណាចជាទីបំផុត។ តើការគិតអំពីការដែលព្រះបានបង្កើត យើងនេះ អាចជួយអោយយើងជឿទៅលើការរស់ឡើងវិញដោយរបៀបណា?`

`2. បទគម្ពីរហេព្រើរ 11 បានពិពណ៌នាអំពី «វីរជននៃសេចក្តីជំនឿ» នៅក្នុងគម្ពីរសញ្ញាចាស់។ តើជំពូក នេះអាចជួយអោយយើងយល់អំពីសេចក្តីសង្ឃឹម ដែលមនុស្សនៅក្នុងគម្ពីរសញ្ញាចាស់មាន មុនពេល ដែល ព្រះយេស៊ូវបានយាងមកផែនដីនេះ សុគត និងរស់ពីស្លាប់ឡើងវិញនោះ ដោយរបៀបណា?`