---
title:  «ចេញពីទីជំរៅនៃផែនដី»
date:  18/10/2022
---

សូមអានបទគម្ពីរទំនុកដំកើង 71។ នៅពេលដែលយើងអានថា៖ «ទ្រង់នឹងនាំយើងខ្ញុំឡើងចេញពីទីជំរៅនៃផែនដី» (ទំនុកដំកើង 71៖20) នោះ តើបទគម្ពីរទំនុកដំកើង 71 បានបង្រៀនយើង

`អំពីអ្វី?`

បុរសនៅក្នុងបទគម្ពីរទំនុកដំកើង 71 បានស្វែងរកសុវត្ថិភាព និងសេចក្តីសង្ឃឹមជាមួយនឹង ព្រះ។ ពួកខ្មាំងសត្រូវ និងពួកមួលបង្កាច់បានហ៊ុំព័ទ្ធគាត់។ ពួកគេបានកុហកគាត់។ ពួកគេបាននិយាយ ថា ព្រះបានទុកគាត់អោយនៅតែម្នាក់ឯងជារៀងរហូតហើយ (ទំនុកដំកើង71៖10, 11)។

បុរសនៅក្នុងបទគម្ពីរទំនុកដំកើង 71 មានអារម្មណ៍កក់ក្តៅ និងស្ងប់សុខ នៅពេលដែលគាត់ គិតអំពីរបៀបដែលព្រះបានយកព្រះទ័យទុកដាក់ចំពោះគាត់កាលពីមុនមក។ ជាដំបូង គាត់បានដឹងថាព្រះបានយកព្រះទ័យទុកដាក់ចំពោះគាត់ តាំងតែពីគាត់ចាប់កំណើតមកម្ល៉េះ (ទំនុកដំកើង71៖6)។ បន្ទាប់មក អ្នកសរសេរបានមានប្រសាសន៍ទៀតថា ព្រះគឺជាបរមគ្រូរបស់គាត់។ ព្រះបានបង្រៀនដល់ គាត់ តាំងតែពីក្មេងមកម្ល៉េះ។

បុរសនៅក្នុងបទគម្ពីរទំនុកដំកើង 71 បានជ្រាបថា ព្រះគឺជាកម្លាំងរបស់គាត់ ទ្រង់ក៏ជាអ្នក រក្សាសុវត្ថិភាពរបស់គាត់ផងដែរ។ នេះគឺជាមូលហេតុដែលជំរុញអោយគាត់មានប្រសាសន៍ថា «សូមឲ្យ ទ្រង់ធ្វើជាថ្មដា សំរាប់ជាទីលំនៅដល់ទូលបង្គំ ជាកន្លែងដែលទូលបង្គំទៅមកជានិច្ចបាន ទ្រង់បានចេញ បង្គាប់ឲ្យជួយសង្គ្រោះទូលបង្គំហើយ ដ្បិតទ្រង់ជាថ្មដា ហើយជាបន្ទាយរបស់ទូលបង្គំ» (ទំនុកដំកើង 71៖3)។ ព្រមទាំងមានប្រសាសន៍ថា «សូមកុំបោះបង់ចោលទូលបង្គំ ក្នុងកាលដែលចាស់ជរាឡើយ ហើយ កុំលះបង់ទូលបង្គំ» (ទំនុកដំកើង 71៖9) ផងដែរ។ គាត់ក៏បានបន្ថែមទៀតថា «ឱព្រះអង្គអើយ សូម កុំគង់ឆ្ងាយពីទូលបង្គំឡើយ ឱព្រះនៃទូលបង្គំអើយ សូមប្រញាប់មកជួយទូលបង្គំផង» (ទំនុកដំកើង 71៖12) ដែរ។ ហើយគាត់ក៏បានបន្ថែមទៀតថា «ទ្រង់បានឲ្យយើងខ្ញុំឃើញសេចក្តីវេទនាដ៏លំបាកជាច្រើន ហើយ តែទ្រង់នឹងប្រោសឲ្យមានជីវិតចំរើនឡើងវិញ ទ្រង់នឹងនាំយើងខ្ញុំឡើងចេញពីទីជំរៅនៃផែនដី» (ទំនុកដំកើង 71៖20)។

តើពាក្យថា «ទ្រង់នឹងនាំយើងខ្ញុំឡើងចេញពីទីជំរៅនៃផែនដី» នេះមានន័យយ៉ាងដូចម្តេច? តើបុរសនៅក្នុងបទគម្ពីរទំនុកដំកើង 71 កំពុងតែមានប្រសាសន៍អំពីការរស់ឡើងវិញដែរឬទេ? ការរស់ ឡើងវិញនឹងកើតឡើង នៅពេលដែលព្រះប្រោសគាត់ពីស្លាប់ឡើងវិញ។ គាត់បានប្រើរូបស័ព្ទនេះ ដើម្បី បង្ហាញយើងអំពីអារម្មណ៍របស់គាត់។ គាត់មានអារម្មណ៍សោកសៅជាទីបំផុត។ គាត់បានប្រៀបធៀប អារម្មណ៍របស់គាត់ទៅនឹងការធ្លាក់ចុះទៅក្នុងទីជំរៅនៃផែនដី (សូមប្រៀបជាមួយនឹងខគម្ពីរទំនុកដំកើង 88៖6 និងទំនុកដំកើង 130៖1)។ ដូច្នេះ យើងអាចនិយាយបានថា «ទីជំរៅនៃផែនដី» នេះគឺជារូបស័ព្ទ មួយ។ ប៉ុន្តែ រូបស័ព្ទនេះក៏បានណែនាំអំពីគោលគំនិតនៃការរស់ឡើងវិញផងដែរ»។ ដកស្រង់ពី Andrews Study Bible, p.726, note on Psalm 71:20, adapted។

បទគម្ពីរទំនុកដំកើង 71 បានបង្រៀនយើងថា ព្រះបានយកព្រះទ័យទុកដាក់ចំពោះយើង។ បទគម្ពីរនេះក៏បានបង្រៀនយើងផងដែរថា យើងមិនអាចរកឃើញសេចក្តីសង្ឃឹមរបស់យើងនៅក្នុងជីវិត មួយនេះបានឡើយ។ ដ្បិតសេចក្តីសង្ឃឹមនោះគឺជាជីវិតអស់កល្ប។ ព្រះយេស៊ូវនឹងប្រទានជីវិតអស់កល្ប នេះ បន្ទាប់ពីទ្រង់ប្រោសយើងអោយរស់ពីស្លាប់ឡើងវិញ នៅពេលដែលទ្រង់យាងមកជាលើកទី2។

`តើព្រះអម្ចាស់បានគង់នៅជាមួយនឹងអ្នកយ៉ាងដូចម្តេចដែរ កាលពីមុន? តើហេតុអ្វីបានជាយើង ត្រូវតែចងចាំអំពីរបៀបដែលព្រះបានយកព្រះទ័យទុកដាក់ចំពោះយើងយ៉ាងដូច្នេះ? តើការចងចាំទាំងនេះ អាចជួយអោយលោកអ្នកជឿទុកចិត្តទៅលើទ្រង់បានដោយរបៀបណា នៅពេលជីវិតជួបទៅនឹងការលំបាក នោះ?`