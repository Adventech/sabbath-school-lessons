---
title:  ព្រះបានស្វែងរកដោយផ្ចិតផ្ចង់
date:  19/12/2022
---

មុនពេលដែលព្រះយេស៊ូវយាងមកវិញនោះ ព្រះនឹងបំពេញផ្នែកមួយនៃកិច្ចការរបស់ទ្រង់ជាចៅក្រម។ កិច្ចការនេះត្រូវបានហៅថា ការជំនុំជម្រះមុនការយាងមកជាលើកទី2 (Pre-Advent Judg-ment)។ ពាក្យថា «ផ្រី (Pre)» មានន័យថា មុន។ ពាក្យថា «អាត់វេន (Advent)» មានន័យថា ការយាង មកជាលើកទី2។ រីឯពាក្យថា «ចាញ់មេន (judgment)» នោះ គឺជាគ្រាមួយ នៅពេលដែលព្រះនឹងជំនុំជម្រះរាស្ត្ររបស់ទ្រង់។ ដូច្នេះ គ្រានៃ «ការជំនុំជម្រះមុនការយាងមកជាលើកទី2» គឺសំដៅទៅលើគ្រា មួយ នៅពេលព្រះនឹងជំនុំជម្រះរាស្ត្ររបស់ទ្រង់ មុនពេលដែលព្រះយេស៊ូវយាងត្រឡប់មកវិញជាលើកទី2។ មានកណ្ឌគម្ពីរជាច្រើននៅក្នុងព្រះគម្ពីរបានចែងអំពីការជំនុំជម្រះមុនការយាងមកជាលើកទី2នេះ។

`សូមអានអំពីការជំនុំជម្រះមុនការយាងមកជាលើកទី2នេះនៅក្នុងខគម្ពីរដានីយ៉ែល 7៖9-14; ម៉ាថាយ 22៖1-14; វិវរណៈ 11៖1, 18, 19 និងវិវរណៈ 14៖6, 7។ តើខទាំងនេះបានបង្រៀន យើងថា ការជំនុំជម្រះមុនការយាងមកជាលើកទី2នេះ កំពុងតែកើតឡើងនៅក្នុងទីជំនុំជម្រះនៅឯស្ថាន-សួគ៌នៅពេលឥឡូវនេះ យ៉ាងដូចម្តេចដែរ?`

ការជំនុំជម្រះមុនការយាងមកជាលើកទី2នេះគឺជាគ្រាមួយ នៅពេលដែលព្រះកំពុងតែស្វែងរកដោយផ្ចិតផ្ចង់។ ទ្រង់បានស្វែងរកជីវិត គំនិត ចិត្ត និងទង្វើនៃរាស្ត្ររបស់ទ្រង់ដោយផ្ចិតផ្ចង់។ ព្រះគម្ពីរ បានបង្រៀនយើងនូវគោលគំនិតទាំង3យ៉ាងទាក់ទងទៅការជំនុំជម្រះមុនការយាងមកជាលើកទី2នេះ៖

(1) ក្នុងអំឡុងពេលនេះ ពួកអ្នកស្លាប់ទាំងអស់កំពុងតែដេកលក់នៅក្នុងផ្នូររបស់ពួកគេនៅឡើយ រហូតទាល់តែព្រះយេស៊ូវប្រោសពួកគេអោយរស់ពីស្លាប់ឡើងវិញ។ ពួកអ្នកស្លាប់ទាំងនេះមានទាំងមនុស្សបរិសុទ្ធ និងមនុស្សអាក្រក់រួមគ្នា។ ព្រះយេស៊ូវនឹងប្រោសរាស្ត្របរិសុទ្ធរបស់ទ្រង់អោយរស់ឡើងវិញ នៅពេលដែលទ្រង់យាងមកជាលើកទី2។ ប៉ុន្តែ ពួកមនុស្សអាក្រក់នឹងបន្តដេកលក់នៅក្នុងផ្នូររបស់ ពួកគេ1000ឆ្នាំបន្ថែមទៀត។

(2) ការស្វែងរកជីវិតនៃរាស្ត្ររបស់ទ្រង់ដោយផ្ចិតផ្ចង់នេះគឺជាផ្នែកដ៏សំខាន់មួយខាងឯសេចក្តី បង្រៀននៃព្រះគម្ពីរដែលថា ព្រះនឹងជំនុំជម្រះមនុស្សលោកទាំងអស់ (កូរិនថូសទី2 5៖10; វិវរណៈ 20៖11-15)។

(3) ព្រះនឹងប្រទានរង្វាន់ដល់រាស្ត្របរិសុទ្ធរបស់ទ្រង់ នៅក្នុងការរស់ឡើងវិញជាលើកទី1។ យើងបានឃើញរួចមកហើយថា ការរស់ឡើងវិញជាលើកទី1នេះ គឺជាគ្រា ដែលព្រះយេស៊ូវនឹងប្រោស ពួកសិស្សរបស់ទ្រង់អោយរស់ឡើងវិញ នៅពេលដែលទ្រង់យាងមកជាលើកទី2។ ការរស់ឡើងវិញជា លើកទី2នឹងត្រូវកើតឡើង បន្ទាប់ពីរាស្ត្រសំណល់បានទៅរស់នៅស្ថានសួគ៌ជាមួយនឹងព្រះ1000ឆ្នាំ រួចមក។ បន្ទាប់មក ព្រះយេស៊ូវនឹងនាំរាស្ត្ររបស់ទ្រង់ត្រឡប់មកកាន់ផែនដីនេះវិញ ទ្រង់ក៏នឹងប្រោសពួកមនុស្សអាក្រក់អោយរស់ពីស្លាប់ឡើងវិញដែរ។ ទន្ទឹមគ្នានេះ អ្នកដែលបាត់បង់នឹងត្រូវទទួលទោស របស់ពួកគេ ដែលជាសេចក្តីស្លាប់ជាលើកទី2 (យ៉ូហាន 5៖28, 29; វិវរណៈ 20៖4-6, 12-15)។ អ្នកដែសស្លាប់ជាលើកទី2នេះនឹងស្លាប់ទៅជារៀងរហូតតទៅ។

ដូច្នេះ ប្រសិនបើមនុស្សគ្រប់គ្នាត្រូវជំនុំជម្រះនោះ គេនឹងត្រូវជំនុំជម្រះ មុនពេលដែលព្រះ-យេស៊ូវប្រោសពួកគេអោយរស់ពីស្លាប់ឡើងវិញ។ នៅពេលនោះ បុគ្គលម្នាក់ៗនឹងទទួលបានរង្វាន់របស់ ពួកគេ ដែលជាជីវិត ឬក៏សេចក្តីស្លាប់។

`ព្រះដែលគង់នៅស្ថានសួគ៌ ទ្រង់កំពុងតែស្វែងរកជីវិតរបស់យើងដោយផ្ចិតផ្ចង់ជាទីបំផុត។ តើចំណេះដឹងនេះគួរតែផ្លាស់ប្តូររបៀបរស់នៅរបស់យើងនៅលើផែនដីនេះយ៉ាងដូចម្តេចដែរ?`