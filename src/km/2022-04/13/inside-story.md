---
title:  សុបិនដ៏អស្ចារ្យ2យ៉ាងនៅក្នុងប្រទេសអង់ហ្គោឡា
date:  23/12/2022
---

រាល់ពេលដែលលោកវីលៀម ហ្វ្រេដឺរីខូ ជូអៅ ឡាំបូ (William Fredoeric Joao Lumbo) ធ្វើ ដំណើរទៅឯព្រះវិហារនោះ គាត់ហាក់ដូចជាបានឮអ្នកអធិប្បាយម្នាក់ កំពុងនិយាយនូវពាក្យដដែលៗ អ៊ីចឹង។ អ្នកអធិប្បាយមាឌធំម្នាក់បានឈរនៅខាងក្រោយវេទិកានៃព្រះវិហាររបស់គាត់ នៅក្នុងប្រទេស អង់ហ្គោឡា។ គាត់បានលើកដៃរបស់វាឡើង រួចឧទានឡើងថា «អ្នកណាដែលរស់ដោយមិនបម្រើព្រះ នោះ អ្នកនោះមិនសមនឹងរស់ឡើយ»។ សម្តីរបស់គ្រូអធិប្បាយម្នាក់នេះបានធ្វើអោយបុរសវ័យក្មេងម្នាក់ នេះចាប់អារម្មណ៍ជាខ្លាំង។ ប៉ុន្តែ ពិភពលោកនៅខាងក្រៅព្រះវិហារ ក៏បានធ្វើអោយគាត់ចាប់អារម្មណ៍យ៉ាងខ្លាំងផងដែរ ម្ល៉ោះហើយ គាត់បានសម្រេចចិត្តថា គាត់ទៅរាំល្អជាងទៅឯព្រះវិហារ។ នៅពេលដែល គាត់មានអាយុ14ឆ្នាំ គាត់បានបង្កើតក្រុមរាំមួយក្រុម ដើម្បីសម្តែងនៅក្នុងពិធីជប់លៀង និងនៅក្នុងកម្មវិធី សាលា ដែលស្ថិតនៅក្នុងទីក្រុងលូអាន់ដា (Luanda) នៃប្រទេសអង់ហ្គោឡា។ ទោះបីជាគាត់សប្បាយជា មួយនឹងការរាំរែករបស់គាត់យ៉ាងណាក៏ដោយ ក៏គាត់នៅតែមានអារម្មណ៍ថា គាត់ខ្វះអ្វីម៉្យាងដដែល។ គាត់ នៅតែមានអារម្មណ៍មិនស្កប់ចិត្តដដែល បន្ទាប់មក គាត់បាននឹកចាំសម្តីរបស់អ្នកអធិប្បាយម្នាក់នោះ ដែល ថា «អ្នកណាដែលរស់ដោយមិនបម្រើព្រះនោះ អ្នកនោះមិនសមនឹងរស់ឡើយ»។

ភាពសប្បាយរីករាយពីការរាំរែកបានរលាយអស់ទៅ នៅពេលនោះ លោកវីលៀមបានចាប់ផ្តើម ជក់បារី និងផឹកស្រាវិញម្តង។ ប៉ុន្តែ គាត់មានអារម្មណ៍ថា មិនស្កប់ចិត្តទាល់់តែសោះ។ ថ្ងៃមួយ គាត់បាន អធិស្ឋាន ទាំងអស់សង្ឃឹមថា «ឱព្រះអម្ចាស់អើយ ទូលបង្គំមិនបានរស់ ដើម្បីបម្រើទ្រង់ទាល់តែសោះ ហើយ ទូលបង្គំក៏មិននឹងរស់នោះដែរ សូមទ្រង់ជួយដល់ទូលបង្គំផង»។ មួយស្របក់ខ្លី បន្ទាប់ពីអធិស្ឋានរួចមក មិត្តភក្តិម្នាក់បានអោយយូអេសប៊ី (flash drive) មួយដល់លោកវីលៀម ដែលនៅក្នុងនោះ មានសេចក្តី អធិប្បាយមួយ។ លោកវីលៀមចង់បានយូអេសប៊ីនោះ ដោយសារតែមិត្តភក្តិម្នាក់នេះបានរក្សាទុកវីដេអូរាំរបស់គាត់។ សេចក្តីអធិប្បាយនៅក្នុងយូអេសប៊ីនោះបានប៉ះពាល់ចិត្តលោកវីលៀមជាខ្លាំង។ គាត់បាន លុតជង្គង់ចុះ សូមអោយព្រះអត់ឱនទោសដល់គាត់។ គាត់បានសម្រេចចិត្តចូលព្រះវិហារវិញ។ ព្រះវិហារ ទាំងអស់នៅក្នុងប្រទេសអង់ហ្គោឡាត្រូវបានបិទ ដោយសារតែកូវីដ19 ដូច្នេះហើយ លោកវីលៀមបាន ថ្វាយបង្គំ នៅក្នុងព្រះវិហារនៅតាមផ្ទះវិញ។ រឿងដ៏ភ្ញាក់ផ្អើលមួយបានរង់ចាំលោកវីលៀម។ លោកហ្វីលីព (Filipe) ដែលជាមេដឹកនាំនៃព្រះវិហារនៅតាមផ្ទះបានយល់សប្តិឃើញលោកវីលៀម2ដង ទាំង2យប់ ផ្តួនៗគ្នា។ នៅក្នុងសុបិនទី1 លោកហ្វីលីពបានឈរនៅជិតដើមឈើដ៏ធំមួយ ហើយនៅក្នុងដៃរបស់គាត់ មានមែកឈើតូចមួយ។ គាត់មានអារម្មណ៍ថា គាត់ត្រូវការតភ្ជាប់មែកឈើនោះទៅនឹងដើមដ៏ធំរបស់វាវិញ ដើម្បីអោយមែកឈើនោះអាចដុះឡើងវិញបាន។ នៅក្នុងសុបិនទី2 លោកហ្វីលីពបានឈរនៅក្បែរមាត់ ទន្លេដ៏ធំមួយ។ ហើយមានទន្លេតូចមួយបានហូរនៅក្បែរទន្លេធំនោះ ទោះជាយ៉ាងនេះក្តី លោកហ្វីលីពនៅ តែមានអារម្មណ៍ថា គាត់ត្រូវតែធ្វើអ្វីគ្រប់យ៉ាង ដើម្បីភ្ជាប់ទន្លេតូចនេះទៅនឹងទន្លេធំវិញអោយបាន។

លោកហ្វីលីពបានប្រាប់លោកវីលៀមថា «អ្នកគឺជាមែកឈើតូច ដែលត្រូវការភ្ជាប់ទៅនឹងដើម ដ៏ធំរបស់វាវិញ ដ្បិតដើមដ៏ធំនោះគឺជាព្រះយេស៊ូវ ដែលជាដើមជីវិតនេះឯង។ អ្នកគឺជាទន្លេតូច ហើយ ព្រះយេស៊ូវគឺជាទន្លេធំ ដូច្នេះ អ្នកត្រូវតែនៅជាប់នឹងព្រះយេស៊ូវ ដែលជាទន្លេនៃជីវិតវិញ»។ លោកវីលៀម សឹងតែមិនជឿនូវអ្វីដែលគាត់បានឮនេះ។ គាត់បានសួរលោកហ្វីលីពថា «ព្រះយេស៊ូវចង់អោយខ្ញុំនៅជាប់ជាមួយនឹងទ្រង់វិញ មែនទេ លោកគ្រូ?»។

នៅពេលដែលលោកវីលៀមថ្វាយបង្គំនៅឯព្រះវិហារនៅតាមផ្ទះនោះ ភាពមិនស្កប់នៅក្នុងចិត្ត របស់គាត់ត្រូវបានបំពេញដោយសេចក្តីសុខសាន្ត និងសេចក្តីអំណរវិញ។ គាត់បានសម្រេចចិត្តនៅជាប់ ជាមួយនឹងព្រះយេស៊ូវតែមួយគត់។ សព្វថ្ងៃ គ្មានរបស់អ្វីដែលអាចធ្វើអោយគាត់សប្បាយចិត្តជាងការ នៅជាប់ជាមួយនឹងព្រះយេសូវនោះឡើយ។ គាត់បានសម្រេចចិត្តរស់ ដើម្បីបម្រើព្រះវិញ។