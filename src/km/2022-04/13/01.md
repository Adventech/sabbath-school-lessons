---
title:  កិច្ចការរបស់ព្រះជាចៅក្រម
date:  17/12/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 25៖31-46; ដានីយ៉ែល 7៖9-14; កូរិនថូសទី1 6៖2, 3; ពេត្រុសទី2 2៖4-6; ម៉ាឡាគី 4៖1។

> <p>ខចងចាំ</p>
> «ដ្បិតយើងទាំងអស់គ្នាត្រូវទៅនៅមុខទីជំនុំជម្រះរបស់ព្រះគ្រីស្ទ ដើម្បីឲ្យគ្រប់គ្នាបានទទួល តាមការដែលបានធ្វើ ពីកាលនៅក្នុងរូបកាយរៀងខ្លួន ទោះល្អឬអាក្រក់ក្តី» (កូរិនថូសទី2 5៖10)។

ព្រះគម្ពីរបានបង្ហាញប្រាប់យើងថា ព្រះនឹងជំនុំជម្រះមនុស្សស្លាប់ និងមនុស្សរស់។ មានពេល ខ្លះ អ្វីៗគ្រប់យ៉ាងនៅក្នុងជីវិតនេះគ្មានភាពយុត្តិធម៌ឡើយ។ ប៉ុន្តែ ព្រះគម្ពីរបានបង្ហាញប្រាប់យើងថា ព្រះនឹងធ្វើអោយអ្វីៗគ្រប់យ៉ាងបានត្រឹមត្រូវវិញ។

ព្រះគម្ពីរបានសំដែងថា ព្រះ «មានដំរិះសព្វគ្រប់» (យ៉ូប 37៖16)។ ទ្រង់បាន «ជ្រាបគ្រប់ ទាំងអស់» (យ៉ូហានទី1 3៖20)។ ដូច្នេះ ព្រះបានជ្រាបអំពីរឿងគ្រប់យ៉ាងដែលយើងបានធ្វើ រួមទាំង រឿងអ្វីដែលយើងបានធ្វើដោយលួចលាក់ផងដែរ (សាស្តា 12៖14; យេរេមា 17៖10)។ យើងអាច លាក់បាំងចេញពីរឿងទាំងនោះពីអ្នកដទៃបាន។ ប៉ុន្តែ យើងមិនអាចលាក់បាំងរឿងទាំងនោះពីព្រះបាន ឡើយ។

តើដំរិះរបស់ព្រះដែលជ្រាបនូវរឿងគ្រប់យ៉ាងនេះ បានបង្ហាញយ៉ាងដូចម្តេចដែរ? ព្រះមិន ចាំបាច់ជំនុំជម្រះយើង ដើម្បីអោយទ្រង់បានជ្រាបនូវរឿងអាថ៌កំបាំងរបស់យើងនោះឡើយ។ បើដូច្នេះ មែន ហេតុអ្វីបានជាព្រះនៅតែជំនុំជម្រះយើងយ៉ាងដូច្នេះ? នោះគឺដោយសារព្រះចង់បង្ហាញគ្រប់គ្នានៅលើស្ថានសួគ៌ និងនៅលើផែនដីថា ការសម្រេចព្រះទ័យចុងក្រោយរបស់ទ្រង់នោះ គឺយុត្តិធម៌ជាទី បំផុត។

**សប្តាហ៍នេ**

យើងនឹងសិក្សាអមពីកិច្ចរបស់ព្រះជាចៅក្រម។ កិច្ចការនេះចែកចេញជា3ផ្នែក៖ (1) កិច្ចការរបស់ព្រះ មុនពេលដែលទ្រង់យាងមកជាលើកទី2។ (2) កិច្ចការរបស់ទ្រង់នៅក្នុងអំឡុង 1000ឆ្នាំនៅស្ថានសួគ៌។ និង (3) ការដាក់ទោសរបស់ទ្រង់ដល់ពួកមនុស្សអាក្រក់ ដែលបានរស់ ឡើងវិញ និងស្លាប់ជាលើកទី2។ នៅចុងបំផុត ព្រះនឹងបង្ហាញគ្រប់គ្នាថា រាស្ត្ររបស់ទ្រង់គ្មានទោស នៃអំពើបាប ដូចដែលសាតាំងបានចោទប្រកាន់ពួកគេនោះឡើយ។