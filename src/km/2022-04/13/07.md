---
title:  ការសិក្សាបន្ថែម
date:  23/12/2022
---

សូមអាន Ellen G. White, “Without a Wedding Garment,” pages 307-319, in Christ’s Object Lessons; “Desolation of the Earth,” pages 653-661; “The Controversy Ended,” pages 662-673, in The Great Controversy។

«ព្រះនឹងធ្វើកិច្ចការចុងក្រោយរបស់ទ្រង់ជាចៅក្រម។ នៅពេលនោះ មនុស្សបាត់បង់គ្រប់គ្នានឹងបានយល់របៀបដែលគេបានបដិសេធសេចក្តីពិតនៃព្រះគម្ពីរ។ ព្រះនឹងបង្ហាញនូវការបើកសំដែងមួយ ដល់ពួកបាបជនដែលបានបាត់បង់។ មនុស្សគ្រប់គ្នានឹងបានឃើញអំពីសារៈសំខាន់នៃឈើឆ្កាង។ អ្នកដែលមានគំនិតត្រូវបានគ្រប់គ្រង ដោយអំពើបាបនោះ ក៏បានឃើញសេចក្តីពិតខាងឯវិញ្ញាណនេះផងដែរ។ ខណៈដែលពួកគេកំពុងតែសម្លឹងទៅឯការបើកសំដែងរបស់ព្រះយេស៊ូវនៅលើឈើឆ្កាងនោះ ពួកគេនឹងបាន ដឹងថា ពួកគេមានកំហុសពិតមែន។ ពួកគេនឹងដឹងថា លេសទាំងអស់ដែលពួកគេបានបង្កើតឡើង ដើម្បី បដិសេធព្រះយេស៊ូវនោះ គឺជាការកុហកទទេ។ពួកគេនឹងដឹងថា អំពើបាប និងសេចក្តីអាក្រក់គឺជាទីស្អប់ ខ្ពើមបំផុត។ មនុស្សនឹងមើលឃើញជម្រើសអាក្រក់ៗទាំងអម្បាលម៉ានដែលពួកគេបានធ្វើ។ ពួកអ្នកមិន បានសង្គ្រោះនឹងបានយល់ទាំងស្រុង អំពីសេចក្តីល្អ និងសេចក្តីអាក្រក់នៅក្នុងសង្គ្រាមពិភពលោករវាងព្រះ និងសាតាំង។ គ្រប់គ្នានឹងដឹងថា ព្រះពិតជាយុត្តិធម៌មែន។ ហើយព្រះក៏គ្មានកំហុសអ្វីនៅក្នុងរឿងនេះ ដែរ។ ព្រះមិនបានបង្កើតសេចក្តីអាក្រក់នោះឡើយ។ ព្រះនឹងបង្ហាញថា ការសម្រេចព្រះទ័យរបស់ទ្រង់ពិត ជាស្អាតស្អំមែន។ ការសម្រេចព្រះទ័យរបស់ទ្រង់មិនបានធ្វើអោយអំពើបាបកើតឡើងនោះទេ។ ការគ្រប់គ្រង របស់ទ្រង់ក៏គ្មានបញ្ហាអ្វីដែរ។ សាតាំងគ្មានហេតុផលអ្វី ដើម្បីនឹងច្បាំងទាស់នឹងព្រះនោះឡើយ។ នៅក្នុង កិច្ចការចុងក្រោយរបស់ទ្រង់ជាចៅក្រមនោះ ព្រះនឹងបង្ហាញយើងអំពីគោលគំនិត និងអារម្មណ៍ទាំងប៉ុន្មាន ដែលមាននៅក្នុងចិត្តរបស់មនុស្ស។ នៅពេលនោះ មនុស្សគ្រប់គ្នា ទាំងអ្នកដែលបានសង្គ្រោះ និងអ្នក មិនបានសង្គ្រោះ នឹងប្រកាសថា៖ ‘ឱព្រះអម្ចាស់ ជាព្រះដ៏មានព្រះចេស្តាបំផុតអើយ ការទ្រង់សុទ្ធតែធំ ហើយអស្ចារ្យ ឱស្តេចនៃសាសន៍អើយ ផ្លូវទ្រង់សុទ្ធតែសុចរិត ហើយពិតត្រង់’ (វិវរណៈ 15៖3)»។ ដក ស្រង់ពី Ellen G. White, The Desire of Ages, page 58, adapted។

**សំណួរពិភាក្សា**

`1. «ប្រសិនបើលោកអ្នកបដិសេធមិនព្រមថ្វាយខ្លួនដល់ព្រះទាំងស្រុងនោះទេ លោកអ្នកប្រាកដជារើស យកសេចក្តីស្លាប់ហើយ។ ព្រះគឺដូចជាភ្លើងបន្សុស។ ទ្រង់នឹងបន្សុសអំពើបាបចេញ។ ប្រសិនបើយើង រើសយកអំពើបាប ដោយមិនព្រមញែកខ្លួនយើងចេញពីវានោះ ព្រះនឹងបំផ្លាញយើងជាមិនខាន» ដកស្រង់ ពី Ellen G. White, Thoughts From the Mount of Blessing, page 62, adapted។ តើសម្រង់មតិ នេះបានជួយអោយយល់អំពីកិច្ចការចុងក្រោយរបស់ព្រះជាចៅក្រមនោះដោយរបៀបណា?`

`2. 1000ឆ្នាំ បន្ទាប់ពីការយាងមកលើកទី2នោះ ព្រះនឹងប្រោសមនុស្សមិនបានសង្គ្រោះអោយរស់ពីស្លាប់ឡើងវិញ។ មុនពេលនេះមកដល់ រាស្ត្រសំណល់របស់ព្រះនឹងជួយទ្រង់ ជំនុំជម្រះអ្នកមិនបានសង្គ្រោះ នៅក្នុងរយៈពេល1000ឆ្នាំនេះ។ គ្មានអ្នកណាម្នាក់ត្រូវទទួលទោសនៅក្នុង1000ឆ្នាំនេះឡើយ ទាល់ តែគ្រប់គ្នាបានឃើញសេចក្តីយុត្តិធម៌របស់ព្រះជាមុនសិន។ តើសេចក្តីពិតនេះបានជួយអោយយើងឃើញ អំពីសេចក្តីស្រឡាញ់របស់ព្រះ និងកិច្ចការរបស់ទ្រង់ជាចៅក្រមនោះដោយរបៀបណាដែរ?`