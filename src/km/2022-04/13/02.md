---
title:  កិច្ចការចុងក្រោយរបស់ព្រះជាចៅក្រម
date:  18/12/2022
---

អ្នកខ្លះបានគិតថា កិច្ចការរបស់ព្រះគឺស្តីអំពីការដាក់ទោស។ ការដាក់ទោសគឺជាផ្នែកមួយនៃកិច្ចការរបស់ព្រះជាចៅក្រម។ កិច្ចការរបស់ទ្រង់ជាចៅក្រមក៏បានភ្ជាប់មកជាមួយនឹងការប្រកាសដ៏អស្ចារ្យ មួយផងដែរថា រាស្ត្ររបស់ទ្រង់គ្មានកំហុសឡើយ។ លោកដានីយ៉ែលបានមានប្រសាសន៍អំពីផ្នែកនៃកិច្ចការ របស់ព្រះជាចៅក្រមនេះថា៖ «ការវិនិច្ឆ័យបានប្រគល់ដល់ពួកបរិសុទ្ធរបស់ព្រះដ៏ខ្ពស់បំផុត» (ដានីយ៉ែល 7៖22)។ ដូច្នេះ កិច្ចការរបស់ព្រះជាចៅក្រមក៏បានភ្ជាប់ជាមួយនឹងការដាក់ទោសពួកមនុស្សអាក្រក់ និង ការប្រគល់រង្វាន់ដល់ពួកអ្នកស្តាប់ទ្រង់ផងដែរ។ យើងបានឃើញនូវក្បួនច្បាប់ដ៏សំខាន់នេះតាមរយៈសេចក្តី អធិស្ឋានរបស់ស្តេចសាឡូម៉ូនទៅកាន់ព្រះយ៉ាងដូច្នេះថា៖ «នោះសូមទ្រង់ប្រោសស្តាប់ពីលើស្ថានសួគ៌ ហើយសម្រេចការងារដោយជំនុំជម្រះពួកបាវបំរើទ្រង់ ទាំងដាក់ទោសដល់មនុស្សអាក្រក់ ដើម្បីនឹងទម្លាក់ អំពើអាក្រក់របស់គេ ទៅលើក្បាលគេវិញ ហើយសម្រេចដល់មនុស្សសុចរិតទុកជាសុចរិត ដើម្បីនឹងសង ដល់គេ តាមសេចក្តីសុចរិតរបស់ខ្លួនគេទៅ» (ពង្សាវតារក្សត្រទី2 8៖32)។

សូមអានព្រះបន្ទូលរបស់ព្រះយេស៊ូវនៅក្នុងខគម្ពីរម៉ាថាយ 25៖31-46 និងយ៉ូហាន 5៖21-

`29។ តើព្រះយេស៊ូវបានបង្ហាញយើងថា កិច្ចការចុងក្រោយរបស់ទ្រង់ជាចៅក្រម បានភ្ជាប់មកជាមួយ នឹងការដាក់ទោស ហើយនិងការប្រទានរង្វាន់នោះយ៉ាងដូចម្តេចដែរ?`

អ្នកប្រាជ្ញខាងឯព្រះគម្ពីរខ្លះបាននិយាយថា ពាក្យដែលថា «មិនជាប់មានទោស» (យ៉ូហាន 3៖18) និង «មិនដែលត្រូវជំនុំជម្រះ» (យ៉ូហាន 5៖24) នេះ បានបង្ហាញថា រាស្ត្ររបស់ព្រះមិនជាប់ជំនុំជម្រះ ឡើយ។ ហើយ ពាក្យទាំងនេះក៏បានបង្ហាញផងដែរថា ពួកសិស្សរបស់ព្រះក៏មិនជាប់មានទោសដែរ។ ដូច្នេះ ព្រះយេស៊ូវចង់បង្ហាញយើងថា រាស្ត្ររបស់ព្រះ «មិនជាប់មានទោស» (យ៉ូហាន 3៖18) ឡើយ។

អ្វីដែលយើងបានធ្វើនៅក្នុងជីវិតនេះ បានបង្ហាញអំពីជម្រើសរបស់យើង ក្នុងការទទួលយក ឬ មិនទទួលយកជីវិតអស់កល្ប។ រាស្ត្រដ៏បរិសុទ្ធរបស់ព្រះនឹងបានទទួលសេចក្តីសន្យារបស់ទ្រង់។ ដ្បិត ទ្រង់នឹងប្រកាសថា រាស្ត្ររបស់ទ្រង់គ្មានកំហុសអ្វីឡើយ នៅពេលដែលទ្រង់បំពេញកិច្ចការរបស់ទ្រង់ជា ចៅក្រម។ ព្រះយេស៊ូវបានមានបន្ទូលអំពីគ្រានេះ (ម៉ាថាយ25៖31-46)។ ព្រះយេស៊ូវបានមានបន្ទូល ថា នឹងមានមនុស្ស2ក្រុម៖ ក្រុមពពែ1 (មនុស្សអាក្រក់) ហើយនិងក្រុមចៀម1 (មនុស្សបរិសុទ្ធ)។

នៅពេលដែលយើងគិតអំពីកិច្ចការរបស់ព្រះជាចៅក្រមនោះ យើងក៏គួរតែចាំជានិច្ចថា ព្រះបាន សង្គ្រោះយើង ដោយសារតែព្រះគុណរបស់ទ្រង់ផងដែរ (អេសាយ 55៖1; អេភេសូរ 2៖8-10)។ សេចក្តី ជំនឿរបស់យើងនៅក្នុងព្រះគុណរបស់ព្រះបានធ្វើអោយយើងគ្រប់លក្ខណ៍ និងគ្មានកំហុស (លោកុប្បត្តិ 15៖6; រ៉ូម 5៖1)។ យើងត្រូវបានជំនុំជម្រះតាមរយៈទង្វើរបស់យើង (សាស្តា 12៖14; ម៉ាថាយ 25៖31-46; វិវរណៈ 20៖11-13)។ យើងត្រូវបានជំនុំជម្រះដោយក្រឹត្យវិន័យទាំង10ប្រការ (សាស្តា12៖13, 14; យ៉ាកុប 1៖25; យ៉ាកុប 2៖8-17)។ ទង្វើល្អរបស់យើងបានបង្ហាញថា បទពិសោធន៍ របស់យើងជាមួយនឹងព្រះយេស៊ូវនោះគឺជាការពិត។ ព្រះនឹងទតមើលទង្វើរបស់យើងតាមរយៈកិច្ចការ របស់ទ្រង់ជាចៅក្រម។

សូមចាំថា ព្រះមិនបានបង្ខំអ្នកណាម្នាក់អោយបានសង្គ្រោះ ឬបាត់បង់នោះឡើយ។ យើងមានការ ទំនួលខុសត្រូវក្នុងការរក្សាជម្រើសរបស់យើង ដើម្បីអោយបានសង្គ្រោះ។ ហើយកិច្ចការរបស់ព្រះជាចៅក្រម ក៏មិនមែនជាគ្រាដែលទ្រង់ទទួលយក ឬមិនទទួលយកនោះដែរ។ កិច្ចការរបស់ទ្រង់ជាចៅក្រមបានបង្ហាញ អំពីជម្រើសចុងក្រោយរបស់យើងដែលថា យើងបានសម្រេចចិត្តទទួលយកទ្រង់ ឬក៏បដិសេធទ្រង់។