---
title:  កិច្ចការចុងក្រោយរបស់ព្រះជាចៅក្រម
date:  21/12/2022
---

ក្នុងអំឡុងនៃសម័យយុគកណ្តាលនៅក្នុងប្រទេសអឺរ៉ុប មនុស្សបានគិតថា ព្រះគឺជាចៅក្រម ដ៏អាក្រក់ និងព្រៃផ្សៃជាទីបំផុត។ ពួកគេបានជឿថា ព្រះសព្វព្រះទ័យក្នុងការដាក់ទោសមនុស្សលោក។ សព្វថ្ងៃនេះ ពួកគ្រីស្ទានបានជឿថា ព្រះគឺជាបិតានៃសេចក្តីស្រឡាញ់ ទ្រង់នឹងមិនដាក់ទោសកូនៗរបស់ ទ្រង់នោះទេ។ សេចក្តីស្រឡាញ់ដែលគ្មានបញ្ញត្តិនឹងនាំអោយមនុស្សធ្វើបាបគ្នាទៅវិញទៅមក។ កិច្ចការ របស់ព្រះជាចៅក្រមនឹងបង្ហាញទាំងសេចក្តីមេត្តា និងការសម្រេចព្រះទ័យដ៏យុត្តិធម៌របស់ទ្រង់។ របស់ ទាំង2យ៉ាងនេះមានប្រភពចេញមកពីសេចក្តីស្រឡាញ់របស់ព្រះ។

កិច្ចការចុងក្រោយរបស់ព្រះជាចៅក្រមនេះ ត្រូវបានហៅថា ជាការជំនុំជម្រះខាងឯនីតិប្រតិ-បត្តិ (executive judgment)។ ការសម្រេចព្រះទ័យនេះគឺជាកិច្ចការចុងក្រោយបំផុត ពីព្រោះការសម្រេច ព្រះទ័យនេះមិនអាចផ្លាស់ប្តូរបានឡើយ។ ព្រះបានដាក់ទោសមនុស្សលោកនេះមានដែនកំណត់។ (1) ព្រះបានបោះសាតាំង និងពួកទេវតារបស់វាចេញពីស្ថានសួគ៌ (វិវរណៈ 12៖7-12)។ (2) ព្រះបាន បំផ្លាញលោកអ័ដាម និងនាងអេវ៉ាចេញពីសួនច្បារអេដែន (លោកុប្បត្តិ 3)។ (3) ព្រះបានបំផ្លាញផែនដី នេះដោយទឹកជំនន់ (លោកុប្បត្តិ 6-8)។ (4) ព្រះបានបំផ្លាញក្រុងសូដុំម និងក្រុងកូម៉ូរ៉ា (លោកុប្បត្តិ 19; យូដាស ខ7)។ (5) ព្រះបានចាត់ទេវតាមួយអង្គអោយទៅសម្លាប់ពួកកូនប្រុសច្បងនៅក្នុងស្រុកអេស៊ីព្ទ (និក្ខមនំ 11-12)។ និង (6) លោកអាន្ន៉ានាស និងនាងសាភីរ៉ាត្រូវបានសម្លាប់ ដោយសារតែពួកគេបានកុហកដល់ព្រះវិញ្ញាណបរិសុទ្ធ (កិច្ចការ 5៖1-11)។ ដូច្នេះ យើងមិនគួរភ្ញាក់ផ្អើល នៅពេលដែល យើងដឹងថា ព្រះនឹងជំនុំជម្រះមនុស្សអាក្រក់នៅពេលចុងបំផុតនៃប្រវត្តិសាស្ត្រមនុស្សនោះឡើយ។

`សូមអានខគម្ពីរពេត្រុសទី2 2៖4-6 និងពេត្រុសទី2 3៖10-13។ តើខទាំងនេះបានជួយ អោយយើងយល់អំពីហេតុការណ៍ដែលត្រូវកើតឡើង នៅក្នុងការជំនុំជម្រះដោយនីតិប្រតិបត្តិនេះ ដោយ របៀបណា? យើងបានរៀនមេរៀននេះរួចមកហើយថា ការជំនុំជម្រះដោយនីតិប្រតិបត្តិនេះគឺជាឈ្មោះ មួយសម្រាប់កិច្ចការចុងក្រោយរបស់ព្រះជាចៅក្រម។ តើខទាំងនេះបានបង្ហាញយើងថា មនុស្សលោក គ្មានឱកាសបានសង្គ្រោះម្តងទៀតឡើយ បន្ទាប់ពីព្រះបញ្ចប់នូវការជំនុំជម្រះរបស់ទ្រង់នោះ ដោយរបៀប ណា?`

«ព្រះទ្រង់ល្អ និងអត់ធ្មត់ជាទីបំផុត។ ប៉ុន្តែ សេចក្តីស្រឡាញ់របស់ទ្រង់មិនបានបញ្ឈប់ទ្រង់មិន អោយដាក់ទោសដល់ពួកបាបជន ដែលបានបដិសេធមិនព្រមគោរពតាមបញ្ញត្តិរបស់ទ្រង់នោះឡើយ។ មនុស្សលោកគឺជាពួកឧក្រិដ្ឋជន។ ពួកគេមានកំហុស ដោយសារតែពួកគេបានរំលងបញ្ញត្តិដ៏បរិសុទ្ធ របស់ព្រះ។ យើងដែលជាមនុស្សលោកនឹងត្រូវបានអត់ឱនទោស តាមរយៈអំណោយទានតែមួយគត់ របស់ព្រះ។ អំណោយទាននេះគឺជាព្រះយេស៊ូវ ដែលជាព្រះរាជបុត្រារបស់ទ្រង់នេះឯង។ ព្រះយេស៊ូវបានសុគតជំនួសពួកឧក្រិដ្ឋជន ដោយសារតែព្រះមិនអាចផ្លាស់ប្តូរបញ្ញត្តិរបស់ទ្រង់បាន។ ដូច្នេះមនុស្ស លោកដែលមានកំហុសមិនគួរគិតថា ពួកគេអាចប្រាប់ព្រះថា ទ្រង់ត្រូវយ៉ាងណានោះឡើយ»។ ដកស្រង់ ពី Ellen G. White, Manuscript Releases, volume 12, page 208, adapted។

ព្រះបានធ្វើអ្វីៗគ្រប់យ៉ាង ដើម្បីសង្គ្រោះមនុស្សលោកចេញពីការបាត់បង់ជារៀងរហូត។ ព្រះ បានសង្គ្រោះយើង ដោយទ្រង់ត្រូវចេញថ្លៃលោះដ៏លើសលប់ជាទីបំផុត។ ពួកអ្នកដែលត្រូវបាត់បង់ បាន ធ្វើនូវការសម្រេចចិត្តមួយ ដែលនឹងនាំពួកគេទៅរកចុងបញ្ចប់ដ៏អាក្រក់មួយ។ ហើយកិច្ចការរបស់ព្រះ ដែលទ្រង់បានធ្វើ ដើម្បីនឹងជំនុំជម្រះដល់ពួកបាត់បង់ ហើយនិងដាក់ទោសពួកគេនេះ ក៏បានបង្ហាញអំពី សេចក្តីស្រឡាញ់ និងសេចក្តីមេត្តារបស់ទ្រង់ផងដែរ។