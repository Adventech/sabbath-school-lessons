---
title:  ការកើតឡើងវិញជាមួយនឹងរូបកាយមួយទៀត
date:  06/12/2022
---

ក្នុងអំឡុងនៃសម័យព្រះគម្ពីរ ពួកសាសន៍ដទៃបានជឿថា ព្រលឹងរបស់មនុស្សបានបន្តរស់នៅ បន្ទាប់ពីរូបកាយរបស់គេស្លាប់ទៅ។ ពួកសាសន៍ដទៃបានថ្វាយបង្គំធម្មជាតិ ភព ឬព្រះក្លែងក្លាយដទៃទៀត។ គួរអោយសោកស្តាយណាស់ មានគ្រីស្ទានជាច្រើននាក់បានជឿថា នៅពេលដែលមនុស្សស្លាប់ទៅ គេ នឹងរស់នៅស្ថានសួគ៌ ឬនៅស្ថាននរក។ គោលគំនិតនេះមានប្រភពចេញមកពីការបង្រៀននៃសាសន៍ដទៃ។ សាសនានៃសាសន៍ដទៃក៏បានបង្រៀនអំពីការចាប់ជាតិផងដែរ។ ការចាប់ជាតិគឺជាគោលគំនិតខុសឆ្គង មួយដែលថា ព្រលឹងរបស់មនុស្សបានកើតជាច្រើនដងនៅលើផែនដីនេះ។

អ្នកខ្លះបានជឿថា ការចាប់ជាតិក៏ដូចជាការវិវដ្តខាងឯវិញ្ញាណ។ ការវិវដ្តគឺជាការបង្រៀនថា ជីវិត ទាំងអស់មានប្រភពចេញមកពីការប្រែប្រួលបន្តិចម្តងៗ ក្នុងរយៈកាលដ៏យូរអង្វែងមួយ។ ដូច្នេះ ការចាប់ ជាតិគឺជាវិធីមួយ ដើម្បីអោយព្រលឹងរបស់មនុស្សកាន់តែមានប្រាជ្ញាឡើង និងកាន់តែប្រសើរឡើង រាល់ ពេលដែលព្រលឹងនោះបានកើតមក។ មនុស្សដែលជឿលើសាសនាហិណ្ឌូបានបង្រៀនថា នៅលើផែនដី នេះ ក្រុមដែលមានជីវិតនោះ មាន6ក្រុម។ ថ្នាក់ក្រោមបំផុតនោះគឺជា (1) ជីវិតចេញមកពីសមុទ្រ។ រីឯ ថ្នាក់ខ្ពស់ជាងនេះទៀតនោះគឺជា (2) ភព បន្ទាប់មក (3) សត្វដែលមានឈាមត្រជាក់ និងសត្វល្អិត (4) បក្សាបក្សី (5) សត្វចតុបាទ ហើយចុងក្រោយនោះគឺជាមនុស្សលោក ដែលជាថ្នាក់ខ្ពស់ជាងគេបំផុត។

`សូមអានខគម្ពីរហេព្រើរ 9៖25-28 និងពេត្រុសទី1 3៖18។ ព្រះយេស៊ូវត្រូវសុគតតែ «1ដង» គត់ (ហេព្រើរ 9៖28)។ មនុស្សលោកទាំងអស់ក៏ត្រូវស្លាប់តែ «1ដង» ដែរ (ហេព្រើរ 9៖27)។ ដូច្នេះ តើហេតុអ្វីបានជាមានគ្រីស្ទានខ្លះជឿទៅលើការចាប់ជាតិយ៉ាងដូច្នេះ? យើងបានដឹងរួចមកហើយ ថា ការចាប់ជាតិគឺជាគោលគំនិតខុសឆ្គងមួយដែលថា ព្រលឹងរបស់មនុស្សមិនចេះស្លាប់ឡើយ ប៉ុន្តែ ព្រលឹង នោះនឹងត្រឡប់មកឯផែនដីនេះវិញម្តងហើយម្តងទៀត។`

ប្រសិនបើយើងទទួលយកព្រះគម្ពីរនោះ យើងមិនអាចជឿទៅលើការចាប់ជាតិនេះបានឡើយ។ នេះគឺជាហេតុផល5យ៉ាង គឺថា៖ (1) ការចាប់ជាតិបានប្រឆាំងទាស់ជាមួយនឹងការបង្រៀននៃព្រះគម្ពីរ ដែលថា ព្រលឹងនឹងត្រូវស្លាប់ទៅ ហើយថា ព្រះនឹងប្រោសមនុស្សស្លាប់អោយរស់ឡើងវិញ នៅពេលដែល ទ្រង់យាងមកជាលើកទី2 (ថែស្សាឡូនីចទី1 4៖13-18)។ (2) ការជាប់ជាតិបានបង្រៀនថា យើងបានសង្គ្រោះតាមរយៈទង្វើល្អរបស់យើង និងថា យើងមិនត្រូវការព្រះយេស៊ូវមកសង្គ្រោះយើងនោះទេ (អេភេសូរ 2៖8-10)។ (3) ការចាប់ជាតិបានប្រឆាំងទាស់នឹងការបង្រៀនព្រះគម្ពីរដែលថា យើងអាច ជ្រើសរើសទទួលយក ឬមិនទទួលយកអំណោយទាននៃជីវិតអស់កល្ប ដោយការសម្រេចចិត្តរបស់យើង នៅក្នុងជីវិតនេះ (ម៉ាថាយ 22៖1-3)។ (4) ការចាប់ជាតិបានបង្ហាញថា លោកអ្នកអាចមានឱកាសជា ច្រើនដង បន្ទាប់ពីលោកអ្នកស្លាប់ទៅ ដើម្បីនឹងកែលំអកំហុសរបស់លោកអ្នកនៅក្នុងជីវិតក្រោយមួយទៀត (ហេព្រើរ 9៖27)។ ហេតុផលទាំង4យ៉ាងនេះគឺជាមូលហេតុដែលនាំអោយពួកគ្រីស្ទានមិនអាច ទទួលយកនូវការចាប់ជាតិនេះបាន។