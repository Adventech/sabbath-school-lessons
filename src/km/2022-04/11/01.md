---
title:  ការបោកបញ្ចោត និងការកុហកនៅគ្រាចុងក្រោយ
date:  03/12/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 7៖21-27; ពង្សាវតាក្សត្រទី1 17៖22-24; ហេព្រើរ 9៖25-28; សាំយូអែលទី1 28៖3-25។

> <p>ខចងចាំ</p>
> «ហើយសេចក្តីនោះមិនជាអស្ចារ្យឡើយ ព្រោះអារក្សសាតាំងក៏ក្លែងខ្លួនធ្វើជាទេវតានៃពន្លឺ ដែរ ដូច្នេះ បើអ្នកបំរើរបស់វាក្លែងខ្លួនធ្វើជាអ្នកបំរើសេចក្តីសុចរិតវិញ នោះមិនមែនជាការធំអ្វីទេ ឯចុង បំផុតរបស់គេ នឹងបានត្រូវតាមអំពើដែលគេធ្វើដែរ» (កូរិនថូសទី2 11៖14, 15)។

ជីវិតនៃសម័យថ្មីនេះមានពេញទៅដោយសៀវភៅ ការកំសាន្ត ភាពយន្ត និងរឿងថ្មីៗជាច្រើន ស្តីអំពីហេតុការណ៍ចម្លែក និងគួរអោយភ្ញាក់ផ្អើល។ «បាដិហារ្យ» ទាំងនេះរួមមានទាំងចំណេះដឹងដ៏ អាថ៌កំបាំង អំពីខ្មោច មនុស្សភពផ្កាយ និងបណ្តាំពីពួកមនុស្សស្លាប់ផងដែរ។ ហូលីវូដ (Hollywood) បានបង្កើតភាពយន្តជាច្រើនទាក់ទងទៅនឹងសាសនា ហើយនិងបាដិហារ្យ។ ប៉ុន្តែ ភាពយន្តទាំងនេះ ភាគច្រើនពោរពេញទៅដោយការកុហក និងការបង្រៀនខុសឆ្គងជាច្រើន ដែលមិនស្របទៅតាមសេចក្តី ពិតនៃព្រះគម្ពីរ។ ភាពយន្តទាំងនេះបានបង្ហាញប្រាប់យើងនូវការកុហកដដែល ដែលសត្វពស់បានប្រាប់ នាងអេវ៉ាយ៉ាងដូច្នេះថា៖ «អ្នកមិនស្លាប់ជាពិតមែនទេ» (លោកុប្បត្តិ 3៖4)។ ការកុហកនេះមាននៅ ក្នុងអំណានសៀវភៅ និងល្បែងកំុព្យូទ័រពេញនិយមបំផុតមួយចំនួន។ ជាការពិតណាស់ សាតាំងចង់អោយបង្វែរចំណាប់អារម្មណ៍របស់យើងចេញពីព្រះ។ សាតាំងបានប្រើការបោកបញ្ចោត និងការកុហកជា ច្រើន ដើម្បីអោយវាអាចសម្រេចនូវគោលបំណងនេះបាន។ ពេលខ្លះ សាតាំងថែមទាំងបាន «លាក់បាំង» នូវការកុហករបស់វាជាមួយនឹងវិទ្យសាស្ត្រផងដែរ។

ការបោកបញ្ចោតដ៏ធំបំផុតមួយរបស់សាតាំងនោះ គឺជា «បទពិសោធន៍នៅពេលជិតស្លាប់» (NDEs)។ «បទពិសោធន៍នៅពេលជិតស្លាប់» គឺជាបទពិសោធន៍មួយ ដែលបុគ្គលម្នាក់បានទទួល បន្ទាប់ ពីគេ «ស្លាប់» ទៅ។ ក្រោយមក បុគ្គលម្នាក់នេះបានមានជីវិតឡើងវិញ ជាមួយនឹងទីបន្ទាល់អំពីស្ថានសួគ៌ ទៀតផង។ មនុស្សជាច្រើនបាននិយាយថា «បទពិសោធន៍នៅពេលជិតស្លាប់» នេះគឺជាភ័ស្តុតាងមួយ បង្ហាញថា ព្រលឹងមិនចេះស្លាប់ឡើយ ហើយព្រលឹងនេះនឹងនៅរស់ជារៀងរហូត។

**សប្តាហ៍នេ**

យើងនឹងក្រឡេកមើលការបោកបញ្ចោត និងការកុហករបស់សាតាំងមួយចំនួន នៅគ្រាចុងក្រោយ។ យើងគួរតែដឹងអំពីគ្រោះថ្នាក់ទាំងនេះ។