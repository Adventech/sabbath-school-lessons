---
title:  បទពិសោធន៍នៅពេលជិតស្លាប់
date:  05/12/2022
---

ក្នុងសម័យទំនើបនេះ មនុស្សបាននិយាយថា «បទពិសោធន៍នៅពេលជិតស្លាប់ (NDEs)» នេះគឺជាភ័ស្តុតាងមួយបង្ហាញថា ព្រលឹងមិនចេះស្លាប់ឡើយ។ នេះគឺជាអ្វីដែលលោករេយម៉ុន អេ មូឌី (Raymond A. Moody) បានពិពណ៌នានៅក្នុងសៀវភៅរបស់គាត់។ សៀវភៅរបស់លោកមូឌីមានចំណង ជើងថា ជីវិតបន្ទាប់ពីជីវិត (Life After Life): The Invetigation of a Phenomenon: Survival of Bodily Death (Atlanta, GA: Mockingbird, 1975)។ ក្នុងសៀវភៅរបស់គាត់ លោកមូឌីបានពិពណ៌នាពីការ សិក្សា5ឆ្នាំរបស់គាត់ អំពីមនុស្សជាង100នាក់ដែលបាន «ស្លាប់» បន្ទាប់មក ពួកគេបានមានជីវិតឡើង វិញ។ ពួកមនុស្សទាំងនេះបាននិយាយថា ពួកគេបានជួបបុគ្គលចិត្តល្អម្នាក់ ដែលមានពន្លឺហ៊ុំព័ទ្ធជំុវិញ។ អ្នកវិទ្យាសាស្ត្រខ្លះបាននិយាយថា រឿងទាំងនេះគឺជា «ភ័ស្តុតាងមួយដ៏គួរអោយរំភើប ដែលថា ព្រលឹង របស់មនុស្សលោកបានបន្តរស់នៅ បន្ទាប់ពីរូបកាយស្លាប់ទៅ»។

`សូមអានរឿងទាំងនេះនៅក្នុងព្រះគម្ពីរ អំពីមនុស្សដែលបានរស់ពីស្លាប់ឡើងវិញ៖ ពង្សាវតារ-ក្សត្រទី1 17៖22-24; ពង្សាវតារក្សត្រទី2 4៖34-37; ម៉ាកុស 5៖41-43; លូកា 7៖14-17 និងយ៉ូហាន 11៖40-44។ តើមានប៉ុន្មានរឿងដែរ ដែលនិយាយអំពីព្រលឹងរបស់មនុស្សនៅបន្តរស់នៅ ក្នុងអំឡុង នៃគ្រាដែលគេបានស្លាប់ទៅនោះ? តើហេតុអ្វីបានជាចម្លើយនេះសំខាន់ម្ល៉េះ?`

បទពិសោធន៍ទាំងអស់នៅពេលជិតស្លាប់បានកើតឡើងដល់មនុស្សដែលគ្រូពេទ្យបាននិយាយ ថា ពួកគេបានស្លាប់ហើយ។ ប៉ុន្តែ មនុស្សទាំងនេះមិនបានស្លាប់ពិតប្រាកដឡើយ។ ចំណុចនេះខុសគ្នា ពីរឿងរបស់លោកឡាសារ (យ៉ូហាន 11)។ លោកឡាសារពិតជាបានស្លាប់មែន។ គាត់បានស្លាប់អស់រយៈ ពេល4ថ្ងៃហើយ។ សាកសពរបស់គាត់បានចាប់ផ្តើមស្អុយរលួយ (យ៉ូហាន 11៖39)។ ប៉ុន្តែ លោកឡាសារមិនបាននិយាយអំពីបទពិសោធន៍ណាមួយដែលគាត់បានជួប ខណៈពេលដែលគាត់កំពុងតែស្លាប់ នោះឡើយ។ រឿងផ្សេងៗទៀតនៅក្នុងព្រះគម្ពីរក៏បានបង្ហាញចំណុចដដែលនេះផងដែរ។ គ្មានអ្នកស្លាប់ ណាម្នាក់និយាយអំពីបទពិសោធន៍ ដែលគេបានជួបនៅឯស្ថានសួគ៌ ឬស្ថាននរកនោះទេ។ ប្រសិនបើអ្នក សរសេរព្រះគម្ពីរបានទទួលនូវបទពិសោធន៍នៅពេលជិតស្លាប់នេះ ពួកគាត់ច្បាស់ជាពិពណ៌នាអំពីបទពិសោធន៍នេះហើយ។ ប៉ុន្តែ ពួកគេមិនបានសរសេរអំពីបទពិសោធន៍នេះនៅក្នុងព្រះគម្ពីរនោះឡើយ។ ដូច្នេះ យើងត្រូវតែផ្តោតអារម្មណ៍ចំពោះសេចក្តីពិតនៃព្រះគម្ពីរ អំពីអ្វីដែលត្រូវកើតឡើង នៅពេលដែល យើងស្លាប់នោះវិញ (សូមអានខគម្ពីរយ៉ូប 3៖11-13; ទំនុកដំកើង 115៖17; ទំនុកដំកើង 146៖4; សាស្តា 9៖10)។

ចុះចំណែកឯបទពិសោធន៍នៃការជិតស្លាប់ដែលបានកើតឡើងនៅសព្វថ្ងៃនេះវិញនោះ? ប្រសិន បើយើងទទួលយកនូវការបង្រៀននៃព្រះគម្ពីរដែលថា ពួកមនុស្សស្លាប់បានដេកលក់វិញនោះ របាយការណ៍ ទាំងនេះអាចមានត្រឹមតែការបកស្រាយ2យ៉ាងប៉ុណ្ណោះ។ (1) សព្វថ្ងៃនេះ បទពិសោធន៍នៅពេលជិតស្លាប់ប្រាកដជាកើតឡើង ដោយសារតែបទពិសោធន៍គីមីធម្មជាតិនៅក្នុងខួរក្បាល ដែលមានប្រភពចេញ មកពីការតានតឹងហើយ មើលទៅ។ (2) បទពិសោធន៍នៅពេលជិតស្លាប់គឺជាការបោកបញ្ចោតមួយមក ពីសាតាំង (កូរិនថូសទី2 11៖4)។ គ្មានអ្វីត្រូវឆ្ងល់ឡើយ ដែលសាតាំងបានធ្វើអោយមានបទពិសោធន៍ ទាំងនេះជាច្រើននៅពេលជិតស្លាប់ ដោយសារតែមនុស្ស «ស្លាប់» ខ្លះនិយាយថា ពួកគេបាននិយាយជាមួយនឹងសមាជិកគ្រួសាររបស់ពួកគេ។ យើងត្រូវតែបដិសេធបទពិសោធន៍ទាំងឡាយណា ដែលប្រឆាំង ទាស់នឹងសេចក្តីពិតនៃព្រះគម្ពីរ។

`បទពិសោធន៍នៅពេលជិតស្លាប់ជាច្រើនត្រូវបានអ្នកវិទ្យសាស្ត្រចាត់ទុកជា «ភ័ស្តុតាង» បង្ហាញ ថា ព្រលឹងមិនចេះស្លាប់ឡើយ។ តើហេតុអ្វីបានជាយើងត្រូវប្រុងប្រយ័ត្នក្នុងការជឿទៅលើវិទ្យាសាស្ត្រ តែនៅពេលដែលវិទ្យាសាស្ត្រនោះស្របជាមួយនឹងព្រះគម្ពីរយ៉ាងដូច្នេះ?`