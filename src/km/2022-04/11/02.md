---
title:  ផ្ទះនៅលើថ្ម
date:  04/12/2022
---

ការកុហកមួយរបស់សាតាំងនៅគ្រាចុងក្រោយនោះ គឺជាវេទមន្តនិយម។ វេទមន្តនិយមគឺជាបទពិសោធន៍មួយខាងឯសាសនា ដែលបានរួមបញ្ចូលនូវការបង្រៀនខុសៗគ្នាជាច្រើនផងដែរ។ មូលដ្ឋាន នៃគោលជំនឿនេះគឺថា ព្រលឹងរបស់មនុស្សនឹងចូលទៅក្នុងខ្លួនរបស់គេវិញជាមួយនឹងអំណាចខ្លាំងជាង មុន។ ពេលខ្លះ មនុស្សដែលមានបទពិសោធន៍នេះ មើលទៅ ហាក់ដូចជាគេកំពុងតែដេកលក់អ៊ីចឹង។ ប៉ុន្តែ គេអាចដើរបាន និយាយបាន ឆ្លើយសំណួរបាន និងអាចធ្វើតាមបញ្ជាបាន ដូចជាមនុស្សម្នាក់ ដែលភ្ញាក់ អ៊ីចឹង។ គួរអោយសោកស្តាយណាស់ សព្វថ្ងៃនេះ បទពិសោធន៍នៃការថ្វាយបង្គំនេះក៏ជាផ្នែកមួយនៃពួកជំនុំ គ្រីស្ទានមួយចំនួនផងដែរ។ ពួកគ្រីស្ទាននៅក្នុងពួកជំនុំទាំងនេះតែងតែជំនួសសេចក្តីពិតនៃព្រះគម្ពីរជាមួយនឹងអារម្មណ៍ និងបទពិសោធន៍ផ្ទាល់ខ្លួនរបស់ពួកគេជានិច្ច។ ដូច្នេះ បទពិសោធន៍ខាងឯសាសនានេះបានព្យាយាមធ្វើអោយមនុស្សក្លាយទៅជា «ព្រះ» យ៉ាងពិតប្រាកដ។ បទពិសោធន៍ខាងឯសាសនានេះបានធ្វើអោយពួកគ្រីស្ទានធ្លាក់នៅក្នុងគ្រោះថ្នាក់ហើយ។ វេទមន្តនិយមមិនបានការពារមនុស្សចេញ ពីការកុហករបស់សាតាំងនោះឡើយ។

`ក្នុងខគម្ពីរម៉ាថាយ 7៖21-27 ព្រះយេស៊ូវបានមានបន្ទូលអំពីការសង់ផ្ទះរបស់យើង «នៅ លើថ្ម» ឬ «នៅលើខ្សាច់»។ តើព្រះយេស៊ូវចង់មានន័យយ៉ាងដូចម្តេចដែរ?`

សព្វថ្ងៃនេះ ពួកជំនុំគ្រីស្ទានជាច្រើនបាននិយាយថា ការបង្រៀននៃព្រះគម្ពីរគ្មានអ្វីសំខាន់ឡើយ។ ពួកគេបាននិយាយថា រឿងដែលសំខាន់បំផុតនោះ មិនមែនជាអ្វីដែលយើងបានស្គាល់នោះទេ ប៉ុន្តែ ជាបុគ្គលដែលបានស្គាល់ទៅវិញទេ។ ដូច្នេះ ពួកគេបានជំនួសការបង្រៀនរបស់ព្រះយេស៊ូវជាមួយ នឹងអង្គព្រះយេស៊ូវវិញ។ ពួកគ្រីស្ទានទាំងនេះបានគិតថា សេចក្តីពិតនៃព្រះគម្ពីរគឺជាការបង្រៀនហួសសម័យ មិនពេញនិយមទៀតឡើយ។ ពួកគេបាននិយាយថា រឿង ឬការបង្រៀននៃព្រះគម្ពីរមួយចំនួនមិនអាចជាការពិតបានឡើយ។ តើហេតុអ្វី? នោះគឺដោយសារតែពួកគេបានជឿថា ព្រះយេស៊ូវនឹងមិនអនុញ្ញាតអោយរឿងទាំងនោះកើតឡើងទៅតាមរបៀបដែលព្រះគម្ពីរបានសំដែងនោះទេ។ ដូច្នេះ ពួកគ្រីស្ទានទាំងនេះមិនបានចាប់អាម្មណ៍ចំពោះរឿង ឬការបង្រៀនមួយចំនួននៅក្នុងព្រះគម្ពីរនោះឡើយ។ ការបង្រៀនមួយនៅក្នុងចំណោមនៃការបង្រៀនទាំងនេះនោះ គឺជាការស្តាប់បង្គាប់ព្រះ។ យើងមិនអាច មានសេចក្តីជំនឿរឹងមាំ នៅពេលដែលយើងដកបញ្ញត្តរបស់ព្រះមួយចំនួនចេញនោះទេ។ យើងត្រូវតែ «សង់» សេចក្តីជំនឿរបស់យើង ដូចជាផ្ទះនៅលើថ្មមួយដ៏រឹងមាំមួយយ៉ាងដូច្នេះដែរ។

ដូច្នេះ មនុស្សដែលគិតថា ពួកគេគ្រាន់តែត្រូវការជឿទៅលើព្រះយេស៊ូវនោះ ពួកគេកំពុងតែស្ថិតនៅក្នុងគ្រោះថ្នាក់ហើយ។ សូមចាំថា ព្រះវិហាររ៉ូមុាំងកាតូលិក ដែលបានសម្លាប់ពួកប្រូតេស្តង់ នៅ ក្នុងអំឡុងនៃយុគងងឹតនោះ ក៏ជឿទៅលើព្រះយេស៊ូវផងដែរ។ មនុស្សដែលបានបណ្តេញពួកអារក្ស ដោយ នូវព្រះនាមរបស់ព្រះយេស៊ូវនោះ ក៏បានជឿទៅលើព្រះយេស៊ូវផងដែរ (ម៉ាថាយ 7៖22)។ «ការកុហក ដ៏ធំបំផុតមួយរបស់សាតាំងនោះ គឺជាគោលគំនិតមួយដែលថា គោលជំនឿរបស់យើងមិនសំខាន់ឡើយ។ សាតាំងបានដឹងថា នៅពេលដែលយើងទទួលសេចក្តីពិតនៃព្រះគម្ពីរនោះ សេចក្តីពិតនឹងធ្វើអោយយើង បានជាបរិសុទ្ធ។ ដូច្នេះ សាតាំងតែងតែព្យាយាមយកគោលគំនិតខុសឆ្គង រឿងមិនត្រឹមត្រូវ និងដំណឹងល្អក្លែងក្លាយជំនួសសេចក្តីពិតនៃព្រះគម្ពីរជានិច្ច»។ ដកស្រង់ពី Ellen G. White, The Great Controversy, page 520, adapted។

`តើយើងអាចប្រឆាំងទាស់នឹងអារម្មណ៍ចង់ធ្វើនូវរឿងដែលព្រះបន្ទូលរបស់ព្រះហាមដល់យើង នោះដោយរបៀបណា?`