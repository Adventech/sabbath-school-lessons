---
title:  តើអ្នកស្លាប់អាចត្រឡប់មកឯយើងវិញដែរឬទេ?
date:  08/12/2022
---

ពេលខ្លះ ពួកអារក្សបានបន្លំខ្លួនធ្វើជាអ្នកជាទីស្រឡាញ់ មិត្តភក្តិ ឬសមាជិកគ្រួសាររបស់យើង ដែលបានស្លាប់ទៅនោះ។ ពួកអារក្សបានបង្ហាញខ្លួនដល់អ្នកដែលស្គាល់មនុស្សទាំងនេះ នៅពេលដែល ពួកគេនៅរស់។ វិញ្ញាណអាក្រក់បន្លំខ្លួន និងនិយាយដូចជាមនុស្សដែលបានស្លាប់ទៅនោះ។ ការកុហក ទាំងនេះគឺជាការបោកបញ្ឆោតរបស់សាតាំងទេ។ សាតាំងបានប្រើការបោកបញ្ចោតទាំងនេះ ដើម្បីបញ្ឆោត មនុស្ស ដែលមិនបានដឹងអំពីសេចក្តីពិតនៃព្រះគម្ពីរ។ អ្នកស្រីអែល្លីន ជីវ៉ៃត៍បានដាស់តឿថា «នៅគ្រាចុងបំផុត ពួកវិញ្ញាណបោកបញ្ឆោតនឹងក្លែងធ្វើជាពួកសិស្សរបស់ព្រះយេស៊ូវ ដែលបានរស់ពីស្លាប់ឡើងវិញ។ ពួក វិញ្ញាណទាំងនេះនឹងបដិសេធសេចក្តីពិតនៃព្រះគម្ពីរ ព្រមទាំងបង្រៀននូវការកុហកផងដែរ។ សាតាំងខ្លួន វាផ្ទាល់ក៏នឹងក្លែងធ្វើជាព្រះយេស៊ូវផងដែរ»។ ដកស្រង់ពី The Great Controversy, page 624, adap-ted។

`សូមអានខគម្ពីរកូរិនថូសទី2 11៖14, 15 និងអេភេសូរ 6៖10-18។ តើខទាំងនេះបាន សំដែងប្រាប់យើងថា យើងគួរតែធ្វើអ្វីខ្លះ ដើម្បីការពារខ្លួនយើងចេញពីការបោកបញ្ឆោតរបស់សាតាំង ហើយ និងពួកអារក្សបោកបញ្ឆោតរបស់វានោះ?`

លោកប៉ុលបានដាស់តឿនយើងថា៖ «យើងរាល់គ្នាមិនមែនតយុទ្ធនឹងសាច់ឈាមទេ គឺ និងពួកគ្រប់គ្រង ពួកមានអំណាច និងពួកម្ចាស់នៃសេចក្តីងងឹតនៅលោកីយ៍នេះវិញ ហើយទាស់នឹងអំណាច អាក្រក់ខាងវិញ្ញាណ នៅស្ថានដ៏ខ្ពស់ដែរ» (អេភេសូរ 6៖12)។ យើងអាចមានសុវត្ថិភាពចេញពីពួកអារក្ស បោកបញ្ឆោតទាំងនេះបាន តែនៅពេលដែលយើងបានបំពាក់គ្រឿងសឹកទាំងអស់ ដែលព្រះបានប្រទាន ដល់យើងនោះប៉ុណ្ណោះ (អេភេសូរ 6៖13-18)។

ពួកអារក្សបោកបញ្ឆោតទាំងនេះអាចព្យាយាមបំភ័យយើងបាន។ ប៉ុន្តែ ពួកគេមិនអាចល្បួងមនុស្សដែលព្រះបានការពារ និងល្បួងមនុស្សដែលដឹង និងជឿទុកចិត្តទៅលើសេចក្តីពិតនៃព្រះគម្ពីរនោះ ទេ។ ក្នុងនាមជាអ្នកសេវេនដេយអាត់វេនទីស្ទ យើងបានជឿសេចក្តីពិតនៃព្រះគម្ពីរដែលថា ព្រលឹងមិន បានរស់នៅជារហូតនោះឡើយ។ យើងបានដឹងថា ព្រះគម្ពីរបានបង្រៀនថា មនុស្សស្លាប់មិនអាចទាក់ទង ជាមួយនឹងយើងបានឡើយ។ ដូច្នេះ យើងត្រូវតែបដិសេធវិញ្ញាណអារក្ស ដែលបានបន្លំខ្លួនធ្វើជាអ្នកជាទីស្រឡាញ់ដែលបានស្លាប់ទៅនោះ។ វាអាចបន្លំខ្លួនដូចជាពួកគេបេះបិទ។ វាអាចនឹងធ្វើទង្វើ និងនិយាយ ស្តីដូចគ្នាទៅនឹងអ្នកជាទីស្រឡាញ់ដែលបានស្លាប់ទៅនោះ។ ប៉ុន្តែ យើងត្រូវតែរក្សានូវការបង្រៀនដែល ថា មនុស្សស្លាប់កំពុងតែដេកលក់នៅក្នុងផ្នូរអោយបានខ្ជាប់ខ្ជួនជានិច្ច។

ឧបមាថា លោកអ្នកបានបាត់បង់អ្នកជាទីស្រឡាញ់ម្នាក់។ បន្ទាប់មក អ្នកជាទីស្រឡាញ់នេះបានបង្ហាញខ្លួនដល់អ្នក។ វាបាននិយាយថា វាស្រឡាញ់អ្នក និងនឹកអ្នកជាខ្លាំង។ វាបាននិយាយនូវអ្វី ដែលអ្នកជាទីស្រឡាញ់របស់លោកអ្នកបានដឹង។ បន្ទាប់មក វាបាននិយាយថា ឥឡូវនេះ វាកំពុងតែនៅ ឯស្ថានសួគ៌។ តើលោកអ្នកបានឃើញថា ទំហំនៃគ្រោះថ្នាក់ដែលមនុស្សម្នាក់នឹងត្រូវជាប់នៅក្នុងនោះដែរឬទេ ប្រសិនបើគេមិនបានដឹងអំពីសេចក្តីពិតនៃព្រះគម្ពីរនោះ? គេអាចនឹងជឿទៅលើការកុហកនេះ។ លើសពីនេះទៅទៀតនោះ គេអាចនឹងជឿទៅលើវិញ្ញាណបោកបញ្ឆោតនេះទៀតផង។

`តើការបំពាក់នូវគ្រឿងសឹករបស់ព្រះមានន័យយ៉ាងណាដែរ? តើយើងអាចធ្វើបែបនេះនៅក្នុង ជីវិតរស់នៅរបស់យើងពីមួយថ្ងៃទៅមួយថ្ងៃដោយរបៀបណា?`