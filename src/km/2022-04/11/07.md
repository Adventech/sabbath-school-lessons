---
title:  ការសិក្សាបន្ថែម
date:  09/12/2022
---

សូមអាន Ellen G. White, “Dealing With False Science, Cults, Isms, and Secret Societies,” pages 602-609, in Evangelism; and “Spiritism,” page 86-93, in Confrontation។

សូលហ្វូន (Soulphone) គឺជាក្រុមអាជីវកម្មមួយ ដែលកំពុងតែបង្កើតវិធីមួយ ដើម្បីអោយ មនុស្សអាចទំនាក់ទំនងជាមួយនឹងមនុស្សស្លាប់បាន។ គេហទំព័ររបស់ក្រុមសូលហ្វូនបាននិយាយថា នៅពេលដែលមនុស្សលោកស្លាប់ទៅ ពួកគេនឹងទៅកន្លែងមួយទៀតជារៀងរហូត។ ប៉ុន្តែ ព្រលឹងរបស់ ពួកគេនឹងរស់នៅតទៅទៀត។ ព្រលឹងក៏មានបុគ្គលិកលក្ខណៈដូចកាលដែលគេនៅមានរូបកាយនៅឡើយ ដែរ។ ព្រលឹងក៏មានអ្វីៗផ្សេងៗទៀតដូចគ្នាផងដែរ។ ដូច្នេះ ពួកគេអាចទាក់ទងជាមួយអ្នកជាទីស្រឡាញ់ របស់ពួកគេបាន។

ការបង្កើតរបស់ក្រុមសូលហ្វូននេះនឹងធ្វើអោយមានទំនាក់ទំនងរវាងមនុស្សរស់ និងមនុស្ស ស្លាប់តាមរយៈ3យ៉ាង។ របៀបទី1 ការបង្កើតរបស់ក្រុមសូលហ្វូននឹងធ្វើអោយមនុស្សរស់ និងមនុស្សស្លាប់ទាក់ទងជាមួយគ្នាបាន ដោយការផ្ញើសារ។ ពួកគេអាចសន្ទនាជាមួយនឹងគ្នាទៅវិញទៅមកអំពី ប្រធានបទដែលពួកគេចង់ពិភាក្សា។ របៀបទី2 ការបង្កើតរបស់ក្រុមសូលហ្វូននឹងធ្វើអោយមនុស្សរស់ អាចនិយាយជាមួយនឹងអ្នកជាទីស្រឡាញ់ ដែលកំពុងតែរស់នៅឯកន្លែងមួយទៀតជារៀងរហូត។ របៀប ទី3 ក្រុមសូលហ្វូនបាននិយាយថា ការបង្កើតនេះក៏អាចធ្វើអោយមនុស្សរស់ស្តាប់ និងមើលឃើញអ្នកជាទីស្រឡាញ់របស់ពួកគេ ដែលបានស្លាប់ទៅនោះផងដែរ។

ការបង្កើតនេះគួរអោយភ័យខ្លាចជាខ្លាំង។ អ្វីដែលអាក្រក់ជាងនេះទៅទៀតនោះ គឺជាការសាក ល្បងដែលក្រុមសូលហ្វូនបានបង្ហាញថា មនុស្សជាទីស្រឡាញ់ដែលបានស្លាប់ទៅនោះគឺពិតជាអ្នកនោះ មែន។ សូលហ្វូនបាននិយាយ «ឪពុកដ៏កំសត់អាចនឹងសួរកូនប្រុស ឬកូនស្រីរបស់គាត់ ដែលបានស្លាប់ ទៅនោះ នូវសំណួរទាំងនេះបាន៖ ‘តើកាលពីនៅក្មេង ឯងធ្លាប់មានឆ្កែមួយក្បាល ដែលមានឈ្មោះថា ស្នូភី (Scoopy) ដែរឬទេ? តើយើងបានអោយកាំបិតបត់មួយដល់ឯង សម្រាប់ថ្ងៃខួបកំណើតជាលើក ទី10របស់ឯងដែរឬទេ?»។ ការដាស់តឿងពីអ្នកស្រីអែល្លីន ជីវ៉ៃត៍នេះបានជួយអោយយើងយល់អំពី

គ្រោះថ្នាក់ដ៏សាហាវមួយចេញពីការបង្កើតរបស់ក្រុមសូលហ្វូននេះ ដោយអ្នកស្រីបានមានប្រសាសន៍ថា៖ «ពួកវិញ្ញាណដែលបានក្លែងធ្វើជាមិត្តភក្តិ ដែលបានស្លាប់ទៅនោះ បានលេចអោយមកមនុស្សបានឃើញ។ ពួកវិញ្ញាណបានប្រាប់ពួកគេនូវរឿងដែលពួកគេបានធ្វើ កាលពីពួកគេនៅរស់នៅឡើយ។ ពួកវិញ្ញាណក៏ បានធ្វើនូវរឿងបានធ្លាប់បានធ្វើ កាលពីពួកគេនៅរស់ផងដែរ»។ ដកស្រង់ពី Patriarchs and Prophets, page 684, adapted។

**សំណួរពិភាក្សា**

`1. ពួកគ្រីស្ទានជាច្រើននាក់បានទទួលយកនូវគោលគំនិតពេញនិយម ដោយសារតែពួកគេបានរៀនអំពី គោលគំនិតទាំងនេះចេញពីទូរទស្សន៍។ តើមានក្បួនច្បាប់នៃព្រះគម្ពីរអ្វីខ្លះ ដែលអាចជួយអោយយើងដឹងអំពីអ្វីដែលគួរទទួលយក និងអ្វីដែលមិនគួរទទួលយកពីទូរទស្សន៍ និងព័ត៌មាននោះ? (សូមអានខគម្ពីរ ទំនុកដំកើង 101៖1-8; សុភាសិត 4៖23; ភីលីព 4៖8)?`

`2. តើយើងអាចជួយការពារអ្នកដទៃចេញពីការបោកបញ្ចោត និងការកុហកនៃគ្រាចុងក្រោយរបស់សាតាំងនេះដោយរបៀបណា? ទន្ទឹមគ្នានេះ តើយើងត្រូវតែអ្វីខ្លះ ដើម្បីការពារខ្លួនយើងចេញពីការបោកបញ្ចោត និង ការកុហកទាំងនេះ ខណៈពេលដែលយើងកំពុងតែជួយដល់អ្នកដទៃនោះ?`