---
title:  ការទាក់ទងជាមួយនឹងអ្នកជាទីស្រឡាញ់ដែលបានស្លាប់ទៅ
date:  07/12/2022
---

ការអន្ទងព្រលឹង (Necromancy) គឺជាការបោកបញ្ចោតមួយរបស់សាតាំងមានប្រភពមកពី សម័យគម្ពីរសញ្ញាចាស់។ ការអន្ទងព្រលឹងគឺជាការទាក់ទងជាមួយនឹងមនុស្សស្លាប់។ ពាក្យថា «នេក្រូម៉ាស៊ី (Necromancy)» ប្រែមកពីពាក្យថា «នេក្រូស (nekros)» (ស្លាប់) និង «មេនធា (manteia)» (ការទស្សន៍ ទាយ)។ មនុស្សតែងតែធ្វើពិធីអន្ទងព្រលឹងនេះ ដើម្បីអោយបានចំណេះដឹងខាងឯវិញ្ញាណដ៏ពិសេសមួយ អំពីអនាគត។ សាតាំងក៏បានបង្កើតនូវគោលជំនឿដែលថា យើងគួរតែបួងសួងទៅកាន់សមាជិកគ្រួសារ របស់យើង ព្រមទាំងថ្វាយបង្គំពួកគេផងដែរ។ មនុស្សបានជឿថា ព្រលឹងនៃអ្នកជាទីស្រឡាញ់របស់ពួក គេដែលបានស្លាប់ទៅនោះ អាចផ្លាស់ប្តូរជីវិតរបស់ពួកគេបាន។ សព្វថ្ងៃនេះ មនុស្សជាច្រើនបានទទួល យកនូវការកុហកទាំងនេះ ដោយសារតែពួកគេនឹកដល់អ្នកជាទីស្រឡាញ់របស់ពួកគេដែលបានស្លាប់ទៅ នោះ។

`សូមអានអំពីបទពិសោធន៍របស់ស្តេចសូលជាមួយនឹងគ្រូធ្មប់នៃក្រុងអេនដោរនៅក្នុងខគម្ពីរសាំយូអែលទី1 28៖3-25។ តើរឿងនេះបានបង្រៀនយើងយ៉ាងដូចម្តេច អំពីមូលហេតុដែលយើងមិនគួរព្យាយាមទាក់ទងជាមួយនឹងព្រលឹង «នៃមនុស្សស្លាប់» នោះ?`

ព្រះបានហាមមិនអោយរាស្ត្ររបស់ទ្រង់និយាយជាមួយនឹងពួកគ្រូអាបធ្មប់ គ្រូខាប គ្រូមន្តគាថា គ្រូទាយ ឬពួកវិញ្ញាណអារក្សជាដាច់ខាត (លេវីវិន័យ 19៖31; លេវីវិន័យ 20៖6, 27; ចោទិយកថា 18៖9-14)។ ដូច្នេះ ស្តេចសូលបានសម្លាប់មនុស្សអាក្រក់ទាំងអស់ចេញ (សាំយូអែលទី1 28៖3,9)។

ក្រោយមក ស្តេចសូលបានឡើងទៅជួបជាមួយនឹងគ្រូអាបធ្មប់នៅក្រុងអេនដោរ ក្រោយពីព្រះ បានបដិសេធគាត់រួចមក (សាំយូអែលទី1 28៖6, 7, 15; សូមប្រៀបធៀបជាមួយនឹងខគម្ពីរយ៉ូស្វេ 17៖11; ទំនុកដំកើង 83៖10)។ អេនដោរគឺជាក្រុងមកួយនៅក្នុងទឹកដីកាណាន។ ស្តេចសូលបានសូមអោយគ្រូធ្មប់ដាស់ហោរាសាំយូអែលពីស្លាប់ឡើងវិញ។ ហោរាគឺជាអ្នកនាំសារដ៏ពិសេសម្នាក់មកពីព្រះ។ គ្រូធ្មប់ «បានដាស់» វិញ្ញាណអារក្ស ដែលបានបន្លំខ្លួនធ្វើជាលោកសាំយូអែល។ វិញ្ញាណអារក្សបាននិយាយជាមួយនឹងលោកសូល (សាំយូអែលទី1 28៖13-19)។ វិញ្ញាណនោះបានប្រាប់ស្តេចសូល ថា «ទ្រង់ ព្រមទាំងពួកបុត្រាទ្រង់ នឹងបាននៅជាមួយនឹងទូលបង្គំហើយ» (សាំយូអែលទី1 28៖19)។ វិញ្ញាណអារក្សបានប្រាប់នូវការកុហកដ៏មានអំណាចមួយ។ វាបានធ្វើអោយស្តេចសូលគិតថា ព្រលឹងនៃ មនុស្សបានបន្តរស់នៅ បន្ទាប់ពីរូបកាយរបស់គេស្លាប់ទៅ។

ជាង200ឆ្នាំក្រោយមក លោកអេសាយបានសរសេរអំពីអ្នកដែលបានទាក់ទងជាមួយនឹង មនុស្សស្លាប់ដោយអាថ៌កំបាំង ដើម្បីសូមដំបូន្មានពីពួកគេ។ លោកអេសាយបានមានប្រសាសន៍ថា «កាល បើអ្នកណាពោលដល់ឯងថា ចូររកពួកគ្រូខាប និងគ្រូគាថា ដែលចេញសំឡេងអ៊ីអ៊ុ ហើយងុមៗ នោះត្រូវ ឆ្លើយថា គួរគប្បីឲ្យបណ្តាជនស្វែងរកព្រះរបស់ខ្លួនវិញ តើនឹងរកចំពោះរូបខ្មោចជាប្រយោជន៍ដល់មនុស្ស រស់ធ្វើអ្វី ចូរទៅបើកគម្ពីរបញ្ញត្តិ និងសេចក្តីបន្ទាល់មើល បើគេនិយាយមិនត្រូវនឹងព្រះបន្ទូលនោះ នោះគ្មានពន្លឺរះឡើងនៅក្នុងខ្លួនទេ» (អេសាយ 8៖19, 20; សូមអានខគម្ពីរអេសាយ 19៖3 ផងដែរ)។

`តើយើងបានធ្វើរឿងអាក្រក់ដូចជាស្តេចសូលនោះញឹកញាប់ប៉ុនណាដែរ នៅពេលដែលយើង មានអារម្មណ៍តានតឹងនោះ? តើហេតុអ្វីបានជាសេចក្តីជំនឿ ការអធិស្ឋាន និងការធ្វើតាមសេចក្តីពិតនៃព្រះគម្ពីរគឺជាកិច្ចការតែម៉្យាងគត់ដែលអាចការពារយើងនោះ?`