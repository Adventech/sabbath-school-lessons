---
title:  ភ្លើងនរក
date:  26/11/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសេគាល 24៖15-27; និក្ខមនំ 32៖1-14; ម៉ាថាយ 5៖43-48; ពេត្រុសទី1 2៖18-25; ទំនុកដំកើង 62៖1-8។

> <p>ខចងចាំ</p>
> «ចូរលមើលគ្រប់ទាំងអស់ ហើយកាន់ខ្ជាប់តាមសេចក្តីដែលត្រឹមត្រូវ» (ថែស្សាឡូនីចទី1 5៖21)។

លោកដាន់តេ អ័លីហ្គេរី (Dante Alighieri) ដែលជាកវីនិពន្ធអ៊ីតាលី (A.D 1265-1321) បាន តែងកំណាព្យដ៏ល្បីល្បាញមួយ ដែលមានចំណងជើងថា រឿងកំប្លែងរបស់ព្រះ (The Divine Comedy)។ កំណាព្យរបស់គាត់ស្តីអំពីព្រលឹងនៃមនុស្សស្លាប់ម្នាក់។ ក្នុងកំណាព្យនោះព្រលឹងបានចុះទៅឯស្ថាន នរក ដែលស្ថិតនៅក្នុងដី។ ឬអាចនិយាយបានថា ព្រលឹងបានចូលទៅក្នុងកន្លែងមួយ ដែលហៅថា ស្ថានជម្រះព្រលឹង (Purgatory)។ ព្រលឹងបានចុះទៅឯស្ថានជម្រះព្រលឹង ដើម្បីនឹងជម្រះអំពើបាប របស់គេដោយភ្លើង។ បន្ទាប់ពីព្រលឹងអំពើបាបរបស់ព្រលឹងនោះត្រូវដុតសំអាតរួចរាល់ហើយ ព្រលឹង នឹងអាចឡើងទៅស្ថានសួគ៌ ដែលហៅថា ស្ថានបរមសុខនោះបាន។ បន្ទាប់មក ព្រលឹងនោះនឹងរស់ នៅជាមួយនឹងព្រះ។

ជាការពិតណាស់ កំណាព្យនេះគឺជារឿងប្រឌិតមួយ។ ប៉ុន្តែ គួរអោយសោកស្តាយណាស់ កំណាព្យនេះបានធ្វើអោយមនុស្សជឿទៅលើគោលគំនិតខុសឆ្គង អំពីអ្វីដែលកើតឡើងដល់ព្រលឹង បន្ទាប់ពីគេស្លាប់ទៅ។ សព្វថ្ងៃនេះ គោលគំនិតខុសឆ្គងទាំងនេះគឺជាផ្នែកមួយនៃការបង្រៀនរបស់ព្រះវិហាររ៉ូមុាំងកាតូលិក។ ពួកកាតូលិកបានជឿថា ព្រលឹងរបស់មនុស្សនឹងបន្តរស់នៅ បន្ទាប់ពីរូបកាយ របស់គេស្លាប់ទៅ។ បន្ទាប់មក ព្រលឹងបានចុះទៅស្ថាននរក ស្ថានជម្រះព្រលឹង ឬស្ថានសួគ៌ភ្លាមៗ។ ពួកប្រូតេស្តង់ជាច្រើននាក់ក៏បានជឿថា ព្រលឹងមិនចេះស្លាប់ឡើយ ហើយព្រលឹងក៏នឹងទៅស្ថានសួគ៌ ឬស្ថាននរកភ្លាម បន្ទាប់ពីមនុស្សស្លាប់ទៅ។ គោលគំនិតខុសឆ្គងអំពីអ្វីដែលត្រូវកើតឡើង នៅពេល ដែលយើងស្លាប់នោះ បានធ្វើអោយពួកគ្រីស្ទានជឿទៅលើការកុហកដ៏អាក្រក់នេះជាច្រើន។

**សប្តាហ៍នេ**

យើងនឹងក្រឡេកមើលគោលគំនិតទាំងនេះមួយចំនួន។ យើងនឹងសិក្សានូវអ្វីដែលព្រះគម្ពីរបានសំដែង ទាក់ទងទៅនឹងអ្វីត្រូវកើតឡើង នៅពេលដែលយើងស្លាប់ទៅផងដែរ។