---
title:  ការសិក្សាបន្ថែម
date:  02/12/2022
---

«សូមអាន Ellen G. White, “The First Great Deception,” pages 531-550; “Can Our Dead Speak to Us?” pages 551-562, in The Great Controversy។

«ការបង្រៀនថា ព្រលឹងនៅរស់ជារៀងរហូតនោះគឺជារឿងខុសឆ្គងមួយ។ ការបង្រៀនខុសឆ្គង នេះចេញមកពីគោលគំនិតដែលថា ព្រលឹងនៃមនុស្សនឹងបន្តរស់នៅតទៅទៀត បន្ទាប់ពីពួកគេស្លាប់ទៅ។ ព្រះគម្ពីរមិនបានបង្រៀននូវគោលគំនិតដែលថា ពួកបាបជននឹងត្រូវរងទុក្ខនៅក្នុងស្ថាននរកជារៀងរហូត បន្ទាប់ពីពួកគេស្លាប់ទៅនោះឡើយ។ គោលគំនិតទាំងនេះបានប្រឆាំងទាស់នឹងព្រះគម្ពីរ គោលគំនិតរបស់ យើង និងអារម្មណ៍ជាមនុស្សលោករបស់យើង។ ប៉ុន្តែ មនុស្សជាច្រើនបានទទួលយកនូវគោលជំនឿពេញ និយមនេះ។ ពួកគេបានជឿថា មនុស្សស្លាប់ដែលបានសង្គ្រោះសុទ្ធតែនៅឯស្ថានសួគ៌ទាំងអស់។ អ្នកដែលបានសង្គ្រោះទាំងនេះអាចមើលឃើញរឿងគ្រប់យ៉ាង ដែលកំពុងតែកើតឡើងនៅលើផែនដីនេះ។ ពួកគេក៏ដឹងដែរថា នឹងមានអ្វីកើតឡើងនៅក្នុងជីវិតនៃមិត្តភក្តិរបស់ពួកគេ។ ប៉ុន្តែ តើមនុស្សស្លាប់អាច រីករាយយ៉ាងដូចម្តេចទៅបាន នៅពេលដែលគេដឹងអំពីទុក្ខលំបាកនៃមនុស្សដែលនៅរស់នៅឡើយនោះ? តើមនុស្សស្លាប់អាចរីករាយយ៉ាងដូចម្តេចទៅបាន នៅពេលដែលគេឃើញទង្វើអាក្រក់នៃអ្នកជាទីស្រឡាញ់ របស់ពួកគេនោះ? តើមនុស្សស្លាប់អាចមើលអ្នកជាទីស្រឡាញ់របស់ពួកគេរងទុក្ខ និងមានអារម្មណ៍ឈឺចាប់ នៅក្នុងជីវិតនេះ ដោយក្តីត្រេកអរយ៉ាងដូចម្តេចទៅបាន? តើមនុស្សស្លាប់អាចរីករាយនឹងស្ថានសួគ៌យ៉ាង ដូចម្តេចទៅបាន ប្រសិនបើពួកគេកំពុងតែបារម្ភអំពីមិត្តភក្តិរបស់ពួកគេនៅលើផែនដីនេះនៅឡើយនោះ? តើលោកអ្នកយល់ថា ហេតុអ្វីបានជាការបង្រៀននេះគឺជាការកុហកដ៏អាក្រក់មួយដែរឬទេ?»។ ដកស្រង់ ពី Ellen G. White, The Great Controversy, page 545, adapted។

**សំណួរពិភាក្សា**

`1. តើលោកអ្នកធ្លាប់និយាយជាមួយនឹងអ្នកណាម្នាក់ដែលជឿថា អ្នកដែលបានសង្គ្រោះឡើងទៅឯស្ថានសួគ៌ និងចុះទៅស្ថាននរកភ្លាមៗ នៅពេលដែលពួកគេស្លាប់ទៅ? អ្នកដែលជឿទៅលើគោលគំនិតនេះមានចិត្ត រឹងរូសជាខ្លាំង។ តើហេតុអ្វីបានជាគេនៅតែជឿថា មនុស្សអាក្រក់នឹងត្រូវរងទុក្ខនៅក្នុងភ្លើងនរកជារៀងរហូតយ៉ាងដូច្នេះ? តើពួកគេអាចនឹងមិនចូលចិត្តនូវគោលគំនិតដែលថា គ្រួសារ និងមិត្តភក្តិរបស់ពួកគេ នៅក្នុងផ្នូរនោះដែរឬទេ? តើលោកអ្នកឃើញពីឥទ្ធិពលដ៏ខ្លាំងក្លានៃគោលគំនិតខុសឆ្គងទាំងនេះដែរឬទេ?`

`2. គ្រីស្ទានភាគច្រើនបានបង្រៀនថា ព្រលឹងនៅបន្តរស់ ហើយព្រលឹងនេះមិនចេះស្លាប់ឡើយ។ តើយើង គួរតែធ្វើអ្វីខ្លះរួមគ្នា ដើម្បីប្រកាសសេចក្តីពិតនៃព្រះគម្ពីរអំពីអ្វីដែលត្រូវកើតឡើងចំពោះព្រលឹង និងរូបកាយ របស់យើង នៅពេលដែលយើងស្លាប់ទៅនោះ?`

`3. តើសព្វថ្ងៃនេះ មានគោលគំនិតលោកីយ៍អ្វីខ្លះ ដែលបានជំនួសសេចក្តីពិតនៃព្រះគម្ពីរ និងក្លាយទៅជាការបង្រៀនពេញនិយមនៅក្នុងពួកជំនុំគ្រីស្ទាននោះ?`