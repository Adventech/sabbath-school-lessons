---
title:  តើមានឱកាសជាលើកទី2នៅក្នុងស្ថានជម្រះព្រលឹងដែរឬទេ?
date:  29/11/2022
---

ព្រះវិហាររ៉ូមុាំងកាតូលិកបានបង្រៀនថា អ្នកខ្លះមិនចាំបាច់ចុះទៅស្ថាននរក បន្ទាប់ពីពួកគេស្លាប់ នោះឡើយ។ ប៉ុន្តែ មនុស្សទាំងនេះមិនទាន់ត្រៀមខ្លួនចូលស្ថានសួគ៌នៅឡើយទេ។ដូច្នេះ ពួកគេត្រូវចូល ទៅក្នុងស្ថានជម្រះព្រលឹង (Purgatory) ជាមុនសិន។ យើងបានដឹងហើយថា ព្រះវិហារកាតូលិកបាន បង្រៀនថា ព្រលឹងរបស់មនុស្សអាចចុះទៅឯស្ថានជម្រះព្រលឹង បន្ទាប់ពីគេស្លាប់ទៅ។ នៅក្នុងស្ថានជម្រះ ព្រលឹងនោះ គេនឹងជម្រះអំពើបាបរបស់គេដោយភ្លើង។ ស្ថានជម្រះព្រលឹងមិនដូចជាស្ថាននរកនោះទេ។ ព្រះវិហារកាតូលិកបានបង្រៀនថា ស្ថានជម្រះព្រលឹង និងស្ថាននរកគឺជាស្ថាន2ខុសពីគ្នា។ នៅពេលដែលព្រលឹងបានជម្រះចេញពីអំពើបាបហើយ ព្រលឹងនោះអាចនឹងឡើងទៅកាន់ស្ថានបរមសុខបាន។ មនុស្សដែលនៅរស់អាចអធិស្ឋានជូនព្រលឹងនៃមនុស្សស្លាប់ ដែលស្ថិតនៅក្នុងស្ថានជម្រះព្រលឹងនោះបាន។ ការអធិស្ឋាន ទង្វើល្អ និងតង្វាយរបស់អ្នកនៅរស់អាចជួយពន្លឿងព្រលឹងអ្នកស្លាប់ចេញពីស្ថានជម្រះព្រលឹងនោះបាន។

`សូមអានខគម្ពីរសាស្តា 9៖10; អេសេគាល 18៖20-22 និងហេព្រើរ 9៖27។ តើខទាំង នេះបានបង្ហាញថា ការបង្រៀនអំពីស្ថានជម្រះព្រលឹងនេះ គឺជាការបង្រៀនមិនត្រឹមត្រូវដោយរបៀបណា?`

ការបង្រៀនអំពីស្ថានជម្រះព្រលឹងបានរួមបញ្ចូលនៅគោលគំនិតខុសឆ្គង2យ៉ាង គឺថា៖ ភ្លើង នរក និងការអធិស្ឋានអោយមនុស្សស្លាប់។ អ្នកដែលជឿទៅលើព្រះគម្ពីរមិនអាចទទួលយកគោលគំនិត ខុសឆ្គងទាំង2យ៉ាងនេះបានឡើយ។ យើងមានហេតុផល4យ៉ាង។ យើងបានដឹងថា (1) អ្នកស្លាប់បាន ដេកលក់នៅក្នុងផ្នូររបស់ពួកគេ។ ពួកគេមិនដឹងអ្វីទៀតឡើយ (សាស្តា 9៖10)។ (2) ជីវិតដ៏បរិសុទ្ធរបស់ បុគ្គលម្នាក់ៗមិនអាចផ្ទេរទៅអោយបាបជនដទៃទៀតបានឡើយ អេសេគាល 18៖20-22)។ (3) មាន តែព្រះយេស៊ូវមួយគត់ ដែលអាចសង្គ្រោះយើងបាន។ ព្រះយេស៊ូវបានសូមអោយព្រះអត់ឱនទោសដល់ យើង ចំពោះអំពើបាបរបស់យើង (ធីម៉ូថេទី1 2៖5)។ និង (4) បន្ទាប់ពីយើងស្លាប់ទៅ ព្រះនឹងជំនុំជម្រះ យើង។ យើងគ្មានបដិសេធអំពើបាប និងទទួលយកព្រះជាលើកទី2នោះឡើយ (ហេព្រើរ9៖27)។

អាក្រក់ជាងនេះទៅទៀតនោះ គឺថា ស្ថានជម្រះព្រលឹងគឺជាការបង្រៀនខុសឆ្គងមួយ ដែលកុហក អំពីព្រះ និងសេចក្តីស្រឡាញ់របស់ទ្រង់។ «ចាប់តាំងពីសាតាំងធ្លាក់ទៅក្នុងអំពើបាបនោះមក កិច្ចការរបស់ វាគឺធ្វើអោយអ្នកដទៃមើលទៅព្រះថា ជាបុគ្គលអាក្រក់ម្នាក់។ សាតាំងបានបង្កើតនូវគោលគំនិតមួយដែល ថា ព្រលឹងមិនចេះស្លាប់ឡើយ ព្រលឹងរស់នៅជារៀងរហូត . . . . សាតាំងក៏បានកុហកអំពីស្ថាននរកផង ដែរ។ សាតាំងបាននិយាយថា ពួកបាបជននឹងត្រូវភ្លើងនៅក្នុងស្ថាននរកដុតជារៀងរហូត។ រីឯស្ថានជម្រះ ព្រលឹងវិញ ក៏ជាគំនិតរបស់សាតាំងផងដែរ។ ការបង្រៀនខុសឆ្គងទាំងនេះបានភូតកុហកអំពីព្រះ។ ការ បង្រៀនទាំងនេះបានធ្វើអោយអ្នកដទៃជឿថា ព្រះទ្រង់សាហាវ អាក្រក់ និងមិនចេះអត់ឱនទោសដល់អ្នកណាម្នាក់ឡើយ»។ ដកស្រង់ពី Ellen G. White, Manuscript 51 (December 10), 1890។ ទស្សនៈ ខុសឆ្គងនេះបានបង្រៀនថា មនុស្សស្លាប់មិនបានដេកនោះទេ។ ពួកគេកំពុងតែស្ថិតនៅក្នុងស្ថានជម្រះព្រលឹង ជាកន្លែងដែលពួកគេត្រូវរងទុក្ខ រហូតទាល់តែមានអ្នកជួយគេចេញពីទីនោះ។ កាលពីមុន សាតាំង បានកុហកដល់នាងអេវ៉ា។ សព្វថ្ងៃនេះ សាតាំងក៏នៅតែបន្តកុហកដល់មនុស្សលោកផងដែរ។

`ព្រះយេស៊ូវបានសង្គ្រោះយើងហើយ។ តើហេតុអ្វីបានជាការយល់ដឹងអំពីសេចក្តីបង្រៀនទាំង ប៉ុន្មាននៃព្រះគម្ពីរសំខាន់ម្ល៉េះ សម្រាប់យើង?`