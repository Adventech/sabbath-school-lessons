---
title:  តើព្រលឹងនៃមនុស្សស្លាប់មាននៅក្នុងស្ថានសួគ៌ដែរឬទេ?
date:  30/11/2022
---

ពួកប្រូតេស្តង់មិនជឿទៅលើស្ថានជម្រះព្រលឹងនោះទេ។ ប៉ុន្តែ មានពួកប្រូតេស្តង់ជាច្រើននាក់ បានជឿថា ព្រលឹងនៃអ្នកដែលបានសង្គ្រោះនោះ នឹងឡើងទៅនៅជាមួយនឹងព្រះនៅឯស្ថានសួគ៌ បន្ទាប់ ពីពួកគេស្លាប់ទៅ។ អ្នកខ្លះបាននិយាយថា «ព្រលឹង» ទាំងនេះបានចេញពីរូបកាយរបស់ពួកគេ នៅពេល ដែលពួកគេស្លាប់ទៅ។ អ្នកខ្លះទៀតបាននិយាយថា «ព្រលឹង» ទាំងនេះបានទទួលរូបកាយថ្មីមួយខាងឯ វិញ្ញាណ។ ពួកគេបានជឿថា រូបកាយនេះមិនមែនកើតចេញពីសាច់ឈាមឡើយ ប៉ុន្តែ រូបកាយនេះកើតចេញពីពន្លឺដ៏ចែងចាំងរបស់ព្រះ។

គោលគំនិតនេះមិនត្រឹមត្រូវឡើយ។ គោលគំនិតទាំងនេះមិនបានគាំទ្រសេចក្តីពិតនៃព្រះគម្ពីរ ស្តីអំពីការយាងមកជាលើកទី2 និងការជំនុំជម្រះជាលើកចុងក្រោយនោះទេ។ ការជំនុំជម្រះជាលើកចុង ក្រោយគឺជាគ្រាមួយ ដែលព្រះនឹងជំនុំជម្រះរាស្ត្ររបស់ទ្រង់ មុនពេលដែលព្រះយេស៊ូវយាងមក។ ព្រះនឹង ប្រោសពួកសិស្សរបស់ទ្រង់ដែលដេកលក់អោយរស់ឡើងវិញ នៅពេលដែលទ្រង់យាងមកជាលើកទី2។ តើព្រះចាំបាច់ប្រោសពួកសិស្សរបស់ទ្រង់អោយរស់ឡើងវិញ ដើម្បីជំនុំជម្រះធ្វើអី បើព្រលឹងនៃពួកបរិសុទ្ធ ទាំងនេះកំពុងតែសប្បាយរីករាយស្រាប់នៅស្ថានសួគ៌ឯណោះទៅហើយនោះ?

`សូមអានខគម្ពីរកិច្ចការ 2៖29, 34, 35 និងកូរិនថូសទី1 15៖16-18។ តើខទាំងនេះ បានជួយអោយយើងយល់អ្វីដែលត្រូវកើតឡើង នៅពេលដែលយើងស្លាប់នោះដោយរបៀបណា? តើព្រះ នឹងប្រោសពួកសិស្សរបស់ទ្រង់អោយរស់ឡើងវិញដោយរបៀបណា?`

ព្រះគម្ពីរបានបង្រៀនយើងថា មនុស្សមួយចំនួនតូចបានទៅនៅឯស្ថានសួគ៌រួចទៅហើយ។ នៅពេលដែលព្រះយកពួកគេទៅនោះ អ្នកខ្លះក៏នៅមានជីវិតនៅឡើយដែរ។ នេះគឺជាអ្វីដែលបានកើតឡើង ចំពោះលោកហេណុក (លោកុប្បត្តិ 5៖24) និងលោកអេលីយ៉ា (ពង្សាវតាក្សត្រទី2 2៖9-11)។ ព្រះ ក៏បានប្រោសអ្នកខ្លះអោយរស់ពីស្លាប់ឡើងវិញផងដែរ។ នេះគឺជាអ្វីដែលបានកើតចំពោះលោកម៉ូសេ (យូដាស ខ9) និងអ្នកដែលបានរស់ពីស្លាប់ឡើងវិញជាមួយនឹងព្រះយេស៊ូវ (ម៉ាថាយ27៖51-53)។

ផ្នូរគឺជាកន្លែងដែលមនុស្សស្លាប់បានដេកលក់។ យើងបានរៀននៅក្នុងខគម្ពីរវិវរណៈ 6៖9-11 រួចមកហើយថា ព្រលឹង «នៅក្រោមអាសនា» ដែលបានស្រែកអំពាវនាវដល់ព្រះនោះ គឺជារូបស័ព្ទ មួយ។ រូបស័ព្ទនេះបានបង្ហាញថា ព្រះចាំបាច់ត្រូវតែដាក់ទោសមនុស្សអាក្រក់។ ព្រះនឹងដាក់ទោសមនុស្ស អាក្រក់ ដែលបានសម្លាប់ពួកសិស្សរបស់ព្រះយេស៊ូវ។ ដូច្នេះ រូបស័ព្ទអំពីអាសនានេះមិនមែនជាភ័ស្តុតាង បង្ហាញថា ព្រលឹងនៅរស់ជារៀងរហូត បន្ទាប់ពីរូបកាយស្លាប់នោះឡើយ។ ប្រសិនបើព្រលឹងនៅក្រោមអាសនាគឺជាការពិតមែននោះ ព្រលឹងទាំងនោះមិនបានត្រេកអរជាមួយនឹងជីវិតអស់កល្បរបស់ពួកគេនៅក្នុងស្ថានសួគ៌នោះឡើយ។ ដូច្នេះ ពួកមនុស្សស្លាប់ ទាំងអ្នកបានសង្គ្រោះ និងអ្នកមិនបានសង្គ្រោះទាំង អស់ មិនមែនជាព្រលឹងដែលបំបែកចេញពីរាងកាយរបស់ពួកគេ ដោយសេចក្តីស្លាប់នោះទេ។ ព្រលឹងទាំង នេះមិនមែនហោះនៅជុំវិញស្ថានសួគ៌ រង់ចាំចូលរូបកាយរបស់ពួកគេវិញ នៅពេលដែលព្រះយេស៊ូវយាងមកជាលើកទី2នោះឡើយ។

`ប្រសិនបើមនុស្សស្លាប់ដែលបានសង្គ្រោះអាចឡើងទៅឯស្ថានសួគ៌ភ្លាមៗ នៅពេលពួកគេស្លាប់ នោះ ពួកមនុស្សស្លាប់មិនចាំបាច់រស់ពីស្លាប់ឡើងវិញ នៅពេលដែលព្រះយេស៊ូវយាងមកជាលើកទី2នោះ ឡើយ។ គួរអោយសោកស្តាយណាស់ យើងតែងតែឮនូវការបង្រៀនខុសឆ្គងនេះនៅក្នុងពិធីបុណ្យសពគ្រីស្ទានជារៀងរាល់ដង មែនទេ?`