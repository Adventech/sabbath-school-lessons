---
title:  ដង្កូវដែលមិនចេះស្លាប់
date:  27/11/2022
---

`សូមប្រៀបធៀបខគម្ពីរម៉ាកុស 9៖42-48 ជាមួយនឹងខគម្ពីរអេសាយ 66៖24។ ខទាំងនេះ បានចែងអំពីដង្កូវស៊ីសាកសព។ ព្រះគម្ពីរបានសំដែងថា ដង្កូវទាំងនេះមិនចេះស្លាប់ឡើយ។ តើទាំងនេះ មានន័យយ៉ាងដូចម្តេច?`

អ្នកប្រាជ្ញខាងឯព្រះគម្ពីរខ្លះបានជឿថា ពាក្យនាម «ដង្កូវ» (ម៉ាកុស 9៖48) គឺជារូបស័ព្ទមួយ តំណាងអោយមនុស្សអាក្រក់។ អ្នកប្រាជ្ញខាងឯព្រះគម្ពីរបានជឿថា បន្ទាប់ពីមនុស្សស្លាប់ទៅ ព្រលឹងរបស់ ពួកគេនឹងហោះចុះទៅស្ថាននរក ជាទីកន្លែងដែលព្រលឹងមិនចេះស្លាប់។ នៅទីនោះ ព្រលឹងនឹងរង ទណ្ឌកម្មជារៀងរហូត។

ប៉ុន្តែ គោលគំនិតនេះគឺជាគោលគំនិតល្ងង់ខ្លៅមួយ។ យើងបានដឹងហើយថា ព្រះគម្ពីរបាន បង្រៀនយើងថា ព្រលឹងរបស់មនុស្សនឹងដេកលក់ទៅ បន្ទាប់ពីរូបកាយរបស់គេបានស្លាប់ទៅ។ យើងត្រូវ តែយល់ខគម្ពីរអេសាយ 66៖24 ដើម្បីអោយបានដឹងនូវអ្វីដែលព្រះយេស៊ូវកំពុងតែមានបន្ទូលនៅក្នុង ខគម្ពីរម៉ាកុស 9៖42-48។ «អ្នកសរសេរព្រះគម្ពីរបានប្រើពាក្យ ‘ដង្កូវ’ ក៏អាចជាពហុវចនៈផងដែរ។ ដូច្នេះ ពាក្យ ‘ដង្កូវ’ នៅក្នុងកណ្ឌគម្ពីរម៉ាកុស និងកណ្ឌគម្ពីរអេសាយមិនមានន័យថា ដង្កូវតែមួយក្បាល នោះទេ។ ជាការពិតណាស់ ពាក្យថា ‘ដង្កូវ’ គឺសំដៅទៅលើដង្កូវជាច្រើន ដែលស៊ីសាកសពនោះឯង»។ ដកស្រង់ពី Robert G. Bratcher and Eugene A. Nida, A Translator’s Handbook on the Gospel of Mark (London: United Bibles Scocieties, 1961), page 304, adapted។

ខគម្ពីរម៉ាកុស 9៖48 គឺជាសម្រង់មតិមួយដកស្រង់ពីខគម្ពីរអេសាយ 66៖24 ដែលបាន សំដែងថា៖ «គេនឹងចេញទៅមើលសាកសពខ្មោចរបស់មនុស្សទាំងប៉ុន្មាន ដែលបានបះបោរនឹងអញ ដ្បិតដង្កូវនៃខ្មោចទាំងនោះនឹងមិនស្លាប់ឡើយ ហើយភ្លើងក៏មិនចេះរលត់ដែរ សាកសពខ្មោចទាំងនោះ នឹងបានជាទីខ្ពើមឆ្អើមដល់អស់ទាំងមនុស្ស» (អេសាយ 66៖24)។

ខនេះបានបង្ហាញយើងនូវរូបភាពដ៏គួរអោយរន្ធត់មួយ អំពីអនាគត។ យើងនឹងបានឃើញពួក ខ្មាំងសត្រូវរបស់ព្រះដេកស្លាប់នៅលើដី។ ភ្លើងនឹងដុតបញ្ឆះសាកសពរបស់ពួកគេ។ ដង្កូវនឹងស៊ីសាកសព ដែលភ្លើងមិនបានឆេះអស់។ ឬមួយ ដង្កូវអាចនឹងស៊ីសាកសពរបស់ពួកគេមុន។ បន្ទាប់មក ទើបភ្លើងដុតបញ្ឆេះរូបកាយរបស់ពួកគេទៅ ក៏ថាបាន។ យើងមិនបានដឹងច្បាស់ថា មួយណាកើតមុននោះទេ។ អ្វីដែលយើងដឹងនោះ គឺថា លោកអេសាយមិនបានមានប្រសាសន៍អំពីព្រលឹងណាមួយ ដែលបានគេច ផុតពីភ្លើង ដង្កូវ ហើយហោះទៅស្ថាននរកនោះឡើយ។

ចុះចំណែកឯដង្កូវដែលមិនចេះស្លាប់វិញនោះ? ភាសាអំពីដង្កូវនៅក្នុងខគម្ពីរអេសាយ 66៖24 គឺជារូបស័ព្ទមួយ។ ព្រះយេស៊ូវបានប្រើរូបស័ព្ទដដែលនេះនៅក្នុងខគម្ពីរម៉ាកុស 9៖48។ រូបស័ព្ទនេះមិន មានន័យថា ដង្កូវនឹងរស់ជារហូតនោះទេ។ អ្វីដែលព្រះយេស៊ូវចង់អោយយើងយល់នោះគឺថាដង្កូវមិនទុក ការងាររបស់វាចោលឡើយ។ ដង្កូវនឹងបន្តស៊ីសាកសពនៃមនុស្សអាក្រក់ រហូតដល់តែអស់។ គ្មានអ្វីត្រូវ ឆ្ងល់ឡើយ ដែលព្រះយេស៊ូវបានមានបន្ទូលថា ស៊ូអោយអ្នកចូលទៅក្នុងនគរព្រះតែដៃម្ខាង ជើងម្ខាង ឬ ភ្នែកម្ខាង នោះប្រសើរជាជាងមានរូបកាយល្អឥតខ្ចោះ តែត្រូវភ្លើង និងដង្កូវបំផ្លាញចោលវិញ (ម៉ាកុស 9៖42-48)។