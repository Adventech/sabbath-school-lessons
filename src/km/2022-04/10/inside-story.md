---
title:  «ម៉ូដេសធី ម៉ូដេសធី ម៉ូដេសធីអើយ»
date:  02/12/2022
---

មនុស្សម្នាបានដង្ហែចូលមើលក្មេងអាយុ2ឆ្នាំ អាគូរីយុស (Akurious) នៅក្នុងទីក្រុងខាធីម៉ា មូលីអូ (Katima Mulilo) នៃប្រទេសណាមីប៊ី ដោយក្តីអាណិត។ ក្មេងប្រុសម្នាក់នេះបានធ្លាក់ខ្លួនឈឺអស់ រយៈពេលជាច្រើនមកហើយ មនុស្សម្នាបានស្រក់ទឹកភ្នែក ខណៈពេលដែលពួកគេបានឃើញឈឺចាប់ដ៏វេទនារបស់គាត់។ មនុស្សម្នាក់បានប្រាប់ឪពុកម្តាយរបស់អាគូរីយុសថា «មន្ទីរពេទ្យគ្មានសមត្ថភាព ព្យាបាលកូនអ្នកនោះឡើយ អ្នកគួរតែទៅរកគ្រូធ្មប់វិញល្អជាង»។ មនុស្សម្នាក់ទៀតបាននិយាយថា «ធ្វើ អ៊ីចឹងទៅ ព្រះទ្រង់នឹងយោគយល់ដល់ពួកឯង»។ បន្ទាប់ពីអ្នកមកសួរសុខទុក្ខចេញទៅអស់ ឪពុកបាន ពិភាក្សាជាមួយនឹងម្តាយថា «តើយើងគួរតែធ្វើយ៉ាងមិចទៅ? អ្វីដែលពួកគេនិយាយនោះប្រហែលជាត្រូវ មែន ព្រះយេស៊ូវនឹងយោគយល់អំពីពួកយើងជាមិនខាន»។ ម្តាយមិនអាចទ្រាំមើលការឈឺចាប់របស់កូន ប្រុសតែមួយគត់របស់នាងបានឡើយ។ ដូច្នេះ នាងបានយល់ព្រម។

គ្រូធ្មប់បានប្រកាសថា ពួកធ្មប់បានដាក់អំពើទៅលើក្មេងប្រុសនេះហើយ កូននេះនឹងជាឡើង វិញជាមួយនឹងថ្នាំបុរាណ។ ឪពុកម្តាយបានទិញថ្នាំគ្រូធ្មប់នោះ ហើយបានថ្នាំខ្លះទៅអោយកូនរបស់គាត់ លេបជាប្រចាំ។ ប៉ុន្តែ ឪពុកម្តាយកាន់តែអោយថ្នាំ កូននេះកាន់តែឈឺឡើងៗ។ ឪពុកបានចាប់ផ្តើមអធិស្ឋាន យ៉ាងអស់ពីចិត្ត។ គាត់បានអធិស្ឋានថា «ឱព្រះអម្ចាស់យេស៊ូវអើយ ទូលបង្គំដឹង ទូលបង្គំបានធ្វើខុសហើយ ទូលបង្គំក៏បានឃ្លាតចេញពីព្រះគុណសង្រ្គោះរបស់ទ្រង់ដែរ ឱព្រះអម្ចាស់អើយ សូមទ្រង់មានបន្ទូលមកកាន់ទូលបង្គំមកថា តើទូលបង្គំគួរធ្វើយ៉ាងណា ដើម្បីអោយកូនទូលបង្គំបានជាឡើងវិញ ដ្បិតទ្រង់បាន ធ្វើអោយមនុស្សឃ្លង់បានជា មនុស្សខ្វាក់អាចមើលឃើញ និងមនុស្សពិការអាចដើរបានផង ដូច្នេះ សូម ទ្រង់ធ្វើការទាំងនេះមកលើកូនទូលបង្គំផង»។

មួយស្របក់ក្រោយមក ឪពុកបានទទួលសុបិនមួយ។ ខណៈដែលគាត់កំពុងតែដេកនោះ គាត់ បានឮសំឡេងមួយ ហៅឈ្មោះរបស់គាត់។ សំឡេងនោះបាននិយាយថា «ម៉ូដេសធី ម៉ូដេសធី ម៉ូដេសធី អើយ ហេតុអ្វីបានជាអ្នកចងគាត់ជាមួយនឹងពួកវិញ្ញាណអាក្រក់យ៉ាងដូច្នេះ? ខ្ញុំមិនចង់អោយអ្នកចូលដៃ ជាមួយនឹងគ្រូធ្មប់នោះឡើយ ប្រសិនបើអ្នកនៅមានជីវិតរស់»។ ឪពុកបានភ្ញាក់ឡើងទាំងញ័រទទ្រើក រួច គាត់បានយកថ្នាំបុរាណទាំងនោះទៅបោះចោលអស់ទៅ។ គាត់បានចាំថា គាត់ធ្លាប់បានឮអនុសាសន៍ នៃគ្រូពេទ្យសេវេនដេយអាត់វេនទីស្ទម្នាក់ ដែលបានធ្វើបទបង្ហាញអំពីសុខភាពនៅឯការបោះជំរំ រួចឪពុក បានយកកូនទៅអោយគ្រូពេទ្យម្នាក់នេះពិនិត្យមើល។ គ្រូពេទ្យបានធ្វើរោគវិនិច្ឆ័យឃើញថា អាគូរីយុស មានជំងឺរលាកសួត និងជំងឺរបេង ហើយបានបញ្ជូនគាត់ទៅកាន់មន្ទីរពេទ្យដែលអាចព្យាបាលគាត់បាន។ ឪពុកបានបន្តអធិស្ឋាន ហើយម្ដាយក៏បានចូលរួមជាមួយឪពុកដែរ ។ ពួកគេបានទុកចិត្តទៅលើព្រះយេស៊ូវ ទាំងស្រុង។ ឥឡូវនេះ លោកអាគូរីយុស (រូបភាពខាងក្រោម) មានអាយុ22ឆ្នាំហើយ។ លោកម៉ូដេសធី និងនាងរេបិកា ខាឃូឡា ដែលជាឪពុកម្តាយរបស់លោកអាគូរីយុសបានបន្តបង្កើតកូន4នាក់ទៀត។ ប៉ុន្តែ នៅពេលដែលកូនម្នាក់ៗកើតមកនោះ ពួកគេបានបដិសេធមិនព្រមចូលរួមនៅក្នុងពិធីប្រពៃណី ដែលអ្នក ក្រុងប្រារព្ធធ្វើសម្រាប់ទារកទើបនឹងកើតនោះឡើយ។ ផ្ទុយទៅវិញ ពួកគេ បានយកកូនៗរបស់ពួកគេទៅ កាន់ព្រះវិហារអាត់វេនទីស្ទ ដើម្បីថ្វាយដល់ ព្រះយេស៊ូវវិញ។