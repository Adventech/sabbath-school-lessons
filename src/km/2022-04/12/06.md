---
title:  ត្រៀមខ្លួនជាស្រេចសម្រាប់ព្រះយេស៊ូវ
date:  15/12/2022
---

ជីវិតរបស់យើងមានពេញទៅដោយរឿងជាច្រើន ដែលបានលួចយកចំណាប់អារម្មណ៍របស់យើងចេញពីព្រះយេស៊ូវ។ ប្រសិនបើយើងមិនប្រុងប្រយ័ត្ននោះទេ រឿងទាំងនេះអាចនឹងយកពេលវេលា ទាំងអស់របស់យើង។ រឿងទាំងនេះក៏អាចនាំអោយយើងធ្វើនូវរឿងមិនត្រឹមត្រូវ នៅពេលដែលចាំបាច់ ផងដែរ។ ពួកគ្រីស្ទានត្រូវតែការពារខ្លួនពីការបោកបញ្ឆោតរបស់សាតាំង ដែលបានរំខានពួកគេមិនអោយ ផ្តោតទៅលើអ្វីដែលសំខាន់ពិតប្រាកដនៅក្នុងជីវិតនេះ។

ប្រសិនបើយើងត្រូវបែរចេញពីព្រះយេស៊ូវនោះ យើងនឹងធ្លាក់នៅក្នុងគ្រោះថ្នាក់នៃការគិតតែពីរឿងនៅលើផែនដីជាមិនខាន។ នៅទីបំផុត រឿងទាំងនេះមិនអាចធ្វើអោយយើងរីករាយបានឡើយ។ លើសពីនេះទៅទៀតនោះ រឿងទាំងនេះក៏អាចបំផ្លាញយើងផងដែរ។

តើការដែលធ្វើអោយខ្លួនយើងត្រៀមខ្លួនជាស្រេច សម្រាប់ការយាងមកជាលើកទី2នោះ មាន ន័យយ៉ាងដូចម្តេចទៅ? តើចំណុចនេះខុសគ្នាពីការត្រៀមខ្លួនជាស្រេចសម្រាប់ថ្ងៃនោះដោយរបៀបណា ដែរ?

អ្នកខ្លះបានទម្លាក់នូវការត្រៀមខ្លួនជាស្រេចសម្រាប់ការយាងមកជាលើកទី2នេះចោលចេញ។ ពួកគេបានយល់ឃើញថា ព្រះយេស៊ូវមិនទាន់យាងមកវិញទេ។ ដូច្នេះ ពួកគេមានអារម្មណ៍ ទ្រង់បានពន្យារ នូវការយាងមករបស់ទ្រង់។ ពួកគេបានប្រើនូវ «ការពន្យារ» នេះ ធ្វើជាលេសថា ពួកគេមិនចាំបាច់ត្រៀម ខ្លួននៅពេលនេះឡើយ។ ពួកគេបានធ្វើប្រងើយដូចជាបាវបម្រើដ៏អាក្រក់ម្នាក់ ដែលបាននិយាយថា «ចៅ ហ្វាយអញក្រមក» ណាស់ (ម៉ាថាយ 24៖48)។

`សូមអានខគម្ពីរទំនុកដំកើង 95៖7, 8; ហេព្រើរ 3៖7, 8, 15 និងហេព្រើរ 4៖7។ តើខ ទាំងនេះបានសំដែងប្រាប់យើងអ្វីខ្លះ អំពីមូលហេតុដែលយើងត្រូវតែត្រៀមខ្លួនជាស្រេចចាប់ពីពេលឥឡូវ នេះនោះ?`

ព្រះគម្ពីរបានបង្រៀនយើងថា យើងត្រូវតែត្រៀមខ្លួនជាស្រេចនៅថ្ងៃនេះ។ យើងត្រូវតែទទួល យកព្រះយេស៊ូវ និងត្រូវតែបានសង្គ្រោះនៅថ្ងៃនេះ មិនមែនថ្ងៃស្អែកនោះឡើយ (សូមអានខគម្ពីរទំនុកដំកើង 95៖7, 8; ហេព្រើរ 3៖7, 8, 15; ហេព្រើរ 4៖7)។ លើសពីនេះទៅទៀតនោះ អាយុមិនអាចជួយ អោយពួកបាបជនប្រសើរជាងមុននោះឡើយ។ ដូច្នេះ ប្រសិនបើយើងមិនបានផ្លាស់ប្តូរចាប់ពីឥឡូវនេះទៅ នោះទេ យើងអាចនឹងមិនផ្លាស់ប្តូរជារៀងរហូត។ យើងអាចនឹងបន្តទង្វើអាក្រក់របស់យើងជារៀងរហូត។ ដូច្នេះ យើងត្រូវតែបន្តលូតលាស់នៅក្នុងសេចក្តីជំនឿ និងសេចក្តីមេត្តារបស់ព្រះជានិច្ច។ យើងក៏ត្រូវតែ និយាយពាក្យថា ទេ ទៅកាន់អំពើបាបផងដែរ។ ប្រសិនបើយើងមិននិយាយពាក្យថា ទេ ទៅកាន់អំពើបាប នោះទេ យើងប្រហែលជាអាចបែរចេញពីព្រះផង ក៏ថាបាន។ បន្ទាប់មក ចិត្តរបស់យើងនឹងប្រែទៅជា រឹងរូស ព្រមទាំងពេញទៅដោយមន្ទិលសង្ស័យផងដែរ។

ការរស់នៅរបស់យើងជារៀងរាល់ថ្ងៃនេះ គឺជាគំរូមួយនៃមួយជីវិតរបស់យើង។ ដូច្នេះ យើងគួរតែត្រៀមខ្លួនទទួលព្រះយេស៊ូវយាងមកវិញជារៀងរាល់ថ្ងៃ ពីព្រោះ ថ្ងៃនេះអាចនឹងក្លាយទៅជាថ្ងៃចុង ក្រោយនៃជីវិតរបស់លោកអ្នកផង ក៏ថាបាន។

តើយ៉ាងណាទៅវិញ ប្រសិនបើព្រះយេស៊ូវយាងត្រឡប់មកវិញនៅថ្ងៃនេះមែននោះ? តើលោក អ្នកអាចត្រៀមខ្លួចជាស្រេចសម្រាប់ទ្រង់នៅថ្ងៃនេះបានដែរឬទេ? សូមពិភាក្សាចម្លើយរបស់លោកអ្នក នៅក្នុងថ្នាក់នៅថ្ងៃសប្បាតហ៍។