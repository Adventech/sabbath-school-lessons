---
title:  ការសិក្សាបន្ថែម
date:  16/12/2022
---

សូមអាន Ellen G. White, “Mind Cure,” pages 241-259, in The Ministry Hea-ling; “True and False Theories Contrasted,” pages 7-16, in The Sanctified Life។

«សង្គ្រាមពិភពលោករវាងព្រះ និងសាតាំងជិតមកដល់ទីបញ្ចប់ហើយ។ របាយការណ៍នៃគ្រោះ មហន្តរាយបានបង្ហាញយើងថា ចុងបញ្ចប់នៃអ្វីៗទាំងអស់ជិតមកដល់ហើយ។ សង្គ្រាម និងរបាយការណ៍ អានាមិកអំពីសង្គ្រាមបានប្រកាសថា ចុងបញ្ចប់ជិតមកដល់ហើយ . . . . ព្រះអម្ចាស់កំពុងតែយាងមក ហើយ។ យើងបានឮសំឡេងនៃព្រះបាទរបស់ព្រះចូលមកជិតយើងហើយ»។ ដកស្រង់ពី Ellen G. White, Maranatha, page 220, adapted។

«សូមអោយលោកអ្នករស់នៅក្នុងសេចក្តីជំនឿជារៀងរាល់ថ្ងៃចុះ។ កុំអោយព្រួយបារម្ភ ហើយ តានតឹងអំពីគ្រានៃបញ្ហានៅពេលខាងមុខនោះឡើយ។ ប្រសិនបើលោកអ្នកព្រួយបារម្ភ និងតានតឹងនោះ លោកអ្នកអាចនឹងជួបនូវបញ្ហា មុនពេលដែលបញ្ហាពិតប្រាកដនោះត្រូវមកដល់។ កុំអោយបន្តគិតថា ‘ខ្ញុំខ្លាច ក្រែងតែខ្ញុំមិនអាចឆ្លងផុតនូវការសាកល្បងដែលព្រះនឹងមកខ្ញុំនោះទេ’។ ឥឡូវនេះ លោកអ្នកត្រូវតែរស់ នៅតាមសម័យរបស់លោកអ្នក។ សូមអោយលោកអ្នករស់នៅសម្រាប់តែបច្ចុប្បន្ននេះបានហើយ។ ដ្បិត ថ្ងៃស្អែកមិនមែនជារបស់លោកអ្នកឡើយ។ នៅថ្ងៃនេះ កិច្ចការរបស់លោកអ្នក គឺជាការយកឈ្នះសង្គ្រាម ទាស់នឹងអំពើបាប។ នៅថ្ងៃនេះ សូមលោកអ្នករស់នៅក្នុងជីវិតនៃសេចក្តីអធិស្ឋានចុះ។ នៅថ្ងៃនេះ សូម អោយលោកអ្នកប្រយុទ្ធនៅក្នុងសេចក្តីជំនឿអោយបានល្អចុះ។ ហើយនៅថ្ងៃនេះ សូមអោយលោកអ្នក ជឿថា ព្រះបានប្រទានពរដល់លោកអ្នកផងចុះ។ នៅពេលដែលលោកអ្នកយកឈ្នះសង្គ្រាមទាស់នឹងអំពើ បាប ហើយនិងការសង្ស័យនោះ លោកអ្នកនឹងធ្វើនូវអ្វីៗគ្រប់យ៉ាង ដែលព្រះចង់អោយលោកអ្នកធ្វើ។ លោកអ្នកក៏នឹងក្លាយទៅជាព្រះពរដល់មនុស្សគ្រប់គ្នានៅជំុវិញលោកអ្នកផងដែរ»។ ដកស្រង់ពី Ellen G. White, Signs of the Times, October 20, 1887, adapted។

«ព្រះអម្ចាស់នឹងយាងមកនៅក្នុងពេលឆាប់ៗនេះ។ យើងត្រូវតែត្រៀមខ្លួនជាស្រេច ដើម្បីជួប ជាមួយនឹងទ្រង់ដោយក្តីសុខសាន្ត។ សូមអោយលោកអ្នកធ្វើនូវអ្វីៗគ្រប់យ៉ាងតាមដែលលោកអ្នកអាចធ្វើទៅបាន ដើម្បីនឹងចែកចាយសេចក្តីពិតនៃព្រះគម្ពីរជាមួយនឹងអ្នកដទៃនៅជំុវិញលោកអ្នកផងចុះ។ សូម អោយលោកអ្នកសប្បាយចិត្តចុះ កុំអោយបាក់ទឹកចិត្តឡើយ។ សូមអោយលោកអ្នកយកព្រះយេស៊ូវទុក នៅក្នុងគំនិតរបស់លោកអ្នកជានិច្ចចុះ . . . . សូមអោយត្រៀមខ្លួនជាស្រេចសម្រាប់ការយាងត្រឡប់មក វិញរបស់ទ្រង់។ សូមរង់ចាំទ្រង់ចុះ។ ដ្បិតយើងនឹងបានឃើញទ្រង់មែន។ ទ្រង់នឹងស្វាគមន៍ក្នុងនាមជាអ្នកដែលបានសង្គ្រោះ។ ប៉ុន្តែ យើងក៏មិនត្រូវបណ្តោយអោយសេចក្តីជំនឿរបស់យើងអន់ថយនោះដែរ។ ប្រសិនបើយើងអាចមើលឃើញព្រះយេស៊ូវថាជាស្តេចរបស់យើងនៅក្នុងសិរីលម្អរបស់ទ្រង់នោះ យើង នឹងទទួលបានព្រះពរជារៀងរហូត។ ខ្ញុំមានអារម្មណ៍ថា ខ្ញុំត្រូវតែស្រែកអោយខ្លាំងៗឡើងថា ‘ខ្ញុំកំពុងតែនៅ តាមផ្លូវទៅកាន់ស្ថានសួគ៌ហើយ ពីព្រោះស្ថានសួគ៌គឺជាលំនៅរបស់ខ្ញុំ’។ ជិតដល់ពេលដែលព្រះយេស៊ូវនឹង យាងមកវិញជាមួយនឹងអំណាយ និងសិរីល្អរបស់ទ្រង់ហើយ»។ ដកស្រង់ពី Ellen G. White, Heaven, pages 165, 166, adapted។

**សំណួរពិភាក្សា**

`1. ក្នុងសភាពជាមនុស្សលោក យើងមានគំនិត ព្រលឹង រូបកាយ ហើយនិងចិត្ត។ តើគោលគំនិតនេះបាន ជួយអោយយើងយល់អំពីសារៈសំខាន់នៃជម្រើសរបស់យើងនៅក្នុងជីវិតនេះដោយរបៀបណា?`

`2. សូមអានរឿងប្រៀបធៀបអំពីពួកសម្តេចសង្ឃ និងអ្នកយកពន្ធ (លូកា 18៖9-14)។ តើរឿងនេះបាន បង្ហាញពីសាសនាពិត និងការផ្លាស់ប្តូរខាងឯវិញ្ញាណមានប្រភពមកពីព្រះ មិនមែនមកពីទង្វើល្អរបស់យើង នោះដោយរបៀបណា?`