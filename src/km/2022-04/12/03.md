---
title:  រូបកាយគឺជាព្រះវិហាររបស់ព្រះ
date:  12/12/2022
---

គោលគំនិតខុសឆ្គងជាច្រើនមានប្រភពសេចក្តីពីការកុហកដែលថា យើងមានព្រលឹងមួយមិន ចេះស្លាប់នៅក្នុងរូបកាយដែលចេះស្លាប់។ ក្នុងអំឡុងនៃសម័យព្រះគម្ពីរ ពួកអ្នកប្រាជ្ញនៃសាសន៍ក្រេកបានជឿថា រូបកាយរបស់មនុស្សគឺជាកន្លែងឃុំព្រលឹង។ សេចក្តីស្លាប់បានរំដោះព្រលឹងចេញពី «កន្លែង ឃុំ» នេះ។ សព្វថ្ងៃនេះ ពួកគ្រីស្ទានបានជឿទៅលើគោលជំនឿមួយ ដែលស្របជាមួយគោលគំនិតនៃសាសន៍ក្រេកនេះ។ ពួកគ្រីស្ទានទាំងនេះបានជឿថា ព្រលឹងមិនចេះស្លាប់ឡើយ នៅពេលរូបកាយស្លាប់ ទៅនោះ។ ពួកគេបានជឿថា នៅពេលដែលព្រះយាងមកជាលើកទី2នោះ ទ្រង់មិនចាំបាច់ប្រោសព្រលឹង របស់ពួកគេអោយរស់ឡើងវិញឡើយ។ ព្រះគ្រាន់តែប្រទានរូបកាយថ្មីមួយអោយព្រលឹងទាំងនោះសណ្ឋិត តែប៉ុណ្ណោះ។ ពួកពហុទេពនិយម (Pantheists) មានជំនឿផ្សេងមួយទៀត។ ពួកពហុទេពនិយមគឺជា មនុស្សដែលជឿថា ព្រះសណ្ឋិតនៅក្នុងរបស់គ្រប់យ៉ាងដែលទ្រង់បានបង្កើត។ ដូច្នេះ ព្រះ និងរបស់គ្រប់ យ៉ាងដែលទ្រង់បានបង្កើតនោះ គឺតែមួយទេ។ សព្វថ្ងៃនេះ មានគោលគំនិតច្របូកច្របល់ជាច្រើនអំពី ព្រលឹង។ ដូច្នេះ យើងត្រូវតែរក្សាសេចក្តីបង្រៀននៃព្រះគម្ពីរចំពោះប្រធានបទនេះអោយបានខ្ជាប់ខ្ជួនជា និច្ច។

`សូមអានខគម្ពីរកូរិនថូសទី1 6៖19, 20 និងកូរិនថូសទី1 10៖31។ ខទាំងនេះបានសំដែង ថា «រូបកាយអ្នករាល់គ្នាជាវិហារនៃព្រះវិញ្ញាណបរិសុទ្ធ» (កូរិនថូសទី1 6៖19)។ តើការបង្រៀននេះបាន ជួយអោយយើងបង្កើតជម្រើស និងទម្លាប់ល្អៗដោយរបៀបណា?`

ព្រះបានបង្កើតលោកអ័ដាម និងនាងអេវ៉ាអោយដូចជារូបអង្គទ្រង់យ៉ាងដូច្នេះដែរ (លោកុប្បត្តិ 1៖26, 27)។ ព្រះក៏បានប្រទានរូបកាយមួយដល់ពួកគេផងដែរ។ អំពើបាបបានបំផ្លាញរូបកាយ និង ចិត្តរបស់យើង។ ដូច្នេះ ព្រះបានរៀបចំផែនការមួយ ដើម្បីបង្កើតយើងជាថ្មីម្តងទៀត។ ព្រះចង់អោយយើងក្លាយទៅជាមនុស្សលោកដំបូងដែលទ្រង់បានបង្កើតវិញ។ ព្រះចង់អោយយើងមានចិត្ត និងរូបកាយ រឹងមាំតាមដែលអាចធ្វើទៅបាននៅក្នុងជីវិតនេះ។

ផែនការរបស់ព្រះក្នុងការធ្វើបង្កើតយើងជាថ្មីនោះ នឹងត្រូវបញ្ចប់នៅត្រឹមការយាងមកជាលើក ទី2របស់ព្រះយេស៊ូវនេះឯង។ ទន្ទឹមគ្នានេះ ព្រះក៏នឹងផ្លាស់ប្តូររូបកាយរបស់យើងផងដែរ។ ដ្បិតទ្រង់នឹង ប្រទានរូបកាយ និងព្រលឹងមិនចេះស្លាប់មួយដល់យើង (កូរិនថូសទី1 15៖53, 54)។

លោកយ៉ូហានបានសរសេរទៅលោកកៃយុសដែលជាមិត្តរបស់គាត់យ៉ាងដូច្នេះថា៖ «អ្នកស្ងួនភ្ងា អើយ ខ្ញុំប្រាថ្នាចង់ឲ្យអ្នកបានចំរើនឡើងគ្រប់ជំពូក ហើយឲ្យបានសុខសប្បាយខាងរូបសាច់ ដូចជាព្រលឹង អ្នកបានចំរើនឡើងដែរ» (យ៉ូហានទី3 ខ2)។

សូមចាំថា មនុស្សម្នាក់ៗត្រូវបានបង្កើតឡើងដោយផ្នែក4យ៉ាងគឹ៖ ចិត្ត1 គំនិត1 ព្រលឹង1 និងរូបកាយ1។ យើងបាននិយាយរួចមកហើយថា នៅពេលដែលយើងចងចាំសេចក្តីពិតនៃព្រះគម្ពីរនេះ យើងនឹងយល់ឃើញថា ការដែលយើងមានសុខភាពល្អនោះ គឺជាផ្នែកមួយនៃកាតព្វកិច្ចរបស់យើងខាងឯ សាសនា។ សូមអោយក្បួនច្បាប់ដ៏សំខាន់នេះបានដឹកនាំយើងចុះ៖ «ដូច្នេះ ទោះបើស៊ី ឬផឹក ឬធ្វើការអ្វីក៏ដោយ នោះចូរធ្វើទាំងអស់សំរាប់ចំរើនសិរីល្អដល់ព្រះចុះ» (កូរិនថូសទី1 10៖31)។ សូមធ្វើកិច្ចការ នេះអោយអស់ពីសមត្ថភាពរបស់លោកអ្នក ហើយជឿទុកចិត្តដល់ព្រះផងចុះ។