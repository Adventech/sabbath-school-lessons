---
title:  ត្រូវបានដឹកនាំដោយព្រះវិញ្ញាណរបស់ព្រះ
date:  14/12/2022
---

ព្រះវិញ្ញាណបរិសុទ្ធគឺជាអង្គជំនួយរបស់ព្រះដ៏មានអំណាច។ ព្រះវិញ្ញាណបរិសុទ្ធបានបំពេញ ចិត្តរបស់យើង ដោយក្តីស្រឡាញ់របស់ព្រះ (រ៉ូម 5៖5)។ ព្រះវិញ្ញាណបរិសុទ្ធបានដឹកនាំយើងចូលទៅក្នុងបទពិសោធន៍នៃការសង្គ្រោះដ៏ពិតប្រាកដមួយជាមួយនឹងព្រះ (យ៉ូហាន 16ៈ7-11)។ ព្រះវិញ្ញាណ បរិសុទ្ធបានដឹកនាំយើងទៅឯសេចក្តីពិតនៃព្រះគម្ពីរ (យ៉ូហាន 16៖13)។ ទ្រង់ក៏បានជួយដល់យើងអោយធ្វើកិច្ចការរបស់ព្រះផងដែរ។ ព្រះវិញ្ញាណបរិសុទ្ធបានជួយអោយយើងចែកចាយដំណឹងល្អជាមួយ នឹងអ្នកដទៃ (កិច្ចការ 1៖8)។ ព្រះវិញ្ញាណបរិសុទ្ធក៏បានបញ្ឈប់ការអាក្រក់របស់សាតាំងផងដែរ។ ដូច្នេះ យើងមិនគួរភ្លាក់ផ្អើល នៅពេលដែលយើងដឹងថា សាតាំងបានព្យាយាមអោយយើងយល់ច្រលំអំពីព្រះវិញ្ញាណ បរិសុទ្ធ និងកិច្ចការរបស់ទ្រង់នោះឡើយ។ ពួកគ្រីស្ទានខ្លះមិនបានជឿថា ព្រះវិញ្ញាណបរិសុទ្ធគឺជាបុគ្គល ពិតប្រាកដនោះទេ។ ពួកគ្រីស្ទានខ្លះទៀតបានជឿថា ព្រះវិញ្ញាណបរិសុទ្ធគឺជាបុគ្គលយ៉ាងពិតប្រាកដម្នាក់។ ប៉ុន្តែ ពួកគ្រីស្ទានទាំងនេះត្រឹមតែចាប់អារម្មណ៍ទៅលើអំណោយទានខាងឯវិញ្ញាណ ដែលព្រះវិញ្ញាណបរិសុទ្ធបានប្រទានដល់ពួកគេតែប៉ុណ្ណោះ។ ពួកគេមិនបានចាប់អារម្មណ៍ទៅលើអំណាចនៃព្រះវិញ្ញាណ បរិសុទ្ធដើម្បីផ្លាស់ប្តូរជីវិតរបស់ពួកគេនោះឡើយ។

`សូមអានរឿងអំពីលោកស៊ីម៉ូន ដែលជាគ្រូមន្តគាថានៅក្នុងខគម្ពីរកិច្ចការ 8៖4-24។ លោក ស៊ីម៉ូនគឺជាអ្នកស្រុកសាម៉ារី។ លោកស៊ីម៉ូនចង់បានអំណោយទានពីព្រះវិញ្ញាណបរិសុទ្ធ។ ប៉ុន្តែ គាត់មិន ចង់អោយព្រះវិញ្ញាណផ្លាស់ប្តូរខ្លួនគាត់នោះឡើយ។ តើសព្វថ្ងៃនេះ ពួកគ្រីស្ទានបានបង្ហាញនូវគោលគំនិត និងអារម្មណ៍ដដែលនេះយ៉ាងដូចម្តេចដែរ?`

តើកូនរបស់ព្រះជាអ្នកណាខ្លះ? កូនរបស់ព្រះគឺជាពួកអ្នកដែលបានអនុញ្ញាតអោយព្រះវិញ្ញាណ បរិសុទ្ធគ្រប់គ្រងជីវិតរបស់ពួកគេ (រ៉ូម 8៖14)។ កូនរបស់ព្រះបានអនុញ្ញាតអោយព្រះវិញ្ញាណបង្រៀន ពួកគេអំពីសេចក្តីពិតនៃព្រះគម្ពីរ (យ៉ូហាន 16៖13; យ៉ូហាន 17៖17)។ ព្រះយេស៊ូវបានដាស់តឿន យើងអំពីមនុស្សដែលក្លែងធ្វើជាពួកសិស្សរបស់ទ្រង់។ ប៉ុន្តែ ពួកគេមិនមែនជាសិស្សរបស់ទ្រង់ឡើយ។ ព្រះយេស៊ូវបានមានបន្ទូលថា «មិនមែនអស់អ្នកណាដែលគ្រាន់តែនិយាយមកខ្ញុំថា ឱព្រះអម្ចាស់ៗអើយ ដែលនឹងចូលទៅក្នុងនគរស្ថានសួគ៌នោះទេ គឺជាអស់អ្នកដែលធ្វើតាមព្រះហឫទ័យនៃព្រះវរបិតា ដែលគង់នៅស្ថានសួគ៌វិញទេតើ នៅថ្ងៃនោះ នឹងមានមនុស្សជាច្រើននិយាយមកខ្ញុំថា ‘ឱព្រះអម្ចាស់ៗអើយ តើយើងខ្ញុំមិនបានទាយដោយនូវព្រះនាមទ្រង់ ហើយដេញអារក្សដោយនូវព្រះនាមទ្រង់ ព្រមទាំងធ្វើការ ឫទ្ធិបារមីជាច្រើន ដោយនៅព្រះនាមទ្រង់ទេឬអី’ នោះខ្ញុំនឹងនិយាយដោយត្រង់ថា ‘អញមិនដែលបានស្គាល់ ឯងរាល់គ្នាទេ នែ ពួកទទឹងច្បាប់អើយ ចូរថយចេញពីអញទៅ’» (ម៉ាថាយ 7៖21-23)។ ព្រះយេស៊ូវ បានបង្ហាញយើងថា ព្រះវិញ្ញាណបរិសុទ្ធមិនដែលដឹកនាំអ្នកណាម្នាក់ចេញពីព្រះគម្ពីរនោះឡើយ។ ព្រះវិញ្ញាណបរិសុទ្ធបាននាំមនុស្សអោយសរសេរព្រះគម្ពីរ មែនទេ? បើដូច្នេះមែន ព្រះវិញ្ញាណក៏តែងតែដឹក នាំយើងអោយទទួលយក និងរស់ទៅតាមសេចក្តីពិតនៃព្រះគម្ពីរផងដែរ។

ព្រះវិញ្ញាណបរិសុទ្ធដដែលនេះក៏បានជួយអោយយើងដឹកនាំអ្នកដទៃអោយទទួលយកសេចក្តី ពិតនៃព្រះគម្ពីរផងដែរ (ម៉ាថាយ 28៖18-20; កិច្ចការ 1៖8)។ ខណៈពេលដែលយើងកំពុងតែបំពេញ កិច្ចការរបស់ព្រះនោះ ទ្រង់បានសន្យានឹងយើងថា ទ្រង់នឹងប្រទានព្រះវិញ្ញាណបរិសុទ្ធដល់យើង ដើម្បីជួយដល់យើងអោយបំពេញកិច្ចការនោះ។ ដូច្នេះ យើងត្រូវតែលុតជង្គង់នៅមុនព្រះអម្ចាស់ជារៀងរាល់ព្រឹក ព្រមទាំងថ្វាយជីវិតរបស់យើងដល់ទ្រង់ផងដែរ។ នៅពេលនោះ ព្រះនឹងប្រទានដល់យើងនូវព្រះវិញ្ញាណបរិសុទ្ធ ដែលនឹងធ្វើអោយយើងថ្មីជានិច្ច។