---
title:  «គំនិតនៃព្រះអម្ចាស់»
date:  13/12/2022
---

ដោយសារតែយើងជាពួកបាបជននេះហើយ បានជាអំពើបាបតាមយើងជាប់។ នេះគឺជាមូល-

ហេតុដែលយើងគួរជៀសចេញពីកន្លែង របស់ និងមនុស្សដែលធ្វើអោយយើងទន់ខ្សោយ និងនាំអោយយើង ធ្វើបាប (ទំនុកដំកើង 1៖1; សុភាសិត 5៖1-8)។ បញ្ហារបស់យើងជាមួយនឹងអំពើបាបនេះអាចដោះស្រាយ បានតាមវិធីតែមួយគត់ គឺថា៖ យើងត្រូវតែអនុញ្ញាតអោយព្រះយេស៊ូវផ្លាស់ប្តូរយើង។ ព្រះយេស៊ូវទ្រង់ មានអំណាច។ ទ្រង់អាចផ្លាស់ប្តូរគោលគំនិត និងអារម្មណ៍របស់យើងបាន។ ហេតុនេះហើយបានជាទ្រង់ មានបន្ទូលថា៖ «ដ្បិតនៅពីខាងក្នុង ពីក្នុងចិត្តរបស់មនុស្ស មានចេញអស់ទាំងគំនិតអាក្រក់យ៉ាងនេះ គឺ សេចក្តីកំផិត សហាយស្មន់ កាប់សម្លាប់គេ លួចប្លន់ លោភ ខិលខូច ឧបាយកល អាសអាភាស ភ្នែកអាក្រក់ ជេរប្រមាថ ឆ្មើងឆ្មៃ និងសេចក្តីចំកួត» (ម៉ាកុស 7៖21, 22)។

សូមអានខទាំងនេះ៖ កូរិនថូសទី1 2៖16; ទំនុកដំកើង 24៖3, 4; រ៉ូម 12៖2; ភីលីព 4៖8 និងកូឡូស 3៖2។ ព្រះគម្ពីរបានសំដែងថា យើងអាចមាន «គំនិតនៃព្រះអម្ចាស់» បាន (កូរិនថូស

`ទី1 2៖16)។ តើពាក្យនេះមានន័យយ៉ាងដូចម្តេច?`

ព្រះយេស៊ូវបានសន្យានៅក្រោមសេចក្តីសញ្ញាថ្មី ដើម្បីដាក់បញ្ញត្តិរបស់ទ្រង់នៅក្នុងចិត្ត និង គំនិតនៃរាស្ត្ររបស់ទ្រង់ (យេរេមា 31៖31-33; សូមប្រៀបធៀបជាមួយខគម្ពីរហេព្រើរ 8៖8-10; ហេព្រើរ 10៖16)។ តាមរយៈសេចក្តីអធិប្បាយនៅលើភ្នំ ព្រះយេស៊ូវបានជួយអោយយើងយល់នូវអ្វីដែលទ្រង់បានរំពឹងពីយើងនៅក្រោមសេចក្តីសញ្ញាថ្មីនេះ។ អំពើបាបមិនត្រឹមតែជាអ្វីដែលយើងធ្វើនោះទេ។ ប៉ុន្តែ វាក៏អាចជាអ្វីដែលយើងបានគិតផងដែរ (ម៉ាថាយ 5៖17-48)។ ដូច្នេះ យើងត្រូវតែរក្សាក្រឹត្យវិន័យទាំង10ប្រការនៅក្នុងចិត្ត និងគំនិតរបស់យើងជានិច្ច ដោយសារតែនៅត្រង់នេះជាកន្លែងដែល អំពើបាបនឹងចាប់ផ្តើមឡើង។ យើងអាចនិយាយថា ទេ ទៅកាន់អំពើបាបបាន តាមរយៈសេចក្តីមេត្តារបស់ ព្រះធ្វើការនៅក្នុងចិត្ត និងគំនិតរបស់យើងតែប៉ុណ្ណោះ។ ដូច្នេះ យើងត្រូវតែសូមអោយព្រះយេស៊ូវរក្សាសេចក្តីសន្យារបស់ទ្រង់ចំពោះយើងជានិច្ច ដោយប្រទានកម្លាំងដល់យើងអោយឈប់គិតគំនិតអាក្រក់ៗ។

ក្នុងជីវិតនេះ យើងត្រូវតែចាំថា យើងអាចជ្រើសរើសធ្វើបាបជានិច្ច។ ប៉ុន្តែ នៅពេលដែលយើង អនុញ្ញាតអោយព្រះយេស៊ូវគង់នៅក្នុងចិត្តរបស់យើងនោះ ទ្រង់នឹងគ្របបាំងយើងជាមួយនឹងជីវិតដ៏គ្រប់ លក្ខណ៍របស់ទ្រង់។ ដូច្នេះ នៅពេលដែលព្រះក្រឡេកមកមើលនោះ ទ្រង់បានទតឃើញជីវិតដ៏ល្អឥតខ្ចោះ របស់ព្រះយេស៊ូវវិញ (ភីលីព 3៖12-15)។ «នៅពេលដែលយើងចូលរួមជាមួយនឹងព្រះយេស៊ូវនោះ យើងនឹងទទួលបាននូវគំនិតនៃព្រះយេស៊ូវ។ យើងនឹងបានស្អាត ហើយនិងគ្រប់លក្ខណ៍។ យើងនឹងពេញទៅដោយសេចក្តីស្រឡាញ់។ ចិត្តរបស់យើងនឹងគ្មានសេចក្តីអំនួតតទៅទៀតឡើយ។ សេចក្តីពិតនៃ ព្រះគម្ពីរក៏នឹងគ្រប់គ្រងជីវិតរបស់យើងផងដែរ។ មុខរបស់គាត់ក៏នឹងផ្លាស់ប្តូរដែរ ដោយសារតែព្រះយេស៊ូវ គង់នៅក្នុងចិត្តរបស់យើង។ ជីវិតរបស់ទ្រង់នឹងផ្លាស់ប្តូរយើងទៅ ដើម្បីអោយយើងមើលទៅខុសពីមុន។ មុខរបស់យើងក៏នឹងបង្ហាញសេចក្តីសុខសាន្ត និងសេចក្តីអំណរដែលមាននៅក្នុងចិត្តរបស់យើងផងដែរ»។ ដកស្រង់ពី Ellen G. White, Selected Messages, book 1, page 337, adapted។