---
title:  ទស្សននៃព្រះគម្ពីរអំពីជីវិត
date:  10/12/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លូកា 2៖52; កូរិនថូសទី1 6៖19, 20; កូរិន-ថូសទី1 2៖12; កិច្ចការ 8៖4-24; ពេត្រុសទី2 3៖14។

> <p>ខចងចាំ</p>
> « សូមឲ្យព្រះនៃសេចក្តីសុខសាន្ត ញែកអ្នករាល់គ្នាចេញជាបរិសុទ្ធសព្វគ្រប់ ហើយឲ្យទាំង ព្រលឹងនឹងវិញ្ញាណ ហើយរូបកាយទាំងមូលបានបំរុងទុកឥតសៅហ្មង ដរាបដល់ព្រះយេស៊ូវគ្រីស្ទ ជា ព្រះអម្ចាស់នៃយើង ទ្រង់យាងមក» (ថែស្សាឡូនីចទី1 5៖23)។

កណ្ឌគម្ពីរវិវរណៈបានបង្ហាញប្រាប់យើងអំពីសារនៃសង្គ្រាមពិភពលោក2យ៉ាងនៅក្នុងបទ គម្ពីរវិវរណៈ 13 និងវិវរណៈ 14។ សារទាំង2យ៉ាងនេះគឺសម្រាប់គ្រាចុងក្រោយ។ បទគម្ពីរវិវរណៈ 13 បានព្រមានអំពីការកុហកជាសាកលមួយដែលមនុស្សសឹងតែទាំងអស់គ្នានៅលើផែនដីនេះនឹង ទទួលយកនូវការកុហកនេះ។ បន្ទាប់មក «ឯអស់មនុស្សទាំងប៉ុន្មាននៅផែនដី ដែលគ្មានឈ្មោះកត់ទុកក្នុងបញ្ជីជីវិតរបស់កូនចៀមដែលត្រូវគេសម្លាប់ តាំងពីកំណើតលោកីយ៍មក នោះនឹងក្រាបថ្វាយបង្គំ ចំពោះសត្វនោះ» (វិវរណៈ 13៖8; សូមអានខ3, 7, 12, 16 ផងដែរ)។ បទគម្ពីរវិវរណៈ 14 បាន បង្ហាញយើងអំពីសារជាសាកលខាងឯសេចក្តីពិតនៃព្រះគម្ពីរ។ ព្រះបានបង្គាប់អោយអ្នកសេវេនដេយ អាត់វេនទីស្ទប្រកាសនូវសារចុងក្រោយនេះ «ដល់មនុស្សនៅផែនដី» (វិវរណៈ14៖6, 7)។ ក្នុងអំឡុង នៃ «គ្រាលំបាក» ទាំងនេះ (ធីម៉ូថេទី2 3៖1) នឹងមាន «មនុស្សដែលពូកែនាំឲ្យវង្វេង» នឹងបង្រៀននូវការកុហក (អេភេសូរ 4៖14, គខប) ព្រមទាំងដឹកនាំមនុស្សចេញពីសេចក្តីពិតនៃព្រះគម្ពីរទៀតផង (ធីម៉ូថេទី2 4៖4)។ «សាតាំងនឹងប្រើនូវការកុហក2យ៉ាងនេះ ដើម្បីនឹងបោកបញ្ឆោតមនុស្សនៅក្នុងសម័យចុងក្រោយនេះ៖ (1) ការកុហកដែលថា ព្រលឹងមិនស្លាប់ និង (2) ការថ្វាយបង្គំនៅ ថ្ងៃអាទិត្យ។ ការកុហកទី1 គឺជាការល្បួងមនុស្សអោយជឿថា មនុស្សស្លាប់អាចនិយាយមកកាន់យើង បាន។ រីឯការកុហកទី2នោះ គឺជាការធ្វើអោយមនុស្សទទួលយកនូវការបង្រៀននៃព្រះវិហារកាតូលិក នោះឯង»។ ដកស្រង់ពី Ellen G. White, The Great Controversy, page 588, adapted។