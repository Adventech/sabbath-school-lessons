---
title:  ការប្រជែងរវាងព្រះយេស៊ូវ និងសត្វនាគ
date:  16/12/2022
---

មានរឿងមួយដ៏ចម្លែកបានកើតឡើងដល់នាងកែវ (Keu) នៅក្នុងប្រទេសឡាវភាគខាងជើងកាលពីចុងឆ្នាំ2020។ រាងកាយរបស់នាងបានចាប់ផ្តើមហើមឡើង ជាពិសេសនៅត្រង់ពោះរបស់នាង។ លោកឆេង (Cheng) ដែលបានយកនាងអោយគ្រូអាចារ្យស្រុក ដោយក្តីព្រួយបារម្ភ។ គ្រូអាចារ្យម្នាក់នេះ បានប្រាប់ពួកគេថា នាគបានធ្វើអោយនាងកែវមានកូនហើយ វាថែមទាំងមានបំណងចង់នាំនាងទៅឯ ស្ថានបាដារទៀតផង។ គ្រូអាចារ្យបាននិយាយយ៉ាងម៉ឺងម៉ាត់ថា «ឯងត្រូវតែសម្លាប់សត្វមួយក្បាលសែន ដល់នាគនោះ រួចហៅព្រលឹងរបស់នាងកែវត្រឡប់មកវិញមក»។ លោកឆេងបានប្រគល់អ្វីៗគ្រប់យ៉ាងទៅតាមសំណូមពរនៃគ្រូអាចារ្យនោះ ប៉ុន្តែ នាងកែវកាន់តែឈឺធ្ងន់ទៅៗ។ លោកឆេងបានបែរទៅរកការ ព្យាបាលពីគ្រូបុរាណវិញ ក្នុងរយៈពេល2ខែក្រោយមក ប៉ុន្តែ គ្មានអ្វីកើតឡើងនោះទេ។ គាត់បានចំណាយ អ្វីៗគ្រប់យ៉ាងទៅលើគ្រូអាចារ្យ និងគ្រូបុរាណ ប៉ុន្តែ សុខភាពរបស់នាងកែវកាន់តេយ៉ាប់យ៉ឺនទៅៗ។

ទីបំផុត លោកឆេងបានគិតថា នឹងសូមអោយប៉ាស្ទ័រគ្រីស្ទានម្នាក់អធិស្ឋានជូននាងកែវ។ អ្នក ដឹកនាំ2នាក់នៃព្រះវិហារសេវេនអាត់វេនទីស្ទ បានចុះទៅសួរសុខទុក្ខនៅក្នុងភូមិរបស់នាងកែវចំពេល នោះល្មម បន្ទាប់ពីអធិស្ឋានអោយនាងរួចហើយ ពួកគាត់បានសម្រេចចិត្តបញ្ជូននាងទៅឯវៀងច័ន្ទន៍ ដែល ជារាជធានីនៃប្រទេសឡាវ។ នៅឯមន្ទីរពេទ្យ គ្រូពេទ្យបានពិនិត្យឃើញថា នាងកែវមានជំងឺទឹកនោមប្រៃ ដែលជាជំងឺតម្រងនោមដែលមានអាការហើម និងមានដក់ទឹកនៅនឹងត្រង់កន្លែងហើមនោះ។ ប៉ុន្តែ បន្ទាប់ ពីបានសម្រាកនៅក្នុងមន្ទីរពេទ្យមួយសប្តាហ៍ក្រោយមក នាងកែវបានសន្លប់បាត់ទៅ ហើយគេក៏បានដាក់ ឧបករណ៍ជំនួយជីវិតដល់នាងផងដែរ។ នាងត្រូវបានគេបញ្ជូនទៅអង្គភាពថែទាំមួយ។ គ្រូពេទ្យនៅទីកន្លែងនោះបាននិយាយថា គ្រូពេទ្យអាចមានលទ្ធភាពព្យាបាលនាងត្រឹមតែ50%ប៉ុណ្ណោះ ។ គ្រូពេទ្យបានសួរថា អ្នកណាជាអ្នកបង់ថ្លៃព្យាបាលដ៏ខ្ពស់នេះ ដើម្បីអោយគាត់ជួយមើលថែរក្សានាងនោះ។ លោក ឆេងបានពិភាក្សាជាមួយនឹងសាច់ញាតិរបស់គាត់ ប៉ុន្តែ ពួកគេគ្មានលុយនោះទេ។ អ្នកដឹកនាំនៃព្រះវិហារ សេវេនដេយអាត់វេនទីស្ទ ដែលបាននាំនាងកែវមកកាន់ទីក្រុង និងបានបង់ថ្លៃព្យាបាលដំបូងគេដល់នាង នោះ ក៏គ្មានថវិកាចេញអោយនាងបន្ថែមទៀតដែរ។ ដោយប្រឈមមុខនឹងតម្លៃព្យាបាលដ៏ខ្ពស់ និងគ្មាន ការធានាថា នាងកែវនឹងអាចជាសះស្បើយទៀតនោះ លោកឆេងធ្វើការសម្រេចចិត្តដ៏ពិបាកមួយ គឺថា គាត់នឹងប្រាប់គេអោយដកឧបករណ៍ជំនួយជីវិតចេញ ហើយនាំនាងត្រឡប់ទៅផ្ទះវិញ។ អ្នកដឹកនាំព្រះវិហារ ម្នាក់ទៀតបាននិយាយថា «គួរអោយសោកស្តាយណាស់ដែលយើងត្រូវអោយនាងទៅស្លាប់នៅឯស្រុក នាងវិញនោះ យើងក៏គ្មានអ្វីអាចជួយដល់នាងទៀតដែរ មានតែសង្ឃឹមថា ព្រះនឹងបង្ហាញសេចក្តីមេត្តា ដល់នាង និងធ្វើការអស្ចារ្យមួយដល់នាងប៉ុណ្ណោះ។

ប៉ុន្មានថ្ងៃបន្ទាប់ពីបានត្រឡប់ទៅឯផ្ទះវិញនោះ លោកឆេងបានអញ្ជើញប៉ាស្ទ័រតំបន់ម្នាក់មក ដើម្បីនឹងសូមអោយគាត់អធិស្ឋានជូននាងកែវនៅក្នុងផ្ទះរបស់នាង។ ប៉ាស្ទ័របានមកពីឆ្ងាយជាមួយនឹង អ្នកបង្រៀនព្រះគម្ពីរប៉ុន្មាននាក់ផងដែរ។ ប៉ាស្ទ័របានសម្រេចចិត្តស្នាក់នៅទីនោះ2ទៅ3ថ្ងៃ ដើម្បីនឹងជួយ រៀបចំពិធីបុណ្យសព។ ខណៈពេលដែលក្រុមគ្រួសារកំពុងតែរង់ចាំនាងស្លាប់នោះ ប៉ាស្ទ័រ និងពួកអ្នក បង្រៀនគម្ពីរបានតមអាហារ និងអធិស្ឋានជូននាងជារៀងរាល់ថ្ងៃ។ នាងកែវមិនបានស្លាប់នោះទេ ផ្ទុយ ទៅវិញ នាងបានប្រសើរឡើងវិញ។ នាងចាប់ផ្តើមដកដង្ហើមបានស្រួលដោយខ្លួនឯងឡើងវិញ រីឯកន្លែង ហើមនោះក៏បានស្រកទៅវិញដែរ។ នៅខែឧសភាឆ្នាំ2021 នាងកែវអាចដើរដោយមិនចាំបាច់អោយ គេជួយ។ សព្វថ្ងៃនេះ នាងកែវគឺជាទីបន្ទាល់រស់ដល់ប្រជាជនឡាវខាងជើងថា ពិតជាមានព្រះគង់នៅ ស្ថានសួគ៌មែន។