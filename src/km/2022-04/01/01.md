---
title:  សង្គ្រាមនៅស្ថានសួគ៌
date:  24/09/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហានទី1 4៖8; យ៉ូហានទី1 4៖7-16; អេសេគាល 28៖12-19; អេសាយ 12-15; វិវរណៈ 12។

> <p>ខចងចាំ</p>
> «ឱតារាប្រចាំថ្ងៃ ជាផ្កាយព្រឹកអើយ ន៏ ឯងបានធ្លាក់ចុះមកពីលើមេឃហើយ ឯងដែលបាន ផ្តេកអស់ទាំងនគរឲ្យរាប ឯងបានត្រូវកាប់រំលំដល់ដីដែរហ្ន៎» (អេសាយ 14៖12)។

អ្នកប្រាជ្ញជាច្រើនបានព្យាយាមបកស្រាយអំពីរបៀបដែលសេចក្តីអាក្រក់បានចាប់ផ្តើមឡើង។ អ្នកប្រាជ្ញខ្លះបាននិយាយថា សេចក្តីអាក្រក់គឺជាផ្នែកមួយនៃជីវិតតាំងតែពីដើមមក។ អ្នកប្រាជ្ញទាំងនេះ បានយល់ឃើញថា យើងមិនអាចដឹងអំពីសេចក្តីល្អ ដោយមិនបានដឹងអំពីសេចក្តីអាក្រក់នោះឡើយ។ អ្នកខ្លះទៀតបានយល់ឃើញថា ព្រះបានបង្កើតរបស់ទាំងអស់យ៉ាងល្អឥតខ្ចោះ។ ប៉ុន្តែ ក្រោយមក សេចក្តីអាក្រក់បានកើតមានឡើង។ ក្នុងអំឡុងនៃសម័យព្រះគម្ពីរ ពួកសាសន៍ក្រេកបានជឿថា សេចក្តី អាក្រក់បានចាប់ផ្តើមឡើង នៅពេលដែលនាងផេនដូរ៉ាបានប្រអប់មួយដែលជាប់សោ។ សេចក្តីអាក្រក់ ទាំងអស់នៅលើផែនដីនេះសុទ្ធតែស្ថិតនៅក្នុងប្រអប់នេះ។ (ប៉ុន្តែ រឿងនេះមិនបានបកស្រាយអំពីរបៀប ដែលសេចក្តីអាក្រក់ទាំងនោះបានចូលទៅក្នុងប្រអប់នេះឡើយ។

ព្រះគម្ពីរបានបង្ហាញប្រាប់យើងនូវរឿងមួយផ្សេងទៀត អំពីរបៀបដែលអំពើអាក្រក់បាន ចាប់ផ្តើមឡើង។ ព្រះគម្ពីរបានបង្ហាញប្រាប់យើងថា ព្រះទ្រង់មានអំណាច និងប្រកបទៅដោយសេចក្តី ស្រឡាញ់ (កូរិនថូសទី1 19៖10, 11)។ ព្រះក៏ល្អឥតខ្ចោះផងដែរ។ ដូច្នេះ អ្វីៗគ្រប់យ៉ាងដែលព្រះ បានបង្កើតនោះ ក៏ល្អឥតខ្ចោះផងដែរ (ចោទិយកថា 32៖4)។ បើអ៊ីចឹងមែន តើសេចក្តីអាក្រក់ និង អំពើបាបបានចាប់ផ្តើមឡើង នៅលើផែនដីដ៏ល្អឥតខ្ចោះមួយនេះ? បទគម្ពីរលោកុប្បត្តិ 3 បានបង្ហាញ ប្រាប់យើងថា អំពើបាបរបស់លោកអ័ដាម និងនាងអេវ៉ាបានធ្វើអោយមានសេចក្តីអាក្រក់ និងសេចក្តី ស្លាប់។

ប៉ុន្តែ មុនពេលដែលលោកអ័ដាម និងនាងអេវ៉ាបានធ្វើបាបនោះ សេចក្តីអាក្រក់បានកើតឡើង នៅក្នុងចិត្តរបស់លុយស៊ីហ្វ័រនៅស្ថានសួគ៌ទៅហើយ។ បន្ទាប់មក លុយស៊ីហ្វ័របានប្រើសត្វពស់ ដើម្បី កុហកនាងអេវ៉ា (លោកុប្បត្តិ 3៖1-5)។ ដូច្នេះ ប្រសិនបើយើងចង់ដឹងអំពីរបៀបដែលសេចក្តីអាក្រក់ បានកើតឡើងនោះ យើងត្រូវតែក្រឡេកមើលនូវអ្វីដែលបានកើតឡើង មុនពេលដែលលោកអ័ដាម និងនាងអេវ៉ាបានធ្វើបាប។