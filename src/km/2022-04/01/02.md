---
title:  ធម្មជាតិបានបង្ហាញអំពីសេចក្តីស្រឡាញ់របស់ព្រះ
date:  25/09/2022
---

ព្រះបានបង្កើតរបស់គ្រប់យ៉ាងនៅលើផែនដីដ៏ស្រស់ស្អាត និងល្អឥតខ្ចោះនេះ។ ប៉ុន្តែ ក្រោយ មក សាតាំងបានធ្វើអោយផែនដីនេះប្រឡាក់ទៅដោយអំពើបាប។

`សូមអានខគម្ពីរយ៉ូហានទី1 4៖8, 16។ ខទាំងនេះបានបង្រៀនយើងថា «ព្រះជាសេចក្តី ស្រឡាញ់»។ តើសេចក្តីពិតនៃព្រះគម្ពីរនេះបានជួយអោយយើងយល់អំពីអត្តសញ្ញាណរបស់ព្រះ និង កិច្ចការរបស់ទ្រង់ដោយរបៀបណា?`

«ព្រះជាសេចក្តីស្រឡាញ់» (យ៉ូហានទី1 4៖8, 16)។ សេចក្តីពិតនៃព្រះគម្ពីរនេះបានជួយអោយយើងយល់អំពីគោលគំនិត3យ៉ាង។ គោលគំនិតទី1 សេចក្តីស្រឡាញ់ត្រូវតែចែករំលែក។ យើង បានឃើញគោលគំនិតដ៏សំខាន់នេះនៅក្នុងត្រៃសរណៈរបស់ព្រះ។ ត្រៃសរណៈរបស់ព្រះត្រូវបានបង្កើត ដោយព្រះតែមួយ ដែលមាន3អង្គ គឺ៖ ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធ។ អង្គទាំង3នៅ ក្នុងត្រៃសរណៈរបស់ព្រះបានចែករំលែកសេចក្តីស្រឡាញ់ និងអំណាចរបស់ទ្រង់ជាមួយនឹងគ្នា។ ព្រះក៏បានចែករំលែកសេចក្តីស្រឡាញ់របស់ទ្រង់ជាមួយនឹងក្រុមគ្រួសារនៃមនុស្សលោកផងដែរ។ គោលគំនិត ទី2 អ្វីៗគ្រប់យ៉ាងដែលព្រះបានធ្វើនោះ បង្ហាញអំពីសេចក្តីស្រឡាញ់របស់ទ្រង់។ យើងបានឃើញសេចក្តី ស្រឡាញ់របស់ព្រះតាមរយៈរបស់គ្រប់យ៉ាង ដែលព្រះបានបង្កើត សកម្មភាពនៃការសង្គ្រោះ និងការ ដាក់ទោសរបស់ទ្រង់។ ហេតុដូច្នេះហើយ បានជាអ្នកស្រីអែល្លីន ជីវ៉ៃត៍បានមានប្រសាសន៍ថា «ការដាក់ ទោសរបស់ព្រះបានបង្ហាញយើងអំពីសេចក្តីស្រឡាញ់ និងព្រះគុណរបស់ទ្រង់។ កិច្ចការរបស់ព្រះជាចៅ ក្រមមានសារៈសំខាន់ជាទីបំផុតចំពោះការគ្រប់គ្រងរបស់ទ្រង់។ ការដាក់ទោសរបស់ទ្រង់បានប្រឆាំងទាស់ នឹងអំពើបាប និងសេចក្តីអាក្រក់នោះ មានប្រភពចេញមកពីសេចក្តីស្រឡាញ់របស់ទ្រង់»។ ដកស្រង់ពី The Desire of Ages, page 762, adapted។ សេចក្តីស្រឡាញ់របស់ព្រះមិនផ្លាស់ប្តូរឡើយ។ គោល គំនិតទី3 យើងមិនអាចស្តីបន្ទោសព្រះ ដោយព្រោះអំពើបាបនោះទេ។ អ្វីៗគ្រប់យ៉ាងដែលព្រះបានធ្វើ នោះ សុទ្ធតែបង្ហាញអំពីសេចក្តីស្រឡាញ់របស់ទ្រង់។ ដោយសារតែព្រះជាសេចក្តីស្រឡាញ់នេះ ហើយ បានជាអំពើបាបមិនអាចចាប់ផ្តើមឡើងជាមួយនឹងព្រះនោះឡើយ។

ប៉ុន្តែ តើព្រះពិតជាត្រូវការបង្កើតជីវិតនៅលើផែនដីនេះ និងភពដទៃទៀតដែរឬទេ? ទេ។ ព្រះ បានជ្រើសរើសបង្កើតជីវិត ដោយសារតែទ្រង់ចង់បង្កើត។ ព្រះបានបង្កើតអ្វីៗគ្រប់យ៉ាង ដើម្បីបង្ហាញ អំពីសេចក្តីស្រឡាញ់របស់ទ្រង់។ ទ្រង់បានបង្កើតមនុស្សលោក ដោយសារតែទ្រង់ចង់បានគ្រួសារមួយ។ ព្រះចង់ចែករំលែកសេចក្តីស្រឡាញ់របស់ទ្រង់ជាមួយនឹងកូនចៅមនុស្សរបស់ទ្រង់។ ព្រះក៏បានបង្កើតមនុស្សលោកអោយមានសេរីភាពក្នុងការស្រឡាញ់ទ្រង់វិញ និងស្រឡាញ់ដល់អ្នកដទៃផងដែរ។ (សូម អានខគម្ពីរម៉ាកុស 12៖30, 31 ផងដែរ)។

`សូមចំណាយពេលខ្លះជាមួយនឹងធម្មជាតិ។ សូមក្រឡេកមើលភព និងសត្វនៅជុំវិញលោក អ្នក។ មែនហើយ អំពើបាបបានបំផ្លាញរបស់ល្អៗជាច្រើននៅក្នុងធម្មជាតិ។ ទន្ទឹមគ្នានេះ តើធម្មជាតិបាន បន្តបង្ហាញលោកអ្នកអំពីសេចក្តីស្រឡាញ់របស់ព្រះដោយរបៀបណាដែរ? តើរបស់ល្អៗដែលយើងបាន ឃើញនៅក្នុងធម្មជាតិនោះ បានបង្ហាញយើងយ៉ាងដូចម្តេច អំពីសេចក្តីសង្ឃឹម?`