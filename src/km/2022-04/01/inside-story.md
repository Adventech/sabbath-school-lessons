---
title:  ខ្សែច្រវាក់ត្រូវបានដោះ
date:  30/09/2022
---

សម្រែកបានលាន់ឮឡើងនៅក្នុងភូមិជនបទមួយនៃប្រទេសឡាវ។ ប៉ាស្ទ័រសេវេនដេយអាត់-វេនទីស្ទម្នាក់ ដែលកំពុងតែចុះសួរសុខទុក្ខដល់អ្នកភូមិជាមួយនឹងក្រុមជំនួយការព្រះវិហារ បានដើរសំដៅ ទៅរកសំឡេងដ៏លាន់ឭនោះ ចង់ដឹងថា មានអ្វីបានកើតឡើង។ ប៉ាស្ទ័របានភ្ញាក់ផ្អើលជាខ្លាំង ដោយបាន ឃើញក្មេងប្រុសអាយុ16ឆ្នាំម្នាក់ត្រូវបានចងភ្ជាប់ទៅនឹងកម្រាលឈើនៃផ្ទះរបស់គាត់។ ប៉ាស្ទ័របានសួរ ឪពុកម្តាយថា «តើគាត់កើតអី? ហេតុអ្វីបានជាចងគាត់អ៊ីចឹង?»។ ឪពុកម្តាយបានក្រៀមក្រំជាខ្លាំង។ រួចឪពុក របស់ក្មេងនោះបាននិយាយថា «អ៊ែរ (Aer) ដែលជាកូនរបស់យើង បានឈឺអស់រយៈពេលជាច្រើនឆ្នាំ»។ ម្តាយរបស់គាត់បានបន្ថែមទៀតថា «កូនខ្ញុំអាចមានសតិធម្មតាតែប៉ុន្មានម៉ោងប៉ុណ្ណោះ បន្ទាប់មក គាត់ នឹងបាត់បង់ស្មារតីម្តងទៀត ហេតុការណ៍បែបនេះបានកើតឡើងជាច្រើនលើកច្រើនសាក្នុងមួយថ្ងៃ»។ ឪពុកម្តាយបានចំណាយថវិកាទាំងអស់របស់ពួកគេ ដើម្បីរកថ្នាំព្យាបាល។ ប៉ុន្តែ ស្ថានភាពកាន់តែអាក្រក់ ទៅៗ រហូតដល់ពួកគេបានសម្រេចចិត្តដាក់ច្រវាក់អ៊ែរ ដើម្បីការពារកុំអោយគាត់ធ្វើបាបខ្លួនឯង និងអ្នក ដទៃ។ គាត់ត្រូវបានគេចងនឹងកម្រាលឈើអស់រយៈពេល6ខែមកហើយ។ ប៉ាស្ទ័របាននិយាយជាមួយ នឹងអ៊ែរ ហើយប្រាប់អ៊ែរ និងឪពុកម្តាយរបស់គាត់ អំពីសេចក្តីស្រឡាញ់នៃការសង្គ្រោះរបស់ព្រះយេស៊ូវ។ ប៉ាស្ទ័របាននិយាយថា «ប្រសិនបើព្រះយេស៊ូវសព្វព្រះហឫទ័យអោយអ៊ែរបាននោះ គាត់ប្រាកដជាជា»។ ប៉ាស្ទ័របានសូមការអនុញ្ញាតពីឪពុកម្តាយ ដើម្បីអធិស្ឋានជូនក្មេងប្រុសម្នាក់នោះ។ ឪពុកម្តាយបានយល់ព្រម ហើយក៏អធិស្ឋានជាមួយនឹងគាត់ដោយក្តីរីករាយផងដែរ។ សេចក្តីសង្ឃឹមបានបំភ្លឺនៅលើផ្ទៃមុខរបស់ពួកគេ ដោយ ជឿថា កូនប្រុសរបស់ពួកគេនឹងបានជាជាមិនខាន។

ពីរបីថ្ងៃក្រោយមក ប៉ាស្ទ័រ និងក្រុមរបស់គាត់បានចុះទៅសួរសុខទុក្ខអ៊ែរម្តងទៀត ព្រមទាំងបានអធិស្ឋានជូនគាត់ផងដែរ។ ប៉ាស្ទ័របានអញ្ជើញគ្រួសាររបស់អ៊ែរអោយចូលថ្វាយបង្គំនៅឯព្រះវិហារ អាត់វេនទីស្ទដែលមានស្ថិតនៅក្នុងភូមិមួយទៀតជាប់នឹងភូមិនោះ។

នៅថ្ងៃសប្បាតហ៍បន្ទាប់ ឪពុកម្តាយបានមកដល់ព្រះវិហារជាមួយអ៊ែរ ដែលដៃរបស់គាត់ត្រូវ បានចងភ្ជាប់ទៅនឹងច្រវាក់។ សមាជិកក្រុមជំនុំម្នាក់ៗបានអធិស្ឋានអោយអ៊ែរ រួចបន្ទាប់មក ប៉ាស្ទ័រក៏បាន សុំអោយឪពុកអធិស្ឋានអោយកូនរបស់គាត់ផងដែរ។ គ្រប់គ្នាបានឱនក្បាលចុះ នៅពេលឪពុកអធិស្ឋាន សុំអោយព្រះយេស៊ូវជួយដល់កូនប្រុសរបស់គាត់។ ចាប់តាំងពីថ្ងៃនោះមក ក្មេងប្រុសអ៊ែរបានជាសះ ស្បើយឡើងវិញ។ គាត់បានត្រឡប់ជាធម្មតាវិញ ហើយក៏មិនចាំបាច់ដាក់ច្រវាក់ទៀតដែរ។

អ្នកជិតខាងមានការភ្ញាក់ផ្អើលជាខ្លាំង ហើយពួកគេបានសួរនាំឪពុកម្តាយរបស់អ៊ែរ។ អ្នកជិត ខាងម្នាក់បានសួរថា «តើនេះមិនមែនក្មេងប្រុសម្នាក់ដែលបានឈឺរាប់ឆ្នាំទេឬអី?»។ ម្នាក់ទៀតបានសួរ បន្ថែមថា «តើគាត់ជាដោយយ៉ាងម៉េចទៅ?»។ ម្នាក់ទៀតបានសួរទៀតថា «តើអ្នកណាជាអ្នកព្យាបាល គាត់?»។ ឪពុកម្តាយបានបកស្រាយថា ព្រះនៃអ្នកគ្រីស្ទានបានព្យាបាលកូនរបស់ពួកគាត់។ មិនត្រឹមតែឪពុកម្តាយរបស់អ៊ែរប៉ុណ្ណោះទេ ដែលបានទទួលយកព្រះយេស៊ូវជាព្រះអង្គសង្គ្រោះរបស់ពួកគាត់ បន្ទាប់ពីបានជាសះស្បើយនោះទេ គ្រួសារដទៃជាច្រើនក៏បានទទួលយកព្រះយេស៊ូវផងដែរ។ គ្រសារទាំងនោះស្ថិតនៅក្នុងចំណោមមនុស្ស122នាក់ ដែលបានទទួលបុណ្យជ្រមុជទឹកនៅឯព្រះវិហារ នៅ ក្នុងខែមេសា ឆ្នាំ2021 ដែលបានធ្វើអគារនៃព្រះវិហារពេញទៅដោយ មនុស្ស។

«ទូលបង្គំសូមសរសើរតម្កើងព្រះចំពោះការអស្ចារ្យជាច្រើននៅក្នុងតំបន់ នេះ ដែលបានធ្វើអោយមនុស្សជាច្រើនបានចូលទៅឯទ្រង់ ដើម្បីអោយ បានសង្គ្រោះ» នេះគឺជាពាក្យពេចន៍របស់ប៉ាស្ទ័រនៃប្រទេសឡាវ ដែល បានចែកចាយរឿងនេះជាមួយនឹងមិសិនអាត់វេនទីស្ទ។