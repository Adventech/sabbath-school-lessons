---
title:  គ្រោះថ្នាក់នៃសេចក្តីអំនួត
date:  28/09/2022
---

កណ្ឌគម្ពីរវិវរណៈបានបង្ហាញយើងអំពីក្រុង2 ដែលមានលក្ខណៈខុសពីគ្នាដាច់ស្រឡះ គឺក្រុង យេរូសាឡិម និងក្រុងបាប៊ីឡូន។ ក្រុងនីមួយៗគឺជារូបស័ព្ទតំណាងអោយសេចក្តីពិតខាងឯវិញ្ញាណ។ ក្រុង យេរូសាឡិមគឺជារូបស័ព្ទតំណាងអោយនគររបស់ព្រះ។ រីឯក្រុងបាប៊ីឡូនវិញ គឺជារូបស័ព្ទតំណាងអោយ នគររបស់សាតាំង។ នគររបស់សាតាំងបានក្លែងធ្វើជានគររបស់ព្រះ។ នគររបស់សាតាំងបានព្យាយាម បំបាត់ព្រះ និងនគររបស់ទ្រង់ចេញពីចិត្តរបស់មនុស្ស។ យើងបានឃើញថា ព្រះបានត្រាស់ហៅរាស្ត្ររបស់ ទ្រង់ជាច្រើនដងនៅក្នុងព្រះគម្ពីរ អោយចាកចេញពីក្រុងបាប៊ីឡូនទៅឯទឹកដីសន្យាវិញ។

យើងបានឃើញនូវការត្រាស់ហៅនេះមកពីព្រះនៅក្នុងរឿងរបស់លោកអាប់រ៉ាម។ ព្រះបានសូម អោយលោកអាប់រ៉ាមចាកចេញពីក្រុងអេុីរទៅកាន់ទឹកដីកាណាន (លោកុប្បត្តិ 11៖31-12៖9)។ ក្រុង អេុីរគឺជាក្រុងមួយនៅក្នុងទឹកដីបាប៊ីឡូននៅសម័យរបស់លោកអាប់រ៉ាម។ ជាច្រើនឆ្នាំក្រោយមក ពួកសាសន៍ យូដាបានចាកចេញពីក្រុងបាប៊ីឡូន ត្រឡប់ទៅឯក្រុងយេរូសាឡិមវិញ (អេសរ៉ា 2)។ ក្នុងគម្ពីរវិវរណៈ ព្រះ បានត្រាស់ហៅរាស្ត្ររបស់ទ្រង់អោយចាកចេញពីក្រុងបាប៊ីឡូននៅចុងក្រោយម្តងទៀត (វិវរណៈ 14៖8)។ រាស្ត្ររបស់ព្រះនឹងរស់នៅជាមួយនឹងទ្រង់នៅលើភ្នំស៊ីយ៉ូន និងនៅក្នុងក្រុងយេរូសាឡិមថ្មី (វិវរណៈ 14៖1; វិវរណៈ 21៖1-3, 10)។

`ដោយសារតែអំនួតរបស់សាតាំង តើមានអ្វីកើតឡើង នៅស្ថានសួគ៌ និងផែនដី? សម្រាប់ ចម្លើយ 14៖12-15។`

ក្នុងព្រះគម្ពីរ ក្រុងបាប៊ីឡូនគឺជារូបស័ព្ទមួយតំណាងអោយអំណាចនៃសាសនាដ៏អាក្រក់មួយ។ អំណាចនេះបានប្រឆាំងទាស់នឹងព្រះ ហើយនិងនគររបស់ទ្រង់។ ស្តេចនៃក្រុងបាប៊ីឡូនគឺជារូបស័ព្ទមួយ តំណាងអោយសេចក្តីអំនួត។ ព្រះបានបង្គាប់ដល់ស្តេចនេបូ៊ក្នេសាថា នគរបាប៊ីឡូនគឺជាក្បាលមាសនៃរូបសំណាក ដែលស្តេចបានសុបិនឃើញ។ រូបសំណាកបានបង្ហាញពីនគរខុសៗគ្នានៅលើផែនដីនេះ បន្ទាប់ ពីនគរបាប៊ីឡូន (ដានីយ៉ែល 2៖37-43)។ ប៉ុន្តែ ស្តេចនេបូ៊ក្នេសាមិនបានយកព្រះទ័យទុកដាក់ចំពោះ ព្រះនោះទេ។ ស្តេចបានធ្វើរូបសំណាកមាសមួយ ដើម្បីបង្ហាញមនុស្សគ្រប់គ្នាថា នគររបស់ទ្រង់នឹងនៅ ស្ថិតស្ថេរជារៀងរហូត។ បន្ទាប់មក ស្តេចបានបង្គាប់អោយមនុស្សគ្រប់គ្នាថ្វាយបង្គំរូបសំណាកនោះ (ដានី-យ៉ែល 3)។ ស្តេចនៃក្រុងបាប៊ីឡូនក៏ជារូបស័ព្ទតំណាងអោយលុយស៊ីហ្វ័រ ដូចជាស្តេចនៃក្រុងទីរ៉ុសរួច មកហើយ ដែលយើងបានឃើញរួចមកហើយអ៊ីចឹង (អេសេគាល 28៖12-19)។

ខគម្ពីរអេសាយ 14៖3-11 បានសំដែងថា ស្តេចនៃក្រុងបាប៊ីឡូនបានបាត់បង់នគររបស់ទ្រង់ ដោយសារតែអំនួត។ បន្ទាប់មក ខគម្ពីរអេសាយ 14៖12-15 បានបង្ហាញប្រាប់យើងថា អំនួតក៏បាន ធ្វើអោយលុយស៊ីហ្វ័រធ្លាក់ចេញពីស្ថានសួគ៌មកដែរ។ ព្រះគម្ពីរបានបកស្រាយថា លុយស៊ីហ្វ័របានរៀបចំ ផែនការ ដើម្បីធ្វើអោយវាបានក្លាយទៅជាស្តេចនៃពួកទេវតាទាំងអស់។ លុយស៊ីហ្វ័រក៏ចង់អោយខ្លួនវាដូចជា ព្រះផងដែរ (អេសាយ 14៖14)។ លុយស៊ីហ្វ័របានកុហកអំពីព្រះដល់ពួកទេវតាដទៃទៀត។ លុយស៊ីហ្វ័រ បាននិយាយថា ព្រះអាក្រក់។ ប៉ុន្តែ លុយស៊ីហ្វ័រទៅវិញទេ ដែលមានសេចក្តីអាក្រក់នៅក្នុងចិត្ត។ រឿងនេះ បានបង្ហាញយើងអំពីដើមកំណើតនៃសេចក្តីអាក្រក់។

`តើហេតុអ្វីបានជាការអួតអំពីខ្លួនឯងងាយស្រួលម្ល៉េះ? តើឈើឆ្កាងបានជួយអោយយើងលះចោលអំនួតទាំងអស់ពីក្នុងចិត្តដោយរបៀបណា?`