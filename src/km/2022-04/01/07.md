---
title:  ការសិក្សាបន្ថែម
date:  30/09/2022
---

សូមអាន Ellen G. White, “Why was Sin Permitted?” pages 33-34; in Patriarchs and Prophets; “The Origin of Evil,” page 492-504, in The Great Controversy។

«ព្រះគ្មានឱកាស ឬសេចក្តីសង្ឃឹម ដើម្បីសង្គ្រោះសាតាំង និងពួកទេវតារបស់វានោះទេ។ កាល ពីមុន សាតាំង និងពួកទេវតារបស់វាបានអរសប្បាយជាមួយនឹងសិរីល្អនៃស្ថានសួគ៌។ ពួកវាបានឃើញសិរីលំអដ៏ស្មោះត្រង់របស់ព្រះ។ ប៉ុន្តែ ទោះជាយ៉ាងនេះក្តី ពួកវានៅតែប្រឆាំងទាស់នឹងព្រះដដែល។ គ្មានអ្វី ដែលនៅសេសសល់សម្រាប់អោយព្រះអាចបង្ហាញដល់ពួកវា ឬជួយដល់ពួកវាអោយផ្លាស់ប្តូរបានឡើយ។ សាតាំង និងពួកទេវតារបស់វាបានប្រឆាំងទាស់នឹងព្រះ ខណៈដែលពួកវាកំពុងតែនៅជាមួយនឹងទ្រង់នៅ ស្ថានសួគ៌មកម្ល៉េះ។ ដូច្នេះ ព្រះមិនអាចជួយដល់ពួកវាបានទៀតឡើយ។ សាតាំង និងពួកទេវតារបស់វា មានពេញទៅដោយមន្ទិលសង្ស័យ។ ពួកវាបានច្រណែន។ ពួកវាបានរអ៊ូរទាំទាស់នឹងព្រះ។ ព្រះមិនបាន បង្ខំអោយសាតាំង និងពួកទេវតារបស់វាផ្លាស់ប្តូរសេចក្តីសង្ស័យចេញពីចិត្តច្រណែនរបស់ពួកវានោះទេ។ ប៉ុន្តែ សាតាំង និងពួកទេវតារបស់វាត្រូវតែទទួលនូវការដាក់ទោស។ ទណ្ឌកម្មរបស់ពួកគេនឹងបង្ហាញទំហំ នៃអំពើបាបដែលពួកគេបានធ្វើទាស់នឹងព្រះ ព្រមទាំងអ្វីៗគ្រប់យ៉ាងដែលពួកគេបានបន្សល់ទុកនៅឯស្ថានសួគ៌»។ ដកស្រង់ពី Ellen G. White, Confrontation, page 21, adapted។

**សំណួរពិភាក្សា**

`1. តើព្រះគឺជាអ្នកទទួលខុសត្រូវចំពោះអំពើបាបនៅលើផែនដីនេះដែរឬទេ? សូមផ្តល់ហេតុផលសម្រាប់ ចម្លើយរបស់លោកអ្នក។`

`2. ឈើឆ្កាងបានបង្ហាញយើងអំពីរបៀបដែលព្រះបានដោះស្រាយបញ្ហានៃអំពើបាប។ តើហេតុអ្វីបានជា ឈើឆ្កាងសំខាន់ម្ល៉េះ ចំពោះការយល់ដឹងរបស់យើងអំពីដើមកំណើតនៃសេចក្តីអាក្រក់នោះ?`

`3. សាតាំងបានធ្វើអោយមានអំពើបាប និងការរងទុក្ខនៅលើផែនដីនេះ អស់រយៈពេល6000ឆ្នាំ។ ជា ការពិតណាស់ ឥឡូវនេះ សាតាំងគួរតែដឹងច្បាស់ហើយថា ការប្រឆាំងទាស់នឹងព្រះរបស់វា បានបណ្តាល អោយរឿងអាក្រក់ៗជាច្រើនបានកើតឡើង។ តើហេតុអ្វីបានជាសាតាំងនៅតែបន្តសង្គ្រាមរបស់វាប្រឆាំង ទាស់នឹងព្រះយ៉ាងដូច្នេះ?`

`4. ក្នុងខគម្ពីរម៉ាថាយ 5៖43-48 ព្រះយេស៊ូវបានមានបន្ទូលអំពីសេចក្តីស្រឡាញ់របស់ព្រះសម្រាប់មនុស្សលោកគ្រប់គ្នា។ សេចក្តីស្រឡាញ់របស់ព្រះចំពោះយើងមិនដែលសាបសូន្យឡើយ។ សេចក្តីស្រឡាញ់របស់ព្រះគឺជាគំរូមួយសម្រាប់របៀបដែលយើងគួរតែស្រឡាញ់ដល់អ្នកដទៃ។ តើលោកអ្នកអាច បង្ហាញសេចក្តីស្រឡាញ់របស់ព្រះដល់ក្រុមគ្រួសាររបស់លោកអ្នក និងដល់ពួកជំនុំបានដោយរបៀបណា?`