---
title:  អំពើបាបគឺជាអាថ៌កំបាំង
date:  27/09/2022
---

`សូមអានខគម្ពីរអេសេគាល 28៖12-19។ តើខទាំងនេះបានបង្រៀនយើងយ៉ាងដូចម្តេច អំពីរបៀបដែលអំពើបាបបានចាប់ផ្តើមឡើង? តើហេតុអ្វីបានជាការចាប់ផ្តើមឡើងនៃអំពើបាបគឺជាអាថ៌-កំបាំងយ៉ាងដូច្នេះ?`

លោកអេសេគាលបានសរសេរបទគម្ពីររបស់គាត់ភាគច្រើនជារូបស័ព្ទ និងនិមិត្តរូប។ និមិត្តរូប ទាំងនេះបានបង្ហាញយើងអំពីអ្វីដែលត្រូវកើតឡើងនៅគ្រាចុងក្រោយ។ ព្រះបានបណ្តាលអោយលោកអេសេគាលក៏បានសរសេរអំពីមនុស្ស សត្វ ឬរបស់របរនៅក្នុងសម័យរបស់គាត់ ដើម្បីបង្ហាញយើង អំពីសេចក្តីពិតនៃព្រះគម្ពីរដ៏ស៊ីជម្រៅមួយ។ ក្នុងខគម្ពីរអេសេគាល 28៖1-10 យើងបានអានអំពីស្តេច នៃក្រុងទីរ៉ុស។ ក្នុងសម័យលោកអេសេគាល ក្រុងទីរ៉ុសគឺជាទីក្រុងដ៏ប្រណិតមួយនៅកណ្តាលសមុទ្រមេឌីទែរ៉ាណេ។ ព្រះបានមានបន្ទូលថា ស្តេចនៃក្រុងទីរ៉ុសគឺជាមេដឹកនាំដ៏ខ្លាំងពូកែម្នាក់។ ស្តេចបានអួត ថា ទ្រង់កំពុងតែគង់នៅលើបល្ល័ង្ករបស់ព្រះ «នៅកណ្តាលសមុទ្រ» (អេសេគាល 28៖2; សូមអាន ខ8ផងដែរ)។ ប៉ុន្តែ ព្រះបានមានបន្ទូលថា ស្តេចនៃក្រុងទីរ៉ុសគ្រាន់តែជាមនុស្សលោកម្នាក់ប៉ុណ្ណោះ។

ក្នុងខគម្ពីរអេសេគាល28៖12-19 ស្តេចនៃក្រុងទីរ៉ុសបានក្លាយជារូបស័ព្ទមួយតំណាងអោយ លុយស៊ីហ្វ័រ ដោយបានសំដែងថា៖ «ពីដើមឯងបាននៅក្នុងច្បារអេដែនជាសួនរបស់ព្រះ» (អេសេគាល 28៖13)។ «ឯងជាចេរូប៊ីនដែលបានចាក់ប្រេងតាំងឡើងជាអ្នកគ្របបាំង គឺអញបានតាំងឯងឡើង ឲ្យ ឯងបាននៅលើភ្នំបរិសុទ្ធរបស់ព្រះ» (អេសេគាល 28៖14)។

បន្ទាប់មក យើងបានអានអំពីចំណុចដ៏សំខាន់បំផុត ដែលបានសំដែងថា ព្រះបានមានបន្ទូលពី លុយស៊ីហ្វ័រយ៉ាងដូច្នេះថា៖ «ចាប់តាំងពីថ្ងៃដែលឯងកើតមក នោះឯងបានគ្រប់លក្ខណ៍ក្នុងគ្រប់ទាំងផ្លូវរបស់ឯង ដរាបដល់វេលាដែលឃើញមានសេចក្តីទុច្ចរិតនៅក្នុងឯង» (អេសេគាល 28៖15)។ តើលោក អ្នកឃើញថា ព្រះបានបង្កើតលុយស៊ីហ្វ័រយ៉ាងល្អឥតខ្ចោះដែរឬទេ? ប៉ុន្តែ ព្រះក៏បានបង្កើតអោយលុយស៊ីហ្វ័រមានសេរីភាពផងដែរ។ ដូច្នេះ លុយស៊ីហ្វ័រក៏អាចជ្រើសរើសធ្វើរឿងអាក្រក់បានដែរ។

លុយស៊ីហ្វ័របានជ្រើសរើសធ្វើបាប។ វាបានធ្វើបាប ដោយសារតែវាបានជឿថា វាគឺជាទេវតា ម្នាក់ដ៏សំខាន់ជាងគេបំផុត។ លុយស៊ីហ្វ័រមិនបានអរព្រះគុណដល់ព្រះ ដែលបានបង្កើតវា និងលើកតម្កើង វាលើសជាងពួកទេវតាទាំងអស់នោះទេ។ លុយស៊ីហ្វ័រចង់អោយគេកោតសរសើរ និងគោរពបន្ថែមទៀត។ តើរឿងនេះបានកើតឡើងនៅក្នុងចិត្តនៃទេវតាមួយដ៏ល្អឥតខ្ចោះ ដែលរស់នៅក្នុងកន្លែងដ៏ល្អឥតខ្ចោះនោះ យ៉ាងដូចម្តេចទៅបាន? ចម្លើយឆ្លើយតបទៅនឹងសំណួរនេះគឺជាអាថ៌កំបាំង។

«យើងមិនអាចបកស្រាយអំពីអំពើបាបបានឡើយ។ អំពើបាបគឺជាអាថ៌កំបាំង។ អំពើបាបគ្មាន ហេតុផលនោះទេ។ ប្រសិនបើយើងព្យាយាមបកស្រាយអំពីអំពើបាប នោះមានន័យថា យើងព្យាយាមស្វែងរកហេតុផលសម្រាប់វាហើយ។ ការស្វែងរកហេតុផលនេះក៏ដូចជាការដោះសាមួយដែរ។ អំពើបាប បានកើតឡើងនៅក្នុងកន្លែងដ៏ឥតខ្ចោះមួយ ប៉ុន្តែ អំពើបាបគ្មានការដោះសានោះឡើយ»។ ដកស្រង់ពី Ellen G. White, The Truth About Angels, page 30, adapted។

ព្រះបានបណ្តាលអោយប៉ុលមានប្រសាសន៍ថា៖ «ចូរអរព្រះគុណក្នុងគ្រប់ការទាំងអស់» (ថែ-

`ស្សាឡូនីចទី1 5៖18)។ តើពាក្យទាំងនេះអាចលើកទឹកចិត្តដល់យើងយ៉ាងដូចម្តេចដែរ នៅក្នុងអំឡុង នៃគ្រាលំបាកៗ នៅពេលដែលយើងមានអារម្មណ៍សោកសង្រេងចំពោះខ្លួនឯងនោះ?`