---
title:  ការសិក្សាបន្ថែម
date:  30/12/2022
---

សូមអាន Ellen G. White, “The Controversy Ended,” pages 674-678, in The Great Controversy; “The Earth Made New,” pages 133-145; “Heaven Is a School,” pages 146-158; “It Will Not Be Long,” pages 159-166; “Heaven Can Begin Now,” pages 167-176; “The Music of Heaven,” pages 177-184; “A Call for Us to Be There,” pages 185-192, in Heaven។

«រាស្ត្រសំណល់របស់ព្រះនៅស្ថានសួគ៌ នឹងសិក្សាអំពីឈើឆ្កាងជារៀងរហូត។ ពួកគេក៏ច្រៀង អំពីសេចក្តីនេះផងដែរ។ ជាមួយនឹងសិរីល្អនៃព្រះគ្រីស្ទដែលមាននៅក្នុងពួកគេនោះ រាស្ត្ររបស់ព្រះនឹង បានឃើញព្រះអង្គសង្គ្រោះ ដែលបានសុគតនៅលើឈើឆ្កាងជំនួសពួកគេ។ រាស្ត្ររបស់ព្រះនឹងមិនភ្លេច ថា អំណាចរបស់ទ្រង់បានបង្កើតភពទាំងអស់នោះឡើយ។ គ្មានអ្នកណាម្នាក់អាចរាប់ភព ដែលព្រះយេស៊ូវ បានបង្កើតនោះបានឡើយ។ ដ្បិតមានភពជាច្រើនរាប់មិនអស់។ ព្រះស្រឡាញ់ព្រះរាជបុត្រាទ្រង់លើស ជាងអ្វីៗទាំងអស់។ ព្រះយេស៊ូវគឺជាស្តេចនៃស្ថានសួគ៌។ ពួកទេវតាស្លាប4 និងពួកទេវតាស្លាប6បានថ្វាយបង្គំទ្រង់ ដោយក្តីគោរពស្រឡាញ់។ ព្រះអម្ចាស់យេស៊ូវដដែលនេះហើយ ដែលបានលះបង់សិរីល្អទាំង អស់របស់ទ្រង់ ដើម្បីសង្គ្រោះពួកបាបជន។ ទ្រង់បានទទួលយកកំហុស និងសេចក្តីអាម៉ាស់របស់យើង។ ទ្រង់បានរងទុក្ខនៅលើឈើឆ្កាង ខណៈដែលព្រះវរបិតាបានបែរព្រះភ័ក្ត្រចេញពីទ្រង់ទៅ។ ព្រះយេស៊ូវ បានរងនូវការទាំងនេះ ដោយសារតែការឈឺចាប់នៃផែនដីខូចបង់របស់យើងនេះបានធ្វើអោយព្រះទ័យរបស់ទ្រង់ខ្ទេចខ្ទាំ។ ការឈឺចាប់របស់យើងបានបញ្ចប់ជីវិតរបស់ទ្រង់នៅលើឈើឆ្កាង។ ព្រះយេស៊ូវបាន បង្កើតភពទាំងអស់ដោយផ្ទាល់។ ព្រះយេស៊ូវអង្គទ្រង់ផ្ទាល់បានកំណត់នូវអ្វីដែលត្រូវកើតឡើង ចំពោះ មនុស្សគ្រប់គ្នា។ ព្រះយេស៊ូវនេះហើយ ដែលបានលះបង់នូវកិត្តិយស និងសិរីល្អរបស់ទ្រង់ចេញ។ ទ្រង់ បានរងនូវការស្លាប់ ដោយវេទនាជាទីបំផុត។ ទ្រង់បានធ្វើការទាំងអស់នេះ ដោយសារតែទ្រង់ស្រឡាញ់ មនុស្សលោកខ្លាំងណាស់។ សេចក្តីស្រឡាញ់របស់ព្រះនឹងបំពេញចិត្តមនុស្សគ្រប់គ្នា នៅស្ថានសួគ៌ និង នៅផែនដី ដោយការអស្ចារ្យ និងការសរសើរតម្កើង»។ ដកស្រង់ពី Ellen G. White, The Great Controversy, page 651, adapted។

«សង្គ្រាមពិភពលោករវាងព្រះ និងសាតាំងបានបញ្ចប់ទៅហើយ។ អំពើបាប និងពួកបាបជន ក៏ លែងមានតទៅទៀតដែរ។ ស្ថានសួគ៌ និងផែនដីបានស្អាតឡើងវិញ។ អ្វីៗគ្រប់យ៉ាងដែលព្រះបានបង្កើត នោះ មានពេញទៅដោយសេចក្តីសុខសាន្តវិញ។ ជីវិត ពន្លឺ និងសេចក្តីអំណររបស់ព្រះបានហូរសាយភាយចេញពីទ្រង់ទៅកាន់របស់គ្រប់យ៉ាង ដែលទ្រង់បានបង្កើតនោះ។ អ្វីៗទាំងអស់ដែលនៅក្នុងសិរីលំអរ និងសេចក្តីអំណរដ៏ល្អឥតខ្ចោះរបស់ពួកវា ចាប់ពីផ្នែកតូចៗបំផុតនៃកោសិការហូតដល់ភពធំជាងគេបំផុត នោះ បានប្រកាសថា ព្រះគឺជាសេចក្តីស្រឡាញ់»។ ដកស្រង់ពី Ellen G. White, The Great Contro-versy, page 678, adapted។

**សំណួរពិភាក្សា**

`1. គ្រីស្ទានសម័យថ្មីជាច្រើននាក់បានរស់នៅ ហាក់ដូចជាផែនដីនេះនឹងបន្តជារៀងរហូតអ៊ីចឹង (លូកា 12៖16-21)។ តើយើងអាចរស់នៅលើផែនដីនេះ ដោយមិនមែនជាផ្នែកមួយនៃលោកីយ៍នៅជុំវិញខ្លួនយើងនោះយ៉ាងដូចម្តេចទៅបាន? តើយើងអាចការពារខ្លួនយើងចេញពីអ្វីដែលព្រះបានហាមយើងនៅក្នុងបទគម្ពីរលូកា ជំពូក12នេះដោយរបៀបណា?`

`2. ប្រសិនបើស្ថានសួគ៌ចាប់ផ្តើមពីពេលនេះតទៅនោះ តើយើងអាចប្រើផ្ទះ និងជីវិតផ្ទាល់ខ្លួនរបស់យើង ដើម្បីបង្ហាញអំពីក្បួនច្បាប់នៃស្ថានសួគ៌នោះដោយរបៀបណាដែរ?`