---
title:  ទៀមលក់ទឹកផ្លែឈើដ៏មានឥទ្ធិពលមួយនៅក្នុងប្រទេសហ្វីជី
date:  30/12/2022
---

ឆ្នេរសមុទ្រវ៉ៃឡាវឡាវ ប៊ីជ (Wailoaloa Beach) គឺជាកន្លែងទេសចរណ៍ដ៏ល្បីឈ្មោះមួយ នៅក្នុងទីក្រុងណេឌី (Nadi) នៃប្រទេសហ្វីជី ដែលមានផ្ទះសំណាក់ និងភោជនីយដ្ឋានតម្លៃសមរម្យ ជា ពិសេសនោះ មានទាំងទៀម និងកន្លែងកំសាន្តនាពេលរាត្រីទៀតផង។ ប៉ុន្តែ នៅពេលដែលជំងឺកូវីដ19 បានរាតត្បាតនោះ ទៀមកាហ្វេតូចៗ កន្លែងលក់អាហារស្រាប់ និងភោជនីយដ្ឋានជាច្រើននៅតាមឆ្នេរសមុទ្រនេះ ត្រូវបានបិទ។ ព្រះវិហារសេវេនដេយអាត់វេនទីស្ទទាំង3តំបន់បានឈ្លៀតឱកាសនេះ សហ-ការណ៍ជាមួយនឹងរមនីយដ្ឋានបាំបូ៊ (Bamboo Report) ដើម្បីបើកក្លឹបសុខភាពប៊ីទូ (Bitu Wellness Bar) ទៀមលក់ទឹកផ្លែឈើ ដើម្បីសុខភាព និងកម្មវិធីសុខភាពផ្សេងៗទៀត ដូចជាការស្កេនជីវមាត្រដ៏ឥតគិតថ្លៃ កម្មវិធីហាត់ប្រាណ កម្មវិធីសម្រកទម្ងន់ និងការរៀបចំអាហារផ្ទាល់ខ្លួនជាដើម។ ពាក្យថា «ប៊ីទូ» យកមកពីភាសាតំបន់ ដែលមានន័យថា «ឫស្សី (bamboo)»។ អ្នកស្រុកបានចាប់ផ្តើមឮតៗគ្នា អំពីទៀមនេះ រួចក៏នាំគ្នាបរិភោគទឹកផ្លែឈើសុខភាពនៅទីនោះជាប្រចាំ។

សមាជិកក្រុមជំនុំបានអធិស្ឋានសូមអោយទៀមនេះក្លាយទៅជាមជ្ឈមណ្ឌលមួយដ៏មានឥទ្ធិពល ដើម្បីលើកទឹកចិត្តប្រជាជនហ្វីជីអោយប្រកាន់យកនូវវិធីសាស្រ្ត ឆ្ពោះទៅរកសុខភាពល្អ នៅក្នុងស្រុក មួយ ដែលប្រជាជនកំពុងតែប្រឈមជាមួយនឹងជំងឺ ដោយសារតែការរបៀបរស់នៅរបស់ពួកគេ ជាពិសេស នោះ គឺជំងឺទឹកនោមផ្អែម។ ទៀមលក់ទឹកផ្លែឈើនេះ ត្រូវបានគាំទ្រ ដោយកម្មវិធី10000ថូស (10000 Toes Campaign) នៃភូមិភាគអាស៊ីខាងត្បួង ដោយទទួលបានជំនួយពីប្រាក់តង្វាយនៅថ្ងៃសប្បាតហ៍ទី13 ឆ្នាំ2019នោះ ក៏បានប្រកាសដែរថា ទៀមនេះនឹងជួយលើកកំពស់ខាងឯផ្នែកសុខភាពប្រឆាំង ទាស់នឹងគ្រឿងស្រវឹងផងដែរ។ ប៉ុន្តែ ក្រោយមក ជំងឺកូវីដ19បានផ្ទុះឡើងម្តងទៀតនៅក្នុងប្រទេសហ្វីជី ដោយសារហេតុនេះ រដ្ឋាភិបាលបានសេចក្តីប្រកាសអោយបិទវីស៊តបាំបូជាមួយនឹងទៀមលក់ផ្លែឈើ នេះផងដែរ។ អតិថិជនបានទូរស័ព្ទមករមនីយដ្ឋានបាំបូជារៀងរាល់ថ្ងៃ ដើម្បីសួរនាំថា តើទៀមលក់ផ្លែឈើនេះនឹងបើកទ្វារវិញនៅពេលណា ហើយនៅកន្លែងណាដែរ។ ហេតុការណ៍ដែលកើតបន្ទាប់នោះ បានធ្វើអោយគ្រប់គ្នាភ្ញាក់ផ្អើលជាខ្លាំង។ ប្តីប្រពន្ធមួយគូដែលគ្រប់គ្រងរមណីយដ្ឋានអ៊ិចស្កេប ប៊ីជ (Beach Escape Resort) នៅជិតនោះ បានសង្កេតឃើញហ្វូងមនុស្សចេញចូលពី រមនីយដ្ឋានបាំបូជារៀងរាល់ ថ្ងៃ ពួកគាត់បានកត់សម្គាល់ផងដែរថា មានមនុស្សជាច្រើនបានចូលទៅលេងទៀមលក់ផ្លែឈើជាជាង ចូលទៀមស្រា។ ពួកគាត់ក៏បានគត់សម្គាល់ ទាំងពេញចិត្តផងដែរថា ចំនួននៃគ្រោះថ្នាក់ចរាចរណ៍នៅតាមផ្លូវ ពាក់ព័ន្ធនឹងការស្រវឹងនោះ ក៏អន់ថយផងដែរ។ ប្តីប្រពន្ធមួយគូនេះបានទាក់ទងជាមួយនឹងសមាជិក ក្រុមជំនុំ ដោយអនុញ្ញាតអោយពួកគេយកទៀមស្រា និងកន្លែងផ្សេងទៀតរបស់ពួកគាត់ធ្វើជាមជ្ឈមណ្ឌល សុខភាព។ ជាដំបូង សមាជិកក្រុមជំនុំបានបដិសេធនូវការផ្តល់ជូននេះ ដោយសារតែពួកគេមិនចង់លក់ ទឹកផ្លែឈើរួមគ្នាជាមួយនឹងគ្រឿងស្រវឹង ប៉ុន្តែ អ្នកគ្រប់គ្រងបី្តប្រពន្ធមួយគូនេះបានពន្យល់ថា ពួកគេលែង ចង់លក់គ្រឿងស្រវឹងតទៅទៀតហើយ។ គ្រឿងស្រវឹងត្រូវបានយកចេញ ហើយត្រូវបានជំនួសដោយម៉ាស៊ីនច្របាច់ទឹក ម៉ាស៊ីនក្រឡុក ផ្លែឈើ បន្លែ និងយិនសិនវិញ។ ទៀមសុខភាពប៊ីទូបានបើកដំណើរការជាថ្មីម្តងទៀត។

សមាជិកក្រុមជំនុំបានសម្ដែងនូវការភ្ញាក់ផ្អើល ចំពោះការអស្ចារ្យដែលព្រះ ប្រទានដល់ពួកគេនេះ។ ទៀមលក់ទឹកផ្លែឈើមិនត្រឹមតែមានឥទ្ធិពលទៅ លើរមនីយដ្ឋានបាំបូ ប៉ុណ្ណោះទេ ប៉ុន្តែ ទៀមនេះក៏បានផ្លាស់ប្តូរមនីយដ្ឋាន អ៊ិចស្កេប ប៊ីជ អោយក្លាយទៅជាមជ្ឈមណ្ឌលដ៏មានឥទ្ធិពល ដែលនឹងនាំ មកនូវសេចក្តីសង្ឃឹម និងការព្យាបាលដល់សហគមន៍វិញ។