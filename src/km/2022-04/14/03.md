---
title:  នៅក្នុងរោងឧបោសថរបស់ព្រះ
date:  26/12/2022
---

អ្នកខ្លះបានគិតថា រោងឧបោសថរបស់ព្រះគឺជាស្ថានសួគ៌នោះឯង។ ប៉ុន្តែ កណ្ឌគម្ពីរវិវរណៈបានបង្ហាញយើងនូវរោងឧបោសថជាមួយនឹងបល្ល័ង្ករបស់ព្រះ (វិវរណៈ4៖2-6; វិវរណៈ 7៖9-15; វិវរណៈ 15៖5-8)។ រាស្ត្រសំណល់ដែលចេញពីកុលសម្ព័ន្ធ និងប្រទេសផ្សេងៗនៅលើផែនដីនេះ នឹង ចូលមកថ្វាយបង្គំព្រះនៅក្នុងរោងឧបោសថនេះជារៀងរហូត (វិវរណៈ 7៖9-17)។

`សូមប្រៀបធៀបខគម្ពីរវិវរណៈ 7៖9-15 ជាមួយនឹងខគម្ពីរវិវរណៈ 21៖3, 22។ ខគម្ពីរ វិវរណៈ 7៖9-15 បានពិពណ៌នាអំពីមនុស្សមួយក្រុមធំ នៅមុខបល្ល័ង្ករបស់ព្រះ។ ពួកគេបាន «បំរើទ្រង់ នៅក្នុងព្រះវិហារទាំងយប់ទាំងថ្ងៃ» (វិវរណៈ 7៖15) ផងដែរ។ ក្រោយមក លោកយ៉ូហានបានសរសេរ ថា គាត់ «មិនឃើញមានព្រះវិហារណា នៅក្នុងក្រុងនោះទេ» (វិវរណៈ 21៖22)។ តើលោកអ្នកអាច បកស្រាយយ៉ាងដូចម្តេច ដើម្បីបង្ហាញថា ខទាំងនេះពិតជាស្របជាមួយនឹងគ្នាមែននោះ?`

រោងឧបោសថនៅស្ថានសួគ៌តែងតែជាកន្លែង ដែលពួកទេវតា និងអ្នកដទៃទៀតនៅក្នុងស្ថានសួគ៌ ចូលមកថ្វាយបង្គំព្រះជានិច្ច។ ប៉ុន្តែ ក្រោយមក អំពើបាបបានកើតមានឡើង ធ្វើអោយអ្វីៗគ្រប់យ៉ាងផ្លាស់ ប្តូរទៅ។ បន្ទាប់ពីធ្លាក់ទៅក្នុងអំពើបាបរួចមក រោងឧបោសថក៏ក្លាយទៅជាកន្លែងមួយ ដែលព្រះត្រូវប្រទាន សេចក្តីមេត្តារបស់ទ្រង់ដល់មនុស្សលោក ដើម្បីសង្គ្រោះពួកគេវិញ។ «នៅពេលដែលព្រះដោះស្រាយនូវ បញ្ហានៃអំពើបាបនេះចប់សព្វគ្រប់ហើយនោះ រោងឧបោសថនៅស្ថានសួគ៌នឹងក្លាយទៅជាកន្លែងថ្វាយបង្គំ ព្រះដូចកាលពីមុនម្តងទៀត។ ក្នុងខគម្ពីរវិវរណៈ 21៖22 លោកយ៉ូហានបានរៀបរាប់ថា គាត់មិនឃើញ មានរោងឧបោសថ នៅក្នុងក្រុងនោះទេ។ ព្រះដ៏មានគ្រប់ទាំងព្រះចេស្តា និងកូនចៀមនោះឯង ដែលជា រោងឧបោសថនៅក្នុងក្រុងនោះ។ តើនៅត្រង់នេះមានន័យថា គ្មានកន្លែងថ្វាយបង្គំ ដែលមនុស្សអាចចូល មកជួបនឹងព្រះទេ ឬយ៉ាងណា? ជាការពិតណាស់ ប្រាកដជាមានកន្លែងមួយសម្រាប់មនុស្សថ្វាយបង្គំព្រះ ហើយ (សូមមើលបទគម្ពីរអេសេគាល 48)»។ ដកស្រង់ពី Richard M. Davidson, “The Sanctuary: ‘To Behold the Beauty of the Lord,’” in Arthur Stele, editor, The Word: Searching, Living, Teaching, volume 1 (Silver Spring, MD: Biblical Research Institute, 2015), page 31, adap-

ted។

កណ្ឌគម្ពីរវិវរណៈបានបង្ហាញនូវការផ្តោតអារម្មណ៍ដ៏ពិសេសមួយ ចំពោះបុគ្គលម្នាក់ដែលគេបានថ្វាយបង្គំ ព្រមទាំងអ្នកដែលបានថ្វាយបង្គំទ្រង់ផងដែរ។ អ្នកទាំងនេះបានថ្វាយបង្គំព្រះ ហើយនិង កូនចៀម (វិវរណៈ 5៖13; វិវរណៈ 7៖10)។ ដូចសព្វមួយដង ព្រះយេស៊ូវតែងតែជាហេតុផលនៃការ ថ្វាយបង្គំនេះជានិច្ច។ នេះគឺជារបៀបដែលរាស្ត្រសំណល់ទាំងអស់គួរធ្វើ។

អ្នកដែលថ្វាយបង្គំដល់កូនចៀមនោះ គឺជា «អ្នក ដែលបានចេញពីគ្រាវេទនាយ៉ាងធំមក គេបានបោកអាវ ហើយធ្វើឲ្យឡើងសក្នុងឈាមរបស់កូនចៀម» (វិវរណៈ 7៖14)។ ជីវិតរបស់ពួកគេបាន បង្ហាញសេចក្តីមេត្តារបស់ទ្រង់បានសង្គ្រោះពួកគេ ហើយថា សេចក្តីស្រឡាញ់របស់ទ្រង់ក៏បានផ្លាស់ប្តូរជីវិតពួកគេផងដែរ។ នេះហើយគឺជាមូលហេតុដែលនាំអោយពួកគេច្រៀងសរសើរតម្កើងព្រះ ជាមួយនឹង ចិត្តប្រកបដោយការដឹងគុណ។