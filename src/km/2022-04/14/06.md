---
title:  ព្រះនឹងចារព្រះនាមទ្រង់នៅក្នុងគំនិតរបស់យើង
date:  29/12/2022
---

`សូមអានខគម្ពីរវិវរណៈ 22៖3-5 ដែលបានសំដែងថា ព្រះនឹងចារព្រះនាមទ្រង់នៅក្នុងគំនិត នៃរាស្ត្ររបស់ទ្រង់។ សេចក្តីសន្យានេះបានបង្ហាញថា ព្រះនឹងដាក់បញ្ញត្តិ និងសេចក្តីស្រឡាញ់របស់ទ្រង់ នៅក្នុងចិត្តនៃរាស្ត្ររបស់ទ្រង់ ហើយទ្រង់ក៏ប្រទានជីវិតថ្មីមួយដល់ពួកគេផងដែរ។ តើយើងអាចដឹងប្រាកដ ថា យើងនឹងក្លាយទៅជាផ្នែកមួយនៃក្រុមនេះដោយរបៀបណា?`

បន្ទាប់ពីលុយស៊ីហ្វ័របានប្រឆាំងនឹងព្រះរួចមក លោកអ័ដាម និងនាងអេវ៉ាក៏បានធ្វើបាបបន្តមក ទៀតផងដែរ។ ព្រះអាចនឹងបំផ្លាញឪពុកម្តាយដើមរបស់យើង នៅពេលនោះបាន។ ប៉ុន្តែ ព្រះបានបង្ហាញ មនុស្សជាតិថា សេចក្តីស្រឡាញ់របស់ទ្រង់ចំពោះគេគ្មានថ្ងៃសាបសូន្យឡើយ។ ព្រះបានរៀបចំផែនការនៃ សេចក្តីមេត្តា ដើម្បីសង្គ្រោះអ្នកណា ដែលបានទទួលយកអំណោយទាននៃសេចក្តីសង្គ្រោះ ដែលទ្រង់បាន ប្រទានអោយនេះ។ ព្រះបានរៀបចំផែនការនេះ មុនពេលដែលទ្រង់បង្កើតផែនដីនេះទៅទៀត (អេភេសូរ 1៖3-5; ធីម៉ូថេទី2 1៖9; ទីតុស 1៖2; វិវរណៈ 13៖8)។ ជាដំបូង ព្រះបានបង្ហាញផែនការនេះដល់ លោកអ័ដាម និងនាងអេវ៉ានៅក្នុងសួនច្បារភ្លាមៗ បន្ទាប់ពីពួកគេធ្វើបាប។ ក្រោយមក ព្រះបានបង្គាប់អោយលោកម៉ូសេសង់រោងឧបោសថមួយ សម្រាប់អោយរាស្ត្ររបស់ទ្រង់ថ្វាយបង្គំទ្រង់។ ផែនការទាំងអស់នេះបានបង្ហាញអំពីផែនការសង្គ្រោះរបស់ព្រះ តាមរយៈតង្វាយសត្វ និងតង្វាយផ្សេងៗទៀត។ ជីវិតនៃ ការសុគត និងការរស់ពីស្លាប់ឡើងវិញរបស់ព្រះយេស៊ូវ ក៏បានបង្ហាញអំពីផែនការនេះផងដែរ (សូមអាន បទគម្ពីររ៉ូម 5)។ ព្រះយេស៊ូវបានបង្ហាញយើង អំពីផែនការរបស់ព្រះក្នុងការសង្គ្រោះយើង។ ព្រះយេស៊ូវ បានបង្ហាញការនេះដល់យើងលើសជាងអ្នកណាទៀត ឬរបស់អ្វីផ្សេងទៀតទាំងអស់។

សេចក្តីសន្យានៃជីវិតអស់កល្បគឺជាផ្នែកដ៏សំខាន់មួយនៃផែនការសង្គ្រោះរបស់ព្រះ។ ព្រះបាន ប្រទានអំណោយទាននេះដល់យើង ដោយសារតែអ្វីៗគ្រប់យ៉ាង ដែលព្រះយេស៊ូវសម្រាប់យើងនៅលើ ឈើឆ្កាងនោះ ។ អ្នកណាដែលទទួលយកជីវិតរបស់ព្រះយេស៊ូវ តាមរយៈសេចក្តីជំនឿនោះ នឹងទទួលបានអំណោយទាននៃជីវិតអស់កល្ប។ មុនពេលដែលព្រះយេស៊ូវសុគតនៅលើឈើឆ្កាងនោះ ព្រះបាន សង្គ្រោះរាស្ត្ររបស់ទ្រង់ តាមរយៈសេចក្តីជំនឿរបស់ពួកគេទៅលើសេចក្តីមេត្តារបស់ទ្រង់។ បន្ទាប់ពីព្រះយេស៊ូវសុគតនៅលើឈើឆ្កាងរួច ព្រះបានសង្គ្រោះយើង តាមរយៈសេចក្តីមេត្តា ព្រមទាំងសេចក្តី ជំនឿរបស់យើងទៅលើសេចក្តីមេត្តានោះផងដែរ។ ទន្ទឹមគ្នានេះ យើងក៏ត្រូវតែដឹងដែរថា ទង្វើល្អរបស់ យើងក៏សំខាន់ណាស់ដែរ ពីព្រោះទង្វើនេះបានបង្ហាញថា យើងបានសង្គ្រោះហើយ។

`លោកប៉ុលបានសរសេរអំពីលោកអ័ប្រាហាំ។ លោកអ័ប្រាហាំបានរស់នៅជាយូរណាស់មកហើយ មុនពេលដែលព្រះយេស៊ូវយាងមកកាន់ផែនដីនេះ។ លោកអ័ប្រាហាំគឺជាគំរូមួយបង្ហាញថា ព្រះ បានសង្គ្រោះយើង តាមរយៈសេចក្តីមេត្តារបស់ទ្រង់៖ «ដ្បិតបើសិនណាជាលោកអ័ប្រាហាំបានរាប់ជាសុចរិត ដោយការដែលលោកប្រព្រឹត្ត នោះលោកមានកន្លែងនឹងអួតខ្លួនហើយ តែមិនមែនចំពោះព្រះទេ តើគម្ពីរថាដូចម្តេច គម្ពីរថា ‘អ័ប្រាហាំបានជឿដល់ព្រះ ហើយសេចក្តីជំនឿនោះ បានរាប់ជាសេចក្តីសុចរិត ដល់លោក’» (រ៉ូម 4៖2,3)។ តើខទាំងនេះបានជួយបកស្រាយអំពីអត្ថន័យនៃការដែលបានសង្គ្រោះ តាម រយៈសេចក្តីមេត្តារបស់ព្រះនេះយ៉ាងដូចម្តេចដែរ?`