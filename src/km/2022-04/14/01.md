---
title:  អ្វីៗគ្រប់យ៉ាងថ្មីទាំងអស់
date:  24/12/2022
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 65៖17-25; វិវរណៈ 7៖9-15; ម៉ាថាយ 5៖8; អេសាយ 25៖8; វិវរណៈ 22៖3-5។

> <p>ខចងចាំ</p>
> «ឯព្រះអង្គ ដែលគង់លើបល្ល័ង្ក ទ្រង់មានព្រះបន្ទូលថា មើល អញធ្វើទាំងអស់ឡើងជាថ្មី រួច ទ្រង់មានព្រះបន្ទូលមកខ្ញុំថា ចូរសរសេរទុកចុះ ដ្បិតពាក្យទាំងនេះពិតប្រាកដ ហើយគួរជឿ» (វិវរណៈ 21៖5)។

ព្រះគម្ពីរបានសំដែងនូវក្តីដល់យើងយ៉ាងដូច្នេះថា៖ «តាមសេចក្តីសន្យារបស់ទ្រង់ នោះយើង រាល់គ្នាទន្ទឹងចាំផ្ទៃមេឃថ្មី និងផែនដីថ្មី ដែលមានសុទ្ធតែសេចក្តីសុចរិតវិញ» (ពេត្រុសទី2 3៖13)។ អ្នកខ្លះបានគិតថា សេចក្តីសន្យានេះគឺជារឿងប្រដិឌ ដែលពួកមេដឹកនាំបានប្រើ ដើម្បីគ្រប់គ្រងទៅលើ អ្នកដែលបានមិនសប្បាយចិត្តជានឹងអ្វីៗនៅក្នុងជីវិតនេះ។ ប្រសិនបើមនុស្សជឿថា អ្វីៗគ្រប់យ៉ាងនឹង បានប្រសើរឡើងនៅក្នុងស្ថានសួគ៌នោះ ពួកគេអាចនឹងទទួលយកនូវអ្វីៗដែលបានកើតឡើងនៅលើផែនដីនេះវិញ។ នៅពេលនោះ មនុស្សនឹងមិនប្រឆាំងទាស់នឹងមេដឹកនាំរបស់ពួកគេនោះទេ។ គួរអោយ សោកស្តាយណាស់ ពួកមេដឹកនាំមួយចំនួនបានប្រើសេចក្តីសន្យានេះនៅក្នុងគោលបំណងបែបនេះ។ ប៉ុន្តែ ទង្វើអាក្រក់របស់ពួកគេមិនអាចផ្លាស់ប្តូរសេចក្តីពិតនៃព្រះគម្ពីរបានឡើយ។

ព្រះគម្ពីរបានសំដែងថា នៅគ្រាចុងក្រោយ មនុស្សនឹងសង្ស័យទៅលើសេចក្តីសន្យារបស់ព្រះ។ ពួកគេនឹងសើចចំអកចំពោះសេចក្តីសង្ឃឹមរបស់យើងដែលថា ព្រះនឹងបង្កើតផ្ទៃមេឃ ហើយ និងផែនដីថ្មី (ពេត្រុសទី2 3៖3-7)។ ប៉ុន្តែ ការសើចចំអករបស់ពួកគេមកកាន់យើងនេះ គឺទីសំគាល់ មួយបង្ហាញថា ព្រះគម្ពីរពិតជាត្រឹមត្រូវមែន ដោយបានសំដែងថា មនុស្សទាំងនេះនឹងសើចចំអកអោយ យើងជាមិនខាន។ ការសើចចំអកនេះមិនថ្វីអ្វីទេ ដោយសារតែព្រះគម្ពីរបានដាស់តឿនយើងអំពីរឿង រួចទៅហើយ។

នៅសប្តាហ៍នេះ យើងនឹងចំណាយពេលគិតអំពីសេចក្តីសន្យារបស់ព្រះនៃការប្រទាននូវផ្ទៃ មេឃ និងផែនដីថ្មីនេះដល់យើង។ យើងក៏នឹងសិក្សាអំពីរោងឧបោសថនៅឯស្ថានសួគ៌ ព្រមទាំងចុងបញ្ចប់នៃសេចក្តីស្លាប់ និងការយំសោកផងដែរ។