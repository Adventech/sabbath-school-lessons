---
title:  សូមបង្កើតចិត្តបរិសុទ្ធនៅក្នុងទូលបង្គំ
date:  12/02/2024
---

`សូមអានខគម្ពីរទំនុកតម្កើង 51:1-5។ តើហេតុអ្វីបានជាកវីនៅក្នុងបទគម្ពីរទំនុកតម្កើង ជំពូក 51 បានសូមឱ្យព្រះបង្ហាញសេចក្តីមេត្តាដល់គាត់យ៉ាងដូច្នេះ?`

ស្តេចដាវីបានសរសេរកណ្ឌគម្ពីរទំនុកតម្កើង ជំពូក51។ នៅក្នុងកំណាព្យនេះ ស្តេចដាវីឌបាន បង្ហាញចិត្តរបស់ទ្រង់ដល់ព្រះអម្ចាស់។ ស្តេចដាវីដបានសូមឱ្យព្រះលើកលែងទោសឱ្យគាត់នូវអំពើបាប ដែលគាត់បានធ្វើនៅក្នុងគ្រាងងឹងនៃជីវិតរបស់ទ្រង់នោះ (សាំយូអែលទី2 11 និង12)។ ស្តេចដាវីឌបានរួមភេទជាមួយនឹងប្រពន្ធគេ រួចបន្ទាប់មក ទ្រង់បានបញ្ជូនបុរសម្នាក់ទៅឱ្យគេសម្លាប់នៅក្នុងសមរភូមិ។ ស្តេចដាវីឌបានដឹងថា ទ្រង់បានធ្វើបាបទាស់នឹងព្រះ (ទំនុកតម្កើង 103:10)។ ប៉ុន្តែ ទ្រង់បានសូមឱ្យ ព្រះបង្ហាញសេចក្តីមេត្តាដល់ទ្រង់វិញ (ទំនុកតម្កើង 51:1; និក្ខមនំ 34:6, 7)។ ការលើកលែងទោស គឺជាអំណោយទាននៃសេចក្តីមេត្តា និងសេចក្តីស្រឡាញ់របស់ព្រះ (ទំនុកតម្កើង 51:1)។

`សូមអានខគម្ពីរទំនុកតម្កើង 51:6-19។ តើខទាំងនេះបានបង្រៀនយើងអំពីការលើកលែង ទោសរបស់ព្រះយ៉ាងដូចម្តេចដែរ? តើការលើកលែងទោសរបស់ព្រះបានផ្លាស់ប្តូរយើងដោយរបៀបណា? តើមានការលើកលែងទោសណាទៀត ដែលព្រះបានប្រទានឱ្យយើងដែរឬទេ?`

ការលើកលែងទោសរបស់ព្រះមានទំហំលើសពីការប្រកាសជាផ្លូវការថា ឥឡូវនេះ មនុស្សមាន បាបគ្មានទោសនៅក្នុងព្រះនេត្ររបស់ព្រះទៀតឡើយ។ ដ្បិតការលើកលែងទោសរបស់ព្រះបានផ្លាស់ប្តូរ យើងពីខាងក្នុង (ទំនុកតម្កើង 51:6; ហេព្រើរ 4:12)។ ព្រះបានបង្កើតជីវិតរបស់យើងជាថ្មី (ទំនុកតម្កើង 51:10; យ៉ូហាន 3:3-8)។ ពាក្យ «បង្កើត» ប្រែមកពីពាក្យថា «បារ៉ា (bara)» ជាភាសាហេព្រើរ។ ពាក្យ ថា «បារ៉ា» បានបង្ហាញយើងថា ព្រះអាចធ្វើអ្វីៗគ្រប់យ៉ាងកើតចេញដោយឯកឯងបាន បើសិនជាទ្រង់ចង់។ ពីព្រោះទ្រង់គឺជាបុគ្គលតែម្នាក់គត់ដែលអាច «បង្កើត» ឬ «បារ៉ា» អ្វីទាំងអស់បាន។ ដ្បិតមានតែព្រះមួយ គត់ដែលអាចផ្លាស់ប្តូរចិត្តរបស់មនុស្សមានបាបបាន (កូរិនថូសទី2 4:6)។

ស្តេចដាវីឌបានសូមឱ្យព្រះសម្អាតចិត្តរបស់ទ្រង់ជាមួយនឹងដើមហ៊ីស៊ុប (លេវីវិន័យ 14:2-8; ទំនុកតម្កើង 51:7)។ ដើមហ៊ីស៊ុបគឺជាដើមឈើម៉្យាងដែលសម្តេចសង្ឃនៃសាសន៍អ៊ីស្រាអែលបានយក មកប្រើនៅក្នុងកម្មវិធីពិសេសនៃការថ្វាយបង្គំរបស់ពួកគេ។ ស្តេចដាវីឌបានគិតថា កំហុសរបស់គាត់បាន បំបែកគាត់ចេញពីព្រះ ដូចជាមនុស្សឃ្លង់បានបែរចេញពីសហគមន៍របស់គេទៅរស់នៅតែម្នាក់ឯង នៅ ពេលដែលគាត់មានជំងឺសើស្បែកយ៉ាងដូច្នោះដែរ (ទំនុកតម្កើង 51:11)។ ស្តេចដាវីឌបានជឿថា តង្វាយ ដុតមិនអាចធ្វើឱ្យក្លាយមកជាមនុស្សថ្មីបានឡើយ។ ដ្បិតទ្រង់បានដឹងថា គ្មានអំណោយណាដែលទ្រង់ អាចនាំយកទៅថ្វាយព្រះ ដើម្បីឱ្យបានចេញថ្លៃលោះអំពើបាបដ៏អាក្រក់របស់ទ្រង់នោះឡើយ (ទំនុកតម្កើង 51:16; និក្ខមនំ 21:14; លេវីវិន័យ 20:10)។

សេចក្តីមេត្តារបស់ព្រះបានអនុញ្ញាតឱ្យទ្រង់ទទួលយកតង្វាយនៃការលន់តួរបស់ស្តេចដាវីឌ។ នេះហើយគឺជាមូលហេតុដែលនាំឱ្យស្តេចដាវីឌបានមានបន្ទូលថា «ឯតង្វាយដែលគួរថ្វាយដល់ព្រះ នោះ គឺជាវិញ្ញាណខ្ទេចខ្ទាំ ឱព្រះអម្ចាស់អើយ ទ្រង់មិនមើលងាយចំពោះចិត្តខ្ទេចខ្ទាំ ហើយទន់ទាបឡើយ» (ទំនុកតម្កើង 51:17)។ នៅពេលដែលស្តេចដាវីឌបានសូមឱ្យព្រះសម្អាតចិត្តរបស់ទ្រង់ជាមួយនឹងដើម ហ៊ីស៊ុប នោះស្តេចដាវីឌបានបង្ហាញថា ទ្រង់ពិតជាចង់ត្រឡប់មកឯព្រះមែន។

`បើសិនជាព្រះអាចលើកលែងទោសឱ្យឃាតករ អ្នកកេងប្រវ័ញ្ច និងអ្នកកុហកបានមែននោះ តើយើងទាំងអស់គ្នាមានសេចក្តីសង្ឃឹមអ្វីដែរ?`