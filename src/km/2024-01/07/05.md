---
title:  ការសរសើរតម្កើងព្រះ
date:  14/02/2024
---

`សូមអានបទគម្ពីរទំនុកតម្កើង ជំពូក113 និងទំនុកតម្កើង ជំពូក123។ តើកំណាព្យទាំងនេះ បានសរសើរតម្កើងព្រះទៅលើរឿងអ្វីដែរ?`

បទគម្ពីរទំនុកតម្កើង ជំពូក113 និងទំនុកតម្កើង ជំពូក123 បានសរសើរតម្កើងព្រះសម្រាប់ ព្រះគុណ និងអំណាចដ៏ស្មោះត្រង់របស់ទ្រង់។ មានតែព្រះមួយអង្គគត់ ដែលអាចគង់នៅលើបល្ល័ង្កនៃស្ថានសួគ៌។ ម្ល៉ោះហើយ បល្ល័ង្ករបស់ព្រះក៏បានបង្ហាញយើងអំពីសិរីរុងរឿងរបស់ទ្រង់ ព្រមទាំងបានបង្ហាញ ថា ទ្រង់មានអំណាចខ្លាំងពូកែផងដែរ។ ហើយទ្រង់ក៏មានអំណាចលើសជាមេដឹកនាំនៅលើផែនដីនេះ ឬ នៅលើមេឃផងដែរ។ ពីព្រោះព្រះទ្រង់ធំលើសជាងអ្វីៗទាំងអស់ (ទំនុកតម្កើង 113:4, 5; ទំនុកតម្កើង 123:1)។ នេះហើយគឺជាមូលហេតុដែលនាំឱ្យកវីមានប្រសាសន៍ថា «តើមានអ្នកឯណាឲ្យដូចជាព្រះយេហូវ៉ា ជាព្រះ នៃយើងខ្ញុំ ជាព្រះដែលគង់នៅស្ថានដ៏ខ្ពស់នោះ» (ទំនុកតម្កើង 113:5)។ ខនេះបានបង្ហាញអំពី សេចក្តីជំនឿរបស់កវីនៅក្នុងជំពូកនេះ ដោយគាត់បានជឿថា នៅលើផែនដី ឬនៅលើស្ថានសួគ៌ គ្មានបុគ្គល ណា ដែលមានអំណាចជាងព្រះនៃសាសន៍អ៊ីស្រាអែលនោះឡើយ។

បល្ល័ង្ករបស់ព្រះអម្ចាស់គឺនៅខ្ពស់ផុតពីផែនដី។ ដូច្នេះហើយ កវីបានមានប្រសាសន៍ថា ព្រះអម្ចាស់ បាន «ឱនព្រះនេត្រ ដើម្បីទតមើលផ្ទៃមេឃ និងផែនដី» (ទំនុកតម្កើង 113:6)។ ប៉ុន្តែ ព្រះអម្ចាស់កំពុង តែឱនព្រះនេត្រ ដើម្បីទតមើលកូនៗរបស់ទ្រង់វិញ។ ដ្បិតទ្រង់បានទតឃើញអ្វីៗគ្រប់យ៉ាងដែលបានកើត ឡើងនៅលើផែនដីនេះ។ ដោយសារតែទ្រង់មានពេញទៅដោយសេចក្តីមេត្តានេះហើយ បានជាទ្រង់បាន ត្រៀមព្រះអង្គជាស្រេច ដើម្បីរំដោះអ្នកក្រីក្រ និងអ្នកខ្វះខាតចេញពីបញ្ហារបស់ពួកគេ។ ព្រះអម្ចាស់មិនបានលាក់ព្រះអង្គទ្រង់ចេញពីអ្នកបម្រើរបស់ទ្រង់នោះឡើយ ទោះបីជាទ្រង់បានគង់នៅឆ្ងាយពីពួកគេក៏ដោយ។

យើងមិនអាចយល់ទាំងស្រុង អំពីព្រះហឫទ័យដែលព្រះមានចំពោះយើងបានឡើយ។ ពីព្រោះ ព្រះបានយកព្រះទ័យទុកដាក់ចំពោះអ្នកក្រីក្រី និងអ្នកខ្វះខាត ដោយទ្រង់បានផ្លាស់ប្តូរជីវិតរបស់ពួកគេ។ ហើយព្រះក៏បានធ្វើបាដិហារ្យអស្ចារ្យជាច្រើន ដើម្បីជួយដល់ពួកគេផងដែរ។ ទ្រង់បានបង្ហាញយើងថា ទ្រង់មានអំណាចខ្លាំងពូកែ នៅពេលដែលទ្រង់ជួយដល់អ្នកកំសត់ និងជួយអ្នកឈឺចាប់នោះ។ មនុស្ស លោកបានគិតថា ពួកគេអាចចូលមកទៅឯព្រះបាន ដោយសារតែពួកគេបានដឹងថា ទ្រង់គឺជាព្រះអាទិករ របស់ពួកគេ និងជាអ្នកទ្រទ្រង់ជីវិតរបស់ពួកគេ។ ទន្ទឹមគ្នានេះ យើងក៏បានដឹងថា យើងគឺជាអ្នកបម្រើរបស់ ព្រះ ហើយក៏អ្នកទ្រទ្រង់ជីវិតពួកគេនោះដែរ។

យើងបានថ្វាយបង្គំព្រះ ដោយសារតែទ្រង់មានអំណាចខ្លាំងពូកែ។ លើសពីនេះទៅទៀតនោះ យើងបានថ្វាយបង្គំព្រះ ក៏ដោយសារតែទ្រង់ជាព្រះនៃសេចក្តីស្រឡាញ់ និងសេចក្តីបរិសុទ្ធផងដែរ។ យើង អាចសរសើរតម្កើងព្រះនៅគ្រប់ពេលវេលា និងនៅគ្រប់ទីកន្លែង (ទំនុកតម្កើង 113:2, 3)។ យើងបាន ឃើញសិរីរុងរឿង និងសេចក្តីមេត្តារបស់ព្រះនៅក្នុងព្រះយេស៊ូវ។ ពីព្រោះព្រះយេស៊ូវបានយល់ព្រមលះចាក បល្ល័ង្ករបស់ទ្រង់នៅឯស្ថានសួគ៌ ដើម្បីយាងមកសង្គ្រោះយើងនៅលើផែនដីនេះ។ ព្រះយេស៊ូវបានសុគត នៅលើឈើឆ្កាង ដើម្បីនាំមនុស្សមានបាបត្រឡប់ទៅឯព្រះវិញ (ភីលីព 2:6-8)។ ឈើឆ្កាងបានបង្ហាញ យើងពីហេតុផលដ៏ល្អបំផុតសម្រាប់សំណួរដែលថា ហេតុអ្វីបានជាយើងគួរតែថ្វាយបង្គំ និងសរសើរតម្កើង ព្រះចំពោះរឿងគ្រប់យ៉ាងដែលទ្រង់បានធ្វើសម្រាប់យើងនោះ។

`សូមគិតអំពីឈើឆ្កាង និងអ្វីៗគ្រប់យ៉ាងដែលព្រះយេស៊ូវបានធ្វើសម្រាប់យើងនៅលើឈើឆ្កាង នោះ។ តើព្រះយេស៊ូវបានសង្គ្រោះយើងចេញពីអ្វីខ្លះ? តើហេតុអ្វីបានជាលោកអ្នកត្រូវតែគិតអំពីរឿងទាំង នេះយ៉ាងដូច្នេះ?`