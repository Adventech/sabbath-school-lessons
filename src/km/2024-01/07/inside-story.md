---
title:  បន្ទុកដែលត្រូវបានសម្រាលចេញពីចិត្ត
date:  16/02/2024
---

លោកសេគូលកំពុងតែរង់ចាំនៅខាងក្រៅអគារស្នាក់នៅសិស្សប្រុសនៅឯវិទ្យាល័យរបស់គាត់ ដែលស្ថិតនៅក្នុងទីក្រុងសារ៉ាយេវ៉ូ ដែលជារាជធានីនៃប្រទេសប៊ូស្នៀ-ហេហ្សេហ្គូវីណា នៅល្ងាចថ្ងៃសុក្រ មួយ។ គាត់កំពុងតែរង់ចាំវាយក្មេងប្រុសម្នាក់ដែលបានមើលងាយគាត់។ ខណៈដែលគាត់បានរង់ចាំផ្លូវ នោះមិត្តភក្តិរបស់គាត់ម្នាក់បានហុចស្រាខូញ៉ាក់ (cognac) ឱ្យគាត់។ គាត់បានភ្លក្សស្រានោះ បន្ទាប់មក គាត់បានផឹកស្រានោះទៀតរហូតដល់ស្រវឹងជោក។ លុះដល់ព្រឹកឡើង គាត់បានដឹងថា មិត្តភក្តិរបស់គាត់នឹងបង្អាប់គាត់ដោយមិនប្រណី ដោយសារតែគាត់មិនបានសងសឹកក្មេងប្រុសម្នាក់នោះ។ គាត់បាន សម្រេចចិត្តថា គាត់នឹងលាក់ខ្លួនមួយថ្ងៃសិន។ ប៉ុន្តែ តើគាត់ត្រូវលាក់ខ្លួននៅទីណាទៅ? នៅពេលនោះ គាត់បាននឹកចាំអំពីអ្នកគ្រូអាត់វេនទីស្ទរបស់គាត់ ដែលបានអញ្ជើញគាត់ទៅព្រះវិហារកាលពីថ្ងៃមុន។ ហើយនៅពេលនោះក៏ព្រឹកនៃថ្ងៃសប្បាតហ៍ផងដែរ។

សក់របស់លោកសេគូលបានដុះវែងក្រញេក្រញាញ់។ គាត់មិនបានកក់សក់អស់រយៈពេល មួយខែ។ ហើយគាត់ក៏បានដកដង្ហើមទាំងញ័រផងដែរ។ នៅពេលដែលគាត់បានមកដល់ នោះគាត់បាន រកមើលកន្លែងអង្គុយយ៉ាងប្រុងប្រយ័ត្ន។ ដ្បិតគាត់ធ្លាប់ឮគេថា អ្នកអាត់វេនទីស្ទបានប្រារព្ធ «ថ្ងៃសប្បាតហ៍ ដ៏រីករាយ» របស់ពួកគេ ដោយការញែ៉ងញ៉ង់គ្នា ដូច្នេះហើយ គាត់មិនចង់អង្គុយនៅក្បែរយាយចាស់នោះ ឡើយ។ នៅពេលដែលរកឃើញកន្លែងអង្គុយដែលមានស្រ្តីវ័យក្មេងស្រស់ស្អាតម្នាក់ នោះគាត់ចូលទៅ អង្គុយជិតនាង។

នៅពេលដែលប៉ាស្ទ័របានចាប់ផ្តើមអធិប្បាយ នោះលោកសេគូលបានចំហមាត់ទាំងភ្ញាក់ផ្អើល ដោយសារតែប៉ាស្ទ័របានបង្ហាញចម្លើយនៅក្នុងព្រះគម្ពីរដែលបានឆ្លើយតបទៅនឹងសំណួរដែលគាត់បាន ចោទសួរអំពីព្រះ ហើយឋាននរកនោះ។ បន្ទុកដ៏ធ្ងន់មួយត្រូវបានសម្រាលចេញពីចិត្តរបស់គាត់ ខណៈ ដែលគាត់បានឮប្រាកដថា ព្រះគឺជាសេចក្តីស្រឡាញ់នោះ (យ៉ូហានទី1 4:8) ដោយទ្រង់មានព្រះទ័យ ចង់សង្គ្រោះមនុស្សមានបាបទាំងអស់ (លូកា 19:10) ដើម្បីកុំឱ្យអ្នកណាបានធ្លាក់ទៅក្នុងគុកភ្លើងអស់កល្បជានិច្ចនោះឡើយ (ម៉ាឡាគី 4:1, 3; ទំនុកដំកើង 37:10, 11)។

បន្ទាប់ពីការអធិប្បាយ មានមនុស្សម្នាក់បានមកអញ្ជើញលោកសេគូលឱ្យចូលរួមនៅក្នុងកម្មវិធី ផ្សាយដំណឹងល្អ ហើយគាត់ក៏បានទៅចូលរួមនៅក្នុងកម្មវិធីផ្សាយដំណឹងល្អនោះផងដែរ។ លោកសេគូល បានសួរប៉ាស្ទ័រនៅថ្ងៃចុងក្រោយនៃការផ្សាយដំណឹងល្អនោះយ៉ាងដូច្នេះថា «លោកគ្រូ សូមលោកគ្រូជួយ ណែនាំខ្ញុំផងថា តើខ្ញុំអាចធ្វើអ្វីបានខ្លះ ហើយខ្ញុំមិនអាចធ្វើអ្វីបានខ្លះ?»។ ប៉ាស្ទ័របានឆ្លើយមកវិញថា «ប្អូន អាចធ្វើអ្វីក៏បានដែរ»។ លោកសេគូលបានតបទៅវិញថា «លោកគ្រូកុំនិយាយអ៊ីចឹងអី លោកគ្រូប្រាប់ខ្ញុំឱ្យ ត្រង់មកថា តើខ្ញុំអាចធ្វើរឿងអ្វីខ្លះ មិនអាចធ្វើរឿងអ្វីខ្លះ?»។ ប៉ាស្ទ័របានឆ្លើយថា «ប្អូនមិនអាចធ្វើការនៅថ្ងៃ សប្បាតហ៍តទៅទៀតបានឡើយ»។ គាត់បានឆ្លើយថា «បាទ លោកគ្រូ»។ «ប្អូនក៏មិនអាចទៅរៀននៅ ថ្ងៃសប្បាតហ៍តទៅទៀតដែរ»។ «បាទ លោកគ្រូ»។ «ប្អូនមិនអាចវាយគ្នា» «បាទ លោកគ្រូ»។ «ហើយកូន ក៏មិនអាចញុាំសាច់មិនស្អាតតទៅបានដែរ»។ «បាទ លោកគ្រូខ្ញុំនឹងឈប់ញុាំសាច់មិនស្អាត»។ «និយាយ ត្រង់ ព្រះវិហាររបស់យើងចង់សំណូមពរឱ្យប្អូនឈប់ញុាំសាច់ បានទេ?»។ «បាទ បាន លោកគ្រូ ខ្ញុំនឹងឈប់ញុាំសាច់ទៅតាមសំណូមពររបស់ព្រះវិហារ»។

ចាប់ពីថ្ងៃនោះមក លោកសេគូលមិនដែលធ្វើការ ឬទៅសាលារៀននៅថ្ងៃសប្បាតហ៍នោះទេ។ គាត់មិនដែលវាយតប់ ក៏មិនដែលញុាំសាច់ដែរ។ 6ខែក្រោយមក គាត់បានទទួលបុណ្យជ្រមុជទឹក នៅ ពេលដែលគាត់មានអាយុ18ឆ្នាំ។ ប៉ុន្តែ គាត់បានទទួលយកការបង្រៀននៃព្រះវិហារអាត់វេនទីស្ទភ្លាមៗ ដោយសារតែព្រះគម្ពីរបានឆ្លើយតបទៅនឹងសំណួរដែលគាត់បានចោទសួរ អំពីព្រះ ហើយនិងឋាននរក នេះឯង។