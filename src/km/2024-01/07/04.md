---
title:  តើយ៉ាងណាទៅវិញ បើសិនជាព្រះបានដាក់ទោសអំពើបាបរបស់យើងវិញនោះ?
date:  13/02/2024
---

`សូមអានបទគម្ពីរទំនុកតម្កើង ជំពូក130។ តើកំណាព្យនេះបានប្រាប់យើងអំពីអំពើបាប និង ភាពអាក្រក់របស់វាយ៉ាងដូចម្តេចដែរ? តើមនុស្សមានបានបានទទួលសេចក្តីសង្ឃឹមអ្វីដែរ?`

អំពើបាបរបស់កវី ហើយនិងអំពើបាបរបស់ប្រជារាស្ត្ររបស់ទ្រង់ បានធ្វើឱ្យកវីទទួលរងនូវការ ឈឺចាប់ (ទំនុកតម្កើង 130:3, 8)។ អំពើបាបរបស់មនុស្សលោកអាក្រក់ល្មមនឹងអាចបំបែកពួកគេចេញពីព្រះជារៀងរហូត (ទំនុកតម្កើង 130:3)។ ដ្បិតព្រះក៏បានកត់ត្រាទុកអំពើបាបរបស់យើងនៅឯស្ថានសួគ៌ ផងដែរ ដោយទ្រង់នឹងប្រើក្រាំងកត់ត្រាទាំងនេះ នៅពេលដែលទ្រង់ជំនុំជម្រះយើង (ដានីយ៉ែល 7:10; វិវរណៈ 20:12)។ ឈ្មោះរបស់មនុស្សមានបាបនឹងត្រូវបានលុបចេញពីក្រាំងជីវិត បើសិនជាពួកគេមិន បានលន់តួអំពើបាបរបស់ពួកគេ ដោយនៅបន្តធ្វើអំពើបាបទាំងនោះតទៅទៀតនោះ (និក្ខមនំ 32:32; ទំនុកតម្កើង 69:28; វិវរណៈ 13:8)។

កវីនៅក្នុងជំពូកនេះបានសូមឱ្យព្រះលើកលែងទោសឱ្យគាត់។ ពីព្រោះការលើកលែងទោសរបស់ព្រះគឺជាវិធីតែមួយគត់ ដែលអាចលុបអំពើបាបចេញពីក្រាំងនៅឯស្ថានសួគ៌បាន (ទំនុកតម្កើង 51:1, 9; យេរេមា 31:34; មីកា 7:19)។ កវីនៅក្នុងជំពូកនេះបានដឹងថា «ព្រះមិនមែនជាព្រះនៃកំហឹង នោះឡើយ តែទ្រង់គឺជាព្រះនៃសេចក្តីស្រឡាញ់វិញ។ ព្រះទ្រង់ខ្ញាល់តែនៅពេលដែលមនុស្សលោកមិន បានដឹងគុណចំពោះអំណោយទាននៃសេចក្តីស្រឡាញ់របស់ទ្រង់ប៉ុណ្ណោះ . . . . ព្រះមិនបានចាក់សេចក្តី ក្រោធរបស់ទ្រង់មកលើយើង ដើម្បីធ្វើបាបយើងនោះទេ។ ផ្ទុយទៅវិញ សេចក្តីក្រោធរបស់ទ្រង់គឺជាមធ្យោបាយមួយ ដើម្បីព្យាបាលយើងវិញ។ ព្រះមិនចង់បំផ្លាញយើងឡើយ តែទ្រង់ចង់សង្គ្រោះរាស្ត្ររបស់ ទ្រង់វិញ (សូមអានខគម្ពីរហូសេ 6:1, 2)»។ ដកស្រង់ពី Hans K. LaRodelle, Delieverance in the Psalms (Berrien Springs, MI: First Impressions, 1983), pages 180, 181, adapted។ ព្រះទ្រង់ សព្វព្រះទ័យនឹងលើកលែងទោសអំពើបាបរបស់យើង ដោយមិនដាក់ទោសយើង ដោយសារតែអំពើបាប ទាំងនោះឡើយ។ សេចក្តីស្រឡាញ់តាមរយៈការលើកលែងទោសរបស់ព្រះនេះក៏បានផ្តល់សេចក្តីស្រឡាញ់ ដល់ចិត្តរបស់យើងផងដែរ។ បន្ទាប់មក យើងនឹងមានចិត្តចង់ថ្វាយបង្គំ ព្រមទាំងចង់លើកតម្កើងទ្រង់ដែរ (ទំនុកតម្កើង 130:4; រ៉ូម 2:4)។ ម្ល៉ោះហើយ យើងត្រូវតែថ្វាយបង្គំទ្រង់ ដោយសារតែយើងបានគោរព ស្រឡាញ់ដល់ទ្រង់ មិនមែនដោយសារតែទ្រង់ដាក់ទោសយើងនោះឡើយ។

កូនៗរបស់ព្រះត្រូវតែរង់ចាំព្រះអម្ចាស់ដោយក្តីអត់ធ្មត់ (ទំនុកតម្កើង 27:14; ទំនុកតម្កើង 37:34)។ តើយើងបានអង្គុយរង់ចាំឱ្យព្រះអម្ចាស់ឆ្លើយតបទៅនឹងសេចក្តីអធិស្ឋានរបស់យើង ដោយ មិនធ្វើអ្វីសោះដែរឬទេ? ទេ មិនមែនដូច្នោះឡើយ។ នៅពេលដែលយើងបានរង់ចាំចម្លើយពីព្រះអម្ចាស់ នោះយើងបានតោងជាប់ទៅនឹងសេចក្តីសន្យារបស់ព្រះអម្ចាស់ដែលមានប្រភពចេញមកពីព្រះគម្ពីរ តាម រយៈសេចក្តីជំនឿ (ទំនុកតម្កើង 130:5)។ ដូច្នេះហើយ ការរង់ចាំព្រះអម្ចាស់របស់យើងមិនមែនជារឿង ខាតបង់នោះឡើយ។ ហើយការរង់ចាំព្រះអម្ចាស់ក៏មិនមែនជាពេលដែលយើងមិនត្រូវធ្វើអ្វីសោះនោះដែរ។ ដូច្នេះហើយ ជំនួយរបស់ព្រះនឹងបានប្រទានមកឱ្យយើង នៅពេលដែលយើងត្រូវការវាជាចាំបាច់។

`តើលោកអ្នកបានឃើញអំពីរបៀបដែលកវីបានសូមឱ្យព្រះជួយមនុស្សគ្រប់គ្នានៅក្នុងសហគមន៍ រួមជំនឿរបស់គាត់ដែរឬទេ (ទំនុកតម្កើង 130:7, 8)? កវីនៅក្នុងជំពូកនេះបានដឹងថា មនុស្សគ្រប់គ្នា នៅក្នុងសហគមន៍មានទំនាក់ទំនងជាមួយនឹងគ្នា។ ដូច្នេះហើយ គាត់បានអធិស្ឋានសម្រាប់ខ្លួនគាត់ និង សហគមន៍របស់គាត់ទាំងមូល។ នៅក្នុងនាមជាគ្រីស្ទាន យើងក៏ជាផ្នែកមួយនៅក្នុងសហគមន៍រួមជំនឿរបស់គាត់ផងដែរ។ ដូច្នេះហើយ យើងគួរតែរក្សាការចាំយាមនៅក្នុងអធិស្ឋានឱ្យគ្នាទៅវិញមក។`