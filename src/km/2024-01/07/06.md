---
title:  ការនឹកចាំអំពីព្រះពរទាំងអស់របស់ព្រះ
date:  15/02/2024
---

`សូមអានបទគម្ពីរទំនុកតម្កើង ជំពូក103។ តើកំណាព្យនេះបានបង្រៀនយើងអំពីព្រះពរជាច្រើន របស់ព្រះដែលបានប្រទានឱ្យយើងនោះយ៉ាងដូចម្តេចដែរ?`

បទគម្ពីរទំនុកតម្កើង ជំពូក103 បានប្រាប់យើងអំពីព្រះពរជាច្រើនរបស់ព្រះ ដែលព្រះពរទាំង នេះក៏បានរាប់បញ្ចូលទាំងកិច្ចការល្អៗដែលព្រះអម្ចាស់បានធ្វើសម្រាប់យើងផងដែរ (ទំនុកតម្កើង 103:2)។ ដ្បិតព្រះអម្ចាស់បាន «ប្រោសប្រទានឲ្យសំបកកាយនៃឯង បានស្កប់ស្កល់ដោយរបស់ល្អ» (ទំនុកតម្កើង 103:3-6)។ ព្រះអម្ចាស់បានប្រទានព្រះពរទាំងនេះដល់យើង ដោយសារតែទ្រង់គឺជាព្រះនៃសេចក្តីស្រឡាញ់។ ហើយទ្រង់ក៏បានប្រទានព្រះពរទាំងនេះដល់យើង ដោយសារតែទ្រង់បាននឹកចាំអំពីសេចក្តី សន្យាដែលទ្រង់បានតាំងឡើងជាមួយនឹងរាស្ត្ររបស់ទ្រង់ ហើយទ្រង់ក៏បានរក្សាសេចក្តីសន្យាទាំងនោះ ផងដែរ (ទំនុកតម្កើង 103:7-18)។ ព្រះអម្ចាស់បាននឹកចាំថា មនុស្សលោកគឺជាមនុស្សកម្សោយ ដែល អាចរស់នៅបានត្រឹមតែមួយរយៈពេលខ្លីប៉ុណ្ណោះ។ ម្ល៉ោះហើយ រឿងនេះបានធ្វើឱ្យព្រះអម្ចាស់មានព្រះទ័យ អាណិតអាសូរដល់រាស្ត្ររបស់ទ្រង់ (ទំនុកតម្កើង 103:13-17)។

តើនៅក្នុងព្រះគម្ពីរ ការនឹកចាំមានន័យយ៉ាងណាដែរ?

ការនឹកចាំមិនត្រឹមតែជាការនឹកឃើញអំពីរឿងអតីតកាលនោះទេ។ ការនឹកចាំក៏មានន័យថា យើងបានបញ្ចេញសកម្មភាពធ្វើអ្វីមួយនៅក្នុងពេលឥឡូវនេះផងដែរ។ នៅពេលដែលព្រះបាននឹកចាំអំពី សេចក្តីសន្យារបស់ទ្រង់ នោះមានន័យថា ទ្រង់ក៏នឹងបញ្ចេញសកម្មភាពផងដែរ ដោយទ្រង់បានយាងមក ជួយរាស្ត្ររបស់ទ្រង់ និងបានទ្រទ្រង់ពួកគេដោយព្រះគុណរបស់ទ្រង់ (ទំនុកតម្កើង 103:3-13)។ នៅ ក្នុងខគម្ពីរទំនុកតម្កើង 103:11-16 កវីបានប្រើរូបស័ព្ទដ៏មានឥទ្ធិពលមួយ ដើម្បីបង្ហាញយើងថា មាន តែលំហមេឃដែលមានផ្កាយ និងមានភពជាច្រើនប៉ុណ្ណោះ ដែលអាចប្រៀបផ្ទឹមទៅនឹងព្រះគុណរបស់ព្រះបាន។

តើរាស្ត្ររបស់ព្រះបានអរព្រះគុណទ្រង់ចំពោះសេចក្តីមេត្តារបស់ទ្រង់ដោយរបៀបណា?

របៀបទី1 រាស្ត្ររបស់ព្រះគួរតែជូនពរដល់ព្រះអម្ចាស់ (ទំនុកតម្កើង 103:1, 2)។ នៅពេល ដែលយើងជូនពរអ្នកណាម្នាក់ នោះពររបស់យើងក៏ប្រៀបដូចជាអំណោយមួយយ៉ាងដូច្នោះដែរ។ អំណោយ របស់យើងក៏អាចជាអំណោយខាងឯវិញ្ញាណផងដែរ។ ម៉្យាងទៀត អំណោយរបស់យើងក៏អាចជារបស់ដែល អ្នកដទៃត្រូវការផងដែរ (លោកុប្បត្តិ 49:25; ទំនុកតម្កើង 5:12)។ ដ្បិតព្រះគឺជាប្រភពនៃរបស់ទាំងអស់ ដែលយើងមាន។ បើដូច្នេះមែន តើយើងអាចជូនពរព្រះយ៉ាងដូចម្តេចទៅ បើទ្រង់បានគ្រប់គ្រងរបស់ទាំងអស់ ដែលយើងមានទៅហើយនោះ? ព្រះគម្ពីរបានបង្ហាញយើងថា យើងអាចសរសើរ ឬអរព្រះគុណដល់ព្រះបាន ទៅតាមរបៀបដែលសាសន៍អ៊ីស្រាអែលបានអរព្រះគុណស្តេចសាឡូម៉ូនចំពោះអ្វីៗគ្រប់យ៉ាងដែលទ្រង់ បានធ្វើសម្រាប់ពួកគេ (ពង្សាវតារក្សត្រទី1 8:66; សូមអានខគម្ពីរយ៉ូប 29:13)។ នៅពេលដែលព្រះ ប្រទានអំណោយទានល្អដល់កូនរបស់ទ្រង់ នោះទ្រង់ក៏បានប្រទានព្រះពរដល់ពួកគេផងដែរ។ នៅពេលនោះ រាស្ត្ររបស់ព្រះនឹងជូនពរទៅព្រះវិញ ដោយការសរសើរចំពោះសេចក្តីស្រឡាញ់របស់ទ្រង់។

របៀបទី2 រាស្ត្ររបស់ព្រះគួរតែនឹកចាំសេចក្តីសន្យា និងព្រះពរដែលទ្រង់បានប្រទានឱ្យពួកគេ កាលមុន (ទំនុកតម្កើង 103:2, 18-22)។ នៅពេលដែលយើងនឹកចាំអំពីព្រះពររបស់ព្រះ នោះយើង ប្រាកដជាចង់ស្រឡាញ់ និងចង់ធ្វើតាមទ្រង់បន្ថែមទៀតជាមិនខាន។

អ្នកស្រីអេឡែន ជីវ៉ៃត៍បានសរសេរថា «យើងគួរតែចំណាយពេលមួយម៉ោងជារៀងរាល់ថ្ងៃ ដើម្បី ពិចារណាអំពីជីវិតរបស់ព្រះយេស៊ូវ . . . . នៅពេលដែលយើងបានគិតអំពីការសុគតរបស់ទ្រង់ជំនួយយើង នោះយើងនឹងជឿទុកចិត្តទ្រង់កាន់តែខ្លាំងឡើង។ ហើយការស្រឡាញ់របស់យើងក៏នឹងបានលូតលាស់ផងដែរ។ បន្ទាប់មក យើងនឹងបានពេញទៅដោយព្រះវិញ្ញាណបរិសុទ្ធ»។ ដកស្រង់ពី The Desire of Ages, page 83, adapted។