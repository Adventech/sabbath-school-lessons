---
title:  ការសិក្សាបន្ថែម
date:  16/02/2024
---

សូមអាន Ellen G. White, “The Sinner’s Need of Christ,” pages 17-22, in Steps to Christ។

«យើងបានធ្វើទាស់នឹងព្រះ។ ដូច្នេះហើយ យើងមិនស័ក្តិសមទទួលបានព្រះពររបស់ព្រះនោះ ទេ។ ប៉ុន្តែ ព្រះអង្គទ្រង់ផ្ទាល់បានបង្រៀនយើងឱ្យនិយាយថា៖ ‘សូមកុំស្អប់យើងខ្ញុំឡើយ ដោយយល់ដល់ ព្រះនាមទ្រង់ សូមកុំបង្អាប់បល្ល័ង្កនៃសិរីល្អរបស់ទ្រង់ សូមនឹកចាំឡើងវិញ ហើយកុំផ្តាច់សេចក្តីសញ្ញា ដែល ទ្រង់បានតាំងនឹងយើងខ្ញុំឡើយ’ (យេរេមា 14:12)។ នៅពេលដែលយើងចូលទៅរកព្រះ នោះយើងត្រូវតែលន់តួអំពើបាបរបស់យើង ដោយដឹងថា យើងមិនស័ក្តិសមទទួលបានព្រះពររបស់ទ្រង់នោះឡើយ។ នៅពេលដែលយើងធ្វើដូច្នេះ នោះទ្រង់នឹងឮសេចក្តីអំពាវនាវរបស់យើងជាមិនខាន។ ពីព្រោះទ្រង់បាន សន្យាថា ទ្រង់នឹងសន្យាឆ្លើយតបទៅនឹងសេចក្តីអធិស្ឋានរបស់យើង។ ហើយនៅពេលដែលទ្រង់បំពេញ សេចក្តីសន្យារបស់ទ្រង់ដល់យើង នោះក៏មានន័យថា ទ្រង់បាននាំកិត្តិនាមដល់ព្រះនាមរបស់ទ្រង់ និងបល្ល័ង្ក របស់ទ្រង់ផងដែរ»។ ដកស្រង់ពី Ellen G. White, Christ’s Object Lessons, page 148, adapted។

នៅក្នុងបទគម្ពីរទំនុកតម្កើង ជំពូក 103 កវីបានដឹងថា ព្រះបានបង្ហាញសេចក្តីមេត្តាដល់គាត់ (ទំនុកតម្កើង103:2) ដោយព្រះគុណរបស់ទ្រង់បានជំរុញឱ្យគាត់មានប្រសាសន៍ថា «ព្រះយេហូវ៉ាទ្រង់ សម្រេចកិច្ចការដ៏សុចរិត ហើយនឹងសេចក្តីយុត្តិធម៌ ចំពោះអស់អ្នកណាដែលត្រូវគេសង្កត់សង្កិន» (ទំនុកតម្កើង 103:6)។ កវីបានមានប្រសាសន៍យ៉ាងដូច្នេះ ដោយសារតែគាត់ចង់ឱ្យមនុស្សគ្រប់គ្នាបានដឹងថា ព្រះ-

អម្ចាស់គឺជាព្រះនៃសេចក្តីមេត្តា និងជាព្រះនៃសេចក្តីស្រឡាញ់។ នៅពេលដែលអ្នកដទៃបានយល់អំពីសេចក្តីពិតនៃព្រះគម្ពីរនៅត្រង់នេះ នោះពួកគេនឹងថ្វាយចិត្តរបស់ពួកគេដល់ទ្រង់ ដោយទទួលយកព្រះគុណ របស់ទ្រង់ ដោយការសរសើរតម្កើងទ្រង់ (ទំនុកតម្កើង 9:11, 12; ទំនុកតម្កើង 22:22-27; ទំនុកតម្កើង 66:16)។

**សំណួរពិភាក្សា**

`1. ព្រះគុណរបស់ព្រះគឺនៅអស់កល្បជានិច្ច។ តើសេចក្តីពិតនេះបានជួយឱ្យលោកអ្នកយល់កាន់តែច្បាស់ អំពីសេចក្តីស្រឡាញ់របស់ព្រះ និងព្រះគុណរបស់ទ្រង់នោះដោយរបៀបណាដែរ? តើការបង្រៀននេះមាន ន័យថា យើងអាចបន្តធ្វើបាបតទៅទៀត ដោយសារតែព្រះគុណរបស់ទ្រង់នៅអស់កល្បជានិច្ចដែរឬទេ? សូមពន្យល់។`

`2. ព្រះដែលបានលើកលែងទោសអំពើបាបរបស់យើងក៏ជាព្រះត្រូវជំនុំជម្រះអំពើបាបរបស់យើងផងដែរ។ តើយើងអាចបកស្រាយគោលគំនិតខុសគ្នាទាំង2យ៉ាងនេះដោយរបៀបណា?`

`3. សូមអាននូវអ្វីដែលគម្ពីរសញ្ញាថ្មីបានចែងអំពីព្រះគុណរបស់ព្រះនៅក្នុងខគម្ពីរអេភេសូរ 2:4, 5; ធីម៉ូថេ ទី1 1:16; ទីតុស 3:5; ហេព្រើរ 4:16។ តើខដែលបានស្តីអំពីព្រះគុណរបស់ព្រះទាំងនេះបានស្រប ទៅនឹងអ្វីដែលយើងបានអាននៅក្នុងកណ្ឌគម្ពីរទំនុកតម្កើង អំពីព្រះគុណរបស់ទ្រង់នោះដោយរបៀបណា?`