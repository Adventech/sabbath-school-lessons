---
title:  ព្រះបានសង្គ្រោះយើងចេញពីបញ្ហាទាំងអស់របស់យើង
date:  20/01/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 139:1-18; ទំនុកតម្កើង 40:1-3; ទំនុកតម្កើង 17:7-9; កូរិនថូសទី1 10:1-4; ទំនុកតម្កើង 114; ទំនុកតម្កើង 3:4។

> <p>ខចងចាំ</p>
> «ឯមនុស្សសុចរិត គេអំពាវនាវ ហើយព្រះយេហូវ៉ាទ្រង់ទទួលស្តាប់ ទ្រង់ក៏ប្រោសគេឲ្យរួច ពីគ្រប់សេចក្តីលំបាករបស់គេ» (ទំនុកតម្កើង 34:17)។

កណ្ឌគម្ពីរទំនុកតម្កើងបានប្រាប់យើងជាច្រើនដងថា ព្រះអម្ចាស់គឺជាស្តេច។ ដោយសារតែ ទ្រង់បានបង្កើតផ្ទៃមេឃ និងផែនដីនេះ។ ហើយទ្រង់ក៏បានទ្រទ្រង់របស់ទាំងអស់ផងដែរ។ ព្រះដ៏មាន អំណាចដដែលនេះក៏ជាព្រះអង្គសង្គ្រោះរបស់យើងផងដែរ។

ព្រះអម្ចាស់តែងតែគង់ជាមួយនឹងរាស្ត្ររបស់ទ្រង់ ហើយនិងគង់ជាមួយនឹងរបស់ដែលទ្រង់ បានបង្កើតនៅឯស្ថានសួគ៌ និងនៅលើផែនដីនេះ (ទំនុកតម្កើង 73:23, 25) ពីព្រោះ «ព្រះយេហូវ៉ា ទ្រង់បានតាំងបល្ល័ង្កទ្រង់នៅលើស្ថានសួគ៌ ហើយរាជ្យទ្រង់ក៏គ្រប់គ្រងលើទាំងអស់»(ទំនុកតម្កើង 103:19)។ ទ្រង់បាន «ជិះនៅលើពពក» (ទំនុកតម្កើង 68:4, បកប្រែថ្មីពី ERV) ដូចជាជិះសេះយ៉ាងដូច្នោះ ដែរ។ «ព្រះយេហូវ៉ាទ្រង់គង់នៅជិតនឹងអស់អ្នកដែលអំពាវនាវដល់ទ្រង់ គឺអស់អ្នកដែលអំពាវនាវដល់ទ្រង់ដោយពិតត្រង់» (ទំនុកតម្កើង 145:8)។ កណ្ឌគម្ពីរទំនុកតម្កើងបានប្រាប់យើងថា ព្រះអម្ចាស់គឺជាព្រះដ៏មានព្រះជន្មរស់។ ទ្រង់បានសង្គ្រោះមនុស្សដែលបានសុំជំនួយពីទ្រង់ (ទំនុកតម្កើង 55:16-22)។ កណ្ឌគម្ពីរទំនុកតម្កើងត្រូវបានសរសេរថ្វាយព្រះដ៏មានព្រះជន្មរស់ ដែលបានផ្ទៀងស្តាប់ និង ឆ្លើយតបទៅនឹងសេចក្តីអធិស្ឋាន។ ហេតុដូច្នេះហើយ បានជាកណ្ឌគម្ពីរទំនុកតម្កើងមានន័យណាស់ ចំពោះអ្នកអានកណ្ឌគម្ពីរនេះ។

ព្រះបានត្រាស់ហៅយើងឱ្យមានទំនាក់ទំនងជាមួយនឹងទ្រង់។ តើយើងត្រូវឆ្លើយបែបណា ដើម្បីឆ្លើយទៅនឹងការត្រាស់ហៅរបស់ព្រះនេះ? ចម្លើយដែលយើងត្រូវឆ្លើយនោះគឺថា យើងត្រូវតែ ប្រាថ្នាចង់បានជីវិតនៃសេចក្តីជំនឿទៅលើព្រះឱ្យអស់ពីចិត្តរបស់យើង។ យើងត្រូវគោរពតាមបញ្ញត្ត របស់ទ្រង់ ពីព្រោះទ្រង់នឹងទទួលយកអ្វីផ្សេងក្រៅពីសេចក្តីជំនឿ និងការស្តាប់បង្គាប់របស់យើងនោះ ឡើយ។ ដ្បិតប្រវត្តិសាស្ត្រនៃសាសន៍អ៊ីស្រាអែលបានបង្ហាញសេចក្តីពិតនៃព្រះគម្ពីរនេះដល់យើង។