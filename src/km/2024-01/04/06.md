---
title:  ជំនួយពីរោងឧបោសថរបស់ព្រះនៅឯស្ថានសួគ៌
date:  25/01/2024
---

`តើជំនួយរបស់យើងមានប្រភពមកពីណា? សូមអានខគម្ពីរទំនុកដំកើង 3:4; ទំនុកតម្កើង 14:7; ទំនុកតម្កើង 20:1-3; ទំនុកតម្កើង 27:5; ទំនុកតម្កើង 36:8; ទំនុកតម្កើង 36:8; ទំនុក-ដំកើង 61:4 និងទំនុកតម្កើង 68:5, 35 សម្រាប់ចម្លើយ។`

រោងឧបោសថគឺជាកន្លែងជ្រកកោន និងជាកន្លែងផ្តល់ជំនួយ។ រោងឧបោសថរបស់ព្រះបានផ្តល់ជម្រកដល់អ្នកដែលមានបញ្ហា។ ព្រះបានជួយដល់ស្ត្រីមេម៉ាយ និងក្មេងកំព្រាមកពីរោងឧបោសថរបស់ទ្រង់។ ទ្រង់ក៏បានប្រទានអំណាចដល់រាស្ត្ររបស់ទ្រង់ផងដែរ។ យើងបានអានថា «ព្រះទ្រង់បានបំភ្លឺមកពីក្រុងស៊ីយ៉ូន ដែលជាទីក្រុងមានលំអដ៏គ្រប់លក្ខណ៍» (ទំនុកតម្កើង 50:2)។ ទីក្រុងស៊ីយ៉ូនគឺជា រូបស័ព្ទមួយតំណាងឱ្យរោងឧបោសថរបស់ព្រះ។ ដ្បិតទ្រង់បានប្រទានព្រះពរដល់រាស្ត្ររបស់ទ្រង់ពីទីក្រុង ស៊ីយ៉ូននេះឯង (ទំនុកតម្កើង 84:4; ទំនុកតម្កើង 128:5; ទំនុកតម្កើង 134:3)។

តើនៅលើផែនដីនេះមានកន្លែងណាដែលមានសុវត្ថិភាពដូចជារោងឧបោសថរបស់ព្រះដែរឬទេ? ទេ នៅលើផែនដីនេះគ្មានកន្លែងបែបនេះឡើយ។ តើហេតុអ្វីបានជារោងឧបោសថរបស់ព្រះគឺជាកន្លែងមានសុវត្ថិភាពបំផុតយ៉ាងដូច្នេះ? នោះគឺដោយសារតែព្រះទ្រង់គង់នៅក្នុងរោងឧបោសថនេះដោយផ្ទាល់។ ទន្ទឹមគ្នានេះ ភ្នំដ៏ខ្ពស់ដែលមានឈ្មោះថា ស៊ីយ៉ូននេះ គឺខ្ពស់ជាងភ្នំដទៃទៀត ដោយសារតែព្រះទ្រង់គង់ នៅទីនោះផ្ទាល់ (ទំនុកតម្កើង 68:15, 16; អេសាយ 2:2)។

`«ដ្បិតសំដេចសង្ឃនៃយើង ទ្រង់មិនមែនមិនអាចនឹងអាណិតអាសូរ ដល់សេចក្តីកម្សោយរបស់ យើងរាល់គ្នានោះទេ ព្រោះទ្រង់បានត្រូវសេចក្តីល្បួងគ្រប់យ៉ាង ដូចជាយើងរាល់គ្នាដែរ តែឥតធ្វើបាបឡើយ ដូច្នេះ ត្រូវឲ្យយើងរាល់គ្នា មកដល់បល្ល័ង្កនៃព្រះគុណ ដោយក្លាហាន ដើម្បីនឹងទទួលសេចក្តីមេត្តា ហើយ រកបានព្រះគុណសម្រាប់នឹងជួយដល់ពេលត្រូវការចុះ» (ហេព្រើរ 4:15, 16)។ តើខទាំងនេះបានប្រាប់ អំពីរោងឧបោសថរបស់ព្រះដូចនៅក្នុងកណ្ឌគម្ពីរទំនុកតម្កើងនេះដោយរបៀបណា?`

រោងឧបោសថរបស់ព្រះគឺបរិសុទ្ធ។ ហើយកណ្ឌគម្ពីរទំនុកតម្កើងក៏បានបង្រៀនយើងថា មនុស្ស ទាំងអស់គឺជាបាបជនផងដែរ។ យើងមិនស័ក្តិសមនឹងទទួលបានព្រះពររបស់ទ្រង់នោះឡើយ។ ប៉ុន្តែ ព្រះ បានសង្គ្រោះយើងចេញពីអំពើបាប ដោយសារព្រះគុណរបស់ទ្រង់វិញ (ទំនុកតម្កើង 143:2, 9-12)។ យើងមិនអាចទិញសេចក្តីលើកលែងទោស ឬព្រះគុណរបស់ព្រះ ដោយទង្វើល្អរបស់យើងនោះឡើយ។ យើង ត្រូវតែលន់តួអំពើបាបរបស់យើង ដោយទទួលយកព្រះគុណរបស់ទ្រង់ជាមុនសិន។ បន្ទាប់មក យើងនឹងអាចសូមឱ្យព្រះសង្គ្រោះយើងបាន ពីព្រោះរោងឧបោសថរបស់ទ្រង់បានបង្ហាញយើងថា មានតែព្រះយេស៊ូវមួយគត់ដែលអាចសង្គ្រោះយើងបាន។