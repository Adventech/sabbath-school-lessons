---
title:  ព្រះបានឆ្លើយតបទៅនឹងសេចក្តីអធិស្ឋាននៅក្នុងប្រទេសភឺត
date:  26/01/2024
---

ថ្ងៃមួយ នាងម៉ាហ្គារេត (Margaret) និងលោកលេវាន់ណា (Levana) ដែលជាស្វាមីរបស់នាងកំពុងតែអង្គុយនៅក្នុងបន្ទប់ទទួលភ្ញៀវនៅក្នុងទីក្រុងភឺត (Perth) នៃប្រទេសអូស្រ្តាលី បន្ទាប់ពីបាន ត្រឡប់មកពីប្រទេសប៉ាពូញូហ្គីនីកាលយប់ម្សិលមិញ ដែលត្រូវធ្វើដំណើររយៈចម្ងាយ4500គីឡូម៉ែត។

នាងម៉ាហ្គារេតកំពុងតែសញ្ជឹងគិតយ៉ាងស្ងាត់ស្ងៀម អំពីពាក្យលាគ្នារបស់ឪពុកនាង។ បន្ទាប់ពី បានអធិស្ឋានជាមួយនឹងកូនស្រីរួច គាត់បាននិយាយប្រាប់នាងថា «ម៉ាហ្គារេតកូនស្រីអើយ នៅពេលដែល កូនទៅដល់ផ្ទះកូនស្រីនៅឯទីក្រុងភឺតនោះវិញ ស្អែកឡើង ព្រះនឹងទៅដល់មាត់ទ្វារផ្ទះកូនស្រីជាមិនខាន»។

នាងចូ លៀង (Jo Laing) ដែលជាអ្នកផ្សាយដំណឹងល្អតាមសៀវភៅ និងមិត្តភក្តិមួយចំនួនរបស់ គាត់កំពុងតែអធិស្ឋាននៅក្នុងព្រះវិហារសេវេនដេយអាត់វេនទីស្ទ ដែលស្ថិតនៅជិតផ្ទះរបស់នាងម៉ាហ្គារេត និងលោកលេវាន់ណា។ នាងចូ លៀង និងក្រុមការងាររបស់នាងកំពុងតែអធិស្ឋានទូលសូមទៅព្រះ ខណៈពេលដែលពួកគេបានរៀបចំចេញទៅលក់សៀវភៅនៅថ្ងៃនោះ។

2ម៉ោងក្រោយមក នាងចូបានចូលមកគោះទ្វារផ្ទះនាងម៉ាហ្គារេត និងលោកលេវាន់ណា។ ផ្ទះ របស់ពួកគេមានសណ្ឋានមិនខុសគ្នាពីផ្ទះដទៃនៅតាមដងផ្លូវនោះឡើយ។ លោកលេវាន់ណាបានបើទ្វារ រួចនិយាយយ៉ាងទន់ភ្លន់ទៅតាមសៀវភៅចំអិនអាហារដែលនាងចូបានបង្ហាញគាត់នោះ។ ប៉ុន្តែ លោក លេវាន់ណាមិនបានបង្ហាញថា គាត់បានចាប់អារម្មណ៍ទៅលើសៀវភៅនោះទេ។ បន្ទាប់មក នាងចូបានជូន សៀវភៅមហាវិវាទរបស់អ្នកស្រីអេឡែន ជីវ៉ៃត៍ដល់នាង រួចបានចាប់ផ្តើមប្រាប់គាត់អំពីសៀវភៅនោះ។ លោកលេវាន់ណាបានចាប់ផ្តើមបើកមើល2ទៅ3ទំព័រ បន្ទាប់មក គាត់បានហៅភរិយារបស់គាត់មកមើល សៀវភៅនោះ។ នាងបានសួរនាងម៉ាហ្គារេតថា «តើយើងមានសៀវភៅហើយឬនៅ?»។ នាងម៉ាហ្គារេត បានដើរមកកាន់ទ្វារផ្ទះ រួចបញ្ជាក់ប្រាប់ក្រុមរបស់នាងចូ លៀងថា ពួកគេមានសៀវភៅនោះរួចទៅហើយ។ នាងបានក្រឡេកមើលនាងចូ រួចពន្យល់ថា នាងគឺជាអតីតសេវេនដេយអាត់វេនទីស្ទ។ នាង បាននិយាយពាក្យទាំងនេះដោយមិនបានតាំងចិត្ត។ នាងបាននិយាយទៀតថា «ពួកយើងទើបតែត្រឡប់ ពីប្រទេសប៉ាពូញូហ្គីណេកាលពីម្សិលមិញ ហើយពាក្យចុងក្រោយដែលឪពុករបស់ខ្ញុំបានផ្តាំផ្ញើខ្ញុំនោះគឺថា គាត់នឹងមិនអធិស្ឋានសូមឱ្យព្រះបានបង្ហាញព្រះអង្គទ្រង់នៅក្នុងផ្ទះរបស់ខ្ញុំនេះនោះទេ»។

ថ្ងៃនោះគឺជាថ្ងៃដ៏សែនក្តៅ ដែលមានសីតុណ្ហភាព43អង្សាសេ។ ប៉ុន្តែ នាងចូមានអារម្មណ៍ថា ដៃរបស់នាងបានព្រឺរសម្បុរជាខ្លាំង។ នាង និងនាងម៉ាហ្គារេតបានក្រឡេកមើលគ្នាទៅវិញទៅមក ដោយ ស្នាមញញឹម និងសេចក្តីអស្ចារ្យនៅក្នុងចិត្ត អំពីរបៀបដែលព្រះបានឆ្លើយតបទៅនឹងសេចក្តីអធិស្ឋានរបស់ ឪពុកនាងម៉ាហ្គារេត។ នាងម៉ាហ្គារេតបាននិយាយថា «តើអ្នកយល់យ៉ាងណាដែរ បើសិនជាខ្ញុំអាចចូលទៅចែកចាយទីបន្ទាល់នេះនៅក្នុងព្រះវិហាររបស់អ្នកបាននោះ?»។ នាងចូបាននិយាយថា «ចាស ប្អូនអាច ចែកចាយទីបន្ទាល់នៅក្នុងព្រះវិហាររបស់បងបាន»។ បន្ទាប់មក ពួកគេទាំង2នាក់បានឱ្យលេខទូរស័ព្ទគ្នាទៅវិញទៅមក។

ប៉ុន្មានអាទិត្យក្រោយមក នាងម៉ាហ្គារេតបានឈររៀបរាប់ពីទីបន្ទាល់របស់នាងអំពីរបៀបដែល ព្រះបានរកឃើញចៀមបាត់បង់របស់ទ្រង់ នៅក្នុងព្រះវិហារសេវេនដេយអាត់វេនទីស្ទប៊ីកលី។

ព្រះបានប្រើស្ត្រីម្នាក់ជាមួយនឹងសៀវភៅមហាវិវាទនៅក្នុងប្រទេសអូស្រ្តាលី ដើម្បីឆ្លើយតបទៅ នឹងការអធិស្ឋានរបស់ឪពុកនាង ដែលគាត់បានទូលសូមដល់ព្រះចេញពីប្រទេសប៉ាពូញូហ្គីនីនោះមក។