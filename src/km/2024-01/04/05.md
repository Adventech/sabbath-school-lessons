---
title:  ព្រះគឺជាអ្នកការពារ និងជាអ្នកសង្គ្រោះយើង
date:  24/01/2024
---

`សូមអានខគម្ពីរកូរិនថូសទី1 10:1-4។ តើនៅក្នុងខទាំងនេះ លោកប៉ុលបានមានប្រសាសន៍ អំពីរឿងនៅក្នុងកណ្ឌគម្ពីរនិក្ខមនំនោះយ៉ាងដូចម្តេចដែរ? គឺថា លោកប៉ុលបានប្រើរឿងនៅក្នុងកណ្ឌគម្ពីរ ទំនុកតម្កើង ដើម្បីបង្រៀនយើងអំពីមេរៀនមួយខាងឯវិញ្ញាណ។ តើមេរៀននោះគឺជាមេរៀនអ្វីដែរ?`

`សូមអានបទគម្ពីរទំនុកតម្កើង ជំពូក114។ តើកំណាព្យនេះបានប្រាប់យើងអំពីគ្រាដែលព្រះ បានរំដោះរាស្ត្ររបស់ទ្រង់ចេញពីស្រុកអេស៊ីព្ទនោះយ៉ាងដូចម្តេចដែរ?`

បទគម្ពីរទំនុកតម្កើង ជំពូក114 គឺជាកំណាព្យដ៏ពីរោះមួយ ដែលស្តីអំពីរបៀបដែលព្រះបាន ជួយឱ្យរាស្ត្ររបស់ទ្រង់គេចចេញពីស្រុកអេស៊ីព្ទ។ នៅក្នុងគម្ពីរសញ្ញាថ្មី និងគម្ពីរសញ្ញាចាស់ អ្នកសរសេរ ព្រះគម្ពីរបានយកបទពិសោធន៍ដដែលនេះមកធ្វើជារូបស័ព្ទមួយ ដើម្បីបង្ហាញយើងពីរបៀបដែលព្រះបាន សង្គ្រោះរាស្ត្ររបស់ទ្រង់។ នៅក្នុងខគម្ពីរកូរិនថូសទី1 10:1-4 លោកប៉ុលបានចាត់ទុករឿងនៅក្នុងកណ្ឌ គម្ពីរនិក្ខមនំទាំងមូលថា ជារូបស័ព្ទមួយតំណាងឱ្យរបៀបដែលព្រះគ្រីស្ទយេស៊ូវបានសង្គ្រោះយើងចេញ ពីអំពើបាប។

បទគម្ពីរទំនុកតម្កើង ជំពូក114 ក៏បានបង្ហាញយើងថា ទ្រង់បានគ្រប់គ្រងធម្មជាតិ ដោយសារ តែទ្រង់បានបង្កើតរបស់ទាំងនោះ។ ការគ្រប់គ្រងរបស់ព្រះនៅលើធម្មជាតិនេះ គឺជារបៀបដែលទ្រង់បាន សង្គ្រោះរាស្ត្ររបស់ទ្រង់ចេញពីស្រុកអេស៊ីព្ទ។ សមុទ្រ ទន្លេយ័រដាន់ ភ្នំ និងជ្រលងភ្នំគឺជារូបស័ព្ទតំណាង ឱ្យអំណាចនៃធម្មជាតិ និងអំណាចរបស់មនុស្ស។ អំណាចទាំងនេះបានព្យាយាមរារាំងផ្លូវមិនឱ្យសាសន៍ អ៊ីស្រាអែលចូលទៅក្នុងទឹកដីសន្យាបានឡើយ (ចោទិយកថា 1:44; យ៉ូស្វេ 3:14-17)។ ប៉ុន្តែ ព្រះគឺជាអ្នកគ្រប់គ្រងអំណាចនៃធម្មជាតិ និងអំណាចរបស់មនុស្សលោកទាំងអស់។

សព្វថ្ងៃនេះក៏ដូច្នោះដែរ។ ដ្បិតរាស្ត្ររបស់ព្រះនៅគ្រប់សម័យកាលទាំងអស់ និងនៅគ្រប់ទីកន្លែង ទាំងអស់កំពុងតែធ្វើដំណើរទៅកាន់ទឹកដីសន្យានៅក្នុងនគរស្ថានសួគ៌។ ផ្លូវទៅទីនោះមានពេញទៅដោយ គ្រោះថ្នាក់។ ដូច្នេះហើយ កណ្ឌគម្ពីរទំនុកតម្កើងបានលើកទឹកចិត្តយើងឱ្យងាកចេញពីគ្រោះថ្នាក់នៅតាម ជ្រលងភ្នំឆ្ពោះទៅរកអ្នកដែលបានបង្កើតផែនដីនេះវិញ (ទំនុកតម្កើង 121:1)។

តើយើងបានឃើញសារនៃបទគម្ពីរទំនុកតម្កើង ជំពូក114 នេះនៅកណ្ឌគម្ពីរណាទៀត? ពោល គឺថា យើងបានឃើញកណ្ឌគម្ពីរនេះនៅក្នុងរឿងរបស់ព្រះយេស៊ូវនៅឯសមុទ្រ នៅពេលដែលទ្រង់បានបង្គាប់ឱ្យខ្យល់ព្យុះស្ងប់ទៅនោះ (ម៉ាថាយ 8:23-27)។ ក្រោយមក ព្រះយេស៊ូវបានបង្គាប់ឱ្យក្រុមជំនុំ មានចិត្តក្លាហានឡើង ពីព្រោះទ្រង់បានឈ្នះសង្គ្រាមទាស់នឹងអំពើបាបហើយ។ ហើយព្រះយេស៊ូវក៏បាន គ្រប់គ្រងផែនដីនេះ ដោយសារតែជ័យជម្នះរបស់ទ្រង់នេះផងដែរ (យ៉ូហាន 16:33)។

ព្រះអម្ចាស់ទ្រង់មានអំណាចខ្លាំងពូកែណាស់។ សេចក្តីពិតនៃព្រះគម្ពីរនេះគួរតែជំរុញឱ្យផែនដី ទាំងមូល «ញ័ររន្ធត់» នៅមុនព្រះអម្ចាស់ (ទំនុកតម្កើង 114:7)។ ពាក្យថា «ញ័ររន្ធត់» គឺជារូបស័ព្ទមួយ។ តើយើងគួរតែយល់ពាក្យនេះដោយរបៀបណា? តើការ «ញ័ររន្ធត់» មានន័យថា យើងគួរតែខ្លាចព្រះដែរឬ ទេ? ទេ មិនមែនដូច្នោះឡើយ។ ផ្ទុយទៅវិញ ពាក្យថា «ញ័ររន្ធត់» បានបង្ហាញយើងថា យើងគួរតែថ្វាយបង្គំ ព្រះអម្ចាស់វិញ។ (សូមអានខគម្ពីរទំនុកតម្កើង 96:9 និងទំនុកតម្កើង 99:1 សម្រាប់គំរូមួយចំនួនបន្ថែម ទៀត ដែលបានជួយបកស្រាយគោលគំនិតនេះ)។ ដោយមានព្រះនៅគង់ខាងយើង នោះយើងមិនត្រូវ ខ្លាចអ្វីទាំងអស់។

`តើនៅក្នុងនាមជាគ្រីស្ទាន យើងអាចនឹងជួបនឹងគ្រោះថ្នាក់អ្វីខ្លះ? តើយើងអាចជឿទុកចិត្តទៅលើ ព្រះអម្ចាស់ថា ទ្រង់នឹងសង្គ្រោះយើងនោះដោយរបៀបណា?`