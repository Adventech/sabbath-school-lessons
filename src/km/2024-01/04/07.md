---
title:  ការសិក្សាបន្ថែម
date:  26/01/2024
---

សូមអាន Ellen G. White, “The Night of Wrestling,” pages 195-203, in Patriarchs and Prophets។ តើយើងអាចរៀនចេញពីបទពិសោធន៍នៃការថ្វាយបង្គំ និងការជឿទុកចិត្តទៅ លើព្រះ ដែលលោកយ៉ាកុបបានជឿទុកចិត្តទៅលើព្រះនោះយ៉ាងដូចម្តេចដែរ?

កណ្ឌគម្ពីរទំនុកតម្កើងបានធ្វើឱ្យសេចក្តីជំនឿដែលយើងមានចំពោះព្រះបានរឹងមាំឡើង។ ព្រះ នឹងមិនធ្វើឱ្យរាស្ត្ររបស់ទ្រង់ដែលបានជឿទុកចិត្តទៅលើទ្រង់ពេញមួយជីវិតរបស់ពួកគេនោះខកចិត្តនោះ ទេ។ ពីព្រោះទ្រង់គឺជា «ជម្រក» ដ៏មានសុវត្ថិភាពរបស់ពួកគេ។ «ព្រះនឹងធ្វើរឿងអស្ចារ្យជាច្រើនសម្រាប់ អស់អ្នកណាដែលជឿទុកចិត្តទៅលើទ្រង់។ ហេតុផលមួយចំនួនដែលធ្វើឱ្យរាស្ត្ររបស់ទ្រង់ចុះខ្សោយ នោះគឺដោយសារតែពួកគេបានជឿទុកចិត្តទៅលើប្រាជ្ញារបស់ពួកគេផ្ទាល់។ ពួកគេមិនបានបើកឱកាសឱ្យ ព្រះអម្ចាស់ជួយពួកគេនោះឡើយ។ ព្រះនឹងជួយដល់កុមារដែលមានជំនឿទៅលើទ្រង់នៅពេលដែលពួកគេ ត្រូវការទ្រង់បន្ទាន់បំផុត បើសិនជាពួកគេបានជឿទុកចិត្តទៅលើព្រះទាំងស្រុង ហើយនិងធ្វើតាមទ្រង់ ដោយ សេចក្តីជំនឿនោះ»។ ដកស្រង់ Ellen G. White, Patriarchs and Prophets, page 493, adapted។

មានពេលខ្លះ យើងពិបាកនឹងជឿទៅលើសេចក្តីសន្យាដ៏អស្ចារ្យដែលមានចែងនៅក្នុងកណ្ឌគម្ពីរ ទំនុកតម្កើងនេះណាស់។ បញ្ហា និងទុក្ខលំបាករបស់យើងមានមន្ទិលសង្ស័យចំពោះជំនួយដែលព្រះបាន ប្រទានឱ្យយើង។ នៅពេលដែលជួបនឹងគ្រាលំបាក នោះយើងត្រូវតែជឿទុកចិត្តទៅលើសេចក្តីមេត្តារបស់ ព្រះ។

ម៉្យាងទៀត មានពេលខ្លះ មនុស្សខ្លះមិនបានយល់អំពីអត្ថន័យពិតប្រាកដនៃសេចក្តីសន្យារបស់ ព្រះនោះទេ។ ហើយយើងក៏មិនត្រូវល្បងលព្រះ ដូចជាសាតាំងបានធ្វើនោះដែរ។ ដ្បិតសាតាំងបានព្យាយាម ធ្វើឱ្យព្រះយេស៊ូវជឿថា ខគម្ពីរទំនុកតម្កើង 91:11, 12 បានសន្យានូវអ្វីដែលព្រះមិនបានសន្យាទាល់ តែសោះ។ ចម្លើយដែលព្រះយេស៊ូវបានឆ្លើយទៅកាន់សាតាំងបានបង្ហាញយើងថា ការជឿទុកចិត្តទៅលើ ព្រះមិនមែនជារឿងដដែល ដូចជាការល្បងលព្រះនោះឡើយ។ ការល្បងលព្រះគឺជាអំពើបាបមួយ។ ដូច្នេះ ហើយ យើងមិនត្រូវសូមឱ្យព្រះធ្វើអ្វីមួយ ដែលទាស់នឹងផែនការរបស់ទ្រង់ ឬទាស់នឹងព្រះបន្ទូលរបស់ទ្រង់ នោះឡើយ។

«តើយើងបានទទួលជោគជ័យនៅក្នុងនាមជាគ្រីស្ទានដោយរបៀបណា? តើជំនាញ ឬការអប់រំ របស់យើងបានធ្វើឱ្យយើងជោគជ័យដែរឬទេ? តើយើងអាចយកបានភាពជោគជ័យ ដោយសារតែទ្រព្យ

សម្បត្តិរបស់យើង ឬដោយសារតែប្រជាប្រិយរបស់យើងនោះដែរឬទេ? របៀបដែលយើងត្រូវទទួលបាន នូវភាពជោគជ័យ នោះគឺជាការចូលទៅឯព្រះ ដោយសេចក្តីជំនឿ។ យើងត្រូវតែជឿទុកចិត្តទៅលើអំណាច របស់ព្រះ ដើម្បីសង្គ្រោះយើង។ បន្ទាប់មកយើងនឹងទទួលបានជោគជ័យជាមិនខាន»។ ដកស្រង់ពី Ellen G. White, Patriarchs and Prophets, page 203, adapted។

**សំណួរពិភាក្សា**

`1. តើយើងបានជឿទុកចិត្តទៅលើព្រះដោយរបៀបណា នៅពេលដែលអ្វីៗគ្រប់យ៉ាងបានដំណើរការខុស ប្រក្រតីនោះ? តើហេតុអ្វីបានជារឿងអាក្រក់បានកើតឡើងដល់រាស្ត្ររបស់ព្រះយ៉ាងដូច្នេះ បើទោះបីជាយើងបានទទួលសេចក្តីសន្យាជាច្រើនអំពីការការពាររបស់ព្រះក៏ដោយនោះ?`

`2. តើយើងអាចជឿទុកចិត្តទៅលើព្រះឱ្យអស់ពីចិត្តរបស់យើងគ្រប់ពេលវេលានោះដោយរបៀបណា? (សូមអានខគម្ពីរទំនុកតម្កើង 91:14; ទំនុកតម្កើង 143:8, 10 និងទំនុកតម្កើង 145:18-20)។ តើអ្វីខ្លះដែលអាចឱ្យយើងបាត់បង់សេចក្តីជំនឿនោះ? តើហេតុអ្វីបានជាការជឿទុកចិត្តទៅលើព្រះនៅក្នុង គ្រាសប្បាយនេះ ក៏ជារឿងសំខាន់ណាស់ដែរ សម្រាប់ការរៀនជឿទុកចិត្តទៅលើទ្រង់នៅក្នុងគ្រាលំបាក នោះ?`