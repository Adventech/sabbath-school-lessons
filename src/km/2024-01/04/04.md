---
title:  ព្រះគឺជាខែលនៅក្នុងគ្រាអាសន្ត
date:  23/01/2024
---

`តើកវីនៅក្នុងជំពូកនេះបានធ្វើអ្វីខ្លះ នៅពេលដែលគាត់ស្ថិតនៅក្នុងគ្រាអាសន្តនោះ? សូមអាន ខគម្ពីរទំនុកតម្កើង 17:7-9; ទំនុកតម្កើង 31:1-3 និងទំនុកតម្កើង 91:2-7 សម្រាប់ចម្លើយ។`

កវីនៅក្នុងជំពូកនេះបានរងទុក្ខនូវបញ្ហាជាច្រើន។ នៅក្នុងអំឡុងនៃបទពិសោធន៍របស់គាត់នេះ គាត់បានចូលទៅឯព្រះ ដើម្បីសុំជំនួយ។ ព្រះអម្ចាស់ក៏ប្រៀបដូចជាខែលដូច្នោះដែរ។ ព្រះអម្ចាស់នឹងជួយ ដល់យើងនៅក្នុងអំឡុងនៃគ្រាទាំងអម្បាលម៉ាន។ នៅក្នុងនេះ ការជឿទុកចិត្តគឺជាជម្រើសមួយ។ នៅពេល ណាដែលយើងជឿទុកចិត្តទៅលើព្រះ នោះយើងនឹងទទួលយកទ្រង់ទុកជាព្រះអម្ចាស់គ្រប់គ្រងជីវិតរបស់ យើងនៅក្នុងបទពិសោធន៍ទាំងអស់ដែលយើងមាន។ បើសិនជាយើងអាចជឿទុកចិត្តទៅលើព្រះនៅក្នុង អំឡុងនៃគ្រាលំបាក នោះយើងក៏អាចជឿទុកចិត្តទៅលើទ្រង់គ្រប់ពេលវេលាផងដែរ។

នៅក្នុងបទគម្ពីរទំនុកតម្កើង ជំពូក91 កវីបានប្រាប់យើងថា៖ «ឯទូលបង្គំ នឹងពោលពីព្រះយេហូវ៉ា ថា ‘ទ្រង់ជាទីពឹងពំនាក់ ជាបន្ទាយនៃទូលបង្គំ គឺជាព្រះនៃទូលបង្គំហើយ ទូលបង្គំទុកចិត្តនឹងទ្រង់’» (ទំនុក-ដំកើង 91:2)។ បទពិសោធន៍ដែលកវីមានជាមួយនឹងព្រះនោះ បានធ្វើឱ្យសេចក្តីជំនឿរបស់គាត់បាន រឹងមាំឡើងនៅពេលឥឡូវនេះ និងនៅពេលអនាគត។ កវីនៅក្នុងជំពូកនេះបានឧទ្ទិសនាមព្រះថាជា «ព្រះ ដ៏ខ្ពស់បំផុត» និងជា «ព្រះដ៏មានគ្រប់ព្រះចេស្តា» (ទំនុកតម្កើង 91:1)។ កវីនៅក្នុងជំពូកនេះបានដឹងថា នៅលើលោកនេះ គ្មានអ្នកណាមានអំណាចខ្លាំងពូកែដូចជាព្រះរបស់គាត់នោះឡើយ។

នៅក្នុងបទគម្ពីរទំនុកតម្កើង ជំពូក91 កវីក៏បានប្រាប់យើងអំពីសេចក្តីសុខសាន្ត និងសុវត្ថិភាព ដែលព្រះបានប្រទានដល់យើងផងដែរ។ យើងអាចចូលទៅឯព្រះ ដើម្បីឱ្យបានសម្រាក និងបាន «ជ្រក» (ទំនុកតម្កើង 91:1) ដោយមានទ្រង់ជាអ្នកការពារយើង។ ព្រះអម្ចាស់ក៏ប្រៀបដូចជា «បន្ទាយ» (ទំនុកតម្កើង 91:2) ផងដែរ។ ទ្រង់ក៏ប្រៀបដូចជា «ជាទីពឹងពំនាក់» (ទំនុកតម្កើង 91:2) ដើម្បីជ្រកកោនផងដែរ។ យើងអាចចូលទៅឯទ្រង់បាន នៅពេលដែលយើងជួបនឹងបញ្ហា។ ដ្បិតព្រះអម្ចាស់នឹង «នឹងក្រុងឯងដោយ ស្លាបទ្រង់» (ទំនុកតម្កើង 91:4)។ ហើយ «ឯងនឹងជ្រកនៅក្រោមចំអេងស្លាបរបស់ទ្រង់» (ទំនុកតម្កើង 91:4)។ ព្រះអម្ចាស់ក៏ប្រៀបដូចជា «ខែល» យ៉ាងដូច្នោះដែរ (ទំនុកតម្កើង91:4)។ នៅក្នុងសម័យ ព្រះគម្ពីរ បន្ទាយ ចំអេងស្លាប និងខែលគឺជារូបស័ព្ទតំណាងឱ្យសុវត្ថិភាព ឬកន្លែងដែលមានសុវត្ថិភាព។

`សូមអានខគម្ពីរទំនុកតម្កើង 17:8 និងម៉ាថាយ 23:37។ តើនៅក្នុងខនេះបានប្រើរូបស័ព្ទ អ្វីដែរ? តើរូបស័ព្ទនេះបានបង្រៀនយើងយ៉ាងដូចម្តេចដែរ?`

កវីនៅក្នុងជំពូកនេះបានសូមឱ្យព្រះបាំងគាត់ «នៅក្រោមម្លប់ចំអេងស្លាបរបស់ទ្រង់» (ទំនុកតម្កើង 17:8; ទំនុកតម្កើង 57:1; ទំនុកតម្កើង 63:7)។ រូបស័ព្ទនេះបានបង្ហាញយើងអំពីបក្សីដែលបានការពារ កូនៗរបស់វា។ រូបស័ព្ទនេះបានជួយឱ្យយើងមានអារម្មណ៍ថា ខ្លួនមានសុវត្ថិភាព។ ព្រះគម្ពីរក៏បានប្រៀប ធៀបព្រះទៅនឹងសត្វឥន្ទ្រីដែលបានការពារកូនៗរបស់វាផងដែរ (និក្ខមនំ 19:4) ព្រមទាំងបានប្រៀបធៀបទ្រង់ទៅនឹងសត្វមាន់ដែលបានការពារកូនរបស់នាង ដោយចំអេងស្លាបរបស់វាផងដែរ (ម៉ាថាយ 23:37)។

`នៅពេលដែលរឿងអាក្រក់កើតឡើង នោះយើងនឹងពិបាកជឿថា ព្រះបានគង់នៅជាមួយនឹង យើងណាស់។ ប៉ុន្តែ តើយើងបានដឹងថា ទ្រង់បានគង់នៅជាមួយនឹងយើងនោះដោយរបៀបណាដែរ?`