---
title:  ព្រះអម្ចាស់គឺជាស្តេច
date:  15/01/2024
---

គោលគំនិតដែលថា ព្រះបានបង្កើតអ្វីៗគ្រប់យ៉ាង មានទំនាក់ទំនងជិតស្និទ្ធជាមួយការបង្រៀន ដែលថា ព្រះទ្រង់គឺជាស្តេច។ ខគម្ពីរទំនុកតម្កើង 93:1, ទំនុកតម្កើង 96:10, ទំនុកតម្កើង 97:1 និង ទំនុកតម្កើង 99:1 បានប្រកាសថា៖ «ព្រះអម្ចាស់គឺជាស្តេច»។ យើងបានឃើញគោលគំនិតនេះនៅក្នុង កណ្ឌគម្ពីរទំនុកតម្កើងទាំងមូល។

ព្រះអម្ចាស់ទ្រង់មានកិត្តិនាម មានសិរីលម្អ និងមានអំណាចជាស្តេច (ទំនុកតម្កើង 93:1; ទំនុកតម្កើង 104:1)។ «មានពពក និងសេចក្តីងងឹតបាំងជុំវិញទ្រង់» (ទំនុកតម្កើង 97:2)។ ព្រះអម្ចាស់ ក៏បានហ៊ុមព្រះអង្គទ្រង់ «ដោយពន្លឺ ដូចជាទ្រង់ព្រះភូសា» (ទំនុកតម្កើង 104:2) ដូច្នោះដែរ។ រូបស័ព្ទ ទាំងនេះបានបង្រៀនយើងថា ព្រះអម្ចាស់ទ្រង់មានអំណាចខ្លាំងពូកែជាទីបំផុត។ រូបស័ព្ទទាំងនេះក៏បាន បង្ហាញយើងថា អំណាច និងសិរីលម្អនៃភាពជាស្តេចរបស់ទ្រង់គឺលើសពីអ្វីៗទាំងអស់ដែលគំនិតយើងអាចគិតឃើញបាន។

`សូមអានបទគម្ពីរទំនុកតម្កើង ជំពូក97។ តើខគម្ពីរទំនុកតម្កើង 97:2, 10 បានប្រាប់យើង អំពីព្រះជាស្តេចនោះយ៉ាងដូចម្តេចដែរ? តើនគររបស់ព្រះអម្ចាស់មានទំហំប៉ុនណាដែរ? (សូមអានខគម្ពីរ ទំនុកតម្កើង 97:1, 5, 9 សម្រាប់ចម្លើយ)។`

ព្រះអម្ចាស់គឺជាស្តេចគ្រប់គ្រងផែនដីទាំងមូល (ទំនុកតម្កើង 47:6-9)។ នៅក្នុងនាមជាស្តេច ព្រះយេស៊ូវបានបង្ហាញព្រះគុណរបស់ទ្រង់ដល់យើង។ ទ្រង់យុត្តិធម៌ និងបរិសុទ្ធ។ ទ្រង់បានការពារផែនដី នេះ។ ទ្រង់បានធ្វើនូវអ្វីដែលត្រឹមត្រូវសម្រាប់រាស្ត្ររបស់ទ្រង់ (ទំនុកតម្កើង 98:3; ទំនុកតម្កើង 99:4)។ទ្រង់គឺជាព្រះអង្គសង្គ្រោះរបស់យើង (ទំនុកតម្កើង 98:2) និងជាចៅក្រមរបស់យើង (ទំនុកតម្កើង 96:10)។ អ្វីៗដែលព្រះបានបង្កើត បានបង្ហាញយើងពីនគររបស់ទ្រង់ (ទំនុកតម្កើង 96:5)។ នគររបស់ព្រះ គឺជានគរដ៏នៅអស់កល្បជានិច្ច។ គ្មាននគរណាមានអំណាចដូចជានគររបស់ទ្រង់នោះឡើយ (ទំនុកតម្កើង 45:6; ទំនុកតម្កើង 93:1; ទំនុកតម្កើង 103:19)។ នគររបស់ព្រះបានបង្រួបបង្រួមភាវៈទាំងអស់ឱ្យសរសើរតម្កើងដល់ព្រះ (ទំនុកតម្កើង 96:10; ទំនុកតម្កើង 97:1; ទំនុកតម្កើង 99:1; ទំនុកតម្កើង 145:11-13)។

ប៉ុន្តែ មិនមែនមនុស្សទាំងអស់សុទ្ធតែនិយាយាថា ឥឡូវនេះ ព្រះអម្ចាស់គឺជាស្តេចនោះឡើយ។ មនុស្សអាក្រក់បានបដិសេធមិនព្រមលើកតម្កើងព្រះជាស្តេច (ទំនុកតម្កើង 14:1; ទំនុកតម្កើង 74:3-22)។ លើសពីនេះទៅទៀនោះ មនុស្សអាក្រក់ជាច្រើននាក់បានរីករាយជាមួយនឹងភាពជោគជ័យទាំងឡាយរបស់ពួកគេ។ ប៉ុន្តែ ព្រះបានអត់ធ្មត់ជាមួយនឹងពួកគេ។ កវីដែលបានសរសេរកណ្ឌគម្ពីរទំនុក-

ដំកើងកំពុងតែនៅមិនស្ងៀម នៅពេលដែលពួកគេបានឃើញថា ព្រះកំពុងអត់ធ្មត់ជាមួយនឹងរាស្ត្ររបស់ ទ្រង់នោះ។ ប៉ុន្តែ កវីនៅក្នុងកណ្ឌគម្ពីរទំនុកតម្កើងបានជឿទុកចិត្តទៅលើអំណាចរបស់ព្រះ ព្រមទាំងជឿជាក់ ទៅលើកិច្ចការជាចៅក្រមដ៏បរិសុទ្ធរបស់ទ្រង់នោះដែរ (ទំនុកតម្កើង 68:21; ទំនុកតម្កើង 73:17-20)។ សព្វថ្ងៃនេះដែររាស្ត្ររបស់ព្រះបានជឿទុកចិត្តទៅលើកិច្ចការសង្គ្រោះដែលព្រះមានសម្រាប់ពួកគេនោះដែរ (ម៉ាថាយ 12:26-28)។ ពួកគេបានរង់ចាំឱ្យទ្រង់យាងមកវិញជាលើកទី2នៅក្នុងនាមជាស្តេចផងដែរ (កូរិនថូសទី1 15:20-28)។

`«ឱពួកអ្នកដែលស្រឡាញ់ព្រះយេហូវ៉ាអើយ ចូរស្អប់ការអាក្រក់ចុះ» (ទំនុកតម្កើង 97:10)។ តើហេតុអ្វីបានជាសេចក្តីស្រឡាញ់ដែលយើងមានចំពោះព្រះបានធ្វើឱ្យយើងស្អប់សេចក្តីអាក្រក់យ៉ាងដូច្នេះ? តើសេចក្តីស្រឡាញ់ដែលយើងមានចំពោះព្រះមានទំនាក់ទំនងអ្វីដែរ ជាមួយនឹងការស្អប់សេចក្តី អាក្រក់របស់យើងនោះ?`