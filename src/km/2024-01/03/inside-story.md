---
title:  «ខ្ញុំបានប្រយុទ្ធទាល់តែខ្ញុំបានទទួលជោគជ័យ»
date:  19/01/2024
---

លោកពេត្រូ (Pedro) បានភ្ញាក់ផ្អើលជាខ្លាំង ចំពោះការស្វាគមន៍ដែលគាត់បានទទួល នៅពេល ដែលគាត់ត្រឡប់មកពីកម្មវិធីថ្វាយបង្គំព្រះនៅក្នុងប្រទេសម៉ូហ្សាំប៊ិក (Mozambigque)។ បងស្រីរបស់គាត់ បាននិយាយប្រាប់គាត់ថា «ឯងឈប់ទៅព្រះវិហារសេវេនដេយអាត់វេនទីស្ទទៀតទៅ ពីព្រោះព្រះវិហារ ហ្នឹងមិនមែនជាព្រះវិហារល្អនោះទេ ដោយសារតែនៅក្នុងព្រះវិហារហ្នឹង មានហោរាក្លែងក្លាយជាច្រើននាក់ បើសិនជាឯងនៅតែមានៈទៅទីហ្នឹងទៀត ឯងមិនអាចរស់នៅទីនេះតទៅទៀតបានឡើយ»។

គំនិតរបស់នាងវ៉ររីនសាំ (Worrisome) មិនអាចបន្ទច់ចិត្តរបស់លោកពេត្រូបានឡើយ។ បញ្ហា គ្រួសារនៅក្នុងទីក្រុងបេរ៉ាដែលជាស្រុកកំណើតរបស់គាត់ បានបង្ខំឱ្យគាត់ផ្លាស់ទីចម្ងាយ1140គីឡូម៉ែត មកកាន់ផ្ទះបងស្រីរបស់គាត់នៅក្នុងទីក្រុងម៉ាភូតូនៃប្រទេសម៉ូសហ្សាំប៊ិកចម្ងាយ1140គីឡូម៉ែតឯណេះ វិញ។ គាត់បានអាក់ខានមិនបានចូលរួមថ្វាយបង្គំព្រះអស់រយៈ2ទៅ3សប្តាហ៍ ដោយសារតែគាត់ជា អ្នកចំណូលថ្មី ហើយត្រូវស្វែងរកព្រះវិហារអាត់វេនទីស្ទនៅទីនោះ។ ឥឡូវនេះ គាត់បានរកឃើញព្រះវិហារ អាត់វេនទីស្ទមួយកន្លែង ដែលគាត់បានថ្វាយបង្គំបានតែម្តងគត់ លុះ នៅពេលដែលគាត់ត្រឡប់មកផ្ទះវិញ បងស្រីរបស់គាត់បានហាមគាត់មិនឱ្យទៅទីនោះម្តងទៀតឡើយ។ ប៉ុន្តែ គាត់បានអធិស្ឋាន ហើយបន្ត ទៅព្រះវិហារតទៅទៀត។ បងស្រីរបស់គាត់បានផ្តាច់របបអាហាររបស់លោកពេត្រូ។ គាត់បានសង្ឃឹមថា ការស្រេកឃ្លាននឹងធ្វើឱ្យលោកពេត្រូផ្លាស់ប្តូរគំនិតរបស់គាត់។ ប៉ុន្តែ ក្រុមជំនុំបានផ្តល់ស្បៀងអាហារឱ្យគាត់បរិភោគជំនួសវិញ។ នៅពេលព្រឹកថ្ងៃសប្បាតហ៍មួយ ខណៈដែលគាត់កំពុងតែរៀបចំចេញទៅឯព្រះវិហារ នោះបងស្រីគាត់បានប្រាប់គាត់ថា កុំឱ្យត្រឡប់មកផ្ទះវិញទៀត។ នាងបានសួរគាត់ថា «តើ ឯងនៅតែបដិសេធមិនព្រមស្តាប់ ហើយទទូចចង់ទៅព្រះវិហាររបស់ឯងតទៅទៀតដែរឬទេ? មើលទៅ ឯង មិនចង់រស់នៅក្នុងផ្ទះនេះតទៅទៀតឡើយ ពីព្រោះឯងមិនចង់ធ្វើតាមច្បាប់នៅក្នុងផ្ទះនេះ»។

លោកពេត្រូបានអន់ចិត្ត ប៉ុន្តែ គាត់មិនបានបាក់ទឹកចិត្តនោះទេ ដោយគាត់បានដឹងថា «គាត់ មិនបានជាប់ពាក់ព័ន្ធនឹងច្បាប់នៅក្នុងផ្ទះរបស់បងស្រីគាត់នោះទេ ប៉ុន្តែ គាត់បានជាប់ពាក់ព័ន្ធនៅក្នុង ការប្រយុទ្ធរវាងព្រះយេស៊ូវ ហើយនិងសាតាំងនោះវិញ។ គាត់បាននឹកចាំពីពាក្យពេចន៍ដែលព្រះបានមាន បន្ទូលតាមរយៈលោកប៉ុលនៅក្នុងខគម្ពីរអេភេសូរ 6:12 យ៉ាងដូច្នេះថា «ដ្បិតយើងរាល់គ្នាមិនមែនតយុទ្ធ នឹងសាច់ឈាមទេ គឺ និងពួកគ្រប់គ្រង ពួកមានអំណាច និងពួកម្ចាស់នៃសេចក្តីងងឹតនៅលោកីយ៍នេះវិញ ហើយទាស់នឹងអំណាចអាក្រក់ខាងវិញ្ញាណ នៅស្ថានដ៏ខ្ពស់ដែរ»។ គាត់បានទៅព្រះវិហារ ដើម្បីសុំឱ្យប៉ាស្ទ័រ និងក្រុមជំនុំអធិស្ឋានឱ្យគាត់។ នៅក្នុងថ្ងៃដដែល នៅពេលដែលគាត់ត្រឡប់មកផ្ទះវិញ បងស្រីរបស់គាត់ បានបណ្តេញគាត់ចេញពីផ្ទះ។ មិត្តភក្តិម្នាក់បានអនុញ្ញាតឱ្យលោកពេត្រូស្នាក់2យប់ជាមួយនឹងគាត់។ បន្ទាប់មក ក្រុមជំនុំបានផ្តល់ការងារឱ្យលោកពេត្រូធ្វើជាអ្នកមើលថែផ្ទះរបស់គាត់វិញ ដើម្បីដោះដូរជាមួយ នឹងថ្លៃស្នាក់នៅ ហើយនិងថ្លៃសិក្សា។

សព្វថ្ងៃនេះ លោកពេត្រូនៅតែធ្វើការជាអ្នកមើលថែផ្ទះដដែល ប៉ុន្តែ គាត់មានសេរីភាពនៅក្នុងការថ្វាយបង្គំព្រះជារៀងរាល់ថ្ងៃសប្បាតហ៍ ហើយគាត់ក៏ជឿថា ព្រះកំពុងតែធ្វើការនៅក្នុងចិត្តរបស់បងស្រីដែរ។ មិត្តភាពរបស់ពួកគេបានស្តារឡើងវិញ ហើយបងស្រីរបស់គាត់ក៏លែងហាមគាត់មិនឱ្យទៅ ព្រះវិហារនៅថ្ងៃសប្បាតហ៍តទៅទៀតដែរ។ លោកពេត្រូសង្ឃឹមថា នាងនឹងទទួលយកសេចក្តីពិតនៅក្នុង ព្រះគម្ពីរទាំងមូល ហើយនាងក៏នឹងរៀនសរសើរសំណេរបំផុសបំផុលចិត្តរបស់អ្នកស្រីអេឡែន ជីវ៉ៃត៍ផង ដែរ។

ខគម្ពីរភីលីព 4:13 បានចែងថា «ខ្ញុំអាចនឹងធ្វើគ្រប់ទាំងអស់បាន ដោយសារព្រះគ្រីស្ទដែល ទ្រង់ចម្រើនកំឡាំងដល់ខ្ញុំ»។