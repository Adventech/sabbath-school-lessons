---
title:  ការបង្រៀនរបស់ព្រះអម្ចាស់គឺការបង្រៀនដ៏ល្អឥតខ្ចោះ
date:  18/01/2024
---

`សូមអានខគម្ពីរទំនុកតម្កើង 19:7; ទំនុកតម្កើង 93:5; ទំនុកតម្កើង 119:165; ទំនុកតម្កើង 1:2, 6; ទំនុកតម្កើង 18:30 និងទំនុកតម្កើង 25:10។ តើនៅក្នុងខទាំងនេះ យើងបានឃើញសារដូចគ្នា នោះអ្វីដែរ?`

ព្រះអម្ចាស់គឺជាអ្នកបង្កើតយើងមក។ ទ្រង់គឺជាសេ្តច និងជាចៅក្រមរបស់យើង។ ទ្រង់បាន គ្រប់គ្រងផែនដីនេះ។ សេចក្តីពិតនៃព្រះគម្ពីរទាំងនេះបានជួយឱ្យយើងជឿទុកចិត្តទៅលើបញ្ញត្ត និងការ បង្រៀនរបស់ទ្រង់។ បញ្ញត្តរបស់ព្រះបានបង្រៀនរាស្ត្ររបស់ទ្រង់អំពីរបៀបថ្វាយបង្គំទ្រង់ និងអំពីរបៀបរស់ នៅដើម្បីទ្រង់ (និក្ខមនំ 32:15)។ បញ្ញត្ត និងការបង្រៀនរបស់ទ្រង់ «នៅអស់កល្បតទៅផង» (ទំនុកតម្កើង 93:5)។ នគររបស់ព្រះនឹងនៅអស់កល្បជារៀងរហូត។ ទ្រង់បានបង្កើតផែនដីនេះ ហើយទ្រង់ក៏នៅតែ បន្តទ្រទ្រង់ផែនដីនេះផងដែរ (ទំនុកតម្កើង 93:1, 2)។ ដូច្នេះហើយ យើងតែងតែអាចពឹងផ្អែកទៅលើ ព្រះ និងព្រះគុណរបស់ទ្រង់ជានិច្ច។

ដ្បិតព្រះបានមានបន្ទូលថា យើងអាចជឿទុកចិត្តទៅលើសេចក្តីសន្យា និងសេចក្តីបង្គាប់របស់ ទ្រង់បាន។ ព្រះក៏បានបង្គាប់ឱ្យរាស្ត្ររបស់ទ្រង់ជឿទុកចិត្តទៅលើទ្រង់ ហើយគោរពតាមបញ្ញត្តរបស់ទ្រង់ ផងដែរ។

ទន្ទឹមគ្នានេះ យើងក៏រស់នៅលើផែនដីនេះដែលពេញទៅដោយអំពើបាបផងដែរ។ មានពេលខ្លះ ច្បាប់របស់មនុស្សលោក ហើយនិងការកាត់ទោសរបស់មនុស្សលោកមិនយុត្តិធម៌នោះទេ។ កវីដែលបាន សរសេរកណ្ឌគម្ពីរទំនុកតម្កើងបានប្រើរូបស័ព្ទដ៏ពិសេសមួយ ដើម្បីបង្ហាញថា ច្បាប់របស់មនុស្សលោក ជានិច្ចជាកាលមិនយុត្តិធម៌នោះឡើយ។ រង្គើគឺជារូបស័ព្ទមួយដែលពួកគេបានយកមកប្រើ (ទំនុកតម្កើង 18:7; អេសាយ 24:18-21)។ បញ្ញត្តរបស់ព្រះបានបង្រៀនរាស្ត្ររបស់ទ្រង់អំពីរបៀបរស់នៅ ដើម្បី កុំឱ្យពួកគេភ័យខ្លាច ឬបាត់បង់ នៅពេលដែលទ្រង់ជំនុំជម្រះពួកគេឡើយ។ រាស្ត្ររបស់ព្រះបានគោរព តាមបញ្ញត្តរបស់ទ្រង់។ ដូច្នេះហើយ គ្មានអ្វីដែលអាច «រង្គើ» ឬបំផ្លាញសេចក្តីជំនឿដែលពួកគេមានចំពោះ ព្រះ នៅក្នុងអំឡុងពេលនោះបានឡើយ (ទំនុកតម្កើង 112:1, 6, 7)។ បទគម្ពីរទំនុកតម្កើង ជំពូក 119 បានចែងថា «ពួកអ្នកដែលស្រឡាញ់ក្រឹត្យវិន័យទ្រង់ នោះមានសេចក្តីសុខដ៏លើសលុប ហើយគ្មានហេតុនឹង ចំពប់ដួលឡើយ» ទៅក្នុងអំពើបាប (ទំនុកតម្កើង 119:165)។ ព្រះបានការពាររាស្ត្ររបស់ទ្រង់ ព្រមទាំង ដឹកនាំពួកគេនៅក្នុងផ្នែកទាំងអស់នៃជីវិតរបស់ពួកគេផងដែរ (ទំនុកតម្កើង 1:2, 3, 6)។

ព្រះគម្ពីរដែលជាព្រះបន្ទូលរបស់ព្រះក៏ប្រៀបដូចជាចង្កៀងមួយយ៉ាងដូច្នោះដែរ។ ពីព្រោះព្រះគម្ពីរ បានបង្ហាញរាស្ត្ររបស់ទ្រង់អំពីផ្លូវទៅឯទ្រង់ផងដែរ។ ព្រះគម្ពីរក៏បានការពាររាស្ត្ររបស់ទ្រង់ចេញពីអន្ទាក់ នៃខ្មាំងសត្រូវរបស់ពួកគេផងដែរ (ទំនុកតម្កើង 119:105, 110)។ តើសេចក្តីសុខសាន្តដែលយើងបាន ទទួលមកពីការស្រឡាញ់បញ្ញត្តរបស់ព្រះនេះ (ទំនុកតម្កើង 119:165 មានន័យថា យើងនឹងជួបបញ្ហា ដែរឬទេ? ទេ មិនមែនដូច្នោះឡើយ។ អ្វីដែលកណ្ឌគម្ពីរទំនុកតម្កើង ជំពូក119 ចង់បង្ហាញនោះគឺថា យើង នឹងទទួលបានសេចក្តីសុខសាន្តចេញពីការអនុញ្ញាតឱ្យព្រះ និងសេចក្តីស្រឡាញ់របស់ទ្រង់សណ្ឋិតនៅក្នុង ចិត្តរបស់យើង។

`តើការរក្សាបញ្ញត្ត និងការធ្វើតាមការបង្រៀនរបស់ទ្រង់បានជួយដល់លោកអ្នកនៅក្នុងជីវិតនេះ ដោយរបៀបណា? តើលោកអ្នកបានរងទុក្ខដោយការបំពានបញ្ញត្តរបស់ព្រះ និងមិនធ្វើតាមការបង្រៀន របស់ទ្រង់នោះដោយរបៀបណា?`