---
title:  ព្រះអម្ចាស់គឺជាស្តេច
date:  13/01/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 8; ទំនុកតម្កើង 100; ទំនុកតម្កើង 97; ទំនុកតម្កើង 75; ទំនុកតម្កើង 94:14; កាឡាទី 3:26-29; ទំនុកតម្កើង 19:7។

> <p>ខចងចាំ</p>
> «ព្រះយេហូវ៉ាទ្រង់ជាអ្នកគ្រប់គ្រង ទ្រង់ប្រដាប់អង្គដោយភាពដ៏រុងរឿងឧត្តម ព្រះយេហូវ៉ាទ្រង់ប្រដាប់អង្គ ដោយតេជានុភាព ព្រមទាំងក្រវាត់អង្គ ដោយសេចក្តីនោះដែរ ឯលោកីយ៍នោះបានតាំងមាំមួន និងរង្គើមិនបានឡើយ» (ទំនុកតម្កើង 93:1)។

កណ្ឌគម្ពីរទំនុកតម្កើងបានបង្រៀនយើងថា ព្រះអម្ចាស់គឺជាស្តេចនៃផែនដីទាំងមូល។ ពីព្រោះ ទ្រង់បានបង្កើតអ្វីៗគ្រប់យ៉ាង។ ហើយទ្រង់ក៏បានទ្រទ្រង់របស់ទាំងនោះផងដែរ។ នៅក្នុងនាមជាស្តេច របស់យើង ព្រះអម្ចាស់ទ្រង់បរិសុទ្ធ និងយុត្តិធម៌។ បញ្ញត្តរបស់ទ្រង់គឺជាបញ្ញត្តល្អប្រពៃ ពីព្រោះបញ្ញត្ត របស់ទ្រង់បានផ្តល់ជីវិតដល់មនុស្សគ្រប់គ្នា ដែលបានគោរពពួកគេ។ ព្រះអម្ចាស់ក៏ជាចៅក្រមដ៏យុត្តិធម៌ មួយអង្គផងដែរ ពីព្រោះទ្រង់បានការពារជីវិតនៅលើផែនដីនេះ។ ទ្រង់បានផ្តល់រង្វាន់ដល់អស់អ្នកណា ដែលគោរពតាមបញ្ញត្តិរបស់ទ្រង់ តែដាក់ទោសដល់អស់អ្នកណាដែលមិនបានគោរពតាមទ្រង់វិញ។ ព្រះអម្ចាស់នឹងកំណត់ថា ពេលណាដែលទ្រង់ត្រូវដាក់ទោសពួកគេ នៅពេលដែលទ្រង់បញ្ចប់កិច្ចការ របស់ទ្រង់ ដែលស្ថិតនៅក្រោមពេលវេលារបស់ទ្រង់ មិនមែននៅក្រោមពេលវេលារបស់យើងឡើយ។

សេចក្តីសន្យាដែលព្រះបានតាំងឡើងជាមួយនឹងសាសន៍អ៊ីស្រាអែលគឺជាហេតុផលដែលនាំ ឱ្យទ្រង់ការពារផែនដីនេះ។ សេចក្តីសន្យារបស់ទ្រង់បានបង្ហាញយើងអំពីផែនការសង្គ្រោះរបស់ទ្រង់។ នៅក្នុងផ្នែកនៃសេចក្តីសន្យារបស់ទ្រង់នេះ ព្រះបានយកសាសន៍អ៊ីស្រាអែលមកធ្វើជារាស្ត្ររបស់ទ្រង់ ដែលមានតម្លៃលើសពីជាតិសាសន៍ទាំងអស់នៅលើផែនដីនេះ។ ព្រះអម្ចាស់បានរក្សាសេចក្តីសន្យាដែលទ្រង់បានតាំងឡើងជាមួយនឹងរាស្ត្ររបស់ទ្រង់។ ហើយទ្រង់ក៏នឹងនៅតែបន្តថែរក្សាយើងផងដែរ ទោះបីជាមានពេលខ្លះ យើងបានធ្វើបាបទាស់នឹងទ្រង់ក៏ដោយ។

យើងអាចជឿទុកចិត្តបានថា ទ្រង់នឹងការពារយើងនៅលើផែនដីនេះ ដោយសារតែព្រះអម្ចាស់ គឺជាស្តេច។ ដូច្នេះហើយ កវីដែលបានសរសេរកណ្ឌគម្ពីរទំនុកតម្កើងក៏ចង់ឱ្យយើងយល់សេចក្តីពិតនេះ ដែរ។ នៅពេលដែលយើងយល់សេចក្តីពិតនេះ យើងនឹងអាចបម្រើទ្រង់ដោយអស់ពីចិត្តរបស់យើង ដូចជាកវីទាំងនេះបានធ្វើយ៉ាងដូច្នោះដែរ។