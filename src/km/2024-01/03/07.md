---
title:  ការសិក្សាបន្ថែម
date:  19/01/2024
---

សូមអាន Psalm 86:5 15; Ellen G. White, “God’s Love for Man,” pages 9-15, in Steps to Christ។ យើងបានដឹងថា ព្រះគឺជាសេចក្តីស្រឡាញ់។ តើសេចក្តីពិតនៃព្រះគម្ពីរនៅត្រង់នេះ បានជួយឱ្យយើងកាន់តែប្រសើរឡើង អំពីអត្តសញ្ញាណរបស់ព្រះ និងរបៀបដែលទ្រង់បានជួយដល់រាស្ត្រ របស់ទ្រង់នោះដោយរបៀបណា? តើកណ្ឌគម្ពីរទំនុកតម្កើងបានបង្រៀនយើងយ៉ាងដូចម្តេចដែរ?

នៅពេលដែលយើងបន្តសិក្សាកណ្ឌគម្ពីរទំនុកតម្កើង នោះយើងត្រូវតែគិតអំពីអ្វីដែលកណ្ដគម្ពីរ នេះបានបង្រៀនអំពីសេចក្តីស្រឡាញ់របស់ព្រះ ព្រះគុណ និងផែនការរបស់ទ្រង់ ដើម្បីសង្រ្គោះយើង ហើយ និងបង្កើតផែនដីថ្មី។ «ឈើឆ្កាងបានបង្រៀនយើងអំពីព្រះ និងសេចក្តីស្រឡាញ់របស់ទ្រង់។ កាលណាដែល យើងកាន់តែសិក្សាប្រធានបទនេះ នោះយើងនឹងកាន់តែយល់អំពីសេចក្តីមេត្តា សេចក្តីខ្វល់ខ្វាយ និងសេចក្តី លើកលែងទោសរបស់ព្រះ។ យើងនឹងបានភាពយុត្តិធម៌នៅក្នុងព្រះ និងបញ្ញត្តរបស់ទ្រង់។ យើងក៏នឹងបាន ឃើញភ័ស្តុតាងនៃសេចក្តីស្រឡាញ់ដ៏គ្មានដែនកំណត់របស់ទ្រង់។ សេចក្តីស្រឡាញ់ដែលទ្រង់មានចំពោះ យើងនេះគឺមានទំហំធំជាងសេចក្តីស្រឡាញ់ដែលម្តាយមានចំពោះកូនមិនស្តាប់បង្គាប់របស់គាត់ទៅទៀត»។ ដកស្រង់ពី Ellen G. White, Steps to Christ, page 15, adapted។ យោងទៅតាមកណ្ឌគម្ពីរទំនុកតម្កើង តើមនុស្សទាំងនេះបានធ្វើអ្វីខ្លះ នៅពេលដែលព្រះជំនុំជម្រះមនុស្សដែលបានគោរពតាមទ្រង់នោះ? ពួកគេ បានចូលមករកព្រះអម្ចាស់ ព្រមទាំងបានបន្តអធិស្ឋានទៅឯទ្រង់ ដើម្បីសុំជំនួយសង្គ្រោះពួកគេផងដែរ។ តើហេតុអ្វី? នោះគឺដោយសារតែពួកគេបានដឹងថា សេចក្តីក្រោធរបស់ព្រះមិនមែនជាសេចក្តីក្រោធតែមួយ ស្របក់នោះឡើយ។ ប៉ុន្តែ សេចក្តីមេត្តារបស់ទ្រង់គឺនៅអស់កល្បជានិច្ចវិញ (ទំនុកតម្កើង 103:8)។

**សំណួរពិភាក្សា**

`1. កណ្ឌគម្ពីរទំនុកតម្កើងបានបង្រៀនយើងថា ព្រះគឺជាស្តេច។ ដ្បិតទ្រង់គឺជាអ្នកគ្រប់គ្រងរបស់ទាំងអស់ ដែលបានកើតមាននៅលើផែនដីនេះ។ ទន្ទឹមគ្នានេះ តើហេតុអ្វីបានជាយើងត្រូវតែយល់ថា សង្គ្រាមរវាងព្រះ និងសាតាំងកំពុងតែកើតឡើងនៅជុំវិញយើងដូច្នេះ? តើសេចក្តីពិតនៃព្រះគម្ពីរនៅត្រង់នេះបានជួយឱ្យយើង កាន់តែប្រសើរឡើង អំពីមូលហេតុដែលនាំឱ្យមានអំពើបាប និងសេចក្តីរងទុក្ខនៅលើផែនដីនេះដោយរបៀប ណា?`

`2. ព្រះគម្ពីរក៏បានបង្រៀនយើងថា ព្រះបានបង្កើតយើងផងដែរ។ តើការបង្រៀននេះបានជួយឱ្យយើងយល់ អំពីអត្តសញ្ញាណរបស់យើង ហើយនិងយល់អំពីរបៀបដែលយើងត្រូវតែថែរក្សារបស់គ្រប់យ៉ាងដែលព្រះបានបង្កើតនៅលើផែនដីនេះដោយរបៀបណា? តើនឹងមានអ្វីកើតឡើង នៅពេលដែលមនុស្សមិនបានធ្វើ តាមសេចក្តីបង្រៀនទាំងនេះនោះ? សូមអានខគម្ពីរទំនុកតម្កើង 106:35-42 សម្រាប់ចម្លើយ។`

`3. តើព្រះក្លែងក្លាយដែលមនុស្សនៅក្នុងសម័យព្រះគម្ពីរបានថ្វាយបង្គំនោះមានបញ្ហាអ្វីដែរ (ទំនុកតម្កើង 115:4-8)? ចុះចំណែកព្រះក្លែងក្លាយនៅសម័យនេះ តើលោកអ្នកយល់យ៉ាងណាដែរ? ម៉្យាងទៀត តើហេតុអ្វី បានជាព្រះទាំងនេះបង្កគ្រោះថ្នាក់ដល់ទំនាក់ទំនងរវាងយើងជាមួយនឹងព្រះអម្ចាស់យ៉ាងដូច្នេះ?`

`4. ព្រះគម្ពីរបានប្រាប់យើងថា កិច្ចការរបស់ព្រះជាចៅក្រមនឹងត្រូវចាប់ផ្តើមជាមួយនឹងរាស្ត្ររបស់ទ្រង់ជាមុន សិន។ ដូច្នេះ តើរាស្ត្ររបស់ព្រះគួរតែរស់នៅបែបយ៉ាងណាដែរ? តើព្រះបានជំនុំជម្រះរាស្ត្ររបស់ទ្រង់ដោយ របៀបណា?`