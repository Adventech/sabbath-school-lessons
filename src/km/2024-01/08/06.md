---
title:  ជីវិតដ៏បរិសុទ្ធ ហើយនិងព្រះពរជាច្រើនដែលបានមកពីជីវិតដ៏បរិសុទ្ធនោះ
date:  22/02/2024
---

`តើព្រះបានសន្យាថា ទ្រង់នឹងប្រទានព្រះពរអ្វីខ្លះ ដល់មនុស្សដែលបានលើកតម្កើងទ្រង់នោះ? សម្រាប់ចម្លើយ សូមអានខគម្ពីរទំនុកតម្កើង 1:1-3; ទំនុកតម្កើង 112:1-9 និងបទទំនុកតម្កើង ជំពូក 128។`

ព្រះបានសន្យាថា ទ្រង់នឹងប្រទានព្រះពរជាច្រើនដល់មនុស្សដែលបានលើកតម្កើងទ្រង់។ នៅ ក្នុងនោះ សេចក្តីសុខសាន្តគឺជាព្រះពរមួយដ៏អស្ចារ្យបំផុត ដែលព្រះបានប្រទានឱ្យយើង។ បទគម្ពីរទំនុក-ដំកើង ជំពូក1 បានប្រៀបធៀបមនុស្សបរិសុទ្ធម្នាក់ទៅនឹងដើមឈើមួយដើម។ ដើមឈើនេះបានដុះនៅ ក្បែរមាត់ទឹក។ ដើមឈើនេះមានផ្លែច្រើនសណ្ធិក។ ហើយស្លឹកនៃដើមឈើនេះក៏មិនដែលស្រពោនស្លាប់ នោះដែរ (ទំនុកតម្កើង 1:3; សូមអានខគម្ពីរយេរេមា 17:7, 8 និងអេសេគាល 47:12)។ រូបស័ព្ទនៃដើមឈើនេះបានបង្ហាញយើងថា ព្រះគឺជាអ្នកប្រទានពរឱ្យដើមឈើនេះ។ នៅពេលដែលយើងរស់នៅ ក្នុងសេចក្តីជំនឿជាមួយនឹងព្រះដែលគង់នៅក្នុងរោងឧបោសថនៅឯស្ថានសួគ៌ នោះយើងនឹងបានរីករាយ មិត្តភាពនៃសេចក្តីស្រឡាញ់ជាមួយនឹងទ្រង់ជាមិនខាន។ រីឯមនុស្សអាក្រក់វិញ ពួកគេមិនដូចជាដើមឈើ គួរឱ្យចាប់ចិត្ត ដែលមានផ្លែឈើ និងស្លឹកខៀវខ្ចីនោះទេ ដោយសារតែពួកគេគឺប្រៀបដូចជាចំបើងដែលខ្យល់បានបក់នាំឆ្ងាយវិញយ៉ាងដូច្នេះដែរ។ ហើយពួកគេក៏គ្មានសេចក្តីសង្ឃឹមនៅពេលអនាគតអ្វីឡើយ ប៉ុន្តែ រាស្ត្ររបស់ព្រះបានទទួលសេចក្តីសង្ឃឹមនៃជីវិតអស់កល្បវិញ។

ខគម្ពីរទំនុកតម្កើង 128:2, 3 បានពិពណ៌នាអំពីព្រះពរដែលយើងត្រូវត្រេកអរនៅក្នុងផែនដី ថ្មីនោះ។ ទន្ទឹមគ្នានេះ យើងក៏នឹងបានអង្គុយនៅក្រោមដើមទំពាំងបាយជូរ និងដើមឧទុម្ពរផងដែរ។ ពីព្រោះ ដើមទាំងនេះគឺជារូបស័ព្ទតំណាងឱ្យសេចក្តីសុខសាន្ត (មីកា 4:4)។ នៅក្នុងបទគម្ពីរទំនុកតម្កើង ជំពូក 122 កវីបានសូមឱ្យពួកបណ្តាជនអធិស្ឋានទូលសូមឱ្យព្រះប្រទានពរឱ្យទីក្រុងយេរូសាឡិមប្រកបទៅដោយសេចក្តីសុខសាន្ត (ទំនុកតម្កើង 122:6-8; ទំនុកតម្កើង 128:5,6)។ សេចក្តីអធិស្ឋានបែបនេះ បានបង្ហាញអំពីសេចក្តីសង្ឃឹមដែលកវីមានចំពោះព្រះអង្គសង្គ្រោះ ដែលត្រូវយាងមកបញ្ចប់អំពើបាប ហើយ នាំសេចក្តីសុខសាន្តមកឱ្យផែនដីនេះវិញ។

«នៅក្នុងព្រះគម្ពីរ ព្រះបានសន្យាថា រាស្ត្ររបស់ទ្រង់គឺជាអំណោយដ៏ពិសេសមួយ។ ដ្បិតអំណោយ នេះគឺជា ‘ទឹកដីមួយកន្លែង’ [ហេព្រើរ 11:14-16]។ ព្រះយេស៊ូវគឺជាអ្នកគង្វាលចៀមមកពីស្ថានសួគ៌។ ទ្រង់បានដឹកនាំហ្វូងចៀមរបស់ទ្រង់ទៅពឹងទឹករស់ ដែលមានដើមជីវិតនៅទីនោះដែរ ដែលដើមនោះបាន បង្កើតផ្លែថ្មីៗជារៀងរាល់ខែ។ ហើយស្លឹកដែលដុះចេញពីដើមជីវិតនេះក៏បានជួយព្យាបាលមនុស្សលោក ឱ្យជាសះស្បើយផងដែរ។ នៅឯនគរស្ថានសួគ៌ ក៏មានដៃទន្លេយ៉ាងថ្លាឆ្វង់ផងដែរ។ ហើយនៅជាប់ដៃទន្លេ នោះ ក៏មានម្លប់នៃដើមឈើដែលបង្កឱ្យមានភាពងាយស្រួលនៅក្នុងការធ្វើដំណើរផងដែរ។ ពីព្រោះព្រះអម្ចាស់បានបង្កើតផ្លូវទាំងនេះសម្រាប់រាស្ត្ររបស់ទ្រង់។ លុះផុតវាលទំនាបទៅ មានកូនភ្នំតូចៗ និងភ្នំធំៗ ដែលជាកម្មសិទ្ធរបស់ព្រះ។ តែឯវាលទំនាបនោះវិញគឺជាកន្លែងនៃសេចក្តីសុខសាន្ត ដែលរាស្ត្ររបស់ព្រះ នឹងត្រូវស្វែងរកទីលំនៅរបស់ពួកគេនៅកន្លែងនោះ។ ដ្បិតពួកគេលែងជាជនវង្វេងតទៅទៀត ហើយ»។ ដកស្រង់ពី Ellen G. White, The Great Controversy, page 675, adapted។

`តើហេតុអ្វីបានជាឈើឆ្កាងគឺជាភ័ស្តុតាងបង្ហាញថា ព្រះនឹងបំពេញសេចក្តីសន្យារបស់ទ្រង់នៅ ក្នុងការបង្កបង្កើតផែនដីថ្មីដែលទ្រង់បានតាំងឡើងជាមួយនឹងយើងនោះយ៉ាងដូច្នេះ?`