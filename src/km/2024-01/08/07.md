---
title:  ការសិក្សាបន្ថែម
date:  23/02/2024
---

នៅក្នុងជីវិតទាន់សម័យនៅសព្វថ្ងៃនេះ មនុស្សភាគច្រើនចង់បានសុភមង្គលលើសជាងការដែលពួកគេចង់បានប្រាជ្ញាទៅទៀត។ តើយើងអាចទទួលបានសុភមង្គលនៅក្នុងជីវិតនេះ ដោយ គ្មានព្រះប្រាជ្ញាញ្ញាណរបស់ព្រះយ៉ាងដូចម្តេចទៅបាន? កណ្ឌគម្ពីរទំនុកតម្កើងបានចែងថា យើងមិនអាច មានសុភមង្គល ដោយគ្មានព្រះបានទេ។ ប៉ុន្តែ អ្វីដែលជាចំណុចល្អនោះគឺថា ព្រះមិនបានសូមឱ្យយើងជ្រើសរើសរវាងប្រាជ្ញា និងសុភមង្គលនោះឡើយ។ ពីព្រោះព្រះប្រាជ្ញាញ្ញាណរបស់ព្រះបាននាំសុភមង្គល ពិតប្រាកដមកកាន់ជីវិតរបស់យើងវិញ។

យោងទៅតាមព្រះគម្ពីរ ប្រាជ្ញា និងសុភមង្គលគឺមានអត្ថន័យលើសពីគោលគំនិតទៅទៀត។ ពីព្រោះប្រាជ្ញា និងសុភមង្គលគឺជាបទពិសោធន៍ពិតៗ ដែលមានប្រភពចេញមកពីការយល់ដឹងរបស់យើង ការសរសើរតម្កើង ហើយនិងការជឿទុកចិត្តទៅលើព្រះរបស់យើង។ ដ្បិតខគម្ពីរទំនុកតម្កើង 25:14 បានចែងថា «សេចក្តីមេត្រីមិត្ររបស់ព្រះយេហូវ៉ា នៅជាមួយនឹងអ្នកណាដែលកោតខ្លាចដល់ទ្រង់ ទ្រង់នឹងសំដែងឲ្យគេស្គាល់សេចក្តីសញ្ញារបស់ទ្រង់»។

«សូមអរព្រះគុណព្រះចំពោះព្រះពរដែលទ្រង់បានប្រទានឱ្យយើងនេះ។ ទន្ទឹមនឹងនេះ សូមឱ្យ លោកអ្នកបានគិតអំពីភ័ស្តុតាងទាំងអស់ដែលថា ព្រះបានប្រទានសេចក្តីស្រឡាញ់របស់ទ្រង់ដល់យើង។ សូមឱ្យលោកអ្នកបានសញ្ជឹងគិតអំពីព្រះពរជាច្រើនដែលព្រះនឹងប្រទានឱ្យយើង។ សូមគិតអំពីរូបភាពទាំងនេះឱ្យបានញឹកញាប់តាមដែលលោកអ្នកអាចធ្វើទៅបាន ពោលគឺ៖ ព្រះយេស៊ូវដ៏ជាព្រះរាជបុត្រា របស់ព្រះបានលះចាកនគរស្ថានសួគ៌។ បន្ទាប់មក ព្រះយេស៊ូវបានក្លាយមកជាមនុស្សលោក ដើម្បីឱ្យទ្រង់ អាចសង្គ្រោះយើងចេញពីការកុហករបស់សាតាំងបាន។ ដ្បិតព្រះយេស៊ូវទ្រង់យកឈ្នះសង្គ្រាមទាស់នឹង សាតាំងជំនួសយើង។ ព្រះយេស៊ូវបានរៀបចំផ្លូវមួយ ដើម្បីឱ្យយើងអាចចូលទៅឯព្រះនៅឯស្ថានសួគ៌បាន។ ព្រះយេស៊ូវបានសង្គ្រោះមនុស្សលោកមានបាបចេញពីអំពើបាប។ ព្រះយេស៊ូវបានផ្សាភ្ជាប់យើង ជាមួយនឹងព្រះជាថ្មីម្តងទៀត។ ព្រះយេស៊ូវបានប្រទានកម្លាំងដល់យើង ដើម្បីឱ្យយើងបានជាប់នូវការសាកល្បងខុសៗគ្នានៅក្នុងជីវិតនេះ។ ព្រះយេស៊ូវគឺជាព្រះរបស់យើង និងជាព្រះអង្គសង្គ្រោះរបស់យើង ដែរ។ ទ្រង់បានគ្របបាំងយើងដោយព្រះជន្មដ៏បរិសុទ្ធរបស់ទ្រង់ដូចសម្លៀកបំពាក់យ៉ាងដូច្នោះដែរ។ បន្ទាប់ មក ទ្រង់នឹងអញ្ជើញយើងឱ្យអង្គុយចុះជាមួយនឹងទ្រង់នៅលើបល្ល័ង្ករបស់ទ្រង់នៅឯស្ថានសួគ៌។ ព្រះចង់ ឱ្យយើងនឹកស្រមៃអំពីរូបភាពទាំងអស់នេះណាស់ ហើយទ្រង់ក៏បានគិតអំពីពួកគេយ៉ាងប្រុងប្រយ័ត្នផង ដែរ»។ ដកស្រង់ពី Ellen G. White, Steps to Christ, page 118, adapted។

**សំណួរពិភាក្សា**

`1. ព្រះគម្ពីរបានបង្រៀនយើងនូវរឿងរ៉ាវជាច្រើន។ តើចំណេះដឹងនៃព្រះគម្ពីរអាចផ្តល់សេចក្តីអំណរដល់ យើងដោយរបៀបណាដែរ? ព្រះយេស៊ូវគឺជាព្រះបន្ទូលដ៏រស់ ឬជាព្រះគម្ពីរនោះឯង។ តើហេតុអ្វីបានជា យើងចាំបាច់ឱ្យព្រះយេស៊ូវយាងមកគង់នៅក្នុងចិត្តរបស់យើងយ៉ាងដូច្នេះ បើសិនជាយើងចង់ចេះព្រះគម្ពីរ ដែលជាព្រះបន្ទូលរបស់ព្រះ?`

`2. តើមានរឿងអ្វីកើតឡើងនៅសព្វថ្ងៃនេះ បើសិនជារាស្ត្ររបស់ព្រះបានបន្តបដិសេធនូវការបង្រៀនរបស់ ទ្រង់ដូចដែលសាសន៍អ៊ីស្រាអែលបានធ្វើវិញនោះ (ទំនុកតម្កើង 81; ទំនុកតម្កើង 95)? តើហេតុអ្វីបាន ជាព្រះបានមានបន្ទូលថា សាសន៍អ៊ីស្រាអែល «សម័យថ្មី» ទាំងនេះ ‘ដែលចូលមកក្នុងសេចក្តីរបស់អញ ឡើយ’» (ទំនុកតម្កើង 95:11) យ៉ាងដូច្នេះ?`

`3. មានពេលខ្លះ ជីវិតខាងឯអំពើបាបមើលទៅដូចជារំភើប និងសប្បាយរីករាយជាងជីវិតនៃការស្តាប់បង្គាប់ ដ៏បរិសុទ្ធទៅទៀត (ទំនុកតម្កើង 141)។ តើហេតុអ្វីបាបមានគោលគំនិតបែបនេះយ៉ាងដូច្នេះ? មនុស្ស ជាច្រើននាក់ដែលបានបដិសេធព្រះ ពួកគេបានសប្បាយរីករាយជាមួយនឹងភាពជោគជ័យរបស់ពួកគេ។ តើយើងអាចបកស្រាយពី «ភាពជោគជ័យ» របស់ពួកគេយ៉ាងដូចម្តេចដែរ?`