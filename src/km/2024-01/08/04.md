---
title:  ការសាកល្បងរបស់ព្រះអម្ចាស់
date:  20/02/2024
---

`សូមអានខគម្ពីរទំនុកតម្កើង 81:7, 8; ទំនុកតម្កើង 95:7-11 និងទំនុកតម្កើង 105:17-22។ តើខទាំងនេះបានបង្រៀនយើងអំពីការសាកល្បងដែលព្រះបានប្រទានឱ្យយើងនោះយ៉ាងដូចម្តេច ដែរ?`

ទីកន្លែងមេរីបាគឺជាកន្លែងមួយដែលសាសន៍អ៊ីស្រាអែលបានសាកល្បងព្រះ។ ពួកគេមិនបាន ជឿថា ព្រះនឹងរក្សាសេចក្តីសន្យារបស់ទ្រង់ ដោយបំពេញតម្រូវការរបស់ពួកគេនោះឡើយ (និក្ខមនំ 17:1-7; ទំនុកតម្កើង 95:8, 9)។ បទគម្ពីរទំនុកតម្កើង ជំពូក81 បានសម្លឹងឃើញរឿងនៅត្រង់មេរីបានេះ នៅក្នុងរបៀបថ្មីមួយបែប។ ពោលគឺកវីដែលបានសរសេរបទគម្ពីរទំនុកតម្កើង ជំពូក81 បានមានប្រសាសន៍ ថា ព្រះបានប្រទានការសាកល្បងមួយនៅត្រង់កន្លែងមេរីបា (ទំនុកតម្កើង 81:7)។ នៅពេលដែលសាសន៍ អ៊ីស្រាអែលបានគោរពតាមព្រះ ហើយបានបដិសេធមិនព្រមជឿទុកចិត្តទៅលើទ្រង់ (ទំនុកតម្កើង 81:11) នោះមានន័យថា ពួកគេបានធ្វើឱ្យព្រះខកព្រះទ័យហើយ។

បទគម្ពីរទំនុកតម្កើង ជំពូក81 បានបង្រៀននូវមេរៀន2យ៉ាងទាក់ទងទៅទៅនឹងទីកន្លែងមេរីបានេះ។ មេរៀនទី1 រាស្ត្ររបស់ព្រះមិនត្រូវធ្វើខុសដូចដែលឪពុកម្តាយរបស់ពួកគេបានធ្វើខុសពីមុននោះឡើយ។ ផ្ទុយទៅវិញ រាស្ត្ររបស់ព្រះត្រូវតែជឿទុកចិត្តទៅលើព្រះ ដោយគោរពតាមទ្រង់វិញ (ទំនុកតម្កើង 81:13)។ មេរៀនទី2 ព្រះបានសង្គ្រោះរាស្ត្ររបស់ទ្រង់ បន្ទាប់ពីពួកគេបានបរាជ័យនូវការសាកល្បងដែល ព្រះបានប្រទានឱ្យពួកគេនោះ (ទំនុកតម្កើង 81:7)។ ដ្បិតព្រះគុណរបស់ព្រះកាលពីមុនបានផ្តល់សេចក្តី សង្ឃឹមដែលថា ទ្រង់នឹងបង្ហាញសេចក្តីមេត្តាដល់យើងនៅពេលអនាគត។

បទគម្ពីរទំនុកតម្កើង ជំពូក105 បានបង្ហាញយើងថា ព្រះបានយកគ្រាលំបាកមកធ្វើជាការសាកល្បងមួយ។ តួយ៉ាង ព្រះបានប្រទានការសាកល្បងមួយដល់លោកយ៉ូសែបអំពីសេចក្តីសន្យារបស់ ទ្រង់ ដើម្បីឱ្យលោកយ៉ូសែបបានដកមន្ទិលសង្ស័យចេញពីចិត្តរបស់គាត់។ ការសាកល្បងនេះក៏បានជួយ ឱ្យជំនឿដែលលោកយ៉ូសែបមានចំពោះព្រះនោះបានរឹងមាំផងដែរ។ ដូច្នេះហើយ លោកយ៉ូសែបបានរៀន ជឿទុកចិត្តថា ព្រះនឹងដឹកនាំគាត់ (លោកុប្បត្តិ 37:5-10; ទំនុកតម្កើង 105:19)។

យើងបានយល់ពីគោលបំណងដែលព្រះត្រូវប្រទាននូវការសាកល្បងមកឱ្យយើង។ ប៉ុន្តែ ហេតុអ្វី បានជាព្រះដាក់ទោសយើងយ៉ាងដូច្នេះ? ពីព្រោះនៅពេលដែលព្រះដាក់ទោសរាស្ត្ររបស់ទ្រង់ នោះមាន ន័យថា ទ្រង់ចង់ឱ្យពួកគេរៀនពីកំហុសរបស់ពួកគេ។ ដ្បិតទ្រង់ចង់ឱ្យពួកគេបានរឹងមាំឡើង ដោយត្រៀម ខ្លួនទទួលព្រះពររបស់ទ្រង់ជាស្រេច។ នេះហើយគឺជាមូលហេតុដែលនាំឱ្យព្រះបណ្តោយឱ្យលោកយ៉ូសែប ជួបនឹងបទពិសោធន៍លំបាកៗជាច្រើន (ទំនុកតម្កើង 105:20-22)។ ប៉ុន្តែ យើងត្រូវតែរៀនចេញពីការសាកល្បងរបស់យើង។ បើសិនជាយើងបានបដិសេធមេរៀនរបស់ព្រះ នោះចិត្តរបស់យើងច្បាស់ជា រឹងទទឹងជាមិនខាន។

«ព្រះបានរំពឹងចង់ឱ្យកូនៗរបស់ទ្រង់គោរពបញ្ញត្តរបស់ទ្រង់ភ្លាមៗ ដោយគ្មានសំណួរចោទអ្វី ឡើយ។ ប៉ុន្តែ កូនៗរបស់ទ្រង់បានដេកលក់អស់ ដោយសារតែការកុហករបស់ទ្រង់បានរារាំងមិនឱ្យពួកគេ ធ្វើនូវអ្វីដែលត្រឹមត្រូវ។ សាតាំងបានផ្តល់ការដោះសាដល់ពួកគេ ដើម្បីកុំឱ្យពួកគេបានកាន់តាមបញ្ញត្ត របស់ព្រះ។ វាបានកុហក និងបានល្បួងឱ្យកូនៗរបស់ព្រះធ្វើនូវរឿងដែលពួកគេបានដឹងថា ខុសឆ្គងនោះ។ សាតាំងបានប្រើការកុហកដដែលដែលវាបានប្រើជាមួយនឹងនាងអេវ៉ានៅក្នុងសួនអេដែននោះដែរ ដោយ វាបាននិយាយថា ‘អ្នកមិនស្លាប់ជាពិតមែនទេ’ (លោកុប្បត្តិ 3:4)។ នៅពេលដែលយើងមិនបានគោរពតាម ព្រះ នោះយើងនឹងធ្វើឱ្យចិត្តរបស់យើងកាន់តែរឹងរូសទៅៗ។ ហើយយើងក៏នឹងធ្វើឱ្យអ្នកដទៃធ្លាក់ទៅក្នុង អំពើបាបផងដែរ។ ជាដំបូង អ្នកដទៃអាចនឹងមើលឃើញថា អំពើបាបរបស់យើងអាក្រក់ជាងពួកគេ។ ប៉ុន្តែ ក្រោយមក អំពើបាបរបស់យើងលែងអាក្រក់នៅក្នុងក្រសែភ្នែករបស់ពួកគេទៀតហើយ ដោយសារតែពួកគេ បានសមជាមួយនឹងអំពើបាបទាំងនោះ។ ដ្បិតពួកគេអាចនឹងសួរថា តើអំពើបាបគឺជាបាបពិតប្រាកដដែរឬទេ»។ ដកស្រង់ពី Ellen G. White, Testimonies for the Church, volume 4, page 146, adatped។