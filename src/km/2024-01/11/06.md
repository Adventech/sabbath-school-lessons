---
title:  ភ្នំដែលមិនអាចរើបាន
date:  14/03/2024
---

`តើនៅក្នុងខគម្ពីរទំនុកតម្កើង 125:1 កវីបានប្រៀបធៀបរាស្ត្ររបស់ព្រះទៅនឹងរូបស័ព្ទអ្វីដែរ?`

នៅក្នុងខគម្ពីរទំនុកតម្កើង 125:1 កវីបានប្រៀបធៀបរាស្ត្ររបស់ព្រះទៅនឹងភ្នំស៊ីយ៉ូន។ ភ្នំ ស៊ីយ៉ូនគឺជារូបស័ព្ទមួយតំណាងឱ្យកម្លាំង។ ហើយភ្នំស៊ីយ៉ូនក៏ជាភ្នំមួយដែលមិនអាចរើបានផងដែរ។ នៅពេលដែលរាស្ត្ររបស់ព្រះបានជឿទុកចិត្តទៅលើទ្រង់ នោះពួកគេមានកម្លាំងដូចជាភ្នំស៊ីយ៉ូនអ៊ីចឹង។ ម៉្យាងទៀត កវីនៅក្នុងជំពូកនេះក៏បានដឹងថា ព្រះនឹងការពាររាស្ត្ររបស់ទ្រង់ផងដែរ (ទំនុកតម្កើង 5:12; ទំនុកតម្កើង 32:7,10)។ ភ្នំស៊ីយ៉ូនបានផ្តល់ទំនុកចិត្តដល់រាស្ត្ររបស់ព្រះ។ ដ្បិតសេចក្តីអាក្រក់មាន ជំុវិញពួកគេពាសពេញផែនដី។ ប៉ុន្តែ រាស្ត្ររបស់ព្រះបានបន្តសេចក្តីសង្ឃឹមតទៅមុខទៀត។

`តើអ្វីទៅដែលធ្វើឱ្យរាស្ត្ររបស់ព្រះមានអារម្មណ៍បាក់ទឹកចិត្តនោះ? សូមអានខគម្ពីរទំនុកតម្កើង 125:3-5 សម្រាប់ចម្លើយ។ តើយើងអាចរៀនមេរៀនអ្វីខ្លះ ចេញពីបទពិសោធន៍របស់ពួកគេនោះ?`

កូនៗរបស់ព្រះអាចនឹងមានអារម្មណ៍បាក់ទឹកចិត្ត នៅពេលដែលពួកគេបានឃើញមនុស្សអាក្រក់ សប្បាយរីករាយជាមួយនឹងភាពជោគជ័យរបស់ពួកគេនៅក្នុងជីវិតនេះ។ ភាពជោគជ័យរបស់ពួកគេក៏អាច នឹងធ្វើឱ្យរាស្ត្ររបស់ព្រះមួយចំនួនបែរចេញពីទ្រង់ទៅសប្បាយជាមួយនឹងជីវិតខាងឯអំពើបាបផងដែរ (ទំនុកតម្កើង 73:2-13; ទំនុកតម្កើង 94:3)។ ព្រះបានបង្កើតយើងមកឱ្យមានសេរីភាពជ្រើសរើស ធ្វើរឿងអាក្រក់ (ទំនុកតម្កើង 125:3, 5)។ ប៉ុន្តែ ព្រះមិនការពារអ្នកណាដែលបានបែរចេញពីទ្រង់ទៅ សប្បាយរីករាយជាមួយនឹងជីវិតខាងឯអំពើបាបនោះឡើយ។ ពីព្រោះនៅចុងបញ្ចប់ ព្រះនឹងជំនុំជម្រះដល់ អ្នកដែលបានធ្វើបាបទាស់នឹងទ្រង់ ដោយបានបដិសេធមិនព្រមទទួលយកសេចក្តីលើកលែងទោសរបស់ ទ្រង់នោះ។

បទគម្ពីរទំនុកតម្កើង ជំពូក125 គឺជាការអញ្ជើញឱ្យមនុស្សទាំងអស់របស់ព្រះបានប្រកាន់ខ្ជាប់ សេចក្តីជំនឿដែលពួកគេមានចំពោះព្រះ។ ពោលគឺពួកគេត្រូវតែប្រកាន់ជំហរដូចជាភ្នំស៊ីយ៉ូននេះដែរ។ ដ្បិតយើងតែងតែមិនបានយល់អំពីមូលហេតុដែលនាំឱ្យរឿងអាក្រក់បានកើតឡើងនោះទេ។ ប៉ុន្តែ យើង នៅតែអាចជឿទុកចិត្តទៅលើព្រះបានជានិច្ច។

«នៅក្នុងព្រះគម្ពីរ មានប្រធានបទខុសៗគ្នាជាច្រើន សម្រាប់ឱ្យយើងបកស្រាយ ឬឱ្យយើងយល់ បានទាំងស្រុងនោះ។ ប្រធានបទទាំងនេះក៏បានរាប់បញ្ចូលទាំងការចាប់ផ្តើមនៃអំពើបាប កំណើតរបស់ព្រះ ការកើតជាថ្មីម្តងទៀតរបស់យើង ហើយនិងការរស់ពីស្លាប់ឡើងវិញរបស់មនុស្សលោក។ ក៏មានប្រធានបទជាច្រើនទៀតដែលអមជាមួយនឹងប្រធានបទទាំងនេះដែលនៅជាអាថ៌កំបាំង។ អមជាមួយនឹងប្រធានបទ ទាំងនេះ ក៏មានប្រធានបទផ្សេងៗទៀតដែលនៅបង្កប់អាថ៌កំបាំងផងដែរ។ ប៉ុន្តែ យើងមិនត្រូវសង្ស័យ ព្រះគម្ពីរ ដោយសារតែយើងមិនអាចយល់អាថ៌កំបាំងរបស់ព្រះនោះឡើយ។ ដ្បិតនៅជុំវិញយើងនៅលើ ផែនដីនេះ មានអាថ៌កំបាំងជាច្រើនដែលមិនអាចយល់បាន . . . . តើយើងគួរតែភ្ញាក់ផ្អើល នៅពេលដែល យើងដឹងថា យើងមិនអាចយល់អំពីអាថ៌កំបាំងខាងឯវិញ្ញាណនេះដែរឬទេ? បញ្ហាចោទ គឺនៅត្រង់នៅត្រង់ គោលគំនិតរបស់យើង។ ពីព្រោះគំនិតរបស់យើងមានភាពកម្សោយ និងមានកម្រិត។ ម្ល៉ោះហើយ បាន ជាព្រះប្រទានភ័ស្តុតាងតាមរយៈព្រះគម្ពីរសមល្មមនឹងបង្ហាញយើងថា ព្រះគម្ពីរមានប្រភពមកពីទ្រង់។ យើងមិនអាចយល់នូវអ្វីគ្រប់យ៉ាងដែលព្រះបានធ្វើនោះទេ។ ប៉ុន្តែ ទោះជាយ៉ាងនេះក្តី ក៏យើងត្រូវតែជឿ ទុកចិត្តទៅលើទ្រង់ ដោយគ្មានមន្ទិលសង្ស័យចំពោះព្រះគម្ពីរនោះឡើយ»។ ដកស្រង់ពី Ellen G. White, Steps to Christ, pages 106, 107, adapted។