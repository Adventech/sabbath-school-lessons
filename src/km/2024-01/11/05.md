---
title:  សុវត្ថិភាព និងសេចក្តីសុខសាន្តនៅក្នុងទីក្រុងស៊ីយ៉ូន
date:  13/03/2024
---

`សូមអានខគម្ពីរទំនុកតម្កើង 46:1-7។ តើខទាំងនេះបានប្រាប់យើងអំពីផែនដីនេះយ៉ាងដូច ម្តេចដែរ?`

បទគម្ពីរទំនុកតម្កើង ជំពូក46 បានបង្ហាញយើងថា ផែនដីនេះកំពុងតែជួបនឹងបញ្ហា។ បាតុភូត ធម្មជាតិកំពុងតែកើតឡើងនៅគ្រប់ទីកន្លែង (ទំនុកតម្កើង 46:2, 3)។ ព្រះគម្ពីរបានយកពាក្យ «ទឹកសមុទ្រ បញ្ចេញសូរគឹកកង» មកធ្វើជារូបស័ព្ទមួយ ដើម្បីបង្ហាញយើងអំពីចំនួននៃមនុស្សអាក្រក់ ឬបញ្ហាដែលពួកគេបានបង្កឡើងនៅលើផែនដីនេះ (ទំនុកតម្កើង 93:3, 4; ទំនុកតម្កើង 124:2-5)។ នៅក្នុងបទ គម្ពីរទំនុកតម្កើង ជំពូក46 យើងបានអានអំពីគ្រាមួយ នៅពេលដែល «អស់ទាំងសាសន៍ដទៃបានជ្រួលជ្រើម ហើយនគរទាំងប៉ុន្មានពពាក់ពពូនឡើង» (ខ6) នោះ។

មនុស្សដែលមានសេចក្តីភ័យខ្លាច និងមនុស្សដែលបានធ្លាក់ទៅក្នុងអំពើបាបមិនបានស្គាល់ព្រះឡើយ។ ពីព្រោះព្រះមិនបានគង់នៅជាមួយនឹងពួកគេនោះឡើយ។ តើយើងបានដឹងរឿងនេះដោយ របៀបណា? យើងអាចដឹងបានដោយសារតែយើងឃើញពួកគេគ្មានសេចក្តីសុខសាន្ត។ នៅពេលដែល ព្រះគង់ជាមួយនឹងរាស្ត្ររបស់ទ្រង់ នោះពួកគេនឹងទទួលបានសេចក្តីសុខសាន្ត (ទំនុកតម្កើង 46:4, 5)។ មនុស្សនៅលើផែនដីនេះអាចនឹងបដិសេធព្រះមែនពិត ប៉ុន្តែ ព្រះមិនបានបោះបង់ពួកគេ ឬបដិសេធពួកគេ នោះឡើយ។ ជាការពិតណាស់ អ្វីគ្រប់យ៉ាងអាចនឹងអាប់អួរនៅលើផែនដីនេះ។ ប៉ុន្តែ យើងក៏អាចមានសង្ឃឹមនៅក្នុងជីវិតនេះដែរ ពីព្រោះព្រះតែងតែគង់នៅជាមួយនឹងយើងជានិច្ច។

ព្រះអម្ចាស់គឺជាទីជ្រកកោនរបស់យើង។ ទ្រង់បានប្រទានសេចក្តីសុខសាន្តដល់ទីក្រុងស៊ីយ៉ូន ដោយធ្វើឱ្យទីក្រុងនេះក្លាយមកជាកន្លែងមួយដ៏មានសុវត្ថិភាព។ មនុស្សនៅលើផែនដីនេះអាចនឹងទាស់ទែង គ្នាបង្កើតទៅជាសង្គ្រាម។ ប៉ុន្តែ រាស្ត្ររបស់ព្រះគឺជាទីជ្រកកោនរបស់ពួកគេវិញ។ ដ្បិតសេចក្តីសុខសាន្តគឺ ជាអំណោយទានដែលមានតែព្រះមួយគត់ដែលប្រទានឱ្យយើងបាន។ ទ្រង់បានប្រទានអំណោយទាននេះ ដល់កូនៗរបស់ទ្រង់ដែលបានជឿទុកចិត្តទៅលើទ្រង់។ នៅពេលដែលយើងជឿទុកចិត្តទៅលើព្រះឱ្យអស់ ពីចិត្តរបស់យើង នោះទ្រង់នឹងអាចប្រទានសេចក្តីសុខសាន្តដល់យើងបាន ហើយទ្រង់ក៏អាចធ្វើឱ្យយើង មានអារម្មណ៍កក់ក្តៅនៅក្នុងសង្គ្រាម ឬនៅក្នុងព្យុះគំហុកនោះដែរ (ម៉ាថាយ 8:23-27)។ អ្នកខ្លះអាច នឹងសួរលោកអ្នកថា៖ តើសង្គ្រាម និងខ្យល់ព្យុះនឹងបញ្ចប់នៅពេលណា? តើព្រះនឹងបណ្តោយឱ្យមនុស្ស លោកបន្តធ្វើបាបគ្នាទៅវិញមករហូតដល់មនុស្សត្រូវវិនាសដែរឬទេ? សូមឱ្យលោកអ្នកបានសូមឱ្យបុគ្គល ទាំងនេះអានបទគម្ពីរទំនុកតម្កើង ជំពូក46។ ក៏សូមឱ្យយើងទាំងអស់គ្នាបានអាននៅពេលឥឡូវនេះផង ដែរ។

`តើព្រះបានឈ្វេងយល់អំពីសេចក្តីអាក្រក់ ហើយនិងការឈឺចាប់នៅលើផែនដីនេះយ៉ាងដូចម្តេច ដែរ? សូមអានខគម្ពីរទំនុកតម្កើង 46:6-11 សម្រាប់ចម្លើយ។`

ព្រះទ្រង់មិនសព្វព្រះទ័យជាមួយនឹងសេចក្តីអាក្រក់នៅលើផែនដីនេះឡើយ។ ទ្រង់បានខ្ញាល់ ចំពោះសេចក្តីអាក្រក់យ៉ាងខ្លាំង រហូតដល់សេចក្តីខ្ញាល់របស់ទ្រង់អាចធ្វើឱ្យផែនដីនេះរលាយបាន (ទំនុក-តម្កើង 46:6)។ សេចក្តីខ្ញាល់របស់ព្រះមិនបានបំផ្លាញផែនដីនេះឡើយ តែសេចក្តីខ្ញាល់របស់ទ្រង់បាន ធ្វើឱ្យទ្រង់បង្កើតផែនដីថ្មីវិញ។ ដ្បិតទ្រង់នឹងបញ្ឈប់សង្គ្រាម ដោយបំផ្លាញអាវុធដែលមនុស្សបានបង្កើតមក ដើម្បីធ្វើបាបអ្នកដទៃ (ទំនុកតម្កើង 46:9)។ ដោយព្រះយេស៊ូវបានសន្យាថា ទ្រង់នឹងធ្វើរឿងទាំងនេះ នៅពេលដែលទ្រង់យាងមកជាលើកទី2។ ហើយសេចក្តីសន្យារបស់ទ្រង់នេះក៏បានផ្តល់សេចក្តីសង្ឃឹម ដល់អ្នកគ្រីស្ទានផងដែរ។

`តើយើងបានរៀនឱ្យខ្លួនយើងមានសេចក្តីសង្ឃឹមនៅក្នុងជីវិតនេះ នៅពេលរឿងអាក្រក់កំពុងតែ កើតឡើងនៅជុំវិញយើងនោះដោយរបៀបណា? តើយើងអាចរៀនជឿទុកចិត្តទៅលើព្រះ នៅក្នុងអំឡុង នៃគ្រាលំបាកនោះដោយរបៀបណាដែរ?`