---
title:  ទីក្រុងស៊ីយ៉ូនដែលជាលំនៅឋានសម្រាប់មនុស្សលោកទាំងអស់
date:  12/03/2024
---

`តើអ្វីទៅដែលធ្វើឱ្យភ្នំស៊ីយ៉ូនមានលក្ខណៈពិសេសយ៉ាងដូច្នេះ? តើហេតុអ្វីបានជាភ្នំនេះជាកន្លែង ដ៏អស្ចារ្យយ៉ាងដូច្នេះ? សូមអានខគម្ពីរទំនុកតម្កើង 81:1, 2 សម្រាប់ចម្លើយ។`

បទគម្ពីរទំនុកតម្កើង ជំពូក87 គឺជាចម្រៀងសរសើរតម្កើង ដែលបានអបអរទីក្រុងស៊ីយ៉ូន។ ដ្បិតព្រះទ្រង់ស្រឡាញ់ទីក្រុងស៊ីយ៉ូន។ ទ្រង់បានយកទីក្រុងស៊ីយ៉ូននេះមកធ្វើជាទីក្រុងពិសិដ្ឋរបស់ទ្រង់។ ហើយរោងឧបោសថរបស់ទ្រង់ក៏ស្ថិតនៅលើភ្នំស៊ីយ៉ូននេះដែរ (ទំនុកតម្កើង 2:6; ទំនុកតម្កើង 15:1)។ ដ្បិតព្រះអម្ចាស់ដែលគង់នៅក្នុងទីក្រុងស៊ីយ៉ូនគឺជាស្តេចដ៏មានអំណាចបំផុត។ ដូច្នេះហើយ មនុស្សគ្រប់គ្នា នៅលើផែនដីនេះនឹងលើកតម្កើងទ្រង់នៅទីនោះ (ទំនុកតម្កើង 99:2; អេសាយ 2:2; មីកា 4:1)។ កវី នៅក្នុងជំពូកនេះបានថ្លែងថា «ព្រះយេហូវ៉ាបានតាំងទីលំនៅរបស់ទ្រង់នៅលើភ្នំបរិសុទ្ធ» (ទំនុកតម្កើង 87:1)។ ព្រះអម្ចាស់បានប្រទានព្រះពរដែលជាជីវិតអស់កល្បរបស់ទ្រង់ដល់រាស្ត្ររបស់ទ្រង់មកពីកន្លែង នេះ (ទំនុកតម្កើង 133:3)។ ព្រះទ្រង់ស្រឡាញ់ទីក្រុងស៊ីយ៉ូនលើសជាងកន្លែងដទៃទៀតនៅក្នុងទឹកដីអ៊ីស្រាអែលទាំងមូល (ទំនុកតម្កើង 87:2) រួមទាំងទីក្រុងបេតអែល និងទីក្រុងស៊ីឡូផងដែរ។ កាលពី សម័យមុន ទីក្រុងបេតអែល និងទីក្រុងស៊ីឡូគឺជាកន្លែងពិសេសមួយ សម្រាប់ឱ្យរាស្ត្ររបស់ទ្រង់បានជួបជំុំ គ្នា។ បទគម្ពីរទំនុកតម្កើង ជំពូក87 បានបង្ហាញយើងថា យើងត្រូវតែថ្វាយបង្គំព្រះនៅត្រង់កន្លែងដែល ទ្រង់បានរៀបចំឱ្យយើង។ ហើយយើងក៏ត្រូវតែថ្វាយបង្គំទ្រង់ទៅតាមរបៀបដែលទ្រង់បានបង្គាប់ឱ្យយើង ថ្វាយបង្គំទ្រង់។

`តើមានរឿងអស្ចារ្យអ្វីខ្លះ ដែលបានពិពណ៌នាអំពីទីក្រុងស៊ីយ៉ូននេះ? សូមអានខគម្ពីរទំនុកតម្កើង 87:3-7 សម្រាប់ចម្លើយ។`

សិរីល្អនៃទីក្រុងស៊ីយ៉ូនបានធ្វើឱ្យមនុស្សដទៃទៀតចង់ដឹងអំពីព្រះបន្ថែមទៀត។ ដូច្នេះហើយ នគររបស់ព្រះបានរួមបញ្ចូលទាំងផែនដីទាំងមូលផងដែរ។ តើលោកអ្នកបានឃើញថា ព្រះបានបដិសេធ មនុស្សដែលមិនមែនជាសាសន៍អ៊ីស្រាអែលដែរឬទេ? ទេ មិនមែនដូច្នោះឡើយ។ ផ្ទុយទៅវិញ ព្រះនឹងទទួលយកមនុស្សទាំងឡាយណាដែលចូលមករកទ្រង់ ដោយទទួលយកទ្រង់ទុកជាព្រះអង្គសង្គ្រោះរបស់ ពួកគេ។

នៅក្នុងសម័យព្រះគម្ពីរ មនុស្សគ្រប់រូបគឺជាកម្មសិទ្ធនៃប្រទេសដែលពួកគេបានកើតមក (នេហេមា 7:5; លូកា 2:1-3)។ នៅក្នុងបទគម្ពីរទំនុកតម្កើង ជំពូក87 កវីបានប្រាប់យើងចំនួន3ដងថា ក្រៅពី សាសន៍អ៊ីស្រាអែលទៅ ក៏មានមនុស្សពីសាសន៍ដទៃបាន «កើត» នៅក្នុងទីក្រុងស៊ីយ៉ូននេះដែរ។ តើគោល គំនិតនេះមានន័យណា? គោលគំនិតនេះមានន័យថា ព្រះបានយកមនុស្សទាំងនេះមកធ្វើជាពលរដ្ឋនៃទីក្រុងស៊ីយ៉ូនរបស់ទ្រង់។ ហើយទ្រង់ក៏បានប្រទានព្រះពរ ដូចជាទ្រង់បានប្រទានឱ្យកូនៗរបស់ទ្រង់ ដែល បានកើតនៅក្នុងទីក្រុងស៊ីយ៉ូននេះដែរ (ទំនុកតម្កើង 87:4-6)។

បទគម្ពីរទំនុកតម្កើង ជំពូក87 បានពិពណ៌នាអំពីគ្រាមួយ នៅពេលដែលសាសន៍យូដា និងសាសន៍ដទៃបានក្លាយមកជាសមាជិកនៃនគរមួយដ៏បរិសុទ្ធ (សូមអានខគម្ពីររ៉ូម 3:22; រ៉ូម 10:12; កាឡាទី 3:28, 29)។ សូមប្រៀបធៀបរូបស័ព្ទនៃទីក្រុងស៊ីយ៉ូននៅក្នុងបទគម្ពីរទំនុកតម្កើង ជំពូក87 ទៅនឹងការបើកសំដែងអំពីនគររបស់ព្រះដែលទ្រង់បានបើកសំដែងឱ្យលោកដានីយ៉ែលបានឃើញ (សូម អានខគម្ពីររ៉ូម 3:22; រ៉ូម 10:12; កាឡាទី 3:28, 29)។ នៅក្នុងសុបិនរបស់លោកដានីយ៉ែល នគរ របស់ព្រះបានក្លាយទៅជាភ្នំដ៏ធំមួយនៅពាសពេញផែនដី។

`សូមអានបទគម្ពីរទំនុកតម្កើង ជំពូក87 បានបង្ហាញយើងថា ព្រះបានត្រៀមព្រះអង្គទ្រង់ជាស្រេច ដើម្បីចិញ្ចឹមមនុស្សទាំងអស់នៅក្នុងទីក្រុងស៊ីយ៉ូន។ តើគោលគំនិតនេះបានជួយឱ្យយើងយល់កាន់ តែប្រសើរឡើង អំពីមហាបញ្ជាដែលព្រះយេស៊ូវបានបង្គាប់ឱ្យយើងចែកចាយដំណឹងល្អទៅកាន់មនុស្សគ្រប់គ្នានៅលើផែនដីនេះដោយរបៀបណា?`