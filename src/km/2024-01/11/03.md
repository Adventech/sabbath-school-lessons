---
title:  ការអធិស្ឋានសូមឱ្យក្រុងយេរូសាឡិមទទួលបានសេចក្តីសុខសាន្ត
date:  11/03/2024
---

`តើរាស្ត្ររបស់ព្រះបានគិតយ៉ាងណាដែរ នៅពេលដែលពួកគេបានមកដល់ទីក្រុងយេរូសាឡិម នោះ? តើពួកគេសង្ឃឹមថា ពួកគេបានឃើញអ្វីនៅក្នុងទីក្រុងយេរូសាឡិមនោះ? សូមអានខគម្ពីរទំនុកតម្កើង 122:1-5 សម្រាប់ចម្លើយ។`

នៅក្នុងបទគម្ពីរទំនុកតម្កើង ជំពូក122 រាស្ត្ររបស់ព្រះមានសេចក្តីអំណរ និងរំភើបចិត្ត នៅ ពេលដែលពួកគេបានមកដល់ទីក្រុងយេរូសាឡិមនោះ។ ដំណើរឆ្ពោះមកកាន់ទីក្រុងយេរូសាឡិមគឺជាដំណើរប្រកបដោយភាពរីករាយ។ ដ្បិតរាស្ត្ររបស់ព្រះបានធ្វើដំណើរទៅអបអរសេចក្តីស្រឡាញ់ដែលព្រះ មានចំពោះពួកគេ1ឆ្នាំ3ដង នៅក្នុងឆ្នាំនោះ និងនៅក្នុងប្រវត្តិកាលពីមុនរបស់ពួកគេ (ចោទិយកថា 16:

16)។ ទីក្រុងយេរូសាឡិមគឺជាស្នូលនៃជីវិតរបស់សាសន៍អ៊ីស្រាអែល។ ម៉្យាងទៀត «ទម្លាប់នៃសាសន៍ អ៊ីស្រាអែល» ក៏មាននៅក្នុងទីក្រុងនេះដែរ (ទំនុកតម្កើង 122:4)។ ទីក្រុងយេរូសាឡិមគឺជាកន្លែងមួយ «សម្រាប់ការវិនិច្ឆ័យ» (ទំនុកតម្កើង 122:5)។ នៅពេលដែលពួកបណ្តាជនធ្វើដំណើរមកកាន់ទីក្រុង យេរូសាឡិម ពួកគេអាចនឹងចូលទៅសុំជំនួយពីកន្លែងកាត់ក្តីបាន។

`តើរាស្ត្ររបស់ព្រះបានអធិស្ឋាននៅក្នុងខគម្ពីរទំនុកតម្កើង 122:6-9 យ៉ាងដូចម្តេចដែរ?`

ពួកបណ្តាជនបានអធិស្ឋានសូមឱ្យព្រះប្រទានសេចក្តីសុខសាន្តដល់ទីក្រុងយេរូសាឡិម។ សេចក្តី អធិស្ឋាននេះបានធ្វើឱ្យរាស្ត្រទាំងអស់របស់ព្រះបានមានចិត្ត និងគំនិតតែមួយវិញ។ នៅពេលដែលចិត្ត និង គំនិតរបស់ពួកគេបានរួបរួមគ្នាហើយ នោះពួកគេនឹងទទួលបានសេចក្តីសុខសាន្ត (ទំនុកតម្កើង 122:8)។ ដ្បិតសេចក្តីសុខសាន្តនឹងមាននៅក្នុងទីក្រុងយេរូសាឡិម លុះត្រាតែរាស្ត្ររបស់ព្រះមានសេចក្តីសុខសាន្ត ជាមួយនឹងទ្រង់ ហើយនិងមានសេចក្តីសុខសាន្តជាមួយនឹងគ្នាទៅវិញទៅមកជាមុនសិន។ នៅពេលដែល ទីក្រុងយេរូសាឡិមមានសេចក្តីសុខសាន្តហើយ នោះពួកគេនឹងបានរីករាយជាមួយនឹងភាពជោគជ័យនៅ ក្នុងជីវិតរបស់ពួកគេជាមិនខាន (ទំនុកតម្កើង 147:12-14)។

បទគម្ពីរទំនុកតម្កើង ជំពូក122 បានបង្រៀនយើងថា យើងត្រូវតែអធិស្ឋានឱ្យព្រះវិហារ និង ក្រុមជំនុំរបស់យើង។ ដ្បិតនៅពេលណាដែលយើងទទួលបានសេចក្តីសុខសាន្ត និងសេចក្តីសញ្ញាជាមួយ នឹងគ្នាហើយ នោះយើងនឹងបានរឹងមាំឡើងនៅក្នុងនាមជាក្រុមជំនុំមួយរូប។ បន្ទាប់មក យើងនឹងអាចប្រកាស ដំណឹងល្អអំពីសេចក្តីសុខសាន្តរបស់ព្រះ និងព្រះគុណរបស់ទ្រង់ទៅកាន់មនុស្សគ្រប់គ្នានៅលើផែនដីនេះ ផងដែរ (យ៉ូហាន 13:34, 35)។

នៅពេលដែលយើងអធិស្ឋានសូមឱ្យក្រុមជំនុំរបស់យើងទទួលបានសេចក្តីសុខសាន្ត នោះយើង នឹងអាចថែរក្សាសេចក្តីសង្ឃឹមរបស់យើងនៅក្នុងសេចក្តីសុខសាន្តនៃនគរសម័យចុងក្រោយរបស់ទ្រង់បាន។ ដ្បិតនគរនេះធំជាងទីក្រុងយេរូសាឡិម។ ហើយនគរនេះក៏បានរាប់បញ្ចូលទាំងផែនដីទាំងមូលផងដែរ (អេសាយ 52:7; អេសាយ 66:12, 13; បទគម្ពីរវិវរណៈ ជំពូក21-22)។

`តើឥឡូវនេះ យើងអាចធ្វើអ្វីខ្លះ ដើម្បីឱ្យយើងទទួលបានសេចក្តីសុខសាន្តនៅក្នុងសភាពជាមនុស្សលោកនោះ?`