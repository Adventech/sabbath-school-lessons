---
title:  មានសេចក្តីរំភើបដោយបាននៅជាប់ជាមួយនឹងព្រះអម្ចាស់
date:  09/03/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 84:5-12; ទំនុកតម្កើង 122:1-5; ទំនុកតម្កើង 87:1, 2; ទំនុកតម្កើង 46:1-7; ទំនុកតម្កើង 125:1, 2។

> <p>ខចងចាំ</p>
> «ព្រលឹងទូលបង្គំរឭក អើ ក៏កន្លេងចិត្ត ដោយនឹកដល់ទីលាននៃព្រះយេហូវ៉ា ចិត្ត និងសាច់ ឈាមទូលបង្គំស្រែកអាល័យដល់ព្រះដ៏មានព្រះជន្មរស់នៅ» (ទំនុកតម្កើង 84:2)។

កណ្ឌគម្ពីរទំនុកតម្កើងមានពេញទៅដោយចម្រៀងអំពីភ្នំស៊ីយ៉ូន។ ភ្នំស៊ីយ៉ូនគឺជាឈ្មោះនៃភ្នំដ៏បរិសុទ្ធរបស់ព្រះ។ ចម្រៀងអំពីភ្នំស៊ីយ៉ូនបានប្រាប់យើងអំពីសិរីលំអរបស់ភ្នំនេះ។ ចម្រៀងទាំងនេះ ក៏បានប្រាប់យើងថា ព្រះអម្ចាស់បានគង់នៅលើភ្នំដ៏បរិសុទ្ធរបស់ទ្រង់ផងដែរ។ ដ្បិតផែនដីទាំងមូលគឺ ស្ថិតនៅក្រោមការគ្រប់គ្រងរបស់ទ្រង់។ ហើយចម្រៀងទាំងនេះក៏តែងតែសរសើរដំណាក់ថ្វាយបង្គំរបស់ ព្រះអម្ចាស់ផងដែរ។ កូនរបស់លោកកូរេបានសរសេរកំណាព្យទាក់ទងទៅនឹងភ្នំស៊ីយ៉ូនទាំងនេះជាច្រើនជំពូក។ កូនរបស់លោកកូរេគឺជាតន្ត្រីករម្នាក់នៅក្នុងរោងឧបោសថរបស់ព្រះ (របាក្សត្រទី1 6:31-38)។ កូនរបស់លោកកូរេត្រូវបានគេដាក់ឱ្យមើលការខុសត្រូវនៅត្រង់ខ្លោងទ្វារនៃរោងឧបោសថ (របាក្សត្រទី1 9:19)។

តើហេតុអ្វីបានជាភ្នំស៊ីយ៉ូនបានផ្តល់សេចក្តីសង្ឃឹម និងសេចក្តីអំណរដល់យើងយ៉ាងដូច្នេះ? នោះគឺដោយសារតែភ្នំស៊ីយ៉ូនគឺជារូបស័ព្ទមួយតំណាងឱ្យការដែលព្រះបានសណ្ឋិតនៅជាប់ជាមួយនឹង រាស្ត្ររបស់ទ្រង់។ ហើយសាសន៍អ៊ីស្រាអែលគឺជារាស្ត្រជ្រើសតាំងរបស់ព្រះ (ចោទិយកថា 7:6)។ ដូច្នេះហើយ ភ្នំស៊ីយ៉ូនក៏ជាភ្នំដែលព្រះជ្រើសតាំងផងដែរ (ទំនុកតម្កើង 78:68; ទំនុកតម្កើង 87:2)។ ដ្បិតព្រះអម្ចាស់ទ្រង់បានគង់នៅលើភ្នំស៊ីយ៉ូននៅក្នុងនាមជាស្តេច (ទំនុកតម្កើង 99:1, 2)។ ហើយរោងឧបោសថរបស់ទ្រង់ក៏ស្ថិតនៅលើភ្នំនោះផងដែរ (ទំនុកតម្កើង 87:1, 2)។ ដ្បិតភ្នំស៊ីយ៉ូន គឺជាកន្លែងមួយ ដែលព្រះបានប្រទានពរដល់រាស្ត្ររបស់ទ្រង់។ ម៉្យាងទៀត ភ្នំស៊ីយ៉ូនក៏ជាកន្លែងសម្រាប់ ឱ្យរាស្ត្ររបស់ព្រះជ្រកកោនផងដែរ។ ជាញឹកញាប់ ភ្នំស៊ីយ៉ូនត្រូវបានគេហៅថា ជារោងឧបោសថរបស់ ព្រះ និងជាភ្នំនៃទីក្រុងយេរូសាឡិម ដោយសារតែរោងឧបោសថរបស់ព្រះគឺជាស្នូលនៅក្នុងកិច្ចការសង្គ្រោះមនុស្សលោករបស់ទ្រង់នៅលើផែនដីនេះ។

ព្រះបានប្រទានពរពីភ្នំស៊ីយ៉ូនដល់ផែនដីទាំងមូល។ ដ្បិតផែនដីទាំងមូលគឺជាកម្មសិទ្ធរបស់ ព្រះអម្ចាស់។ ដូច្នេះហើយ ភ្នំស៊ីយ៉ូនក៏ជាកន្លែងដែលមនុស្សលោកនៅគ្រប់ទីកន្លែងនៅលើផែនដីនេះ បានទទួលសេចក្តីអំណរផងដែរ (ទំនុកតម្កើង 48:2)។