---
title:  ការសិក្សាបន្ថែម
date:  15/03/2024
---

នៅពេលដែលយើងច្រៀងចម្រៀងអំពីទីក្រុងស៊ីយ៉ូន នោះយើងនឹងមានសេចក្តីសង្ឃឹម ឡើង។ ដ្បិតចម្រៀងអំពីទីក្រុងស៊ីយ៉ូននេះ បានជួយទ្រទ្រង់សេចក្តីសង្ឃឹមដែលយើងមានទៅលើសេចក្តី សន្យារបស់ព្រះ។ ព្រះបានសន្យាថា ទ្រង់បង្កើតផែនដីថ្មី (វិវរណៈ 21:1-5)។ បន្ទាប់មក ទ្រង់នឹងគង់នៅលើផែនដីនេះនៅក្នុងនាមជាស្តេចជារៀងរហូតតទៅ។

នៅលើផែនដីថ្មី «រាស្ត្ររបស់ព្រះនឹងរស់នៅជារៀងរហូត។ ពួកគេនឹងសិក្សាអំពីការអស្ចារ្យជា ច្រើនដែលព្រះបានបង្កើតមក ដោយក្តីអំណរ។ រាស្ត្ររបស់ព្រះនឹងបានសិក្សាអំពីសេចក្តីស្រឡាញ់ដែល ចេញពីការសង្គ្រោះរបស់ទ្រង់។ ពីព្រោះសេចក្តីស្រឡាញ់នេះគឺជាអាថ៌កំបាំងមួយ។ ម៉្យាងទៀត នៅលើ ផែនដីថ្មីនេះ នឹងលែងមានសេចក្តីអាក្រក់ដែលធ្វើឱ្យយើងភ្លេចព្រះទៀតឡើយ។ ដ្បិតយើងនឹងបានរៀន ជំនាញថ្មីៗ។ យើងបាននឹងរៀនចំណេះដឹងថ្មីៗ ហើយក៏មិនដែលហត់នឿយនៅក្នុងការរៀនសូត្រនេះដែរ។ ក៏គ្មានកិច្ចការអ្វីដែលលំបាកខ្លាំងឱ្យយើងធ្វើនោះដែរ។ យើងនឹងបានរៀនធ្វើការអស្ចារ្យជាច្រើន។ ហើយ ការងារដែលត្រូវធ្វើបន្តបន្ទាប់នោះ ក៏មានជានិច្ចដែរ។ ដ្បិតនៅទីនោះ យើងនឹងបានឃើញការអស្ចារ្យជា ច្រើន ហើយយើងក៏នឹងបានរៀនសេចក្តីពិតថ្មីៗខាងឯវិញ្ញាណផងដែរ»។ ដកស្រង់ពី Ellen G. White, The Great Controversy, page 677, adapted។

**សំណួរពិភាក្សា**

`1. តើនៅសប្តាហ៍នេះ យើងបានរៀនអំពីក្បួនច្បាប់សំខាន់ៗអ្វីខ្លះ អំពីរាស្ត្ររបស់ព្រះនៅក្នុងទីក្រុងស៊ីយ៉ូន នោះ? យើងបានដឹងថា ទីក្រុងស៊ីយ៉ូនគឺជាកន្លែងពិតប្រាកដមួយនៅក្នុងទីក្រុងយេរូសាឡិម។ តើក្បួនច្បាប់ សំខាន់ៗដែលយើងបានរៀនអំពីទីក្រុងស៊ីយ៉ូន បានជួយឱ្យយើងយល់ពីកិច្ចការដែលយើងត្រូវធ្វើសម្រាប់ ព្រះនោះដោយរបៀបណាដែរ?`

`2. តើសព្វថ្ងៃនេះ ពួកសិស្សរបស់ព្រះអាចរស់នៅជាមួយនឹងព្រះនៅក្នុងរោងឧបោសថរបស់ទ្រង់នោះដោយរបៀបណា (យ៉ូហាន 1:14-18; ហេព្រើរ 12:22-24)?`

`3. នៅក្នុងបទគម្ពីរទំនុកតម្កើង ជំពូក87 យើងបានមើលឃើញទិដ្ឋភាពនៅពេលអនាគត។ យើងក៏បាន ដឹងថា ទីក្រុងស៊ីយ៉ូននឹងបានក្លាយមកជាទីក្រុងនៃមនុស្សជាតិទាំងអស់នៅលើផែនដីនេះ (សូមអានខគម្ពីរ រ៉ូម 5:10; អេភេសូរ 2:11-16; កូឡូស 1:19-23)។ តើសេចក្តីសន្យាដ៏អស្ចារ្យនេះបានកើតឡើង ដោយរបៀបណា?`

`4. តើយ៉ាងទៅវិញ បើសិនជាមានអ្នកណាម្នាក់មកសូមឱ្យលោកអ្នកបកស្រាយពីមូលហេតុដែលនាំឱ្យមនុស្សអាក្រក់សប្បាយរីករាយជាមួយនឹងភាពជោគជ័យជាច្រើននៅក្នុងជីវិតនេះ ខណៈដែលមនុស្សល្អ «ជាច្រើន» កំពុងតែរងទុក្ខនោះ តើលោកអ្នកនឹងឆ្លើយទៅកាន់បុគ្គលម្នាក់នេះយ៉ាងដូចម្តេចដែរ? តើហេតុអ្វី បានជាការដែលយើងយល់ថា យើងមិនអាចទទួលបានចម្លើយពេញលេញឆ្លើយតបទៅនឹងរឿងអាក្រក់ គ្រប់យ៉ាងដែលបានកើតឡើងនៅក្នុងជីវិតនេះ គឺជារឿងសំខាន់យ៉ាងដូច្នេះ?`