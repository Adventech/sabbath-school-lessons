---
title:  មួយថ្ងៃដែលលោកអ្នកបានរស់នៅក្នុងរោងឧបោសថគឺប្រសើរជាង
date:  10/03/2024
---

`1000ថ្ងៃដែលលោកអ្នកបានរស់នៅកន្លែងផ្សេងទៅទៀត តើហេតុអ្វីបានជាកវីចង់រស់នៅក្នុងរោងឧបោសថរបស់ព្រះយ៉ាងដូច្នេះ? សូមអានខគម្ពីរទំនុក-តម្កើង 84:1-4 សម្រាប់ចម្លើយ។`

កវីនៅក្នុងជំពូកនេះមានបំណងចង់រស់នៅក្នុងរោងឧបោសថរបស់ព្រះអស់មួយជីវិតរបស់គាត់។ បន្ទាប់មក គាត់តែងតែចង់នៅជាប់ជាមួយនឹងព្រះជានិច្ច (ទំនុកតម្កើង 84:1, 2)។ ដ្បិតព្រះទ្រង់គង់នៅ ក្នុងរោងឧបោសថរបស់ទ្រង់ (ទំនុកតម្កើង 84:2)។ ហេតុដូច្នេះហើយ បានជារោងឧបោសថរបស់ព្រះ គឺជាកន្លែងមួយដ៏ពិសេស។ ដ្បិតនៅក្នុងដំណាក់របស់ទ្រង់ រាស្ត្ររបស់ព្រះអាច «មើលសេចក្តីលំអនៃព្រះយេហូវ៉ា» (ទំនុកតម្កើង 27:4; សូមអានខគម្ពីរទំនុកតម្កើង 63:2 ផងដែរ)។ បន្ទាប់មក រាស្ត្ររបស់ ព្រះ «នឹងបានស្កប់ចិត្តដោយសេចក្តីលំអនៃដំណាក់ទ្រង់ គឺជាព្រះវិហារដ៏បរិសុទ្ធរបស់ទ្រង់» (ទំនុកតម្កើង 65:4)។ នៅក្នុងបទគម្ពីរទំនុកតម្កើង ជំពូក84 ពួកបណ្តាជនមានសេចក្តីរីករាយ ដោយសារតែពួកគេ មានទំនាក់ទំនងជាមួយនឹងព្រះ។ ពួកគេបានសរសើរតម្កើងទ្រង់ (ទំនុកតម្កើង 84:4) ដោយសារតែព្រះ បានប្រទានអំណាចរបស់ទ្រង់ដល់ពួកគេ (ទំនុកតម្កើង 84:5)។ ដូច្នេះហើយ បានជាពួកបណ្តាជនបាន ជឿទុកចិត្តទៅលើព្រះ (ទំនុកតម្កើង 84:12)។ ពួកគេបានចូលមកក្នុងរោងឧបោសថរបស់ព្រះ ដើម្បី ថ្វាយបង្គំព្រះ និងប្រកបគ្នាជាមួយនឹងមនុស្សដទៃទៀត។ ដោយសារតែព្រះបានគង់នៅក្នុងរោងឧបោសថ របស់ទ្រង់នេះហើយ បានជារាស្ត្ររបស់ទ្រង់យល់អំពីនគររបស់ទ្រង់ប្រសើរជាងសាសន៍ដទៃ។ ហើយពួកគេក៏បានទទួលនូវការយល់អំពីជីវិតដ៏អស់កល្បផងដែរ។

`តើមានអ្នកណាទៀត ដែលអាចចូលមកទទួលព្រះពរនៅក្នុងរោងឧបោសថរបស់ព្រះបាននោះ? សូមអានខគម្ពីរទំនុកតម្កើង 84:5-12 សម្រាប់ចម្លើយ។`

ព្រះបានបង្អុរព្រះវិញ្ញាណរបស់ទ្រង់មកពីរោងឧបោសថរបស់ទ្រង់។ ជាដំបូង ទ្រង់បានប្រទាន ព្រះពររបស់ទ្រង់ដល់អស់អ្នកណាដែលបានបម្រើទ្រង់នៅក្នុងរោងឧបោសថរបស់ទ្រង់ (ទំនុកតម្កើង 84:4)។ បន្ទាប់មក ព្រះបានបង្អុរព្រះពររបស់ទ្រង់មកលើសាសន៍យូដា ដែលបានធ្វើដំណើរមកកាន់រោង ឧបោសថ របស់ទ្រង់ (ទំនុកតម្កើង 84:5-10)។ នៅទីបំផុត ព្រះពររបស់ព្រះបានធ្លាក់មកលើមនុស្សគ្រប់គ្នានៅគ្រប់ទីកន្លែងនៅលើផែនដីនេះ។ មនុស្សដែលបានធ្វើដំណើរមកកាន់ភ្នំស៊ីយ៉ូនបានរំពឹងថា ពួកគេ នឹងបានជួបព្រះនៅក្នុងរោងឧបោសថរបស់ទ្រង់។ ហើយសេចក្តីសង្ឃឹមនេះក៏បានធ្វើឱ្យជំនឿរបស់ពួកគេ រឹងមាំផងដែរ (ទំនុកតម្កើង 84:7)។

នៅពេលដែលរាស្ត្ររបស់ព្រះបានចាកចេញពីរោងឧបោសថរបស់ទ្រង់ ពួកគេក៏បាននាំបទពិសោធន៍នៃការជួបជាមួយនឹងព្រះដែលដក់ជាប់នៅក្នុងចិត្តរបស់ពួកគេត្រឡប់ទៅលំនៅឋានរបស់ពួកគេ វិញដែរ។ បទពិសោធន៍នេះបានជួយឱ្យពួកគេរស់នៅក្នុងជីវិតមួយដ៏បរិសុទ្ធ (ទំនុកតម្កើង 84:11) ពួកបណ្តាជនបានព្យាយាមរស់នៅក្នុងជីវិតដ៏បរិសុទ្ធគ្រប់ពេលវេលា ដើម្បីឱ្យពួកគេមានអភ័យឯកសិទ្ធនៅក្នុងការចូលមកក្នុងរោងឧបោសថរបស់ព្រះជាថ្មីម្តងទៀត (ទំនុកតម្កើង 15:1, 2)។ នៅក្នុងខគម្ពីរ ទំនុកតម្កើង 84:11 យើងក៏បានឃើញថា កវីបានប្រៀបធៀបព្រះអម្ចាស់ទៅនឹង «ព្រះអាទិត្យ» ផងដែរ។ ដ្បិតព្រះពររបស់ព្រះអម្ចាស់បានចែងចាំងមកពីរោងឧបោសថរបស់ទ្រង់រហូតដល់ចុងផែនដីទាំងមូល ដូចជាកាំរស្មីនៃព្រះអាទិត្យដូច្នេះដែរ (ទំនុកតម្កើង 84:11)។ ដោយទ្រង់បាន «ផ្តល់» ព្រះគុណរបស់ទ្រង់ មកលើមនុស្សគ្រប់គ្នាដែលបានរស់នៅជាមួយនឹងទ្រង់ដោយក្តីជំនឿ។

`សូមអានខគម្ពីរវិវរណៈ 21:3។ ខនេះបានប្រាប់យើងថា ព្រះនឹងតាំងលំនៅឋានរបស់ទ្រង់ នៅលើផែនដីថ្មីជាមួយនឹងយើង។ តើខនេះបានផ្តល់សេចក្តីសង្ឃឹមអ្វីដល់លោកអ្នក?`