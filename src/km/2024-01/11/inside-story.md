---
title:  ស្បែកដណ្តប់ឆ្អឹង
date:  15/03/2024
---

នៅពេលដែលលោកសេគូលត្រឡប់ទៅកាន់បន្ទាយវិញ បន្ទាប់ពីបានរើធ្យូងនៅលើភ្នំអស់រយៈ ពេលខ្លីរួចមក លោកសេគូលបានប្រាប់មេបញ្ជាការបស់គាត់ថា គាត់នឹងមិនកាន់អាវុធជាដាច់ខាត ទោះបី ជាខ្ញុំត្រូវចូលនៅក្នុងសង្គ្រាមបូស្នៀ (Bosinan War) ដែលកំពុងតែកើតឡើងនោះក៏ដោយ។ គាត់បាន និយាយថា «ខ្ញុំមិនចង់បាញ់សម្លាប់អ្នកណាគេឡើយ»។ មេបញ្ជាការបានទទូចថា «ឯងត្រូវតែកាន់អាវុធ បើមិនដូច្នោះទេ ឯងនឹងត្រូវបម្រើការរយៈ2ឆ្នាំ មិនមែន1ឡើយ»។ អ្នកដែលមិនព្រមកាន់ចូលធ្វើសង្គ្រាម ត្រូវបានតម្រូវឱ្យបម្រើការ2ឆ្នាំនៅក្នុងជួរកងទាហាន2ឆ្នាំ មិនមែន1ឆ្នាំនោះឡើយ»។ លោកសេគូលបាន តបទៅវិញថា «មេ ខ្ញុំអត់ខ្វល់រឿងហ្នឹងទេ សំខាន់គឺខ្ញុំមិនកាន់អាវុធជាដាច់ខាត»។ មេបញ្ជាការបានបញ្ជូន លោកសេគូលទៅឱ្យមន្ត្រីស៊ើបការណ៍សម្ងាត់ម្នាក់។ កន្លែងនោះគឺជាកន្លែងអប់រំទាហានដែលមានបញ្ហា ធ្ងន់ធ្ងរ។ មន្ត្រីស៊ើបការណ៍ម្នាក់នេះអាចមានសិទ្ធចាប់ទាហានឃុំឃាំងបាន។ ដូច្នេះហើយ លោកសេគូល បានបកស្រាយអំពីហេតុផលរបស់គាត់ឱ្យមន្ត្រីម្នាក់នេះបានស្តាប់។ មន្ត្រីម្នាក់នេះបាននិយាយថា «មិនអី ទេចឹង ឯងយកកាំភ្លើងទៅជាមួយទៅ បើសិនជាគេបញ្ជូនឯងទៅជួរមុខ ចូលឱ្យកាំភ្លើងឯងទៅគេវិញចុះ ដើម្បីឱ្យឯងអាចបម្រើការត្រឹមតែមួយឆ្នាំប៉ុណ្ណោះ មិនបាច់ដល់2ឆ្នាំឡើយ»។ លោកសេគូលបានសួរទៅ វិញថា «តើលោកនាយចង់មានន័យយ៉ាងម៉េចដែរ?»។ មន្ត្រីម្នាក់នេះក៏បានតបមកវិញថា «ឯងប្រាប់មេ បញ្ជាការឯងថា ឯងយល់ព្រមកាន់កាំភ្លើងនៅពេលហាត់សម ប៉ុន្តែ ការហាត់សមដែលឯងត្រូវអនុវត្តនោះ គឺខាងឯផ្នែកម៉ាស៊ីនអង្គលីលេខជំនួសឱ្យការបាញ់កាំភ្លើងវិញ»។ លោកសេគូលបានយល់ព្រមនឹងការឱ្យយោបល់នោះ។ គាត់ត្រូវបានគេចាត់តាំងឱ្យធ្វើការនៅក្នុងការិយាល័យ ដោយជួយរត់ការខាងឯផ្នែក ទំនាក់ទំនង តាមរយៈការវាយអង្គុលីលេខ។

ការថ្វាយបង្គំនៅថ្ងៃសប្បាតហ៍បានក្លាយជាបញ្ហាប្រឈមធំជាងការដែលលោកសេគូលត្រូវកាន់កាំភ្លើងទៅទៀត។ ដោយសារសង្គ្រាម លោកសេគូលត្រូវតែហាត់សមការខាងឯផ្នែកអង្គុលីលេខយ៉ាងប្រញ៉ាប់ប្រញាល់។ ប៉ុន្តែ គាត់បានបដិសេធមិនចូលរួមហាត់សមនៅថ្ងៃសប្បាតហ៍នោះវិញ។

អាហារក៏ជាបញ្ហាចោទមួយដែរ។ របបអាហារយោធាត្រូវបានចម្អិនឡើង ដោយប្រើខ្លាញ់យ៉ាង ច្រើន។ ឪពុកម្តាយរបស់លោកសេគូលបានបដិសេធមិនព្រមផ្ញើប្រាក់មកឱ្យលោកសេគូលទិញអាហារនោះឡើយ ដោយសារតែពួកគេសង្ឃឹមថា ពួកគេនឹងផ្លាស់ប្តូររបបអាហាររបស់គាត់។ លោកសេគូល បានអធិស្ឋានទូលទៅព្រះថា «ឱព្រះអម្ចាស់អើយ សូមឱ្យទ្រង់បានប្រទានពរដល់ទូលបង្គំ ដូចជាទ្រង់បាន ប្រទានពរដល់លោកដានីយ៉ែលដូច្នោះដែរ ដ្បិតលោកដានីយ៉ែលបានបដិសេធអាហារមិនស្អាត ដូច្នេះ ហើយ ទូលបង្គំក៏ចង់ធ្វើដូចជាលោកដានីយ៉ែលនោះដែរ»។

មេបញ្ជាការរបស់លោកសេគូលមិនដឹងថា ត្រូវធ្វើយ៉ាងណាជាមួយនឹងលោកសេគូលនោះទេ។ គាត់បានសួរលោកសេគូលថា «តើឯងបានសម្រេចថា ឯងនឹងធ្វើការនៅថ្ងៃសៅរ៍ហើយ មែនទេ?»។ លោក សេគូលបានឆ្លើយថា «បាទមេ ខ្ញុំបានសម្រេចចិត្តថា ខ្ញុំនឹងមិនធ្វើការនៅថ្ងៃសៅរ៍នោះឡើយ»។ មេបញ្ជាការ បានសួរទៀតថា «ឯងសាកឱ្យយោបល់មើលថា ឯងអាចធ្វើអ្វីបានខ្លះ?»។ លោកសេគូលបានឆ្លើយថា «មេ ខ្ញុំគ្មានយោបល់អ្វីឡើយ»។ មេបញ្ជាការបានសួរបញ្ជាក់ថា «អ៊ីចឹង ឯងមិនញុាំសាច់ទេ មែនទេ?»។ លោកសេគូលបានឆ្លើយថា «បាទមេ ខ្ញុំអត់ញុាំសាច់ទេ»។ មេបញ្ជាការបានសួរម្តងទៀតថា «អ៊ីចឹង ឯង សាកឱ្យយោបល់មើលថា ឯងអាចធ្វើអ្វីបានខ្លះនៅថ្ងៃនោះ?»។ លោកសេគូលបានឆ្លើយបញ្ជាក់ម្តងទៀត ថា «បាទមេ ខ្ញុំគ្មានយោបល់អ្វីឡើយ»។

នំប័ុង និងទឹកតែគឺជាអាហារតែមួយគត់ដែលលោកសេគូលអាចញុាំបាន។ នៅក្នុងរយៈពេល 4ខែ គាត់បានស្រក23គីឡូក្រាមចុះរហូតដល់85គីឡូក្រាម ធ្វើឱ្យគាត់សល់តែស្បែកដណ្តប់ឆ្អឹងតែប៉ុណ្ណោះ។