---
title:  ការសិក្សាបន្ថែម
date:  08/03/2024
---

សូមអានបទគម្ពីរកិច្ចការ ជំពូក7 និងហេព្រើរ ជំពូក11។ តើជំពូកទាំងនេះបានបង្រៀន យើងអំពីការដឹកនាំរបស់ព្រះចំពោះរាស្ត្ររបស់ទ្រង់នោះយ៉ាងដូចម្តេចដែរ?

«យើងគ្មានអ្វីដែលត្រូវខ្លាចអនាគតនោះឡើយ បើសិនជាយើងបាននឹកចាំពីរបៀបដែលព្រះអម្ចាស់ បានដឹកនាំយើងកាលពីមុនមកនោះ។ យើងក៏ត្រូវតែនឹកចាំពីការបង្រៀនរបស់ទ្រង់តាមរយៈប្រវត្តិកាល ពីមុនរបស់យើងផងដែរ»។ ដកស្រង់ពី Ellen G. White, Life Sketches of Ellen G. White, page 196, adapted។

រាស្ត្ររបស់ព្រះត្រូវតែស្គាល់ប្រវត្តិរបស់ពួកគេ។ បន្ទាប់មក ពួកគេនឹងធ្វើឱ្យកិច្ចការរបស់ព្រះដំណើរការទៅមុខ ដោយការបម្រើទ្រង់ ដោយគ្មានសេចក្តីភ័យខ្លាច។ អ្នកស្រីអេឡែន ជីវ៉ៃត៍បានប្រាប់អ្នកគ្រីស្ទានឱ្យអានបទគម្ពីរទំនុកតម្កើង ជំពូក105 និងទំនុកតម្កើង ជំពូក106 «យ៉ាងហោចណាស់ឱ្យបានមួយអាទិត្យម្តង»។ ដកស្រង់ពី Testimonies to Ministers and Gospel Workers, page 98, adapted។

ប្រវត្តិសាសន៍នៃរាស្ត្ររបស់ព្រះបានបង្ហាញយើងថា ព្រះនឹងបន្តរក្សាសេចក្តីសន្យាទាំងអស់ដែលទ្រង់បានតាំងឡើងនៅក្នុងព្រះគម្ពីរ។ ទ្រង់នឹងរក្សាសេចក្តីសន្យារបស់ទ្រង់ដែលថា ទ្រង់នឹងយកព្រះទ័យទុកដាក់ចំពោះយើងម្នាក់ៗ។ ទ្រង់នឹងរក្សាសេចក្តីសន្យារបស់ទ្រង់ដែលថា ទ្រង់នឹងយាងមកវិញ ម្តងទៀត។ ហើយបន្ទាប់មក ទ្រង់នឹងចាប់ផ្តើមនគរនៃសេចក្តីសុខសាន្តរបស់ទ្រង់។

**សំណួរពិភាក្សា**

`1. តើយើងបានទទួលព្រះពរអ្វីខ្លះ ចេញពីការនឹកចាំអំពីការអស្ចារ្យទាំងអស់ ដែលព្រះបានធ្វើសម្រាប់រាស្ត្ររបស់ទ្រង់កាលពីអតីតកាលនោះ? តើនឹងមានអ្វីកើតឡើង នៅពេលដែលយើងភ្លេចនូវការអស្ចារ្យ ដែលព្រះបានធ្វើសម្រាប់រាស្ត្ររបស់ទ្រង់កាលពីអតីតកាលនោះ? តើនឹងមានអ្វីកើតឡើង នៅពេលដែល យើងមិនបានប្រុងប្រយ័ត្នចំពោះមេរៀនអំពីអតីកាលនោះ? ព្រះបានជ្រើសរើសក្រុមជំនុំសេវេនដេយអាត់វេនទីស្ទឱ្យធ្វើនូវកិច្ចការ ដែលទ្រង់បានសូមឱ្យសាសន៍អ៊ីស្រាអែលធ្វើនៅក្នុងសម័យព្រះគម្ពីរ។ តើការ នឹកចាំអំពីប្រវត្តិកាលពីមុនរបស់យើង បានជួយឱ្យយើងធ្វើកិច្ចការ ដែលព្រះបានប្រទានឱ្យយើងធ្វើនៅក្នុងនាមជាសមាជិកនៃក្រុមជំនុំនោះដោយរបៀបណា?`

`2. តើកណ្ឌគម្ពីរទំនុកតម្កើងបានជួយឱ្យយើងមើលឃើញអំពីការដែលព្រះបានយកព្រះទ័យទុកដាក់ចំពោះ យើងយ៉ាងពិសេសនៅក្នុងជីវិតរបស់យើងនេះដោយរបៀបណា? ព្រះគឺជាអ្នកគ្រប់គ្រងប្រវត្តិសាស្ត្រ និង ជាអ្នកគ្រប់គ្រងផែនដីនេះ។ ជាការពិតណាស់ យើងមិនអាចយល់ពីមូលហេតុដែលនាំឱ្យរឿងគ្រប់យ៉ាង បានកើតឡើងទៅតាមរបៀបដែលវាបានកើតឡើងនោះឡើយ។ ប៉ុន្តែ តើការយល់ដឹងអំពីសេចក្តីស្រឡាញ់ ដែលព្រះមានចំពោះយើង បានជួយឱ្យយើងមានចិត្តអត់ធ្មត់នៅក្នុងអំឡុងនៃគ្រាលំបាក ដោយជឿទៅលើ ព្រះនោះដោយរបៀបណាដែរ?`

`3. តើយើងអាចធ្វើឱ្យការសិក្សាទៅលើប្រវត្តិសាស្ត្រនៃសាសន៍អ៊ីស្រាអែលបានក្លាយមកជាផ្នែកដ៏សំខាន់ មួយនៅក្នុងការថ្វាយបង្គំផ្ទាល់ខ្លួនរបស់យើង និងនៅក្នុងការថ្វាយបង្គំជាមួយនឹងពួកជំនុំនោះដោយរបៀប ណា? តើនៅក្នុងនាមជាសេវេនដេយអាត់វេនទីស្ទ ហេតុអ្វីបានជាវាសំខាន់ម្ល៉េះ ដែលយើងត្រូវតែប្រាប់ កូនចៅរបស់យើង អំពីប្រវត្តិនៃព្រះវិហាររបស់យើង ហើយនិងប្រាប់ពួកគេនូវអ្វីដែលបានកើតឡើងនៅក្នុងអតីតកាលរបស់យើងនោះ។`