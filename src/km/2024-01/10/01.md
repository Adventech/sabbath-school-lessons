---
title:  មេរៀនពីអតីតកាល
date:  02/03/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 78; ទំនុកតម្កើង 105; កាឡាទី 3:29; ទំនុកតម្កើង 106; ទំនុកតម្កើង 80; ជនគណនា 6:22-27; ទំនុកតម្កើង 135។

> <p>ខចងចាំ</p>
> «ជាសេចក្តីដែលពួកយើងធ្លាប់បានឮបានដឹងហើយ ដែលឪពុកយើងបានប្រាប់តៗមក យើង ក៏មិនលាក់សេចក្តីទាំងនោះទុកចំពោះកូនចៅរបស់គាត់ដែរ» (ទំនុកតម្កើង 78:3-4)។

កណ្ឌគម្ពីរទំនុកតម្កើងមានពេញទៅដោយកំណាព្យសរសើរតម្កើងព្រះអម្ចាស់ និងបានសរសេរ តម្កើងទង្វើដ៏អស្ចារ្យរបស់ទ្រង់។ កំណាព្យទាំងនេះបានថ្លែងអំពីប្រវត្តិសាស្ត្រនៃសាសន៍យូដា។ កំណាព្យ ទាំងនេះក៏បានបង្រៀនយើងអំពីកិច្ចការដែលព្រះបានធ្វើ ដើម្បីសង្គ្រោះរាស្ត្ររបស់ទ្រង់កាលពីមុនផង ដែរ។ កំណាព្យទាំងនេះត្រូវបានគេហៅថា ជាកំណាព្យប្រវត្តិសាស្ត្រ។ កំណាព្យប្រវត្តិសាស្ត្រទាំងនេះ បានប្រាប់ឱ្យរាស្ត្ររបស់ព្រះរៀនអំពីកំហុសដែលពួកអយ្យកោរបស់ពួកគេបានធ្វើកាលពីមុន។ កំណាព្យ ប្រវត្តិសាស្ត្រទាំងនេះក៏ជាចម្រៀងសរសើរតម្កើងព្រះផងដែរ ដោយចម្រៀងទាំងនេះបានថ្លែងអំពីការ អស្ចារ្យដែលព្រះបានធ្វើសម្រាប់រាស្ត្ររបស់ទ្រង់ ដើម្បីឱ្យពួកគេបានមានជំនឿមុតមាំទៅលើទ្រង់។

កំណាព្យប្រវត្តិសាស្ត្របានជួយឱ្យយើងយល់ឃើញថា ជីវិតរបស់យើងគឺជាផ្នែកមួយនៅក្នុង ប្រវត្តិសាស្ត្រនៃសាសន៍អ៊ីស្រាអែល។ ប្រវត្តិសាស្ត្រនៃសាសន៍អ៊ីស្រាអែលដែលមានចែងនៅក្នុងព្រះគម្ពីរ ក៏ជាប្រវត្តិសាស្ត្ររបស់យើងផងដែរ ដោយសារតែព្រះបានរើសយកយើងឱ្យធ្វើជាកូនចិញ្ចឹមរបស់ទ្រង់ នៅក្នុងរាជវង្សរបស់ទ្រង់។ ហើយព្រះក៏បានរើសយកយើងឱ្យធ្វើជាផ្នែកមួយនៅក្នុងរាស្ត្រនៃសាសន៍ អ៊ីស្រាអែល ដោយសារតែព្រះយេស៊ូវនោះដែរ (រ៉ូម 8:15; រ៉ូម 9:24-26; កាឡាទី 4:6, 7)។ ដូច្នេះ ហើយ រឿងប្រវត្តិសាស្ត្រនៃជនជាតិអ៊ីស្រាអែលដែលមានចែងនៅក្នុងព្រះគម្ពីរ ក៏ជារឿងនៃប្រវត្តិសាស្ត្រ របស់យើងផងដែរ។ ហើយយើងក៏ត្រូវតែរៀនអំពីអតីកាលរបស់ពួកគេផងដែរ។ ពីព្រោះនៅក្នុងនាមជា រាស្ត្ររបស់ព្រះ យើងក៏មានចំណែកនៅក្នុងផែនការនៃសង្គ្រាមលោករវាងសេចក្តីល្អ និងសេចក្តីអាក្រក់ ដូចដែលសាសន៍អ៊ីស្រាអែលបានធ្វើនៅក្នុងសម័យគម្ពីរសញ្ញាចាស់ដូច្នោះដែរ។