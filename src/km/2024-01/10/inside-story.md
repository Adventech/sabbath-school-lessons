---
title:  បើមិនធ្វើការទេ ក៏គ្មានអាហារញុាំដែរ
date:  08/03/2024
---

បន្ទាប់ពីលោកសេគូលបានបដិសេធមិនព្រមធ្វើនៅថ្ងៃសប្បាតហ៍អស់រយៈពេលជាច្រើនសប្តាហ៍ ក្រោយមក មេបញ្ជាការរបស់គាត់បានចាប់ផ្តើមដឹងថា គាត់មិនអាចបង្ខំទាហានវ័យក្មេងម្នាក់នេះឱ្យបំពាន មនសិការរបស់គាត់បានឡើយ។ ដូច្នេះហើយ មេបញ្ជាការបាននិយាយទៅកាន់សេគូលថា «បើអ៊ីចឹងមែន មានន័យថា ឯងមិនអាចធ្វើការនៅក្នុងជួរទាហាន នៅថ្ងៃសប្បាតហ៍ទេ មែនទេ?»។ លោកសេគូលបាន និយាយ «បានមេ ខ្ញុំមិនអាចធ្វើការនៅថ្ងៃសប្បាតហ៍បានឡើយ»។ មេបញ្ជាការបានសួរទៀតថា «ចាប់ពី ល្ងាចថ្ងៃសុក្ររហូតដល់ល្ងាចថ្ងៃសៅរ៍ មែនទេ?»។ លោកសេគូលបានឆ្លើយថា «បាទមេ ខ្ញុំមិនអាចធ្វើការ នៅថ្ងៃសប្បាតហ៍បានឡើយ»។ មេបញ្ជាការបាននិយាយទៀតថា «បើអ៊ីចឹង នៅក្នុងអំឡុងពេល24ម៉ោង ដែលឯងមិនបានធ្វើការ ឯងមិនអាចញុាំបាយបានឡើយ»។ លោកសេគូលបានតបទៅវិញថា «មេ ហេតុអ្វី បានជាខ្ញុំញុាំបាយមិនបាន?»។ មេបញ្ជាការបានឆ្លើយឡើងថា «បើសិនជាឯងមិនធ្វើការទេ ឯងក៏មិនចាំបាច់ ញុាំបាយដែរ ដូច្នេះហើយ បើឯងចង់ញុាំបាយទាល់តែឯងធ្វើការ ម៉្យាងទៀត អាហារខ្លះក៏ត្រូវបានចម្អិន នៅក្នុងថ្ងៃសប្បាតហ៍ផងដែរ អ៊ីចឹងហើយ ឯងមិនគួរញុាំអាហារទាំងនោះឡើយ»។

លោកសេគូលបានទទួលទានតែនំប័ុង និងផឹកទឹកតែតែប៉ុណ្ណោះ ពីព្រោះអាហារដទៃទៀតមានខ្លាញ់ច្រើន។ ប៉ុន្តែ គាត់បានយល់ព្រមមិនទទួលទាននំប័ុង និងផឹកទឹកតែដែលបានរៀបចំនៅថ្ងៃសប្បាតហ៍នោះឡើយ។ នៅក្នុងនាមជាអ្នកសេវេនដេយអាត់វេនទីស្ទថ្មីថ្មោង លោកសេគូលមិនដឹងប្រាកដ ថា គាត់អាចទទួលទាន ឬមិនអាចទទួលទានអាហារដែលបានរៀបចំឡើងនៅថ្ងៃសប្បាតហ៍នោះទេ។ ប៉ុន្តែ គាត់ត្រូវតែផ្តល់ចម្លើយដ៏ល្អមួយ ដើម្បីឱ្យមេបញ្ជាការរបស់គាត់អាចទទួលយកបាន។ បើសិនជាគាត់បាន បដិសេធមិនព្រមធ្វើការ នោះមេបញ្ជាការរបស់គាត់អាចនឹងគិតថា គាត់គឺមិនស្មោះត្រង់ជាមួយនឹងព្រះ របស់គាត់នោះឡើយ។

ជាច្រើនខែបានកន្លងផុតទៅ ចុងភៅបានចាប់ផ្តើមធ្វើម្ហូបគ្មានខ្លាញ់មួយសប្តាហ៍មួយពេល។ អាហារនេះគឺជាអាហារតែមួយគត់ ដែលលោកសេគូលអាចញុាំបាន។ ប៉ុន្តែ អាហារនេះត្រូវបានចម្អិន និង រៀបចំចែកជូននៅក្នុងថ្ងៃសប្បាតហ៍។ ដូច្នេះហើយ លោកសេគូលបានអធិស្ឋានថា «ឱព្រះអម្ចាស់អើយ តើទ្រង់អាចប្តូរថ្ងៃសប្បាតហ៍ទៅថ្ងៃអាទិត្យវិញបានដែរឬទេ? តើទ្រង់អាចធ្វើតាមសំណូមពររបស់ទូលបង្គំ បានដែរឬទេ?»។

គាត់បានអធិស្ឋានអស់រយៈពេល1ខែ ក្រោយមក ការចម្អិនអាហារគ្មានខ្លាញ់ត្រូវបានប្តូរទៅថ្ងៃ អាទិត្យវិញ។ ដ្បិតថ្ងៃអាទិត្យគឺជាថ្ងៃសម្រាកកាយរបស់ពួកទាហាន ដែលពួកទាហានអាចលេងបាល់ទាត់ បាល់បោះ និងកីឡាផ្សេងៗទៀត។ ដ្បិតការបដិសេធមិនលេងបាល់ទាត់នេះគឺជារឿងងាយស្រួលជាងការ បដិសេធមិនធ្វើការនៅថ្ងៃសប្បាតហ៍ទៅទៀត។ ដូច្នេះហើយ គាត់បានអធិស្ឋានម្តងទៀត ដោយទូលថា៖ «ឱព្រះអម្ចាស់អើយ សូមអភ័យទោស មានសំណួមពរមួយទៀតចង់សូមដល់ទ្រង់? តើទ្រង់អាចប្តូរថ្ងៃឈប់ សម្រាកពីថ្ងៃអាទិត្យទៅថ្ងៃសប្បាតហ៍វិញ ដើម្បីឱ្យទូលបង្គំហត់នៅក្នុងពន្យល់អ្នកដទៃជារៀងរាល់ថ្ងៃថា ហេតុអ្វីបានជាទូលបង្គំមិនអាចធ្វើការនៅថ្ងៃជារៀងរាល់ថ្ងៃសប្បាតហ៍នោះ?»។

មិនយូរប៉ុន្មាន នៅពេលដែលអាហារគ្មានខ្លាញ់ត្រូវបានប្តូរទៅថ្ងៃអាទិត្យវិញ មួយសប្តាហ៍ក្រោយ មក ថ្ងៃសម្រាកកាយក៏ត្រូវបានប្តូរទៅថ្ងៃសប្បាតហ៍ផងដែរ។