---
title:  ការនឹកចាំអំពីប្រវត្តិរបស់យើង
date:  04/03/2024
---

`សូមអានបទគម្ពីរទំនុកតម្កើង ជំពូក105។ តើបទគម្ពីរទំនុកតម្កើង ជំពូក105 បានចែងអំពី សម័យកាលណាដែរនៅក្នុងប្រវត្តិសាស្ត្រនៃមនុសលោកនោះ? តើបទពិសោធន៍ទាំងនេះបានបង្រៀនមេរៀនយើងនូវមេរៀនអ្វីខ្លះ?`

បទគម្ពីរទំនុកតម្កើង ជំពូក105 បានចែងអំពីសេចក្តីសន្យាដែលព្រះបានតាំងឡើងជាមួយនឹង រាស្ត្ររបស់ទ្រង់។ ដោយទ្រង់បានសន្យាថា ទ្រង់នឹងប្រទានទឹកដីសន្យាមួយកន្លែងដល់លោកអ័ប្រាហាំ និងកូនចៅរបស់គាត់។ ព្រះក៏បានតាំងសេចក្តីសន្យាដដែលនេះដល់លោកអ៊ីសាក និងលោកយ៉ាកុបផង ដែរ។ បន្ទាប់មក ព្រះបានរក្សាសេចក្តីសន្យារបស់ទ្រង់ដល់លោកយ៉ូសែប លោកអើរ៉ុន និងលោកយ៉ូស្វេ វិញ។ ដូច្នេះហើយ ព្រះបានប្រទានទឹកដីកាណានឱ្យរាស្ត្ររបស់ទ្រង់។ បទគម្ពីរទំនុកតម្កើង ជំពូក105 បានផ្តល់ក្តីសង្ឃឹមដល់រាស្ត្ររបស់ព្រះនៅគ្រប់សម័យកាលទាំងអស់។ ដ្បិតការអស្ចារ្យដែលព្រះបានធ្វើ កាលពីមុនបានជួយឱ្យយើងយល់ថា សេចក្តីស្រឡាញ់ដែលទ្រង់មានចំពោះយើងនោះ មិនដែលផ្លាស់ប្តូរ ម្តងណាឡើយ។ ដូច្នេះហើយ យើងអាចជឿទុកចិត្តទៅលើសេចក្តីស្រឡាញ់ដែលព្រះមានចំពោះយើងជារៀងរហូតតទៅបាន (ទំនុកតម្កើង105:5, 7, 8)។

បទគម្ពីរទំនុកតម្កើង ជំពូក105 បានបង្ហាញពីការអស្ចារ្យទាំងអស់ដែលព្រះបានធ្វើកាលពីមុន ដើម្បីជួយដល់រាស្ត្ររបស់ទ្រង់នោះ។ (យើងបានឃើញរួចមកហើយថា បទគម្ពីរទំនុកតម្កើង ជំពូក 78 ក៏បានបង្ហាញអំពីរឿងដដែលនេះផងដែរ)។ ដ្បិតការអស្ចារ្យរបស់ព្រះបានជួយឱ្យយើងសរសើរតម្កើងព្រះ និងជឿទុកចិត្តទៅលើទ្រង់។ បទគម្ពីរទំនុកតម្កើង ជំពូក105 ក៏មានលក្ខណៈខុសគ្នាពីបទគម្ពីរទំនុកតម្កើង ជំពូក78 ផងដែរ ដោយសារតែជំពូក105នេះ មិនបានចែងអំពីកំហុសរបស់មនុស្សលោកកាលពីមុននោះឡើយ។ នោះគឺដោយសារតែបទគម្ពីរទំនុកតម្កើង ជំពូក78 ត្រូវបានសរសេរឡើងសម្រាប់ហេតុផល មួយផ្សេងពីនេះទៀត។ នៅក្នុងបទគម្ពីរទំនុកតម្កើង ជំពូក105 យើងបានរៀនអំពីប្រវត្តិនៃសាសន៍អ៊ីស្រា-អែលនៅក្នុងជំនាន់នៃពួកអយ្យកោដំបូងរបស់ពួកគេ ដែលមានលោកអ័ប្រាហាំ លោកអ៊ីសាក លោកយ៉ាកុប ហើយនិងចាស់ទំុដទៃទៀត។ បុរសទាំងនេះបានអត់ធ្មត់ នៅក្នុងអំឡុងពេលនៃគ្រាលំបាក។ ពួកគេបានគោរព តាមព្រះ។ ហើយព្រះក៏បានប្រទានរង្វាន់ដល់ការស្តាប់បង្គាប់របស់ពួកគេនោះដែរ។ ដូច្នេះហើយ បទគម្ពីរ ទំនុកតម្កើង ជំពូក105 បានអញ្ជើញមនុស្សទាំងអស់ឱ្យធ្វើទៅតាមគំរូរបស់ពួកអយ្យកោដំបូងនៃសាសន៍ អ៊ីស្រាអែល។ ដូច្នេះហើយ យើងត្រូវតែមានជំនឿ និងមានការជឿទុកចិត្តទៅលើព្រះ។ ហើយយើងក៏ត្រូវតែ រង់ចាំឱ្យទ្រង់សង្គ្រោះយើងផងដែរ។ បទគម្ពីរទំនុកតម្កើង ជំពូក105 ក៏ជាចម្រៀងសរសើរតម្កើងព្រះ (ទំនុកតម្កើង105:1-7) ដែលបានបង្រៀនសេចក្តីពិតនៃព្រះគម្ពីរដ៏សំខាន់មួយផងដែរ គឺថា៖ បើសិន ជាយើងចង់សរសើរតម្កើង ព្រះឱ្យបានពេញលេញ នោះយើងត្រូវតែដឹងអំពីប្រវត្តិរបស់យើងជាមុនសិន។ នៅពេលដែលយើងបាន ដឹងអំពីប្រវត្តិរបស់យើង នោះសេចក្តីជំនឿរបស់យើងនឹងបានលូតលាស់ឡើង។ ហើយចំណេះដឹងកាលពីមុនរបស់យើងក៏បានផ្តល់ហេតុផលជាច្រើន ដើម្បីឱ្យយើងបានសរសើរតម្កើងព្រះ ផងដែរ។ នៅក្នុងបទគម្ពីរទំនុកតម្កើង ជំពូក105 កវីបានដាក់ឈ្មោះរាស្ត្ររបស់ព្រះដែលជាកូនចៅរបស់ លោកអ័ប្រាហាំ និងជាកូនចៅរបស់លោកយ៉ាកុប (ទំនុកតម្កើង 105:6)។ ឈ្មោះទាំងនេះបានបង្ហាញ យើងថា សាសន៍អ៊ីស្រាអែល (យ៉ាកុប) បានក្លាយមកជាមនុស្សម្នាក់ ដោយសារតែព្រះបានរក្សាសេចក្តី សន្យាដែលទ្រង់តាំងឡើងជាមួយនឹងលោកអ័ប្រាហាំ (លោកុប្បត្តិ 15:3-6)។ កវីនៅក្នុងជំពូកនេះក៏បាន រំឮកពួកបណ្តាជនថា ផែនដីទាំងមូលបានស្ថិតនៅក្រោមការគ្រប់គ្រងរបស់ព្រះអម្ចាស់ដែលជាព្រះរបស់ ពួកគេនោះដែរ (ទំនុកតម្កើង 96:1; ទំនុកតម្កើង 97:1)។ ព្រះដ៏មានគ្រប់ទាំងព្រះចេស្តាបានស្រឡាញ់ មនុស្សលោកទាំងអស់ ដូចជាទ្រង់បានស្រឡាញ់ដល់សាសន៍អ៊ីស្រាអែលដែលជារាស្ត្ររបស់ទ្រង់នោះដែរ។ បទគម្ពីរទំនុកតម្កើង ជំពូក105 គឺជាការអញ្ជើញឱ្យមនុស្សគ្រប់គ្នានៅគ្រប់សម័យកាលទាំងអស់ បានជឿទុកចិត្តទៅលើព្រះអម្ចាស់។

`តើយើងដែលជាសេវេនដេយអាត់វេនទីស្ទគឺកូនចៅរបស់លោកអ័ប្រាហាំដោយរបៀបណាដែរ? (សូមអានខគម្ពីរកាឡាទី 3:29 សម្រាប់ចម្លើយ)។ តើយើងបានរៀនមេរៀនអ្វីខ្លះ ចេញពីប្រវត្តិនៃសាសន៍ អ៊ីស្រាអែលនោះ?`