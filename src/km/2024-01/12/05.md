---
title:  ការប្រកាសដល់មនុស្សគ្រប់គ្នាអំពីសិរីល្អរបស់ព្រះ
date:  20/03/2024
---

`តើការថ្វាយបង្គំរួមមានអ្វីខ្លះ? សូមអានបទគម្ពីរទំនុកតម្កើង ជំពូក96 សម្រាប់ចម្លើយ។`

ការថ្វាយបង្គំក៏បានរួមបញ្ចូលនូវការច្រៀងថ្វាយព្រះអម្ចាស់ផងដែរ (ទំនុកតម្កើង 96:1, 2)។ ការថ្វាយបង្គំក៏បានរាប់បញ្ចូលនូវការប្រកាសថា ព្រះទ្រង់ល្អអស្ចារ្យ និងមានអំណាច (ទំនុកតម្កើង 96:3, 4)។ នៅពេលដែលយើងបានថ្វាយបង្គំព្រះ យើងក៏បាននាំតង្វាយមកថ្វាយទ្រង់ដែរ (ទំនុកតម្កើង 96:8)។ ការប្រកាសអំពីនគររបស់ព្រះក៏មានផ្នែកនៃការថ្វាយបង្គំផងដែរ តែផ្នែកនេះមិនសូវពេញនិយមដូចជា ការច្រៀង ការសរសើរ ហើយនិងការដាក់តង្វាយថ្វាយព្រះនោះឡើយ (ទំនុកតម្កើង 96:2, 3, 10)។

ការច្រៀង ការសរសើរ ការនាំតង្វាយ ហើយនិងការប្រកាសដំណឹងល្អអំពីព្រះយេស៊ូវ មិនត្រូវ បានបំបែកចេញពីគ្នាឡើយ។ ដ្បិតនៅពេលណាដែលយើងបានចែកចាយដំណឹងល្អ នោះមានន័យថា យើងបានសរសើរតម្កើង និងបានថ្វាយបង្គំទ្រង់នៅក្នុងពេលតែមួយហើយ។ ណាមួយ ហេតុផលនៃការ ថ្វាយបង្គំរបស់យើងក៏ជាហេតុផលតែមួយនៅក្នុងការចែកចាយដំណឹងល្អជាមួយនឹងអ្នកដទៃផងដែរ ពោល គឺ៖ (1) ព្រះអម្ចាស់ទ្រង់ល្អអស្ចារ្យ (ទំនុកតម្កើង 96:4)។ (2) ព្រះក្លែងក្លាយរបស់សាសន៍ដទៃគឺជារូប សំណាក។ ប៉ុន្តែ ព្រះអម្ចាស់គឺជាអ្នកបង្កើតផ្ទៃមេឃ និងផែនដីនេះ (ទំនុកតម្កើង 96:5)។ (3) ព្រះអម្ចាស់ គឺជាស្តេច។ ដ្បិតផែនដីទាំងមូលគឺស្ថិតនៅក្រោមការគ្រប់គ្រងរបស់ទ្រង់ (ទំនុកតម្កើង 96:10)។ (4) ព្រះអម្ចាស់នឹងយាងមកនៅពេលឆាប់ៗនេះ។ ទ្រង់នឹងជំនុំជម្រះមនុស្សគ្រប់គ្នានៅលើផែនដីនេះ (ទំនុក-តម្កើង 96:13)។ យើងបានចែកចាយដំណឹងល្អជាមួយនឹងអ្នកដទៃ ដោយព្រោះហេតុផលទាំងនេះ ដើម្បី ឱ្យពួកគេអាចចូលថ្វាយបង្គំព្រះជាមួយនឹងយើង (ទំនុកតម្កើង 96:11-13)។

ការថ្វាយបង្គំបានចាប់ផ្តើមឡើងជាមួយនឹងការទទួលស្គាល់ថា ព្រះអម្ចាស់គឺជាព្រះអាទិកររបស់ យើង។ ព្រះអម្ចាស់ក៏ជាស្តេច និងជាចៅក្រមរបស់យើងដែរ (ទំនុកតម្កើង 96:5, 10, 13)។ នៅពេល ដែលយើងថ្វាយបង្គំព្រះ នោះយើងក៏បាននឹកចាំអំពីសកម្មភាពរបស់ទ្រង់កាលពីមុននោះផងដែរ។ ហើយ ឥឡូវនេះ យើងបានអបអរចំពោះកិច្ចការដែលព្រះបានធ្វើសម្រាប់យើងវិញ។ ដ្បិតយើងនឹងបានពេញទៅ ដោយសេចក្តីសង្ឃឹម នៅពេលដែលយើងគិតអំពីកិច្ចការដែលទ្រង់ត្រូវធ្វើនៅពេលអនាគតនោះ។ ទ្រង់ នឹងជំនុំជម្រះផែនដីនេះ ហើយធ្វើឱ្យផែនដីនេះថ្មីឡើងវិញ។

តើអ្វីទៅជាកិច្ចការរបស់ព្រះជាចៅក្រមនោះ? កិច្ចការរបស់ទ្រង់គឺនាំសេចក្តីសុខសាន្តមកកាន់ ផែនដីនេះ ដែលឥឡូវនេះ មានពេញទៅដោយការរងទុក្ខ និងការឈឺចាប់។ ដ្បិតទ្រង់នឹងកែភាពអយុត្តិធម៌ នៅក្នុងជីវិតនេះឱ្យបានត្រឹមត្រូវឡើងវិញ។ នេះហើយគឺជាមូលហេតុដែលនាំឱ្យផែនដីទាំងមូលមានពេញ ដោយក្តីអំណរសម្រាប់កិច្ចការដែលព្រះបានធ្វើជាចៅក្រមនោះ (ទំនុកតម្កើង 96:10-13; ទំនុកតម្កើង 98:4, 9)។

បទគម្ពីរទំនុកតម្កើង ជំពូក96 បានហៅមនុស្សគ្រប់គ្នាឱ្យថ្វាយបង្គំព្រះដែលជាចៅក្រម។ ការ ប្រកាសដដែលនេះគឺផ្នែកនៃសារទេវតាទាំង3ដែលមានចែងនៅក្នុងខគម្ពីរវិវរណៈ 14:6-12។ បទគម្ពីរ ទំនុកតម្កើង ជំពូក96 បានប្រកាសសារនៃគ្រាចុងក្រោយនេះយ៉ាងដូច្នេះថា៖ ចូរថ្វាយបង្គំព្រះដែលបាន បង្កើតឯងមក ដ្បិតទ្រង់គឺជាព្រះអង្គសង្គ្រោះ និងជាចៅក្រម។