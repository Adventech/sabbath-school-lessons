---
title:  មានមួក តែគ្មានសក់
date:  22/03/2024
---

លោកសេគូលបានរៀនពីអ្នករក្សាថ្ងៃសប្បាតហ៍2នាក់នៅក្នុងជួរយោធា៖ ម្នាក់គឺជាអនុសេនីយ ឯកដែលកំពុងតែត្រៀមជ្រមុជទឹក ហើយម្នាក់ទៀតនោះ គឺជាបុរសចំណាស់ម្នាក់មកពីគ្រួសារសេវេនដេយ អាត់វេនទីស្ទ។ សង្គ្រាមបូស្នៀកំពុងតែផ្ទុះខ្លាំង ប៉ុន្តែ អនុសេនីយឯកម្នាក់នោះបានលើកទឹកចិត្តលោកសេគូល ថា ពេលវេលាដែលអស់សង្ឃឹមបំផុត ក៏ជាពេលវេលាដែលត្រូវការយុទ្ធសាស្ត្រល្អបំផុតផងដែរ។ គាត់បាន និយាយថា «ពេលនេះគឺជាពេលមួយដ៏ពិសេស ដោយសារតែឯងត្រូវតែញុាំនូវអ្វីដែលឯងមាន ដ្បិតឯង អាចបន្តធ្វើតាមសាសនារបស់ឯងតទៅមុខទៀត បន្ទាប់ពីឯងបានចាកចេញពីទីនេះទៅ ប៉ុន្តែ ឥឡូវនេះ ឯង ត្រូវតែញុាំអាហារ ដើម្បីឱ្យឯងមានកម្លាំងឡើង»។

លោកសេគូលបានគិតនៅក្នុងចិត្តថា អនុសេនីយឯកម្នាក់នេះមិនមែនជាអ្នកអាត់វេនទីស្ទនោះ ទេ។ គាត់កំពុងតែនិយាយពាក្យសម្តី ដូចជាឪពុកម្តាយរបស់លោកសេគូលនិយាយយ៉ាងដូច្នោះដែរ ដូច្នេះ ហើយ លោកសេគូលមិនចង់បរិភោគអាហារនោះឡើយ។ ប៉ុន្តែ លោកមានបំណងចង់ជួបទាហានដែល បានកើតនៅក្នុងគ្រួសារអាត់វេនទីស្ទនេះណាស់។ គាត់បានសួរនាំយោបល់អំពីអ្វីដែលគាត់ត្រូវញុាំ និង អ្វីដែលគាត់ត្រូវធ្វើ បើសិនជាគាត់ត្រូវគេបញ្ជូនទៅកាន់សមរភូមិមុខ ឬយ៉ាងហោចណាស់ ក៏គាត់អាច អធិស្ឋានរួមគ្នាដែរ ពីព្រោះគាត់មានអារម្មណ៍ថា ឯកោខ្លាំងណាស់។

ថ្ងៃមួយ មានបុគ្គលម្នាក់បានចង្អុលប្រាប់លោកសេគូលឱ្យមើលទៅឯអ្នកអាត់វេនទីស្ទម្នាក់នៅ ក្នុងសាលដែលមានមនុស្សកកកុញ។ លោកសេគូលបានលួចមើលបុរសម្នាក់អង្គុយចុះ ដោយកាន់ចាន់ដែលមានប្រហិតសាច់ជ្រូក និងមានសណ្តែកពណ៌ត្នោតឆាដណ្តប់ខ្លាញ់ ប៉ុន្តែ បុរសម្នាក់នោះបានកៀរ ប្រហិតសាច់ជ្រូកទាំងនោះចេញ ។ ភ្លាមនោះ លោកសេគូលបានយល់ឃើញគំនិតមួយ។ គាត់បានគិត នៅក្នុងចិត្តថា បុរសម្នាក់នោះកំពុងតែបរិភោគអាហារមិនស្អាត នែ សេគូលអើយ ឯងពិតជាល្ងង់មែន ឯងស្រកគីឡូច្រើនណាស់ ហើយឯងក៏គ្មានកម្លាំងកំហែងអ្វីដែរ ដោយសារតែឯងមិនបានញុាំអ្វីទាល់ តែសោះ ចូរក្រឡេកទៅមើលបុរសម្នាក់នោះ គាត់ពិតជាឈ្លាសវៃណាស់ ដូច្នេះហើយ នៅពេលដែលឯង ចាកចេញពីកងយោធានេះទៅ ឯងអាចញុាំអ្វីក៏បានដែរ។ លោកសេគូលបានឈានមួយជំហានទៅកាន់កន្លែងទទួលអាហារ។ បន្ទាប់មក គាត់បានឈានមួយជំហានទៅមុខទៀត។ នៅពេលនោះ គាត់មិនសូវ ជាឃ្លានប៉ុន្មានឡើយ ប៉ុន្តែ គាត់បានខ្សោះល្វើយ ដោយសារតែគាត់បរិភោគត្រឹមតែនំប័ុងជាមួយនឹងទឹកតែ អស់រយៈពេល20ថ្ងៃមកហើយ។ គាត់បានឈប់ទ្រឹង នៅពេលដែលគាត់ជិតទៅដល់កន្លែងទទួលអាហារ។ គាត់បានគិតម្តងទៀតថា ខ្ញុំមិនអាចយកអាហារទាំងនេះបានទេ បើសិនជាព្រះបានសុគតជំនួសខ្ញុំ នោះខ្ញុំ ក៏ត្រូវតែស្មោះត្រង់ចំពោះទ្រង់វិញដែរ។ ប៉ុន្មានខែក្រោយមក រដូវផ្ការីកក៏បានមកដល់ ដូច្នេះហើយ លោក សេគូលបានបរិភោគត្រួយនៃដើមឈើ។ គាត់ក៏បានបរិភោគស្មៅ ដែលគាត់ធ្លាប់បរិភោគកាលនៅពីក្មេង នោះដែរ។

នៅក្នុងកិច្ចបម្រើការយោធារយៈពេល4ខែកន្លងមកនោះ លោកសេគូលបានចេញពីបន្ទាយទៅ បរិភោគអាហារជាមួយនឹងស្លាបព្រាជាលើកដំបូង។ បាស្ទ័រអាត់វេនទីស្ទម្នាក់បានអញ្ជើញលោកសេគូលឱ្យ បរិភោគអាហារនៅឯផ្ទះរបស់គាត់។ មិនយូរប៉ុន្មាន លោកសេគូលត្រូវបានគេបញ្ជូនទៅកាន់ទីក្រុងបែលក្រាដ (Belgrade) ដែលជារាជធានីនៃប្រទេសស៊ីបៀ ដើម្បីបម្រើការជាឧត្តមសេនីយយោធាកំពូល។ គាត់គឺជា អ្នកវាយអង្គុលីលេខដ៏ស្ទាត់ជំនាញម្នាក់នៅក្នុងប្រទេសបូស្នៀ (Bosnia)។ បន្ទាយថ្មីរបស់គាត់ដើរត្រឹមតែ 20នាទីប៉ុណ្ណោះ នឹងបានទៅដល់សាលសិក្ខាសាលានៃព្រះវិហារសេវេនដេយអាត់វេនទីស្ទ។ ណាមួយ នៅក្នុងតួនាទីថ្មីរបស់គាត់ គាត់ក៏ត្រូវបានគេអនុញ្ញាតឱ្យចេញពីបន្ទាយសឹងតែរៀងរាល់ថ្ងៃផងដែរ។ លោក សេគូលបានជឿថា ព្រះកំពុងតែប្រទានរង្វាន់តបស្នងទៅនឹងភាពស្មោះត្រង់របស់គាត់ហើយ។

លោកសេគូលបានសប្បាយរីករាយជាមួយនឹងកងយោធាថ្មីរបស់គាត់។ គាត់មិនដែលឈឺស្កាត់ ម្តងណាឡើយ។ គាត់គ្រាន់តែជ្រុះសក់របស់គាត់ប៉ុណ្ណោះ។ កាលពីមុន គាត់បានចូលបម្រើការនៅក្នុងកង យោធាដោយមានសក់ ប៉ុន្តែ ឥឡូវនេះ គាត់បានចាកចេញពីកងយោធាដោយគ្មានសក់វិញ។ គាត់បាន និយាយពាក្យពេចន៍ ដូចជាព្រះបានមានបន្ទូលថា «ប្រសិនបើអ្នកស្មោះត្រង់ចំពោះខ្ញុំ ខ្ញុំនឹងមើលថែរក្សា អ្នក ទោះបីជាអ្នកបានជួបនឹងបញ្ហារហូតដល់ជ្រុះសក់ក៏ដោយ ក៏បញ្ហានោះមិនជាថ្វីដែរ ពីព្រោះខ្ញុំមានមួក សម្រាប់ឱ្យអ្នកពាក់ហើយ។