---
title:  ចូរលើកដៃប្រណមអរព្រះគុណព្រះក្នុងរោងឧបោសថរបស់ទ្រង់
date:  17/03/2024
---

`តើមនុស្សបានថ្វាយបង្គំព្រះនៅក្នុងបទគម្ពីរទំនុកតម្កើង ជំពូក134 ដោយរបៀបណា? តើនឹង មានអ្វីកើតឡើង នៅពេលដែលមនុស្សលោកបានថ្វាយបង្គំព្រះអម្ចាស់បែបយ៉ាងនេះនោះ?`

បទគម្ពីរទំនុកតម្កើង ជំពូក134 បានជួយឱ្យយើងនឹកចាំអំពីព្រះពរដែលលោកអឺរ៉ុនបានឱ្យដល់ សាសន៍អ៊ីស្រាអែល (លេវីវិន័យ 6:24-26; សូមអានខគម្ពីរទំនុកតម្កើង 67:1 ផងដែរ)។ ព្រះពរគឺជា ផ្នែកដ៏សំខាន់មួយនៅក្នុងទំនាក់ទំនងរវាងព្រះ ហើយនិងរាស្ត្ររបស់ទ្រង់។ ពួកបណ្តាជនបានជូនពរដល់ ព្រះនៅក្នុងរោងឧបោសថរបស់ទ្រង់។ ព្រះបានប្រទានពរដល់រាស្ត្ររបស់ទ្រង់មកពីភ្នំស៊ីយ៉ូន។ ដ្បិតទ្រង់ គឺជាព្រះអាទិកររបស់ពួកគេ ម្ល៉ោះហើយ បានជាព្រះពររបស់ទ្រង់បានប៉ះពាល់ផ្នែកទាំងអស់នៅក្នុងជីវិត នៃរាស្ត្ររបស់ទ្រង់។ ពួកគេបានស្ថិតនៅក្រោមសេចក្តីសន្យានៃព្រះគុណរបស់ព្រះ។ នៅក្នុងផ្នែកនៃសេចក្តី សន្យានេះ មនុស្សលោកអាចនឹងជូនពរដល់ព្រះអម្ចាស់ ហើយពួកគេក៏អាចនឹងទទួលព្រះពរពីទ្រង់វិញដែរ។

`សូមអានខគម្ពីរទំនុកតម្កើង 18:1; ទំនុកតម្កើង 36:1; ទំនុកតម្កើង 113:1; ទំនុកតម្កើង 134:1, 2 និងទំនុកតម្កើង 135:1, 2។ តើខទាំងនេះបានប្រាប់យើងអំពីមនុស្សដែលបានថ្វាយបង្គំ ទ្រង់នោះយ៉ាងដូចម្តេចដែរ?`

នៅក្នុងកណ្ឌគម្ពីរទំនុកតម្កើង អ្នកបម្រើព្រះគឺជាឈ្មោះមួយទៀតសម្រាប់អ្នកដែលបានថ្វាយបង្គំ ព្រះ។ ពីព្រោះកវីនៅក្នុងជំពូកនេះបានថ្លែងថា៖ «នែ អស់អ្នកបម្រើរបស់ព្រះយេហូវ៉ា ដែលឈរនៅក្នុង ដំណាក់ទ្រង់ នៅពេលយប់អើយ ចូរថ្វាយពរដល់ព្រះយេហូវ៉ាចុះ» (ទំនុកតម្កើង 134:1)។ អ្នកធ្វើការ យប់ទាំងនេះអាចនឹងយាមល្បាតរោងឧបោសថឱ្យពួកលេវីនៅពេលរាត្រី (របាក្សត្រទី1 9:23-27)។ ប៉ុន្តែ ពួកលេវីបានសរសើរតម្កើងព្រះទាំងយប់ទាំងថ្ងៃវិញ (របាក្សត្រទី1 9:33)។

រោងឧបោសថបានជួយឱ្យសាសន៍អ៊ីស្រាអែលបានដឹង និងបានយល់ពីព្រះដែលពួកគេមិនអាចមើលឃើញ។ ជំនួយនេះសំខាន់ជាទីបំផុត ដោយសារតែព្រះបានបង្គាប់មិនឱ្យរាស្ត្ររបស់ទ្រង់ធ្វើ រូបសំណាករបស់ទ្រង់ ឬថ្វាយបង្គំរូបសំណាកទាំងនោះឡើយ។ រោងឧបោសថបានបង្ហាញពួកគេអំពីសិរីល្អ របស់ព្រះអម្ចាស់។ រោងឧបោសថក៏បានបង្ហាញពួកគេអំពីកន្លែងសុវត្ថិភាព ដែលអ្នកមានបាបបានចូលមក ជួបជាមួយនឹងស្តេចដ៏បរិសុទ្ធរបស់ពួកគេ។ ដ្បិតព្រះអម្ចាស់ទ្រង់បានប្រទានក្បួនច្បាប់សំខាន់ៗដល់រាស្ត្រ របស់ទ្រង់ ដើម្បីឱ្យពួកគេបានធ្វើតាម នៅពេលពួកគេបានជួបជាមួយនឹងទ្រង់នៅក្នុងរោងឧបោសថរបស់ ទ្រង់នោះ។

«ឯអ្នករាល់គ្នា ដែលកំពុងតែមកឯទ្រង់ដ៏ជាថ្មរស់ ដែលមនុស្សបានបោះបង់ចោលចេញ តែព្រះ បានជ្រើសរើស ហើយរាប់ជាវិសេសវិញ នោះអ្នករាល់គ្នាក៏បានស្អាងឡើង ដូចជាថ្មរស់ដែរ ឲ្យបានធ្វើជា ផ្ទះខាងឯវិញ្ញាណ ជាពួកសង្ឃបរិសុទ្ធ សម្រាប់នឹងថ្វាយគ្រឿងបូជាខាងព្រលឹងវិញ្ញាណ ដែលព្រះទ្រង់សព្វ ព្រះហឫទ័យទទួល ដោយព្រះយេស៊ូវគ្រីស្ទ» (ពេត្រុសទី1 2:4, 5)។ នៅក្នុងខទាំងនេះ លោកពេត្រុស បានបង្រៀនគោលគំនិតតែមួយ ដែលយើងបានអាននៅក្នុងកណ្ឌគម្ពីរទំនុកតម្កើង។ គឺថា រាស្ត្ររបស់ព្រះ គឺសង្ឃដ៏បរិសុទ្ធមួយក្រុម។ ពីព្រោះពួកគេបានថ្វាយការសរសើរតម្កើងរបស់ពួកគេ ដោយអរព្រះគុណដល់ព្រះយេស៊ូវដែលជាព្រះអាទិកររបស់ពួកគេ និងជាព្រះអង្គសង្គ្រោះរបស់ពួកគេ។ ដូច្នេះហើយ បាន ជារាស្ត្ររបស់ទ្រង់បានអរព្រះគុណទ្រង់សម្រាប់ការអស្ចារ្យគ្រប់យ៉ាងដែលទ្រង់បានធ្វើ និងបន្តធ្វើសម្រាប់ ពួកគេ។