---
title:  ទូលបង្គំនឹងច្រៀងថ្វាយព្រះអម្ចាស់
date:  16/03/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 134; ទំនុកតម្កើង 33:3; ទំនុក-តម្កើង 15; ទំនុកតម្កើង 96; ទំនុកតម្កើង 40:6-8; ទំនុកតម្កើង 50:7-23; ទំនុកតម្កើង 51:16-19។

> <p>ខចងចាំ</p>
> «កាលនៅមានជីវិតនៅឡើយ នោះទូលបង្គំនឹងច្រៀងថ្វាយព្រះយេហូវ៉ាជាដរាប កាលទូលបង្គំ មាននៅៗឡើយ នោះនឹងច្រៀងសរសើរដល់ព្រះនៃទូលបង្គំ» (ទំនុកតម្កើង 104:33)។

ចំណេះដឹងដែលយើងបានដឹងអំពីព្រះនឹងបានលូតលាស់ឡើងក នៅពេលយើងទទួលបាន បទពិសោធន៍នៃព្រះគុណរបស់ទ្រង់នោះ។ ខណៈដែលយើងកំពុងតែលូតលាស់នៅក្នុងនាមជាគ្រីស្ទាន នោះចិត្តរបស់យើងមានពេញទៅដោយការដឹងគុណចំពោះព្រះ សម្រាប់ព្រះពរជាច្រើនរបស់ទ្រង់។ ហើយ យើងនឹងសួរថា «តើត្រូវឲ្យខ្ញុំយកអ្វីតបស្នងព្រះយេហូវ៉ា ចំពោះព្រះគុណដែលទ្រង់បានផ្តល់មកខ្ញុំទាំង ប៉ុន្មាន(?)» (ទំនុកតម្កើង 116:12)។ ចម្លើយដែលត្រូវឆ្លើយនោះគឺថា យើងត្រូវតែថ្វាយរូបកាយរបស់ យើងដល់ព្រះទាំងស្រុង ព្រមទាំងរស់នៅសម្រាប់ទ្រង់ ដោយក្តីជំនឿផងដែរ។

នៅក្នុងកណ្ឌគម្ពីរទំនុកតម្កើង សាសន៍អ៊ីស្រាអែលមានតម្លៃលើសជាងសាសន៍ដទៃទៀត។ ហើយសាសន៍នេះក៏មានគ្នាយ៉ាងច្រើន នៅពេលដែលពួកគេបានជួបជុំគ្នាថ្វាយបង្គំនោះដែរ (ទំនុកតម្កើង 22:22, 25; ទំនុកតម្កើង 35:18)។ ការជួបជំុនៃសាសន៍អ៊ីស្រាអែលបានបង្ហាញយើងថា ព្រះចង់ ឱ្យរាស្ត្ររបស់ទ្រង់ចូលមកថ្វាយបង្គំទ្រង់ទាំងអស់គ្នា។ ទ្រង់ក៏ចង់ឱ្យមនុស្សលោកដែលនៅសេសសល់ នៅលើផែនដីនេះទាំងអស់បានរួបរួមគ្នាជាមួយនឹងសាសន៍អ៊ីស្រាអែលផងដែរ។

ការសរសើរតម្កើងគឺជាផ្នែកមួយនៃការថ្វាយបង្គំរួមគ្នារបស់យើង នៅក្នុងនាមជាក្រុមជំនុំម្នាក់។ ការថ្វាយបង្គំនៅក្នុងក្រុមជំនុំរបស់យើងមិនបានជំនួសសេចក្តីអធិស្ឋាន និងជំនួសចម្រៀងសរសើរតម្កើង ផ្ទាល់ខ្លួនរបស់យើងនោះឡើយ។ ពីព្រោះចម្រៀងសរសើរតម្កើងក៏បានធ្វើឱ្យការថ្វាយបង្គំជាសាធារណៈ របស់យើងបានរឹងមាំឡើង (ទំនុកតម្កើង 22:22, 25)។ នៅពេលដែលយើងថ្វាយបង្គំរួមគ្នានៅក្នុង នាមជាសមាជិកក្រុមជំនុំ នោះការថ្វាយបង្គំព្រះជាសាធារណៈរបស់យើងក៏បានលូតលាស់ផងដែរ។ ដ្បិត មនុស្សដែលបានចូលមកថ្វាយបង្គំព្រះរួមគ្នាទាំងនេះ ត្រូវបានហៅថាជា «មនុស្សទៀងត្រង់» (ទំនុកតម្កើង 111:1)។ ពួកគេបានស្គាល់ព្រះ (ទំនុកតម្កើង 36:10) ហើយព្រះក៏បានស្គាល់ពួកគេដែរ (ទំនុកតម្កើង 37:18)។ ដូច្នេះហើយ បទពិសោធន៍ដែលពួកគេមានជាមួយនឹងព្រះបានបំពេញផ្នែកទាំងអស់នៅក្នុង ជីវិតរបស់ពួកគេ។