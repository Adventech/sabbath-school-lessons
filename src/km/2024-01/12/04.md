---
title:  ឱព្រះអម្ចាស់អើយ តើអ្នកណាខ្លះនឹងបាននៅក្នុងរោងឧបោសថរបស់ទ្រង់នោះ?
date:  19/03/2024
---

`តើអ្នកដែលស័ក្តិសមថ្វាយបង្គំព្រះដ៏មានព្រះជន្មរស់នៅក្នុងរោងឧបោសថរបស់ទ្រង់នោះគឺជា អ្នកណា? សូមអានបទគម្ពីរទំនុកតម្កើង ជំពូក15 សម្រាប់ចម្លើយ។`

ចម្លើយឆ្លើយតបទៅនឹងសំណួរខាងលើនេះគឺជាពួកអ្នកដែលមានចិត្តបរិសុទ្ធ (សូមអានខគម្ពីរ ចោទិយកថា 6:5; មីកា 6:6-8)។ ដ្បិតជីវិតរបស់មនុស្សទាំងនេះបានបង្ហាញថា ពួកគេបានគោរពតាម ព្រះ។ សេចក្តីស្រឡាញ់របស់ព្រះបានដក់ជាប់នៅក្នុងចិត្តរបស់ពួកគេ។ ម្ល៉ោះហើយ រោងឧបោសថរបស់ ព្រះនៅក្នុងទីក្រុងយេរូសាឡិមគឺជាកន្លែងមួយដ៏បរិសុទ្ធ។ ដ្បិតរបស់គ្រប់យ៉ាងនៅក្នុងរោងឧបោសថ រួម ទាំងពួកសង្ឃរបស់ព្រះសុទ្ធតែជាតង្វាយថ្វាយដល់ទ្រង់ជានិច្ច។ ដូច្នេះហើយ អ្នកណាដែលបានចូលមក ក្នុងរោងឧបោសថនេះ ក៏ត្រូវតែបរិសុទ្ធផងដែរ។ រាស្ត្ររបស់ព្រះត្រូវតែបរិសុទ្ធនៅក្នុងផ្នែកទាំងអស់នៃជីវិត របស់ពួកគេ។ ពីព្រោះព្រះបានប្រទានបញ្ញត្តដល់រាស្ត្ររបស់ទ្រង់ ដើម្បីជួយឱ្យពួកគេបានក្លាយមកជាសង្ឃ ហ្លួងរបស់ទ្រង់។ សង្ឃហ្លួងរបស់ព្រះត្រូវតែបរិសុទ្ធ នៅពេលដែលពួកគេចូលមកថ្វាយបង្គំព្រះ។ ជីវិតរបស់ ពួកគេត្រូវតែបរិសុទ្ធ ដើម្បីឱ្យពួកគេអាចចែករំលែកព្រះពរនៃសេចក្តីសន្យារបស់ព្រះជាមួយអ្នកនឹងសាសន៍ ដទៃ។

`តើភាពបរិសុទ្ធនៅត្រង់នេះមានន័យយ៉ាងណាដែរ? សូមអានខគម្ពីរទំនុកតម្កើង 24:3-6 និង ទំនុកតម្កើង 101:1-3 សម្រាប់ចម្លើយ។`

តើយើងបានបរិសុទ្ធដោយសារអ្វីទៅ? នោះគឺដោយសារតែព្រះបានប្រទានចិត្តសុចរិតដល់យើង។ ពាក្យថា «សុចរិត» ប្រែមកពីពាក្យថា «តាមីន (tamin)» ជាភាសាហេព្រើរ។ «តាមីន» មានន័យ ថា របស់អ្វីម៉្យាងដែល «គ្រប់លក្ខណ៍» ឬ «ពេញលេញ»។ ផ្លែទំពាំងបាយជូរដែលល្អឥតខ្ចោះគឺជាផ្លែស្រស់ និងមានសុខភាពល្អ (អេសេគាល 15:5)។ ដូច្នេះហើយ សត្វដែលបាននាំយកមកថ្វាយព្រះនេះ ត្រូវតែ ជាប្រភេទនៃសត្វ «តាមីន» (លេវីវិន័យ 22:21-24)។ សត្វទាំងនេះមិនត្រូវមានជំងឺ ខ្វាក់ភ្នែក ពិការ ឬបាក់ឆ្អឹងអ្វីឡើយ។ ពាក្យថា «សុចរិត» មានពេញទៅដោយសេចក្តីពិត។ ដ្បិតពាក្យទាំងនេះមិនមែនជា ពាក្យកុហកនោះឡើយ (យ៉ូប 36:4)។ ដូច្នេះហើយ ពាក្យថា «សុចរិត» គឺសំដៅទៅលើចិត្តបរិសុទ្ធ ឬ អាចហៅបានថាជា ចិត្តដែលត្រូវបានសម្អាតចេញពីអំពើបាប (ទំនុកតម្កើង 24:4; ទំនុកតម្កើង 15:2)។ អ្នកណាដែលមានចិត្ត «សុចរិត» ពួកគេនឹងស្វែងរកព្រះ (ទំនុកតម្កើង 24:6) បន្ទាប់មក ពួកគេនឹងត្រូវ បានសម្អាតដោយការលើកលែងទោសរបស់ព្រះ (ទំនុកតម្កើង 51:2-10)។ សេចក្តីមេត្តារបស់ព្រះបាន ជួយឱ្យអ្នកបម្រើរបស់ទ្រង់បានរស់នៅក្នុងជីវិតនៃការស្តាប់បង្គាប់។ នៅពេលដែលយើងបានរស់នៅក្នុង ជីវិតដ៏បរិសុទ្ធនេះហើយ នោះយើងនឹងបានសរសើរតម្កើងព្រះជំនួសឱ្យខ្លួនយើងវិញ។

`តើយើងអាចជ្រើសរើសគេចចេញពីការធ្វើនូវរឿងដែលនាំឱ្យយើងបែកចេញពីព្រះនោះដោយ របៀបណា? តើរឿងទាំងនេះមួយចំនួនគឺជារឿងអ្វីដែរ? តើយើងអាចឈប់ធ្វើរឿងទាំងនេះដោយរបៀប ណា?`