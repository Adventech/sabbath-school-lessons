---
title:  ការសិក្សាបន្ថែម
date:  22/03/2024
---

សូមអាន Ellen G. White, “How to Pray,” pages 26-28, in A Call to Stand Apart។

«ព្រះមិនបានគង់នៅក្នុងរោងឧបោសថដែលមនុស្សបានសង់ដោយដៃនោះឡើយ។ ប៉ុន្តែ ទ្រង់ បានលើកតម្កើងរាស្ត្ររបស់ទ្រង់ នៅពេលដែលពួកគេបានឡើងមកជួបជុំគ្នា។ ព្រះបានតាំងសេចក្តីសញ្ញា ជាមួយនឹងរាស្ត្ររបស់ទ្រង់។ ទ្រង់នឹងចាត់ព្រះវិញ្ញាណរបស់ទ្រង់ឱ្យមកជួបជាមួយនឹងពួកគេ។ ប៉ុន្តែ ជា ដំបូង ពួកគេត្រូវតែរួមគ្នាចូលមកស្វែងរកទ្រង់ជាមុនសិន។ ពួកគេត្រូវតែលន់តួអំពើបាបរបស់ពួកគេ។ ពួកគេត្រូវតែអធិស្ឋានឱ្យគ្នាទៅវិញទៅមក។ រីឯអ្នកដែលបានរួបរួមគ្នាមកថ្វាយបង្គំព្រះគួរតែឈប់ធ្វើអំពើ អាក្រក់តទៅទៀត។ រាស្ត្ររបស់ព្រះត្រូវតែថ្វាយបង្គំទ្រង់ដោយចិត្តបរិសុទ្ធ។ ពួកគេត្រូវតែគោរពតាមបញ្ញត្ត និងសេចក្តីពិតរបស់ទ្រង់។ បើសិនជារាស្ត្ររបស់ព្រះបានបដិសេធមិនបានធ្វើរឿងទាំងនេះហើយ នោះការ រួបរួមគ្នាចូលមកថ្វាយបង្គំព្រះនឹងក្លាយទៅជាឥតប្រយោជន៍ និងគ្មានគោលបំណងច្បាស់លាស់។ ដ្បិតព្រះយេស៊ូវបានមានបន្ទូលអំពីក្រុមមនុស្សបែបនេះយ៉ាងដូច្នេះថា៖ ‘«បណ្តាជននេះគេគោរពប្រតិបត្តិដល់ អញតែបបូរមាត់ទេ ឯចិត្តគេ នោះនៅឆ្ងាយពីអញណាស់ គេថ្វាយបង្គំអញជាឥតប្រយោជន៍ទេ ព្រោះគេ បង្រៀនសេចក្តីដែលជាបញ្ញត្តរបស់មនុស្សវិញ’ (ម៉ាថាយ 15:8, 9)។ អ្នកដែលចូលមកថ្វាយបង្គំព្រះ ចាំបាច់ត្រូវតែថ្វាយបង្គំទ្រង់ ‘ដោយវិញ្ញាណ និងសេចក្តីពិត ពីព្រោះព្រះវរបិតា ទ្រង់រកពួកអ្នកយ៉ាងនោះ ឲ្យបានថ្វាយបង្គំទ្រង់’ (យ៉ូហាន 4:23)»។ ដកស្រង់ពី Ellen G. White, Prophets and Kings, page 50, adapted។

**សំណួរពិភាក្សា**

`1. តើអ្វីទៅជាអំណោយទានពិសេសដែលយើងអាចថ្វាយដល់ព្រះបាន នៅពេលដែលយើងចូលមកថ្វាយបង្គំទ្រង់នោះ? សូមអានខគម្ពីរទំនុកតម្កើង 40:6-10 និងរ៉ូម 12:1, 2 សម្រាប់ចម្លើយ។`

`2. តើការថ្វាយបង្គំឯកជន និងការថ្វាយបង្គំជាសាធារណៈមានទំនាក់ទំនងអ្វីនឹងគ្នាដែរ? តើហេតុអ្វីបាន ជាយើងត្រូវការថ្វាយបង្គំទាំង2យ៉ាងនេះ? តើការថ្វាយបង្គំុទាំង2យ៉ាងនេះបានជួយឱ្យការថ្វាយបង្គំ បទ ពិសោធន៍ និងសេចក្តីជំនឿរបស់យើងបានលូតលាស់ឡើង និងបានរឹងមាំឡើងដោយរបៀបណា?`

`3. មនុស្សជាច្រើនបានគិតថា ការថ្វាយបង្គំរួមមានត្រឹមតែការអធិស្ឋាន ការច្រៀងចម្រៀង ការសិក្សា ព្រះគម្ពីរ និងការអានសៀវភៅសាសនាដទៃទៀតប៉ុណ្ណោះ។ រឿងទាំងនេះមានសារៈសំខាន់ដល់ការថ្វាយបង្គំជាទីបំផុត។ ទន្ទឹមគ្នានេះ តើហេតុអ្វីបានជាការថ្វាយបង្គំមិនត្រូវបានកំណត់ធ្វើត្រឹមតែរឿងទាំងនេះយ៉ាងដូច្នេះ? តើការថ្វាយបង្គំគួរតែមានអ្វីខ្លះទៀត? សូមបង្ហាញឧទាហរណ៍មួយចំនួន។`

`4. អ្នកស្រីអេឡែន ជីវ៉ៃត៍បានសរសេរថា៖ «យើងគួរតែមានអារម្មណ៍រីករាយ នៅពេលដែលយើងថ្វាយបង្គំ ព្រះអម្ចាស់ ហើយនិងធ្វើកិច្ចការរបស់ទ្រង់នោះ»។ ដកស្រង់ពី Steps to Christ, page 103, adapted។ តើយើងអាចធ្វើអ្វីខ្លះ ដើម្បីឱ្យយើងបានសប្បាយរីករាយជាមួយនឹងការថ្វាយបង្គំព្រះអម្ចាស់នោះ?`