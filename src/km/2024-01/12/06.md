---
title:  តើរបស់ដែលព្រះចង់បានពិតប្រាកដនោះគឺជាអ្វី?
date:  21/03/2024
---

`សូមអានខគម្ពីរទំនុកតម្កើង 40:6-8; ទំនុកតម្កើង 50:7-23 និងទំនុកតម្កើង 51:16-19។ តើកំណាព្យទាំងនេះបានថ្លែងអំពីប្រធានបទសំខាន់អ្វីដែរ? ព្រះដែលបានសណ្ឋិតនៅក្នុងបញ្ញត្ត របស់ទ្រង់ បានសូមឱ្យរាស្ត្ររបស់ទ្រង់ថ្វាយយញ្ញបូជា និងថ្វាយតង្វាយដល់ទ្រង់ (និក្ខមនំ 20:24)។ តើហេតុអ្វីបានជាពេលខ្លះ ព្រះមិនសព្វព្រះទ័យចំពោះតង្វាយនេះយ៉ាងដូច្នេះ? តើរបស់ដែលព្រះចង់បាន ពីរាស្ត្ររបស់ទ្រង់ពិតប្រាកដនោះគឺជាអ្វី?`

កវីនៅក្នុងកណ្ឌគម្ពីរទំនុកតម្កើងចង់ឱ្យរាស្ត្ររបស់ព្រះយល់ពីហេតុផលដែលមានពេលខ្លះ នាំ ឱ្យទ្រង់មិនសព្វព្រះទ័យជាមួយនឹងការថ្វាយបង្គំរបស់ពួកគេ ដោយសារតែអំពើបាបបានបំបែកពួកគេចេញ ពីព្រះ។ ដូច្នេះហើយ ការថ្វាយបង្គំរបស់ពួកគេគឺជាការថ្វាយបង្គំសំដែង ដែលជាទីស្អប់ខ្ពើមដល់ព្រះជាទី បំផុត។

ព្រះមិនបានខ្ញាល់ជាមួយនឹងរាស្ត្ររបស់ទ្រង់ ដោយសារតង្វាយ ឬយញ្ញបូជារបស់ពួកគេនោះ ឡើយ។ ប៉ុន្តែ ទ្រង់បានខកព្រះទ័យ ដោយសារទង្វើអាក្រក់ និងអំពើបាបរបស់ពួកគេ។ ដ្បិតនៅក្នុងទី ជំនុំជម្រះ រាស្ត្ររបស់ព្រះមិនបានទទួលយុត្តិធម៌នៅក្នុងជីវិតរបស់ពួកគេនោះទេ (ទំនុកតម្កើង 50:8, 17-21)។ ប៉ុន្តែ កណ្ឌគម្ពីរទំនុកតម្កើងបានអធិប្បាយទាស់នឹងតង្វាយ ហើយនិងថ្វាយបង្គំដែលគ្មានហេតុផលនោះវិញ។ ដ្បិតការថ្វាយបង្គំរបស់ពួកបណ្តាជនគឺជាការថ្វាយបង្គំសំដែង និងគ្មានហេតុផល ច្បាស់លាស់ ពីព្រោះជីវិតរបស់ពួកគេមានពេញទៅដោយអំពើបាប។

នៅពេលដែលទង្វើរបស់យើងមិនស្របជាមួយនឹងការថ្វាយបង្គំ ឬជំនឿរបស់យើង នោះយើង នឹងថ្វាយបង្គំព្រះជាមួយនឹងហេតុផលខុសឆ្គងជាមិនខាន។ បន្ទាប់មក រឿងដែលយើងត្រូវបានធ្វើនៅក្នុង ការថ្វាយបង្គំព្រះកាន់តែសំខាន់ជាងទំនាក់ទំនងដែលយើងមានជាមួយនឹងព្រះទៅទៀត។ យើងនឹងយក ចិត្តទុកដាក់ចំពោះតង្វាយរបស់យើងជាងការដែលចិត្តរបស់យើងនៅជាប់នឹងទ្រង់ទៅទៀត។ ប៉ុន្តែ នៅពេល ដែលចិត្តរបស់យើងបានឃ្លាតចេញពីព្រះ នោះតង្វាយ និងយញ្ញបូជារបស់យើងនឹងគ្មានន័យអ្វីឡើយ។

`សូមអានខគម្ពីរយ៉ូហាន 4:23, 24។ តើនៅក្នុងខទាំងនេះ ព្រះយេស៊ូវកំពុងតែមានបន្ទូល យ៉ាងដូចម្តេចដែរ? តើព្រះបន្ទូលរបស់ទ្រង់បានស្របជាមួយនឹងរឿងដែលកណ្ឌគម្ពីរទំនុកតម្កើងរបស់យើង បានព្រមានទាស់នោះដោយរបៀបណា?`

បើមានតែយញ្ញបូជា និងតង្វាយ នោះមិនទាន់គ្រប់គ្រាន់នៅឡើយទេ។ តើតង្វាយនឹងមាន ប្រយោជន៍អ្វីទៅ បើសិនជាចិត្តនៃមនុស្សដែលថ្វាយរបស់ទាំងនោះមិនបានលន់តួអំពើបាបដោយសេចក្តី ជំនឿផងនោះ? ដ្បិតនៅពេលដែលរាស្ត្ររបស់ព្រះបានលន់តួអំពើបាបរបស់ពួកគេ តង្វាយរបស់ពួកគេក៏ជាទីគាប់ដល់ព្រះហឫទ័យនៃព្រះដែរ។ បន្ទាប់មក ទ្រង់បានទទួលយកតង្វាយនោះទុកជាអំណោយទាន បរិសុទ្ធវិញ (ទំនុកតម្កើង 51:19; សូមអានខគម្ពីរទំនុកតម្កើង 50:14)។ ព្រះយេស៊ូវបានយកសម្រង់ មតិពីលោកអេសាយមកយោងយ៉ាងដូច្នេះថា៖ «បណ្តាជននេះគេគោរពប្រតិបត្តិដល់អញតែបបូរមាត់ទេ ឯចិត្តគេ នោះនៅឆ្ងាយពីអញណាស់» (ម៉ាថាយ 15:8)។ ដូច្នេះហើយ បញ្ហាដែលកវីបានជួបក៏ដូចគ្នាទៅនឹងបញ្ហាដែលព្រះយេស៊ូវមានជាមួយនឹងមនុស្សមួយចំនួន រួមទាំងពួកមេដឹកនាំផងដែរ នៅអំឡុងពេលដែលទ្រង់មានព្រះជន្មរស់នៅលើផែនដីនេះ។

`តើហេតុអ្វីបានជាការស្គាល់សេចក្តីពិតមិនទាន់គ្រប់គ្រាន់ឱ្យយើងបានទទួលសេចក្តីសង្គ្រោះនោះ?`