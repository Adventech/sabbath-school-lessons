---
title:  សេចក្តីស្មោះត្រង់ដែលតាមទៅដល់ទីឆ្ងាយ
date:  01/03/2024
---

នៅក្នុងអំឡុងពេល2ទៅ3សប្តាហ៍ដំបូងដែលគាត់បានចូលនៅក្នុងកងយោធា លោកសេគូល ត្រូវបានគេបញ្ជូនឱ្យទៅធ្វើការនៅលើភ្នំដែលជាទឹកដីនៃប្រទេសយូហ្គោស្លាវីកាលពីមុន។ គាត់ត្រូវបាន មេបញ្ជាឱ្យប្រែធ្យូងនៅរសៀលថ្ងៃសុក្រចូលថ្ងៃសប្បាតហ៍។ មេបញ្ជាការម្នាក់បាននិយាយថា «ឯងត្រូវតែ រើធ្យូងចេញ15នាទីម្តង ហើយសម្រាក10នាទីទៅ បន្ទាប់មក ចាំ15នាទី ចាំយកធ្យូងចេញម្តងទៀត‍‍‍‍‍»។ លោកសេគូលបានតបទៅវិញថា «មេ ខ្ញុំសូមធ្វើអត់ឈប់រយៈ2ម៉ោងកន្លះ រហូតទាល់តែព្រះអាទិត្យលិច បន្ទាប់មក ខ្ញុំសូមផ្អាកការងារនេះសិន»។ មេបញ្ជាការបាននិយាយថា «គ្មានអ្នកណាអាចប្រែធ្យូង2ម៉ោង ហើយនោះទេ»។ លោកសេគូលបានតបទៅវិញថា «តែខ្ញុំអាចទាន»។

ដោយសារតែគាត់ធ្លាប់តែរស់នៅក្នុងជីវិតលុតដំខ្លួន នៅពេលដែលគាត់ធំឡើងនៅក្នុងប្រទេស ម៉ុងតេណេហ្គ្រោ (Montenegro) គាត់អាចរើធ្យូងបានយ៉ាងលឿនតាមដែលគាត់អាចទៅបាន។ ទាហានដទៃ ទៀតបានប្រាប់ឱ្យគាត់ធ្វើមួយៗ។ ពួកគេបានសួរគាត់ថា «ហេតុអី្វបានជាធ្វើការទាំងបង្ខំអ៊ីចឹង?»។ គាត់បាន តបទៅវិញថា «ខ្ញុំកំពុងតែព្យាយាមរើយកធ្យូងឱ្យបានច្រើនតាមដែលខ្ញុំអាចធ្វើទៅបាន ដើម្បីជួយកាត់បន្ថយ ការងារបងៗ កុំបារម្ភបង ខ្ញុំគ្រាន់តែចង់ធ្វើការងារនេះឱ្យបានច្រើនបំផុតតាមដែលខ្ញុំអាចធ្វើទៅបានប៉ុណ្ណោះ ប៉ុន្តែ ការងារដែលនៅសេសសល់ សូមឱ្យបងៗជួយបង្ហើយផង»។ ពាក្យសម្តីរបស់គាត់បានធ្វើឱ្យទាហាន ដទៃទៀតគោរពស្រឡាញ់គាត់។ ពួកគេបានមើលឃើញថា គាត់ពិតជាចង់ជួយពួកគេមែន។ ទាហានគ្រប់គ្នា មានការភ្ញាក់ផ្អើលជាខ្លាំង នៅពេលដែលបានឃើញលោកសេគូលបានសម្រេចការងាររើធ្យូងរបស់គាត់ ទៅតាមចំនួនដែលបានកំណត់ទុកចំពេលដែលថ្ងៃលិចល្មម។ ប៉ុន្តែ មេបញ្ជាការរបស់គាត់ហាក់ដូចជាមិនយល់អំពីគោលបំណងនៃការរក្សាថ្ងៃសប្បាតហ៍របស់គាត់នោះទាល់តែសោះ។ មានថ្ងៃសប្បាតហ៍មួយ មេបញ្ជាការរបស់គាត់បានបើកអានបញ្ជីភារកិច្ចដែលកងទាហានត្រូវធ្វើ បន្ទាប់មក គាត់បានប្រកាសថា «អ្នកទាំងអស់គ្នាត្រូវតែធ្វើការនៅថ្ងៃនេះ»។ លោកសេគូលបានក្រោកឡើងនិយាយថា «មេ ថ្ងៃនេះគឺជា ថ្ងៃសប្បាតហ៍របស់ខ្ញុំ ដូច្នេះហើយ ខ្ញុំមិនអាចធ្វើការនៅថ្ងៃនេះបានឡើយ»។ លោកសេគូលបានដឹងថា គាត់អាចនឹងប្រឈមនឹងការចាប់ដាក់ឃុំឃាំង បើសិនជាគាត់បាននិយាយថា «ថ្ងៃនេះ ខ្ញុំមិនធ្វើការងារ អ្វីឡើយ» ប៉ុន្តែ ផ្ទុយទៅវិញ គាត់បានជ្រើសរើសពាក្យសម្តីរបស់គាត់យ៉ាងប្រុងប្រយ័ត្ន ដោយនិយាយថា «ខ្ញុំមិនអាចធ្វើការនៅថ្ងៃនេះបានឡើយ»។ មេបញ្ជាការបានសួរគាត់ថា «តើពាក្យថា «មិនអាច» នេះ ឯង ចង់មានន័យយ៉ាងម៉េច?»។ លោកសេគូលបាននិយាយថា «ខ្ញុំគឺជាសមាជិកនៃព្រះវិហារសេវេនដេយ អាត់វេនទីស្ទ ដូច្នេះហើយ ខ្ញុំមិនអាចធ្វើការនៅថ្ងៃនេះបានឡើយ»។ មេបញ្ជាការបានឈរសម្លឹងមើលលោកសេគូលយ៉ាងមុឺងម៉ាត់។ គាត់បានសួរលោកសេគូលថា «សេគូល បើសិនជាឯងមិនអាចធ្វើការនៅ ថ្ងៃនេះ អ្នកណាជាអ្នកធ្វើការជំនួសឯងទៅ?»។ ទាហានទាំងអស់បានក្រោកឡើង រួចនិយាយព្រមៗគ្នាថា «បាទទាន ពួកយើងនឹងធ្វើការជំនួសសេគូល»។

នៅពេលនោះ លោកសេគូលបានដឹងថា ការជឿទុកចិត្តទៅលើព្រះមិនមែនត្រឹមតែជារឿងសំខាន់ប៉ុណ្ណោះទេ ប៉ុន្តែ ការជឿទុកចិត្តទៅលើមនុស្សក៏ជារឿងសំខាន់មួយដែរ។ ដ្បិតព្រះយេស៊ូវបាន មានបន្ទូលថា «‘ហើយឯងត្រូវស្រឡាញ់ ដល់ព្រះអម្ចាស់ ជាព្រះនៃឯង ឲ្យអស់អំពីចិត្ត អស់អំពីព្រលឹង អស់អំពីគំនិត ហើយអស់អំពីកម្លាំងនៃឯង’ នោះហើយជាបញ្ញត្តទី1 ឯបញ្ញត្តទី2 ក៏បែបដូចគ្នា គឺថា ‘ត្រូវ ឲ្យស្រឡាញ់អ្នកជិតខាងដូចខ្លួនឯង’ គ្មានបញ្ញត្តណាទៀតធំជាងបទទាំង2នេះទេ»។ លោកសេគូលបាន យល់ឃើញថា បើសិនជាគាត់ប្រព្រឹត្តចំពោះអ្នកដទៃដោយសេចក្តីយុត្តិធម៌ជាយ៉ាងណា នោះអ្នកដទៃនឹង តបស្នងមកគាត់វិញ ដោយសេចក្តីយុត្តិធម៌ជាយ៉ាងនោះដែរ។