---
title:  អ្នកដែលបានចូលមកតាមព្រះនាមរបស់ព្រះអម្ចាស់
date:  24/02/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 23; ទំនុកតម្កើង 22; ទំនុកតម្កើង 89:27-32; ទំនុកតម្កើង 2; ទំនុកតម្កើង 110:4-7; ហេព្រើរ 7:20-28។

> <p>ខចងចាំ</p>
> «ឯថ្មដែលពួកជាងសង់ផ្ទះបានចោលចេញ នោះបានត្រឡប់ជាថ្មជ្រុងយ៉ាងឯកហើយ នេះគឺ ជាការដែលព្រះយេហូវ៉ាទ្រង់ធ្វើ ហើយក៏អស្ចារ្យនៅភ្នែកនៃយើងខ្ញុំ» (ទំនុកតម្កើង 118:22, 23)។

កណ្ឌគម្ពីរទំនុកតម្កើងបានប្រាប់យើងអំពីព្រះយេស៊ូវ ហើយនិងកិច្ចការដែលទ្រង់បានធ្វើសម្រាប់ព្រះ។ នៅក្នុងកណ្ឌគម្ពីរទំនុកតម្កើង យើងអាចអានសឹងតែគ្រប់រឿងទាំងអស់ដែលព្រះយេស៊ូវ ត្រូវធ្វើ ដើម្បីសង្គ្រោះយើង។

តើកណ្ឌគម្ពីរទំនុកតម្កើងរួមមានប្រធានបទអ្វីខ្លះ? កណ្ឌគម្ពីរទំនុកតម្កើងបានបង្រៀនយើង ថា (1) ព្រះយេស៊ូវគឺជាព្រះ។ (2) ព្រះយេស៊ូវក៏ជាព្រះរាជបុត្រារបស់ព្រះ។ (3) ព្រះយេស៊ូវគឺជាអ្នក គង្វាលល្អ។ (4) សិស្សម្នាក់របស់ព្រះយេស៊ូវនឹងលក់ទ្រង់ទៅឱ្យខ្មាំងសត្រូវរបស់ទ្រង់។ (5) ព្រះយេស៊ូវ នឹងស្តាប់បង្គាប់ព្រះ។ (6) ធាតុរបស់ព្រះយេស៊ូវនឹងមិនត្រូវបានបាក់បែកឡើយ។ (7) ព្រះយេស៊ូវនឹង ត្រូវសុគត។ (8) ព្រះយេស៊ូវនឹងរស់ពីស្លាប់ឡើងវិញ។ (9) ទ្រង់នឹងយាងទៅឯស្ថានសួគ៌។ (10) ទ្រង់ នឹងធ្វើជាអង្គជំនួយរបស់យើង។ (11) ទ្រង់គឺជាស្តេច។ កវីដែលបានសរសេរប្រធានបទទាំងនេះនៅ ក្នុងកណ្ឌគម្ពីរទំនុកតម្កើងជាច្រើនរយឆ្នាំ មុនពេលដែលព្រះយេស៊ូវយាងត្រឡប់មកផែនដីនេះវិញ។

ព្រះយេស៊ូវបានសន្ទនាជាមួយនឹងសិស្សរបស់ទ្រង់អំពីកណ្ឌគម្ពីរទំនុកតម្កើងនៅតាមផ្លូវទៅ កាន់ភូមិអេម៉ោស (លូកា 24:44)។ ឥឡូវនេះ យើងអាចយល់អំពីមូលហេតុដែលព្រះយេស៊ូវបានធ្វើដូច្នេះហើយ។ ពោលគឺទ្រង់ចង់ឱ្យពួកសិស្សរបស់ទ្រង់បានមើលឃើញភ័ស្តុតាងនៅក្នុងកណ្ឌគម្ពីរ ទំនុកតម្កើង និងនៅក្នុងកណ្ឌគម្ពីរដទៃនៅក្នុងព្រះគម្ពីរដែលបានបង្ហាញពីអត្ថសញ្ញាណរបស់ទ្រង់។

បទគម្ពីរទំនុកតម្កើង ជំពូក24, 45, 72 និង101 បានបង្ហាញថា ព្រះយេស៊ូវគឺជាស្តេច និងជាចៅក្រមរបស់យើង។ បទគម្ពីរទំនុកតម្កើង ជំពូក88 និងជំពូក102 គឺជាសេចក្តីអធិស្ឋានដែល បានបង្ហាញនូវការឈឺចាប់ដែលព្រះយេស៊ូវបានរងទុក្ខនៅក្នុងនាមជាមនុស្សម្នាក់ដូចជាយើងដែរ។ នៅក្នុងកណ្ឌគម្ពីរទំនុកតម្កើង យើងនឹងអានអំពីសេចក្តីអធិស្ឋានដែលព្រះយេស៊ូវបានទូលសូមឱ្យព្រះ សង្គ្រោះមនុស្សជាតិ។