---
title:  ស្តេចដ៏នៅអស់កល្បជានិច្ច
date:  28/02/2024
---

`សូមអានបទគម្ពីរទំនុកតម្កើង ជំពូក2; ខគម្ពីរទំនុកតម្កើង 110:1-3, 5, 6 និងខគម្ពីរ ទំនុកតម្កើង 89:4, 13-17។ តើខទាំងនេះបានបង្រៀនយើងអំពីព្រះយេស៊ូវដែលជាស្តេចរបស់យើង នេះយ៉ាងដូចម្តេចដែរ?`

កណ្ឌគម្ពីរទំនុកតម្កើងបានបង្ហាញយើងអំពីរូបភាពរបស់ព្រះនៅក្នុងនាមជាព្រះវរបិតារបស់ព្រះអង្គ សង្គ្រោះ។ រូបភាពនេះបានជួយឱ្យយើងនឹកចាំអំពីពិធីដ៏ពិសេសមួយនៅក្នុងសាសន៍អ៊ីស្រាអែល នៅពេល ដែលមានអ្នកណាម្នាក់ត្រូវបានតាំងឡើងជាស្តេចនោះ។ ព្រះបានយកស្តេចមកធ្វើជាកូនចិញ្ចឹមរបស់ទ្រង់ ហើយទ្រង់ក៏បានតាំងសេចក្តីសន្យាមួយជាមួយនឹងស្តេចផងដែរ (ទំនុកតម្កើង 2:7; ទំនុកតម្កើង 89:26-28)។ ខគម្ពីរទំនុកតម្កើង 2:7 បានប្រាប់យើងថា ព្រះអង្គសង្គ្រោះនឹងបានរស់ពីស្លាប់ឡើងវិញ ហើយទ្រង់ក៏នឹងតាំងសេចក្តីសន្យាថ្មីមួយដ៏នៅអស់កល្បជានិច្ចជាមួយនឹងរាស្ត្ររបស់ទ្រង់ផងដែរ (កិច្ចការ 13:33-39; ហេព្រើរ 1:5)។ ខគម្ពីរទំនុកតម្កើង 2:7 ក៏បានប្រាប់យើងថា ព្រះយេស៊ូវនឹងបានក្លាយ ទៅជាសម្តេចសង្ឃនៃរាស្ត្ររបស់ទ្រង់ផងដែរ (ហេព្រើរ 5:5)។ ហើយទ្រង់ក៏បានគង់នៅខាងស្តាំព្រះផង ដែរ។ កន្លែងកិត្តិយសនេះបានបង្ហាញថា ព្រះយេស៊ូវទ្រង់មានអំណាចគ្រប់យ៉ាង ហើយទ្រង់ក៏បានគ្រប់គ្រង ផែនដីទាំងមូលផងដែរ (ទំនុកតម្កើង 110:1; កិច្ចការ 7:55, 56)។

នៅពេលដែលសង្គ្រាមរវាងព្រះ ហើយនិងសាតាំងត្រូវបានបញ្ចប់ទៅ នោះព្រះនឹងដាក់ខ្មាំងសត្រូវ របស់ព្រះយេស៊ូវឱ្យនៅក្រោមការគ្រប់គ្រងរបស់ទ្រង់ (ទំនុកតម្កើង 110:2; ទំនុកតម្កើង 2:9)។ មុន ពេលដែលរឿងនេះបានកើតឡើង ព្រះបានផ្តល់ឱកាសឱ្យពួកស្តេចអាក្រក់បានលន់តួអំពើបាបរបស់ពួកគេ ហើយបែរមកថ្វាយបង្គំព្រះអង្គសង្គ្រោះវិញ (ទំនុកតម្កើង 2:10-12)។

នៅក្នុងបទគម្ពីរទំនុកតម្កើង ជំពូក7 យើងបានឃើញរូបភាពនៅពេលអនាគត បន្ទាប់ពីព្រះយេស៊ូវ បានឈ្នះសង្គ្រាមទាស់នឹងខ្មាំងសត្រូវរបស់ទ្រង់នោះ។ ទន្ទឹមគ្នានេះ នគររបស់ព្រះយេស៊ូវក៏ត្រូវបានតាំង ឡើងនៅលើផែនដីនេះដែរ។ ដ្បិតលោកដានីយ៉ែលបានប្រាប់យើងថា នគររបស់ព្រះយេស៊ូវគឺ ជានគរ ដ៏នៅអស់កល្បជានិច្ច (ដានីយ៉ែល 7:27)។ ដូច្នេះហើយ យើងអាចជឿទុកចិត្តទៅលើសេចក្តីសន្យានេះបាន តាមរយៈឈើឆ្កាង។

ព្រះបានសន្យាថា ទ្រង់នឹងប្រទានព្រះពរដល់មនុស្សគ្រប់គ្នា ដែលបានជឿទុកចិត្តទៅលើព្រះ មហាក្សត្រយេស៊ូវ (ទំនុកតម្កើង 2:12)។ ដ្បិតរាស្ត្ររបស់ព្រះមានពេញទៅដោយសេចក្តីអំណរ ដោយសារ ព្រះអង្គសង្គ្រោះរបស់ពួកគេក៏ជាស្តេចរបស់ពួកគេផងដែរ។ ទ្រង់គឺជាស្តេចដ៏បរិសុទ្ធ ហើយនគររបស់ទ្រង់ ក៏បរិសុទ្ធដែរ (ទំនុកតម្កើង 89:15-17)។

`យើងបានដឹងថា នៅចុងបញ្ចប់ សេចក្តីល្អនឹងបានសេចក្តីអាក្រក់ ដោយសារតែភាពយុត្តិធម៌ របស់ព្រះ។ ដ្បិតទ្រង់នឹងបញ្ចប់ការឈឺចាប់ ហើយនិងការរងទុក្ខជារៀងរហូតតទៅ។ តើសេចក្តីពិតនៅត្រង់នេះគួរតែធ្វើឱ្យយើងមានអារម្មណ៍យ៉ាងដូចម្តេចដែរ នៅពេលដែលយើងក្រឡេកឃើញសេចក្តីអាក្រក់ កំពុងតែឈ្នះសេចក្តីល្អនោះ?`