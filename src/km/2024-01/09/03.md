---
title:  ព្រះអង្គសង្គ្រោះដែលបានរងទុក្ខ
date:  26/02/2024
---

`សូមអានបទគម្ពីរទំនុកតម្កើង ជំពូក22 និងខគម្ពីរទំនុកតម្កើង 118:22។ តើមនុស្សលោក បានធ្វើអ្វីខ្លះ ទៅកាន់ព្រះដែលបានយាងមកសង្គ្រោះពួកគេនោះ?`

កណ្ឌគម្ពីរទំនុកតម្កើងបានពិពណ៌នាអំពីព្រះអង្គសង្គ្រោះដែលបានរងទុក្ខ រួមទាំងអារម្មណ៍ នៃការឈឺចាប់ ហើយនិងភាពឯកោរបស់ទ្រង់ផងដែរ (ទំនុកតម្កើង 42; ទំនុកតម្កើង 88; ទំនុកតម្កើង 102)។ បទគម្ពីរទំនុកតម្កើង ជំពូក22 បានប្រាប់យើងអំពីការសុគតរបស់ព្រះយេស៊ូវ ដោយទ្រង់បាន អធិស្ឋាននៅលើឈើឆ្កាង ដោយប្រើពាក្យពេចន៍នៃខគម្ពីរទំនុកតម្កើង 22:1 (ម៉ាថាយ 27:46)។

ព្រះយេស៊ូវ ហើយនិងព្រះវរបិតារបស់ទ្រង់បានស្រឡាញ់គ្នាជាខ្លាំង។ ពីព្រោះព្រះយេស៊ូវ និង ព្រះវរបិតាទ្រង់មានចិត្ត និងគំនិតតែមួយ (យ៉ូហាន 1:1, 2; យ៉ូហាន 10:30)។ ដូច្នេះហើយ ព្រះយេស៊ូវ បានរងទុក្ខជាខ្លាំង នៅពេលដែលអំពើបាបរបស់យើងបានបំបែកទ្រង់ចេញពីព្រះវរបិតាទ្រង់នោះ។ ប៉ុន្តែ ការរងទុក្ខមិនអាចបំផ្លាញសេចក្តីស្រឡាញ់រវាងព្រះយេស៊ូវ ហើយនិងព្រះវរបិតារបស់ទ្រង់បានឡើយ។ នៅពេលដែលព្រះវរបិតាបានបែរព្រះភ័ក្ត្រចេញពីព្រះយេស៊ូវនៅលើឈើឆ្កាង នោះព្រះយេស៊ូវបានជឿទុកចិត្តទៅព្រះវរបិតាទ្រង់ទាំងស្រុង។

«ព្រះយេស៊ូវគឺជាអង្គជំនួសយើង។ ព្រះយេស៊ូវបានទទួលយកកំហុសនៃអំពើបាបរបស់យើង។ ទ្រង់បានទទួលរងអំពើបាបរបស់យើង ដើម្បីសង្គ្រោះយើងឱ្យរួចផុតពីទណ្ឌកម្មនៃការរំលងបញ្ញត្តរបស់ ព្រះ។ ព្រះយេស៊ូវបានទ្រាំទ្រកំហុសនៃអំពើបាបដែលមនុស្សជាតិទាំងអស់បានបង្កឡើងនៅក្នុងព្រះទ័យ របស់ទ្រង់។ ដ្បិតសេចក្តីក្រោធរបស់ព្រះដែលទាស់នឹងអំពើបាបនោះ បានធ្វើឱ្យព្រះទ័យរបស់ព្រះយេស៊ូវ មានពេញទៅដោយភាពភ័យខ្លាច ហើយនិងភាពអស្ចារ្យ»។ ដកស្រង់ពី Ellen G. White, The Desire of Ages, pages 753, adapted។

បទគម្ពីរទំនុកតម្កើង ជំពូក22បានប្រើរូបស័ព្ទជាសត្វគោឈ្មោល សត្វសិង្ហ ហើយនិងសត្វឆ្កែ។ ដ្បិតសត្វទាំងនេះបានបង្ហាញអំពីសេចក្តីសម្អប់ដែលមនុស្សលោកមានចំពោះព្រះអង្គសង្គ្រោះ នៅក្នុងអំឡុងនៃនាទីចុងក្រោយរបស់ទ្រង់នៅលើឈើឆ្កាងនោះ។ មនុស្សលោកបានប្រៀបធៀបព្រះអង្គសង្គ្រោះ ទៅនឹងសត្វដង្កូវអស់សង្ឃឹមមួយក្បាល ដែលមិនអាចធ្វើបាបអ្នកណាបានឡើយ។ បទគម្ពីរទំនុកតម្កើង ជំពូក22បានប្រាប់យើងអំពីរបៀបដែលពួកបណ្តាជនបានមាក់ងាយព្រះយេស៊ូវ នៅពេលដែលទ្រង់អំពាវនាវរកព្រះវរបិតាទ្រង់នោះ (ទំនុកតម្កើង 22:1, 8; ម៉ាថាយ 27:43)។ ពួកទាហានបានយកសម្លៀកបំពាក់របស់ព្រះយេស៊ូវទៅហែកចែកគ្នា (ទំនុកតម្កើង 22:18; ម៉ាថាយ 27:35)។ មនុស្ស លោកបានគិតថា ព្រះយេស៊ូវគឺប្រៀបដូចជាដង្កូវមួយក្បាល។ ពួកគេចង់បំផ្លាញទ្រង់ណាស់ ដោយសារតែ ពួកគេមិនបានដឹងថា ទ្រង់នឹងក្លាយមកជាថ្មជ្រុងយ៉ាងឯកនៅក្នុងរោងឧបោសថនោះឡើយ (ទំនុកតម្កើង 118:22)។ ទ្រង់នឹងរៀបចំផ្លូវថ្មីមួយសម្រាប់ឱ្យមនុស្សមានបាបបានចូលទៅឯព្រះ។

ព្រះអង្គសង្គ្រោះដែលមនុស្សលោកបានបដិសេធនេះ ក៏បានក្លាយមកជាសេចក្តីសង្ឃឹមនៃរាស្ត្រ របស់ព្រះ នៅពេលដែលទ្រង់រស់ពីស្លាប់ឡើងវិញនោះដែរ (ម៉ាថាយ 21:42; កិច្ចការ 4:10-12)។ ព្រះយេស៊ូវបានរងទុក្ខ ដោយសារតែមនុស្សដែលទ្រង់បានយាងមកជួយនោះ បានបដិសេធទ្រង់។ ប៉ុន្តែ ព្រះបានលើកតម្កើងព្រះរាជបុត្រារបស់ទ្រង់វិញ។ ព្រះបានលើកព្រះយេស៊ូវឱ្យធ្វើជាមេនៃពួកជំនុំរបស់ទ្រង់ (អេភេសូរ 2:20-22; ពេត្រុសទី1 2:4-8)។ អស់អ្នកណាដែលបានបដិសេធទ្រង់ ក៏មានន័យថា ពួកគេបានបដិសេធផែនការដែលព្រះបានរៀបចំ ដើម្បីសង្គ្រោះមនុស្សមានបាបនោះដែរ។ ដូច្នេះហើយ យើងត្រូវតែធ្លាក់នៅលើថ្មនេះ ដើម្បីឱ្យបានសង្គ្រោះ។ តែបើថ្មនេះបានធ្លាក់មកលើយើងវិញ នោះយើងនឹងត្រូវបាក់បែកខ្ទិចខ្ទីទៅ (អេសាយ 8:14; ម៉ាថាយ 21:44)។

`ព្រះយេស៊ូវបានរងទុក្ខជំនួសលោកអ្នក។ តើដំណឹងនេះគួរតែធ្វើឱ្យយើងមានអារម្មណ៍ដូចម្តេច អំពីអំពើបាបនោះ?`