---
title:  ការសិក្សាបន្ថែម
date:  01/03/2024
---

សូមអាន Ellen G. White, “God With Us,” pages 19-26, in The Desire of Ages។

អ្នកស្រីអេឡែន ជីវ៉ៃត៍បានបកស្រាយអំពីរបៀបដែលព្រះយេស៊ូវបានយកព្រះអង្គទ្រង់មករួមជាមួយនឹងមនុស្សជាតិ។ «ព្រះបានក្លាយមកជាមនុស្សលោក។ នៅក្នុងនាមជាមនុស្សលោក ព្រះយេស៊ូវ បានប៉ះពាល់ចិត្តមនុស្សលោកជាច្រើននាក់។ នៅក្នុងនាមជាព្រះ ព្រះយេស៊ូវបានរៀបចំផ្លូវមួយ ដើម្បីឱ្យ យើងបានចូលទៅឯបល្ល័ង្ករបស់ព្រះ។ ព្រះយេស៊ូវគឺជាកូនមនុស្ស ដែលបានបង្ហាញគំរូដល់យើង អំពីរបៀប ដែលយើងគួរតែគោរពតាមព្រះ។ រីឯនៅក្នុងនាមជាព្រះរាជបុត្រារបស់ព្រះវិញ ព្រះយេស៊ូវបានប្រទានអំណាចឱ្យយើងបានគោរពតាមព្រះ។ ព្រះយេស៊ូវអង្គទ្រង់ផ្ទាល់ក៏បានមានបន្ទូលជាមួយនឹងលោកម៉ូសេ ចេញពីគុម្ពបន្លាដែលឆេះភ្លើង។ ព្រះយេស៊ូវបានមានបន្ទូលទៅកាន់លោកម៉ូសេថា៖ ‘អញជាព្រះដ៏ជាព្រះ’ រួចទ្រង់មានព្រះបន្ទូលទៀតថា ‘ឯងត្រូវឆ្លើយប្រាប់ដល់ពួកកូនចៅអ៊ីស្រាអែលដូច្នេះថា ព្រះដ៏ជាព្រះទ្រង់ បានចាត់ឲ្យខ្ញុំមកឯអ្នករាល់គ្នា’ (និក្ខមនំ 3:14)។ ព្រះនាមរបស់ព្រះអម្ចាស់ក៏ប្រៀបដូចជាសេចក្តីសន្យា មួយយ៉ាងដូច្នេះដែរ។ នៅពេលដែលទ្រង់បើកបង្ហាញព្រះនាមរបស់ទ្រង់ដល់លោកម៉ូសេ នោះទ្រង់ក៏បាន ប្រទានសេចក្តីសន្យារបស់ទ្រង់នៅក្នុងការសង្គ្រោះសាសន៍អ៊ីស្រាអែលផងដែរ។ ដូច្នេះហើយ នៅពេល ដែលព្រះយេស៊ូវបានយាងមកកាន់ផែនដីនេះនៅក្នុងរូបកាយជាមនុស្សលោក នោះទ្រង់ក៏បានប្រកាសថា ទ្រង់គឺជាព្រះដ៏ជាព្រះនោះឯង។ ព្រះយេស៊ូវគឺជាក្មេងម្នាក់មកពីភូមិបេថ្លេហិម។ ទ្រង់គឺជាព្រះអង្គសង្គ្រោះ ដែលគ្មានអំនួតនៅក្នុងចិត្ត។ ព្រះយេស៊ូវក៏ជាព្រះដែលបានយាងចុះមកនៅក្នុងរូបកាយជាមនុស្សលោក ផងដែរ [ខគម្ពីរធីម៉ូថេ 3:16]។ ព្រះយេស៊ូវបានមានបន្ទូលមកកាន់យើងថា ‘ខ្ញុំជាអ្នកគង្វាលល្អ ឯអ្នកគង្វាលល្អ ក៏ស៊ូតែប្តូរជីវិតជំនួសចៀម’ (យ៉ូហាន 10:11)។ ‘ខ្ញុំជាផ្លូវ ជាសេចក្តីពិត ហើយជាជីវិត’ (យ៉ូហាន 14:6)។ ដ្បិត `គ្រប់ទាំងអំណាចបានប្រគល់មកខ្ញុំនៅលើស្ថានសួគ៌ ហើយលើផែនដីផង’ (ម៉ាថាយ 28:18)។ ‘ហើយមើល ខ្ញុំក៏នៅជាមួយនឹងអ្នករាល់គ្នាជារាល់ថ្ងៃដែរ ដរាបដល់បំផុតកល្ប’ (ម៉ាថាយ 28:18)។» ដកស្រង់ពី The Desire of Ages, pages 24, 25, adapted។

**សំណួរពិភាក្សា**

`1. តើព្រះបានបង្ហាញរាស្ត្ររបស់ទ្រង់ថា ទ្រង់នឹងរក្សាសេចក្តីសន្យារបស់ទ្រង់ បើទោះបីជាពួកគេគ្មានជំនឿទៅលើទ្រង់ក៏ដោយនោះដោយរបៀបណាដែរ? តើសព្វថ្ងៃនេះ គោលគំនិតនេះបានផ្តល់សេចក្តីសង្ឃឹមអ្វីដែរដល់យើង នៅពេលដែលយើងធ្វើឱ្យព្រះខកព្រះទ័យ ដោយយើងបានធ្លាក់ចូលទៅក្នុងអំពើ បាបនោះ?`

`2. ព្រះយេស៊ូវគឺជាសម្តេចសង្ឃដ៏ពិសេសមួយអង្គ។ ទ្រង់គឺជាសម្តេចសង្ឃដែលមានលក្ខណៈស្រដៀង ទៅនឹងលោកមុិលគីស្សាដែកនោះដែរ។ តើសេចក្តីពិតនៅត្រង់នេះបានផ្តល់សេចក្តីជំនឿឱ្យយើងបានជឿ ថា ព្រះយេស៊ូវអាចសង្គ្រោះរាស្ត្ររបស់ទ្រង់ចេញពីអំពើបាបនោះដោយរបៀបណាដែរ?`

`3. កណ្ឌគម្ពីរម៉ាថាយ ម៉ាកុស លូកា និងយ៉ូហានបានបង្ហាញយើងអំពីរបៀបដែលព្រះយេស៊ូវបានបំពេញ សេចក្តីសន្យាជាព្រះអង្គសង្គ្រោះនៅក្នុងកណ្ឌគម្ពីរទំនុកតម្កើងនោះ។ តើគោលគំនិតនេះបានជួយឱ្យយើង ជឿទៅលើព្រះដោយរបៀបណា?`

`4. ព្រះយេស៊ូវបានមានបន្ទូលថា «គ្រប់ទាំងអំណាចបានប្រគល់មកខ្ញុំនៅលើស្ថានសួគ៌ ហើយលើផែនដី ផង» (ម៉ាថាយ 28:18)។ តើព្រះបន្ទូលទាំងនេះបានផ្តល់សេចក្តីសង្ឃឹមអ្វីដល់យើង?`