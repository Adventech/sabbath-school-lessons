---
title:  ព្រះយេស៊ូវដែលជាអ្នកគង្វាលរបស់យើង
date:  25/02/2024
---

`សូមអានបទគម្ពីរទំនុកតម្កើង ជំពូក23; ទំនុកតម្កើង 28:9; ទំនុកតម្កើង 80:1; ទំនុកតម្កើង 78:52, 53; ទំនុកតម្កើង 79:13 និងទំនុកតម្កើង 100:3។ តើទំនាក់ទំនងរវាងព្រះអម្ចាស់ ហើយ និងរាស្ត្ររបស់ទ្រង់ត្រូវបានបង្ហាញនៅក្នុងខទាំងនេះដោយរបៀបណា?`

កណ្ឌគម្ពីរទំនុកតម្កើងបានបង្រៀនយើងថា ព្រះអម្ចាស់គឺប្រៀបដូចជាអ្នកគង្វាលម្នាក់យ៉ាងដូច្នោះដែរ។ ហើយរាស្ត្ររបស់ទ្រង់គឺប្រៀបដូចជាចៀមរបស់ទ្រង់។ រូបស័ព្ទនេះបានជួយឱ្យយើងយល់អំពីរបៀបដែលព្រះបានយកព្រះទ័យទុកដាក់ចំពោះរាស្ត្ររបស់ទ្រង់។ ពោលគឺរាស្ត្ររបស់ព្រះត្រូវតែពឹង ផ្អែកទៅលើទ្រង់ ដើម្បីឱ្យទ្រង់ប្រទានឱ្យពួកគេនូវអ្វីគ្រប់យ៉ាងដែលពួកគេត្រូវការ។ រូបស័ព្ទនេះបានបង្ហាញ យើងអំពីទំនាក់ទំនងនៃសេចក្តីស្រឡាញ់រវាងព្រះ និងរាស្ត្ររបស់ទ្រង់។ អ្នកគង្វាលបានរស់នៅជាមួយនឹង ហ្វូងចៀមរបស់ពួកគេ ដើម្បីថែរក្សាចៀមទាំងអស់។ ដូច្នះហើយ ព្រះគឺជាម្ចាស់នៃហ្វូងចៀម។ ហ្វូងចៀម នេះគឺជារបស់ទ្រង់ ដោយសារតែទ្រង់បានប្រទានជីវិតដល់ពួកគេ (ទំនុកតម្កើង 95:6, 7; ទំនុកតម្កើង 100:3) ហើយទ្រង់ក៏បានសន្យានឹងពួកគេផងដែរ (ទំនុកតម្កើង 13:20)។

នៅក្នុងខគម្ពីរទំនុកតម្កើង 80:1 យើងបានអានអំពីអ្នកគង្វាលដែលបានដឹកនាំលោកយ៉ូសែប ដូចជាហ្វូងចៀមមួយក្រុមដូច្នោះដែរ។ នៅក្នុងរូបស័ព្ទនេះ លោកយ៉ូសែបគឺជារូបស័ព្ទមួយតំណាងឱ្យសាសន៍ អ៊ីស្រាអែល ដែលរូបស័ព្ទនៃអ្នកគង្វាលចៀមដែលបានដឹកនាំលោកយ៉ូសែប បានជួយឱ្យយើងនឹកចាំពី សេចក្តីសន្យាដ៏អស្ចារ្យអំពីសាសន៍អ៊ីស្រាអែល ដែលលោកយ៉ាកុបបានប្រគល់ជូនលោកយ៉ូសែប។ កវីនៅក្នុងជំពូកនេះបានយករូបស័ព្ទនេះមកប្រើជាមធ្យោបាយមួយ ដើម្បីទូលសូមឱ្យព្រះបំពេញសេចក្តីសន្យា ដ៏អស្ចារ្យនេះដល់រាស្ត្ររបស់ទ្រង់ផង (លោកុប្បត្តិ 49:24)។

នៅក្នុងសម័យព្រះគម្ពីរ ស្តេចគឺជាអ្នកគង្វាលរាស្ត្ររបស់ទ្រង់ (សាំយូអែលទី2 5:2)។ គួរឱ្យ សោកស្តាយណាស់ ស្តេចដែលជាមនុស្សលោកតែងតែមិនខ្វល់ខ្វាយពីសុខទុក្ខរាស្ត្ររបស់ពួកគេ ដូចជា ព្រះយេស៊ូវបានធ្វើនោះទេ។ ត្រង់នេះឯងគឺជាមូលហេតុដែលព្រះបានទទួលនាមថា ជាអ្នកគង្វាលដ៏ល្អ នោះ។

`សូមអានខគម្ពីរយ៉ូហាន 10:11-15។ តើនៅក្នុងខទាំងនេះ ព្រះយេស៊ូវដែលជាអ្នកគង្វាល ល្អបានមានបន្ទូលអំពីអង្គទ្រង់យ៉ាងដូចម្តេចដែរ?`

ព្រះយេស៊ូវបានមានបន្ទូលថា ចៀមរបស់ទ្រង់បានស្គាល់ព្រះសូរសៀងរបស់ទ្រង់ (យ៉ូហាន10:4, 27)។ រហូតមកដល់សព្វថ្ងៃនេះ អ្នកគង្វាលចៀមនៅក្នុងបែកមជ្ឈិមបូព៌ាអាចហៅឱ្យចៀមរបស់ ពួកគេមករកពួកគេបាន។ នៅពេលដែលចៀមបានឮសំឡេងអ្នកគង្វាលរបស់ពួកវា នោះពួកវានឹងដើរចេញពីចៀមដទៃទៀតដែលមិនមែនជាផ្នែកនៃហ្វូងចៀមរបស់ពួកវា។ បន្ទាប់មក ចៀមនឹងទៅដើរទៅតាម អ្នកគង្វាលរបស់វាវិញ។ មានពេលខ្លះ ហ្វូងចៀមរបស់ព្រះបានរងនូវការលំបាកជាច្រើន។ ហើយពួកគេ ក៏បានដឹងថា បទពិសោធន៍ទាំងនេះគឺជាសញ្ញាបង្ហាញថា ព្រះអម្ចាស់មិនសព្វព្រះហឫទ័យជាមួយនឹងពួកគេនោះឡើយ។ ប៉ុន្តែ អ្នកគង្វាលចៀមល្អមិនដែលបោះបង់ពួកគេចោលឡើយ។ ទ្រង់តែងតែស្វែងរក ចៀមបាត់បង់របស់ទ្រង់ ដើម្បីសង្គ្រោះពួកគេជានិច្ច។ រូបស័ព្ទដ៏មានអំណាចនេះបានបង្ហាញយើងអំពីសេចក្តីស្រឡាញ់ដែលព្រះមានចំពោះយើង។ ហើយព្រះក៏សព្វព្រះហឫទ័យនឹងសុគតជំនួសចៀមរបស់ ទ្រង់ដែរ (យ៉ូហាន 10:11, 15)។ ព្រះយេស៊ូវគឺជាអ្នកគង្វាលចៀមដែលបានក្លាយមកជាកូនចៀម ដើម្បី សង្គ្រោះចៀមរបស់ទ្រង់ (យ៉ូហាន 1:29)។