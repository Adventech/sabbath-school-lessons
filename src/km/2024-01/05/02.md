---
title:  សម័យកាលនៃសេចក្តីអាក្រក់
date:  28/01/2024
---

`សូមអានខគម្ពីរទំនុកតម្កើង 74:18-22 និងទំនុកតម្កើង 79:5-13។ កំណាព្យទាំង2នេះក៏ជាសេចក្តីអធិស្ឋានផងដែរ។ តើសេចក្តីអធិស្ឋានទាំងនេះបានរៀបរាប់អំពីអ្វីខ្លះ? តើកវីដែលកំពុង តែទូលសូមទៅឯព្រះអម្ចាស់នោះបានធ្វើអី្វខ្លះ?`

កវីនៅក្នុងជំពូកទាំងនេះមានបំណងចង់យល់អំពីសង្គ្រាមរវាងសេចក្តីល្អ និងសេចក្តីអាក្រក់។ កវីនៅក្នុងជំពូកទាំងនេះបានមានប្រសាសន៍ថា ព្រះទ្រង់មានព្រះទ័យអត់ធ្មត់ មានប្រាជ្ញាញ្ញាណ និងអំណាច ខ្លាំងក្លានៅក្នុងសង្គ្រាមនេះ។

នៅក្នុងកណ្ឌគម្ពីរទំនុកតម្កើង នៅពេលណាដែលកវីបានរៀបរាប់អំពីសេចក្តីអាក្រក់ នោះពួកគេ ក៏បានរៀបរាប់អំពីរបៀបដែលព្រះត្រូវដោះស្រាយបញ្ហានេះដែរ។ ការដែលខ្មាំងសត្រូវរបស់ព្រះបានបំផ្លាញ ទីក្រុងយេរូសាឡិម និងបានបំផ្លាញព្រះវិហារ បានធ្វើឱ្យកវីនៅក្នុងជំពូកនេះអន់ចិត្តជាខ្លាំង។ ពួកគេបាន ព្រួយបារម្ភខ្លាចសាសន៍ដទៃនឹងគិតថា ព្រះទ្រង់ខ្សោយ បន្ទាប់មក ពួកគេនឹងចំអកឱ្យទ្រង់។ ពួកសាសន៍ អ៊ីស្រាអែលគឺជាទ្រព្យសម្បត្តិរបស់ព្រះ ដោយសារតែព្រះបានតាំងសេចក្តីសន្យារបស់ទ្រង់ជាមួយនឹងពួកគេ (ចោទិយកថា 4:2-38; ចោទិយកថា 32:8, 9)។ សាសន៍អ៊ីស្រាអែលគឺជា «ទីបន្ទាល់រស់» ដែលព្រះ ត្រូវរក្សាសេចក្តីសន្យារបស់ទ្រង់។ សេចក្តីសន្យាដែលព្រះបានតាំងឡើងជាមួយនឹងសាសន៍អ៊ីស្រាអែល នៅក្នុងអំឡុងពេលនៃគ្រាលំបាកនេះ ក៏ជាសេចក្តីសន្យាចុងក្រោយសម្រាប់យើងផងដែរ។ ម៉្យាងទៀត យើងក៏ជាសម្បត្តិទ្រព្យដ៏ពិសេសរបស់ព្រះផងដែរ។ នៅពេលអនាគត មនុស្សគ្រប់គ្នានឹងក្រាបថ្វាយបង្គំ ព្រះ។ មនុស្សពីគ្រប់សម័យកាលទាំងអស់នឹងចូលមកបម្រើទ្រង់។ សេចក្តីសន្យាទាំងនេះមានតម្លៃចំពោះ កវីទាំងនេះណាស់។ ហេតុដូច្នេះហើយ បានជាពួកគេអន់ចិត្ត នៅពេលដែលខ្មាំងសត្រូវនៃសាសន៍ដទៃបានវាយចូលមកក្នុងប្រទេសអ៊ីស្រាអែលនោះ។ ខ្មាំងសត្រូវទាំងនេះគឺជាឧបសគ្គដល់សន្យាគ្រប់យ៉ាង ដែលព្រះបានតាំងឡើងជាមួយនឹងរាស្ត្ររបស់ទ្រង់នោះ។

កវីនៅក្នុងជំពូកនេះបានដឹងថា អំពើបាបនៃសាសន៍អ៊ីស្រាអែលបានធ្វើបាបទំនាក់ទំនងរបស់ យើងជាមួយនឹងព្រះ។ អំពើបាបឪពុករបស់ពួកគេបាននាំបណ្តាសាមកលើទឹកដី និងកូនចៅរបស់ពួកគេ (ទំនុកតម្កើង 79:8, 9)។ ឥឡូវនេះ មានតែព្រះមួយគត់ដែលអាចសង្គ្រោះរាស្ត្ររបស់ទ្រង់បាន។ កវីបាន សរសេរថា ព្រះអម្ចាស់គឺជា «ព្រះដ៏ជួយសង្រ្គោះ» (ទំនុកតម្កើង 79:9)។ នាមទាំងនេះរបស់ព្រះអម្ចាស់ បានបង្ហាញយើងថា ទ្រង់នឹងរក្សាសេចក្តីសន្យារបស់ទ្រង់ (ទំនុកតម្កើង 79:9)។

តើមានអ្វីដែលសំខាន់ចំពោះកវីនៅក្នុងជំពូកនេះជាងព្រះពរដែលព្រះបានប្រទានដល់សាសន៍ អ៊ីស្រាអែលនោះដែរឬទេ? ទេ មិនមានអ្វីសំខាន់ជាងនេះឡើយ។ នៅក្នុងបទគម្ពីរទំនុកតម្កើង ជំពូក79 កវីមានបំណងចង់ឱ្យមនុស្សទាំងអស់បានលើកតម្កើង និងបានសរសើរតម្កើងព្រះ (ទំនុកតម្កើង 79:9)។ កវីចង់ឱ្យព្រះដាក់ទោសដល់សាសន៍ណាដែលបានធ្វើបាបសាសន៍អ៊ីស្រាអែល។ បើសិនជាព្រះបានដាក់ ទោសមនុស្សទាំងនេះ នោះពួកគេនឹងបានដឹងថា ព្រះទ្រង់មានអំណាចជាទីបំផុត (ទំនុកតម្កើង 74:18-23); ទំនុកតម្កើង 83:16-18; ទំនុកតម្កើង 106:47)។ នៅពេលដែលព្រះសង្គ្រោះរាស្ត្ររបស់ទ្រង់ ព្រះនាមរបស់ទ្រង់ក៏ត្រូវបានសរសើរតម្កើង និងលើកតម្កើងផងដែរ។

សព្វថ្ងៃនេះ អំពើបាបរបស់យើងក៏បានធ្វើបាបយើង ធ្វើបាបព្រះ និងធ្វើឱ្យអ្នកដទៃមើលងាយ ទ្រង់ផងដែរ។ តើមនុស្សជាច្រើននាក់បានបដិសេធព្រះ ដោយសារទង្វើអាក្រក់របស់អ្នកគ្រីស្ទាននោះដោយ របៀបណា?

`«ការលើកតម្កើងព្រះ និងការលើកតម្កើងព្រះយេស៊ូវនឹងបានឃើញនៅក្នុងជីវិតដ៏បរិសុទ្ធនៃរាស្ត្រ របស់គាត់»។ ដកស្រង់ពី Ellen G. White, The Desire of Ages, page 671, adapted។ តើសេចក្តី ពិតនៃព្រះគម្ពីរខាងឯវិញ្ញាណដ៏សំខាន់នេះមានន័យយ៉ាងណាដែរសម្រាប់លោកអ្នក? តើសេចក្តីពិតនេះ បានផ្លាស់ប្តូររបៀបរស់នៅរបស់យើងដោយរបៀបណា?`