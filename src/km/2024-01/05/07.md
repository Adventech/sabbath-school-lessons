---
title:  ការសិក្សាបន្ថែម
date:  02/02/2024
---

សូមអាន Psalm 56: Ellen G. White, “Rejoicing in the Lord,” pages 115-126, in Steps to Christ។

«នៅពេលដែលលោកអ្នកជួបនឹងបញ្ហា សូមកុំឱ្យលោកអ្នកឱនចុះក្រោមឡើយ តែសូមឱ្យលោក អ្នកបានសម្លឹងទៅឯព្រះនៅខាងលើវិញ។ សូមកុំឱ្យលោកអ្នកក្រឡេកមើលពីផលលំបាកនៃបញ្ហារបស់លោកអ្នកនោះឡើយ។ ប៉ុន្តែ នៅពេលដែលលោកអ្នកក្រឡេកទៅឯព្រះ នោះលោកអ្នកនឹងទទួលបានការកម្សាន្តចិត្តជានិច្ច។ មិនយូរប៉ុន្មាន លោកអ្នកនឹងបានឃើញព្រះហស្តរបស់ព្រះយេស៊ូវហុចទៅជួយលោកអ្នកជាមិនខាន។ អ្វីដែលលោកអ្នកត្រូវធ្វើនោះគឺថ្វាយដៃទាំងគូរបស់លោកអ្នកទៅឱ្យទ្រង់ដោយក្តី ជំនឿវិញ។ ចូរឱ្យទ្រង់បានដឹកនាំលោកអ្នក។ នៅពេលដែលលោកអ្នកបានរៀនជឿទុកចិត្តទៅលើទ្រង់នោះ លោកអ្នកនឹងមានពេញទៅដោយសេចក្តីសង្ឃឹមជាមិនខាន»។ ដកស្រង់ពី Ellen G. White, Testimonies for the Church, volume 5, pages 578, 579, adapted។

តើលោកអ្នកធ្លាប់បានគិតថា លោកអ្នកកំពុងតែតែលតោលម្នាក់ឯងដែរឬទេ? តើលោកអ្នក ធ្លាប់បានគិតថា ព្រះបានបែរព្រះភ័ក្ត្ររបស់ទ្រង់ចេញពីលោកអ្នកដែរឬទេ? សូមឱ្យលោកអ្នកបានបន្តអធិស្ឋានតទៅទៀត។ នៅក្នុងសម័យយុគងងឹត កវីដែលបានសរសេរកណ្ឌគម្ពីរទំនុកតម្កើងបានគិតថា ព្រះបានគង់នៅឆ្ងាយពីពួកគេ។ តើកវីទាំងនេះបានធ្វើអ្វីខ្លះ? កវីទាំងនេះបានបន្តអធិស្ឋានតទៅមុខទៀត។ ពួកគេក៏បានក្រឡេកមើលទៅក្នុងចិត្តរបស់ពួកគេផងដែរ។ ពួកគេបាននឹកចាំពីសកម្មភាពសង្គ្រោះរបស់ ព្រះកាលពីមុនមក។ ដូច្នេះហើយ ពួកគេបានលន់តួទៅព្រះនូវអំពើបាបរបស់ពួកគេ។ ហើយពួកគេក៏នៅ តែបន្តសូមជំនួយពីទ្រង់ផងដែរ (ទំនុកតម្កើង 77:10-12; ទំនុកតម្កើង 89:46-52)។

«សេចក្តីជំនឿរបស់យើងនឹងបានរឹងមាំឡើង នៅពេលដែលយើងបានជួបនឹងបញ្ហា និងមន្ទិល សង្ស័យតែយើងបានប្រយុទ្ធទាស់នឹងសេចក្តីទាំងនេះ។ នៅពេលដែលយើងប្រយុទ្ធទាស់នឹងបញ្ហា និង មន្ទិលសង្ស័យនេះ នោះយើងនឹងបានរៀនមេរៀនអំពីជីវិតដ៏សំខាន់មួយ ដែលមានតម្លៃវិសេសវិសាលជាងគ្រឿងអលង្ការទៅទៀត»។ ដកស្រង់ពី Ellen G. White, Testimonies for the Church, volume 3, page 555, adapted។

**សំណួរពិភាក្សា**

`1. តើកវីបានប្រយុទ្ធទាស់នឹងសេចក្តីភ័យខ្លាច ហើយនិងសេចក្តីមន្ទិលសង្ស័យអ្វីខ្លះ? តើលោកអ្នកបានជួប នឹងបទពិសោធន៍របស់លោកអ្នក ដោយសេចក្តីសង្ស័យ ហើយនិងសេចក្តីភ័យខ្លាចនេះយ៉ាងដូចម្តេចដែរ? តើលោកអ្នកបានរក្សាសេចក្តីជំនឿរបស់លោកអ្នកឱ្យបានរឹងមាំនៅក្នុងសេចក្តីជំនឿ នៅក្នុងអំឡុងនៃគ្រាលំបាកទាំងនេះដោយរបៀបណា?`

`2. តើយើងគួរតែស្វែងរកចម្លើយនៅទីណា នៅពេលដែលសេចក្តីជំនឿដែលយើងមានចំពោះព្រះត្រូវបានដាក់ទៅក្នុងការសាកល្បងនោះ? តើលោកអ្នកអាចផ្តល់សេចក្តីសង្ឃឹមអ្វី ដល់អ្នកដែលការឈឺចាប់បានធ្វើឱ្យពួកគេមានចម្ងល់ទៅលើសេចក្តីស្រឡាញ់របស់ព្រះនោះ?`

`3. តើចម្លើយដែលលោកអ្នកបានឆ្លើយទាក់ទងទៅនឹងមូលហេតុដែលជំរុញឱ្យព្រះនៃសេចក្តីស្រឡាញ់ដែល មានអំណាចបំផុត បានបណ្តោយឱ្យរឿងអាក្រក់កើតឡើងនៅលើផែនដីនេះដោយរបៀបណា? តើសង្គ្រាម ពិភពលោករវាងសេចក្តីល្អ និងសេចក្តីអាក្រក់ (មហាវិវាទ បានជួយឆ្លើយតបទៅនឹងសំណួរនេះយ៉ាងដូចម្តេច ដែរ?`