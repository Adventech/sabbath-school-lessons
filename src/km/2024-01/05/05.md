---
title:  តើសេចក្តីសន្យារបស់ព្រះមិនត្រូវបានបំពេញដែរឬទេ?
date:  31/01/2024
---

`តើកវីនៅក្នុងបទគម្ពីរទំនុកតម្កើង ជំពូក77 កំពុងតែជួបនឹងបទពិសោធន៍អ្វីដែរ?`

នៅក្នុងបទគម្ពីរទំនុកតម្កើង ជំពូក77 កវីបានចាប់ផ្តើមជាមួយនឹងសេចក្តីអធិស្ឋានសូមជំនួយ។ អតីតកាលរបស់កវីនៅក្នុងជំពូកនេះមានពេញទៅដោយការឈឺចាប់ (ទំនុកតម្កើង 77:1-6)។ កវីបាន បដិសេធសេចក្តីសង្ឃឹមដទៃទៀត ដែលមិនមានប្រភពមកពីព្រះ។

អតីតកាលរបស់កវីបានធ្វើឱ្យគាត់មានអារម្មណ៍អាក់អន់ចិត្ត។ ហើយគាត់ក៏មានអារម្មណ៍អន់ ចិត្តលើសពីការចងចាំអតីតកាលរបស់គាត់ទៅទៀត។ «ខ្ញុំនឹកពីព្រះ នោះខ្ញុំមានចិត្តទុរន់ទុរា ខ្ញុំនឹកសញ្ជឹង នោះវិញ្ញាណខ្ញុំក៏ល្វើយទៅ» (ទំនុកតម្កើង 77:3)។ ពាក្យថា «ដំងូរ» ប្រែមកពីពាក្យថា «ហាម៉ា (hamah)‍‍‍» ជាភាសាហេព្រើរ។ កវីនៅក្នុងកណ្ឌគម្ពីរទំនុកតម្កើងបានយកពាក្យ «ហាម៉ា» មកប្រើ ដើម្បីពិពណ៌នាអំពី របៀបដែល «ទឹកសមុទ្របញ្ចេញសូរគឹកកង ហើយរំជួលឡើង ឬភ្នំទាំងឡាយត្រូវកក្រើកញ័រ ដោយរលក លោតចុះឡើងក្តី» (ទំនុកតម្កើង 46:3)។ នៅកណ្ឌគម្ពីរទំនុកតម្កើង ជំពូក77 កវីបានគិតថា គាត់មាន សេចក្តីសុខសាន្តនៅក្នុងចិត្តនោះឡើយ។

តើការចងចាំរបស់កវីអំពីព្រះនេះអាចធ្វើឱ្យគាត់មានអារម្មណ៍មិនសប្បាយចិត្តដោយរបៀបណា ទៅ? នៅពេលដែលយើងក្រឡេកមើលសំណួរដែលកវីបានសួរ នោះនឹងបានដឹងហេតុផលដែលនាំឱ្យគាត់អាក់អន់ចិត្តនោះ (ទំនុកតម្កើង 77:7-9)។ កវីបានងឿងឆ្ងល់ថា តើព្រះបានផ្លាស់ប្តូរព្រះទ័យរបស់ ទ្រង់ដែរឬទេ? តើទ្រង់នឹងបំពេញសេចក្តីសន្យារបស់ទ្រង់ដែរឬទេ? តើទ្រង់បានបាត់បង់ព្រះចេស្តារបស់ ទ្រង់ដែរឬទេ? តើទ្រង់លែងមានអំណាចខ្លាំងពូកែដូចមុនដែរឬទេ?

ព្រះបានសង្គ្រោះកវីនៅក្នុងជំពូកនេះម្តងរួចទៅហើយ។ ប៉ុន្តែ ឥឡូវនេះ ព្រះមិនបានឆ្លើយតប ទៅនឹងសេចក្តីអធិស្ឋានរបស់គាត់នោះឡើយ។ ដូច្នេះហើយ កវីបានគិតថា គាត់នៅតែម្នាក់ឯង។ បើសិន ជាព្រះពិតបានផ្លាស់ប្តូរមែន នោះកវីនៅក្នុងជំពូកនេះនឹងគ្មានសង្ឃឹមអ្វីទៀតឡើយ។ ប៉ុន្តែ ផ្ទុយទៅវិញ កវីបានបដិសេធមិនជឿគោលគំនិតខុសឆ្គងនេះឡើយ។

មួយស្របក់ក្រោយមក កវីមិនអាចគេងលក់បានឡើយ ពីព្រោះព្រះអម្ចាស់បានធ្វើឱ្យគាត់ភ្ញាក់ឡើង (ទំនុកតម្កើង 77:4)។ បញ្ហានៃការគេងមិនលក់របស់កវីនេះបានជួយឱ្យយើងនឹកចាំពីរឿងដទៃទៀត អំពីតួអង្គដទៃទៀត ដែលមានបញ្ហាគេងមិនលក់នេះដែរ។ ដ្បិតព្រះបានធ្វើឱ្យពួកគេគេងមិនលក់ ដើម្បីយកផែនការសង្គ្រោះរបស់ទ្រង់មកអនុវត្ត (លោកុប្បត្តិ 41:1-8; នាងអេសធើរ 6:1; ដានីយ៉ែល 2:1-3)។ នៅពេលដែលកវីបានភ្ញាក់ពេញមួយយប់ នោះគាត់បាននឹកចាំអំពីរបៀបដែលព្រះបានសង្គ្រោះ រាស្ត្ររបស់ទ្រង់កាលពីអតីតកាល។ នៅពេលដែលកវីបាននឹកចាំពីរឿងនេះ នោះគាត់កាន់តែចង់បម្រើព្រះខ្លាំងជាងមុនទៀត (ទំនុកតម្កើង 77:5, 10)។

នៅទីបំផុត ព្រះបានឆ្លើយតបទៅនឹងសេចក្តីអធិស្ឋានរបស់កវីនៅក្នុងជំពូកនេះ។ ចម្លើយដែល ព្រះបានឆ្លើយនោះមិនមានការបកស្រាយអំពីមូលហេតុនៃការរងទុក្ខរបស់កវីនៅពេលនោះនោះឡើយ។ ព្រះបានប្រទានហេតុផលជាច្រើន ដើម្បីឱ្យកវីបានបន្តជឿទុកចិត្តទៅលើទ្រង់។ ឥឡូវនេះ កវីមានកម្លាំង ចិត្តនៅក្នុងការរង់ចាំព្រះអម្ចាស់ ដោយសេចក្តីជំនឿ។ កវីបានដឹងថា ព្រះអម្ចាស់គឺជាព្រះដែលបានធ្វើការ អស្ចារ្យជាច្រើននៅក្នុងអតីតកាលនៃសាសន៍អ៊ីស្រាអែល (ទំនុកតម្កើង 77:11-18)។ កវីបានដឹងថា រាស្ត្ររបស់ព្រះតែងតែមើលឃើញកិច្ចការដែលទ្រង់បានធ្វើសម្រាប់ពួកគេជានិច្ច ដោយគាត់បានសរសេរ ថា៖ «ផ្លូវដែលទ្រង់យាង នោះនៅក្នុងសមុទ្រ ហើយផ្លូវច្រករបស់ទ្រង់ ក៏នៅទីមានទឹកច្រើន ឥតមានអ្នកណា ឃើញដានព្រះបាទទ្រង់ឡើយ» (ទំនុកតម្កើង 77:19)។

`សូមគិតអំពីពេលវេលាកាលពីមុន នៅពេលដែលព្រះអម្ចាស់បានធ្វើការនៅក្នុងជីវិតរបស់លោក អ្នក។ តើបទពិសោធន៍ទាំងនោះបានជួយដល់លោកអ្នកនៅក្នុងគ្រាលំបាក ដែលលោកអ្នកអាចនឹងជួបនៅពេលឥឡូវនេះដោយរបៀបណាដែរ?`