---
title:  មនុស្សអាក្រក់មិនអាចគ្រប់គ្រងទឹកដីជារៀងរហូតបានឡើយ
date:  01/02/2024
---

`សូមអានខគម្ពីរទំនុកតម្កើង 37:1, 8; ទំនុកតម្កើង 49:5-7; ទំនុកតម្កើង 94:3-7 និង ទំនុកតម្កើង 125:3។ តើកំណាព្យទាំងនេះកំពុងតែរៀបរាប់អំពីបញ្ហាអ្វីដែរ?`

នៅក្នុងបទគម្ពីរទំនុកតម្កើង ជំពូក37; ទំនុកតម្កើង ជំពូក49; ទំនុកតម្កើង ជំពូក94 និង ទំនុកតម្កើង ជំពូក125 កវីបានរៀបរាប់អំពីមនុស្សអាក្រក់។ គាត់ពិបាកនឹងយល់អំពីភាពជោគជ័យរបស់ ពួកគេណាស់។ ហើយពួកគេក៏មិនបានលាក់សម្អប់របស់ពួកគេចេញពីព្រះនោះដែរ។ ពួកគេបានធ្វើបាប អ្នកដទៃ ដោយមិនមានសេចក្តីខ្មាសអៀន។ ជំពូកទាំងនេះបានប្រាប់យើងថា មនុស្សអាក្រក់មិនអាចគ្រប់គ្រងទឹកដីជារៀងរហូតបានឡើយ (ទំនុកតម្កើង 125:3)។ ជំពូកទាំងនេះបានប្រាប់យើងថា នគរ របស់ព្រះនឹងបន្តជារៀងរហូតតទៅ (ទំនុកតម្កើង 45:6)។ ប៉ុន្តែ មានពេលខ្លះ យើងអាចនឹងយល់ឃើញថា មនុស្សអាក្រក់កំពុងតែឈ្នះ ហើយពួកគេក៏កំពុងតែសប្បាយជាមួយនឹងជីវិតរបស់ពួកគេផងដែរ។ ដូច្នេះ ហើយ យើងក៏ប្រហែលជាចង់លះបង់សេចក្តីជំនឿរបស់យើងទៅចូលរួមធ្វើអាក្រក់នៅក្នុងជីវិតនេះជាមួយនឹងមនុស្សអាក្រក់ទាំងនោះ។

`តើអ្វីដែលបានជួយដល់កវី នៅក្នុងគ្រាលំបាកនោះ? សូមអានខគម្ពីរទំនុកតម្កើង 73:1-20; 27 សម្រាប់ចម្លើយ។ តើនឹងមានអ្វីកើតឡើងដល់មនុស្សដែលមិនបានជឿព្រះនោះ? (សូមអានខគម្ពីរ ពេត្រុសទី1 1:17)។`

នៅពេលដែលកវីបានក្រឡេកមើលរឿងអាក្រក់នៅជុំវិញគាត់ នោះគាត់បានចាប់ផ្តើមសង្ស័យ ព្រះ។ កវីបានយល់ឃើញថា មនុស្សអាក្រក់បានរីករាយជាមួយនឹងភាពជោគជ័យជាច្រើន។ ការជោគជ័យ របស់ពួកគេបានធ្វើឱ្យកវីសង្ស័យចំពោះផែនការរបស់ព្រះ។ កវីបានសង្ស័យថា «តើការដែលមានសេចក្តី ជំនឿនោះគឺជារឿងឥតប្រយោជន៍ដែរឬទេ?»។

បន្ទាប់មក កវីបានគិតអំពីរោងឧបោសថរបស់ព្រះ នៅពេលដែលព្រះជំនុំជម្រះមនុស្សទាំងអស់។ ដូច្នេះហើយ សេចក្តីពិតនៅត្រង់នេះបានជួយឱ្យកវីយល់ថា ព្រះគឺជាអ្នកគ្រប់គ្រងអ្វីៗទាំងអស់។ មនុស្ស អាក្រក់អាចនឹងគិតថា ពួកគេអាចធ្វើអ្វីតាមដែលពួកគេចង់បាននៅក្នុងជីវិតនេះ។ ប៉ុន្តែ នៅពេលអនាគត ពួកគេនឹងឆ្លើយប្រាប់ព្រះនូវរឿងទាំងអស់ដែលពួកគេបានធ្វើ។ នៅពេលដែលកវីបានយល់សេចក្តីពិតនេះ នោះគាត់បានដឹងថា គាត់បានធ្វើខុស ដោយបានសង្ស័យព្រះ។ គាត់បានលន់តួអំពើបាបរបស់គាត់ ពីព្រោះ មានតែព្រះមួយគត់ដែលអាចជួយឱ្យយើងយល់អំពីអ្វីដែលសំខាន់នៅក្នុងជីវិតនេះ ពោលគឺ៖ យើងត្រូវតែ រស់នៅដើម្បីទ្រង់ ទោះបីជាមនុស្សនៅជំុវិញយើងភាគច្រើនកំពុងតែរស់នៅដើម្បីខ្លួនឯង និងអំពើបាប ក៏ដោយ។

`ព្រះនឹងជំនុំជម្រះមនុស្សគ្រប់គ្នាដែលបានរស់នៅលើផែនដីនេះ។ ព្រះនឹងជំនុំជម្រះសេចក្តីអាក្រក់ទាំងអស់ដែលមនុស្សលោកបានធ្វើ។ តើសេចក្តីសន្យានេះបានផ្តល់ក្តីសង្ឃឹមដល់យើង នៅពេល ដែលមនុស្សជាច្រើននាក់បានធ្វើការអាក្រកក់ តែមិនទាន់បានជំនុំជម្រះនៅពេលឥឡូវនេះនោះដោយរបៀបណា?`