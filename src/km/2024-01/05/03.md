---
title:  ទូលបង្គំបានត្រៀមលក្ខណៈជាស្រេច ដើម្បីនឹងលះបង់ជីវិតរបស់ទូលបង្គំ
date:  29/01/2024
---

`សូមអានខគម្ពីរទំនុកតម្កើង 41:1-4; ទំនុកតម្កើង 88:3-12 និងទំនុកតម្កើង 102:3-5, 11, 23, 24។ តើកំណាព្យទាំងនេះបានរៀបរាប់អំពីបទពិសោធន៍អ្វីខ្លះ? តើលោកអ្នកបានគិតបែបនេះ ដែរឬទេ?`

បទគម្ពីរទំនុកតម្កើង ជំពូក41 និងបទគម្ពីរទំនុកតម្កើង ជំពូក102 គឺជាសេចក្តីអធិស្ឋាន។ កំណាព្យបានសូមឱ្យព្រះសង្គ្រោះពួកគេចេញពីរោគា និងសេចក្តីស្លាប់។ កវីបានជួយឱ្យយើងនឹកចាំជានិច្ចថា រាស្ត្ររបស់ព្រះតែងតែទទួលបានបទពិសោធន៍ខុសៗគ្នានៅក្នុងជីវិតនេះ។ រាស្ត្ររបស់ព្រះអាចនឹងរងទុក្ខ ហើយធ្លាក់ខ្លួនឈឺ។ ពីព្រោះកវីនៅក្នុងជំពូកទាំងនេះបានរៀបរាប់អំពីសេចក្តីរងទុក្ខ និងការឈឺចាប់របស់ ពួកគេ។ ដ្បិតពួកគេគ្មានអំណាចអ្វីឡើយ។ ហើយពួកគេក៏ត្រូវបញ្ចប់ជីវិតទៅ ដូចជាស្មៅដូច្នោះដែរ។ ពួកគេបានមានអាម្មណ៍ហាក់ដូចជាពួកគេហៀបនឹងស្លាប់ ហើយដេកនៅលើគ្រែស្នែងអ៊ីចឹង។ មិត្តភក្តិរបស់ពួកគេបានឃ្លាតចេញពីពួកគេ។ កវីម្នាក់បានមានប្រសាសន៍ថា «អស់ទាំងឆ្អឹងរបស់ទូលបង្គំជាប់ជិតនឹងសាច់ ដោយព្រោះដំងូរដែលទូលបង្គំថ្ងូរជានិច្ច» (ទំនុកតម្កើង 102:5)។

កវីជាច្រើននាក់នៅក្នុងកណ្ឌគម្ពីរទំនុកតម្កើងបានយល់ឃើញថា សាសន៍អ៊ីស្រាអែលបានរងទុក្ខ ដោយសារតែពួកគេបានបដិសេធមិនព្រមគោរពតាមព្រះ។ កវីទាំងនេះបានយល់ឃើញថា អំពើបាបធ្វើឱ្យ មនុស្សឈឺបាន។ ដូច្នេះហើយ ពួកគេបានរៀបរាប់អំពីតម្រូវការនៃការសូមសេចក្តីលើកលែងទោសពីព្រះ ដើម្បីឱ្យព្រះបានព្យាបាលពួកគេ (ទំនុកតម្កើង 41:3, 4)។ មានពេលខ្លះ ការឈឺចាប់របស់យើងបាន កើតឡើងទាំងដែលយើងមិនបានធ្វើអ្វីទាល់តែសោះ។ កណ្ឌគម្ពីរទំនុកតម្កើង ជំពូក88 និងកណ្ឌគម្ពីរ ទំនុកតម្កើង ជំពូក102 ក៏បានចែងអំពីការឈឺចាប់នៃរាស្ត្ររបស់ព្រះផងដែរ ដោយសាតែយើងបានរស់ នៅលើផែនដីដែលពេញទៅដោយអំពើបាប។ ដូច្នេះហើយ ការរងទុក្ខគឺជាផ្នែកមួយនៃជីវិតរបស់យើង។ ប៉ុន្តែ គោលគំនិតនេះពិបាកនឹងឱ្យមនុស្សគ្រប់គ្នាទទួលយក និងយល់ស្របតាមណាស់។

នៅក្នុងបទគម្ពីរទំនុកតម្កើង ជំពូក88 កវីបានរអ៊ូរទាំថា ព្រះគឺជាមូលហេតុនៃការឈឺចាប់របស់ គាត់ (ទំនុកតម្កើង 88:6-8)។ តើលោកអ្នកបានឃើញការរអ៊ូរទាំរបស់កវីបង្កប់ទៅដោយសេចក្តីជំនឿដែរឬទេ? ប្រសិនបើព្រះអម្ចាស់បានបណ្តោយឱ្យកវីនៅក្នុងជំពូកនេះឱ្យរងទុក្ខ នោះទ្រង់ក៏អាចសង្គ្រោះ កូនរបស់ទ្រង់ចេញពីការរងទុក្ខនោះបានដែរ។ ជាការពិតណាស់ កវីបានយល់ឃើញថា ព្រះបានដាក់ទោស គាត់។ ទន្ទឹមគ្នានេះ កវីក៏បានតោងព្រះយ៉ាងជាប់ផងដែរ។ ដ្បិតកវីបានដឹងថា ព្រះបានស្រឡាញ់គាត់ ហើយមានតែទ្រង់មួយគត់ដែលអាចសង្គ្រោះគាត់បាន។ កវីនៅក្នុងជំពូកនេះបានដឹងអំពីការរងទុក្ខ ប៉ុន្តែ គាត់ក៏បានដឹងអំពីសេចក្តីមេត្តារបស់ព្រះផងដែរ។

កណ្ឌគម្ពីរទំនុកតម្កើង ជំពូក88 បានបង្ហាញយើងថា ព្រះគឺជាអ្នកគ្រប់គ្រងហេតុការណ៍ទាំងអស់ ដែលបានកើតឡើងនៅក្នុងជីវិតនេះ។ ជួនកាល ព្រះអាចនឹងបណ្តោយឱ្យមានការរងទុក្ខកើតឡើង។ ប៉ុន្តែ ទ្រង់ក៏អាចសង្គ្រោះរាស្ត្ររបស់ទ្រង់ចេញពីការរងទុក្ខនោះបានដែរ។ ដូច្នេះហើយ ការគ្រប់គ្រងរបស់ទ្រង់ ទៅលើអ្វីដែលបានកើតឡើងចំពោះយើងនេះគួរតែផ្តល់សេចក្តីសង្ឃឹមដល់ចិត្តរបស់យើង។

`សូមគិតអំពីព្រះយេស៊ូវដែលជាប់នៅលើឈើឆ្កាង ព្រមទាំងគិតអំពីការរងទុក្ខរបស់ទ្រង់ ដោយសារ តែអំពើបាបនោះដែរ នោះលោកអ្នកបានឃើញថា ព្រះដ៏ជាព្រះវរបិតាក៏បានរងទុក្ខជាមួយនឹងព្រះយេស៊ូវ នៅក្នុងតួអង្គព្រះយេស៊ូវផងដែរ។ ព្រះវរបិតា និងព្រះយេស៊ូវបានរងទុក្ខលើសពីការរងទុក្ខរបស់យើងទៅ ទៀត។ តើគោលគំនិតនេះបានជួយឱ្យយើងរក្សាសេចក្តីជំនឿនៅក្នុងគ្រានៃការរងទុក្ខនោះដោយរបៀប ណា?`