---
title:  ការច្រៀងចម្រៀងថ្វាយព្រះនៅក្នុងទឹកដីសន្យានៃសាសនដទៃ
date:  27/01/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 74:18-22; ទំនុកតម្កើង 88:3-12; ទំនុកតម្កើង 42:1-3; ទំនុកតម្កើង 77; ទំនុកតម្កើង 37:1, 8; ទំនុកតម្កើង 125:3។

> <p>ខចងចាំ</p>
> «តែយើងនឹងច្រៀងបទនៃព្រះយេហូវ៉ា នៅក្នុងប្រទេសដទៃដូចម្តេចបាន» (ទំនុកតម្កើង 137:4)។

នៅក្នុងកណ្ឌគម្ពីរទំនុកតម្កើង កវីបានយល់ឃើញថា ជីវិតនៅលើផែនដីនេះមានទៅដោយអំពើបាប សេចក្តីអាក្រក់ សេចក្តីរងទុក្ខ និងសេចក្តីស្លាប់។ សាតាំង និងអ្នកដែលបានធ្វើតាមវាតែងតែ ធ្វើការ ដើម្បីបំផ្លាញផែនដីនេះ និងបានបៀតបៀនដល់បញ្ញត្តដ៏បរិសុទ្ធរបស់ព្រះ។ មានពេលខ្លះ នៅ ពេលដែលអំពើបាប និងសេចក្តីអាក្រក់បានធ្វើឱ្យជីវិតនៅលើផែនដីនេះកាន់តែអាក្រក់ទៅៗ នោះរាស្ត្រ របស់ព្រះតែងតែគិតជានិច្ចថា ការរស់នៅលើផែនដីនេះគឺដូចគ្នាទៅនឹងការរស់នៅក្នុង «ទឹកដីនៃសាសន៍ ដទៃ» យ៉ាងដូច្នោះដែរ។ កវីដែលបានសរសេរកណ្ឌគម្ពីរទំនុកតម្កើងតែងតែមានអារម្មណ៍បែបនេះជានិច្ច។ ពួកគេបានឆ្ងល់ថា តើពួកយើងបានរស់នៅក្នុងជីវិតនៃសេចក្តីជំនឿនៅក្នុងទឹកដីនៃសាសន៍ដទៃនេះដោយរបៀបណា?

យើងបានឃើញរួចមកហើយថា កវីនៅក្នុងកណ្ឌគម្ពីរទំនុកតម្កើងបានដឹងថា ព្រះគឺជាអ្នក គ្រប់គ្រង។ ពួកគេក៏បានជឿថា ព្រះក៏ប្រៀបដូចជាខែលការពាររាស្ត្ររបស់ទ្រង់នៅក្នុងគ្រាលំបាកយ៉ាង ដូច្នោះដែរ។ ដូច្នេះហើយ មានពេលខ្លះ កវីបានស្រឡាំងកាំង នៅពេលដែលសេចក្តីអាក្រក់បានឈ្នះសេចក្តីល្អនោះ។ កវីបានឆ្ងល់ថា តើព្រះគឺជាអ្នកណា? មានពេលខ្លះ យើងក៏បានដឹងរឿងទាំងនេះផងដែរ។ ប៉ុន្តែ យើងត្រូវតែចាំថា កំណាព្យនៅក្នុងកណ្ឌគម្ពីរទំនុកតម្កើងក៏ជាសេចក្តីអធិស្ឋានផងដែរ។ នៅក្នុង សេចក្តីអធិស្ឋានទាំងនេះ កវីបានរៀបរាប់អំពីអាម្មណ៍របស់ពួកគេ នៅពេលដែលព្រះទ្រង់នៅស្ងៀម ដោយមិនបានឆ្លើយតបទៅនឹងសេចក្តីអធិស្ឋានសូមជំនួយរបស់ពួកគេភ្លាមៗនោះ។ លោកអ្នកក៏អាចនឹងមានអារម្មណ៍បែបនេះផងដែរ នៅពេលដែលលោកអ្នកបានអធិស្ឋាន។ លោកអ្នកអាចនឹងឆ្ងល់ពីមូលហេតុដែលជំរុញឱ្យព្រះឆ្លើយតបទៅនឹងសេចក្តីអធិស្ឋានរបស់លោកអ្នកភ្លាមៗនោះ។ លោកអ្នក ក៏អាចនឹងមានអារម្មណ៍ថា ព្រះបានគង់នៅឆ្ងាយពីលោកអ្នកផងដែរ។ ដូច្នេះហើយ សប្តាហ៍នេះ យើង នឹងក្រឡេកមើលកវីនៅក្នុងកណ្ឌគម្ពីរទំនុកតម្កើងដែលបានចែងអំពីកិច្ចការដែលយើងគួរធ្វើ នៅក្នុងអំឡុងពេលដែលព្រះបាននៅស្ងៀមនោះ។