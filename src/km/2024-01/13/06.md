---
title:  សេចក្តីអំណរដែលបានទទួលនៅពេលព្រឹក
date:  28/03/2024
---

`សូមអានខគម្ពីរទំនុកតម្កើង 5:3; ទំនុកតម្កើង 30:5; ទំនុកតម្កើង 49:14; ទំនុកតម្កើង 59:16; ទំនុកតម្កើង 92:2; ទំនុកតម្កើង 119:147; ពេត្រុសទី2 1:19 និងវិវរណៈ 22:16។យោងទៅតាមកំណាព្យទាំងនេះ តើនៅពេលណានៅក្នុងមួយរយៈថ្ងៃ ដែលបានប្រើរូបស័ព្ទមកតំណាងឱ្យផែនការ ដែលព្រះបានរៀបចំ ដើម្បីសង្គ្រោះយើងនោះ?`

នៅក្នុងកណ្ឌគម្ពីរទំនុកតម្កើង ពេលព្រឹកគឺជាគ្រាមួយ នៅពេលមនុស្សលោកបានរង់ចាំឱ្យព្រះយាងមកសង្គ្រោះពួកគេ។ ពេលព្រឹកក៏ជារូបស័ព្ទមួយតំណាងឱ្យព្រះគុណ និងព្រះពររបស់ទ្រង់ផងដែរ។ ពេលព្រឹកបានបញ្ចប់ពេលយប់ដ៏យូរ។ ពេលយប់គឺជារូបស័ព្ទតំណាងឱ្យបញ្ហា និងភាពសោកសៅ (ទំនុក-តម្កើង 130:5, 6)។ នៅក្នុងបទគម្ពីរទំនុកតម្កើង ជំពូក143 នៅពេលដែលព្រះសង្គ្រោះរាស្ត្ររបស់ទ្រង់ នោះទ្រង់នឹងបង្វែរស្ថានការឡើងវិញ។ ពោលគឺទ្រង់នឹងបញ្ចប់អំពើបាប និងសេចក្តីស្លាប់ (ទំនុកតម្កើង 143:3)។ ទ្រង់នឹងប្រែសេចក្តីងងឹតឱ្យទៅជាពន្លឺនៅពេលព្រឹកវិញ (ទំនុកតម្កើង 143:7-10)។

`សូមអានខគម្ពីរម៉ាកុស 16:1-8។ តើខដែលស្រង់ពីកណ្ឌគម្ពីរម៉ាកុសទាំងនេះបានចែងថា មានហេតុការណ៍អ្វីខ្លះបានកើតឡើងនៅពេលព្រឹកនោះ?`

ព្រះយេស៊ូវបានរស់ពីស្លាប់ឡើងវិញនៅពេលព្រឹកនៃថ្ងៃ បន្ទាប់ពីទ្រង់ត្រូវបានឆ្កាងនៅលើឈើឆ្កាង។ នៅពេលដែលព្រះយេស៊ូវបានរស់ពីស្លាប់ឡើងវិញ ទ្រង់បានរៀបចំមនុស្សជាតិឱ្យបានសង្គ្រោះតាម រយៈព្រះនាមរបស់ទ្រង់។ នៅពេលដែលព្រះយេស៊ូវរស់ពីស្លាប់ឡើងវិញ សិស្សរបស់ទ្រង់បានយល់ច្បាស់ អំពីសេចក្តីសន្យានៅក្នុងបទគម្ពីរទំនុកតម្កើង 30:5 ដែលបានចែងយ៉ាងដូច្នេះថា៖ «ដ្បិតសេចក្តីខ្ញាល់របស់ទ្រង់នៅតែ1ភ្លែតទេ តែព្រះគុណនៃទ្រង់ នោះនៅអស់1ជីវិតវិញ ទឹកភ្នែកនឹងមាននៅជាប់អស់មួយយប់ក៏បាន តែព្រឹកឡើង គង់នឹងមានសេចក្តីអំណរឡើងដែរ» (ទំនុកតម្កើង 30:5)។ ព្រះគុណ និងសេចក្តី ស្រឡាញ់របស់ព្រះគឺជារឿងតែមួយគត់ ដែលអាចផ្លាស់ប្តូរទឹកភ្នែករបស់យើងទៅជាក្តីអំណរបាន (ទំនុក-តម្កើង 30:5, 7)។

ព្រះយេស៊ូវក៏មាននាមថា ជាផ្កាយព្រឹកដ៏ភ្លឺចិញ្ចែងផងដែរ (វិវរណៈ 22:16)។ ផ្កាយព្រឹកបាន ប្រកាសពីការចាប់ផ្តើមនៃថ្ងៃថ្មី។ យើងបានរង់ចាំឱ្យព្រះយេស៊ូវដែលជាផ្កាយព្រឹកបានផ្តើមនគររបស់ទ្រង់។ ទន្ទឹមគ្នានេះ សេចក្តីងងឹត សេចក្តីអាក្រក់ ឬសេចក្តីស្លាប់ក៏លែងមានទៀតដែរ (វិវរណៈ 21:1-8, 25)។ដ្បិតយើងបានរង់ចាំឱ្យពេលវេលានេះមកដល់យ៉ាងអស់ពីចិត្តរបស់យើងលើសពីអ្វីទាំងអស់។ ជាការពិត ណាស់ ការរង់ចាំនេះពិតជាមានតម្លៃណាស់។

«ព្រះយេស៊ូវបានយាងចេញពីផ្នូររបស់លោកយ៉ូសែប។ ទ្រង់បានប្រកាសថា ‘ខ្ញុំជាសេចក្តីរស់ ឡើងវិញ និងជាជីវិត’ (បកប្រែថ្មី)។ មានតែព្រះមួយគត់ដែលអាចមានបន្ទូលនូវពាក្យពេចន៍ទាំងនេះបាន។ មនុស្សគ្រប់គ្នាដែលបានរស់ដោយសារព្រះក៏បានធ្វើដូច្នេះដែរ។ ដ្បិតយើងបានពឹងផ្អែកទៅលើព្រះ ដើម្បី ជីវិតមួយនេះ។ ចាប់ពីទេវតាដ៏ខ្លាំងបំផុតរហូតទៅដល់ទារក នោះយើងទាំងអស់គ្នាត្រូវតែទទួលបានជីវិត របស់យើងមកពីព្រះ។ ពីព្រោះទ្រង់គឺជាព្រះមួយអង្គជាមួយនឹងព្រះ។ ហើយមានទ្រង់មួយគត់ដែលអាចមានបន្ទូលថា ‘ខ្ញុំអាចលះបង់ជីវិតរបស់ខ្ញុំបាន ខ្ញុំក៏អាចទទួលបានអំណាចរស់ពីស្លាប់ឡើងម្តងបានដែរ’ (បកប្រែ ថ្មី)។ នៅក្នុងនាមជាព្រះ ព្រះយេស៊ូវបានទទួលអំណាចរស់ពីស្លាប់ឡើងវិញ»។ ដកស្រង់ពី Ellen G. White, The Desire of Ages, page 785, adapted។