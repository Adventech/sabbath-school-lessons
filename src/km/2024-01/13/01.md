---
title:  ការរង់ចាំព្រះអម្ចាស់
date:  23/03/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 27:14; ទំនុកតម្កើង 131; ទំនុក-តម្កើង 126; ទំនុកតម្កើង 92; ទំនុកតម្កើង 5:3, ពេត្រុសទី2 1:19; វិវរណៈ 22:16។

> <p>ខចងចាំ</p>
> «ចូររង់ចាំព្រះយេហូវ៉ាចុះ ចូរមានកម្លាំង ហើយឲ្យចិត្តក្លាហានឡើង អើ គួររង់ចាំព្រះយេហូវ៉ា ទៅ» (ទំនុកតម្កើង 27:14)។

ឥឡូវនេះ យើងបានមកដល់សប្តាហ៍ចុងក្រោយនៃការសិក្សាកណ្ឌគម្ពីរទំនុកតម្កើងនេះហើយ។ យើងបានរៀនអំពីសេចក្តីពិតនៃព្រះគម្ពីរដ៏អស្ចារ្យជាច្រើន ដែលបានស្តីអំពីស្តេច និងពួកចៅហ្វាយរបស់ យើង។ ទ្រង់គឺជាអ្នកបង្កើតយើងមក។ ទ្រង់បានសង្គ្រោះយើងចេញពីអំពើបាប។ ទ្រង់បានលើកលែង ទោសឱ្យយើង។ ចិត្តរបស់យើងបានពេញទៅដោយសេចក្តីសង្ឃឹម ខណៈដែលយើងបានរង់ចាំឱ្យព្រះយេស៊ូវយាងត្រឡប់មកវិញ។ សារចុងក្រោយដែលយើងត្រូវសិក្សាចេញពីកណ្ឌគម្ពីរទំនុកតម្កើង នេះ គឺជាប្រធានបទនៃការរង់ចាំព្រះអម្ចាស់។

តើការរង់ចាំព្រះអម្ចាស់មានយ៉ាងណាដែរ? តើការរង់ចាំនេះមានន័យថា យើងត្រូវអង្គុយរង់ចាំ មួយថ្ងៃពេញ ដោយមិនបានធ្វើអ្វីសោះដែរឬទេ? ជាការពិតណាស់ មិនមែនដូច្នោះឡើយ។ ការរង់ចាំ ព្រះអម្ចាស់គឺជាសកម្មភាពដែលយើងត្រូវធ្វើ។ ការរង់ចាំបានបង្ហាញសេចក្តីជំនឿ និងការជឿទុកចិត្តទៅ លើព្រះ។ នៅពេលដែលយើងរង់ចាំព្រះអម្ចាស់ ចិត្តរបស់យើងនឹងមានពេញទៅដោយសេចក្តីសុខសាន្ត និងសេចក្តីសង្ឃឹម ទោះបីជានៅក្នុងគ្រាលំបាកក៏ដោយ។ នេះហើយគឺជាមូលហេតុដែលនាំឱ្យកវីបាន មានប្រសាសន៍ថា «ទឹកភ្នែកនឹងមាននៅជាប់អស់មួយយប់ក៏បាន តែព្រឹកឡើង គង់នឹងមានសេចក្តី អំណរឡើងដែរ» (ទំនុកតម្កើង 30:5)។ ហើយ «សូមឲ្យទូលបង្គំបានឮសេចក្តីសប្បុរសរបស់ទ្រង់ នៅពេលព្រឹក ដ្បិតទូលបង្គំទុកចិត្តនឹងទ្រង់ សូមឲ្យទូលបង្គំបានស្គាល់ផ្លូវដែលគួរដើរ ពីព្រោះទូលបង្គំ បានលើកព្រលឹងទៅរកទ្រង់» (ទំនុកតម្កើង 143:8)។ សេចក្តីសង្ឃឹម និងការជឿទុកចិត្តនេះនឹងជំរុញ ឱ្យយើងខំប្រឹងធ្វើការបន្ថែមទៀត ដើម្បីបម្រើព្រះសង្គ្រោះមនុស្សលោកនៅជុំវិញយើង (ទំនុកតម្កើង 126:6; ម៉ាថាយ 9:36-38)។ នៅពេលដែលយើងបានរង់ចាំព្រះអម្ចាស់ នោះយើងមិនដែលមាន អារម្មណ៍សោកស្តាយនោះឡើយ។ នោះគឺដោយសារតែព្រះអម្ចាស់បានរក្សាសេចក្តីសន្យាទាំងអស់របស់ទ្រង់ (ទំនុកតម្កើង 37:7-11, 34; ទំនុកតម្កើង 71:1; ទំនុកតម្កើង 119:137, 138)។ដូច្នេះហើយ យើងអាចប្រាកដបានថា ព្រះនឹងប្រទានរង្វាន់ដល់យើង ចំពោះការដែលយើងបានរង់ចាំ ទ្រង់។