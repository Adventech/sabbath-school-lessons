---
title:  ជនជាតិវ៉លដេនៅក្នុងប្រទេសប៉ូឡូញ
date:  29/03/2024
---

លោករីស្សាដ ចាញ់ខូវស្គី (Ryszard Jankowski) មិនអាចរារាំងប៉ូលិសឱ្យឈប់តាមដានគាត់ បានឡើយ។ ដ្បិតរាល់ពេលដែលគាត់បើកតូបលក់សៀវភៅមហាវិវាទរបស់អ្នកស្រីអេឡែន ជីវ៉ៃត៍ និង សៀវភៅដទៃទៀតនៅក្នុងរមណីយដ្ឋាននៃទីក្រុងបាល់ទិក (Baltic) នៅក្នុងប្រទេសប៉ូឡូញ ស្រាប់តែ មានប៉ូលិសម្នាក់បានបង្ហាញខ្លួនឡើង ដោយបង្គាប់ឱ្យគាត់រើតូប និងសៀវភៅទាំងនោះចេញ។ បន្ទាប់មក រោងបោះពុម្ពនៃខណៈនិកាយសេវេនដេយអាត់វេនទីស្ទបានបោះពុម្ពផ្សាយប្រធានបទដ៏ពិសេសមួយនៅក្នុង ទស្សនាវដ្តីសាញអុហ្វថែម (Signs of the Times) ហើយអ្នកដឹកនាំព្រះវិហារបានបញ្ជូនទស្សនាវដ្តីបោះពុម្ព ទាំងនោះទៅឱ្យក្រុមសមាជិករដ្ឋាភិបាលប៉ូឡូញ។ រដ្ឋមន្ត្រីរដ្ឋាភិបាលម្នាក់បានពេញចិត្តនឹងប្រធានបទនៅក្នុងទស្សនាវដ្តីនេះណាស់ រហូតដល់គាត់បានសរសេរលិខិតមួយច្បាប់ភ្ជាប់ជាមួយនឹងច្បាប់ចម្លងនៃទស្សនាវដ្តីជូនទៅឱ្យអភិបាលក្រុងនៃរមណីយដ្ឋាន ដែលគាត់មានបញ្ហាជាមួយនឹងប៉ូលិសនោះ។ អភិបាល ក្រុងបានកោតសរសើរប្រធានបទនោះ។ អភិបាលក្រុងបានស្គាល់រដ្ឋមន្ត្រីរដ្ឋាភិបាលម្នាក់នោះ។ ហើយគាត់ បាននិយាយថា «អ្នកលក់សៀវភៅម្នាក់នេះគឺជាគ្រូបង្រៀននៅក្នុងសាកលវិទ្យាល័យរបស់ខ្ញុំ អ៊ីចឹង លោកគ្រូ អាចរួមចំណែកចែករំលែកទស្សនាវដ្តីនេះនៅទីនេះបាន»។ លោករីស្សាដបានសួរទៅអភិបាលក្រុងដែល គាត់បានស្គាល់នោះថា «តើលោកគ្រូអាចសុំច្បាប់សរសេរសៀវភៅបានដែរឬទេ?»។ អភិបាលក្រុងបាន សរសេរលិខិតមួយច្បាប់ទៀត ដោយបានអនុញ្ញាតឱ្យគាត់ដំឡើងតូបលក់សៀវភៅរបស់គាត់នៅតាមដងផ្លូវ។ គាត់បានដាក់ទស្សនាវដ្តីសាញអុហ្វថែមនៅលើធ្នើរជាមួយនឹងសៀវភៅមហាវិវាទ និងសៀវភៅ ដទៃទៀត។ មិនយូរប៉ុន្មាន ប៉ូលិសបានបង្ហាញខ្លួនម្តងទៀត។ គាត់បាននិយាយថា «លោកមិនអាចលក់ សៀវភៅរបស់លោកនៅក្នុងទីក្រុងរបស់យើងបានឡើយ»។ លោករីស្សាដបាននិយាយថា «លោកប៉ូលិស ខ្ញុំមានលិខិតអនុញ្ញាតពីអភិបាលក្រុង»។ ប៉ូលិសបានអានលិខិតនេះយ៉ាងប្រុងប្រយ័ត្ន។ បន្ទាប់មក ពួកគេ បានសំុទោសគាត់។ ប៉ូលិសម្នាក់បាននិយាយថា «អូខេ លោកអាចលក់នៅទីនេះបាន»។

ប៉ុន្តែ នេះមិនមែនជាចុងបញ្ចប់នៃរឿងនេះទេ។ បន្តិចក្រោយមក មានលោកយាយម្នាក់បានដើរ មកឈប់នៅមុខតូបនោះ។ ពីព្រោះមានបុគ្គលម្នាក់បានឱ្យសៀវភៅមហាវិវាទដល់គាត់មុននេះបន្តិច ហើយ គាត់បានអានសៀវភៅនោះឱ្យចៅរបស់គាត់បានស្តាប់។ លោកយាយម្នាក់នេះចូលចិត្តសៀវភៅនេះណាស់ ជាពិសេស ការបើកបង្ហាញអំពីក្រុមយុវជនជនជាតិវ៉លដេដែលហ៊ានប្រថុយជីវិតរបស់ពួកគេចែកចាយ ព្រះបន្ទូលរបស់ព្រះនៅក្នុងយុគសម័យកណ្តាល។ លោកយាយបានប្រាប់លោករីស្សាដថា ចៅរបស់គាត់ ចង់ធ្វើដូចជាក្រុមយុវជនវ៉លដេនេះដែរ។ ចៅរបស់គាត់បានយល់ឃើញថា គាត់ត្រូវតែធ្វើដូចជាពួកគេ ពោលគឺគាត់ត្រូវតែស្មោះត្រង់ចំពោះព្រះបន្ទូលរបស់ព្រះជានិច្ច។

លោកយាយបាននិយាយថា «ចៅខ្ញុំបានឃើញតូប និងសៀវភៅមហាវិវាទរបស់លោកគ្រូ ហើយ គាត់បាននិយាយនឹងខ្ញុំថា ‘យាយ មានជនជាតិវ៉លដេនៅក្នុងទីក្រុងរបស់យើង’»។

ដូច្នេះហើយ លោកយាយបានដើររកលោករីស្សាដ ដើម្បីប្រាប់លោករីស្សាដឱ្យបានដឹងរឿងអំពី ចៅរបស់គាត់។ លោកយាយបានចូលជាសមាជិកនៃក្រុមជំនុំសេវេនដេយអាត់វេនទីស្ទនៅពេលក្រោយ មកទៀត។