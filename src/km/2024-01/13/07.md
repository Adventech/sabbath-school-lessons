---
title:  ការសិក្សាបន្ថែម
date:  29/03/2024
---

សូមអាន Ellen G. White, “Growing up Into Christ,” pages 67-75, in Steps to Christ។

កណ្ឌគម្ពីរទំនុកតម្កើងបានសូមឱ្យយើងរង់ចាំព្រះអម្ចាស់ (ទំនុកតម្កើង 37:7)។ នៅពេលដែលយើងពិបាកនៅក្នុងការរង់ចាំ នោះយើងគួរតែនឹកចាំពីសិស្សរបស់ព្រះយេស៊ូវនៅថ្ងៃដែលព្រះយេស៊ូវ បានយាងត្រឡប់ទៅស្ថានសួគ៌វិញ (កិច្ចការ 1:4-11)។ ព្រះយេស៊ូវត្រូវបានលើកឡើងទៅលើមេឃនៅមុខភ្នែករបស់ពួកគេ។ ព្រះបានទុកសិស្សរបស់ទ្រង់នៅលើផែនដីនេះ ដើម្បីរង់ចាំឱ្យទ្រង់យាងត្រឡប់ មកវិញនៅថ្ងៃណាមួយនាពេលអនាគត។ ព្រះយេស៊ូវបានបង្គាប់ឱ្យសិស្សរបស់ទ្រង់រង់ចាំសេចក្តីសន្យាដែលព្រះវរបិតាបានសន្យាថា ទ្រង់នឹងប្រទានព្រះវិញ្ញាណបរិសុទ្ធដល់ពួកគេ។ ពួកសិស្សបានត្រឡប់មក កាន់ទីក្រុងយេរូសាឡិមវិញ ហើយពួកគេបានដឹងរឿងគ្រប់យ៉ាងដែលព្រះយេស៊ូវបានបង្គាប់ឱ្យពួកគេធ្វើ។ ពួកគេបានរង់ចាំអំណោយទាននៃព្រះវិញ្ញាណបរិសុទ្ធ។ បន្ទាប់មក ពួកគេបានចែកចាយដំណឹងល្អទៅកាន់មនុស្សនៅក្នុងទីក្រុងយេរូសាឡិម។

សេចក្តីបង្គាប់ដែលព្រះអម្ចាស់របស់យើងបានប្រាប់ឱ្យយើងរង់ចាំទ្រង់ នឹងអាចសម្រេចទៅបាន លុះត្រាតែយើងអនុញ្ញាតឱ្យទ្រង់ធ្វើកិច្ចការរបស់ទ្រង់នៅក្នុងចិត្តរបស់យើងជាមុនសិន។ ដ្បិតព្រះអម្ចាស់ នឹងបញ្ជូនព្រះវិញ្ញាណរបស់ទ្រង់ឱ្យមករស់នៅក្នុងចិត្តរបស់យើង។ ព្រះវិញ្ញាណបានជួយឱ្យយើងមានទំនាក់ទំនងផ្ទាល់ខ្លួនជាមួយនឹងព្រះ។ ទំនាក់ទំនងជិតសិ្នទ្ធផ្ទាល់ខ្លួនដែលយើងមានជាមួយនឹងព្រះ នឹងផ្តល់កម្លាំងឱ្យយើងរង់ចាំព្រះយេស៊ូវវិញ។ «‘ដ្បិតគឺជាព្រះហើយ ដែលបណ្តាលចិត្តអ្នករាល់គ្នា ឲ្យមានទាំងចំណង់ចង់ធ្វើ ហើយឲ្យបានប្រព្រឹត្តតាមបំណងព្រះហឫទ័យទ្រង់ដែរ’» (ភីលីព 2:13)។ បន្ទាប់មក យើងនឹងធ្វើកិច្ចការទៅតាមរបៀបដែលព្រះយេស៊ូវបានធ្វើ។ យើងនឹងបានទទួលព្រះវិញ្ញាណតែមួយពីទ្រង់។ យើងនឹងបានស្រឡាញ់ ហើយក៏បានរស់នៅ ដើម្បីទ្រង់ផង។ បន្ទាប់មក ‘យើង [នឹង] បានធំឡើង ខាងឯគ្រប់ការទាំងអស់ក្នុងទ្រង់ ដែលទ្រង់ជាសិរសា គឺជាព្រះគ្រីស្ទ»។ ដកស្រង់ពី Ellen G. White, Steps to Christ, page 75, adapted។

ខណៈពេលដែលយើងបានបន្តរង់ចាំព្រះអម្ចាស់ នោះយើងក៏ត្រូវតែស្វែងរកសេចក្តីសុខសាន្ត នៅក្នុងកណ្ឌគម្ពីរទំនុកតម្កើងផងដែរ។ យើងបានជួបព្រះជារៀងរាល់ថ្ងៃតាមរយៈសេចក្តីអធិស្ឋាន និង តាមរយៈបទចម្រៀង (កំណាព្យ) ដែលបានចែងនៅក្នុងកណ្ឌគម្ពីរនេះ។

**សំណួរពិភាក្សា**

`1. តើហេតុអ្វីបានជាការរង់ចាំគឺជាផ្នែកមួយដ៏សំខាន់នៅក្នុងជីវិតខាងឯវិញ្ញាណរបស់យើងយ៉ាងដូច្នេះ? សូមពិភាក្សាអំពីបុរស និងស្រ្តីមួយចំនួននៅក្នុងព្រះគម្ពីរ ដែលបានរង់ចាំព្រះ។ តើការរង់ចាំបានធ្វើឱ្យ សេចក្តីជំនឿរបស់ពួកគេបានរឹងមាំឡើងដោយរបៀបណា? គន្លឹះ៖ សូមអានខគម្ពីររ៉ូម 4:19-22 និង បទគម្ពីរហេព្រើរ ជំពូក11។`

`2. តើយើងកំពុងតែរង់ចាំរបស់អ្វីដែរ? តើព្រះបានសន្យានឹងយើងយ៉ាងដូចម្តេចដែរ? តើយើងបានរកឃើញ សេចក្តីសន្យាអ្វីដែរ នៅក្នុងខគម្ពីរទំនុកតម្កើង 37:34-40 ដែលព្រះបានសន្យាថា ទ្រង់នឹងប្រទានរបស់ ទាំងនេះដល់យើងនោះ?`

`3. សូមអានខគម្ពីរសាស្តា 9:5។ តើខនេះបានប្រាប់យើងអំពីសេចក្តីស្លាប់យ៉ាងដូចម្តេចដែរ? តើហេតុអ្វី បានជាការរង់ចាំព្រះយេស៊ូវរបស់ពួកគេជិតមកដល់ហើយយ៉ាងដូច្នេះ? តើចម្លើយនេះបានផ្តល់សេចក្តីសង្ឃឹមអ្វីដល់យើង?`