### កណ្ឌគម្ពីរ ទំនុកតម្កើង គឺជាកន្លែង ដែលព្រះ និងរាស្ត្រ របស់ទ្រង់ជួបជុំគ្នា

កណ្ឌគម្ពីរទំនុកតម្កើងគឺជាសំណុំនៃសេចក្តីអធិស្ឋាន និងបទចម្រៀងថ្វាយព្រះ។ សេចក្តីអធិស្ឋាន និង បទចម្រៀងទាំងនេះក៏ដូចជាកំណាព្យផងដែរ។ សេចក្តីអធិស្ឋាន និងបទចម្រៀងទាំងនេះគឺជាកំណាព្យ ដ៏ពីរោះជាងគេបំផុត។ កំណាព្យនៅក្នុងកណ្ឌគម្ពីរទំនុកតម្កើងបានពិពណ៌នាអំពីអារម្មណ៍ និងរឿងផ្សេងៗ គ្នារបស់មនុស្សលោកដែលមានដូចជា៖ ការសរសើរតម្កើង អំណរ ភាពសោកសៅ និងការឈឺចាប់ជាដើម។ កំណាព្យ  និងចម្រៀងទាំងនេះត្រូវបានអាន និងច្រៀង ទាំងបើកចំហ និងមិនបើកចំហ។ តើអ្នកណាខ្លះ ដែលបានអាន និងសូត្រកំណាព្យ និងចម្រៀងទាំងនេះនោះ? អ្នកដែលអានកំណាព្យទាំងនេះមានដូចជា ស្តេច​ អ្នកនិពន្ធ និងពួកសង្ឃជាដើម រួមទាំងអ្នកមានបាបដែលបានលន់តួអំពើបាបរបស់ពួកគេ និងបាន ថ្វាយជីវិតរបស់ពួកគេត្រឡប់ទៅឯព្រះផងដែរ។ ហើយមនុស្សលោកដែលដូចជាលោកអ្នក ហើយនិង ខ្ញុំនេះ ក៏បានអាន និងច្រៀងចម្រៀង និងកំណាព្យទាំងនេះផងដែរ។ កណ្ឌគម្ពីរទំនុកតម្កើងគឺជាកណ្ឌគម្ពីរ នៃសេចក្តីអធិស្ឋាន និងជាសៀវភៅចម្រៀងសម្រាប់រាស្ត្ររបស់ព្រះទាំងអស់​ តាំងតែពីសម័យគម្ពីរសញ្ញា ចាស់មកម្ល៉េះ។

កណ្ឌគម្ពីរទំនុកតម្កើងបាននិយាយមកកាន់យើង។ ប៉ុន្តែ លើសពីនេះទៅទៀតនោះ កណ្ឌគម្ពីរទំនុក-ដំកើងក៏បាននិយាយជំនួសយើង និងបាននិយាយជាមួយនឹងយើងផងដែរ។ ព្រះបានចាក់បង្អុរព្រះពរមក លើរាស្ត្ររបស់ទ្រង់តាមរយៈកណ្ឌគម្ពីរទំនុកតម្កើង។ កណ្ឌគម្ពីរទំនុកតម្កើងបានផ្តល់សេចក្តីសង្ឃឹមដល់ យើង។ ពីព្រោះកំណាព្យនៃកណ្ឌគម្ពីរនេះបានផ្តល់ជីវិតថ្មីនៅក្នុងព្រះអម្ចាស់។ កណ្ឌគម្ពីរទំនុកតម្កើងក៏ជាមគ្គុទេសក៍ដែលបានបង្រៀនឱ្យយើងយល់អំពីខ្លួនយើង ហើយនិងសិរីលម្អរបស់ព្រះផងដែរ។ កណ្ឌគម្ពីរទំនុកតម្កើងបានរំដោះយើងចេញពីភាពសោកសៅ និងការឈឺចុកចាប់។ កណ្ឌគម្ពីរទំនុកតម្កើងក៏បានដឹកនាំយើងទៅរកព្រះ និងបានជំរុញឱ្យយើងចង់ថ្វាយជីវិតទាំងស្រុងរបស់យើងទៅឯទ្រង់ផងដែរ។ យើងមិនគួរភ្ញាក់ផ្អើលដោយបានដឹងថា​ មនុស្សជាច្រើនបានគិតថា កណ្ឌគម្ពីរទំនុកតម្កើងបានពិពណ៌នា អំពីបទពិសោធន៍ និងអារម្មណ៍ផ្ទាល់ខ្លួនរបស់ពួកគេ។ ហេតុដូច្នេះហើយ បានជាមនុស្សជាច្រើនបានយក កំណាព្យនៅក្នុងកណ្ឌគម្ពីរទំនុកតម្កើងមកធ្វើជាសេចក្តីអធិស្ឋានផ្ទាល់របស់ពួកគេ។

លោកម៉ាទីន លូធើរ (Martin Luther) បាននិយាយអំពីកណ្ឌគម្ពីរទំនុកតម្កើងតាមរយៈពាក្យពេចន៍ ទាំងនេះថា៖​ «តើយើងអាចរកបានពាក្យដ៏ពីរោះរណ្តំដូចជាកណ្ឌគម្ពីរទំនុកតម្កើងនេះនៅឯណាទៅ? កំណាព្យសរសើរតម្កើង និងសេចក្តីថ្លែងអំណរគុណទាំងនេះបានបង្កើនសេចក្តីអំណរនៅក្នុងចិត្តរបស់យើងជាងកំណាព្យ និងពាក្យណាៗទាំងអស់។ នៅក្នុងកំណាព្យទាំងនេះ លោកអ្នកអាចយល់ពីបំណង

ចិត្តនៃអ្នកនិពន្ធ ដូចជាលោកអ្នកកំពុងតែមើលសួនច្បារដ៏ស្រស់ស្អាត ឬកំពុងតែមើលនគរស្ថានសួគ៌យ៉ាង

ច្នោះដែរ។ . . . តើយើងអាចរកបានពាក្យពេចន៍ឱ្យប្រសើរជាងនេះ ដើម្បីបំបាត់ភាពសោកសៅ និងការ

ឈឺចាប់របស់យើងនៅ​ឯណា? នៅក្នុងកណ្ឌគម្ពីរទំនុកតម្កើង លោកអ្នកបានសម្លឹងឃើញបំណងចិត្តរបស់ អ្នកនិពន្ធ ដូចជាលោកអ្នកបានសម្លឹងឃើញសេចក្តីស្លាប់មុខទល់នឹងមុខយ៉ាងដូច្នោះដែរ . . . . ដូច្នេះហើយ ការយល់អំពីមូលហេតុដែលនាំឱ្យកណ្ឌគម្ពីរទំនុកតម្កើងជាកណ្ឌគម្ពីរដែលរាស្ត្ររបស់ព្រះចូលចិត្តជាងគេបំផុតនោះ មិនមែនជារឿងងាយស្រួលនោះឡើយ។ មនុស្សនៅគ្រប់ទីកន្លែងអាចស្វែងរកកំណាព្យ ឬចម្រៀង មួយបទនៅក្នុងកណ្ឌគម្ពីរទំនុកតម្កើងមកបំពេញតម្រូវរបស់ពួកគេ? នៅពេលដែលយើងស្វែងរកកំណាព្យដែលយើងត្រូវការ នោះយើងនឹងមានអារម្មណ៍ថា កំណាព្យនោះត្រូវបានសរសេរសម្រាប់យើងវិញ។ គ្មានសៀវភៅណាដែលអាចប្រៀបផ្ទឹមជាមួយនឹងកណ្ឌគម្ពីរទំនុកតម្កើងនេះបានឡើយ។ ហើយក៏គ្មានសៀវភៅណាដែលមានពាក្យពេចន៍ល្អប្រសើរជាងនេះដែរ»។ ដកស្រង់ពី Martin Luther, Martin Luther: Selections From His Writings, editor,  John Dillenberger (New York: Anchor Books, 1962), pages 39, 40, adapted។ តើលោកអ្នកចង់ទទួលបានបទពិសោធន៍នៃការផ្លាស់ប្តូរ នៅពេលដែលលោក អ្នកបានអានអំពីកណ្ឌគម្ពីរទំនុកតម្កើងដែរឬទេ? បើសិនជាមែន នោះលោកអ្នកក៏ត្រូវតែច្រៀង និងអធិស្ឋាន ជាទំនុកចម្រៀង និងកំណាព្យកាព្យនៅក្នុងសម័យព្រះគម្ពីរផងដែរ។ តាំងពីពេលនោះមក រាស្ត្ររបស់ព្រះ បានប្រើកំណាព្យ និងបទចម្រៀងនៅក្នុងកណ្ឌគម្ពីរទំនុកតម្កើង ដើម្បីសរសើរតម្កើងព្រះ អធិស្ឋាន លន់តួ អំពើបាបរបស់ពួកគេ ហើយនិងទូលអង្វរដល់ព្រះដ៏មានអំណាចបំផុត។ យើងគួរតែសរសើរទ្រង់ ដោយសារតែទ្រង់យុត្តិធម៌នៅក្នុងកិច្ចការគ្រប់យ៉ាងដែលទ្រង់បានធ្វើ។ យើងក៏គួរតែអរព្រះគុណទ្រង់ចំពោះព្រះគុណ និងសេចក្តីស្រឡាញ់របស់ទ្រង់ផងដែរ។ ដូច្នេះ យើងបានដឹងថា យើងត្រូវតែច្រៀង និងអធិស្ឋានជាបទចម្រៀង និងជាកំណាព្យកាព្យនៅក្នុងកណ្ឌគម្ពីរទំនុកតម្កើងវិញ។ ប៉ុន្តែ តើយើងចាំបាច់ត្រូវតែរៀនចម្រៀង និងកំណាព្យ ទាំងនេះដែរឬទេ? និយាយឱ្យខ្លី គឺយើងត្រូវតែរៀនចម្រៀង និងកំណាព្យទាំងនេះ។ ជាដំបូង យើងត្រូវតែ យល់ថា កំណាព្យ និងចម្រៀងនៅក្នុងកណ្ឌគម្ពីរទំនុកតម្កើងត្រូវបានសរសេរនៅក្នុងកាលបរិច្ឆេទ និងទីកន្លែង ខុសៗគ្នា។ បន្ទាប់មក កំណាព្យ និងបទចម្រៀងទាំងនេះបានបង្រៀនសារ និងមេរៀនអំពីព្រះខុសៗគ្នា។ នៅពេលដែលយើងសិក្សាកណ្ឌគម្ពីរទំនុកតម្កើង នោះយើងប្រាកដជាចង់ជួយឱ្យអ្នកអានកណ្ឌគម្ពីរនេះ បានយល់អំពីចម្រៀង និងកំណាព្យរបស់ពួកគាត់ឱ្យកាន់តែប្រសើរឡើង។ បន្ទាប់មក យើងក៏បានចាប់ផ្តើម យល់អំពីចម្រៀង និងកំណាព្យផងដែរ។ ដូច្នេះ យើងបានដឹងថា ​កំណាព្យ និងចម្រៀងនៅក្នុងកណ្ឌគម្ពីរ ទំនុកតម្កើងគឺជាសេចក្តីអធិស្ឋាននៃរាស្ត្ររបស់ព្រះ។ តើលោកអ្នកបានដឹងថា ព្រះយេស៊ូវបានអធិស្ឋាន ដោយប្រើកំណាព្យ និងចម្រៀងទាំងនេះ នៅពេលដែលទ្រង់មានព្រះជន្មរស់នៅលើផែនដីនេះដែរឬទេ? កំណាព្យ និងចម្រៀងនៅក្នុងកណ្ឌគម្ពីរទំនុកតម្កើងក៏បានចែងអំពីព្រះយេស៊ូវផងដែរ។ នៅក្នុងកណ្ឌគម្ពីរ ទំនុកតម្កើង ព្រះបានបង្ហាញព្រះយេស៊ូវឱ្យយើងបានឃើញ ហើយព្រះក៏បានប្រាប់យើងអំពីទ្រង់ផងដែរ។ នៅពេលដែលយើងសិក្សាកណ្ឌគម្ពីរទំនុកតម្កើង នោះយើងប្រាកដជាចង់ដឹងអំពីកិច្ចការដែលព្រះយេស៊ូវ បានធ្វើ កំពុងតែធ្វើ ហើយនិងត្រូវធ្វើសម្រាប់យើង ដោយសារតែព្រះយេស៊ូវគ្រីស្ទ។

កណ្ឌគម្ពីរទំនុកតម្កើងគឺជាបណ្តុំនៃកំណាព្យចំនួន១៥០។ កំណាព្យទាំងនេះបានជួយឱ្យយើងយល់អំពី ដំណើរជីវិតខាងឯវិញ្ញាណរបស់យើង។ ដំណើររបស់យើងបានចាប់ផ្តើមឡើងជាមួយនឹងសេចក្តីជំនឿ។ សេចក្តីជំនឿរបស់យើងនឹងបានលូតលាស់ឡើង​ នៅពេលដែលយើងយល់ថា ព្រះគឺជាស្តេចរបស់យើង។ ផែនដីទាំងមូល និងអ្វីៗគ្រប់យ៉ាងដែលបានកើតឡើង គឺស្ថិតនៅក្រោមការគ្រប់គ្រងរបស់ទ្រង់ទាំងស្រុង។​ ព្រះដ៏មានគ្រប់ព្រះចេស្តារបស់យើងបានប្រទានរង្វាន់ដល់ឥរិយាបថល្អរបស់យើង ដោយសារតែទ្រង់បាន ដាក់ទោសអំពើបាបរបស់យើង។ ហើយយើងក៏ត្រូវតែចាំសេចក្តីពិតនៃព្រះគម្ពីរនៅត្រង់នេះដែរ នៅពេល ដែលយើងជួបនឹងគ្រាលំបាក ហើយយើងបានឈឺចាប់ដោយសារតែជំនឿរបស់យើងផងដែរ។ ខណៈដែលយើងបន្តការសិក្សារបស់យើងនៅក្នុងកណ្ឌគម្ពីរទំនុកតម្កើងនៅត្រីមាសនេះ​ យើងនឹងក្រឡេកមើល នូវអ្វីដែលបានកើតឡើង នៅពេលដែលអំពើបាប និងមនុស្សអាក្រក់បានវាយប្រហារសេចក្តីជំនឿនៃរាស្ត្រ របស់ព្រះនោះ។ នៅពេលដែលហេតុការណ៍បានកើតឡើង នោះយើងអាចនឹងសួរទៅទ្រង់ថា ហេតុអ្វី បានជាទ្រង់មិនជួយយើង ដោយប្រើកំណាព្យនៅក្នុងកណ្ឌគម្ពីរទំនុកតម្កើងនេះបាន? តើរាស្ត្ររបស់ព្រះ អាចច្រៀងចម្រៀងព្រះនៅក្នុងទឹកដី ដែលមានមនុស្សអាក្រក់កំពុងតែជិះជាន់យើងនោះដោយរបៀបណា ដែរ?​

សេចក្តីសង្ឃឹម និងការអធិស្ឋានរបស់យើងគឺថា កណ្ឌគម្ពីរទំនុកតម្កើងនឹងជួយឆ្លើយសំណួរពិបាកៗ ទាំងនេះ។ យើងក៏សង្ឃឹមថា ការសិក្សារបស់យើងនឹងជួយឱ្យយើងបានរឹងមាំឡើង នៅក្នុងអំឡុងនៃដំណើរ ជីវិតរបស់យើងផងដែរ។ ចូរឱ្យយើងបានណាត់ជួបជាមួយនឹងព្រះជាប្រចាំ ដោយចិត្តទល់នឹងចិត្ត តាម រយៈកណ្ឌគម្ពីរទំនុកតម្កើងនេះ រហូតដល់ថ្ងៃដែលយើងបានជួបជាមួយនឹងព្រះយេស៊ូវមុខទល់មុខចុះ។