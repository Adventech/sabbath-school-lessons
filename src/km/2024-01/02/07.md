---
title:  ការសិក្សាបន្ថែម
date:  12/01/2024
---

សូមអាន Psalm 42:8, and Ellen G. White, “Poetry and Song,” Pages 159-168, in Education។ បើយោងទៅតាមបទគម្ពីរទំនុកតម្កើង ជំពូក42 ហើយនិងសៀវភៅអប់រំ ដែល បានបង្ហាញយើងនេះ តើសេចក្តីអធិស្ឋាន ហើយនិងចម្រៀងមានទំនាក់ទំនងអ្វីនឹងគ្នាដែរ?

នៅក្នុងកំណាព្យជាច្រើន ស្តេចដាវីឌបានសរសេរអំពីរបៀបលន់តួអំពើបាបរបស់ទ្រង់។ (គំរូដែល គេស្គាល់ជាងគេបំផុតនោះគឺបទគម្ពីរទំនុកតម្កើង ជំពូក51)។ អ្នកស្រីអេឡែន ជីវ៉ៃត៍បានមានប្រសាសន៍ ថា កំណាព្យទាំងនេះគឺជាសេចក្តីអធិស្ឋាន ដែលបានបង្ហាញនូវភាពសោកសៅចំពោះអំពើបាបយ៉ាងអស់ ពីចិត្ត (សូមអាន Steps to Christ, pages 24, 25)។ អ្នកស្រីអេឡែន ជីវ៉ៃត៍បានលើកទឹកចិត្តអ្នកគ្រីស្ទាន ឱ្យរៀនសូត្រខទាំងឡាយពីកណ្ឌគម្ពីរទំនុកតម្កើង ដើម្បីជួយឱ្យពួកគេមានអារម្មណ៍ថា ព្រះបានគង់នៅ ក្បែរពួកគេ គឺនៅក្នុងចិត្ត និងនៅក្នុងជីវិតរបស់ពួកគេ។ អ្នកស្រីអេឡែន ជីវ៉ៃត៍ក៏បានមានប្រសាសន៍អំពី របៀបដែលព្រះយេស៊ូវបានសូត្រខពីកណ្ឌគម្ពីរទំនុកតម្កើង នៅពេលដែលសាតាំងបានព្យាយាមល្បួងឱ្យ ទ្រង់ប្រព្រឹត្តអំពើបាប ឬធ្វើឱ្យទ្រង់មានអារម្មណ៍ភ័យខ្លាច។ អ្នកស្រីអេឡែន ជីវ៉ៃត៍បានមានប្រសាសន៍ថា៖ «ពាក្យពេចន៍នៃចម្រៀងបរិសុទ្ធបានបំពេញសេចក្តីជំនឿនៅក្នុងចិត្តរបស់យើងជាច្រើនលើកច្រើនសា។ ចម្រៀងទាំងនេះបានធ្វើឱ្យយើងមានអារម្មណ៍សោកស្តាយចំពោះអំពើបាបរបស់យើង។ ចម្រៀងទាំងនេះ ក៏បានផ្តល់សេចក្តីសង្ឃឹម សេចក្តីស្រឡាញ់ និងសេចក្តីអំណរផងដែរ . . . . ជាការពិតណាស់ ចម្រៀងទាំងនេះភាគច្រើនគឺជាសេចក្តីអធិស្ឋាន»។ ដកស្រង់ពី Education, pages 162-168, adapted។

នៅពេលដែលយើងអធិស្ឋាន និងច្រៀងកំណាព្យ និងចម្រៀងនៅក្នុងកណ្ឌគម្ពីរទំនុកតម្កើង នោះសេចក្តីជំនឿ សេចក្តីកម្សាន្តចិត្ត និងសេចក្តីសង្ឃឹមរបស់កវីនៅក្នុងកណ្ឌគម្ពីរនេះ នឹងបានក្លាយមក ជាសេចក្តីជំនឿ សេចក្តីកម្សាន្តចិត្ត និងសេចក្តីសង្ឃឹមរបស់យើងវិញ។ កវីដែលបានសរសេរកណ្ឌគម្ពីរទំនុកតម្កើងបានជួយកម្សាន្តចិត្តយើងឱ្យបន្តដំណើរជីវិតខាងឯវិញ្ញាណរបស់យើងតទៅទៀត ព្រមទាំងបានជួយលើកទឹកចិត្តយើងកំុឱ្យបោះបង់សេចក្តីជំនឿ និងសេចក្តីសង្ឃឹមនោះដែរ។ កវីនៅក្នុងកណ្ឌគម្ពីរ ទំនុកតម្កើងបានកម្សាន្តចិត្តយើង។ ពួកគេបានជួយឱ្យយើងដឹងថា យើងមិនមែននៅតែម្នាក់ឯងនោះទេ។ អ្នកខ្លះទៀតដែលមានបញ្ហាដូចជាយើង បានរងទុក្ខនៅក្នុងគ្រាដ៏អួអាប់។ ដោយមានព្រះគុណរបស់ព្រះ ពួកគេបានឈ្នះសង្គ្រាមទាស់នឹងអំពើបាបជាមិនខាន។ កណ្ឌគម្ពីរទំនុកតម្កើងក៏បានបង្ហាញយើងពីរបៀប ដែលព្រះយេស៊ូវបានធ្វើកិច្ចការ ដើម្បីសង្គ្រោះយើងនោះដែរ។ ដ្បិតទ្រង់បានមានព្រះជន្មរស់ជានិច្ច ដើម្បី អធិស្ឋានឱ្យយើង (ហេព្រើរ 7:25)។

កំណាព្យនៅក្នុងកណ្ឌគម្ពីរទំនុកតម្កើងគឺជាសេចក្តីអធិស្ឋាន និងជាបទចម្រៀង។ មនុស្សលោក ជាអ្នកសរសេរកំណាព្យទាំងនេះ។ ប៉ុន្តែ កំណាព្យទាំងនេះមានប្រភពមកពីព្រះវិញ។ ដូច្នេះហើយ នៅពេលដែលយើងបញ្ចូលកណ្ឌគម្ពីរទំនុកតម្កើងនៅក្នុងការថ្វាយបង្គំរបស់យើង នោះយើងនឹងរៀនពីផែនការ ដែលព្រះបានរៀបចំសម្រាប់យើង។ សេចក្តីមេត្តាដ៏ធំបំផុតរបស់ទ្រង់ក៏នឹងព្យាបាលយើងផងដែរ។

**សំណួរពិភាក្សា**

`1. មនុស្សជាច្រើនបានគិតថា នៅពេលដែលលោកអ្នកអធិស្ឋាន លោកអ្នកគួរតែនិយាយនូវអ្វីដែលចូល មកក្នុងគំនិតរបស់លោកអ្នក ដោយមិនចាំបាច់គិតច្រើនអំពីអ្វីដែលលោកអ្នកត្រូវព្រាងទុក។ តើហេតុអ្វី បានជាវិធីសាស្ត្រនៃការអធិស្ឋានបែបនេះមិនត្រឹមតែជាវិធីតែមួយគត់យ៉ាងដូច្នេះ?`

`2. តើកណ្ឌគម្ពីរទំនុកតម្កើងអាចស្ថាបនាបទពិសោធន៍នៃការអធិស្ឋានជាក្រុមរបស់យើងនោះដោយរបៀប ណា? តើមានវិធីណាខ្លះ ដែលក្រុមជំនុំរបស់លោកអ្នកអាចប្រើកណ្ឌគម្ពីរទំនុកតម្កើងនៅក្នុងការថ្វាយបង្គំ ព្រះរបស់ពួកគេនោះ?`

`3. តើកណ្ឌគម្ពីរទំនុកតម្កើងបានបង្រៀនយើងអំពីសេចក្តីជំនឿ ហើយនិងព្រះគុណប្រោសលោះរបស់ទ្រង់ នោះដោយរបៀបណា?`