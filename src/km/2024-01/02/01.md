---
title:  កណ្ឌគម្ពីរទំនុកតម្កើងបានបង្រៀនយើងឱ្យចេះអធិស្ឋាន
date:  06/01/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 105:5; កូឡូស 3:16; យ៉ាកុប 5:13; ទំនុកតម្កើង 44; ទំនុកតម្កើង 22; ទំនុកតម្កើង 13; ទំនុកតម្កើង 60:1-5។

> <p>ខចងចាំ</p>
> «ក្រោយមក កាលទ្រង់កំពុងតែអធិស្ឋាននៅកន្លែង1 លុះទ្រង់ឈប់ហើយ នោះសិស្សម្នាក់ ទូលថា ព្រះអម្ចាស់អើយ សូមទ្រង់បង្រៀនយើងខ្ញុំ ឲ្យចេះអធិស្ឋានផង ដូចជាលោកយ៉ូហានបានបង្រៀន ដល់សិស្សលោកដែរ» (លូកា 11:1)។

គ្រីស្ទានជាច្រើននាក់បានជឿថា សេចក្តីអធិស្ឋានពិតប្រាកដមិនមែនជាអ្វីដែលលោកអ្នកបាន រៀបចំ ឬសរសេរមុនពេលនិយាយនោះឡើយ។ ប៉ុន្តែ សូមចងចាំថា សិស្សរបស់ព្រះយេស៊ូវបានសុំឱ្យ ទ្រង់បង្រៀនពួកគេឱ្យចេះអធិស្ឋាន។ ការបង្រៀនរបស់ទ្រង់គឺជាព្រះពរសម្រាប់សិស្សរបស់ទ្រង់។ ពីព្រោះព្រះបានដាក់កណ្ឌគម្ពីរទំនុកតម្កើងដែលជាកណ្ឌនៃសេចក្តីអធិស្ឋាននេះនៅចំកណ្តាលព្រះគម្ពីរ ដើម្បីឱ្យរាស្ត្ររបស់ទ្រង់បានអាន។ កណ្ឌគម្ពីរទំនុកតម្កើងបានបង្ហាញយើងពីរបៀបដែលរាស្ត្ររបស់ព្រះបានអធិស្ឋាននៅក្នុងសម័យគម្ពីរសញ្ញាថ្មី។ សព្វថ្ងៃនេះ កណ្ឌគម្ពីរទំនុកតម្កើងក៏អាចបង្រៀនយើង ឱ្យចេះអធិស្ឋានផងដែរ។

តាំងតែពីដើមមក កណ្ឌគម្ពីរទំនុកតម្កើងបានបង្រៀនរាស្ត្ររបស់ព្រះអំពីរបៀបអធិស្ឋាន (ពង្សាវតារក្សត្រទី1 16:7, 9; នេហេមា 12:8)។ នៅពេលដែលព្រះយេស៊ូវអធិស្ឋាន នោះទ្រង់ក៏បានប្រើខទាំងនេះពីកណ្ឌគម្ពីរទំនុកតម្កើងផងដែរ (ម៉ាថាយ 27:46)។ ព្រះគម្ពីរបានបង្រៀនយើង ឱ្យធ្វើរឿងដូចគ្នានេះនៅក្នុងការថ្វាយបង្គំរបស់យើង (អេភេសូរ 5:19)។ សប្តាហ៍នេះ យើងនឹងក្រឡេក មើលអំពីរបៀបដែលកណ្ឌគម្ពីរទំនុកតម្កើងបានជួយឱ្យរាស្ត្ររបស់ទ្រង់បានរីកចម្រើននៅក្នុងសេចក្តីស្រឡាញ់ដែលពួកគេមានសម្រាប់ព្រះ និងសម្រាប់សេចក្តីជំនឿរបស់ពួកគេនោះ។ សូមចងចាំថា កណ្ឌគម្ពីរទំនុកតម្កើងគឺជាសេចក្តីអធិស្ឋាន។ ពីព្រោះកណ្ឌគម្ពីរនេះបានបង្រៀនយើងអំពីព្រះ។ ហើយ ការបង្រៀនទាំងនេះក៏អាចផ្លាស់ប្តូររបៀបនៃការអធិស្ឋានរបស់យើងផងដែរ។

សូមឱ្យលោកអ្នកបានយកកណ្ឌគម្ពីរទំនុកតម្កើងមកធ្វើជាសេចក្តីអធិស្ឋានរបស់លោកអ្នក ផ្ទាល់។ នៅពេលដែលយើងអធិស្ឋានទៅតាមកណ្ឌគម្ពីរទំនុកតម្កើង នោះសេចក្តីអធិស្ឋានរបស់យើងនឹងបានរឹងមាំឡើង។ ប៉ុន្តែ យើងក៏ត្រូវតែអធិស្ឋានឱ្យបានញឹកញាប់ផងដែរ។