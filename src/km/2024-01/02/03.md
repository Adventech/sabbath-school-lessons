---
title:  ការជឿទុកចិត្តនៅក្នុងគ្រាលំបាក
date:  08/01/2024
---

`តើលោកអ្នកមានអារម្មណ៍ថា ព្រះនៅឆ្ងាយពីលោកអ្នកដែរឬទេ? តើលោកអ្នកមានចម្ងល់ថា ហេតុអ្វីបានជាព្រះបណ្តោយឱ្យលោកអ្នករងទុក្ខ និងអនុញ្ញាតឱ្យរឿងអាក្រក់ៗបានកើតឡើងនោះដែរឬ ទេ? ជាការពិតណាស់ យើងទាំងអស់គ្នាសុទ្ធតែមានអារម្មណ៍បែបនេះ។ កវីដែលបានសរសេរកណ្ឌគម្ពីរ ទំនុកតម្កើងក៏មានអារម្មណ៍បែបនេះនៅពេលនោះដែរ។`

តើបទគម្ពីរទំនុកតម្កើង ជំពូក44 បានប្រាប់យើងយ៉ាងដូចម្តេចដែរ? តើហេតុអ្វីបានជាលោកអ្នក គិតដូច្នេះ? លោកអ្នកអាចនឹងគិតថា មានពាក្យពេចន៍ខ្លះនៅក្នុងកណ្ឌគម្ពីរទំនុកតម្កើង ដែលយើងមិនគួរ និយាយ នៅក្នុងអំឡុងពេលថ្វាយបង្គំនៅក្នុងព្រះវិហារ។ យើងក៏អាចនឹងគិតថា បទពិសោធន៍ខ្លះនៅក្នុង កណ្ឌគម្ពីរទំនុកតម្កើងគឺជាបទពិសោធន៍មិនល្អ ដែលត្រូវយកមកនិយាយនៅក្នុងអំឡុងពេលអធិស្ឋានជា សាធារណៈ ឬអាចនៅក្នុងការថ្វាយបង្គំរបស់យើងក៏បាន។

មែនហើយ យើងត្រូវតែជ្រើសរើពាក្យពេចន៍ដែលត្រូវអធិស្ឋាននោះឱ្យបានត្រឹមត្រូវ។ ទន្ទឹមគ្នានេះ យើងមិនត្រូវលាក់ទុកអារម្មណ៍ភ័យខ្លាច និងអារម្មណ៍អវិជ្ជមានផ្សេងៗទៀតនៅក្នុងចិត្តរបស់យើងនោះទេ។ បើសិនជាយើងមិនបានទូលទៅព្រះនូវអ្វីអារម្មណ៍របស់យើងទេ នោះយើងនឹងរងនូវការឈឺចាប់ជា មិនខាន។ លើសពីនេះទៅទៀតនោះ យើងក៏មិនបានរៀនជឿទុកចិត្តទៅលើព្រះនោះដែរ។ នៅពេលដែល យើងយកកំណាព្យនៅក្នុងកណ្ឌគម្ពីរទំនុកតម្កើងមកធ្វើជាសេចក្តីអធិស្ឋានរបស់យើង នោះយើងនឹងចេះ អធិស្ឋាន ដោយគ្មានសេចក្តីភ័យខ្លាចនៅក្នុងចិត្តរបស់យើងឡើយ។ កំណាព្យទាំងនេះបានលើកទឹកចិត្ត ឱ្យយើងហ៊ានទូលសុំនូវអ្វីដែលយើងមិនហ៊ានទូលសុំ។ យើងក៏បានដឹងថា ព្រះក៏មិនបានសុំឱ្យយើងធ្វើពើដូចជាយើងមិនមានការរងទុក្ខ និងការឈឺចាប់នោះដែរ។

បទគម្ពីរទំនុកតម្កើង ជំពូក44 បានជួយដល់អ្នកគ្រីស្ទានស្លូតស្រង់ ដែលកំពុងតែរងទុក្ខ។ កវី នៅក្នុងជំពូកនេះបានមានប្រសាសន៍៖ «ចិត្តយើងខ្ញុំមិនបានថយត្រឡប់ទេ ជំហាននៃយើងខ្ញុំក៏មិនបានទាសចេញពីផ្លូវទ្រង់ដែរ ទោះបើទ្រង់បានបំបាក់បំបែកយើងខ្ញុំនៅទីរបស់ឆ្កែព្រៃ ហើយគ្របយើងខ្ញុំ ដោយ ម្លប់នៃសេចក្តីស្លាប់ក៏ដោយ» (ទំនុកតម្កើង 44:18, 19)។ ប៉ុន្តែ សូមឱ្យលោកអ្នកបានក្រឡេកមើលពីរបៀបចាប់ផ្តើមនៅក្នុងកំណាព្យនេះវិញ។ កវីនៅក្នុងកំណាព្យនេះបានរៀបរាប់អំពីរបៀបដែលព្រះបាន ធ្វើនូវរឿងអស្ចារ្យជាច្រើនសម្រាប់រាស្ត្ររបស់ទ្រង់កាលពីអតីតកាល។ ដូច្នេះហើយ កវីបានជឿទុកចិត្តទៅ លើព្រះ ដោយមិនបាន «មិនពឹងធ្នូរបស់» (ទំនុកតម្កើង 44:6) គាត់នោះឡើយ។

ទោះជាយ៉ាងនេះក្តី រាស្ត្ររបស់ព្រះនៅតែជួបនឹងបញ្ហាដដែល។ ពីព្រោះកវីនៅក្នុងជំពូកនេះបានសរសេរបញ្ជីរៀបរាប់ពីបញ្ហាទាំងអស់របស់គាត់។ ចម្រៀងដ៏កំសត់របស់គាត់គឺជាចម្រៀងដ៏វែង និង មានពេញទៅដោយសេចក្តីឈឺចាប់។ តើកវីនៅក្នុងជំពូកនេះបានផ្តល់សេចក្តីសង្ឃឹមដែលថា ព្រះនឹង សង្គ្រោះរាស្ត្ររបស់ទ្រង់នោះដែរឬទេ? ទេ មិនមែនដូច្នោះទេ។ ផ្ទុយទៅវិញ កវីបានទូលទៅព្រះថា «សូម ទ្រង់តើនឡើងជួយយើងខ្ញុំ ហើយលោះយើងខ្ញុំ ដោយយល់ដល់សេចក្តីសប្បុរសរបស់ទ្រង់ផង» (ទំនុកតម្កើង 44:26)។ កវីបានដឹងថា ព្រះបានផ្ទៀងស្តាប់បញ្ហានៃរាស្ត្ររបស់ទ្រង់ និងបានស្រឡាញ់ពួកគេ ដូចដែល ទ្រង់បានផ្ទៀងស្តាប់បញ្ហានៃសាសន៍អ៊ីស្រាអែលដូច្នោះដែរ។

`សូមឱ្យលោកអ្នកបាននឹកចាំពីគ្រាមួយ នៅពេលដែលព្រះបានសង្គ្រោះលោកអ្នកកាលពីអតីត កាលនោះ។ តើលោកអ្នកគិតថា នៅក្នុងចិត្តរបស់លោកអ្នក លោកអ្នកនៅជិតនឹងព្រះប៉ុនណាដែរ? តើការ នឹកចាំពីគ្រាមួយនោះបានជួយឱ្យលោកអ្នកដោយរបៀបណា នៅពេលដែលបញ្ហារបស់លោកអ្នកបានធ្វើ ឱ្យលោកអ្នកគិតថា ព្រះបានគង់នៅឆ្ងាយពីលោកអ្នកនោះ?`