---
title:  ពីអារម្មណ៍អស់សង្ឃឹមទៅជាមានសង្ឃឹម
date:  10/01/2024
---

យើងបានឃើញរួចមកហើយថា មានពេលខ្លះ យើងទាំងអស់គ្នាសុទ្ធតែមានអារម្មណ៍ថា ព្រះ នៅឆ្ងាយពីយើងជាទីបំផុត។ នៅក្នុងអំឡុងនៃគ្រាលំបាក យើងអាចនឹងគិតថា ហេតុអ្វីបានជាព្រះបណ្តោយ ឱ្យយើងរងទុក្ខយ៉ាងដូច្នេះ? ជាញឹកញាប់ កវីដែលបានសរសេរកណ្ឌគម្ពីរទំនុកតម្កើងក៏បានគិតពីរឿងនេះ ផងដែរ។ មែនហើយ អំពើបាបរបស់យើងបានធ្វើឱ្យយើងរងទុក្ខមែនពិត ប៉ុន្តែ មានពេលខ្លះ ការរងទុក្ខ របស់យើងមិនមែនកំហុសរបស់យើង ហើយក៏មិនមែនជាភាពអយុត្តិធម៌នោះដែរ។ យើងទាំងអស់គ្នាសុទ្ធតែ មានអារម្មណ៍បែបនេះ មែនទេ?

`សូមអានបទគម្ពីរទំនុកតម្កើង ជំពូក13។ តើនៅក្នុងកំណាព្យនេះ កវីបង្ហាញពីអារម្មណ៍2យ៉ាង អ្វីខ្លះ? តើលោកអ្នកគិតថា កវីបានធ្វើការសម្រេចចិត្តយ៉ាងដូចម្តេចដែរ ទើបបណ្តាលឱ្យគាត់ផ្លាស់ប្តូរទស្សន របស់គាត់អំពីអ្វីៗគ្រប់យ៉ាងនោះ?`

«ឱព្រះយេហូវ៉ាអើយ តើទ្រង់នឹងភ្លេចទូលបង្គំដល់កាលណាទៀត តើដល់អស់កល្បឬអី តើនឹង លាក់ព្រះភក្ត្រទ្រង់ចំពោះទូលបង្គំដល់កាលណា» (ទំនុកតម្កើង 13:1)។ ជាថ្មីម្តងទៀត តើអ្នកណាខ្លះ ដែលមិនដែលមានអារម្មណ៍បែបនេះនោះ? (តើព្រះពិតជាបានភ្លេចយើងដែរឬទេ?)។ មានពេលខ្លះ នៅ ពេលដែលយើងអធិស្ឋាន យើងត្រឹមតែបានគិតអំពីខ្លួនយើង និងបញ្ហារបស់យើងប៉ុណ្ណោះ។ ការអធិស្ឋាន ដែលលើកបញ្ហារបស់យើងមិនមែនជាការអធិស្ឋានត្រឹមត្រូវនោះឡើយ។ បទគម្ពីរទំនុកតម្កើង ជំពូក13 បានបង្ហាញយើងថា យើងគួរតែនឹកចាំអំពីព្រះ និងព្រះគុណដែលទ្រង់បានផ្តល់ឱ្យយើង នៅពេលដែល យើងអធិស្ឋាន។ យើងគួរតែទូលទៅព្រះថា យើងបានជឿថា ទ្រង់តែងតែរក្សាសេចក្តីសន្យារបស់ទ្រង់ជានិច្ច។ ហើយទ្រង់ក៏មិនដែលផ្លាស់ប្តូរម្តងណាដែរ។

ជាការពិតណាស់ បទគម្ពីរទំនុកតម្កើង ជំពូក13 បានចាប់ផ្តើមឡើងជាមួយនឹងពាក្យទូលអង្វរ ហើយនិងពាក្យរអ៊ូរទាំ។ ប៉ុន្តែ កវីនៅក្នុងជំពូកនេះមិនបានបញ្ចប់កំណាព្យរបស់គាត់ជាមួយនឹងភាពរអ៊ូរទាំ និងភាពសោកសង្រេងនោះឡើយ។ យើងត្រូវតែនឹកចាំអំពីសេចក្តីពិតនៃព្រះគម្ពីរដ៏សំខាន់នៅត្រង់នេះ។

បទគម្ពីរទំនុកតម្កើង ជំពូក13 បានបង្រៀនយើងឱ្យជឿទុកចិត្តទៅលើព្រះគុណ និងសេចក្តី ស្រឡាញ់របស់ព្រះ (ទំនុកតម្កើង 13:5)។ នៅពេលដែលយើងជឿទុកចិត្តថា ព្រះនឹងសង្គ្រោះយើង នោះ សេចក្តីភ័យខ្លាច និងសេចក្តីព្រួយបារម្ភរបស់យើង (ទំនុកតម្កើង 13:1-4) នឹងរលាយបាត់អស់ជាមិន ខាន។ បន្ទាប់មក ចិត្តរបស់យើងនឹងបានផ្លាស់ប្តូរ។ ហើយការទូលអង្វររបស់យើងក៏នឹងក្លាយមកជាចម្រៀង នៃសេចក្តីអំណរ និងសេចក្តីសរសើរតម្កើងផងដែរ។ ដ្បិតយើងនឹងលែងមានអារម្មណ៍អស់សង្ឃឹមតទៅ ហើយ។

ប្រសិនបើយើងចង់ឱ្យការផ្លាស់ប្តូរនេះបានកើតឡើង នោះយើងត្រូវតែធ្វើឱ្យលើសពីការអានពាក្យពេចន៍នៅក្នុងបទគម្ពីរទំនុកតម្កើង ជំពូក13នេះ។ យើងត្រូវតែជឿពួកគេទៅលើពាក្យពេចន៍ទាំងនេះ។ ហើយនៅពេលដែលយើងអធិស្ឋាន យើងក៏ត្រូវតែសុំឱ្យព្រះវិញ្ញាណបរិសុទ្ធជួយឱ្យយើងរស់នៅតាមរបៀប ដែលកំណាព្យនេះបានសំណូមពរ។ កំណាព្យនៅក្នុងកណ្ឌគម្ពីរទំនុកតម្កើងគឺជាព្រះគម្ពីរដែលជាព្រះបន្ទូល ដ៏រស់របស់ព្រះនោះឯង។ ព្រះបន្ទូលរបស់ព្រះបានផ្លាស់ប្តូរជីវិត ចិត្ត ហើយនិងទង្វើរបស់យើង។ នៅពេល ដែលយើងអនុញ្ញាតព្រះគម្ពីរដែលជាព្រះបន្ទូលរបស់ព្រះផ្លាស់ប្តូរយើង នោះយើងនឹងបានរួបរួមជាមួយនឹងព្រះយេស៊ូវជាមិនខាន។ នៅក្នុងនាមជាព្រះរាជបុត្រារបស់ព្រះ ព្រះយេស៊ូវបានបង្ហាញពីផែនការដ៏ល្អឥតខ្ចោះតាមរយៈផ្នែកទាំងអស់នៃជីវិតរបស់ទ្រង់។ ព្រះយេស៊ូវបានយកកំណាព្យនៅក្នុងកណ្ឌគម្ពីរទំនុកតម្កើងមកធ្វើជាសេចក្តីអធិស្ឋានរបស់ទ្រង់។ ហើយយើងក៏គួរតែធ្វើដូច្នោះដែរ។

`តើបញ្ហារបស់លោកអ្នកបាននាំឱ្យចិត្តរបស់លោកអ្នកបានកៀកនឹងព្រះដោយរបៀបណា? តើហេតុអ្វីបានជាបញ្ហារបស់លោកអ្នកអាចនាំលោកអ្នកឱ្យចេញពីព្រះយ៉ាងដូច្នេះ បើសិនជាលោកអ្នកមិនបានប្រុងប្រយ័ត្ននោះ?`