---
title:  ព្រះអម្ចាស់គឺជាអ្នកចម្បាំងដ៏ខ្លាំងពូកែ
date:  04/02/2024
---

`សូមអានខគម្ពីរទំនុកតម្កើង 18:3-18; ទំនុកតម្កើង 76:3-9, 12; ទំនុកតម្កើង 144:5-7។ តើខទាំងនេះបានបង្រៀនរូបស័ព្ទអ្វីខ្លះ? តើរូបស័ព្ទទាំងនេះបានបង្ហាញយើងថា ព្រះបានត្រៀម ព្រះអង្គជាស្រេច ដើម្បីសង្គ្រោះរាស្ត្ររបស់ទ្រង់នោះដោយរបៀបណា?`

បទគម្ពីរទំនុកតម្កើង ជំពូក18; ទំនុកតម្កើង ជំពូក76 និងទំនុកតម្កើង ជំពូក114 គឺជាបទ ចម្រៀង។ បទចម្រៀងទាំងនេះបានសរសើរតម្កើងព្រះ ដោយបានសង្គ្រោះរាស្ត្ររបស់ទ្រង់ចេញពីខ្មាំងសត្រូវរបស់ពួកគេ។ បទចម្រៀងទាំងនេះបានបង្ហាញយើងថា ព្រះគឺជាចៅក្រម និងជាអ្នកចម្បាំងដ៏ខ្លាំង ពូកែមួយអង្គ។ កណ្ឌគម្ពីរទំនុកតម្កើងតែងតែបង្ហាញយើងជានិច្ចថា ព្រះគឺជាអ្នកចម្បាំងដ៏ខ្លាំងពូកែម្នាក់។ កវីនៅក្នុងជំពូកទាំងនេះបានប្រើរូបស័ព្ទនេះ ដើម្បីបង្ហាញយើងថា ព្រះបានប្រយុទ្ធជំនួសមនុស្សរងទុក្ខ របស់ទ្រង់ ដែលបានអំពាវនាវសុំជំនួយពីទ្រង់នោះយ៉ាងដូច្នេះថា៖ «ព្រះយេហូវ៉ាទ្រង់បញ្ចេញជាផ្គរនៅលើមេឃ ព្រះដ៏ខ្ពស់បំផុត ទ្រង់បញ្ចេញព្រះសូរសៀង ព្រមទាំងព្រិល និងរងើកភ្លើងផង ក៏បាញ់ព្រួញនៃ ទ្រង់ទៅកំចាត់កំចាយគេនឹងរន្ទះជាច្រើន ទៅបំបាក់ពួកគេ នោះបាតផ្លូវទឹកក៏លេចឡើង ហើយឫសលោកីយ៍ បានបើកឲ្យឃើញ ដោយទ្រង់បន្ទោស ឱព្រះយេហូវ៉ាអើយ គឺដោយឮសូរខ្យល់គំហុក ចេញពីព្រះនាសា ទ្រង់» (ទំនុកតម្កើង 18:13-15)។

បទគម្ពីរទំនុកតម្កើង ជំពូក18 បានជួយឱ្យយើងយល់ថា យើងមិនគួរសង្ស័យចំពោះការយក ព្រះទ័យទុកដាក់ចំពោះយើងនោះទេ។ ទ្រង់មានព្រះចេស្តាល្មមនឹងច្បាំងទាស់នឹងខ្មាំងសត្រូវរបស់យើង ដោយយើងគ្រាន់តែត្រូវការរង់ចាំឱ្យទ្រង់ជួយដល់យើង នៅក្នុងពេលវេលារបស់ទ្រង់ប៉ុណ្ណោះ។

នៅពេលដែលរាស្ត្ររបស់ព្រះត្រូវការការសង្គ្រោះ នោះពួកគេបានដឹងថា ជំនួយរបស់មនុស្ស លោកគឺជាជំនួយគ្មានប្រយោជន៍។ ស្តេចដាវីឌបានដឹងសេចក្តីពិតនេះយ៉ាងច្បាស់។ ទ្រង់បានសរសើរតម្កើងព្រះទុកជាបុគ្គលម្នាក់ដែលបានជួយឱ្យគាត់ឈ្នះសង្គ្រាមដែលគាត់បានច្បាំងនោះ។ ស្តេចដាវីឌបានសរសើរតម្កើងនូវភាពជោគជ័យទាំងអស់ដែលព្រះប្រទានឱ្យគាត់។

មែនហើយ ស្តេចដាវីឌបានមានបន្ទូលថា ព្រះអម្ចាស់បានបង្ហាត់ដៃរបស់គាត់ឱ្យចេះច្បាំង (ទំនុក-តម្កើង 18:34)។ ប៉ុន្តែ ស្តេចបានសរសើរជំនាញដែលទ្រង់ចេះនៅក្នុងសង្គ្រាមនោះទេ។ ផ្ទុយទៅវិញ ស្តេចដាវីឌតែងតែជឿទុកចិត្តជានិច្ចថា ព្រះនឹងច្បាំងជំនួសគាត់ ហើយទ្រង់ក៏នឹងសង្គ្រោះគាត់ផងដែរ (ទំនុកតម្កើង 18:47, 48)។

នៅក្នុងកណ្ឌគម្ពីរទំនុកតម្កើង ស្តេចដាវីឌបានសរសើរតម្កើងព្រះអម្ចាស់ទុកជាព្រះអង្គសង្គ្រោះ នៃរាស្ត្ររបស់ទ្រង់ (ទំនុកតម្កើង 144:10-15)។ ការសរសើរតម្កើង ហើយនិងការអធិស្ឋានទៅកាន់ព្រះអម្ចាស់គឺជាអាថ៌កំបាំងនៃភាពជោគជ័យ និងជាកម្លាំងចិត្តរបស់ស្តេចដាវីឌ។ ដូច្នេះហើយ ចម្រៀង សរសើរតម្កើងព្រះ និងសេចក្តីអធិស្ឋានមានអំណាចខ្លាំងជាងអាវុធដទៃទៀត។ ពោលគឺយើងគ្រាន់តែជឿទុកចិត្តទៅលើព្រះប៉ុណ្ណោះ។ ទ្រង់ក៏ជាបុគ្គលម្នាក់ដែលស័ក្តិសមឱ្យយើងថ្វាយបង្គំទ្រង់។

`តើអ្នកប្រទានជំនាញ និងភាពជោគជ័យនៅក្នុងជីវិតរបស់លោកអ្នកនោះគឺជាអ្នកណា? តើហេតុអ្វី បានជាលោកអ្នកត្រូវតែចាំជានិច្ចថា លោកអ្នកបានជំពាក់របស់គ្រប់យ៉ាងនឹងទ្រង់យ៉ាងដូច្នេះ?`