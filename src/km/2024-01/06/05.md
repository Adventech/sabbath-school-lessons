---
title:  ឱព្រះអម្ចាស់អើយ សូមទម្លាក់សេចក្តីក្រោធរបស់ទ្រង់មកលើទូលបង្គំចុះ
date:  07/02/2024
---

`សូមខគម្ពីរទំនុកតម្កើង 88:6-8; ទំនុកតម្កើង 69:22-28; ទំនុកតម្កើង 83:9-17; ទំនុកតម្កើង 94:1, 2 និងទំនុកតម្កើង 137:7-9 បន្ទាប់មក សូមឆ្លើយសំណួរទាំងនេះ។ តើកវីបាន អាក់អន់ចិត្តអំពីអ្វីដែរ? តើក្នុងកំណាព្យទាំងនេះ អ្នកយុត្តិធម៌ដែលដាក់ទោសសេចក្តីអាក្រក់នោះគឺជាអ្នក ណា?`

កវីខ្លះនៅក្នុងកណ្ឌគម្ពីរទំនុកតម្កើងបានសូមឱ្យព្រះដាក់ទោសមនុស្ស និងនគរដែលបានមាន បំណងចង់ធ្វើបាបសាសន៍អ៊ីស្រាអែល ឬបានធ្វើបាបពួកគេកាលពីមុនមក។ យើងអាចនឹងពិបាកយល់អំពីមូលហេតុដែលនាំឱ្យកវីទាំងនេះខឹងសម្បារ និងអាក់អន់ចិត្តនៅក្នុងកំណាព្យរបស់ពួកគេ។ ព្រះបាន បង្រៀនយើងថា យើងគួរតែស្រឡាញ់ខ្មាំងសត្រូវរបស់យើង។ ដូច្នេះហើយ យើងអាចស្រមៃឃើញអំពី ភាសានៃកំហឹង ដែលកវីនៅក្នុងជំពូកទាំងនេះបានយកមកប្រើ ដើម្បីទាស់នឹងបញ្ញត្តនៃព្រះគម្ពីរដែលថា យើងត្រូវតែស្រឡាញ់ខ្មាំងសត្រូវរបស់យើង (ម៉ាថាយ 5:44)។

ប៉ុន្តែ កំហឹងដែលកវីបានយកប្រើ ដើម្បីទាស់នឹងសេចក្តីអាក្រក់ បានបង្ហាញយើងនូវអ្វីដែលមាននៅក្នុងចិត្តរបស់គាត់។ កំហឹងរបស់កវីបានបង្ហាញយើងថា គាត់បានយកចិត្តទុកដាក់ចំពោះអ្វីដែល បានកើតឡើងដល់អ្នកដទៃ។ កវីក៏បានយកចិត្តទុកដាក់ចំពោះបញ្ញត្តដ៏បរិសុទ្ធ និងសេចក្តីសម្អប់ដែលព្រះមានចំពោះអំពើបាបដែលបានរំលងបញ្ញត្តនេះផងដែរ។

កវីមិនបានព្យាយាមសងសឹកខ្មាំងសត្រូវរបស់គាត់ ឬដាក់ទោសពួកគេនោះទេ។ ប៉ុន្តែ គាត់ បានជឿថា មានតែព្រះមួយគត់គឺជាអ្នករកយុត្តិធម៌ឱ្យរាស្ត្ររបស់ទ្រង់។ កវីបានសូមឱ្យព្រះនឹកចាំអំពីសេចក្តី សន្យារបស់ទ្រង់ដែលថា ទ្រង់នឹងដាក់ទោសមនុស្សអាក្រក់ជាមួយនឹងបណ្តាសា (ចោទិយកថា 27:9-16)។ ដូច្នេះហើយ កវីក៏បានសូមឱ្យព្រះបំពេញសេចក្តីសន្យា និងសកម្មភាពរបស់គាត់នៅពេលឥឡូវនេះ ផងដែរ។

យើងត្រូវតែនឹកចាំថា កវីនៅក្នុងកណ្ឌគម្ពីរទំនុកតម្កើងគឺជាអ្នកអធិស្ឋាន។ ទន្ទឹមគ្នានេះ ពួកគេ ក៏ជាអ្នកប្រកាសអំពីកិច្ចការរបស់ព្រះជាចៅក្រមនៅពេលអនាគតផងដែរ។ បទគម្ពីរទំនុកតម្កើង ជំពូក 137 បានព្រមានយើងថា ព្រះនឹងជំនុំជម្រះទីក្រុងបាប៊ីឡូន។ ដ្បិតទីក្រុងនេះបានវាយប្រហារមនុស្ស និងនគរជាច្រើន ហើយក៏បានបង្កការឈឺចាប់ជាច្រើនយ៉ាងផងដែរ។ ព្រះនឹងធ្វើឱ្យអ្នកក្រុងបាប៊ីឡូនរងនូវការឈឺចាប់ ដែលពួកគេបានបង្កដល់សាសន៍ដទៃ។ កំណាព្យនៅក្នុងកណ្ឌគម្ពីរទំនុកតម្កើងមានពេញ ទៅដោយការព្រមានជាច្រើនយ៉ាង ដែលព្រះបានបង្ហាញដល់មនុស្សអាក្រក់។ ព្រះមិនដែលអនុញ្ញាតឱ្យ មនុស្សអាក្រក់ធ្វើនូវអ្វីដែលពួកគេចង់ធ្វើនោះឡើយ តែទ្រង់នឹងដាក់ទោសពួកគេវិញ។

នៅពេលដែលព្រះជំនុំជម្រះមនុស្សលោក ទ្រង់តែងតែយុត្តិធម៌ជានិច្ច ដោយទ្រង់បានបង្ហាញ សេចក្តីមេត្តាដល់ពួកគេ។ ទន្ទឹមគ្នានេះ ព្រះក៏សូមឱ្យកូនៗរបស់ទ្រង់អធិស្ឋានឱ្យអ្នកដែលបានធ្វើដល់ពួកគេ ផងដែរ។ ដូច្នេះហើយ យើងក៏ត្រូវតែអធិស្ឋានឱ្យព្រះផ្លាស់ប្តូរព្រះទ័យ ដើម្បីឱ្យទ្រង់សណ្ឋិតនៅក្នុងមនុស្ស ដែលបានធ្វើបាបយើងវិញ ដើម្បីឱ្យពួកគេបានបម្រើព្រះផងដែរ (ទំនុកតម្កើង 83:18; យេរេមា 29:7)។

ព្រះបានជ្រាបពីរឿងទាំងអស់ដែលរាស្ត្ររបស់ទ្រង់បានរងទុក្ខ។ ដ្បិត «ការស្លាប់របស់ពួកអ្នក បរិសុទ្ធនៃព្រះយេហូវ៉ា ជាការវិសេសដល់ព្រះនេត្រទ្រង់» (ទំនុកតម្កើង 116:15)។ ដោយសារតែព្រះ ត្រូវជំនុំជម្រះមនុស្សអាក្រក់នេះហើយ បានជាយើងត្រូវតែព្រមានមនុស្សគ្រប់គ្នាឱ្យទាស់នឹងអំពើបាប និង សេចក្តីអាក្រក់វិញ។ កវីនៅក្នុងកណ្ឌគម្ពីរទំនុកតម្កើងបានអនុញ្ញាតឱ្យអ្នករងទុក្ខមើលឃើញថា ព្រះបាន ទតមើលការឈឺចាប់ទាំងអស់របស់ពួកគេ។ ដ្បិតព្រះនឹងធ្វើជាអ្នករកយុត្តិធម៌ឱ្យពួកគេ ដោយទ្រង់បាន សន្យាថា ទ្រង់នឹងដាក់ទោសមនុស្សអាក្រក់ដែលបានធ្វើបាបកូនៗរបស់ទ្រង់។