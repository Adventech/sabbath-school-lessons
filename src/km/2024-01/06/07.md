---
title:  ការសិក្សាបន្ថែម
date:  09/02/2024
---

សូមអាន Ellen G. White, “The Beatitudes,” pages 6-13, 29-35, in Thoughts From the Mount of Blessing។

«ព្រះយេស៊ូវបានមានបន្ទូលថា ‘ អ្នករាល់គ្នាមានពរ ក្នុងកាលដែលគេជេរ បៀតបៀន ហើយនិយាយបង្ខុសគ្រប់ទាំងសេចក្តីអាក្រក់ ពីអ្នករាល់គ្នា ដោយព្រោះខ្ញុំ’ (ម៉ាថាយ 5:11)។ ព្រះយេស៊ូវក៏បានប្រាប់ឱ្យសិស្សរបស់ទ្រង់នឹកចាំពីពាក្យពេចន៍នៃពួកហោរារបស់ព្រះនៅក្នុងគម្ពីរសញ្ញាចាស់ផងដែរ។ ហោរាទាំងនេះគឺជាអ្នកនាំសារពិសេសមកពីព្រះ។ ពួកគេបានចែកចាយនូវព្រះបន្ទូលដែលព្រះអម្ចាស់បានបង្គាប់ឱ្យពួកគេនិយាយ។ ហោរាពិសេសទាំងនេះគឺជារូបស័ព្ទតំណាងឱ្យសិស្សរបស់ព្រះយេស៊ូវ។ ដ្បិតព្រះគម្ពីរបានចែងថា ‘មានពរហើយ អស់អ្នកដែលត្រូវគេបៀតបៀន ដោយព្រោះសេចក្តីសុចរិត ដ្បិត នគរស្ថានសួគ៌ជារបស់ផងអ្នកទាំងនោះ’ (ម៉ាថាយ 5:10)។ លោកអេបិល (Abel) គឺជាអ្នកគ្រីស្ទានដំបូង គេបង្អស់នៅក្នុងចំណោមកូនទាំងអស់របស់លោកអ័ដាម។ ពីព្រោះគាត់ត្រូវបានគេសម្លាប់ ដោយសារតែ សេចក្តីជំនឿដែលគាត់មានចំពោះព្រះ។ លោកហេណុកបានរស់នៅក្នុងជីវិតនៃការស្តាប់បង្គាប់។ ដ្បិតមនុស្សនៅសម័យគាត់មិនបានយល់អំពីលោកហេណុក ដោយសារតែគាត់បានដើរជាមួយនឹងព្រះ។ នៅ ក្នុងសម័យលោកណូអេ ពួកបណ្តាជនបានសើចចំអកឱ្យគាត់ ដោយសារតែសេចក្តីជំនឿ និងគោលជំនឿ របស់គាត់។ អ្នក ‘ខ្លះទៀតត្រូវសេចក្តីល្បង ដោយមានគេចំអកឲ្យ ទាំងវាយនឹងរំពាត់ ក៏ទ្រាំទាំងជាប់ចំណង និងជាប់គុកផង’ (ហេព្រើរ 11:36)។ ‘ពួកស្រីៗ បានទទួលមនុស្សស្លាប់របស់ខ្លួនមក ដោយរស់ពីស្លាប់ ឡើងវិញ ខ្លះត្រូវគេធ្វើទុក្ខវេទនា ឥតទទួលការប្រោសលោះឲ្យរួចឡើយ គឺដើម្បីឲ្យបានរស់ឡើងវិញបែប ប្រសើរជាង’ (ហេព្រើរ 11:35)»។ ដកស្រង់ពី Ellen G. White, Thoughts From the Mount of Blessing, page 33, adapted។

**សំណួរពិភាក្សា**

`1. នៅពេលដែលយើងបានឃើញសេចក្តីអាក្រក់បានកើតឡើងនៅជុំវិញយើង នោះយើងប្រហែលជា ឆ្ងល់ថា «តើព្រះអម្ចាស់ពិតជាអ្នកគ្រប់គ្រងអ្វីៗគ្រប់យ៉ាងដែរឬទេ?»។ តើយើងអាចប្រកាន់ជំហរនៅក្នុង ព្រះអម្ចាស់ នៅក្នុងអំឡុងពេលនេះដោយរបៀបណា នៅពេលដែលសេចក្តីជំនឿរបស់យើងត្រូវដាក់ទៅ ក្នុងការសាកល្បងនោះ? តើយើងត្រូវតែធ្វើដូចម្តេច ដើម្បីរក្សាសេចក្តីជំនឿរបស់យើងឱ្យបានរឹងមាំនៅក្នុង សេចក្តីស្រឡាញ់ និងនៅក្នុងអំណាចរបស់ព្រះដោយរបៀបណា? តើឈើឆ្កាងបានបង្រៀនយើងអំពីសេចក្តី ស្រឡាញ់ និងអំណាចរបស់ព្រះយ៉ាងដូចម្តេចដែរ?`

`2. តើហេតុអ្វីបានវាសំខាន់ម្ល៉េះ នៅក្នុងការមិនពឹងផ្អែកទៅលើមេដឹកនាំ រាជរដ្ឋាភិបាល ឬក្រុមពិសេស ណាមួយ ដែលយើងបានឃើញនៅជំុវិញយើង តែងតែទទួលបាននូវការកាត់ក្តីយ៉ាងយុត្តិធម៌យ៉ាងដូច្នេះ? តើហេតុអ្វីបានជាយើងត្រូវតែជឿទៅលើព្រះគម្ពីរ ដែលជាព្រះបន្ទូលរបស់ព្រះ ហើយក៏ត្រូវតែជឿទៅលើ កិច្ចការដែលទ្រង់បានធ្វើសម្រាប់យើងនៅក្នុងនាមជាចៅក្រមនោះយ៉ាងដូច្នេះ?`