---
title:  ចៅក្រមរបស់យើង និងរោងឧបោសថរបស់ទ្រង់
date:  08/02/2024
---

`តើកិច្ចការរបស់ព្រះជាចៅក្រមបានកើតឡើងនៅកន្លែងណា? តើចម្លើយនេះមានយ៉ាងណាដែរ សម្រាប់យើង? តើរោងឧបោសថរបស់ព្រះនៅឯស្ថានសួគ៌បានជួយឱ្យយើងយល់អំពីរបៀបដែលព្រះត្រូវ ដោះស្រាយបញ្ហានៃអំពើបាប និងបញ្ហានៃសេចក្តីអាក្រក់នោះដោយរបៀបណា? សូមអានខគម្ពីរទំនុក-តម្កើង 96:6-10; ទំនុកតម្កើង 99:1-4 និងទំនុកតម្កើង 132:7-9, 13-18 សម្រាប់ចម្លើយ។`

កិច្ចការរបស់ព្រះជាចៅក្រមត្រូវបានផ្សាភ្ជាប់ជាមួយនឹងរោងឧបោសថនៅឯស្ថានសួគ៌។ ដូច្នេះ ហើយ សេចក្តីពិតនៃព្រះគម្ពីរដែលស្តីអំពីរោងឧបោសថនេះ បានជួយឱ្យកវីនៅក្នុងបទគម្ពីរទំនុកតម្កើង ជំពូក73 បានយល់អំពីរបៀបដែលព្រះត្រូវជំនុំជម្រះបញ្ហានៃអំពើបាប ហើយនិងបញ្ហានៃសេចក្តីអាក្រក់ (ទំនុកតម្កើង 73:17-20)។ សម្លៀកបំពាក់របស់សម្តេចសង្ឃនៃសាសន៍អ៊ីស្រាអែលបានបង្ហាញថា រោងឧបោសថរបស់ព្រះគឺជាកន្លែងដែលព្រះត្រូវធ្វើកិច្ចការរបស់ទ្រង់ជាចៅក្រម ហើយក៏ជាកន្លែងដែល ទ្រង់ត្រូវដោះស្រាយបញ្ហាអំពើបាបផងដែរ (លេវីវិន័យ 27:21; និក្ខមនំ 28:15, 28-30)។ កវីនៅ ក្នុងកណ្ឌគម្ពីរទំនុកតម្កើងជាច្រើននាក់បានបង្ហាញថា ព្រះទ្រង់គង់នៅលើបល្ល័ង្ករបស់ទ្រង់នៅក្នុងរោងឧបោសថនៅឯស្ថានសួគ៌។ នៅទីនោះ ព្រះបានត្រៀមខ្លួនជាស្រេច ដើម្បីដាក់ទោសមនុស្សស្លាប់ និងមនុស្សរស់នូវរឿងគ្រប់យ៉ាងដែលពួកគេបានធ្វើនៅក្នុងជីវិតនេះ។

រោងឧបោសថរបស់ព្រះបានជួយឱ្យយល់ពីផែនការរបស់ព្រះនៅក្នុងការសង្គ្រោះយើងចេញពីអំពើបាបរបស់យើង។ នៅក្នុងសម័យព្រះគម្ពីរ មនុស្សដែលបានថ្វាយបង្គំព្រះក្លែងក្លាយបានជឿថា អំពើ បាបគឺជារបស់ម៉្យាងដែលត្រូវតែដកចេញ ដោយប្រើវេទមន្ត។ ព្រះគម្ពីរបានប្រាប់យើងថា អំពើបាបគឺជាការ រំលងបញ្ញត្តរបស់ព្រះ។ ដ្បិតព្រះជន្មដ៏បរិសុទ្ធរបស់ព្រះមានន័យថា គាត់បានស្រឡាញ់អ្វីៗគ្រប់យ៉ាងដែល ស្អាតស្អំ នឹងយុត្តិធម៌។ ដូច្នេះហើយ រាស្ត្ររបស់ព្រះគួរតែបរិសុទ្ធ និងយុត្តិធម៌នៅក្នុងរឿងគ្រប់យ៉ាងដែល ពួកគេបានធ្វើ។ ដើម្បីឱ្យបានសេចក្តីបរិសុទ្ធ រាស្ត្ររបស់ព្រះត្រូវតែរក្សាបញ្ញត្តរបស់ទ្រង់ ពីព្រោះបញ្ញត្ត របស់ទ្រង់បានបង្ហាញយើងអំពីជីវិត និងព្រះទ័យដ៏បរិសុទ្ធរបស់ទ្រង់។

រោងឧបោសថនៅឯស្ថានសួគ៌គឺជាកន្លែងដែលព្រះលើកលែងទោសអំពើបាប។ ទ្រង់ក៏បានធ្វើ ឱ្យយើងក្លាយមកជាមនុស្សថ្មី និងបរិសុទ្ធមកពីរោងឧបោសថរបស់ទ្រង់ផងដែរ។ ទន្ទឹមគ្នានេះ ព្រះដែល លើកលែងទោសក៏ជាអ្នករកយុត្តិធម៌ឱ្យរាស្ត្ររបស់ទ្រង់ផងដែរ។ ដ្បិតទ្រង់នឹងដាក់ទោសដល់មនុស្សអាក្រក់ ដែលមិនបានលន់តួអំពើបាបរបស់ពួកគេ ហើយពួកគេក៏មិនបានឈប់ធ្វើរឿងទាំងនោះដែរ (ទំនុកតម្កើង 99:8)។

កិច្ចការរបស់ព្រះអម្ចាស់ជាចៅក្រមបានកើតឡើងនៅលើភ្នំស៊ីយ៉ូន។ ភ្នំស៊ីយ៉ូនគឺជាឈ្មោះតំណាង ឱ្យរោងឧបោសថដ៏បរិសុទ្ធរបស់ព្រះ។ នៅក្នុងកិច្ចការរបស់ទ្រង់ជាចៅក្រមព្រះនឹងសង្គ្រោះកូនៗរបស់ទ្រង់ ហើយដាក់ទោសដល់មនុស្សអាក្រក់វិញ (ទំនុកតម្កើង 132:13-18)។ រោងឧបោសថរបស់ព្រះបាន ផ្តល់សេចក្តីសង្ឃឹមដល់យើង ដោយបង្រៀនយើងឱ្យរំពឹងទុកថា ព្រះបានធ្វើកិច្ចការរបស់ទ្រង់ជាចៅក្រម។ កណ្ឌគម្ពីរទំនុកតម្កើងបានប្រទានសេចក្តីជំនឿ និងសេចក្តីសង្ឃឹមដល់យើងនៅក្នុងកិច្ចការរបស់ទ្រង់ជា ចៅក្រម (ទំនុកតម្កើង 96:13; ទំនុកតម្កើង 98:9)។ ព្រះយេស៊ូវគ្រីស្ទគឺជាចៅក្រមរបស់យើងដែលបាន ធ្វើកិច្ចការជាច្រើននៅក្នុងរោងឧបោសថនៅឯស្ថានសួគ៌ ដើម្បីសង្គ្រោះយើង (វិវរណៈ 11:15-19)។

`សូមអានខគម្ពីររ៉ូម 8:34។ តើខនេះបានបង្ហាញយើងថា កិច្ចការដែលព្រះយេស៊ូវបានធ្វើសម្រាប់យើងនៅក្នុងរោងឧបោសថនៅឯស្ថានសួគ៌គឺជាដំណឹងល្អសម្រាប់រាស្ត្ររបស់ទ្រង់នោះដោយរបៀបណា?`