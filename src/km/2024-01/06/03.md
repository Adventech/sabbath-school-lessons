---
title:  ការជួយដល់អ្នកក្រីក្រ និងអ្នកកម្សត់
date:  05/02/2024
---

`សូមអានខគម្ពីរទំនុកតម្កើង 9:18; ទំនុកតម្កើង 12:5; ទំនុកតម្កើង 40:17; ទំនុកតម្កើង 113:7; ទំនុកតម្កើង 146:6-10 និងទំនុកតម្កើង 41:1-3។ តើនៅក្នុងកំណាព្យនេះ យើងបាន ទទួលសារអ្វីដែរ?`

ព្រះគម្ពីរបានបង្រៀនយើងថា ព្រះបានយកព្រះទ័យទុកដាក់ចំពោះអ្នកណាដែលជាមនុស្សក្រីក្រ មនុស្សខ្វះខាត ស្ត្រីមេម៉ាយ ក្មេងកំព្រា និងសាសន៍ដទៃ (និក្ខមនំ 22:21-27; អេសាយ 3:13-15)។ កណ្ឌគម្ពីរទំនុកតម្កើងក៏បានបង្ហាញឱ្យយើងឃើញនូវសារដដែលនេះផងដែរ។

កំណាព្យជាច្រើននៅក្នុងកណ្ឌគម្ពីរទំនុកតម្កើងបានប្រើពាក្យថា «ពួកក្រីក្រ និងពួកកំសត់» ដើម្បី រៀបរាប់អំពីមនុស្សដែលត្រូវជំនួយពិសេសមកពីព្រះ។ កវីនៅក្នុងជំពូកទាំងនេះបានធ្វើកិច្ចការនេះ ដើម្បី បង្ហាញថា ព្រះមិនត្រឹមតែចង់ជួយរាស្ត្រដែលទ្រង់បានជ្រើសតាំងប៉ុណ្ណោះទេ តែទ្រង់ក៏ចង់ជួយមនុស្សទាំងអស់នៅគ្រប់ទីកន្លែងផងដែរ។

ពាក្យថា «ពួកក្រីក្រ និងពួកកំសត់» មានអត្ថន័យលើសពីមនុស្សដែលគ្មានប្រាក់ ឬសម្ភារៈ ប្រើប្រាស់ទៅទៀត។ «ពួកក្រីក្រ និងពួកកំសត់» ក៏បានបង្ហាញយើងអំពីមនុស្សដែលគ្មានសង្ឃឹម និង មនុស្សដែលងាយនឹងរងគ្រោះផងដែរ។ ដ្បិតព្រះបានស្រឡាញ់អ្នកក្រីក្រ និងអ្នកកម្សត់កំពុងតែរងទុក្ខតែម្នាក់ឯង។ ព្រះគឺជាបុគ្គលតែម្នាក់គត់ ដែលអាចជួយដល់មនុស្សបែបនេះបាន។ «ពួកក្រីក្រ និងពួក កម្សត់» ក៏មានបង្កប់អត្ថន័យខាងឯវិញ្ញាណផងដែរ។ ពោលគឺកវីបានប្រើអត្ថន័យនេះ ដើម្បីសំដៅទៅលើ មនុស្សដែលបានស្រឡាញ់ព្រះ និងស្រឡាញ់សេចក្តីពិតនៅក្នុងព្រះគម្ពីររបស់ទ្រង់ផងដែរ។ បុគ្គលបែប នេះមិនបានពឹងផ្អែកទៅលើខ្លួនគាត់ឡើយ តែគាត់បានពឹងផ្អែកទៅលើព្រះទាំងស្រុងវិញ។

នៅពេលដែលយើងយកចិត្តទុកដាក់ចំពោះអ្នកក្រីក្រ និងអ្នកកម្សត់ (ទំនុកតម្កើង 41:1-3)នោះយើងបានបង្ហាញសេចក្តីជំនឿរបស់យើងចំពោះព្រះជាមិនខាន។ នៅក្នុងសម័យព្រះគម្ពីរ មនុស្ស ដែលធ្វើបាបអ្នកក្រីក្រ និងអ្នកក្រីក្រត្រូវបានគេចាត់ទុកថា អំពើឧក្រិដ្ឋកម្មដ៏សាហាវមួយ (ចោទិយកថា 15:7-11)។ កណ្ឌគម្ពីរទំនុកតម្កើងបានបង្រៀនយើងឱ្យធ្វើរឿងគ្រប់យ៉ាង ដែលយើងអាចធ្វើទៅបាន ដើម្បីជួយដល់អ្នកក្រីក្រ និងអ្នកកម្សត់។ ទន្ទឹមគ្នានេះ យើងក៏ត្រូវប្រកាន់ជំហរទាស់នឹងអ្នកដែលបានធ្វើ បាបអ្នកក្រីក្រផងដែរ។

កណ្ឌគម្ពីរទំនុកតម្កើងបានបង្ហាញថា យើងអាចជឿទុកចិត្តទៅលើព្រះតែមួយគត់ ដើម្បីឱ្យបាន ប្រាជ្ញា និងបានជម្រកជ្រកកោណ។ រាស្ត្ររបស់ព្រះមិនត្រឹមតែដាក់សេចក្តីជំនឿទាំងអស់របស់ពួកគេ ទៅលើមនុស្សលោកដទៃទៀត ដើម្បីឱ្យពួកគេបានសង្គ្រោះ ដើម្បីសង្គ្រោះពួកគេ និងដោះស្រាយបញ្ហា របស់ពួកគេនោះឡើយ។ ដ្បិតមនុស្សទាំងនេះជាច្រើននាក់មិនបានគោរពតាមព្រះ ឬគោរពតាមបែបបទ របស់ទ្រង់នោះឡើយ។

ព្រះអម្ចាស់យេស៊ូវបានយាងមករស់នៅលើផែនដីនេះនៅក្នុងសណ្ឋានជាអ្នកក្រីក្រម្នាក់។ ទ្រង់ បានបង្ហាញតាមរយៈជីវិតរបស់ទ្រង់ថា ទ្រង់បានយកព្រះទ័យទុកដាក់ចំពោះអ្នកក្រីក្រ ហើយនិងអ្នកកម្សត់។ ព្រះយេស៊ូវបានក្លាយជាអ្នកក្រ ដើម្បីឱ្យយើងបានក្លាយជាអ្នកមានវិញ (កូរិនថូសទី2 8:9)។ ដ្បិតទ្រព្យ សម្បត្តិរបស់ទ្រង់ក៏បានរួមបញ្ចូលទាំងការសង្គ្រោះយើងចេញពីអំពើបាប ហើយនិងការសង្គ្រោះយើងចេញ ពីការរងទុក្ខផងដែរ។ ព្រះយេស៊ូវបានសន្យានឹងយើងថា ទ្រង់នឹងប្រទានជីវិតអស់កល្បឱ្យនៅក្នុងនគររបស់ ព្រះ (វិវរណៈ 21:4)។ ព្រះយេស៊ូវគឺជាចៅក្រមរបស់យើង ដែលទ្រង់នឹងដាក់ទោសមនុស្សទាំងឡាយ ណាដែលបានធ្វើបាបអ្នកក្រីក្រ ឬអ្នកកម្សត់ ហើយទ្រង់ក៏នឹងដាក់ទោសដល់អ្នកដែលបដិសេធមិនព្រម ជួយពួកគេផងដែរ (ម៉ាថាយ 25:31-46)។

`តើលោកអ្នកបានគិតអំពី «ពួកក្រីក្រ និងពួកកម្សត់» ដែលនៅជុំវិញយើងនេះច្រើនប៉ុនណាដែរ? តើយើងបានជួយពួកគេច្រើនប៉ុនណាដែរ?`