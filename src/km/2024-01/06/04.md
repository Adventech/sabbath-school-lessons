---
title:  មេដឹកនាំអាក្រក់
date:  06/02/2024
---

ព្រះអម្ចាស់បានប្រទានប្រាជ្ញាដល់ស្តេចនៃសាសន៍អ៊ីស្រាអែល ដើម្បីឱ្យស្តេចធ្វើការសម្រេចចិត្តឱ្យបានយុត្តិធម៌ (ទំនុកតម្កើង 72:1-7, 12-14)។ ស្តេចនៃសាសន៍អ៊ីស្រាអែលក៏បានបម្រើការជាចៅក្រមផងដែរ។ ព្រះបានបង្គាប់ឱ្យមេដឹកនាំទាំងនេះរក្សាសេចក្តីសុខសាន្តនៅក្នុងសាសន៍អ៊ីស្រាអែល ហើយក៏ឱ្យពួកគេយកចិត្តទុកដាក់ចំពោះអ្នកក្រីក្រ និងអ្នកកម្សត់ផងដែរ។ នៅពេលដែលមេដឹកនាំបាន គោរពតាមព្រះ នោះទ្រង់នឹងសន្យាថា ទ្រង់នឹងប្រទានព្រះពរដល់ពួកបណ្តាជន ហើយនិងទឹកដីរបស់ ពួកគេ។ អំណាចរបស់ស្តេចនៅក្នុងអ្នកដឹកនាំមានប្រភពមកពីការគោរពតាមព្រះ មិនមែនមកពីអំណាច ឬប្រាជ្ញារបស់មនុស្សនោះឡើយ។

`តើមានអ្វីកើតឡើង នៅពេលដែលមេដឹកនាំមិនមានភាពយុត្តិធម៌ ហើយធ្វើបាបមនុស្សដែលពួកគេគួរតែការពារវិញនោះ? សូមអានបទគម្ពីរទំនុកតម្កើង ជំពូក82 សម្រាប់ចម្លើយ។`

នៅក្នុងបទគម្ពីរទំនុកតម្កើង ជំពូក82 ព្រះបានប្រកាសអំពីការដាក់ទោសរបស់ទ្រង់ទាស់នឹង ការជំនុំជម្រះដ៏អាក្រក់របស់សាសន៍អ៊ីស្រាអែល។ នៅក្នុងខគម្ពីរទំនុកតម្កើង 82:1, 6, «ព្រះ [ក្លែងក្លាយ]» មិនមានជារូបសំណាក ឬទេវតានោះឡើយ។ ដ្បិតទេវតា និងរូបសំណាកមិនអាចសង្គ្រោះរាស្ត្ររបស់ព្រះ បានឡើយ។ ហេតុដូច្នេះហើយ ព្រះក្លែងក្លាយទាំងនេះមិនត្រូវបានព្រះជំនុំជម្រះនៅក្នុងបទនៃការមិនសង្គ្រោះសាសន៍អ៊ីស្រាអែលនោះឡើយ។ ហើយយើងក៏បានដឹងថា ព្រះក្លែងក្លាយទាំងនេះគឺជាមេដឹកនាំ នៃសាសន៍អ៊ីស្រាអែលផងដែរ។ តើយើងបានដឹងដោយរបៀបណា? ពោលគឺដោយសារតែអំពើឧក្រិដ្ឋកម្ម របស់មេដឹកនាំត្រូវបានកត់ទុកនៅក្នុងខគម្ពីរទំនុកតម្កើង 82:2-4។ អំពើឧក្រិដ្ឋកម្មទាំងនេះបានជួយឱ្យ យើងនឹកចាំអំពីបញ្ញត្ត ដែលព្រះបានប្រទានដល់លោកម៉ូសេនៅក្នុងខគម្ពីរចោទិយកថា 1:16-18 និង ចោទិកយកថា 16:18-20។ (សូមអានខគម្ពីរយ៉ូហាន 10:33-35)។ ព្រះបានសួរមេដឹកនាំថា ពួកគេ បានកាត់ក្តីដោយយុត្តិធម៌ដែរឬទេ។ ព្រះបានសួរសំណួរបែបនេះ ដោយសារតែទ្រង់បានជ្រាបថា ពួកគេ មិនបានកាត់ក្តីដោយយុត្តិធម៌នោះទេ។ ដូច្នេះហើយ ព្រះបានប្រកាសអំពីការដាក់ទោសរបស់ពួកគេ។ ហើយមេដឹកនាំទាំងនេះក៏មិនយល់អ្វីដែរ (ទំនុកតម្កើង 82:5) ពីព្រោះពួកគេបានបដិសេធមិនគោរពតាម បញ្ញត្តរបស់ព្រះ (ទំនុកតម្កើង 119:105)។

ព្រះគម្ពីរបានប្រាប់យើងម្តងហើយម្តងទៀតថា ព្រះអម្ចាស់គឺជាព្រះតែមួយគត់។ ហើយទ្រង់ក៏បានចែករំលែកការគ្រប់គ្រងរបស់ទ្រង់នៅលើផែនដីនេះជាមួយនឹងមេដឹកនាំដែលទ្រង់បានជ្រើសតាំង ផងដែរ (រ៉ូម 13:1)។ ប៉ុន្តែ មេដឹកនាំទាំងនេះភាគច្រើនមិនបានស្មោះត្រង់ចំពោះព្រះនោះទេ។

បទគម្ពីរទំនុកតម្កើង ជំពូក82 បានបង្ហាញសេចក្តីអាក្រក់នៅក្នុងចិត្តនៃមេដឹកនាំមួយចំនួន។ ហើយមេដឹកនាំទាំងនេះបានតាំងខ្លួន ដូចជាពួកគេជា «ព្រះ [ក្លែងក្លាយ]» ដែលខ្ពស់ជាងអ្នកដទៃអ៊ីចឹង។ ដ្បិតព្រះបានប្រទានប្រាជ្ញា និងអំណាចដល់មេដឹកនាំនៃសាសន៍អ៊ីស្រាអែល។ ប៉ុន្តែ ព្រះក៏បានបដិសេធ មេដឹកនាំផងដែរ ដោយសារតែទ្រង់ចង់ឱ្យពួកគេចាំថា ពួកគេមិនអាចរស់នៅលើផែនដីនេះជារៀងរហូត បានឡើយ។ ដូច្នេះហើយ ពួកគេត្រូវតែគោរពតាមបញ្ញត្ត ដែលមេដឹកនាំដទៃទៀតបានគោរពនោះដែរ។ ដ្បិតបញ្ញត្តទាំងនេះគឺជាបញ្ញត្តរបស់ព្រះ ដែលមនុស្សគ្រប់គ្នាត្រូវកាន់តាមបញ្ញត្តដ៏បរិសុទ្ធរបស់ព្រះ (ទំនុក-តម្កើង 82:6-8)។

ព្រះនឹងជំនុំជម្រះមនុស្សស្លាប់ និងមនុស្សរស់។ ដូច្នេះហើយ រាស្ត្ររបស់ព្រះក៏ត្រូវតែឈរនៅ មុខព្រះ ដើម្បីបកស្រាយអំពីទង្វើ និងឥរិយាបថដែលពួកគេបានធ្វើចំពោះព្រះនោះដែរ។ ដូច្នេះហើយទាំងមេដឹកនាំទាំងពួកបណ្តាជនត្រូវតែរស់នៅតាមរបៀបដែលព្រះយេស៊ូវ ដែលជាចៅក្រមរបស់ពួកគេ បានរស់នៅ ខណៈដែលទ្រង់នៅមានព្រះជន្មរស់នៅលើផែនដីនេះនៅឡើយ។ មានតែព្រះយេស៊ូវមួយគត់ ដែលអាចសង្គ្រោះពួកគេបាន។

`តើលោកអ្នកគឺជាមេដឹកនាំ ឬជាចៅហ្វាយរបស់អ្នកណាម្នាក់ដែរឬទេ? តើលោកអ្នកយុត្តធម៌ចំពោះកូនចៅរបស់លោកអ្នកច្រើនប៉ុនណាដែរ?`