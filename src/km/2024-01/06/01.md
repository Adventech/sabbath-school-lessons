---
title:  ទូលបង្គំនឹងជួយដល់អ្នកក្រីក្រ
date:  03/02/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 18:3-18; ទំនុកតម្កើង 9:18; ទំនុកតម្កើង 82; ទំនុកតម្កើង 96:6-10; ទំនុកតម្កើង 99:1-4។

> <p>ខចងចាំ</p>
> «ដូច្នេះ ព្រះយេហូវ៉ាទ្រង់មានព្រះបន្ទូលថា អញនឹងក្រោកឡើងឥឡូវ ដោយព្រោះមានការ សង្កត់សង្កិនដល់មនុស្សក្រលំបាក ហើយដោយព្រោះដំងូររបស់មនុស្សកម្សត់ទុគ៌ត អញនឹងដាក់គេ ឲ្យនៅទីសាន្តត្រាណ ដែលគេដង្ហក់រកនោះ» (ទំនុកតម្កើង 12:5)។

យើងមិនមែនជាមនុស្សតែម្នាក់គត់ ដែលបានរស់នៅក្នុងសម័យអាក្រក់នោះឡើយ។ ដ្បិត កវីដែលបានសរសេរកណ្ឌគម្ពីរទំនុកតម្កើងក៏បានរស់នៅក្នុងសម័យមួយដ៏អាក្រក់ផងដែរ។ កណ្ឌគម្ពីរ ទំនុកតម្កើងបានប្រាប់យើង អំពីសេចក្តីក្រោធរបស់ព្រះទាស់នឹងអំពើបាប និងការរងទុក្ខទាំងអស់ដែល បានកើតឡើងនៅលើផែនដីនេះ។

ជាការពិតណាស់ ព្រះអម្ចាស់ទ្រង់មានព្រះទ័យអត់ធ្មត់ ដោយទ្រង់បានទប់សេចក្តីក្រោធ របស់ទ្រង់ ដោយសារតែទ្រង់មិនចង់ឱ្យអ្នកណាម្នាក់បាត់បង់ជីវិតនោះឡើយ។ ព្រះអម្ចាស់ចង់ឱ្យមនុស្ស គ្រប់គ្នាលន់តួអំពើបាបរបស់ពួកគេ ដោយផ្លាស់ប្តូររបៀបរស់នៅមិនល្អរបស់ពួកគេ (ពេត្រុសទី2 3:

9-15)។ ព្រះមិនដែលធ្វើកិច្ចការទៅតាមអ្វីដែលយើងបានរំពឹងទុកពីទ្រង់ ឬទៅតាមអ្វីដែលយើង ចង់ឱ្យទ្រង់ធ្វើនោះឡើយ។ ប៉ុន្តែ យើងបានដឹងថា ពេលវេលាដែលទ្រង់ត្រូវបញ្ចប់កិច្ចការរបស់ទ្រង់ជា ចៅក្រមនោះជិតមកដល់ហើយ (ទំនុកតម្កើង 96:13; ទំនុកតម្កើង 98:9)។ ទ្រង់ក៏ជាព្រះអាទិករ របស់យើងផងដែរ។ ដូច្នេះហើយ ព្រះគឺជាបុគ្គលតែម្នាក់គត់ដែលអាចបង្កើតជីវិតជាថ្មី ឬអាចជំនុំជម្រះ យើងបាន។ កិច្ចការរបស់ព្រះជាចៅក្រមនេះត្រូវបានចែកចេញជា2ផ្នែក៖ (1) ព្រះនឹងសង្គ្រោះកូនៗ របស់ទ្រង់ និង (2) ទ្រង់នឹងបំផ្លាញមនុស្សអាក្រក់ ដោយសារតែពួកគេបានបដិសេធមិនទទួលយកព្រះគុណរបស់ទ្រង់។

ព្រះបានសន្យាថា ទ្រង់នឹងធ្វើរឿងទាំង2យ៉ាងនេះសម្រាប់រាស្ត្ររបស់ទ្រង់។ យើងអាចជឿ ទុកចិត្តទៅលើព្រះបានថា ទ្រង់នឹងរក្សាសេចក្តីសន្យារបស់ទ្រង់។ ប៉ុន្តែ កណ្ឌគម្ពីរទំនុកតម្កើងបានបង្រៀនយើងថា ព្រះនឹងធ្វើកិច្ចការរបស់ទ្រង់នៅក្នុងពេលវេលារបស់ទ្រង់ មិនមែននៅក្នុងពេលវេលា របស់យើងនោះឡើយ។