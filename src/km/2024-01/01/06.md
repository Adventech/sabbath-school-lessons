---
title:  ព្រះ និងកវីដ៏បរិសុទ្ធរបស់ទ្រង់
date:  04/01/2024
---

`តើព្រះសំខាន់ប៉ុនណាដែរ នៅក្នុងជីវិតនៃកវីដែលបានសរសេរកណ្ឌគម្ពីរទំនុកតម្កើងនោះ?សម្រាប់ចម្លើយ សូមអានខគម្ពីរទំនុកតម្កើង 16:8; ទំនុកតម្កើង 44:8; ទំនុកតម្កើង 46:1; ទំនុកតម្កើង 47:1, 7; ទំនុកតម្កើង 57:2; ទំនុកតម្កើង 62:8; ទំនុកតម្កើង 82:8 និងទំនុកតម្កើង 121:7។`

ព្រះគឺជាផ្នែកដ៏សំខាន់បំផុតនៅក្នុងជីវិតរបស់កវីនៅក្នុងកណ្ឌគម្ពីរទំនុកតម្កើង។ កវីបានរស់នៅ ដើម្បីព្រះទាំងស្រុង។ កំណាព្យ ការសរសើរតម្កើង និងបទពិសោធន៍នៃជីវិតគឺស្តីអំពីការធ្វើនូវអ្វីដែលព្រះ ចង់បាន។ ព្រះបានបង្កើតអ្វីៗគ្រប់យ៉ាងនៅលើមេឃ និងនៅលើផែនដី។ ព្រះក៏ជាស្តេច និងជាចៅក្រម នៃពិភពលោកទាំងមូលផងដែរ។ ព្រះបានប្រទានអ្វីៗគ្រប់យើងដល់កូនៗរបស់ទ្រង់ តាមដែលពួកគេ ត្រូវការ។ ម្ល៉ោះហើយ យើងអាចជឿទុកចិត្តព្រះគ្រប់ពេលវេលា។ នៅពេលដែលរាស្ត្ររបស់ព្រះរងទុក្ខ នោះខ្មាំងសត្រូវរបស់ពួកគេ «សួរជានិច្ចថា ‘តើព្រះឯងនៅឯណា’» (ទំនុកតម្កើង 42:10)។ រាស្ត្ររបស់ ព្រះបានដឹងចម្លើយឆ្លើយទៅនឹងសំណួរនេះ។ ពីព្រោះព្រះតែងតែគង់ជាមួយនឹងពួកគេជានិច្ច។ ទ្រង់មិន អាចឱ្យរាស្ត្ររបស់ទ្រង់បរាជ័យបានឡើយ។ ដូច្នេះហើយ រាស្ត្ររបស់ព្រះតែងតែអាចជឿទុកចិត្តទៅលើ ទ្រង់ជានិច្ច។ កណ្ឌគម្ពីរទំនុកតម្កើងបានបង្រៀនយើងថា នៅពេលអនាគត មនុស្សទាំងអស់នឹងថ្វាយបង្គំ ព្រះជាមិនខាន (ទំនុកតម្កើង 47:1; ទំនុកតម្កើង 64:9)។

គោលគំនិតដែលថា ព្រះគឺជាផ្នែកដ៏សំខាន់បំផុតនៅក្នុងជីវិតរបស់យើងនេះ ក៏បានធ្វើឱ្យទ្រង់ ក្លាយមកជាផ្នែកដ៏សំខាន់បំផុតនៅក្នុងការថ្វាយបង្គំផងដែរ។ ការថ្វាយបង្គំនៅក្នុងសម័យគម្ពីរសញ្ញាចាស់ មានលក្ខណៈខុសពីការថ្វាយបង្គំ ដែលមនុស្សជាច្រើន នៅសព្វថ្ងៃនេះបានយល់ឃើញ។ ការថ្វាយបង្គំ នៅក្នុងសម័យគម្ពីរសញ្ញាចាស់គឺជាផ្នែកដ៏សំខាន់បំផុតនៅក្នុងជីវិតរបស់មនុស្សលោក។ ដូច្នេះហើយ កវីបានសរសេរអំពីអ្វីៗគ្រប់យ៉ាងដែលបានកើតឡើងទាំងល្អទាំងអាក្រក់នៅក្នុងចម្រៀងនៃការថ្វាយបង្គំ និងការសរសើរតម្កើងរបស់ពួកគេ។ ព្រះបានផ្ទៀងព្រះកាណ៌ស្តាប់កវីទាំងនេះ មិនថាទ្រង់នៅទីណាក៏ ដោយ។ ទ្រង់បានឆ្លើយតបនឹងពួកគេនៅក្នុងគ្រាដ៏ឥតខ្ចោះរបស់ទ្រង់ (ទំនុកតម្កើង 3:4; ទំនុកតម្កើង 18:6; ទំនុកតម្កើង 20:6)។

កវីដែលបានសរសេរកណ្ឌគម្ពីរទំនុកតម្កើងបានយល់ឃើញថា ព្រះអាចធ្វើអាចនឹងរឿងដែល មនុស្សលោកមិនអាចធ្វើបាន។ ស្របពេលតែមួយ ព្រះក៏អាចនៅជិតយើង ហើយឆ្ងាយពីយើងផងដែរ។ ព្រះអាចគង់នៅគ្រប់ទីកន្លែង ហើយទន្ទឹមគ្នានេះ ទ្រង់ក៏អាចគង់នៅក្នុងរោងឧបោសថរបស់ទ្រង់ផងដែរ (ទំនុកតម្កើង 11:4)។ ព្រះអាចកំបាំងអង្គទ្រង់ពីយើង ប៉ុន្តែ ទន្ទឹមគ្នានេះ ទ្រង់ក៏បានគង់នៅជាមួយនឹងយើង ជារៀងរហូតផងដែរ (ទំនុកតម្កើង 41:12)។ រឿងទាំងនេះមនុស្សមិនអាចធ្វើបានឡើយ (ទំនុកតម្កើង 24:7-10)។ កវីក៏បានយល់ថា ព្រះទ្រង់ល្អ ហើយទ្រង់បានគង់នៅជាមួយនឹងពួកគេនៅក្នុងបទពិសោធន៍ ទាំងអស់របស់ពួកគេ។ ចំណេះដឹងនេះបានផ្តល់សេចក្តីសង្ឃឹមដល់ពួកគេ ខណៈដែលពួកគេបានរង់ចាំ ឱ្យព្រះសង្គ្រោះពួកគេនោះ។

`តើយើងអាចកំណត់ព្រះត្រឹមតែជាផ្នែកមួយនៃជីវិតរបស់យើងបានដែរឬទេ? តើកណ្ឌគម្ពីរទំនុកតម្កើងបានជួយឱ្យយើងឆ្លើយសំណួរនេះដោយរបៀបណា? តើលោកអ្នកកំពុងតែព្យាយាមដេញព្រះចេញពីផ្នែកខ្លះនៃជីវិតរបស់លោកអ្នកដែរឬទេ? បើមែន តើផ្នែកទាំងនោះមានអ្វីខ្លះ?`