---
title:  ការស្វែងរកព្រះយេស៊ូវតាមរយៈគម្ពីរសាសនាដទៃ
date:  05/01/2024
---

លោកប៉ុលបានធ្វើដំណើរពីផ្ទះមួយទៅផ្ទះមួយទៀត ដើម្បីជួបជាមួយនឹងមនុស្សនៅក្នុងទីក្រុង អឺរ៉ុប។ គាត់បានយកព្រះគម្ពីរ និងគម្ពីរសាសនាធំមួយទៀតទៅជាមួយនឹងគាត់។ ថ្ងៃមួយ មានបុរស ម្នាក់បានរត់មកបើកទ្វារ។ ដង្ហើមរបស់គាត់ធំក្លិនបារីជោគ។ លោកប៉ុលបាននិយាយថា «ថ្ងៃនេះ ខ្ញុំមាន កាដូមួយជូនអ្នក»។ បុរសម្នាក់នោះបានសួរថា «កាដូអី លោកគ្រូ?»។ លោកប៉ុលបាននិយាយថា «កាដូ របស់ខ្ញុំគឺជាព្រះគម្ពីរនេះឯង»។ បុរសម្នាក់នោះបានតបទៅវិញថា «ខ្ញុំមិនចង់បានគម្ពីរហ្នឹងទេ ពីព្រោះ ខ្ញុំគឺជាអ្នកជឿសាសនាដទៃ លោកគ្រូបានត្រូវការព្រះគម្ពីរហ្នឹង ពីព្រោះលោកគ្រូគឺជាគ្រីស្ទាន»។ លោក ប៉ុលបានតបទៅវិញថា «ខ្ញុំក៏មានគម្ពីរសាសនារបស់អ្នកផងដែរ»។ បុរសម្នាក់នោះបានភ្ញាក់ផ្អើលឡើង។ គាត់បានបែរមកចាប់អារម្មណ៍វិញ។ គាត់បាននិយាយថា«បាទ លោកគ្រូ អ៊ីចឹងលោកអាចឱ្យខ្ញុំស្តាប់មក ប៉ុន្តែ លោកគ្រូអានតែព្រះគម្ពីរខ្ញុំទៅបានហើយ មិនបាច់អានគម្ពីររបស់លោកគ្រូ ក៏បាន»។ លោកប៉ុល បានបើកអានគម្ពីរនោះអំពីព្រះយេស៊ូវ។ បុរសម្នាក់នោះកាន់តែភ្ញាក់ផ្អើលថែមទៀត។ គាត់បានសួរថា «តើបុគ្គលនៅក្នុងគម្ពីរខ្ញុំនេះគឺជាព្រះយេស៊ូវនៅក្នុងគម្ពីររបស់លោកគ្រូមែនទេ?»។

ប៉ុន្មានសប្តាហ៍ក្រោយមក គាត់បានសិក្សាអំពីព្រះយេស៊ូវពី4មេរៀននៅក្នុងគម្ពីររបស់គាត់នោះ។ បុរសម្នាក់នោះមិនបានឃើញគម្ពីរសាសនារបស់គាត់ និយាយអំពីការសុគតរបស់ព្រះយេស៊ូវនោះទេ។ គាត់បានឃើញថា គម្ពីរសាសនារបស់គាត់បានទស្សន៍ទាយអំពីព្រះយេស៊ូវដែលត្រូវយាងមក នោះវិញ។ គាត់បានមើលឃើញថា ទាំងអ្នកជឿសាសនាដទៃទាំងអ្នកគ្រីស្ទានសុទ្ធតែបានរង់ចាំព្រះយេស៊ូវ យាងត្រឡប់មកវិញដូចគ្នា។ នៅពេលដែលលោកប៉ុលបានអានដល់មេរៀនទី5 បុរសម្នាក់នោះនៅតែ មិនទាន់ទៅទៀត។

1ឆ្នាំក្រោយមក នៅថ្ងៃសប្បាតហ៍មួយ បុរសម្នាក់នោះបានបង្ហាញខ្លួននៅក្នុងព្រះវិហាររបស់ លោកប៉ុល។ គាត់បាននិយាយថា «តើខ្ញុំអាចចូលព្រះវិហារនេះបានដែរឬទេ?»។ ម្តងនេះ លោកប៉ុលគឺជាអ្នកភ្ញាក់ផ្អើលវិញម្តង ដោយសារតែបុរសម្នាក់នោះបាននិយាយថា «ខ្ញុំចង់ដើរតាមព្រះយេស៊ូវដែរ»។ បន្ទាប់ពីនោះមក បុរសម្នាក់នោះបានមកថ្វាយបង្គំព្រះជារៀងរាល់ថ្ងៃសប្បាតហ៍។ គាត់បាននិយាយថា គម្ពីរសាសនារបស់គាត់បានធ្វើឱ្យគាត់មានអារម្មណ៍ឥតន័យ។ ពីព្រោះ គម្ពីរនោះបកស្រាយអំពីព្រះអង្គ សង្គ្រោះដែលត្រូវមកលោះបាបរបស់គាត់នោះឡើយ។ ហេតុដូច្នេះហើយ បានជាគាត់ចង់ទទួលបុណ្យ ជ្រមុជទឹកវិញ។ លោកប៉ុលបាននិយាយថា «ព្រះយេស៊ូវបាននិយាយថា រូបកាយរបស់យើងគឺជាព្រះវិហារ របស់ព្រះវិញ្ញាណបរិសុទ្ធ តើប្អូនចង់ផ្តាច់បារីដែរឬទេ? ដ្បិតព្រះយេស៊ូវបានមានបន្ទូលថា ‘ដូច្នេះ បើព្រះរាជ បុត្រាប្រោសឲ្យអ្នករាល់គ្នាបានរួច នោះនឹងបានរួចជាពិត’ (យ៉ូហាន 8:36) ប្អូនត្រូវតែធ្វើការសម្រេចចិត្ត រើសថា រវាងព្រះយេស៊ូវ និងបារី ប្អូនជ្រើសរើសយកមួយណា»។

បុរសម្នាក់នោះបានចាប់ផ្តើមភ័យខ្លាច។ គាត់បានបន្លឺឡើងថា «ខ្ញុំមិនអាចធ្វើបានទេ លោកគ្រូ»។ ប៉ុន្តែ បន្ទាប់មក គាត់បានលូកដៃចូលបារីនៅក្នុងហោប៉ៅរបស់គាត់ទៅចោលនៅក្នុងធុងសំរាមបាត់ទៅ។ គាត់បានអធិស្ឋានថា «ឱព្រះអម្ចាស់អើយ សូមទ្រង់ជួយឱ្យទូលបង្គំផ្តាច់បារីនេះផង»។ នៅយប់នោះ គាត់ បានទូរស័ព្ទមកកាន់លោកប៉ុល។ គាត់បាននិយាយថា «លោកគ្រូ មិនកើតទេ ខ្ញុំមានអារម្មណ៍មិនសូវ ស្រួលសោះ ខ្ញុំមិនអាចទ្រាំមិនជក់បារីបានឡើយ»។ បុរសទាំង2នេះបានអធិស្ឋានជាមួយគ្នាតាមទូរស័ព្ទ។ ព្រះបានឮសេចក្តីអធិស្ឋានរបស់ពួកគាត់ ហើយទ្រង់បានជួយឱ្យគាត់ផ្តាច់បារីបាន។ បើរាប់ពីពេលនោះមក គាត់បានឈប់ជក់បារីជាង4ឆ្នាំហើយ។ សព្វថ្ងៃនេះ គាត់គឺជាអ្នកដឹកនាំផ្សាយដំណឹងល្អនៅក្នុងព្រះវិហារ របស់គាត់។ លោកប៉ុលបានប្រាប់មិសិនអាត់វេនទីស្ទថា «បុរសម្នាក់នោះបានសេចក្តីស្រឡាញ់ដល់អ្នក ដទៃ ហើយគាត់ក៏មានចិត្តឆេះឆួលនៅក្នុងការរង់ចាំឱ្យព្រះយេស៊ូវយាងត្រឡប់មកវិញដែរ»។