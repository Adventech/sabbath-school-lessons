---
title:  ការសិក្សាបន្ថែម
date:  05/01/2024
---

សូមអាន Ellen G. White, “The Temple and Its Dedication,” pages 35-50, in Prophets and Kings: “The Benefits of Music,” pages 291, 292, in Message to Young People។

កណ្ឌគម្ពីរទំនុកតម្កើងមានកំណាព្យចំនួន150។ កំណាព្យទាំងនេះរួមចេញជា5កណ្ឌ៖ កណ្ឌ ទី1 (ទំនុកតម្កើង ជំពូក1-41) កណ្ឌទី2 (ទំនុកតម្កើង ជំពូក42-72) កណ្ឌទី3 (ទំនុកតម្កើង 73-89) កណ្ឌទី4 (ទំនុកតម្កើង 90-106) និងកណ្ឌទី5 (ទំនុកតម្កើង 107-150)។

កណ្ឌគម្ពីរទំនុកតម្កើងបានស្រង់សំណុំកំណាព្យ និងចម្រៀងហេព្រើរពីកូនរបស់លោកកូរេ (ទំនុកតម្កើង ជំពូក42-49, ទំនុកតម្កើង ជំពូក84, ទំនុកតម្កើង ជំពូក85, ទំនុកតម្កើង ជំពូក87, ទំនុកតម្កើង ជំពូក88) ពីអេសាភ (ទំនុកតម្កើង ជំពូក73-83) ពីចម្រៀងនៃការដើរចូលទៅក្នុងព្រះវិហារ (ទំនុកតម្កើង 120-134) និងពីចម្រៀងសរសើរតម្កើង (ទំនុកតម្កើង ជំពូក111-118; ទំនុកតម្កើង ជំពូក146-150)។ ខគម្ពីរទំនុកតម្កើង 72:20 បានប្រាប់យើងអំពីសំណុំកំណាព្យខ្លីៗ ដែលស្តេច ដាវីឌបានសរសេរ។

កំណាព្យនៅក្នុងកណ្ឌគម្ពីរទំនុកតម្កើងភាគច្រើនត្រូវបានសរសេរឡើងនៅក្នុងរជ្ជកាលរបស់ស្តេចដាវីឌ (1000ឆ្នាំ មុនគ្រិស្តសករាជ)។ ប៉ុន្តែ សំណុំកំណាព្យ និងបទចម្រៀងទាំងនេះត្រូវបានយក មកប្រើបន្តទៀត បន្ទាប់ពីស្តេចដាវីឌបានសុគតទៅ។ មនុស្សជាច្រើនបានជឿថា លោកអេសរ៉ាបានបង្គាប់ ឱ្យអ្នកបម្រើព្រះយកសំណុំចម្រៀង និងកំណាព្យហេព្រើរផ្សេងៗគ្នា មករួមបញ្ចូលគ្នាបង្កើតជាកណ្ឌ1។

ព្រះបានដឹកនាំមនុស្សបរិសុទ្ធទាំងនេះនៅក្នុងកិច្ចការរបស់ពួកគេ។ ព្រះបានបង្ហាញពួកគេថា កំណាព្យណាខ្លះដែលត្រូវយកមកបញ្ចូលនៅក្នុងកណ្ឌគម្ពីរទំនុកតម្កើងនេះ។ យើងអាចមើលឃើញព្រះប្រាជ្ញាញ្ញាណរបស់ព្រះ និងជំនាញរបស់មនុស្សលោកនៅក្នុងការបង្កើតកណ្ដគម្ពីរទំនុកតម្កើងនេះឡើយ។ ការរួមបញ្ចូលគ្នារវាងព្រះ និងមនុស្សលោកបានជួយឱ្យយើងកាន់តែប្រសើរឡើង អំពីរបៀបដែល ព្រះយេស៊ូវដែលជាព្រះ បានក្លាយមកជាមនុស្សម្នាក់នៅក្នុងចំណោមពួកយើង។ «សេចក្តីពិតនៃព្រះគម្ពីរ មានប្រភពមកពីព្រះ។ មនុស្សលោកបានសរសេរគោលគំនិតរបស់ព្រះជាភាសាមនុស្សលោក។ ដូច្នេះហើយ ព្រះគម្ពីរគឺជាគំរូនៃការរួបរួមរវាងព្រះ និងមនុស្សលោក។ យើងបានឃើញការរួបរួមដដែលនេះនៅក្នុងព្រះយេស៊ូវ។ ពីព្រោះព្រះយេស៊ូវទ្រង់គឺជាព្រះរាជបុត្រារបស់ព្រះ ហើយទ្រង់ក៏ជាកូនមនុស្សផងដែរ។ ព្រះគម្ពីរបានចែងអំពីព្រះយេស៊ូវជាយ៉ាងណា យើងក៏អាចនិយាយតាមព្រះគម្ពីរជាយ៉ាងនោះដែរ។ ដ្បិត ព្រះគម្ពីរ និងព្រះយេស៊ូវបាន ‘ត្រឡប់ជាសាច់ឈាម ហើយបានស្នាក់នៅជាមួយនឹងយើងរាល់គ្នា’ ដែរ»។ ដកស្រង់ពី Ellen G. White, The Great Controversy, page 8, adapted។

**សំណួរពិភាក្សា**

`1. ព្រះ និងមនុស្សលោកបានរួមគ្នាចងក្រងកំណាព្យនៅក្នុងកណ្ឌគម្ពីរទំនុកតម្កើង។ តើគោលគំនិតនេះ បានជួយឱ្យយើងយល់ថា ព្រះពិតជាចង់នៅជាប់ជាមួយនឹងរាស្ត្ររបស់ទ្រង់នោះដោយរបៀបណាដែរ?`

`2. នៅក្នុងថ្នាក់ សូមពិភាក្សាអំពីគ្រាលំបាកមួយ នៅពេលដែលកណ្ឌគម្ពីរទំនុកតម្កើងបានជួយដល់លោក អ្នក។ តើកណ្ឌគម្ពីរទំនុកតម្កើងបានផ្តល់សេចក្តីសង្ឃឹមអ្វីដែរ ដល់លោកអ្នកនៅក្នុងគ្រាលំបាកនោះ?`