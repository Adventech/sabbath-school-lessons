---
title:  ជួបជាមួយនឹងកវីនៃកណ្ឌគម្ពីរទំនុកតម្កើង
date:  01/01/2024
---

ស្តេចដាវីដបានសរសេរកំណាព្យនៅក្នុងកណ្ឌគម្ពីរទំនុកតម្កើងច្រើនជាងគេ។ ស្តេចដាវីឌត្រូវ បានគេហៅថា «ជាអ្នកតែងទំនុកយ៉ាងពីរោះ» (សាំយូអែលទី2 23:1)។ ស្តេចដាវីឌបានទទួលផ្នែកដ៏ សំខាន់មួយនៅក្នុងការជ្រើសរើសចម្រៀងសម្រាប់ការថ្វាយបង្គំនៅក្នុងព្រះវិហារ។ អ្នកសរសេរគម្ពីរសញ្ញាថ្មី ក៏បានមានប្រសាសន៍ថា ស្តេចដាវីឌបានសរសេរកំណាព្យជាច្រើននៅក្នុងកណ្ឌគម្ពីរទំនុកតម្កើងផងដែរ (ម៉ាថាយ 22:43-45; កិច្ចការ 2:25-29, 34, 35; កិច្ចការ 4:25; រ៉ូម 14:6-8)។ តន្ត្រីករនៅក្នុង ព្រះវិហារក៏បានសរសេរកំណាព្យមួយចំនួននៅក្នុងកណ្ឌគម្ពីរទំនុកតម្កើងផងដែរ។ តន្ត្រីករទាំងនេះក៏ជា ពួកលេវីដែរ ពោលគឺ៖ លោកអេសាភបានសរសេរបទគម្ពីរទំនុកតម្កើង ជំពូក50 និងកណ្ឌគម្ពីរទំនុកតម្កើង ជំពូក78-83។ កូនរបស់លោកកូរេបានសរសេរបទគម្ពីរទំនុកតម្កើង ជំពូក42, ទំនុកតម្កើង ជំពូក 44-47; ទំនុកតម្កើង ជំពូក49, ទំនុកតម្កើង ជំពូក84; ទំនុកតម្កើង 85 និងទំនុកតម្កើង ជំពូក88។ លោក ហីម៉ានដែលជាជនជាតិអេសរ៉ាគីតបានសរសេរបទគម្ពីរទំនុកតម្កើង ជំពូក88។ លោកអ៊ីថានដែលជាជនជាតិអេសរ៉ាគីតបានសរសេរបទគម្ពីរទំនុកតម្កើង ជំពូក89។ បន្ទាប់មក ក៏មានកំណាព្យដែលស្តេច សាឡូម៉ូន និងលោកម៉ូសេបានសរសេរផងដែរ។ ស្តេចសាឡូម៉ូនបានសរសេរបទគម្ពីរទំនុកតម្កើង ជំពូក 72 និងបទគម្ពីរទំនុកតម្កើង ជំពូក127។ រីឯលោកម៉ូសេវិញ គាត់បានសរសេរបទគម្ពីរទំនុកតម្កើង ជំពូក90។

`សូមអានខគម្ពីរទំនុកតម្កើង 25:1-5; ទំនុកតម្កើង 42:1; ទំនុកតម្កើង 75:1; ទំនុកតម្កើង 77:1; ទំនុកតម្កើង 84:1, 2; ទំនុកតម្កើង 84:1, 2; ទំនុកតម្កើង 89:1។ តើកំណាព្យទាំងនេះបាន ប្រាប់យើងអំពីកវី និងបទពិសោធន៍របស់យើងយ៉ាងដូចម្តេចដែរ?`

ព្រះវិញ្ញាណបរិសុទ្ធបានប្រទានគំនិតដល់កវីទាំងនេះ។ ព្រះបានយកទេពកោសល្យរបស់ពួកគេ មកបម្រើទ្រង់ និងបម្រីរាស្ត្ររបស់ទ្រង់។ កវីនៅក្នុងកណ្ឌគម្ពីរទំនុកតម្កើងគឺជាមនុស្សដែលមានជំនឿមុតមាំ និងមានសេចក្តីស្រឡាញ់ចំពោះព្រះយ៉ាងជ្រាលជ្រៅ។ ទន្ទឹមគ្នានេះ កវីតែងតែមានអារម្មណ៍ដូចជាយើងដែរ។ ពួកគេមានអារម្មណ៍អស់សង្ឃឹម។ ពួកគេបានប្រយុទ្ធទាស់នឹងការកុហក និងអន្ទាក់របស់សាតាំង ដូចដែល យើងត្រូវធ្វើដូច្នោះដែរ។ ជាការពិតណាស់ កវីបានសរសេរចម្រៀង និងកំណាព្យរបស់ពួកគេតាំងពីយូរណាស់មកហើយ។ ប៉ុន្តែ ពួកគេបានពិពណ៌នាអំពីបទពិសោធន៍ជាច្រើនដូចជាយើងដែរ ដោយសរសេរ ថា៖ «សូមឲ្យសេចក្តីអធិស្ឋានរបស់ទូលបង្គំបានចូលមកនៅចំពោះទ្រង់ សូមផ្ទៀងព្រះកាណ៌ស្តាប់ពាក្យ ទូលបង្គំទូលអង្វរផង ដ្បិតព្រលឹងនៃទូលបង្គំមានពេញដោយសេចក្តីវេទនា ជីវិតនៃទូលបង្គំក៏កាន់តែជិតស្ថានឃុំព្រលឹងមនុស្សស្លាប់» (ទំនុកតម្កើង 88:2, 3)។ តើអ្នកណាខ្លះដែលមិនមានអារម្មណ៍បែបនេះ នោះ? ជាការពិតណាស់ មនុស្សម្នាក់នៅក្នុងសម័យយើង អាចនឹងសរសេរសេចក្តីអំពាវនាវនេះ។

កំណាព្យខ្លះនៅក្នុងកណ្ឌគម្ពីរទំនុកតម្កើងបានចែងអំពីសេចក្តីអំណរ។ កំណាព្យដទៃទៀតបាន ចែងអំពីគ្រាលំបាក ដោយកវីទាំងនេះបាននិយាយត្រង់ៗអំពីសេចក្តីវេទនារបស់ពួកគេ។ ពួកគេបានទូលសុំ ជំនួយពីព្រះ ហើយទ្រង់បានសង្គ្រោះពួកគេ។ កវីបានសរសើរតម្កើងព្រះចំពោះសេចក្តីស្រឡាញ់របស់ទ្រង់។ ពួកគេបានសន្យាថា ពួកគេនឹងបម្រើទ្រង់ជារៀងរហូត។ កណ្ឌគម្ពីរទំនុកតម្កើងគឺជាសារអំពីសេចក្តីស្រឡាញ់ សេចក្តីមេត្តា និងសេចក្តីសង្ឃឹម។ កណ្ឌគម្ពីរទំនុកតម្កើងគឺជាសេចក្តីសន្យារបស់ព្រះ ដែលថា ទ្រង់បាន លើកលែងទោសឱ្យយើង ហើយទ្រង់ក៏បានប្រទានជីវិតឱ្យយើងផងដែរ។

`កវីដែលបានសរសេរកណ្ឌគម្ពីរទំនុកតម្កើងបានរងនូវការឈឺចាប់ជាច្រើនដូចជាយើងដែរ។ តើគោលគំនិតនេះបានផ្តល់សេចក្តីសង្ឃឹមអ្វីដល់លោកអ្នក?`