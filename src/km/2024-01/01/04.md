---
title:  ចម្រៀងសម្រាប់ផ្នែកទាំងអស់នៃជីវិតរបស់យើង
date:  02/01/2024
---

`សូមអានបទគម្ពីរទំនុកតម្កើង ជំពូក3; ទំនុកតម្កើង 33:1-3 និងទំនុកតម្កើង 109:6-15។ តើចម្រៀងទាំងនេះបានរៀបរាប់អំពីបទពិសោធន៍មនុស្សលោកអ្វីខ្លះ?`

កណ្ឌគម្ពីរទំនុកតម្កើងមានពេញទៅដោយចម្រៀងអំពីបទពិសោធន៍មនុស្សលោក។ យើងបាន ឃើញចម្រៀង6បែប ដែលមានដូចជា៖ 1. ចម្រៀងសរសើរតម្កើង បានបង្ហាញពីសិរីល្អរបស់ព្រះ ដោយសារ តែទ្រង់គឺជាស្តេចលើអស់ទាំងស្តេច ហើយទ្រង់ក៏បានរក្សាសេចក្តីសន្យារបស់ទ្រង់ផងដែរ។ 2. ចម្រៀង អរព្រះគុណ បានបង្ហាញពីការអរព្រះគុណចំពោះព្រះពរជាច្រើនដែលទ្រង់បានប្រទានឱ្យ។ 3. ចម្រៀង ទួញសោក គឺជាចម្រៀងស្តីអំពីការឈឺចាប់ និងភាពសោកសៅ។ ចម្រៀងទួញសោក ជាច្រើនបទបាន បង្ហាញពីសេចក្តីអំពាវនាវសុំឱ្យព្រះសង្គ្រោះរាស្ត្ររបស់ទ្រង់ចេញពីបញ្ហា។ 4. ចម្រៀងប្រៀនប្រដៅ មាន ពេញទៅដោយសេចក្តីទូន្មានអំពីរបៀបនៃការរស់នៅក្នុងជីវិតមួយដ៏បរិសុទ្ធ។ 5. ចម្រៀងរាជ បានរៀបរាប់ អំពីបុគ្គលម្នាក់ដែលព្រះបានជ្រើសតាំងឱ្យធ្វើជាស្តេចនៃសាសន៍អ៊ីស្រាអែល និងជាព្រះអង្គសង្គ្រោះ។ 6. ចម្រៀងប្រវត្តិសាស្ត្រ បានរៀបរាប់អំពីអតីតកាលរបស់សាសន៍អ៊ីស្រាអែល។ ចម្រៀងទាំងនេះបានបង្ហាញយើងអំពីរបៀបដែលព្រះបានរក្សាសេចក្តីសន្យាដែលទ្រង់បានតាំងឡើងជាមួយនឹងរាស្ត្ររបស់ទ្រង់ នៅពេលដែលពួកគេបានបំពានសេចក្តីសន្យាដែលពួកគេបានស្បថជាមួយនឹងទ្រង់។ ចម្រៀងប្រវត្តិសាស្ត្រ បានបង្រៀនឱ្យកូនចៅអ៊ីស្រាអែលជំនាន់ក្រោយនឹកចាំអំពីអតីតកាល ដើម្បីកុំឱ្យពួកគេធ្វើខុសតាមដូចជា ឪពុករបស់ពួកគេ។

កំណាព្យទាំងនេះបានទាក់ទាញចំណាប់អារម្មណ៍របស់យើង។ តើកវីបានប្រើជំនាញនិពន្ធអ្វីខ្លះ ដើម្បីឱ្យកំណាព្យរបស់ពួកគេមានពេញទៅដោយឥទ្ធិពលនោះ?

ការផ្គុំពាក្យ៖ កវីបានផ្គុំពាក្យដោយប្រើអត្ថន័យដដែល តួយ៉ាង៖ «ឱព្រលឹងអញអើយ ចូរសរសើរ ដល់ព្រះយេហូវ៉ា ហើយគ្រប់ទាំងអស់ដែលរួមនៅក្នុងខ្លួនអញ ចូរសរសើរដល់ព្រះនាមបរិសុទ្ធនៃទ្រង់ដែរ» (ទំនុកតម្កើង 103:1)។ តើលោកអ្នកបានឃើញអត្ថន័យដូចគ្នារវាងពាក្យថា «ព្រលឹងអញ» និង «គ្រប់ ទាំងអស់ដែលរួមនៅក្នុងខ្លួនអញ» ដែរឬទេ? កវីបានផ្គុំពាក្យទាំងនេះនៅក្នុងខតែមួយ ដើម្បីជួយឱ្យយើង យល់គោលគំនិតរបស់គាត់កាន់តែប្រសើរឡើង។ មានពេលខ្លះ កវីក៏បានផ្គុំពាក្យខុសៗគ្នា ទៅលើចំណុច តែមួយ។ «ឱព្រះយេហូវ៉ាជាព្រះដ៏ជួយសង្គ្រោះទូលបង្គំអើយ ទូលបង្គំបានអំពាវនាវនៅចំពោះទ្រង់ ទាំងយប់ ទាំងថ្ងៃ» (ទំនុកតម្កើង 88:1)។ ពាក្យថា «ថ្ងៃ» និង «យប់» បានបង្ហាញយើងថា កវីបានស្រែកអំពាវនាវ រកព្រះគ្រប់ពេលវេលា។

រូបស័ព្ទ៖ រូបស័ព្ទបានជួយឱ្យយើងមើលឃើញ ប៉ះពាល់ ធំុក្លិន ឮ ឬភ្លក្សរសជាតិនៃជីវិត។ រូបស័ព្ទ ទាំងនេះបានជួយឱ្យយើងយល់សារនៅក្នុងកំណាព្យនេះកាន់តែប្រសើរឡើង។ នៅក្នុងខគម្ពីរទំនុកតម្កើង 17:8 កវីបានប្រៀបធៀបព្រះ ហើយនិងការការពារដែលទ្រង់បានផ្តល់ឱ្យយើងនោះទៅជាមេបក្សីដែល បាន «បាំងទូលបង្គំ នៅក្រោមម្លប់ចំអេងស្លាបរបស់ទ្រង់»។

អត្ថន័យទ្វេដង៖ មានពេលខ្លះ កវីបានប្រើពាក្យពេចន៍ដែលមើលទៅស្រដៀងគ្នា ប៉ុន្តែ មាន អត្ថន័យខុសគ្នា។ នៅក្នុងខគម្ពីរទំនុកតម្កើង 96:4, 5 កវីបានប្រើភាសាហេព្រើរ2ពាក្យ ដែលមើលទៅ ស្រដៀងគ្នា ដោយចែងថា៖ «អេឡូហ៊ីម (elohim)» ដែលមានន័យថា «ព្រះ» និង «អេលីលីម» ដែលមាន ន័យថា «ព្រះក្លែងក្លាយ» ឬ «រូបសំណាក់»។ កវីបានប្រើពាក្យទាំងនេះ ដើម្បីជួយឱ្យយើងយល់សាររបស់ គាត់ដោយថា៖ ព្រះនៃសាសន៍ដទៃដែលនៅជុំវិញសាសន៍អ៊ីស្រាអែលមើលទៅដូចជា «អេឡូហ៊ីម» ឬ អាចហៅបានថា ព្រះ។ ប៉ុន្តែ ព្រះទាំងនេះគ្រាន់តែជា «អេលីលីម» ឬ «រូបសំណាក់» ប៉ុណ្ណោះ។ សេឡា (Selah)។ កវីបានប្រើពាក្យ «សេឡា»។ ពាក្យនេះបានប្រាប់ឱ្យអ្នកអានឈប់គិតអំពី សារនៅក្នុងកំណាព្យ។ «សេឡា» ក៏បានដាស់អ្នកភ្លេងឱ្យប្តូរបទចម្រៀងផងដែរ។