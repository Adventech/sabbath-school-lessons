---
title:  មូលដ្ឋានគ្រឹះនៃការគ្រប់គ្រងរបស់ព្រះ
date:  25/05/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 11:19; ម៉ាថាយ 5:17, 18; សៀវភៅ មហាវិវាទ ជំពូក 25-27។

> <p>ខចងចាំ</p>
> «នាគក៏ខឹងនឹងស្ត្រីនោះ ហើយចេញទៅច្បាំងនឹងសំណល់ពូជនាងទាំងប៉ុន្មាន ជាពួកអ្នកដែលកាន់តាមបញ្ញត្តិព្រះ ហើយមានសេចក្តីបន្ទាល់ពីព្រះយេស៊ូវ» (វិវរណៈ 12:17)។

បន្ទាប់ពីការខកចិត្តយ៉ាងធំនៅក្នុងឆ្នាំ1844រួចមក អ្នកអាត់វេនទីស្ទដំបូងបានសិក្សាព្រះគម្ពីរ យ៉ាងប្រុងប្រយ័ត្នបំផុត។ ពួកគេបានដឹងថា បញ្ញត្តិគឺជាផ្នែកដ៏សំខាន់មួយនៅក្នុងកិច្ចការ ដែលព្រះបាន ធ្វើនៅក្នុងទីបរិសុទ្ធដ៏ខ្ពស់បំផុត នៃរោងឧបោសថនៅឯស្ថានសួគ៌។ ខណៈពេលដែលអ្នកអាត់វេនទីស្ទ បានសិក្សាបញ្ញត្តិរបស់ព្រះ ពួកគេបានដឹងថា ថ្ងៃសប្បាតហ៍ក៏ជាថ្ងៃសំខាន់ផងដែរ។ ថ្ងៃសប្បាតហ៍បាន បង្ហាញយើង លើសពីបញ្ញត្តិដទៃ ដែលព្រះយេស៊ូវបានតាំងឡើងជាមួយនឹងយើងទៅទៀត។ សេចក្តី ពិតនៃព្រះគម្ពីរនៅត្រង់នេះ គឺជាហេតុផលដែលយើងត្រូវថ្វាយបង្គំព្រះ។ ការថ្វាយបង្គំនឹងបានក្លាយទៅ ជាការសាកល្បងដ៏ធំមួយ នៅក្នុងអំឡុងសម័យចុងក្រោយនៃប្រវត្តិសាស្ត្ររបស់មនុស្សលោក (វិវរណៈ 14:6-12)។

សាតាំងមិនចង់ឱ្យអ្នកណាម្នាក់ថ្វាយបង្គំព្រះនោះទេ។ ដូច្នេះហើយ សាតាំងបានធ្វើឱ្យមនុស្ស លោកយល់ឃើញថា បញ្ញត្តិរបស់ព្រះមិនមានអ្វីសំខាន់នោះឡើយ។ សាតាំងបានដឹងថា បើសិនជា លោកអ្នកបានកាន់តាមបញ្ញត្តិ ប៉ុន្តែ អ្នកនោះបាន «ភ្លាត់ជំពប់នឹងបទណាមួយ នោះក៏ត្រឡប់ជាមាន ទោសចំពោះក្រឹត្យវិន័យទាំងមូលនោះហើយ» (យ៉ាកុប 2:10)។ ដូច្នេះហើយ សាតាំងបានព្យាយាម ល្បួងមនុស្សលោកឱ្យរំលងបញ្ញត្តិរបស់ព្រះ។ សាតាំងវាស្អប់ថ្ងៃសប្បាតហ៍នេះណាស់។ ពីព្រោះថ្ងៃសប្បាតហ៍បានជួយឱ្យពួកគេចាំថា ព្រះបានបង្កើតពួកគេ។ ម៉្យាងទៀត ថ្ងៃសប្បាតហ៍ក៏បានបង្ហាញយើង ពីរបៀបថ្វាយបង្គំព្រះផងដែរ។ បញ្ញត្តិបានបង្ហាញយើងថា អំពើបាបគឺជាអ្វី។ ដូច្នេះហើយ នៅពេល ដែលបានលើកតម្កើងព្រះ នោះមានន័យថា យើងក៏ត្រូវរក្សាបញ្ញត្តិរបស់ទ្រង់ រួមទាំងថ្ងៃសប្បាតហ៍ ផងដែរ។

សប្តាហ៍នេ យើងនឹងសិក្សាអំពីទំនាក់ទំនងរវាងរោងឧបោសថរបស់ព្រះ បញ្ញត្តិរបស់ទ្រង់ ថ្ងៃសប្បាតហ៍ និងទីសំគាល់នៃសត្វសាហាវ។ យើងក៏នឹងសិក្សាអំពីសារៈសំខាន់នៃថ្ងៃសប្បាតហ៍ ដែល រាស្ត្ររបស់ព្រះត្រូវរក្សានៅក្នុងសម័យចុងក្រោយផងដែរ។