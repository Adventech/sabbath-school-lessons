---
title:  បញ្ញត្តិរបស់ព្រះមិនដែលផ្លាស់ប្តូរម្តងណាឡើយ
date:  27/05/2024
---

`សូមអានខគម្ពីរម៉ាថាយ 5:17, 18; ទំនុកតម្កើង 111:7, 8; អេសាយ 12:13, 14; យ៉ូហានទី1 5:3 និងសុភាសិត 28:9។ តើខទាំងនេះ បានបង្រៀនយើងអំពីទំនាក់ទំនងរវាងគ្រីស្ទាន និងបញ្ញត្តិរបស់ព្រះនោះយ៉ាងដូចម្តេច?`

អ្នកសេវេនដេយអាត់វេនទីស្ទបានបង្រៀនថា បញ្ញត្តិរបស់ព្រះគឺជាបញ្ញត្តិដ៏បរិសុទ្ធ។ អ្នកដឹកនាំ ប្រូតេស្តង់កាលពីមុន ក៏បានបង្រៀនគោលគំនិតយ៉ាងដូច្នេះដែរ។ សូមអានសម្រង់មតិដ៏មានឥទ្ធិពលមួយ ដែលលោកចន វ៉េសលីបានមានប្រសាសន៍យ៉ាងដូច្នេះថា៖ «លោកម៉ូសេបានប្រគល់បញ្ញត្តិដ៏ពិសេសមួយ ដល់សាសន៍អ៊ីស្រាអែលស្តីអំពីតង្វាយ និងយញ្ញបូជា។ បញ្ញត្តិនេះមានប្រភពមកពីព្រះ។ បញ្ញត្តិនេះបាន បកស្រាយពីក្បួនច្បាប់ដែលពាក់ព័ន្ធទៅនឹងតង្វាយ ហើយនិងកិច្ចការដែលត្រូវធ្វើនៅក្នុងរោងឧបោសថ របស់ព្រះនៅលើផែនដីនេះ។ ព្រះអម្ចាស់បានយាងមកបំបាត់បញ្ញត្តិនេះ . . . . ប៉ុន្តែ ព្រះយេស៊ូវមិនបាន យាងមកបំបាត់បញ្ញត្តិ10ប្រការនោះឡើយ។ ព្រះយេស៊ូវមិនបានយាងមក ដើម្បីលុបបាត់ផ្នែកណាមួយ ដែលមានចែងនៅក្នុងបញ្ញត្តិ10ប្រការនេះឡើយ។ ពីព្រោះគ្មានអ្នកណាម្នាក់អាចបំផ្លាញបញ្ញត្តិនេះបាន ទេ។ បញ្ញត្តិក៏ប្រៀបដូចជាស្មរបន្ទាល់ដ៏ស្មោះត្រង់ម្នាក់យ៉ាងដូច្នោះដែរ . . . . ផ្នែកទាំងអស់នៅក្នុង បញ្ញត្តិនេះ ត្រូវតែគ្រប់គ្រងជីវិតនៃមនុស្សទាំងអស់នៅគ្រប់សម័យកាល។ សេចក្តីពិតនៃបញ្ញត្តិនេះ មិនបាន ពឹងផ្អែកទៅលើពេលវេលា ឬទីកន្លែង ឬអ្វីមួយផ្សេង ដែលត្រូវផ្លាស់ប្តូរនោះឡើយ។ បញ្ញត្តិរបស់ព្រះបាន ពឹងផ្អែកទៅលើសេចក្តីស្រឡាញ់ និងជីវិតដ៏បរិសុទ្ធរបស់ព្រះ»។ (ដកស្រង់ពី Upon Our Lord’s Sermon on the Mount, Discourse v, John Wesley Sermons: An Anthology (Nashville, TN: Abington Press, 1991), pages 208, 209។

`សូមប្រៀបធៀបខគម្ពីរនិក្ខមនំ 34:5-7 ជាមួយនឹងខគម្ពីររ៉ូម 7:11, 12; ទំនុកតម្កើង 19:7-11; ទំនុកតម្កើង 89:14 និងទំនុកតម្កើង 119:142, 172។ តើខទាំងនេះបានប្រាប់ យើង អំពីទំនាក់ទំនងរវាងបញ្ញត្តិរបស់ព្រះ និងសេចក្តីស្រឡាញ់របស់ទ្រង់យ៉ាងដូចម្តេចដែរ?`

«បញ្ញត្តិរបស់ព្រះ គឺជាកំណត់ត្រានៃសេចក្តីស្រឡាញ់របស់ទ្រង់។ បញ្ញត្តិរបស់ព្រះ គឺជារូបចម្លង ដ៏ល្អឥតខ្ចោះនៃជីវិតដ៏បរិសុទ្ធរបស់ទ្រង់។ បញ្ញត្តិរបស់ព្រះ គឺជាគ្រឹះនៃបល្ល័ង្ករបស់ទ្រង់។ បញ្ញត្តិបានបង្រៀន យើងឱ្យចេះវែកញែកសេចក្តីល្អចេញពីសេចក្តីអាក្រក់ ហើយក៏បានបង្រៀនយើងឱ្យរស់នៅ ដើម្បីផ្គាប់ព្រះហឫទ័យទ្រង់ផងដែរ។ ពួកបណ្តាជនបានយល់ថា បញ្ញត្តិដែលលោកម៉ូសេបានដាក់នៅក្នុងហឹបនៅ លើផែនដីនេះ ក៏ជារូបចម្លងនៃបញ្ញត្តិដែលមាននៅក្នុងហឹបនៅឯស្ថានសួគ៌ផងដែរ។ ពួកគេបានដឹងពីទំនាក់ទំនងរវាងរោងឧបោសថរបស់ព្រះនៅឯស្ថានសួគ៌ និងបញ្ញត្តិរបស់ទ្រង់។ អ្នកណាដែលបានរក្សា បញ្ញត្តិរបស់ព្រះឱ្យបានបរិសុទ្ធ ក៏ត្រូវតែរក្សាថ្ងៃសប្បាតហ៍ដែលជាបញ្ញត្តិទី4ផងដែរ។ អ្នកគ្រីស្ទានដទៃ ទៀតបានបដិសេធមិនព្រមទទួលយកសេចក្តីពិតនេះឡើយ។ ពួកគេក៏មិនចង់រក្សាថ្ងៃសប្បាតហ៍អ្វីដែរ។ ម្ល៉ោះហើយ ពួកគេបានបដិសេធសេចក្តីបង្រៀនអំពីកិច្ចការ ដែលព្រះបានធ្វើសម្រាប់មនុស្សមានបាបនៅក្នុងរោងឧបោសថនៅឯស្ថានសួគ៌»។ ដកស្រង់ពី Ellen G. White, The Great Controversy, page 435, adapted។