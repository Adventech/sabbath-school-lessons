---
title:  ការសិក្សាបន្ថែម
date:  31/05/2024
---

«កាលពីមុន អ្នកគ្រីស្ទានជាច្រើននាក់បានកាន់ថ្ងៃអាទិត្យ។ ពួកគេបានយល់ឃើញថា ពួកគេកំពុងតែរក្សាថ្ងៃសប្បាតហ៍នៅក្នុងព្រះគម្ពីរនោះឯង។ ឥឡូវនេះ មានគ្រីស្ទានស្មោះត្រង់ជាច្រើន នាក់នៅក្នុងក្រុមជំនុំទាំងអស់ រួមទាំងក្រុមជំនុំនៃព្រះវិហាររ៉ូមុាំងកាតូលិក ដែលបានកាន់ថ្ងៃអាទិត្យនោះ ដែរ។ គ្រីស្ទានទាំងនេះពិតជាបានជឿថា ថ្ងៃអាទិត្យគឺជាថ្ងៃសប្បាតហ៍របស់ព្រះយ៉ាងពិតប្រាកដ។ ព្រះបានទទួលយកសេចក្តីជំនឿរបស់ពួកគេ។ ប៉ុន្តែ នៅពេលដែលរាជរដ្ឋាភិបាលបង្កើតច្បាប់នៅពេលអនាគត ដើម្បីបង្ខំមនុស្សនៅគ្រប់ទីកន្លែងឱ្យកាន់ថ្ងៃអាទិត្យ នោះមនុស្សគ្រប់គ្នានៅលើផែនដីនេះនឹងបានយល់ សេចក្តីពិតនៃព្រះគម្ពីរ អំពីថ្ងៃសប្បាតហ៍ដែលជាថ្ងៃទី7ជាមិនខាន។ បន្ទាប់មក អ្នកដែលបានរំលងបញ្ញត្តិ របស់ព្រះ ទៅគោរពតាមសាសន៍រ៉ូមនឹងលើកតម្កើងសម្តេចប៉ាបជាងព្រះទៅទៀត។ នៅពេលនោះ មនុស្ស ទាំងអស់ដែលបានលើកតម្កើងថ្ងៃអាទិត្យ នឹងត្រូវថ្វាយបង្គំសាសន៍រ៉ូមវិញ។ ពួកគេនឹងថ្វាយបង្គំសត្វសាហាវ និងរូបសំណាក់ ឬព្រះក្លែងក្លាយរបស់វា។ ព្រះបានប្រកាសថា ថ្ងៃសប្បាតហ៍គឺជាទីសំគាល់មួយបង្ហាញអំពីការគ្រប់គ្រងរបស់ទ្រង់។ ដូច្នេះហើយ នៅពេលដែលរាជរដ្ឋាភិបាលបង្កើតច្បាប់នៃថ្ងៃអាទិត្យនោះ មនុស្សគ្រប់គ្នាត្រូវតែធ្វើការសម្រេចចិត្ត។ ពួកគេត្រូវតែជ្រើសរើសរវាងបញ្ញត្តិរបស់ព្រះ និងច្បាប់នៃថ្ងៃ អាទិត្យ ដែលជាទីសំគាល់នៃសត្វសាហាវនោះឯង។ នៅពេលនោះ មនុស្សដែលនៅបន្តធ្វើបាបទាស់នឹង បញ្ញត្តិរបស់ព្រះ ដោយបានកាន់ថ្ងៃអាទិត្យនោះ នឹងទទួលបានទីសំគាល់នៃសត្វសាហាវ»។ (ដកស្រង់ពី Ellen G. White, The Great Controversy, page 449, adapted។

**សំណួរពិភាក្សា**

`1. ជីវិតគឺប្រែប្រួលលឿនណាស់។ ការផ្លាស់ប្តូរ និងបញ្ហាតែងតែកើតមានឡើងជារៀងរាល់ថ្ងៃ។ តើហេតុអ្វី បានជាយើងត្រូវតែចាំយាម និងរង់ចាំព្រះយេស៊ូវយ៉ាងដូច្នេះ? តើយើងអាចប្រាកដថា យើងបានត្រៀមខ្លួន ជាស្រេច សម្រាប់ការយាងមកជាលើកទី2របស់ទ្រង់នោះ ដោយរបៀបណា?`

`2. តើកិច្ចការរបស់ព្រះជាចៅក្រម និងបញ្ញត្តិរបស់ទ្រង់ បានជួយឱ្យយើងយល់ឃើញថា មានតែព្រះគុណ របស់ទ្រង់មួយគត់ ដែលអាចសង្គ្រោះយើងបាននោះដោយរបៀបណា?`

`3. តើលោកអ្នកមានមិត្តភក្តិដែលកាន់ថ្ងៃអាទិត្យ តែមិនបានយល់ពីមូលហេតុសំខាន់នៃថ្ងៃសប្បាតហ៍ទី7 ដែរឬទេ? តើលោកអ្នកអាចចែកចាយសេចក្តីពិតនៃព្រះគម្ពីរ ជាមួយនឹងពួកគេយ៉ាងដូចម្តេចដែរ?`

`4. តើនឹងមានអ្វីកើតឡើង នៅពេលដែលរដ្ឋាភិបាល និងព្រះវិហារបានរួបរួមគ្នាតែមួយនោះ? នៅក្នុង នាមជាគ្រីស្ទាន តើអ្វីទៅគឺជាកាតព្វកិច្ចរបស់យើងចំពោះរដ្ឋាភិបាលនោះ? តើព្រះគម្ពីរបានបង្រៀនយើង យ៉ាងដូចម្តេចដែរ?`