---
title:  ទីសំគាល់នៃសត្វសាហាវ
date:  29/05/2024
---

`សូមអានខគម្ពីរវិវរណៈ 12:12, 17 និងវិវរណៈ 13:7។ តើខទាំងនេះបានបង្ហាញយើង អំពីសាតាំងយ៉ាងដូចម្តេច? តើវាមានកំហឹងយ៉ាងណាដែរ? តើហេតុអ្វីបានជាអារក្សចងកំហឹងជាមួយនឹងរាស្ត្រចុងក្រោយរបស់ព្រះយ៉ាងដូច្នេះ?`

កណ្ឌគម្ពីរវិវរណៈ ជំពូក12 គឺជាគម្រោងនៃសង្គ្រាមរវាងព្រះយេស៊ូវ និងសាតាំងតាំងតែពីដើម ប្រវត្តិសាស្ត្រផែនដីរហូតទៅដល់គ្រាចុងក្រោយ។ កណ្ឌគម្ពីរវិវរណៈ ជំពូក13 បានណែនាំតួអង្គ2នាក់ ដែលបានជួយដល់នាគ៖ (1) សត្វសាហាវឡើងមកពីសមុទ្រ និង (2) សត្វសាហាវចេញពីដីមក។ អំណាចទាំង2នេះបានរួបរួមគ្នាជាមួយនឹងនាគ ដើម្បីទាស់នឹងរាស្ត្ររបស់ព្រះ។

`សូមអានខគម្ពីរវិវរណៈ 13:4, 8, 12, 15 និងវិវរណៈ 14:7, 9-11។ (សូមអានខគម្ពីរ វិវរណៈ 15:4; វិវរណៈ 16:2; វិវរណៈ 19:20; វិវរណៈ 20:4; វិវរណៈ 22:9)។ តើនៅក្នុងខ ទាំងនេះ លោកអ្នកបានឃើញគោលគំនិតសំខាន់អ្វីដែរ?`

នៅគ្រាចុងក្រោយ មនុស្សនឹងជ្រើសរើសថ្វាយបង្គំព្រះ ឬក៏ជ្រើសរើសថ្វាយបង្គំរបស់ផ្សេងទៀត។ ព្រះយេស៊ូវបានបង្កើតយើងមក។ ដូច្នេះហើយ ទ្រង់ពិតជាស័ក្តិសមទទួលយកការថ្វាយបង្គំពីយើងណាស់ (វិវរណៈ 5:9)។ សង្គ្រាមនៅឯនគរស្ថានសួគ៌រវាងព្រះយេស៊ូវ និងលុយស៊ីហ្វ័របានចាប់ផ្តើម ឡើងពីការថ្វាយបង្គំ។ លុយស៊ីហ្វ័របានអួតថា «អញនឹងឡើងទៅផុតទីខ្ពស់នៃពពក អញនឹងលើកខ្លួនឲ្យបានដូចជាព្រះដ៏ខ្ពស់បំផុត» (អេសាយ 14:14)។ សាតាំងចង់ឱ្យគេថ្វាយបង្គំវា ដូចជាព្រះយ៉ាងដូច្នោះ ដែរ។ មានតែព្រះមួយគត់ ដែលស័ក្តិសមនឹងការថ្វាយបង្គំនេះ។ នៅក្នុងបទគម្ពីរវិវរណៈ ជំពូក13 សាតាំង បាននឹកឃើញមធ្យោបាយមួយ ដើម្បីល្បួងមនុស្សលោកឱ្យថ្វាយបង្គំវា។ ពោលគឺវាបានយកសត្វសាហាវ ដែលឡើងមកពីសមុទ្រ មកធ្វើជាផ្នែកមួយនៃផែនការរបស់វាវិញ (វិវរណៈ 13:4)។

នៅពេលដែលយើងប្រៀបធៀបកណ្ឌគម្ពីរវិវរណៈ ជំពូក13 ជាមួយនឹងកណ្ឌគម្ពីរវិវរណៈ ជំពូក 7 យើងបានឃើញថា សត្វសាហាវក៏ប្រៀបដូចជាស្នែងតូចយ៉ាងដូច្នោះដែរ។ ស្នែងតូចបាន «គិតបំផ្លាស់ ពេលកំណត់ និងច្បាប់ផង» (ដានីយ៉ែល 7:25)។ តើផ្នែកណាមួយនៅក្នុងបញ្ញត្តិ10ប្រការ ដែលបាន ពិពណ៌នាអំពីពេលវេលានោះ? បញ្ញត្តិទី4បានពិពណ៌នាអំពីពេលវេលា។ ស្នែងតូចគឺជារូបស័ព្ទមួយតំណាង ព្រះវិហាររ៉ូមុាំងកាតូលិក។ ព្រះវិហារនេះបានព្យាយាមផ្លាស់ប្តូរថ្ងៃថ្វាយបង្គំពីថ្ងៃទី7ទៅថ្ងៃទី1វិញ។

ព្រះបានប្រទានថ្ងៃសប្បាតហ៍ ទុកជាទីសំគាល់ពីការគ្រប់គ្រងរបស់ទ្រង់ (និក្ខមនំ 31:13; អេសេគាល 20:12, 20)។ អំណាចនៃស្នែងតូចមានបំណងចង់ឱ្យវាក្លាយទៅជាអ្នក ដែលយើងត្រូវ ថ្វាយបង្គំនៅក្នុងចិត្ត។ នេះហើយគឺជាមូលហេតុដែលនាំឱ្យការថ្វាយបង្គំពិត និងការថ្វាយបង្គំមិនពិត នឹង បានក្លាយទៅជាការសាកល្បងចុងក្រោយគេបង្អស់នោះ។

កណ្ឌគម្ពីរវិវរណៈបានប្រាប់យើងថា រាស្ត្ររបស់ព្រះនឹងរក្សាបញ្ញត្តិរបស់ទ្រង់ (វិវរណៈ 12:17; វិវរណៈ 14:12)។ បញ្ញត្តិរបស់ព្រះរួមមានទាំងថ្ងៃទី7 ផងដែរ មិនមែនថ្ងៃអាទិត្យនោះទេ។ អ្នកណាដែល បានបដិសេធមិនព្រមថ្វាយបង្គំព្រះ នៅក្នុងថ្ងៃបរិសុទ្ធរបស់ទ្រង់ (អេសាយ 58:13) ដោយបែរមកថ្វាយបង្គំសត្វសាហាវនៅក្នុងថ្ងៃអាទិត្យ ដែលជាថ្ងៃបរិសុទ្ធក្លែងក្លាយរបស់វា អ្នកទាំងនោះនឹងទទួលបានទីសំគាល់ នៃសត្វសាហាវ (សូមអានមេរៀនទី11)។