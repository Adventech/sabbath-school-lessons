---
title:  កូនមនុស្សនឹងយាងត្រឡប់មកវិញ
date:  08/04/2024
---

ព្រះបានជ្រាបអនាគត មុនពេលដែលហេតុការណ៍នោះបានកើតឡើង។ យើងអាចមើលឃើញ ចំណេះដឹងរបស់ទ្រង់ អំពីអនាគត សេចក្តីមេត្តា និងសេចក្តីស្រឡាញ់របស់ទ្រង់នៅក្នុងរឿងដែលបានកើត ឡើងភ្លាមៗ មុនសាសន៍រ៉ូមបំផ្លាញទីក្រុងយេរូសាឡិម។ លោកសេស៊ីយូស ហ្គាឡូស (Cestius Gallus) ដែលជាមេទ័ពម្នាក់ បាននាំទ័ពរបស់គាត់ឡោមព័ទ្ធទីក្រុងយេរូសាឡិម ដើម្បីបំផ្លាញក្រុងនេះ។ នៅមុន ការវាយប្រហារនេះ កងទ័ពរ៉ូមបានដកចេញពីទីក្រុងនេះ។ កងទ័ពនៃសាសន៍យូដាបានដេញតាមកងទ័ព រ៉ូម ដោយបានទទួលជ័យជម្នះទៅលើសមរភូមិដ៏ធំមួយ។

ទន្ទឹមគ្នានេះ អ្នកគ្រីស្ទាននៅក្នុងទីក្រុងយេរូសាឡិមក៏បានភៀសខ្លួនចេញពីទីក្រុងនេះដែរ។ អ្នកគ្រីស្ទានបានភៀសខ្លួនទៅកាន់បេឡា ដែលជាទីក្រុងនៅក្នុងទឹកដីភេរៀនៅឯម្ខាងនៃទន្លេយ័រដាន់។ «ព្រះយេស៊ូវបានសន្យាថា ទ្រង់នឹងប្រទានទីសំគាល់មួយដល់រាស្ត្ររបស់ទ្រង់។ នៅពេលដែលទីសំគាល់ នោះមកដល់ អ្នកគ្រីស្ទានដែលបានរង់ចាំទ្រង់បានធ្វើតាមការព្រមានរបស់ព្រះអង្គសង្គ្រោះ។ ព្រះបាន គ្រប់គ្រងនូវអ្វីដែលបានកើតឡើង ដើម្បីកុំឱ្យសាសន៍យូដា និងសាសន៍រ៉ូមអាចបិទមិនឱ្យគ្រីស្ទានចេញពី ទីក្រុងនេះបាន»។ ដកស្រង់ពី Ellen G. White, The Great Controversy, page 30, adapted។

`សូមអានខគម្ពីរទំនុកតម្កើង 46:1 និងអេសាយ 41:10។ តើខទាំងនេះបានបង្ហាញប្រាប់យើងអំពីសេចក្តីស្រឡាញ់ដែលព្រះបានតាមថែរក្សានោះយ៉ាងដូចម្តេចដែរ?`

ព្រះគឺជាអ្នកគ្រប់គ្រងអ្វីៗទាំងអស់ដែលបានកើតឡើងនៅឯស្ថានសួគ៌ និងនៅលើផែនដីនេះ។ ទ្រង់អាចគ្រប់គ្រងរឿងគ្រប់យ៉ាងនៅលើផែនដីនេះ ដើម្បីឱ្យផែនការរបស់ទ្រង់បានកើតឡើង ដូចជាទ្រង់ បានសន្យានៅក្នុងព្រះគម្ពីរ។ ទន្ទឹមគ្នានេះ ព្រះក៏បានផ្លាស់ប្តូរផែនការទី1របស់ទ្រង់ ដោយសារតែការជ្រើសរើសរបស់យើងនោះដែរ។ ប៉ុន្តែ យើងអាចប្រាកដបានថា ផែនការដែលព្រះមានសម្រាប់យើងនឹង ត្រូវកើតឡើងជាមិនខាន។ យើងប្រហែលជាត្រូវរងទុក្ខនៅក្នុងគ្រាលំបាក។ ដ្បិតមនុស្សដទៃទៀតអាច នឹងធ្វើបាប ឬបៀតបៀនយើង ដោយសារសេចក្តីជំនឿរបស់យើង។ ពួកគេប្រហែលជាអាចឃុំឃាំងយើង។ ហើយយើងក៏ប្រហែលជាត្រូវស្លាប់ ដោយព្រោះសេចក្តីជំនឿរបស់យើងផង ក៏ថាបាន។ ប៉ុន្តែ នៅក្នុងគ្រា លំបាកបំផុត ព្រះនឹងតាមការពារក្រុមជំនុំរបស់ទ្រង់ ព្រមទាំងថែរក្សាពួកគេឱ្យមានសុវត្ថិភាពផងដែរ។

`សូមអានខគម្ពីរហេព្រើរ 11:35-38 និងវិវរណៈ 2:10។ តើខទាំងនេះបានបង្រៀនយើង អំពីចម្បាំងដែលយើងបានច្បាំងទាស់នឹងសាតាំងនោះយ៉ាងដូចម្តេចដែរ? តើខទាំងនេះបានជួយឱ្យយើង យល់គោលគំនិតដែលថា ព្រះនឹងជួយថែរក្សារាស្ត្ររបស់ទ្រង់ឱ្យមានសុវត្ថិភាពដោយរបៀបណា? បើសិន ជាព្រះបានថែរក្សារាស្ត្ររបស់ទ្រង់ឱ្យមានសុវត្ថិភាព ហេតុអ្វីបានជាពេលខ្លះ ទ្រង់បានបណ្តោយឱ្យពួកគេ រងទុក្ខ ឬស្លាប់ ដោយព្រោះសេចក្តីជំនឿរបស់ពួកគេយ៉ាងដូច្នេះ?`

«សាតាំងបានព្យាយាមបំផ្លាញក្រុមជំនុំរបស់ព្រះ ប៉ុន្តែ វាបានបរាជ័យ។ ដ្បិតសិស្សរបស់ព្រះយេស៊ូវបានលះបង់ជីវិត ដោយព្រោះសេចក្តីជំនឿរបស់ពួកគេ។ មែនហើយ សិស្សរបស់ព្រះយេស៊ូវត្រូវបាន សម្លាប់មែនពិត។ ប៉ុន្តែ កិច្ចការរបស់ព្រះយេស៊ូវនៅតែបន្តទៅមុខទៀត»។ ដកស្រង់ពី Ellen G. White, The Great Controversy, page 41, adapted។

`អ្នកសរសេរព្រះគម្ពីរបានរងនូវការឈឺចាប់ជាច្រើន។ ប៉ុន្តែ ពួកគេបានសរសេរអំពីសេចក្តីស្រឡាញ់របស់ព្រះវិញ។ តើយើងអាចយល់អំពីសេចក្តីស្រឡាញ់នេះសម្រាប់ខ្លួនយើងដោយរបៀបណា ដែរ?`