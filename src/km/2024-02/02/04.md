---
title:  ការស្មោះត្រង់ចំពោះព្រះ នៅពេលត្រូវគេបៀតបៀន
date:  09/04/2024
---

ក្រុមជំនុំគ្រីស្ទានបានលូតលាស់យ៉ាងឆាប់រហ័ស។ មនុស្សរាប់ពាន់នាក់បានថ្វាយជីវិតរបស់ពួកគេដល់ព្រះយេស៊ូវ ដោយបានចូលរួមជាមួយនឹងក្រុមជំនុំរបស់ទ្រង់។

`សូមអានខគម្ពីរកិច្ចការ 2:41; កិច្ចការ 4:4, 31; កិច្ចការ 5:42 និងកិច្ចការ 8:1-8។ តើខទាំងនេះបានបង្រៀនយើងអំពីការវាយប្រហារ ដែលសាតាំងច្បាំងទាស់នឹងក្រុមជំនុំនោះយ៉ាងដូចម្តេច? តើហេតុអ្វីបានជាក្រុមជំនុំលូតលាស់ឆាប់រហ័សយ៉ាងដូច្នេះ?`

ក្រុមជំនុំរបស់ព្រះយេស៊ូវត្រូវបានគេបង្គាប់ ឱ្យឈប់អធិប្បាយអំពីព្រះយេសូ៊វ (កិច្ចការ 4:17)។ សិស្សរបស់ទ្រង់ត្រូវគេចាប់ឃុំឃាំង (កិច្ចការ 5:17, 18)។ ពួកគេត្រូវគេធ្វើបាប និងបៀតបៀន ដោយ ព្រោះសេចក្តីជំនឿរបស់ពួកគេ (កិច្ចការ 8:1) ហើយពួកគេក៏ត្រូវបានគេសម្លាប់ ដោយសារតែគោល ជំនឿរបស់ពួកគេផងដែរ (កិច្ចការ 7:59; កិច្ចការ 12:2)។ ព្រះវិញ្ញាណបរិសុទ្ធបានប្រទានកម្លាំង និង បានកម្សាន្តចិត្តដល់សិស្សរបស់ព្រះយេស៊ូវ។ សិស្សរបស់ទ្រង់បានប្រកាសយ៉ាងអង់អាចថា ព្រះយេស៊ូវ បានរស់ពីសុគតឡើងវិញ។ ក្រុមជំនុំបានកើនឡើងនៅក្នុងស្រុកយូដា ស្រុកកាលីឡេ និងស្រុកសាម៉ារី (កិច្ចការ 9:31)។

សេចក្តីជំនឿបានបំពេញចិត្តសិស្សរបស់ព្រះយេស៊ូវ។ តើអ្វីទៅដែលធ្វើឱ្យពួកគេក្លាហានខ្លាំង ម្ល៉េះ? នោះគឺដោយសារតែពួកគេបានក្រឡេកមើលព្រះយេស៊ូវ បន្ទាប់ពីទ្រង់បានរស់ពីសុគតឡើងវិញ។ ការ សម្លឹងទៅមើលព្រះយេស៊ូវរស់ពីសុគតឡើងវិញនេះ បានផ្លាស់ប្តូរជីវិតរបស់ពួកគេជារៀងរហូត។ ព្រះយេស៊ូវ បានប្រទានគោលបំណងថ្មីមួយ ដែលសិស្សរបស់ទ្រង់បំពេញនៅក្នុងជីវិតរបស់ពួកគេ។ ព្រះអម្ចាស់របស់ យើងក៏បានប្រទានសេចក្តីបង្គាប់ដ៏សំខាន់របស់ទ្រង់ (មហាបញ្ជា) ដល់ពួកគេដែរ (ម៉ាកុស 16:15)។ ព្រះយេស៊ូវក៏បានប្រទានសេចក្តីសន្យានេះដល់ពួកគេផងដែរ ដោយទ្រង់បានមានបន្ទូលថា៖ «ប៉ុន្តែ កាល ណាព្រះវិញ្ញាណបរិសុទ្ធបានមកសណ្ឋិតលើអ្នករាល់គ្នា នោះអ្នករាល់គ្នានឹងបានព្រះចេស្តា ហើយនិងធ្វើ ជាទីបន្ទាល់ពីខ្ញុំ នៅក្រុងយេរូសាឡិម ព្រមទាំងស្រុកយូដា និងស្រុកសាម៉ារីទាំងមូល ហើយរហូតដល់ចុងផែនដីបំផុតផង» (កិច្ចការ 1:8)។

ពួកសិស្សទាំង12នាក់របស់ព្រះយេស៊ូវ បានចែកចាយដំណឹងល្អនៅគ្រប់ទីកន្លែង (កូឡូស 1:23)។ លោកយ៉ូហានគឺជាសិស្សដែលបានស្លាប់ចុងក្រោយគេ។ គាត់បានស្លាប់នៅចុងសតវត្សទី1 (គឺ ចាប់ពីឆ្នាំ0 រហូតដល់ឆ្នាំ100នៃគ្រិស្តសករាជ)។ បន្ទាប់ពីលោកយ៉ូហានបានស្លាប់ទៅ អ្នកគ្រីស្ទានដទៃ ទៀតបានប្រកាសដំណឹងល្អ អំពីព្រះយេស៊ូវដ៏មានព្រះជន្មរស់។ លោកប្ល៉ាយនី (Pliny) ដែលជាអ្នកនិពន្ធ វ័យក្មេងបានសរសេរសំបុត្រមួយស្តីអំពីអ្នកគ្រីស្ទាន។ លោកប្ល៉ាយនីគឺជាអភិបាលម្នាក់ដែលបានកាន់កាប់ ទឹកដីនៃស្រុកប៊ីធូនា ដែលស្ថិតនៅឈូងខាងកើតនៃប្រទេសទួរគីបច្ចុប្បន្ននេះ។ នៅក្នុងឆ្នាំ100 លោក

ប្ល៉ាយនីបានសរសេរទៅកាន់អធិរាជត្រាជិន ប្រហែលជា80ឆ្នាំ បន្ទាប់ពីព្រះយេស៊ូវបានសុគតទៅ។ លោក ប្ល៉ាយនីបាននិយាយថា «ទាំងអ្នកគ្រីស្ទានប្រុសស្រី ទាំងអ្នកគ្រីស្ទានមានក្រ សុទ្ធតែត្រូវបានគេបៀតបៀន ដោយព្រោះសេចក្តីជំនឿរបស់ពួកគេទាំងអស់។ ការបៀតបៀនទាំងនេះនឹងបន្តទៅមុខទៀត។ សាសនា គ្រីស្ទក៏ប្រៀបដូចជាជំងឺមួយប្រភេទដូច្នោះដែរ។ ដ្បិត «ជំងឺ» នេះបានរាតត្បាតពេញភូមិស្រុក»។ ដកស្រង់ ពី Henry Bettenson, Documents of the Christian Church (New York: Oxford University Press, 2011), page 4, adapted។

សាតាំងបានវាយប្រហារក្រុមជំនុំរបស់ព្រះ។ ប៉ុន្តែ ក្រុមជំនុំរបស់ព្រះបានកើនឡើងយ៉ាងឆាប់ រហ័ស។

`តើយើងអាចរៀនមេរៀនអ្វីខ្លះ ចេញពីក្រុមជំនុំសញ្ញាថ្មី ដែលអាចជួយដល់យើងនៅក្នុងគ្រាចុង ក្រោយនោះ?`