---
title:  អំណោយទាននៃសេចក្តីស្រឡាញ់
date:  11/04/2024
---

`សូមអានខគម្ពីរយ៉ូហាន13:35 និងយ៉ូហានទី1 4:21។ តើខទាំងនេះបានបង្រៀនយើងអំពីអត្ថន័យនៃគ្រីស្ទានពិតប្រាកដនោះយ៉ាងដូចម្តេច?`

ក្រុមជំនុំគ្រីស្ទានដំបូងគឺជាក្រុមជំនុំដ៏គួរឱ្យស្រឡាញ់។ លោកធើធូលានគឺជាមេដឹកនាំម្នាក់នៅ ក្នុងក្រុមជំនុំដំបូង។ គាត់បានសរសេរអំពីសេចក្តីស្រឡាញ់របស់ក្រុមជំនុំដំបូងយ៉ាងដូច្នេះថា៖ «មនុស្ស ជាច្រើនបានស្អប់ពួកយើង ដោយសារតែកិច្ចការនៃសេចក្តីស្រឡាញ់ដែលយើងបានធ្វើ។ មនុស្សទាំងនេះ បានសើចចំអកឱ្យយើង ដោយបាននិយាយថា ‘មើលហ្ន៎! គ្រីស្ទានទាំងនោះស្រឡាញ់គ្នាខ្លាំងណាស់ហ្ន៎!’» (See Tertullian’s Apology 39, S. Thelwall, translator, adapted)។

ក្រុមជំនុំបានបង្ហាញសេចក្តីស្រឡាញ់របស់ព្រះនៅក្នុងឆ្នាំ160 និងឆ្នាំ260 នៃគ្រិស្តសករាជ តាមរបៀបដ៏ពិសេសមួយ ។ នៅក្នុងអំឡុងនៃសម័យទាំងនេះ ជំងឺដ៏កាចសាហាវមួយបានធ្វើឱ្យមនុស្សជាច្រើនធ្លាក់ខ្លួនឈឺ។ អ្នកគ្រីស្ទានបានស្ម័គ្រចិត្តមើលថែរក្សាអ្នកដែលមានជំងឺនេះ និងអ្នកដែលហៀបនឹង ស្លាប់។ ជំងឺមួយនេះបានសម្លាប់មនុស្សរាប់ពាន់នាក់។ មនុស្សទាំងអស់នៅក្នុងភូមិស្រុកមួយចំនួនបានកើត ជំងឺនេះ និងបានស្លាប់សឹងតែទាំងអស់។ ដូច្នេះហើយ វិញ្ញាណរបស់អ្នកគ្រីស្ទានដែលមិនអាត្មានិយម បាន ផ្លាស់ប្តូរជីវិតនៃមនុស្សជាច្រើននាក់។ មនុស្សរាប់លាននាក់នៅក្នុងនគររ៉ូមបានក្លាយមកជាគ្រីស្ទាន នៅក្នុង អំឡុងពេលកើតជំងឺនេះ។ អ្នកគ្រីស្ទានបានបង្ហាញសេចក្តីស្រឡាញ់របស់ព្រះដល់អ្នកឈឺ និងអ្នកជិត ស្លាប់។ ក្រុមជំនុំបានយកចិត្តទុកដាក់ចំពោះអ្នកជំងឺ នៅពេលដែលគ្មានអ្នកណាម្នាក់ជួយដល់ពួកគេ។

លោករ៉ូដនី ស្តាក (Rodney Stark) បានសរសេរសៀវភៅមួយក្បាលអំពីគ្រីស្ទានដែលបានយកចិត្តទុកដាក់ដល់អ្នកជំងឺ និងអ្នកជិតស្លាប់នៅក្នុងឆ្នាំ160 និងឆ្នាំ260 មុនគ្រិស្តសករាជ។ សៀវភៅ របស់លោកស្តាកបានជួយឱ្យយើងយល់នូវអ្វីដែលបានកើតឡើង នៅក្នុងអំឡុងឆ្នាំទាំងនេះ តាមរបៀបថ្មី មួយដែលប្រសើរជាងមុន។ លោកស្តាកបានបកស្រាយពីរបៀបដែលសហគមន៍គ្រីស្ទានទាំងមូលបានបម្រើអ្នកដទៃ នៅក្នុងនាមជាគិលានុបដ្ឋាយិកា នៅក្នុងអំឡុងនៃជំងឺទី2។ អ្នកគ្រីស្ទានទាំងនេះបានយក ចិត្តទុកដាក់ចំពោះតម្រូវការមូលដ្ឋានដែលអ្នកជំងឺ និងអ្នករងទុក្ខត្រូវការជាចាំបាច់។ លោកស្តាកបាន សរសេរថា «នៅក្នុងវិបត្តិនៃជំងឺទី2ដែលបានកើតឡើងនៅម្តុំឆ្នាំ260 នៃគ្រិស្តសករាជ មានអ្នកគ្រីស្ទាន នៅតាមភូមិជាច្រើននាក់ បានបាត់បង់ជីវិតរបស់ពួកគេ នៅពេលដែលពួកគេមើលថែរក្សាជំងឺទី2នេះ»។

«អ្នកគ្រីស្ទានជាច្រើននាក់បានបង្ហាញសេចក្តីស្រឡាញ់ និងភាពស្មោះត្រង់ដែលមិនអាត្មានិយម។ ពួកគេមិនបានគិតអំពីតម្រូវការផ្ទាល់របស់ពួកគេនោះឡើយ។ ពួកគេបានគិតតែពីការជួយដល់អ្នករងទុក្ខ តែប៉ុណ្ណោះ។ អ្នកគ្រីស្ទានមិនបានព្រួយបារម្ភអំពីគ្រោះថ្នាក់អ្វីឡើយ។ ពួកគេបានយកចិត្តទុកដាក់ចំពោះ តម្រូវការគ្រប់យ៉ាងរបស់អ្នកជំងឺ។ ពួកគេបានថែរក្សាអ្នកជំងឺ ដូចជាព្រះយេស៊ូវបានធ្វើយ៉ាងដូច្នោះដែរ។ អ្នកគ្រីស្ទានទាំងនេះជាច្រើន បានឈឺរហូតដល់ស្លាប់។ ប៉ុន្តែ ពួកគេបានទទួលយកការរងទុក្ខ និងជំងឺ របស់ពួកគេ ដោយក្តីអំណរវិញ»។ ដកស្រង់ពី Rodney Stark, The Rise of Christianity (Princeton, New Jersey: Princeton Univitersity Press, 1996), page 82, adapted។

`តើរឿងអំពីសេចក្តីស្រឡាញ់នៃអ្នកគ្រីស្ទានទាំងនេះ បានបង្រៀនយើងអ្វីដែរ? តើយើងអាចរៀន រំលីងភាពអាត្មានិយមរបស់យើង ដើម្បីឱ្យយើងអាចមានវិញ្ញាណដូចគ្នានេះ បានដោយរបៀបណាដែរ?`