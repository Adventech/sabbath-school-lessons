---
title:  ការសិក្សាបន្ថែម
date:  12/04/2024
---

ការខិតខំរបស់សាតាំងនៅក្នុងការបំផ្លាញកិច្ចការរបស់ព្រះ នៅលើផែនដីនេះបានទទួល បរាជ័យ។ «រាស្ត្ររបស់ព្រះបានបន្តចែកចាយដំណឹងល្អតទៅមុខទៀត។ ក្រុមជំនុំក៏បានបន្តលូតលាស់ឡើង តទៅមុខទៀតដែរ។ ដ្បិតសិស្សរបស់ព្រះយេស៊ូវបានពាំនាំដំណឹងល្អ ចូលក្នុងកន្លែងដែលកងទ័ពរ៉ូមមិនបាន ចូលទៅដល់។ ទន្ទឹមគ្នានេះ ពួកមេដឹកនាំរ៉ូមជាច្រើននាក់ក៏កំពុងតែធ្វើទារុណកម្មអ្នកគ្រីស្ទាន ដោយព្រោះ សេចក្តីជំនឿរបស់ពួកគេដែរ។ អ្នកគ្រីស្ទានបានប្រាប់មេដឹកនាំមួយចំនួនថា៖ «អ្នកអាចសម្លាប់យើង ធ្វើបាប យើង ហើយចោទប្រកាន់យើងបាន . . . . ប៉ុន្តែ ទង្វើរបស់អ្នកគ្មានភាពយុត្តិធម៌អ្វីឡើយ ដូច្នេះហើយ ទង្វើ របស់អ្នក គឺជាភ័ស្តុតាងបង្ហាញថា យើងគ្មានកំហុសវិញ . . . . ពីព្រោះវិធីអាក្រក់ខូចខិលរបស់អ្នកមិនអាច ជួយឱ្យអ្នកឈ្នះទាស់នឹងយើងបានឡើយ’។ សាសន៍រ៉ូមកាន់តែធ្វើអាក្រក់ចំពោះគ្រីស្ទាន មនុស្សដទៃទៀត កាន់តែចង់ចូលរួមជាមួយនឹងក្រុមជំនុំនេះ។ ដ្បិតអ្នកគ្រីស្ទានបាននិយាយថា ‘អ្នកកាន់តែសម្លាប់យើង យើង ដែលជាគ្រីស្ទាន នឹងកាន់តែមានគ្នាកើនឡើងបន្ថែមទៀត។ ពីព្រោះព្រះលោហិតរបស់ព្រះយេស៊ូវក៏ប្រៀប ដូចជាគ្រាប់ពូជ ដែលបានបណ្តាលឱ្យក្រុមជំនុំលូតលាស់ឡើងផងដែរ’»។ ដកស្រង់ពី Ellen G. White, the Great Controversy, pages 41, 42, adapted។

«មនុស្សជាច្រើននាក់បានខ្សោយខាងឯសេចក្តីជំនឿ។ ពួកគេមិនអាចយល់ពីមូលហេតុដែល ព្រះបានបណ្តោយឱ្យមនុស្សអាក្រក់ធ្វើបាបមនុស្សស្លូតត្រង់បានឡើយ។ អ្នកដែលខ្សោយខាងឯវិញ្ញាណ មិនអាចយល់អាថ៌កំបាំងនេះបានទេ។ ពួកគេបានភាន់ច្រឡំ។ ហើយអ្នកខ្លះទៀតបានឈប់ជឿទុកចិត្ត ទៅលើព្រះ ដោយសារតែទ្រង់បានបណ្តោយឱ្យមនុស្សអាក្រក់ រីករាយជាមួយនឹងភាពជោគជ័យរបស់ពួកគេ ខណៈពេលដែលមនុស្សល្អ និងមនុស្សបរិសុទ្ធត្រូវរងទុក្ខនោះ។ មនុស្សអាក្រក់ក៏បានធ្វើបាបមនុស្សល្អ និងមនុស្សបរិសុទ្ធទាំងនេះផងដែរ។ អ្នកគ្រីស្ទានដែលខ្សោយខាងឯវិញ្ញាណបានសួរខ្លួនឯងថា ‘បើសិន ជាព្រះទ្រង់យុត្តិធម៌ ទ្រង់ពេញទៅដោយសេចក្តីមេត្តា និងមានអំណាចខ្លាំងពូកែមែនពិត ហេតុអ្វីបានជា ទ្រង់បណ្តោយឱ្យមនុស្សអាក្រក់ ធ្វើរឿងអាក្រក់ទាំងអស់នេះបានយ៉ាងដូច្នេះ?’។ យើងមិនត្រូវសួរសំណួរ នេះឡើយ។ ដ្បិតព្រះបានប្រទានភ័ស្តុតាងនៃសេចក្តីស្រឡាញ់របស់ទ្រង់ សមល្មមសម្រាប់យើងហើយ។ យើងមិនត្រូវសង្ស័យចំពោះសេចក្តីមេត្តារបស់ទ្រង់ទេ ពីព្រោះយើងមិនអាចយល់ពីរបៀបដែលព្រះត្រូវធ្វើការ និងយល់ពីមូលហេតុ ដែលទ្រង់ត្រូវបណ្តោយឱ្យរឿងអាក្រក់មួយចំនួន កើតឡើងបានឡើយ»។ ដក ស្រង់ពី Ellen G. White, The Great Controversy, page 47, adapted។

**សំណួរពិភាក្សា**

`1. តើការរងទុក្ខ ដើម្បីសេចក្តីជំនឿរបស់យើងបានបង្រៀនយើងដូចម្តេចដែរ? តើលោកអ្នកគិតថា ហេតុអ្វី បានជាព្រះបណ្តោយឱ្យរាស្ត្ររបស់ទ្រង់ត្រូវរងទុក្ខយ៉ាងដូច្នេះ?`

`2. តើយ៉ាងណាទៅវិញ បើសិនជាមិត្តភក្តិម្នាក់បានសួរលោកអ្នកនូវសំណួរយ៉ាងដូច្នេះថា៖ «តើព្រះនៅ ឯណា នៅពេលដែលខ្ញុំរងទុក្ខនោះ? ប្រសិនបើទ្រង់ស្រឡាញ់ខ្ញុំមែនពិត ហេតុអ្វីបានជាខ្ញុំនៅតែជួបបញ្ហាមិនចេះចប់ មិនចេះហើយយ៉ាងដូច្នេះ?» តើលោកអ្នកនឹងឆ្លើយទៅកាន់មិត្តភក្តិរបស់លោកអ្នកដោយរបៀប ណាដែរ?`

`3. តើក្រុមជំនុំនៅក្នុងតំបន់របស់លោកអ្នក បានក្លាយមកជាសហគមន៍យកចិត្តទុកដាក់ដល់អ្នកដទៃ ដោយ របៀបណា? សូមពិភាក្សាអំពីវិធីសាស្ត្រ ដែលព្រះវិហាររបស់លោកអ្នកអាចប្រើនូវចំណុច ដែលលោកអ្នក បានរៀនចេញពីមេរៀននៅសប្តាហ៍នេះ ដើម្បីឱ្យលោកអ្នកបានជួយទៅដល់អ្នកដទៃ។`