---
title:  ព្រះអង្គសង្គ្រោះដែលមានព្រះទ័យខ្ទេចខ្ទាំ
date:  07/04/2024
---

ព្រះយេស៊ូវបានគង់នៅលើភ្នំអូលីវ។ ព្រះយេស៊ូវអាចទតឃើញទីក្រុងយេរូសាឡិមទាំងមូលពីកន្លែងដែលទ្រង់បានគង់នៅ។ ព្រះទ័យរបស់ព្រះយេស៊ូវបានខ្ទេចខ្ទាំ។ តើហេតុអ្វីទៅ? លោកយ៉ូហាន បានប្រាប់យើងថា៖ ព្រះយេស៊ូវ «បានយាងមកគង់នៅផែនដីរបស់ទ្រង់ តែរាស្ត្រទ្រង់មិនបានទទួលទ្រង់ សោះ» (យ៉ូហាន 1:11)។ ព្រះយេស៊ូវបានធ្វើអ្វីៗគ្រប់យ៉ាង ដើម្បីសង្គ្រោះរាស្ត្ររបស់ទ្រង់ចេញពីគ្រោះថ្នាក់ ដែលត្រូវមកដល់។ ដ្បិតទីក្រុងយេរូសាឡិមដ៏ជាទីស្រឡាញ់របស់ពួកគេ នឹងត្រូវបានបំផ្លាញចោល។

ព្រះយេស៊ូវស្រឡាញ់រាស្ត្ររបស់ទ្រង់ណាស់។ ទ្រង់បានសូមឱ្យពួកគេឈប់ប្រព្រឹត្តអំពើបាបតទៅទៀត ដោយទទួលយកព្រះគុណរបស់ទ្រង់វិញ។

`សូមអានខគម្ពីរលូកា 19:41-44; ម៉ាថាយ 23:37, 38 និងយ៉ូហាន 5:40។ តើខទាំង នេះបានប្រាប់លោកអ្នកអំពីគោលគំនិត និងអារម្មណ៍ដែលមាននៅក្នុងព្រះទ័យរបស់ព្រះយេស៊ូវនោះយ៉ាង ដូចម្តេចដែរ? តើទ្រង់បានគិតយ៉ាងដូចម្តេចដែរ អំពីរាស្ត្ររបស់ទ្រង់នោះ? តើទ្រង់បានគិតយ៉ាងដូចម្តេច ដែរ នៅពេលដែលពួកគេបានបដិសេធអំណោយនៃព្រះគុណ និងការលើកលែងទោស? តើខទាំងនេះបាន បង្រៀនយើងអំពីព្រះយេស៊ូវយ៉ាងដូចម្តេចដែរ?`

មនុស្សជាច្រើនបានសួរថា បើសិនជាព្រះមានព្រះទ័យស្រឡាញ់មែនពិត ហេតុអ្វីបានជាទ្រង់ បណ្តោយឱ្យគេបំផ្លាញទីក្រុងយេរូសាឡិមយ៉ាងដូច្នេះ? លោកទីតុសដែលជាមេទ័ពនៃសាសន៍រ៉ូម បាននាំកងទ័ពរបស់គាត់មកដល់ទីក្រុងយេរូសាឡិម។ មនុស្សជាច្រើនពាន់នាក់បានស្លាប់នៅក្នុងសង្គ្រាម។ ទីក្រុងយេរូសាឡិមត្រូវបានបំផ្លាញចោល។ ពួកកងទ័ពនៃសាសន៍រ៉ូមក៏បានសម្លាប់មនុស្សប្រុសស្រី និង កូនៗជាច្រើននាក់ផងដែរ។ តើព្រះនៅទីណា នៅពេលដែលរាស្ត្ររបស់ទ្រង់បានរងទុក្ខវេទនាយ៉ាងខ្លាំង នោះ?

ចម្លើយគឺសាមញ្ញជាទីបំផុត។ ប៉ុន្តែ ចម្លើយសាមញ្ញក៏មិនងាយយល់ដែរ។ ដ្បិតព្រះទ័យរបស់ ព្រះយេស៊ូវបានខ្ទេចខ្ទាំទៅ។ ព្រះនេត្ររបស់ទ្រង់ពេញទៅដោយទឹកភ្នែក។ កាលពីមុន ព្រះយេស៊ូវបាន ព្យាយាមពាល់ចិត្តនៃរាស្ត្ររបស់ទ្រង់ម្តងហើយម្តងទៀត។ ប៉ុន្តែ រាស្ត្ររបស់ទ្រង់បានប្រឆាំងទាស់នឹងក្តី ស្រឡាញ់របស់ទ្រង់អស់រយៈពេលរាប់រយឆ្នាំមកហើយ។ ឥឡូវនេះ រាស្ត្ររបស់ព្រះជិតបាត់បង់ការការពារ និងបាត់បង់ព្រះគុណរបស់ទ្រង់ជារៀងរហូតហើយ។ ព្រះមិនដែលបញ្ឈប់រឿងអាក្រក់មិនឱ្យកើតឡើង នៅពេលដែលយើងសម្រេចចិត្តខុសនោះឡើយ។ ជាញឹកញាប់ ទ្រង់តែងតែបណ្តោយឱ្យយើងរងនូវការ ពិន័យ ដែលយើងបានសម្រេចចិត្តខុសជានិច្ច។ ព្រះមិនបានបណ្តាលឱ្យសាសន៍រ៉ូមសម្លាប់កូនក្មេងមិនដឹងអីនៅក្នុងទីក្រុងយេរូសាឡិម នៅក្នុងគ្រាដែលទីក្រុងនេះត្រូវបំផ្លាញនោះទេ។ ផ្ទុយទៅវិញ សាតាំងគឺជាអ្នកទទួលខុសត្រូវចំពោះការសម្លាប់ទាំងនេះ មិនមែនព្រះនោះឡើយ។

សាតាំងចូលចិត្តធ្វើសង្គ្រាមណាស់។ ការប្រយុទ្ធបានធ្វើឱ្យអារម្មណ៍អាក្រក់រីករាលដាលនៅក្នុងចិត្តរបស់មនុស្សលោក។ ផែនការដែលសាតាំងបានរៀបចំ គឺដើម្បីបោកបញ្ឆោត និងបំផ្លាញមនុស្ស លោក បន្ទាប់មក ពួកគេនឹងស្តីបន្ទោសព្រះ ចំពោះការអាក្រក់ដែលសាតាំងបានសាងនោះវិញ។

`តើព្រះយេស៊ូវបានប្រាប់ឱ្យរាស្ត្ររបស់ទ្រង់ធ្វើអ្វីខ្លះ ដើម្បីសង្គ្រោះពួកគេចេញពីគ្រោះថ្នាក់ដែល ត្រូវមកដល់នោះ? សូមអានខគម្ពីរម៉ាថាយ 24:15-20 សម្រាប់ចម្លើយ។`

ព្រះចង់សង្គ្រោះរាស្ត្ររបស់ទ្រង់ឱ្យបានច្រើន តាមដែលទ្រង់អាចធ្វើទៅបាន។ ដូច្នេះហើយ ទ្រង់ បានបង្គាប់ឱ្យរាស្ត្ររបស់ទ្រង់រត់ចេញពីទីក្រុងយេរូសាឡិម នៅពេលដែលពួកគេបានឃើញកងទ័ពនៃសាសន៍ រ៉ូមនោះ។