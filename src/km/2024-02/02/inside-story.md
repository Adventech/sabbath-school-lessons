---
title:  សេចក្តីទូលអង្វរដែលចេញពីចិត្តរបស់លោករ៉ាដូស្ទីន
date:  12/04/2024
---

នាងសារ៉ា (Sara) ដែលមានអាយុ7ឆ្នាំ ចូលចិត្តលេងកីឡាកាយសម្ព័ន្ធណាស់។ កីឡានេះ មានភាពងាយស្រួលសម្រាប់នាង ហើយនាងក៏ស្ទាត់ជំនាញខាងឯកីឡានេះផងដែរ។ នាងអាចក្រឡាប់ ខ្លួនម្តងហើយម្តងទៀត ហើយឈប់ នៅពេលដែលនាងបានដួលចុះ។

ប៉ុន្តែ នាងមិនមានគម្រោងគេចពីព្រះវិហារនោះទេ នៅពេលដែលគ្រូបង្វឹកប្រកាសថា ការប្រកួត កាយសម្ព័ន្ធដ៏ធំមួយនឹងត្រូវបានប្រារព្ធធ្វើនៅថ្ងៃសប្បាតហ៍នៅក្នុងស្រុកកំណើតរបស់នាង ដែលជាទីក្រុង អ៊ីស៊ីនៃប្រទេសអ៊ីតាលី។ ការសម្តែងនេះ មួយឆ្នាំមានតែម្តងគត់ ដោយក្មេងៗអាចនឹងបង្ហាញនូវអ្វីដែលពួកគេបានរៀនពីឪពុកម្តាយ និងរៀនពីក្រុមគ្រួសាររបស់ពួកគេ។

នាងសារ៉ាមានអារម្មណ៍សោកសៅជាខ្លាំង នៅពេលដែលគ្រូបង្វឹកបាននិយាយថា ការសម្តែង នឹងត្រូវបានរៀបចំធ្វើនៅថ្ងៃសប្បាតហ៍។ លុះទៅដល់ផ្ទះវិញ ម្តាយបានឃើញទឹកមុនដ៏ក្រៀមក្រំរបស់នាង សារ៉ា។ គាត់បាននិយាយថា «កូនស្រី ព្រះអាចជួយកូនស្រីដោះស្រាយបញ្ហាទាំងអស់បាន»។ គាត់បាន ណែនាំនាងសារ៉ាឱ្យយកបញ្ហានៃថ្ងៃសប្បាតហ៍របស់នាងទូលទៅព្រះ។ នៅល្ងាចនោះ នាងសារ៉ាបាន អធិស្ឋានថា «ឱព្រះអម្ចាស់អើយ ទូលបង្គំមានសេចក្តីសោកសៅជាខ្លាំង ដោយបានឮដំណឹងថា ទូលបង្គំ នឹងអាក់ខាននូវការសម្តែងនេះ ប៉ុន្តែ សូមឱ្យស្រេចតាមបំណងព្រះហឫទ័យរបស់ទ្រង់ចុះ»។

នាងសារ៉ា និងក្មេងដទៃទៀតបានជួបជុំគ្នាហាត់សមកីឡាកាយសម្ព័ន្ធជារៀងរាល់ថ្ងៃអង្គារ និង ថ្ងៃព្រហស្បតិ៍។ នៅពេលដែលនាងកំពុងតែហាត់សមនៅថ្ងៃអង្គារ គ្រូបង្វឹកបានប្រកាសអំពីថ្ងៃនៃការសម្តែង កីឡាកាយសម្ព័ន្ធ។ នាងសារ៉ាបានអធិស្ឋាននៅយប់ថ្ងៃអង្គារ និងយប់ថ្ងៃព្រហស្បតិ៍។ លុះដល់ពេលហាត់ សមនៅថ្ងៃព្រហស្បតិ៍ គ្រូបង្វឹកបានប្រកាសភ្លាមៗថា គេបានប្តូរការសម្តែងកីឡាកាយសម្ព័ន្ធទៅថ្ងៃផ្សេង វិញ។ នាងបានឱ្យយោបល់ថា «ដោយសារតែមានបញ្ហានៅក្នុងការរៀបចំអ៊ីចឹង យើងត្រូវតែលើកការ សម្តែងនេះមួយថ្ងៃទៅ ចាំថ្ងៃអាទិត្យចាំយើងសម្តែងវិញ»។

នាងសារ៉ាសឹងតែមិនជឿនូវអ្វីដែលនាងបានឮ។ នាងបានត្រេកអរយ៉ាងពន់ពេក។ មួយស្របក់ ក្រោយមក ភាពរីករាយរបស់នាងបានឮដល់ម្តាយរបស់នាង ធ្វើឱ្យម្តាយរបស់នាងញញឹមយ៉ាងប្រិមប្រិយ។ គាត់បាននិយាយទៅកាន់នាងសារ៉ាថា «កូនអើយ កូនត្រូវតែជឿទុកចិត្តទៅលើព្រះជានិច្ចណាកូន»។ ហើយ នាងសារ៉ាបានធ្វើដូច្នេះមែន។ នេះគឺជាបទពិសោធន៍នៅក្នុងការអធិស្ឋានជាលើកដំបូងរបស់នាង ដែលបានធ្វើឱ្យសេចក្តីជំនឿដែលនាងមានចំពោះព្រះបានរឹងមាំឡើង។ នៅថ្ងៃសប្បាតហ៍ នាងបានប្រាប់ក្រុម ជំនុំនូវអ្វីដែលបានកើតឡើង។ ក្រុមជំនុំម្នាក់បានរៀបចំសេចក្តីអធិប្បាយដ៏ពិសេសមួយ ស្តីអំពីការអធិស្ឋាន ហើយគាត់ក៏បានអញ្ជើញនាងសារ៉ាឱ្យឡើងមកលើអាសនា ដើម្បីប្រាប់រឿងរបស់នាងផងដែរ។

នាងសារ៉ាដែលបច្ចុប្បន្ននេះមានអាយុ19ឆ្នាំ បានប្រាប់មិសិនអាត់វេនទីស្ទថា «នៅពេលដែល ខ្ញុំប្រឈមនឹងបញ្ហានៅក្នុងជីវិតរបស់ខ្ញុំ ខ្ញុំតែងតែអធិស្ឋានទូលទៅព្រះជានិច្ច»។