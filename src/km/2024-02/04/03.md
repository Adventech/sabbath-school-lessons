---
title:  ពន្លឺដែលបានឈ្នះភាពងងឹត
date:  22/04/2024
---

`តើយើងបានអានអំពីការដាស់តឿនអ្វីដែរ នៅក្នុងខគម្ពីរយូដាស ខ3, ខ4 នោះ? តើការដាស់ តឿននេះ បានជួយឱ្យយើងយល់នូវអ្វីដែលបានកើតឡើងដល់ក្រុមជំនុំគ្រីស្ទានក្រោយៗមកទៀត នៅក្នុង ប្រវត្តិសាស្ត្រដោយរបៀបណា?`

កណ្ឌគម្ពីរយូដាសត្រូវបានសរសេរឡើងមុនឆ្នាំ65នៃគ្រិស្តសករាជ។ សាសន៍យូដាបានសរសេរ កណ្ឌគម្ពីរនេះ សម្រាប់អ្នកគ្រីស្ទានដ៏ស្មោះត្រង់។ លោកយូដាសបានលើកទឹកចិត្តពួកគេឱ្យ «ខំតយុទ្ធ ដើម្បី ការពារសេចក្តីជំនឿ ដែលបានប្រគល់មកពួកបរិសុទ្ធ1ដងជាសម្រេច» (យូដាស ខ3)។ លោកយូដាស បានដាស់តឿនពួកគេពីគ្រោះថ្នាក់ ដែលពួកគេកំពុងតែប្រឈមជាមួយនឹង៖ «មនុស្សខ្លះបានលួចចូល គឺជា ពួកអ្នកដែលមានទោសកត់ទុក» (យូដាស ខ4)។ បន្ទាប់មក លោកយូដាសបានបន្ថែមទៀតថា «ជាមនុស្ស ទមិលល្មើស ដែលបំផ្លាស់ព្រះគុណរបស់ព្រះនៃយើងរាល់គ្នា ឲ្យទៅជាសេចក្តីអាសអាភាស» ផងដែរ (យូដាស ខ4)។ ការដាស់តឿនរបស់លោកយូដាសបានជួយដល់អ្នកគ្រីស្ទាននៅក្នុងយុគសម័យងងឹត។ ទន្ទឹមគ្នានេះ ការបង្រៀនខុសឆ្គងបានចូលមកក្នុងព្រះវិហារ។ ពួកមេដឹកនាំព្រះវិហារបានបញ្ចូលគំនិតរបស់មនុស្សលោកជាមួយនឹងសេចក្តីពិតនៃព្រះគម្ពីរ។

ព្រះក៏មានអ្នកស្មោះត្រង់នៅក្នុងយុគសម័យងងឹត ដែលបានប្រកាន់ជំហរខាងឯសេចក្តីពិតនៃ ព្រះគម្ពីរ។ មនុស្សទាំងនេះរួមមានទាំងក្រុមវ៉ាល់ដេនសេស (Waldenses) ដែលជាអ្នកគ្រីស្ទានមួយក្រុមដែលបានរស់នៅតាមដងភ្នំនៃប្រទេសអឺរ៉ុបផងដែរ។ ក្រុមវ៉ាល់ដេនសេសបានជឿថា ព្រះយេស៊ូវគឺជា បុគ្គលតែម្នាក់គត់ ដែលអាចចូលទៅឯព្រះបាន ដើម្បីសុំជំនួយជួយដល់ពួកគេ។ ក្រុមវ៉ាល់ដេនសេសបាន ចាត់ទុកព្រះគម្ពីរជាសៀវភៅក្បួនច្បាប់សម្រាប់ការរស់នៅរបស់ពួកគេ។

`សូមអានខគម្ពីរវិវរណៈ 2:10។ តើនៅក្នុងខនេះ ព្រះបានប្រទានសេចក្តីសន្យាអ្វីខ្លះ ដល់អ្នក ដែលបានស្លាប់ ដោយសារសេចក្តីជំនឿរបស់ពួកគេនោះ?`

ព្រះយេស៊ូវបានតាំងសេចក្តីសន្យានេះដល់ក្រុមជំនុំស្មឺន៉ា។ ឌេវនីសគឺជាព្រះដ៏ពេញនិយមមួយ អង្គនៅក្នុងទីក្រុងស្មឺន៉ា។ ឌេវនីសគឺជាព្រះនៃដំណាំ និងស្រាទំពាំងបាយជូរ។ នៅពេលដែលពួកសម្តេច សង្ឃនៃព្រះក្លែងក្លាយនេះបានស្លាប់ទៅ ពួកគេត្រូវបានគេបំពាក់មកុដឱ្យ នៅក្នុងពិធីបុណ្យសពរបស់ ពួកគេ។ នៅក្នុងខគម្ពីរវិវរណៈ 2:10 លោកយ៉ូហានបានសរសេរអំពីមកុដមួយទៀត ដែលជាមកុដជីវិត។ ព្រះនឹងបំពាក់មកុដជីវិតឱ្យសិស្សរបស់ទ្រង់ ដែលបានឈ្នះសង្គ្រាមទាស់នឹងសាតាំង។

មកុដជីវិតបានកម្សាន្តចិត្តសិស្សរបស់ព្រះឱ្យស្លាប់ ដើម្បីទ្រង់ បើសិនជាចាំបាច់។ មកុដជីវិត ដែល ព្រះបានសន្យានេះ បានជួយឱ្យពួកសាសន៍វ៉ាល់ដេនសេសប្រកាន់ជំហររឹងមាំ នៅពេលដែលពួកគេបានរងទុក្ខ ឬស្លាប់ ដើម្បីសេចក្តីជំនឿរបស់ពួកគេនោះ។ ពួកសាសន៍វ៉ាល់ដេនសេសបានដឹងថា ពួកគេនឹងបានឃើញ ព្រះយេស៊ូវ ព្រមទាំងបានរស់នៅជាមួយនឹងទ្រង់ជារៀងរហូតហើយ។ មកុដជីវិតក៏ជាសេចក្តីសន្យាមួយ សម្រាប់យើងផងដែរ។ នៅពេលឥឡូវនេះ យើងប្រហែលជាជួបនឹងគ្រាលំបាកមែនពិត ប៉ុន្តែ មកុដជីវិត នឹងរង់ចាំយើង បើសិនជាយើងមិនបានបែរចេញពីព្រះយេស៊ូវទេនោះ។

`តើអ្វីទៅដែលបានកម្សាន្តចិត្តលោកអ្នក នៅក្នុងគ្រាលំបាកនោះ? តើអ្វីទៅដែលធ្វើឱ្យលោកអ្នក ភិតភ័យនោះ? តើសេចក្តីសន្យាអ្វីទៅដែលបានជួយដល់លោកអ្នក នៅគ្រាលំបាកទាំងនោះ?`