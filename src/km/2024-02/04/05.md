---
title:  លោកចន វ៉ាយឃ្លីហ្វ
date:  24/04/2024
---

`តើទាំងស្តេចដាវីឌ ទាំងលោកយេរេមា បានយល់ឃើញអំពីព្រះគម្ពីរយ៉ាងដូចម្តេច? សូមអាន ខគម្ពីរទំនុកតម្កើង 19:7-11; ទំនុកតម្កើង 119:140; ទំនុកតម្កើង 119:162 និងយេរេមា 15:16 សម្រាប់ចម្លើយ។ តើគោលគំនិតអំពីព្រះគម្ពីរទាំងនេះ បានជួយចាប់ផ្តើមនូវការកែទម្រង់ប្រូតេស្តង់ ដោយរបៀបណា? កំណែទម្រង់ប្រូតេស្តង់គឺសំដៅទៅលើគ្រាមួយ នៅអំឡុងឆ្នាំ1500នៅក្នុងប្រទេស អឺរ៉ុប នៅពេលដែលមនុស្សមួយចំនួន បានធ្វើការផ្លាស់ប្តូរដ៏ធំមួយនៅក្នុងសាសនាកាតូលិក។ មនុស្សទាំងនេះបានបដិសេធនូវការបង្រៀនរបស់ព្រះវិហារកាតូលិក ដែលការផ្លាស់ប្តូររបស់ពួកគេ បានរៀបចំ ឡើង ហើយនាំទៅរកការចាប់ផ្តើមនៃព្រះវិហារប្រូតេស្តង់។`

អ្នកដឹកនាំនៅក្នុងកំណែទម្រង់ប្រូតេស្តង់ស្រឡាញ់ព្រះគម្ពីរណាស់។ ពួកគេបានសិក្សាព្រះគម្ពីរ ដោយសារតែពួកគេចង់ដឹងសេចក្តីពិតបន្ថែមទៀត។

ខណៈពេលដែលមនុស្សទាំងនេះបានសិក្សាព្រះគម្ពីរ ព្រះវិញ្ញាណបរិសុទ្ធបានផ្លាស់ប្តូរពួកគេ។ «លោកចន វ៉ាយឃ្លីហ្វ (John Wycliffe) គឺជាអ្នកដឹកនាំម្នាក់នៅក្នុងកំណែទម្រង់ប្រូតេស្តង់។ លោកវ៉ាយឃ្លីហ្វបានទទួល នូវការអប់រំមួយមកពីព្រះគម្ពីរ ដែលបានផ្លាស់ប្តូរជីវិតរបស់គាត់។ ព្រះគម្ពីរបាន ធ្វើឱ្យគេស្គាល់ថា គាត់គឺជាលោកវ៉ាយឃ្លីហ្វ។ នៅពេលដែលយើងព្យាយាមយល់សេចក្តីពិតនៃព្រះគម្ពីរ នោះយើងក៏មានភាពឆ្លាតវៃ និងមានប្រាជ្ញាផងដែរ។ ម៉្យាងទៀត នៅពេលដែលយើងសិក្សាព្រះគម្ពីរ នោះ គំនិត និងអារម្មណ៍ទាំងអម្បាលម៉ានរបស់យើងក៏បានលូតលាស់ផងដែរ។ ដ្បិតព្រះគម្ពីរបានធ្វើឱ្យយើង មានចិត្តអត់ធ្មត់។ ព្រះគម្ពីរបានជួយស្អាងយើងឱ្យបានបរិសុទ្ធ ព្រមទាំងធ្វើឱ្យចិត្តរបស់យើងបានដូចជាព្រះ ផងដែរ។ ព្រះគម្ពីរបានកម្សាន្តចិត្តយើង។ ដ្បិតគ្មានការសិក្សាណាទៀត ដែលអាចធ្វើឱ្យយើងទទួលបាន អារម្មណ៍បែបនេះឡើយ។ ការសិក្សាព្រះគម្ពីរ បានជួយឱ្យយើងធ្វើនូវរឿងដែលល្អប្រសើរបន្ថែមទៀត។ នៅ ពេលដែលយើងសិក្សាព្រះគម្ពីរដោយយកចិត្តទុកដាក់ គំនិតរបស់យើងនឹងបានភ្ជាប់ជាមួយនឹងព្រះតម្រិះ របស់ព្រះ។ ទន្ទឹមគ្នានេះ បើសិនជាមនុស្សបានសិក្សាព្រះគម្ពីរមែន នោះចិត្ត និងគំនិតបរបស់ពួកគេ ក៏បាន រឹងមាំឡើងទៅតាមនោះដែរ។ ដូច្នេះហើយ យើងមិនអាចទទួលបានការអប់រំបែបនេះ ចេញពីគោលគំនិត របស់មនុស្សលោកបានឡើយ»។ (ដកស្រង់ពី Ellen G. White, The Great Controversy, page 94, adapted។

`តើលោកប៉ុលបានផ្តល់ដំបូន្មានដល់លោកធីម៉ូថេអំពីការចែកចាយសេចក្តីពិតនេះយ៉ាងដូចម្តេច ដែរ? សូមអានខគម្ពីរធីម៉ូថេទី2 2:1-3 សម្រាប់ចម្លើយ។`

មុនសម័យកាលរបស់លោកចន វ៉ាយឃ្លីហ្វ មានព្រះគម្ពីរតិចតួចណាស់ ដែលគេបានបកប្រែ ជាភាសាអង់គ្លេស។ លោកចន វ៉ាយឃ្លីហ្វបានចំណាយពេញមួយជីវិតរបស់គាត់ ដើម្បីបកប្រែព្រះគម្ពីរ មកជាភាសាអង់គ្លេស ដោយភ្ជាប់នូវគោលបំណង2យ៉ាង។ គោលបំណងទី1 ព្រះគម្ពីរបានផ្លាស់ប្តូរជីវិត របស់គាត់។ គោលបំណងទី2 ចិត្តរបស់លោកវ៉ាយឃ្លីហ្វមានពេញទៅដោយសេចក្តីស្រឡាញ់របស់ព្រះយេស៊ូវ។ ដូច្នេះហើយ បានជាគាត់ចង់ចែកចាយសេចក្តីពិតជាមួយនឹងអ្នកដទៃ។

បន្ទាប់ពីលោកវ៉ាយឃ្លីហ្វបានស្លាប់ទៅ សម្តេចប៉ាបបានបង្គាប់ឱ្យគេជីកឆ្អឹងរបស់គាត់មកដុត ឱ្យក្លាយទៅជាធាតុ។ មនុស្សទាំងនេះបានបោះធាតុរបស់លោកវ៉ាយឃ្លីហ្វចូលទៅក្នុងទន្លេ។ ទឹកទន្លេបាន ហូរនាំធាតុរបស់គាត់ចូលទៅក្នុងសមុទ្រអស់ទៅ។ ទន្ទឹមគ្នានេះ សេចក្តីពិតនៃព្រះគម្ពីរក៏ទៅដល់ទីឆ្ងាយ ដោយសារតែកិច្ចការបកប្រែព្រះគម្ពីរ ដែលលោកវ៉ាយឃ្លីហ្វបានធ្វើនេះដែរ។