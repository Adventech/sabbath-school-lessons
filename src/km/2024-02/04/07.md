---
title:  ការសិក្សាបន្ថែម
date:  26/04/2024
---

«ព្រះបានប្រទានសេចក្តីពិតនៃព្រះគម្ពីរ ដល់មនុស្សណាដែលទ្រង់បានជ្រើសរើស ឱ្យ ធ្វើជាអ្នកបម្រើរបស់ទ្រង់។ ព្រះបានបង្ហាញពួកគេអំពីការបង្រៀនខុសឆ្គងរបស់សាសន៍រ៉ូម។ ប៉ុន្តែ ព្រះ មិនបានប្រទានសេចក្តីពិតទាំងអស់ នៅក្នុងព្រះគម្ពីរដល់អ្នកបម្រើរបស់ទ្រង់ នៅក្នុងពេលតែមួយនោះទេ។ ផ្ទុយទៅវិញ ព្រះបានប្រើមនុស្សទាំងនេះ ឱ្យដឹកនាំមនុស្សចេញពីការបង្រៀនខុសឆ្គងរបស់សាសន៍រ៉ូម មក កាន់សេចក្តីពិតនៃព្រះគម្ពីរវិញ។ រឿងជាច្រើនបានចូលមករារាំងកិច្ចការរបស់ពួកគេ ប៉ុន្តែ ព្រះបានបន្ត ដឹកនាំអ្នកបម្រើរបស់ទ្រង់។ ទ្រង់បានប្រទានសេចក្តីពិតជាច្រើនដល់ពួកគេ តាមដែលពួកគេអាចទទួល យកបាន។ មនុស្សទាំងនេះ មិនបានត្រៀមខ្លួនទទួលយកសេចក្តីពិតទាំងអស់ នៅក្នុងពេលតែមួយបាន ឡើយ។ តើយ៉ាងណាទៅវិញ បើសិនជាពួកគេបានទទួលពន្លឺខាងឯសេចក្តីពិតទាំងអស់វិញនោះ? តើនឹង មានអ្វីកើតឡើង? គឺថា ពួកគេនឹងបែរចេញពីសេចក្តីពិតទាំងនោះ ដូចជាមនុស្សដែលបានបែរចេញពីពន្លឺ ដ៏ចែងចាំង បន្ទាប់ពីពួកគេបានរស់នៅក្នុងសម័យងងឹតអស់រយៈពេលយ៉ាងយូរនោះ។ ដូច្នេះហើយ ព្រះ បានប្រទានសេចក្តីពិតនៃព្រះគម្ពីររបស់ទ្រង់ ដល់អ្នកដឹកនាំប្រូតេស្តង់ម្តងបន្តិចៗ។ ទ្រង់បានប្រទានសេចក្តី ពិតនៃព្រះគម្ពីរដល់ពួកគេ តាមដែលពួកគេអាចទទួលយកបាន។ នៅក្នុងសម័យកាលបន្ទាប់ដែលត្រូវមក ដល់អ្នកបម្រើព្រះដ៏ស្មោះត្រង់ដទៃទៀត បានធ្វើតាមអ្នកដឹកនាំប្រូតេស្តង់ទាំងនេះ។ អ្នកបម្រើព្រះថ្មីៗ ទាំងនេះ បាននាំរាស្ត្ររបស់ព្រះឱ្យបានស្គាល់សេចក្តីពិត នៃព្រះគម្ពីរបន្ថែមទៀត។ ពួកគេបានជួយផ្លាស់ប្តូរ ជីវិតខាងឯវិញ្ញាណរបស់ក្រុមជំនុំ ហើយក៏បានធ្វើឱ្យជីវិតរបស់ពួកគេបានប្រសើរឡើងផងដែរ»។ (ដកស្រង់ ពី Ellen G. White, The Great Controversy, page 103, adapted)។

**សំណួរពិភាក្សា**

`1. តើហេតុអ្វីបានជាព្រះប្រទានសេចក្តីពិតដល់យើងម្តងបន្តិចៗ ជំនួសឱ្យការប្រទានសេចក្តីពិតទាំងអស់នៅក្នុងពេលតែមួយយ៉ាងដូច្នេះ? តើក្បួនច្បាប់ដ៏សំខាន់នេះ បានជួយឱ្យយើងយល់ពីវិធីសាស្ត្រដ៏ល្អបំផុត នៅក្នុងការចែកចាយសេចក្តីពិតជាមួយនឹងអ្នកដទៃដោយរបៀបណា?`

`2. តើសេចក្តីពិតថ្មីដែលបានចែងនៅក្នុងព្រះគម្ពីរ និងសេចក្តីពិតចាស់នៃព្រះគម្ពីរដែលយើងបានទទួល យក និងបានជឿរួចរាល់ហើយនោះ មានទំនាក់ទំនងនឹងគ្នាយ៉ាងដូចម្តេចដែរ? តើហេតុអ្វីបានជាសេចក្តី ពិតថ្មី ដែលមានចែងនៅក្នុងព្រះគម្ពីរ មិនដែលទាស់នឹង ‘ពន្លឺ’ ចាស់ ឬសេចក្តីពិតចាស់យ៉ាងដូច្នេះ?`

`3. មិនថា លោកអ្នករស់នៅកន្លែងណានោះទេ យ៉ាងហោចណាស់ ក៏មនុស្សនៅក្នុងសហគមន៍របស់លោកអ្នក ដែលមានគោលគំនិត ទំនៀមទម្លាប់ និងគោលជំនឿខ្លះ ទាស់ទៅនឹងសេចក្តីបង្រៀនរបស់ ព្រះគម្ពីរផងដែរ។ តើគោលគំនិត ទំនៀមទម្លាប់ និងគោលជំនឿនៅក្នុងសហគមន៍របស់លោកអ្នកមានអ្វីខ្លះ ដែលទាស់ទៅនឹងសេចក្តីបង្រៀនរបស់ព្រះគម្ពីរនោះ? តើលោកអ្នកគិតថា វិធីសាស្ត្រដ៏ល្អបំផុតនៅ ក្នុងការដោះស្រាយបញ្ហានេះ គឺជាវិធីសាស្ត្រអ្វីដែរ? តើយើងអាចក្លាយទៅជាពលរដ្ឋល្អ ដោយមិនចាំបាច់ លះបង់គោលជំនឿ និងសេចក្តីពិតនៃព្រះគម្ពីររបស់យើងដោយរបៀបណា?`