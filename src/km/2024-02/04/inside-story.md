---
title:  រឿងនិទានរបស់អ្នកជិតខាង2នាក់
date:  26/04/2024
---

សាសនារបស់លោកមូស្សា (Mussa) បានបង្រៀនថា ការចិញ្ចឹមជ្រូកសម្រាប់លក់ គឺជារឿង មួយដែលខុសឆ្គង។ ប៉ុន្តែ លោកមូស្សាបានធ្វើការជាអ្នកចិញ្ចឹមជ្រូកវិញ។

សាសនារបស់លោកនីកូឡូណាហ្គា (Nicolonaga) បានបង្រៀនថា ក្រៅពីការគម្រាមកំហែង ផ្លូវភេទ ការលែងលះដោយប្រការផ្សេងៗទៀត គឺជារឿងខុសឆ្គងទាំងអស់។ ប៉ុន្តែ លោកនីកូឡូណាហ្គា បានរៀបអាពាហ៍ពិពាហ៍3ដង ហើយលើសពីនេះទៅទៀត គាត់ក៏មានប្រពន្ធស្របច្បាប់3នាក់ទៀត ផងដែរ។

បុរសទាំង2នាក់ដែលជាអ្នកជិតខាងនឹងគ្នា បានរស់នៅដោយមិនបានគោរពតាមគោលជំនឿ របស់ពួកគេ។ ប៉ុន្តែ ព្រះទ្រង់មានផែនការសម្រាប់ពួកគេទាំង2នាក់នៅក្នុងប្រទេសម៉ូសំប៊ិក (Mozambique)។

ថ្ងៃមួយ សត្វជ្រូករបស់លោកមូស្សាបានចូលទៅស៊ីបំផ្លាញសួនបន្លែរបស់លោកនីកូឡូណាហ្គា។ លោកនីកូឡូណាហ្គាបានខឹងយ៉ាងខ្លាំង រួចគាត់ស្រែកហៅលោកមូស្សាឱ្យមកវាយគ្នាជាមួយនឹងគាត់។ លោកនីកូឡូណាហ្គាបានឈ្នះការវាយតប់នេះ ដោយលោកមូស្សាបានរត់ចេញទាំងមានឈាម និងមាន ស្នាមរបួស។ ប៉ុន្តែ លោកមូស្សាមិនព្រមចាញ់អ្នកជិតខាងគាត់ឡើយ។ គាត់បានស្បថថា គាត់នឹងឱ្យគ្រូធ្មប់ ដាក់អំពើ ដើម្បីសងសឹងលោកនីកូឡូណាហ្គាវិញ។ គាត់បានប្រាប់លោកនីកូឡូណាហ្គាថា «រៀបចំខ្លួន ស្លាប់ឱ្យហើយទៅ ពីព្រោះឯងមានពេលរស់តែ30ថ្ងៃទៀតប៉ុណ្ណោះ។ ស្អែកឡើង លោកនីកូឡូណាហ្គា បានភ្ញាក់ឡើងទាំងឈឺធ្ងន់។ គាត់បានប្រាប់មិត្តភក្តិរបស់គាត់ពីក្រុមជំនុំព្រះវិហារសេវេនដេយអាត់វេនទីស្ទ ដែលគាត់ធ្លាប់បានទៅថ្វាយបង្គំ ឱ្យបានដឹងពីពាក្យគម្រាមកំហែងរបស់លោកមូស្សា។ លោកនីកូឡូណាហ្គា បានព្រួយបារម្ភជាខ្លាំង ខណៈពេលដែលស្ថានភាពរបស់គាត់កាន់តែលំបាកយ៉ាប់យ៉ឺនទៅនោះ។ 15ថ្ងៃ ក្រោយមក គាត់បានសុំឱ្យសមាជិកក្រុមជំនុំអធិស្ឋានឱ្យគាត់។ ប៉ាស្ទ័របានរៀបចំក្រុមអធិស្ឋានមួយក្រុម ដើម្បីទៅសួរសុខទុក្ខដល់ផ្ទះរបស់គាត់។ ប៉ុន្តែ លោកនីកូឡូណាហ្គាមិនបានធូរស្បើយអ្វីឡើយ។ មួយ សប្តាហ៍បានកន្លងផុតទៅ ហើយគាត់ក៏គិតអ្វីមិនចេញដែរ។ ប៉ាស្ទ័របានអំពាវនាវឱ្យសមាជិកក្រុមជំនុំ អធិស្ឋាន និងតមអត់ជំនួសលោកនីកូឡូណាហ្គា ខណៈពេលដែលនាឡិកាកំពុងតែវិលចូលទៅក្នុងថ្ងៃកំណត់ទី30 ដែលលោកមូស្សាបានប្រាប់ឱ្យគាត់ចាំទុកនោះ។

នៅព្រឹកថ្ងៃបន្ទាប់ លោកមូស្សាបានទៅគោះទ្វារផ្ទះរបស់លោកប៉ាស្ទ័រ។ គាត់បានប្រាប់រឿងដ៏ អស្ចារ្យមួយ ស្តីអំពីការប្រយុទ្ធរវាងព្រះរបស់គាត់ និងព្រះរបស់លោកនីកូឡូណាហ្គា ក្រោយមក ព្រះរបស់ លោកនីកូឡូណាហ្គាបានឈ្នះព្រះរបស់គាត់។ លោកមូស្សាបាននិយាយថា មិនអាចដកជីវិតរបស់លោក នីកូឡូណាហ្គាបានឡើយ។ ដូច្នេះហើយ គាត់បានសម្រេចចិត្តថា គាត់ចង់ធ្វើជាអ្នកគ្រីស្ទានវិញ។ គាត់ បាននិយាយថា «ខ្ញុំចង់ថ្វាយបង្គំព្រះរបស់នីកូឡូណាហ្គាវិញ។

លោកនីកូឡូណាហ្គាបានជាពីជំងឺរបស់គាត់។ គាត់ និងលោកមូស្សាបានចូលរួមនៅក្នុងថ្នាក់ជ្រមុជទឹកនៃព្រះវិហារអាត់វេនទីស្ទ។ គាត់ទាំង2នាក់បានថ្វាយចិត្តរបស់ពួកគាត់ដល់ព្រះយេស៊ូវ តាម រយៈការជ្រមុជទឹក។ សព្វថ្ងៃនេះ គាត់ទាំង2នាក់គឺជាគំរូមួយដ៏មានឥទ្ធិពល សម្រាប់ការល្អនៅក្នុងតំបន់ ម៉ូសំប៊ិករបស់ពួកគាត់។ ប៉ាស្ទ័រនែលសិន អេ ខ្វេនេសេសបានមានប្រសាសន៍ថា «ព្រះទ្រង់មានអំណាច អស្ចារ្យណាស់ ដ្បិតទ្រង់ក៏បានឆ្លើយតបទៅនឹងការអធិស្ឋាននៃអ្នកដែលបានស្វែងរកទ្រង់ ដោយក្តីជំនឿ ផងដែរ»។ គាត់បានបញ្ចប់សេចក្តីយ៉ាងដូច្នេះថា « តែបើឥតមានសេចក្តីជំនឿទេ នោះមិនអាចនឹងគាប់ដល់ព្រះហឫទ័យព្រះបានឡើយ ដ្បិតអ្នកណាដែលចូលទៅឯព្រះ នោះត្រូវតែជឿថា មានព្រះមែន ហើយថា ទ្រង់ប្រទានរង្វាន់ ដល់អស់អ្នកដែលស្វែងរកទ្រង់» (ហេព្រើរ 11:6)។