---
title:  ការដែលមានពេញទៅដោយសេចក្តីសង្ឃឹម
date:  25/04/2024
---

`តើបទពិសោធន៍របស់អ្នកគ្រីស្ទានដ៏ស្មោះត្រង់ នៅក្នុងអំឡុងយុគសម័យកណ្តាលគឺជាបទពិសោធន៍អ្វីដែរ? តើបទពិសោធន៍ទាំងនេះ គឺជាផ្នែកនៃសង្គ្រាមរវាងសេចក្តីល្អ និងសេចក្តីអាក្រក់ដោយ របៀបណា?`

តើអ្វីទៅដែលបានជួយឱ្យក្រុមវ៉ាល់ដេនសេសជឿទុកចិត្តទៅលើព្រះអម្ចាស់ នៅពេលដែលពួកគេ ត្រូវបានគេបៀតបៀន ដោយព្រោះសេចក្តីជំនឿរបស់ពួកគេនោះ? តើអ្វីដែលបានផ្តល់កម្លាំងចិត្តឱ្យលោក ហឺស (Huss) លោកជេរ៉ូម (Jerome) លោកធីនដេល (Tyndale) ឡាទីមឺរ (Latimer) និងអ្នក ប្រូតេស្តង់ដទៃទៀត ប្រហាន់ជំហរស្មោះត្រង់ចំពោះព្រះ នៅក្នុងអំឡុងយុគសម័យងងឹតនោះ? មនុស្ស ប្រុសស្រីជាច្រើននាក់ ត្រូវបានគេសម្លាប់ដោយដាវ ឬដុតទាំងរស់។ សេចក្តីជំនឿដែលពួកគេមានចំពោះសេចក្តីសន្យារបស់ព្រះ បានធ្វើឱ្យពួកគេរឹងមាំឡើង។ ពួកគេបានជឿទៅលើសេចក្តីសន្យាដែលព្រះយេស៊ូវ បានតាំងឡើងយ៉ាងដូច្នេះថា៖ «ដោយព្រោះខ្ញុំរស់ នោះអ្នករាល់គ្នានឹងរស់ដែរ» (យ៉ូហាន 14:19)។ ព្រះបានប្រទានកម្លាំងដល់ពួកគេ ដើម្បីឱ្យពួកគេបានស្លាប់ ដោយភាពក្លាហាន។ ប្រូតេស្តង់ទាំងនេះបាន មានអំណរ ដោយសារតែព្រះបានសម្រេចព្រះទ័យថា ពួកគេស័ក្តិសមនឹងការរងទុក្ខ ហើយនិងការស្លាប់ ដើម្បីព្រះអម្ចាស់របស់ពួកគេណាស់។ សេចក្តីជំនឿរបស់ពួកគេគឺជាស្មរបន្ទាល់មួយដ៏មានឥទ្ធិពល សម្រាប់ អ្នកដទៃទៀត។

ពួកប្រូតេស្តង់នៅក្នុងយុគសម័យកណ្តាល បានមើលរំលងការឈឺចាប់របស់ពួកគេ ទៅឯសេចក្តី សន្យាអំពីអនាគត ដែលព្រះបានតាំងឡើងនោះវិញ។ មនុស្សប្រុសស្រីសុគតឡើងវិញ។ មនុស្សទាំងនេះ ក៏បាន ឱបក្រសោបសេចក្តីសន្យាដែលព្រះយេស៊ូវបានតាំងឡើងនៅក្នុងព្រះគម្ពីរ និងបានឈ្នះសង្គ្រាម ផងដែរ។

`សូមអានសេចក្តីសន្យាដែលព្រះយេស៊ូវបានតាំងឡើងនៅក្នុងខគម្ពីរយ៉ូហាន 5:24; យ៉ូហាន 11:25, 26 និងយ៉ូហានទី1 5:11-13។ តើសេចក្តីសន្យាទាំងនេះបានផ្តល់សេចក្តីសង្ឃឹមអ្វីខ្លះ ដល់លោកអ្នក? តើសេចក្តីសន្យាទាំងនេះបានជួយដល់យើង នៅក្នុងគ្រាលំបាកដោយរបៀបណា?`

លោកចន ហឺស (John Huss) ត្រូវបានគេចាប់ឃុំឃាំងអស់រយៈពេលជាច្រើនខែ។ ប៉ុន្តែ សេចក្តី ជំនឿរបស់គាត់នៅតែរឹងមាំដដែល។ គេបានដាក់លោកចន ហឺស នៅក្នុងទីឃុំឃាំងងងឹត និងត្រជាក់។ ខណៈពេលដែលលោកហឺសជាប់នៅទីនោះ គាត់បានក្តៅខ្លួនរហូតដល់ជិតស្លាប់។ ប៉ុន្តែ «ព្រះគុណរបស់ ព្រះបានការពារជីវិតលោកហឺស។ នៅក្នុងសប្តាហ៍ចុងក្រោយនៃការរងទុក្ខរបស់លោកហឺស មុនពេល ស្លាប់ ចិត្តរបស់គាត់បានពេញទៅដោយសេចក្តីសុខសាន្តមកពីនគរស្ថានសួគ៌។ គាត់បានសរសេរសំបុត្រ មួយច្បាប់ជូនដល់មិត្តភក្តិរបស់គាត់ នៅក្នុងអំឡុងពេលនេះយ៉ាងដូច្នេះថា៖ “ខ្ញុំសរសេរសំបុត្រនេះចេញ ពីទីឃុំឃាំង ដោយដៃជាប់ច្រវ៉ាក់។ ស្អែកឡើង ខ្ញុំក៏បានរំពឹងថា ខ្ញុំនឹងត្រូវស្លាប់ដែរ . . . . ប៉ុន្តែ ដោយមាន ជំនួយពីព្រះ ពួកយើងនឹងបានជួបគ្នាម្តងទៀត នៅក្នុងភាពសុខសាន្តនៃជីវិតនាពេលអនាគតវិញ។ បន្ទាប់មក លោកអ្នកនឹងបានរៀនអំពីសេចក្តីមេត្តាដែលព្រះបានបង្ហាញឱ្យខ្ញុំឃើញ។ ទ្រង់បានលើកស្ទួយខ្ញុំនៅក្នុងការ សាកល្បង និងនៅក្នុងគ្រាលំបាកទាំងអម្បាលម៉ានផង” . . . ។ នៅពេលដែលលោកហឺសបានជាប់នៅក្នុង ទីឃុំឃាំងដ៏អាប់អួ នោះគាត់ទទួលបានការបើកសម្តែងថា នៅចុងបញ្ចប់ សេចក្តីជំនឿដែលមនុស្សលោក ដែលមានចំពោះព្រះ នឹងបានឈ្នះសេចក្តីអាក្រក់»។ (ដកស្រង់ពី Ellen G. White, The Great Controversy, pages 107, 108, adapted)។

សព្វថ្ងៃនេះ ដំបូន្មានរបស់លោកប៉ុលក៏មានអត្ថន័យសម្រាប់យើងផងដែរ ដោយគាត់បានមាន ប្រសាសន៍ថា៖ «ត្រូវឲ្យយើងរាល់គ្នាកាន់ខ្ជាប់ តាមសេចក្តីបន្ទាល់របស់សេចក្តីសង្ឃឹមនោះ ឥតរវើរវាយ» ឡើយ (ហេព្រើរ 10:23)។ កាលពីមុន សេចក្តីសន្យារបស់ព្រះបានជួយឱ្យរាស្ត្ររបស់ទ្រង់ប្រកាន់ជំហរ យ៉ាងរឹងមាំ។ ដូច្នេះហើយ សព្វថ្ងៃនេះ សេចក្តីសន្យារបស់ទ្រង់ក៏បានធ្វើឱ្យយើងមានជំហររឹងមាំផងដែរ។