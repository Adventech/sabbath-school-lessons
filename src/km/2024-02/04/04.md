---
title:  ភាពក្លាហាននៅក្នុងការប្រកាន់ជំហរ
date:  23/04/2024
---

`សូមប្រៀបធៀបកិច្ចការ 5:28-32; អេភេសូរ 6:10-12 និងវិវរណៈ 3:11។ តើនៅក្នុង ខទាំងនេះបានចែងអំពីក្បួនច្បាប់អ្វីដែរ?`

ក្រុមវ៉ាល់ដេនសេសបានស្មោះត្រង់ចំពោះព្រះ។ ពួកគេបានគោរពតាមបញ្ញត្តិរបស់ទ្រង់។ ពួកគេ បានជឿថា ព្រះគម្ពីរគឺជាគម្ពីរក្រឹត្យវិន័យសម្រាប់ជីវិតរបស់ពួកគេ។ ពួកគេមិនបានថ្វាយបង្គំសម្តេចប៉ាប ឡើយ តែពួកគេបានថ្វាយបង្គំព្រះយេស៊ូវវិញ។ ក្រុមវ៉ាល់ដេនសេសបានយកទីបន្ទាល់អំពីសេចក្តីជំនឿ និងភាពក្លាហានដែលមានចែងនៅក្នុងគម្ពីរសញ្ញាថ្មី មកដាក់នៅក្នុងគំនិតរបស់ពួកគេ។

ក្រុមវ៉ាល់ដេនសេសអាចនិយាយជាមួយនឹងលោកពេត្រុស ហើយនិងសាវករបស់ព្រះយ៉ាងដូច្នេះ ថា «ត្រូវតែស្តាប់បង្គាប់ព្រះជាជាងមនុស្ស» (កិច្ចការ 5:29)។ ក្រុមវ៉ាល់ដេនសេសបានយល់នូវដំបូន្មាន របស់លោកប៉ុលយ៉ាងច្បាស់ដែលថា៖ «ចូរឲ្យមានកម្លាំងឡើងក្នុងព្រះអម្ចាស់ ដោយឫទ្ធិបារមីរបស់ព្រះចេស្តា ទ្រង់ចុះ» (អេភេសូរ 6:10)។ ពួកគេបានធ្វើតាមដំបូន្មានរបស់ព្រះយេស៊ូវ ដែលទ្រង់បានមានបន្ទូលថា «មើល អញមកជាឆាប់ហើយ ចូរកាន់ខ្ជាប់តាមសេចក្តីដែលឯងមានហើយចុះ ដើម្បីកុំឲ្យអ្នកណាយកមកុដ របស់ឯងបានឡើយ» (វិវរណៈ 3:11)។ ក្រុមវ៉ាល់ដេនសេសបានបដិសេធមិនព្រមធ្វើតាមការបង្រៀនរបស់ពួកសាសន៍រ៉ូមនោះទេ។ វីរជននៃសេចក្តីជំនឿដ៏ក្លាហានទាំងនេះបានមានកម្លាំងចិត្តនៅក្នុងការប្រកាន់ ជំហរខាងឯសេចក្តីពិតនៃព្រះគម្ពីរ។

ក្រុមវ៉ាល់ដេនសេសគឺជាជាតិសាសន៍ដំបូងគេបង្អស់ ដែលបានបកប្រែព្រះគម្ពីរមកជាភាសាជាតិរបស់ពួកគេ។ លោកជាន ឡេហ្គឺរ (Jean Leger) គឺជាជនជាតិវ៉ាល់ដេនសេសដែលបានចម្លងព្រះគម្ពីរ។ លោកឡេហ្គឺរ បានសរសេររឿងទាក់ទងទៅនឹងកិច្ចការរបស់គាត់។ គាត់បានប្រាប់ពីរបៀបដែលក្រុមវ៉ាល់-

ដេនសេសបានរួបរួមគ្នាធ្វើការជាក្រុម ដើម្បីបង្កើតព្រះគម្ពីរដែលសរសេរដោយដៃ។ ក្រុមវ៉ាល់ដេនសេសបានធ្វើការជាសម្ងាត់។ ពួកគេបានចម្លងព្រះគម្ពីរនៅក្នុងសហគមន៍នៅតាមដងភ្នំរបស់ពួកគេដែលស្ថិតនៅភាគខាងជើងនៃប្រទេសអ៊ីតាលី និងភាគខាងត្បូងនៃប្រទេសបារាំង។ ឪពុកម្តាយជនជាតិវ៉លដេបាន បង្រៀនកូនៗរបស់ពួកគេឱ្យនឹកចាំពីផ្នែកធំៗនៅក្នុងព្រះគម្ពីរ តាំងតែពីពួកគេនៅក្មេងខ្ចី។ ក្រោយមក នៅពេលដែលកូនចៅទាំងនេះបានធំធាត់ឡើង ពួកគេជាច្រើននាក់បានធ្វើជាពាណិជ្ជករធ្វើដំណើរកាតទ្វីប អឺរ៉ុប។ ពួកគេបានចែកចាយសេចក្តីពិតនៃព្រះគម្ពីរជាមួយនឹងអតិថិជនរបស់ពួកគេ។ យុវជនវ៉ាល់ដេនសេស មួយចំនួនបានចូលរៀនទៅតាមសាកលវិទ្យាល័យ។ នៅពេលណាដែលយុវជនវ័យក្មេងទាំងនេះបានទទួល បានឱកាសណាមួយ ពួកគេតែងតែចែកចាយសេចក្តីពិតជាមួយនឹងសិស្សដទៃទៀតជានិច្ច។ ទន្ទឹមគ្នានេះ ពួកគេក៏បានឱ្យព្រះគម្ពីរដែលជា ច្បាប់ចម្លងទៅឱ្យអ្នកដទៃផងដែរ។ យុវជនវ័យក្មេងដ៏ក្លាហានទាំងនេះត្រូវបានគេសម្លាប់ ដោយសារតែពួកគេបានចែកចាយសេចក្តីពិតនៃព្រះគម្ពីរ ឬបានរួមចំណែកនៅក្នុងការចម្លងព្រះគម្ពីរនោះ។ ក្រុមវ៉ាល់ដេនសេសមិនបានយល់នូវការបង្រៀនពីព្រះគម្ពីរទាំងស្រុងនោះទេ។ ប៉ុន្តែ ពួកគេបានចែកចាយសេចក្តីពិតនៃព្រះគម្ពីរ ដែលគេបានដឹង និងបានចម្លងកណ្ឌគម្ពីរជាមួយនឹងក្រុមរបស់ ពួកគេ នៅពេលដែលពួកគេមានឱកាស។ ការចែកចាយព្រះគម្ពីររបស់ពួកគេបាន ការពារសេចក្តីពិតឱ្យ រស់រានមានជីវិតអស់រយៈពេលជាច្រើនរយឆ្នាំ។

`នៅក្នុងខគម្ពីរសុភាសិត 4:18 ស្តេចសាឡូម៉ូនបានមានបន្ទូលថា មនុស្សដែលបានរស់នៅក្នុង ផ្លូវដ៏ត្រឹមត្រូវ នោះក៏ប្រៀបដូចជាតួពន្លឺមួយដែលកំពុងតែរះឡើងយ៉ាងដូច្នោះដែរ។ តើយើងអាចធ្វើដូចជាក្រុមវ៉ាល់ដេនសេស ដោយបានអនុញ្ញាតឱ្យពន្លឺរបស់ព្រះយេស៊ូវបានចែងចាំងមកក្នុងសហគមន៍របស់យើងនោះដោយរបៀបណាដែរ?`