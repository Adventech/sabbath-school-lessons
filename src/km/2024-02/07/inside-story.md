---
title:  ការបើកចិត្តអ្នកដទៃឱ្យទទួលយកព្រះយេស៊ូវ
date:  17/05/2024
---

នៅថ្ងៃសប្បាតហ៍ថ្មីៗនេះ មានអ្នកភៀសខ្លួនជនជាតិស៊ីរី2នាក់ បានចូលរួមនៅក្នុងកម្មវិធីថ្វាយបង្គំ ព្រះ នៅឯព្រះវិហារសេវេដេយអាត់វេនទីស្ទខីងស្តុន (Kingston) នៅក្នុងខេត្តអន់ថារីអូ (Ontario) នៃប្រទេស កាណាដា។ នៅក្នុងនាមជាប៉ាស្ទ័រនៃព្រះវិហារ ខ្ញុំមានសេចក្តីរីករាយនៅក្នុងការសម្លឹងរកមើល ភ្លៀវ ប៉ុន្តែ ខ្ញុំមិននឹកស្មានថា ខ្ញុំមានឱកាស បានឃើញស្ត្រីម្នាក់ និងកូនស្រីម្នាក់ដែលជាអ្នកជឿសាសនាដទៃនោះទេ។ តើពួកគេបានឮយើងនិយាយដោយរបៀបណា? តើអ្នកណាដែលបានអញ្ជើញពួកគេមកចូលរួមនៅក្នុង កម្មវិធីថ្វាយបង្គំរបស់យើងនោះ?

រឿងនេះគឺថា មុនពេលដែលពួកគេចាប់ផ្តើមចូលមកក្នុងព្រះវិហាររបស់យើង មានអ្នកភៀសខ្លួន ជនជាតិស៊ីរីម្នាក់ បានចងមិត្តជាមួយនឹងនាងស៊ើរលី (Shirley) ដែលជាសមាជិកម្នាក់នៅក្នុងក្រុមជំនុំ។ នាងមានចិត្តទូលាយចំពោះមនុស្សចម្លែក ជាពិសេសនោះ គឺអ្នកដែលជាជនភៀសខ្លួន ដោយនាងបាន ចូលទៅស្វាគមន៍ពួកគេ ដោយទឹកមុខរីករាយ ធ្វើឱ្យរនាំងទាំងអស់ត្រូវបានដកចេញ។ នាងចូលចិត្តជួយអ្នក ផងទៅតាមរបៀបដែលនាងធ្វើបាន ហើយមនុស្សដែលនាងបានជួយនោះ ក៏មានកម្លាំងចិត្តឡើង ដោយសារ តែសេចក្តីល្អ និងសេចក្តីអាណិតអាសូររបស់នាងផងដែរ។ ម្តាយ និងកូនស្រីជនជាតិស៊ីរី អ៊ីមេន (Eman) និងហេបា (Heba) បានយល់ព្រមមកថ្វាយបង្គំនៅឯព្រះវិហារនៅថ្ងៃសប្បាតហ៍ តាមការអញ្ជើញរបស់ នាងសើរលី។ បន្ទាប់ពីកម្មវិធីថ្វាយបង្គំរួច យើងបានសួរសុខទុក្ខអ្នកភូមិនៅក្បែរព្រះវិហាររបស់យើង។ នាងអ៊ីមេន និងនាងហេបា ហាក់ដូចជាសប្បាយរីករាយនៅក្នុងការសំណេះសំណាល ដោយបានត្រៀមខ្លួន ជាស្រេច ដើម្បីឱ្យខ្ញុំអធិស្ឋានឱ្យពួកគេ។ បន្ទាប់ពីនោះមក ខ្ញុំបានសួរនាំពួកគេ ក្រែងលោពួកគេមានចំណាប់ អារម្មណ៍ចង់បានសៀវភៅដំណឹងល្អរបស់លោកយ៉ូហានជាភាសាអារ៉ាប់ ដែលបានបោះពុម្ពដោយសមាគមព្រះគម្ពីរនៃប្រទេសកាណាដា។ ខ្ញុំបាននិយាយថា «បើសិនជាប្អូនស្រី និងកូនមិនចង់បានសៀវភៅនេះទេ ក៏មិនជាថ្វីដែរ»។ ម្តាយបានទទួលយកសៀវភៅនោះ។ នាងបានតបមកវិញថា «ពួកយើងជឿថា ព្រះយេស៊ូវ គឺជាហោរា ដូច្នេះហើយ ពួកយើងនឹងអានសៀវភៅនេះ។

ប៉ុន្មានថ្ងៃក្រោយមក នាងសើរលីបានទូរស័ព្ទមកសួរនាំខ្ញុំថា តើខ្ញុំអាចនិយាយភាសា «សាន់-ដេនីស (Sundanese)» បានដែរឬទេ។ នាងបាននិយាយថា «ខ្ញុំមានគ្រួសារមួយក្រុមទៀតមកពីប្រទេស អាហ្រិ្វក ដែលខ្ញុំចង់សូមឱ្យលោកគ្រូទៅសួរសុខទុក្ខពួកគាត់។ សេចក្តីស្រឡាញ់ និងភាពកក់ក្តៅដែល នាងសើរលីមានចំពោះមនុស្សចម្លែក បានបន្តបើកចិត្តរបស់ពួកគេ។ គំរូរបស់នាងបានជំរុញឱ្យយើងធ្វើតាម វិធីសាស្ត្ររបស់ព្រះគ្រីស្ទ។ «ដ្បិតមានតែវិធីសាស្ត្ររបស់ព្រះគ្រីស្ទមួយគត់ ដែលផ្តល់ភាពជោគជ័យពិត ប្រាកដនៅក្នុងការឈោងចាប់មនុស្សថ្វាយព្រះ។ ព្រះអង្គសង្គ្រោះបានចូលរួមជាមួយនឹងពួកគេ នៅក្នុងនាម ជាអ្នកដែលចង់ឱ្យពួកគេបានល្អប្រសើរឡើង។ ទ្រង់បានបង្ហាញសេចក្តីអាណិតអាសូរចំពោះពួកគេ ទ្រង់ បានបំពេញតម្រូវការរបស់ពួកគេ ហើយទ្រង់ក៏យកបានទំនុកចិត្តរបស់ពួកគេផងដែរ។ បន្ទាប់មក ទ្រង់ បានមានបន្ទូលទៅកាន់ពួកគេថា ‘ចូរមកតាមខ្ញុំ’ ចុះ»។ (ដកស្រង់ពី Ellen G. White, The Ministry of Healing, p. 143។

នាងសើរលីបានចូលរួមជាមួយនឹងអ្នកដទៃ នាងបានស្តាប់ បានបម្រើ និងបានបង្ហាញសេចក្តី ស្រឡាញ់ និងការទទួលយកមនុស្សគ្រប់គ្នា ដែលការនេះបានបំបែករនាំងដ៏គួរភ័យខ្លាចបំផុត។ យើងក៏អាចបញ្ជ្រាបដំណឹងល្អពីចិត្តមួយទៅចិត្តមួយ ដូចជានាងស៊ើរលីបានធ្វើជារៀងរាល់ថ្ងៃយ៉ាងដូច្នោះ ដែរ។

ព្រះយេស៊ូវបានមានបន្ទូលថា «គេនឹងដឹងថា អ្នករាល់គ្នាជាសិស្សរបស់ខ្ញុំ ដោយសារសេចក្តី នេះឯង គឺដោយអ្នករាល់គ្នាមានសេចក្តីស្រឡាញ់ដល់គ្នាទៅវិញទៅមក» (យ៉ូហាន 13:35)។ សេចក្តី ស្រឡាញ់ដែលបានបង្ហាញថា យើងគឺជាសាវករបស់ទ្រង់នោះ ក៏ជាអំណាចតែមួយដែលបានបើកចិត្តមនុស្សចម្លែក និងបានជំរុញឱ្យពួកគេចង់ក្លាយជាសាវករបស់ទ្រង់ផងដែរ។