---
title:  ការសិក្សាបន្ថែម
date:  17/05/2024
---

សូមក្រឡេកមើលគំនូសតាងខាងក្រោម។ គំនូសតាងបានបង្ហាញយើងអំពីបទទំនាយ2 នៃពេលវេលាទាំង2ពេល គឺ70អាទិត្យ និង2300ថ្ងៃ។ បទទំនាយទាំង2ពេលនេះ បានចាប់ផ្តើមនៅ ក្នុងឆ្នាំ457មុនគ្រិស្តសករាជ។ បទទំនាយទាំង2ពេលនេះ បានរៀបរាប់ប្រាប់យើងអំពីរឿងរបស់ព្រះអង្គ សង្គ្រោះ។ បទទំនាយនៃពេលវេលា70អាទិត្យ គឺស្តីអំពីព្រះយេស៊ូវ។ សាររបស់លោកដានីយ៉ែលអំពី ព្រះយេស៊ូវ បានកើតឡើងដូចជាអ្វីដែលព្រះគម្ពីរបានសន្យាពិតមែន។ ដូច្នេះហើយ យើងអាចជឿទុកចិត្ត បានថា 2300ឆ្នាំបានបញ្ចប់នៅក្នុងឆ្នាំ1844។

![Chart](https://sabbath-school-resources-assets.adventech.io/km/ss/2024-02/07/chart.png)

«លោកវីល្លាម មីល្លឺរ និងគូកនរបស់គាត់មិនបានយល់រឿងគ្រប់យ៉ាងអំពីសារ ដែលព្រះបាន ប្រទានឱ្យគាត់នោះឡើយ។ ពួកគេបានទទួលគំនិតខុសឆ្គងអំពីសេចក្តីពិតនៃព្រះគម្ពីរ។ គោលគំនិត ខុសឆ្គងទាំងនេះ រារាំងពួកគេមិនឱ្យយល់ពីផ្នែកដ៏សំខាន់ នៅក្នុងសារនៃបទទំនាយនេះ។ ដូច្នេះហើយ ពួកគេបានបាក់ទឹកចិត្ត នៅពេលដែលព្រះយេស៊ូវមិនបានយាងមកវិញ តាមដែលអ្វីដែលគិតគូរនោះ»។ (ដកស្រង់ពី Ellen G. White, The Great Controversy, pages 351, 352, adapted)។

«ព្រះទ្រង់មានហេតុផលមួយ ដើម្បីបណ្តោយឱ្យលោកមីល្លឺរអធិប្បាយសាររបស់គាត់ ទៅតាម របៀបដែលគាត់បានយល់ឃើញនោះ។ កិច្ចការរបស់ព្រះដែលជាចៅក្រម បានចាប់ផ្តើមហើយ។ ដូច្នេះ ហើយ ព្រះបានសាកល្បងរាស្ត្ររបស់ទ្រង់តាមរយៈព្រះគុណរបស់ព្រះអង្គ។ ព្រះបានប្រទានការសាកល្បង មួយអំពីពេលវេលា ដើម្បីបង្ហាញពួកគេនូវអ្វីដែលមាននៅក្នុងចិត្តរបស់ពួកគេ។ ការធ្វើបែបនេះ គឺដើម្បី សាកល្បងក្រុមជំនុំ និងសម្អាតពួកគេឡើងវិញ។ ព្រះបានធ្វើឱ្យមនុស្សមើលឃើញថា តើពួកគេស្រឡាញ់ របស់ទ្រព្យនៅក្នុងជីវិតនេះ ឬក៏ពួកគេស្រឡាញ់ខ្លួនគេ និងនគរស្ថានសួគ៌នោះ។ រាស្ត្ររបស់ព្រះបាននិយាយ ថា ពួកគេបានស្រឡាញ់ព្រះអង្គសង្គ្រោះរបស់ពួកគេ។ ឥឡូវនេះ ពួកគេត្រូវតែបង្ហាញភ័ស្តុតាងថា ពួកគេ ពិតជាបានស្រឡាញ់ទ្រង់មែន។ តើរាស្ត្ររបស់ព្រះបានលះបង់សេចក្តីសង្ឃឹម និងផែនការដែលពួកគេបានរៀបចំសម្រាប់ជីវិតនេះដែរឬទេ? តើពួកគេបានត្រៀមខ្លួនជាស្រេច ដើម្បីស្វាគមន៍ការយាងមកវិញនៃព្រះអម្ចាស់របស់ពួកគេ ដោយក្តីអំណរដែរឬទេ? សារដែលលោកមីល្លឺរបានអធិប្បាយ គឺជាការសាកល្បង មួយបែប ដែលបានបង្ហាញរាស្ត្ររបស់ព្រះថា តើពួកគេពិតជាបានជឿទុកចិត្តទៅលើព្រះមែននោះ។ ព្រះ បានប្រទានការសាកល្បង នេះដល់រាស្ត្ររបស់ទ្រង់តាមរយៈព្រះគុណ។ ការសាកល្បងនេះ គឺជាមធ្យោបាយ ដាស់រាស្ត្ររបស់ទ្រង់ឡើងវិញ។ ការសាកល្បងគឺជាវិធីជួយឱ្យរាស្ត្ររបស់ទ្រង់ លះបង់អំពើបាបរបស់ ពួកគេ និងលះបង់សេចក្តីអំនួតទាំងអស់ ចេញពីចិត្តរបស់ពួកគេ»។ (ដកស្រង់ពី Ellen G. White, The Great Controversy, page 353, adapted)។

**សំណួរពិភាក្សា**

`1. តើយើងអាចរៀនមេរៀនអ្វីខ្លះ ចេញពីបទពិសោធន៍របស់លោកវីល្លាម មីល្លឺរ? តើព្រះបានប្រើកំហុស របស់យើង ដើម្បីសាកល្បងយើង និងប្រទានពរឱ្យយើងដោយរបៀបណា?`

`2. តើហេតុអ្វីបានជាការយល់ខគម្ពីរដានីយ៉ែល 9:24-27 មានសារៈសំខាន់ខ្លាំងម្ល៉េះ? តើបទទំនាយ នៃពេលវេលានេះ បានជួយឱ្យយើងជឿទុកចិត្តទៅលើព្រះគម្ពីរដោយរបៀបណា?`

`3. តើបទទំនាយអំពីអនាគតដែលបានចែងនៅក្នុងព្រះគម្ពីរ បានជួយឱ្យយើងយល់ពីផែនការដែលព្រះ បានរៀបចំ ដើម្បីសង្គ្រោះយើងនោះដោយរបៀបណាដែរ?`