---
title:  ចិត្តដែលពេញទៅដោយក្តីសង្ឃឹម
date:  11/05/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន 14:1-3; កិច្ចការ 1:9-11; អេសាយ 28:9, 10; សៀវភៅមហាវិវាទ ជំពូក18-21។

> <p>ខចងចាំ</p>
> «នៅគ្រានោះ គេនឹងពោលថា មើល នេះគឺជាព្រះនៃយើងរាល់គ្នា យើងបានរង់ចាំទ្រង់ ហើយ ទ្រង់នឹងជួយសង្គ្រោះយើង នេះគឺជាព្រះយេហូវ៉ាហើយ យើងបានរង់ចាំទ្រង់ យើងនឹងមានចិត្តរីករាយ ហើយត្រេកអរ ដោយសេចក្តីសង្គ្រោះរបស់ទ្រង់» (អេសាយ 25:9)។

ការយាងមកជាលើកទី2របស់ព្រះយេស៊ូវ គឺជាការបង្រៀនដ៏សំខាន់បំផុតនៅក្នុងព្រះគម្ពីរ។ គម្ពីរសញ្ញាចាស់បានពិពណ៌នាអំពីការយាងមកជាលើកទី2ចំនួន1845ដង។ អ្នកសរសេរគម្ពីរសញ្ញាថ្មី បានពិពណ៌នាអំពីការយាងមកជាលើកទី2ជាង300ដង។

ការយាងមកជាលើកទី2 គឺជាគោលជំនឿដ៏សំខាន់មួយសម្រាប់អ្នកប្រូតេស្តង់។ គោលជំនឿ នេះបានផ្តល់សេចក្តីសង្ឃឹមដល់ពួកគេ ព្រមទាំងបានជួយឱ្យពួកគេបានរួបរួមគ្នាតែមួយ ខាងឯចិត្តគំនិត ផងដែរ។ ប៉ុន្តែ សាសនាប្រូតេស្តង់នៅក្នុងប្រទេសអឺរ៉ុបបានចាប់ផ្តើមជួបនឹងបញ្ហា។ ពួកមេដឹកនាំបាន ទាស់ទែងគ្នាធ្វើឱ្យបែកបាក់គ្នាអស់ទៅ។ អ្នកប្រូតេស្តង់ជាច្រើននាក់ បានធ្វើដំណើរទៅកាន់ប្រទេស អាមេរិក។ នៅទីនោះ ប្រូតេស្តង់ជាច្រើននាក់ បានឈរខាងឯសេចក្តីពិតនៃព្រះគម្ពីរ រួមទាំងការយាង មកជាលើកទី2ផងដែរ។ លោកវីល្លាម មីល្លឺរ (William Miller) ក៏ជាម្នាក់នៅក្នុងប្រូតេស្តង់ទាំងនេះដែរ។ លោកមីល្លឺរបានសិក្សាព្រះគម្ពីរ ហើយគាត់បានយល់ឃើញថា ព្រះយេស៊ូវនឹងយាងមកវិញនៅ ក្នុងសម័យកាលរបស់គាត់។ លោកមីល្លឺរបានចាប់ផ្តើមអធិប្បាយពីសារនេះ។ ប៉ុន្តែ ព្រះយេស៊ូវមិនបាន យាងមកវិញនៅក្នុងសម័យកាលរបស់គាត់នោះទេ។ ទោះជាយ៉ាងនេះក្តី ការអធិប្បាយរបស់គាត់បាន ជួយឱ្យមនុស្សទទួលសេចក្តីពិតនៃព្រះគម្ពីរ ដែលសំខាន់រហូតមកដល់សព្វថ្ងៃនេះ។

សប្តាហ៍នេ យើងនឹងក្រឡេកមើលពីមូលហេតុនៃការយាងមកជាលើកទី2 ដែលបានផ្តល់ សេចក្តីសង្ឃឹមដល់ចិត្តនៃរាស្ត្ររបស់ព្រះ កាលពីកន្លងមក។ យើងនឹងរៀននូវអ្វីដែលយើងអាចធ្វើបាន នៅពេលបច្ចុប្បន្ននេះ ដើម្បីឱ្យយើងបានត្រៀមខ្លួនទទួលព្រះយេស៊ូវជាស្រេច។