---
title:  សេចក្តីសន្យានៃការយាងមកជាលើកទី2របស់ព្រះយេស៊ូវ
date:  12/05/2024
---

អ្នកដឹកនាំប្រូតេស្តង់ និងអ្នកដំណើរជាច្រើននាក់បានចេញពីប្រទេសហូឡង់ទៅកាន់ប្រទេស អាមេរិក។ ពួកគេចង់ឱ្យព្រះយេស៊ូវយាងត្រឡប់មកវិញ។ ពួកគេបានរង់ចាំទ្រង់ ដោយក្តីសង្ឃឹម និងក្តី អំណរ។ អ្នកដឹកនាំប្រូតេស្តង់ដែលបានរស់នៅមុនពួកគេ បានបង្រៀនថា ការយាងមកជាលើកទី2 គឺជា អំណោយទានមកពីព្រះ។ លោកចន វ៉ាយឃ្លីហ្វបានយល់ឃើញថា ការយាងមកលើកទី2 គឺជាសេចក្តី សង្ឃឹមរបស់ក្រុមជំនុំ។ លោកខាល់វីនបានមានប្រសាសន៍ជំនួសឱ្យប្រូតេស្តង់ទាំងអស់ថា ការយាងមក ជាលើកទី2 គឺជាសេចក្តីសន្យាដ៏ពិសេសជាងគេបំផុត។

`សូមអានខគម្ពីរយ៉ូហាន 14:1-3; ថែស្សាឡូនីចទី1 4:13-18 និងទីតុស 2:11-14។ តើហេតុអ្វីបានជាខទាំងនេះ ផ្តល់ក្តីសង្ឃឹមដល់អ្នកគ្រីស្ទាន កាលពីមុននោះច្រើនម្ល៉េះ? តើហេតុអ្វីបានជា ខទាំងនេះ បានផ្តល់សេចក្តីសង្ឃឹមដល់យើង នៅពេលបច្ចុប្បន្ននេះខ្លាំងម្ល៉េះ?`

យើងអាចនឹងងាយយល់អំពីមូលហេតុ ដែលនាំឱ្យគោលជំនឿទៅលើការយាងមកជាលើកទី2 បានផ្តល់សេចក្តីសង្ឃឹមដល់អ្នកគ្រីស្ទាន។ ការយាងមកជាលើកទី2នឹងបញ្ចប់ជំងឺ ការឈឺចាប់ និង សេចក្តីស្លាប់។ ការយាងមកជាលើកទី2នឹងបញ្ចប់សង្គ្រាម និងការទាស់ទែងគ្នា។ បន្ទាប់ពីការយាងមក ជាលើកទី2 យើងនឹងបានសប្បាយរីករាយជាមួយនឹងសេចក្តីសុខសាន្ត សុភមង្គល និងការប្រកបគ្នាជាមួយនឹងព្រះយេស៊ូវ និងជាមួយនឹងអ្នកដែលបានសង្គ្រោះពីគ្រប់សម័យកាលជារៀងរហូតតទៅ។

«ការយាងមកជាលើកទី2 នៅតែជាសេចក្តីសង្ឃឹមនៃសិស្សរបស់ព្រះយេស៊ូវ នៅគ្រប់សម័យទាំង អស់។ ព្រះអង្គសង្គ្រោះបានសន្យានៅត្រង់ដើមអូលីវថា ទ្រង់នឹងយាងមកវិញម្តងទៀត ។ សេចក្តីសន្យានេះបានផ្តល់សេចក្តីសង្ឃឹមដល់សិស្សរបស់ទ្រង់។ សេចក្តីសន្យានេះ បានផ្តល់សេចក្តីអំណរដល់ចិត្តរបស់ ពួកគេ។ ភាពសោកសៅ និងគ្រាលំបាកមិនអាចដកហូតសេចក្តីអំណរ និងសេចក្តីសង្ឃឹមនេះបានឡើយ . . . . ក្រុមជំនុំថែស្សាឡូនីចបានសោកសៅ នៅពេលដែលពួកគេបញ្ចុះសពអ្នកជាទីស្រឡាញ់របស់ពួកគេនោះ។ អ្នកជាទីស្រឡាញ់របស់ពួកគេបានសង្ឃឹមថា ពួកគេនឹងបានរស់រហូតដល់បានឃើញព្រះយេស៊ូវយាង ត្រឡប់មកវិញហើយ។ លោកប៉ុលគឺជាគ្រូរបស់ពួកគេ ដោយគាត់បានប្រាប់ក្រុមជំនុំថែស្សាឡូនីច ឱ្យជឿ ទៅលើការរស់ឡើងជាថ្មីម្តងទៀត នៅពេលដែលមនុស្សរស់ពីស្លាប់ឡើងវិញ។ មនុស្សដែលបានស្រឡាញ់ ព្រះយេស៊ូវនឹងបានរស់ពីស្លាប់ឡើងវិញ។ ពួកគេនឹងត្រូវបានលើកឡើងទៅលើមេឃជាមួយនឹងមនុស្ស រស់ ដើម្បីជួបជាមួយព្រះអម្ចាស់នៅលើអាកាស។ បន្ទាប់មក លោកប៉ុលបានបន្ថែមទៀតថា “ព្រោះព្រះអម្ចាស់ទ្រង់នឹងយាងចុះពីស្ថានសួគ៌មក ដោយស្រែកបង្គាប់1ព្រះឱស្ឋ ទាំងមានឮសំឡេងមហាទេវតា និងត្រែរបស់ព្រះផង នោះពួកស្លាប់ក្នុងព្រះគ្រីស្ទនឹងរស់ឡើងវិញជាមុនបង្អស់ រួចយើងរាល់គ្នាដែលកំពុងតែរស់នៅ ក៏នឹងបានលើកឡើង ទៅក្នុងពពកជាមួយគ្នាទាំងអស់ ដើម្បីឲ្យបានជួបជុំនឹងព្រះអម្ចាស់នៅនាអាកាស យ៉ាងនោះ យើងនឹងនៅជាមួយនឹងព្រះអម្ចាស់ជាដរាបទៅ ដូច្នេះ ចូរកម្សាន្តចិត្តគ្នាទៅវិញទៅមក ដោយដំណើរនេះចុះ”»។ (ដកស្រង់ពី Ellen G. White, The Great Controversy, page 302, adapted។

`តើហេតុអ្វីបានជាការបង្រៀនអំពីការយាងមកជាលើកទី2 សំខាន់ចំពោះសេចក្តីជំនឿរបស់យើង ខ្លាំងម្ល៉េះ? យើងនឹងបានសិក្សានៅក្នុងមេរៀនទី10ថា សេចក្តីស្លាប់ក៏ដូចជាការដេកលក់យ៉ាងដូច្នោះដែរ។ បើគ្មានការយាងមកជាលើកទី2ទេនោះ តើយើងនឹងមានសេចក្តីសង្ឃឹមសម្រាប់អនាគតយ៉ាងដូចម្តេចទៅបាន? សូមអាននូវអ្វីដែលលោកប៉ុលបានមានប្រសាសន៍ នៅក្នុងខគម្ពីរកូរិនថូសទី1 15:15-18 សម្រាប់ចម្លើយ។`