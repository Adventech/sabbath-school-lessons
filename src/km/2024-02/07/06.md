---
title:  តារាងនៃពេលវេលាដ៏វែងបំផុតដែលមានចែងនៅក្នុងព្រះគម្ពីរ
date:  16/05/2024
---

`សូមអានខគម្ពីរអេសរ៉ា 7:7-13។ តើនៅពេលណាដែលស្តេចបានចេញបង្គាប់ឱ្យដោះលែង ពួកសាសន៍យូដានៅក្នុងទីក្រុងពើស៊ី ដើម្បីឱ្យពួកគេបានស្អាងរោងឧបោសថរបស់ពួកគេនោះ?`

ស្តេចអើថាស៊ើកសេសបានចេញសេចក្តីបង្គាប់នៅក្នុងឆ្នាំ457មុនគ្រិស្តសករាជ។ ស្តេចអើថាស៊ើកសេស គឺជាស្តេចនៃសាសន៍ពើស៊ី។ សេចក្តីបង្គាប់របស់ទ្រង់ គឺជាសេចក្តីបង្គាប់ទី3 និងជាសេចក្តីបង្គាប់ ចុងក្រោយ ដែលបានអនុញ្ញាតឱ្យពួកសាសន៍យូដាត្រឡប់ទៅស្រុកកំណើត ដើម្បីស្អាងទីក្រុងយេរូសាឡិម និងដើម្បីថ្វាយបង្គំនៅក្នុងរោងឧបោសថរបស់ពួកគេម្តងទៀត។ សេចក្តីបង្គាប់លើកទី3នេះ គឺអំណាច គ្រប់គ្រាន់ជាងសេចក្តីបង្គាប់លើកទី1 និងលើកទី2។ ដូច្នេះហើយ កាលបរិច្ឆេទនៃសេចក្តីបង្គាប់ជាលើក ទី3 គឺជាការចាប់ផ្តើមបទទំនាយ នៃពេលវេលា2300ថ្ងៃ (ដានីយ៉ែល 8:14)។

តើ2300ឆ្នាំបានចាប់ផ្តើមនៅពេលណា? សូមអានខគម្ពីរដានីយ៉ែល 9:25, 26 សម្រាប់ ចម្លើយ។ តើហេតុការណ៍2យ៉ាងដែលខទាំងនេះបានចែងថា នឹងត្រូវកើតឡើងនោះ គឺជាហេតុការណ៍ អ្វីដែរ?

លោកដានីយ៉ែលបានមានប្រសាសន៍ថា «ចាប់តាំងពីចេញបង្គាប់ឲ្យតាំងក្រុងយេរូសាឡិម ហើយសង់ឡើងវិញ ដរាបដល់គ្រាអ្នកដែលចាក់ប្រេងតាំងនោះ គឺជាអ្នកដែលជាកំពូលបណ្តាច់នោះត្រូវ ជាចំនួន7អាទិត្យ និង62អាទិត្យ» (ដានីយ៉ែល 9:25)។ (7អាទិត្យ+62អាទិត្យ=69អាទិត្យ ឬ49ឆ្នាំ+434ឆ្នាំ=483ឆ្នាំ)។ ស្តេចអើថាស៊ើកសេស បានចេញបង្គាប់នៅក្នុងរដូវស្លឹកឈើជ្រុះ នៃឆ្នាំ457មុន គ្រិស្តសករាជ។ ដូច្នេះហើយ 483ឆ្នាំ ត្រូវបានបញ្ចប់នៅក្នុងរដូវស្លឹកឈើជ្រុះ ក្នុងឆ្នាំ27នៃគ្រិស្តសករាជ។ ពាក្យថា «អ្នកដែលចាក់ប្រេងតាំង» គឺសំដៅទៅលើព្រះយេស៊ូវនោះឯង។ ដ្បិតនៅក្នុងឆ្នាំ27នៃគ្រិស្តសករាជ ព្រះយេសូ៊វត្រូវបានជ្រមុជដោយទឹក ហើយទ្រង់ក៏មានពេញដោយព្រះវិញ្ញាណបរិសុទ្ធផងដែរ (កិច្ចការ 10:38)។ បន្ទាប់មក «គ្រាក្រោយដែលគេបញ្ជូនយ៉ូហានទៅផុតហើយ នោះព្រះយេស៊ូវទ្រង់យាងមក ក្នុងស្រុកកាលីឡេវិញ ព្រមទាំងប្រកាសប្រាប់ដំណឹងល្អពីនគរព្រះថា ពេលវេលាបានសម្រេចហើយ នគរ ព្រះជិតមកដល់ ដូច្នេះ ចូរប្រែចិត្ត ហើយជឿដំណឹងល្អចុះ» (ម៉ាកុស 1:14, 15)។

នៅក្នុងរដូវស្លឹកឈើលាស់ក្នុងឆ្នាំ31នៃគ្រិស្តសករាជ ព្រះយេស៊ូវបានសុគតនៅលើឈើឆ្កាង។ យោងទៅតាមបទទំនាយនៃពេលវេលារបស់លោកដានីយ៉ែល ព្រះយេស៊ូវបានសុគតនៅចំកណ្តាលអាទិត្យ ចុងក្រោយ (ដានីយ៉ែល 9:25, 26)។ ព្រះយេស៊ូវត្រូវបានគេឆ្កាង ក្រោយពីទ្រង់បានជ្រមុជទឹក3ឆ្នាំកន្លះ រួចមក។ រាល់តង្វាយដុតទាំងអស់ ដែលពួកសាសន៍យូដាបានយកមកថ្វាយព្រះកាលពីមុន គឺជារូបស័ព្ទ តំណាងឱ្យព្រះយេស៊ូវ។ ដ្បិតទ្រង់គឺជាកូនចៀមដែលព្រះបានប្រទានមក ដើម្បីលោះបាបយើងនៅលើ ឈើឆ្កាង។

`សូមអានខគម្ពីរដានីយ៉ែល 9:27។ តើ70អាទិត្យត្រូវបញ្ចប់នៅពេលណាដែរ?`

70អាទិត្យ ឬ490ឆ្នាំដែលព្រះបានប្រទានដល់ពួកសាសន៍យូដា បានបញ្ចប់នៅក្នុងឆ្នាំ34 នៃគ្រិស្តសករាជ។ ទន្ទឹមគ្នានេះ ពួកមេដឹកនាំនៃសាសន៍យូដា ក៏បានបដិសេធសារនៃដំណឹងល្អផងដែរ (កិច្ចការ 6:8-7:60)។

នៅពេលដែលយើងដក490ឆ្នាំចេញពីបទទំនាយនៃពេលវេលា2300ឆ្នាំ យើងនឹងបាន ឃើញ1810ឆ្នាំ។ 1810ឆ្នាំបានបញ្ចប់នៅក្នុងឆ្នាំ1844នៃគ្រិស្តសករាជ។ លោកវីល្លាម មីល្លឺរ និងអ្នកអាត់វេនទីស្ទដំបូងបង្អស់បានយល់ឃើញថា រោងឧបោសថនៅក្នុងខគម្ពីរដានីយ៉ែល 8:14 គឺតំណាង ឱ្យផែនដី។ ពួកគេបានយល់ឃើញថា ព្រះនឹងយាងមកសម្អាតផែនដីនេះដោយភ្លើង នៅក្នុងឆ្នាំ1844។