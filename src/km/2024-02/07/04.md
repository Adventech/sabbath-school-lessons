---
title:  ព្រះគម្ពីរ និងលោកវីល្លាម មីល្លឺរ
date:  14/05/2024
---

ព្រះបានប្រើលោកវីល្លាម មីល្លឺរជួយអ្នកដទៃឱ្យបានយល់សេចក្តីពិតនៃព្រះគម្ពីរ ស្តីអំពីការ យាងមកជាលើកទី2។ ខណៈដែលលោកមីល្លឺរបានសិក្សាព្រះគម្ពីរ នោះគាត់បានរកឃើញព្រះអង្គសង្គ្រោះ នៃសេចក្តីស្រឡាញ់មួយអង្គ។ គឺថា ព្រះយេស៊ូវបានស្រឡាញ់គាត់ លើសជាងអ្វីដែលគាត់នឹកឃើញទៅ ទៀត។ លោកមីល្លឺរបានចាប់ផ្តើមអានព្រះគម្ពីរពីដើមរហូតដល់ចប់ ដោយប្រើព្រះគម្ពីរ1ក្បាល ប៊ិក1ដើម និងសៀវភៅសរសេរ1ក្បាលទៀត។ លោកមីល្លឺរបានធ្វើគ្រប់វិធី ដើម្បីឱ្យបានយល់ខនីមួយៗដែលគាត់ បានអាន មុនពេលដែលគាត់បានសិក្សាខថ្មីមួយទៀត។ លោកមីល្លឺរក៏បានប្រៀបធៀបខដែលគាត់បាន សិក្សាទៅនឹងខដទៃទៀតនៅក្នុងព្រះគម្ពីរផងដែរ។ តាមវិធីនេះ លោកមីល្លឺរអនុញ្ញាតឱ្យព្រះគម្ពីរបកស្រាយ ដោយខ្លួនឯងវិញ។

`សូមអានខគម្ពីរអេសាយ 28:9, 10; សុភាសិត 8:8, 9; យ៉ូហាន 16:13 និងពេត្រុស ទី2 1:19-21។ តើនៅក្នុងខទាំងនេះ លោកអ្នកបានឃើញក្បួនច្បាប់សំខាន់ៗអ្វីខ្លះ អំពីការយល់ដឹង ពីព្រះគម្ពីរនោះ?`

លោកវីល្លាម មីល្លឺរបានប្រៀបធៀបពីខគម្ពីរមួយទៅខគម្ពីរមួយ។ ខណៈដែលគាត់បានធ្វើតាម ផែនការនេះ នោះព្រះវិញ្ញាណបរិសុទ្ធបានបង្ហាញលោកវីល្លាម នូវអត្ថន័យដែលខនេះចង់បង្ហាញ។ លោក មីល្លឺរបានស្វែងរកសេចក្តីពិតនៃព្រះគម្ពីរ ដូចជាគាត់បានស្វែករកកំណប់យ៉ាងដូច្នោះដែរ។ ព្រះបានប្រទាន រង្វាន់យ៉ាងគាប់ដល់ការខិតខំរបស់គាត់។ ហើយលោកមីល្លឺរក៏បានសិក្សាបទទំនាយនៃអនាគត ដែលមាន ចែងនៅក្នុងព្រះគម្ពីរនោះ យ៉ាងយកចិត្តទុកដាក់ផងដែរ។

`សូមអានខគម្ពីរដានីយ៉ែល 1:17; ដានីយ៉ែល 2:45; ពេត្រុសទី1 1:10, 11 និងវិវរណៈ 1:1-3។ តើខទាំងនេះបានបង្រៀនយើងពីរបៀបយល់បទទំនាយនៃពេលវេលា ដែលមានចែងនៅក្នុង ព្រះគម្ពីរនោះយ៉ាងដូចម្តេចដែរ?`

និយមន័យនៃនិមិត្តរូបតំណាងឱ្យព្រះគម្ពីរនេះ មិនមែនជាអាថ៌កំបាំងនោះទេ។ ដ្បិតព្រះនៃសេចក្តី ស្រឡាញ់បានប្រទានបទទំនាយនៃព្រះគម្ពីរដល់យើង ដើម្បីជួយឱ្យយើងបានត្រៀមខ្លួនសម្រាប់អនាគត ជាស្រេច។ លោកវីល្លាម មីល្លឺរបានយល់ឃើញថា ព្រះគម្ពីរបានស្រាយបទទំនាយ ដោយខ្លួនឯង។ ព្រះគម្ពីរ បានប្រាប់យើងអំពីអត្ថន័យនៃនិមិត្តរូប និងរូបស័ព្ទរបស់ខ្លួន។ សត្វសាហាវគឺជារូបស័ព្ទតំណាងឱ្យនគរ ឬពួកស្តេច (ដានីយ៉ែល 7:17, 23)។ ខ្យល់គឺជារូបស័ព្ទតំណាងឱ្យអ្វីដែលជាការបំផ្លិចបំផ្លាញ (យេរេមា 49:36)។ ទឹកគឺជារូបស័ព្ទតំណាងឱ្យមនុស្សលោក (វិវរណៈ 17:15)។ រីឯស្ត្រីវិញ គឺជារូបស័ព្ទតំណាង ឱ្យក្រុមជំនុំ (យេរេមា 6:2; អេភេសូរ 5:22-32)។ បទទំនាយអំពីពេលវេលា ដែលមានចែងនៅក្នុងកណ្ឌគម្ពីរដានីយ៉ែល និងកណ្ឌគម្ពីរវិវរណៈ ត្រូវបានសរសេរឡើងជារូបស័ព្ទ។ នៅក្នុងកណ្ឌគម្ពីរទាំងនេះ 1ថ្ងៃស្មើនឹង1ឆ្នាំពិតប្រាកដ (លេវីវិន័យ 14:34; អេសេគាល 4:6)។ វីល្លាម មីល្លឺរបានប្រើក្បួនច្បាប់ ទាំងនេះ ដើម្បីជួយឱ្យគាត់បានយល់ព្រះគម្ពីរ។ មិនយូរប៉ុន្មាន គាត់បានភ្ញាក់ផ្អើលនូវអ្វីដែលព្រះគម្ពីរបាន បង្រៀនទាក់ទងទៅនឹងពេលវេលា ដែលព្រះយេស៊ូវត្រូវយាងមកវិញ។

`តើហេតុអ្វីបានជាការយល់អត្ថន័យអំពីរូបស័ព្ទទាំងឡាយនៅក្នុងព្រះគម្ពីរ សំខាន់សម្រាប់យើង ម្ល៉េះ?`