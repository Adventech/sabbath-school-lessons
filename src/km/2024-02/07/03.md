---
title:  សេចក្តីសង្ឃឹម និងការរង់ចាំ
date:  13/05/2024
---

ប្រូតេស្តង់នៅក្នុងយុគសម័យកណ្តាល បានជឿទៅលើការយាងមកជាលើកទី2។ ពួកគេបាន បង្រៀនថា មនុស្សគ្រប់គ្នានៅលើផែនដីនេះនឹងបានឃើញ និងបានឮព្រះយេស៊ូវយាងមកវិញ។ ប៉ុន្តែ ចំណេរក្រោយមក មនុស្សបានផ្លាស់ប្តូរទស្សនរបស់ពួកគេ។ អ្នកអធិប្បាយល្បីៗនៅក្នុងឆ្នាំ1800បាន បង្រៀនថា ព្រះយេស៊ូវជិតយាងមកចាប់ផ្តើមនគររបស់ទ្រង់ នៅលើផែនដីនេះហើយ។ នៅពេលនោះ យើងនឹងទទួលបានសេចក្តីសុខសាន្ត នៅលើផែនដីនេះអស់រយៈពេល1000ឆ្នាំ។

ទន្ទឹមគ្នានេះ សិស្សទាំង12នាក់របស់ព្រះយេស៊ូវបានយល់ច្រឡំអំពីការយាងមកជាលើកទី1 របស់ទ្រង់។ ពួកគេបានគិតថា ព្រះយេស៊ូវនឹងយាងមកវិញ នៅក្នុងនាមជាមេទ័ពដ៏មានអំណាចមួយអង្គ ដើម្បីរំដោះពួកសាសន៍យូដាចេញពីអាណានិគមរ៉ូម។ ពួកសាសន៍យូដាមិនបានយល់ឃើញថា ព្រះយេស៊ូវ បានយាងមកសង្គ្រោះពួកគេចេញពីអំពើបាប និងចេញពីទោសរបស់អំពើបាបនោះឡើយ។ ដូច្នេះហើយ បានជា ពួកគេខកខានមិនបានយល់នូវអ្វីដែលបានកើតឡើង នៅពេលដែលព្រះយេស៊ូវបានយាងមក នោះ។

`សូមអានខគម្ពីរកិច្ចការ 1:9-11; វិវរណៈ 1:7 និងម៉ាថាយ 24:27, 30, 31។ តើខ ទាំងនេះ បានបង្រៀនពីការយាងមកជាលើកទី2យ៉ាងដូចម្តេចដែរ?`

នៅពេលដែលព្រះយេស៊ូវយាងមកជាលើកទី1 នៅក្នុងនាមជាព្រះឱរស នោះមានមនុស្សតិចតួចណាស់ដែលបានដឹងដំណឹងនេះ។ ប៉ុន្តែ នៅពេលដែលព្រះយេស៊ូវយាងមកវិញម្តងទៀត នោះមនុស្សគ្រប់គ្នានឹងបានឃើញទ្រង់វិញ។ ដ្បិតមនុស្សគ្រប់គ្នានឹងបានឮសំឡេងត្រែ នៅពេលដែលទ្រង់ យាងមកដល់។ មនុស្សគ្រប់គ្នានៅលើផែនដីនេះ នឹងបានឃើញព្រះយេស៊ូវនៅក្នុងសិរីល្អដ៏ចែងចាំង របស់ទ្រង់។ យើងមិនចាំបាច់គិតអ្វីវែងឆ្ងាយនោះទេ ពីព្រោះព្រះគម្ពីរបានបង្រៀនម្តងហើយម្តងទៀត អំពីហេតុការណ៍ដែលត្រូវកើតឡើង នៅពេលដែលព្រះយេស៊ូវយាងត្រឡប់មកវិញនោះ។

«សេចក្តីសន្យានៃការយាងមកជាលើកទី2 គឺជាសេចក្តីពិតមួយដ៏អស្ចារ្យបំផុតនៅក្នុងព្រះគម្ពីរ។ ទន្ទឹមគ្នានេះ ព្រះយេស៊ូវក៏នឹងយាងមកបញ្ចប់កិច្ចការរបស់ទ្រង់ ដើម្បីសង្គ្រោះយើងផងដែរ។ សេចក្តីសន្យា នៃការយាងមកជាលើកទី2 បានផ្តល់សេចក្តីអំណរ និងសេចក្តីសង្ឃឹមដល់រាស្ត្ររបស់ព្រះ។ ព្រះយេស៊ូវ គឺជាជីវិត។ ទ្រង់នឹងប្រោសរាស្ត្ររបស់ទ្រង់ឱ្យរស់ពីស្លាប់ឡើងវិញ។ ដូច្នេះហើយ ការយាងមកជាលើក ទី2 គឺជាសេចក្តីបង្រៀនមួយដ៏សំខាន់បំផុត ដែលព្រះគម្ពីរបានចែង។ ដ្បិតកូនរបស់ព្រះបានរង់ចាំព្រះអង្គ នៃសេចក្តីសន្យា តាំងតែពីសម័យលោកអ័ដាម និងនាងអេវ៉ាបានចាកចេញពីសួនអេដែនមកម្ល៉េះ។ រាស្ត្រ របស់ព្រះបានរង់ចាំឱ្យព្រះយេស៊ូវយាងមកបញ្ចប់អំណាចរបស់សាតាំង។ ពីព្រោះព្រះយេស៊ូវនឹងនាំពួកគេ ត្រឡប់ទៅកាន់លំនៅដើម ដែលពួកគេបានបាត់បង់ ដោយសារអំពើបាបនោះវិញ»។ (ដកស្រង់ពី Ellen G. White, The Great Controversy, page 299, adapted។

លោកលូទើរ វ៉ររេន (Luther Warren) ដែលជាអ្នកដឹកនាំអាត់វេនទីស្ទសម័យដំបូង បានប្រាប់ ដល់យុវជនយុវតីយ៉ាងដូច្នេះថា «ការត្រៀមខ្លួន និងការប្រកាន់ជំហរជាស្រេច គឺជាវិធីតែមួយគត់ ដើម្បីឱ្យត្រៀមខ្លួនសម្រាប់ការយាងមករបស់ព្រះយេស៊ូវ»។ មែនហើយ ព្រះយេស៊ូវនឹងយាងមកក្នុងពេលឆាប់ៗ នេះ។ ដូច្នេះហើយ យើងត្រូវតែក្រឡេកមើលចិត្តរបស់យើង ដើម្បីឱ្យបានលះបង់នូវអ្វីដែលបានបំបែកយើងចេញពីព្រះយេស៊ូវ។

`ការយាងមកជាលើកទី2 ក៏បានជួយឱ្យយើងរស់នៅក្នុងជីវិតមួយដ៏បរិសុទ្ធ នៅពេលឥឡូវនេះ ដែរ ដើម្បីឱ្យយើងបានត្រៀមខ្លួនទទួលយកព្រះយេស៊ូវជាស្រេច។ សូមអានខគម្ពីរថែស្សាឡូនីចទី1 5:2-5 និងហេព្រើរ 9:28។ តើខទាំងនេះបានកម្សាន្តចិត្តដល់យើង អំពីការយាងមកជាលើកទី2យ៉ាង ដូចម្តេច?`