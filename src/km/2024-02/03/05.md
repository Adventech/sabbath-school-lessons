---
title:  ផ្លូវដែលត្រូវត្រឡប់ទៅលំនៅដើមវិញ
date:  17/04/2024
---

ព្រះបានបង្កើតគំនិតរបស់យើង។ ព្រះវិញ្ញាណបរិសុទ្ធរបស់ទ្រង់បានសន្ទនាជាមួយនឹងយើង តាមរយៈគោលគំនិតរបស់យើង។ ព្រះវិញ្ញាណបានត្រាស់ហៅយើង ឱ្យប្រើគំនិតរបស់យើង ដើម្បីស្វែងរក អាថ៌កំបាំងដែលមាននៅក្នុងធម្មជាតិ។ តាមរយៈគំនិតរបស់យើង យើងនឹងអាចនឹកឃើញនូវរឿងថ្មីៗ និង គោលគំនិតថ្មីៗជាច្រើនទៀត។ ដូច្នេះ នៅក្នុងនាមជាគ្រីស្ទាន យើងមិនត្រូវឈប់គិត នៅពេលដែលយើង ធ្វើដំណើរទៅកាន់ព្រះវិហារនោះទេ។ ទន្ទឹមគ្នានេះ គំនិតរបស់មនុស្សលោកក៏យល់សេចក្តីពិតនៃព្រះគម្ពីរ ដោយគ្មានជំនួយពីព្រះវិញ្ញាណបរិសុទ្ធនោះដែរ។ ដ្បិតមនុស្សលោកមិនបានបង្កើតសេចក្តីពិតនៃព្រះគម្ពីរ នោះទេ ប៉ុន្តែ ព្រះគម្ពីរមានប្រភពមកពីព្រះវិញ។

`តើសាតាំងបានគ្រោងបោកបញ្ឆោតយើងដោយរបៀបណាដែរ? សូមអានខគម្ពីរសុភាសិត 16:25; ពួកចៅហ្វាយ 21:25 និងអេសាយ 53:6 សម្រាប់ចម្លើយ។`

ព្រះគម្ពីរបានដាស់តឿនយើងអំពីការកុហកដ៏ធំបំផុតរបស់សាតាំង។ ពោលគឺវាបានព្យាយាម បញ្ចុះបញ្ចូលយើងថា យើងអាចយល់ពីផែនការដែលព្រះបានរៀបចំសម្រាប់ជីវិតរបស់យើង ដោយគ្មាន ព្រះវិញ្ញាណបរិសុទ្ធ ឬគ្មានព្រះគម្ពីរក៏បានដែរ។ យើងអាចយល់ឃើញថា គោលគំនិតនេះគឺជាគោលគំនិត ត្រឹមត្រូវ។ ប៉ុន្តែ នៅក្នុងព្រះនេត្ររបស់ព្រះ ការគិតបែបនេះអាចជារឿងខុសឆ្គងផង ក៏ថាបាន។

កាលពីប៉ុន្មានឆ្នាំមុន ខ្ញុំ និងភរិយារបស់ខ្ញុំ (ប៉ាស្ទ័រម៉ាក ហ្វីនលី) បានដើរលេងនៅតាមព្រៃក្បែរ សណ្ឋាគារ ដែលពួកយើងបានស្នាក់នៅអស់រយៈពេលមួយយប់។ យើងបានដើរលុកព្រៃអស់រយៈពេល 1ម៉ោង។ នៅពេលនោះ ខ្ញុំបានដឹងថា ខ្ញុំមិនអាចរកឃើញផ្លូវត្រឡប់មកសណ្ឋាគាររបស់យើងវិញបាន ឡើយ។ ប៉ុន្តែ មិនយូរប៉ុន្មាន យើងបានវង្វេងនៅក្នុងព្រៃនោះ។ ព្រះអាទិត្យកំពុងតែលិច។ ហើយនេះគឺជា អ្វីដែលខ្ញុំខ្លាចបំផុត។ នៅពេលនោះ ពួកគេបានជួបជាមួយនឹងអ្នកដើរព្រៃដទៃទៀត ដែលបានស្គាល់ផ្លូវ ត្រឡប់មកកាន់សណ្ឋាគារវិញ។ ខ្ញុំ និងភរិយារបស់ខ្ញុំនៅឆ្ងាយពីច្រកចូលប្រហែលជា8គីឡូម៉ែត្រឯណោះ។ អ្នកដើរព្រៃបាននាំយើងមកកាន់ផ្លូវមួយ ដែលពួកគេបានចតរថយន្តរបស់ពួកគេ។ ពួកគេបានជូនយើងត្រឡប់មកកាន់សណ្ឋាគាររបស់យើងវិញ។ យើងបានត្រឡប់មកវិញ ដោយសុវត្ថិភាព ដោយសារតែយើង បានរកឃើញអ្នកដែលបានស្គាល់ផ្លូវនោះ។

ព្រះក៏បានជ្រាបពីផ្លូវត្រឡប់ទៅលំនៅដើមវិញផងដែរ។ ទ្រង់មិនបានទុកយើងឱ្យនៅម្នាក់ឯង នៅ ក្នុងដំណើររបស់យើង ទៅកាន់នគរស្ថានសួគ៌នោះឡើយ។ ដ្បិតព្រះវិញ្ញាណបរិសុទ្ធបានបង្ហាញយើងអំពី ផ្លូវមួយតាមរយៈព្រះគម្ពីរ។ បើសិនជាគ្មានព្រះគម្ពីរទេ នោះយើងមិនអាចវែកញែកអ្វីដែលត្រូវ និងខុស ឬអ្វីដែលល្អ និងអាក្រក់បានឡើយ។ នៅពេលដែលការបង្រៀន ឬអ្នកណាម្នាក់បានថ្លែងថា សេចក្តីពិត នៃព្រះគម្ពីរគឺជារឿងខុសឆ្គង នោះយើងអាចអះអាងបានថា ការបង្រៀន ឬមនុស្សទាំងនោះបានបង្រៀន ខុសឆ្គងវិញ។ យើងអាចជឿទុកចិត្តទៅលើគោលគំនិត និងការបង្រៀនដែលស្របជាមួយនឹងសេចក្តី ពិតនៃព្រះគម្ពីរបានជានិច្ច។ ដូច្នេះហើយ យើងត្រូវយកព្រះគម្ពីរមកធ្វើជាអ្នកវិនិច្ឆ័យសេចក្តីពិត និងទង្វើ ល្អរបស់យើងចុងក្រោយគេបង្អស់។

`តើហេតុអ្វីបានជាយើងត្រូវការជំនួយពីព្រះវិញ្ញាណបរិសុទ្ធ ដើម្បីឱ្យបានយល់សេចក្តីពិតនៃព្រះគម្ពីរយ៉ាងដូច្នេះ? ទន្ទឹមគ្នានេះ តើគំនិតរបស់យើងបានជួយឱ្យយើងយល់ព្រះគម្ពីរដោយរបៀបណា? ឥឡូវនេះ សូមក្រឡេកមើលបទទំនាយនៃពេលវេលា ដែលមាននៅក្នុងបទគម្ពីរដានីយ៉ែល ជំពូក2។ ទំនាយនេះបានសំដែងប្រាប់យើង អំពីហេតុការណ៍ដែលត្រូវកើតឡើងនៅក្នុងប្រវត្តិសាស្ត្រ គឺចាប់ពីសម័យ បាប៊ីឡូនរហូតទៅដល់អនាគតកាល។ តើបទទំនាយនៃពេលវេលានេះ បានជួយបញ្ចុះបញ្ចូលគំនិតរបស់ យើងថា យើងអាចជឿទុកចិត្តបានទៅលើព្រះគម្ពីរនោះដោយរបៀបណាដែរ?`