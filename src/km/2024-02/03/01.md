---
title:  ពន្លឺដែលបានចែងចាំងនៅក្នុងទីងងឹត
date:  13/04/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
យ៉ូហាន 14:6; កិច្ចការ 20:27-32; យ៉ូហាន 17:15-17; សុភាសិត 16:25; សៀវភៅមហាវិវាទ ជំពូក3។

> <p>ខចងចាំ</p>
> «នោះព្រះយេស៊ូវមានព្រះបន្ទូលទៅគេថា ពន្លឺនៅជាមួយនឹងអ្នករាល់គ្នាតែបន្តិចទៀតទេ ចូរដើរកំពុងដែលនៅមានពន្លឺចុះ ក្រែងលោសេចក្តីងងឹតតាមអ្នករាល់គ្នាទាន់ អ្នកណាដែលដើរក្នុងសេចក្តីងងឹត នោះមិនដឹងជាទៅឯណាទេ» (យ៉ូហាន 12:35)។

កណ្ឌគម្ពីរវិវរណៈបានប្រើរូបស័ព្ទ2យ៉ាងដែលតំណាងឱ្យអារក្ស។ អារក្សត្រូវបានបង្ហាញថា ជានាគផង ជាពស់ពីបុរាណផង (វិវរណៈ 12:9)។ សាតាំងក៏ប្រៀបដូចជាសត្វនាគផងដែរ ពីព្រោះវា ចង់បំផ្លាញរាស្ត្ររបស់ព្រះ។ ទន្ទឹមនឹងនេះ វាក៏ប្រៀបដូចជាសត្វពស់យ៉ាងដូច្នោះដែរ។ ដ្បិតវាបានប្រើ ជំនាញដ៏អាក្រក់ទាំងអស់របស់វា ដើម្បីបោកបញ្ឆោតរាស្ត្ររបស់ព្រះ ដោយការកុហក។ ប៉ុន្មានឆ្នាំក្រោយ មក បន្ទាប់ពីព្រះយេស៊ូវបានសុគតរួចមក សាតាំងបានបណ្តាលឱ្យសាសន៍រ៉ូមសម្លាប់គ្រីស្ទានរាប់ពាន់ នាក់។ អ្នកគ្រីស្ទានបានបដិសេធមិនព្រមថ្វាយបង្គំព្រះនៃសាសន៍រ៉ូម។ ដូច្នេះហើយ សាសន៍រ៉ូមបាន ធ្វើទារុណកម្មដល់អ្នកគ្រីស្ទាន ដោយព្រោះសេចក្តីជំនឿរបស់ពួកគេ។ សាសន៍រ៉ូមក៏បានចាប់គ្រីស្ទាន យកទៅឱ្យតោស៊ីផងដែរ។ ពួកគេក៏បានដុតអ្នកគ្រីស្ទានទាំងរស់ផងដែរ។ តើរឿងនេះបានរារាំងគ្រិស្តសាសនាមិនឱ្យលូតលាស់បានដែរឬទេ? ទេ រឿងនេះមិនអាចរារាំងគ្រិស្តសាសនាបានឡើយ។ ដ្បិតអ្នក គ្រីស្ទានជាច្រើននាក់បានបន្តចែកចាយដំណឹងល្អអំពីព្រះយេស៊ូវ ធ្វើឱ្យក្រុមជំនុំបានលូតលាស់ឡើង។

ការវាយប្រហាររបស់សាតាំងទាស់នឹងក្រុមជំនុំ ត្រឹមតែបានធ្វើឱ្យក្រុមជំនុំរឹងមាំប៉ុណ្ណោះ។ ដូច្នេះហើយ សាតាំងបាននឹកឃើញផែនការថ្មីមួយ ដើម្បីបំផ្លាញរាស្ត្ររបស់ព្រះ។ តើផែនការដែលសាតាំងបានរៀបចំគឺជាផែនការអ្វីទៅ? ផែនការនោះគឺថា វា «បានចូលរួម» ជាមួយនឹងក្រុមជំនុំ។ តើ ដោយរបៀបណា? គឺវាបានធ្វើឱ្យមនុស្សជាច្រើននាក់បានទទួលបុណ្យជ្រមុជទឹក ទាំងដែលពួកគេមិនបាន យល់ច្បាស់អំពីសេចក្តីពិតនៃព្រះគម្ពីរ។ សមាជិកថ្មីៗទាំងនេះបាននាំគោលគំនិតខុសឆ្គងជាច្រើនអំពីព្រះចូលមកក្នុងព្រះវិហារ។ ប៉ុន្តែ ព្រះបានគង់នៅជាមួយនឹងក្រុមជំនុំរបស់ទ្រង់នៅក្នុងយុគសម័យងងឹត។ គឺថា ទ្រង់បានជួយឱ្យសិស្សរបស់ទ្រង់ប្រកាន់ជំហរស្មោះត្រង់ ចំពោះសេចក្តីពិតដែលមានចែង នៅក្នុងព្រះគម្ពីរ។