---
title:  សិស្សដ៏ស្មោះត្រង់ម្នាក់នៅក្នុងប្រទេសអ៊ីតាលី
date:  19/04/2024
---

នៅក្នុងប្រទេសអ៊ីតាលី សិស្សសាលារដ្ឋមានសិទ្ធជ្រើសរើសចូលរៀនមុខវិជ្ជាសាសនាជារៀង រាល់សប្តាហ៍។ នាងសារ៉ា (Sara) ដែលជាក្មេងស្រីដ៏តូចម្នាក់ បានសម្រេចចិត្តចូលរៀនដែរ ដោយសារ តែនាងចង់ដឹងបន្ថែមទៀតអំពីព្រះគម្ពីរ។ មិត្តរួមថ្នាក់របស់នាងបានដឹងភ្លាមថា នាងចេះគម្ពីរយ៉ាងស្ទាត់ ជំនាញ។ ដូច្នេះហើយ នៅពេលដែលអ្នកគ្រូសួរសំណួរអ្វីមួយ ពួកគេនឹងនិយាយព្រមៗគ្នាថា «សារ៉ាអាច ឆ្លើយបាន អ្នកគ្រូ»។

បន្ទាប់ពីបានឮក្មេងៗនិយាយដូច្នេះអស់រយៈពេលជាច្រើនខែ ក្រោយមក គ្រូបង្រៀនបានសួរ នាងថា «សារ៉ាកូនស្រី តើកូនចេះគម្ពីរច្រើនបែបនេះពីណាដែរ?»។ នាងសារ៉ាបាននិយាយថា «ខ្ញុំបានរៀនពីព្រះវិហារសេវេនដេយអាត់វេនទីស្ទ»។

គ្រូបង្រៀនម្នាក់នេះចង់ដឹងបន្ថែមទៀត ដូច្នេះហើយ គាត់បានទៅឯព្រះវិហារជាមួយនឹងនាង សារ៉ា។ លុះដល់ថ្នាក់ទី6 នាងសារ៉ាបានរៀនជាមួយនឹងគ្រូបង្រៀនសាសនាថ្មីម្នាក់ទៀត។ ជាថ្មីម្តងទៀត នាង សារ៉ាអាចឆ្លើយតបទៅនឹងសំណួរជាច្រើនដែលគ្រូថ្មីម្នាក់នេះបានសួរ។ ដោយការភ្ញាក់ផ្អើល គ្រូបង្រៀន ម្នាក់នេះបានសូមឱ្យនាងធ្វើបទបង្ហាញអំពីព្រះវិហារសេវេនដេយអាត់វេនទីស្ទ នៅក្នុងរយៈពេលប្រហែល ជា1ម៉ោង។ នាងសារ៉ាបានរៀបចំបទបង្ហាញរបស់នាង ដោយមានជំនួយពីប៉ាស្ទ័រ និងអ្នកដឹកនាំដទៃទៀត នៅក្នុងព្រះវិហារ។ នៅចុងបញ្ចប់នៃការធ្វើបទបង្ហាញរបស់នាង មិត្តរួមថ្នាក់ក៏បានសួរនាំនាងអំពីថ្ងៃ សប្បាតហ៍ ដែលជាថ្ងៃទី7ផងដែរ។

សព្វថ្ងៃនេះ នាងសារ៉ាកំពុងតែរៀននៅក្នុងវិទ្យាល័យមួយ ដែលគ្រូបង្រៀនសាសនារបស់នាង គឺជាដូនជី។ មានម្តងនោះ នាងបានធ្វើឱ្យដូនជីម្នាក់នេះភ្ញាក់ផ្អើលជាខ្លាំង ដោយបានសរសេរព្រះគម្ពីរមួយខនៅលើក្រដាសប្រឡង។ សិស្សជំទង់ដទៃទៀតមិនដែលសរសេរខគម្ពីរដាក់លើក្រដាសប្រឡងពីមុនមកនោះឡើយ។ ដូច្នេះហើយ ដូនជីម្នាក់នេះ បានសូមឱ្យនាងសារ៉ាពន្យល់គាត់។ នាងសារ៉ាបាន ប្រាប់គាត់អំពីជំនឿរបស់នាង។ ក្រោយមកទៀត ដូនជីក៏បានទៅព្រះវិហាររបស់នាងផងដែរ។

នៅក្នុងថ្នាក់នៅឯវិទ្យាល័យមួយទៀត គ្រូបង្រៀនបានអន់ចិត្តនឹងនាង នៅពេលដែលនាងមិន អាចឆ្លើយសំណួរមួយទាក់ទងទៅនឹងសាសនានៅក្នុងប្រទេសអ៊ីតាលី។ នាងសារ៉ាបានបកស្រាយថា នាងមិនបានដឹងអំពីសាសនានោះឡើយ ដោយសារតែនាងមិនមែនជាសមាជិកនៃនិកាយធំបំផុតនៅក្នុងប្រទេសអ៊ីតាលីនោះឡើយ។ គ្រូបង្រៀនបានសួរសំណួរជាច្រើន បន្ទាប់មក គាត់បានសូមឱ្យធ្វើបទ បង្ហាញពីមេរៀនមួយអំពីព្រះវិហារអាត់វេនទីស្ទ។ ការធ្វើបទបង្ហាញរបស់នាងបានធ្វើឱ្យគ្រូបង្រៀនពេញ ចិត្តជាខ្លាំង ដោយគាត់បាននិយាយថា «វាក៏ជាការល្អដែរ ដែលយើងបានរៀនសាសនាដទៃទៀតនៅក្នុង ថ្នាក់រៀនរបស់យើងនេះ»។

ទោះជាយ៉ាងនេះក្តី មួយឆ្នាំក្រោយមក នាងសារ៉ាត្រូវរៀនថ្នាក់នៅថ្ងៃសៅរ៍ជាមួយនឹងគ្រូដដែល នេះ។ គ្រូបង្រៀនម្នាក់នេះបានបង្ខំឱ្យនាងចូលរៀន ហើយនៅពេលដែលនាងមិនបានចូលរួម គាត់បាន បង្អាប់នាងវិញ។ គាត់បាននិយាយថា «កូនស្រី កូនមករៀនមក អ្នកគ្រូមិនប្រាប់គេថា កូនស្រីមករៀន នៅថ្ងៃសៅរ៍នោះឡើយ»។ មួយសប្តាហ៍ទៅមួយសប្តាហ៍បានកន្លងផុតទៅ គ្រូបង្រៀនម្នាក់នេះបានចំអក ឱ្យនាង។ នាងសារ៉ាបានតបទៅវិញថា «ខ្ញុំក៏អាចនៅផ្ទះនៅថ្ងៃសៅរ៍បានដែរ ដ្បិតនៅឯផ្ទះ វាប្រសើរជាង មករៀននៅឯសាលារៀននៅថ្ងៃសៅរ៍ទៅទៀត»។ មិត្តរួមថ្នាក់របស់នាងបានចាប់ផ្តើមការពារនាង ធ្វើឱ្យ នាងភ្ញាក់ផ្អើលជាខ្លាំង។ បន្ទាប់មក នៅថ្ងៃសប្បាតហ៍ នៅពេលដែលនាងសារ៉ាកំពុងតែអង្គុយថ្វាយបង្គំ នៅក្នុងព្រះវិហារ គ្រូបង្រៀនម្នាក់នេះបានសរសើរនាងនៅចំពោះមុខសិស្សដទៃទៀតវិញ។ គាត់បាន និយាយថា «ទោះបីជាសារ៉ាបានរៀនត្រឹមតែពាក់កណ្តាលម៉ោង ប៉ុន្តែ នាងបានទទួលពិន្ទុល្អជាងកូនៗ ទាំងអស់គ្នាទៅទៀត»។

នាងសារ៉ាបានជឿថា ព្រះបានប្រទានពរឱ្យនាង ដោយសារតែនាងបានបើកចំហសេចក្តីជំនឿ របស់នាង។ នាងបានប្រាប់បេសកកម្មអាត់វេនទីស្ទយ៉ាងដូច្នេះថា៖ «មិត្តរួមថ្នាក់របស់ខ្ញុំបានគោរពស្រឡាញ់ ខ្ញុំ ដោយសារតែពួកគេបានដឹងថា សេចក្តីជំនឿរបស់ខ្ញុំសំខាន់ចំពោះខ្ញុំណាស់»។