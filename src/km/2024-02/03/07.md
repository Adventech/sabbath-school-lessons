---
title:  ការសិក្សាបន្ថែម
date:  19/04/2024
---

នៅគ្រប់សម័យកាលទាំងអស់ ខ្មាំងសត្រូវរបស់ព្រះសុទ្ធតែពេញទៅដោយសម្អប់ និងកំហឹងខាងឯវិញ្ញាណទាស់នឹងសេចក្តីពិតនៃព្រះគម្ពីរដូចៗគ្នា។ ដូច្នេះហើយ ព្រះត្រូវការឱ្យអ្នកបម្រើរបស់ ទ្រង់រក្សាការចាំយាម និងត្រៀមខ្លួនជាស្រេចសម្រាប់ការវាយប្រហាររបស់សាតាំង។ អ្នកបម្រើរបស់ព្រះក៏ ត្រូវតែស្មោះត្រង់ចំពោះទ្រង់ និងចំពោះសេចក្តីពិតរបស់ទ្រង់ផងដែរ។ ដ្បិតនៅពេលដែលព្រះយេស៊ូវនៅ មានព្រះជន្មរស់នៅលើផែនដីនេះនៅឡើយ ទ្រង់បានបង្គាប់ដល់សិស្សរបស់ទ្រង់ថា «ឯសេចក្តីដែលខ្ញុំប្រាប់ ដល់អ្នករាល់គ្នានេះ នោះខ្ញុំក៏ប្រាប់ដល់មនុស្សទាំងអស់ដែរ គឺថា ‘ចូរចាំយាមចុះ’»។ (ដកស្រង់ពី Ellen G. White, The Great Controversy, pages 56 57 adapted។

សាតាំងបានព្យាយាមធ្វើការ ដើម្បីធ្វើឱ្យមនុស្សសង្ស័យទៅលើព្រះគម្ពីរ។ វិធីមួយបែបដែលសាតាំង បានធ្វើឱ្យសេចក្តីជំនឿ ដែលយើងមានចំពោះព្រះគម្ពីរបានចុះខ្សោយ គឺជាការយកវិទ្យាសាស្ត្រមកប្រៀប ធៀប។ សាតាំងក៏បានប្រើវិធីមួយបែបនេះ ដើម្បីធ្វើឱ្យសេចក្តីជំនឿដែលយើងមានចំពោះព្រះគម្ពីរបានចុះ ខ្សោយផងដែរ ដែលវិធីនោះ គឺជាការធ្វើឱ្យពួកអ្នកប្រាជ្ញខាងឯព្រះគម្ពីរ បង្រៀននូវគោលគំនិតខុសឆ្គង។ បើសិនជាយើងបានទទួលយកគោលគំនិតទាំងនេះ គោលគំនិតទាំងនេះនឹងធ្វើឱ្យសេចក្តីជំនឿ ដែលយើង មានចំពោះព្រះគម្ពីរបានចុះខ្សោយទៅ។ សូមក្រឡេកមើលឧទាហរណ៍មួយស្តីអំពីការបង្រៀនខុសឆ្គង។ កណ្ឌគម្ពីរដានីយ៉ែលត្រូវបានសរសេរឡើងជាង500ឆ្នាំ មុនពេលដែលព្រះយេស៊ូវបានចាប់កំណើតឡើង។ ប៉ុន្តែ អ្នកប្រាជ្ញខាងឯព្រះគម្ពីរជាច្រើននាក់បាននិយាយថា កណ្ឌគម្ពីរដានីយ៉ែលត្រូវបានសរសេរឡើងប្រហែល ជាត្រឹមតែ150ឆ្នាំប៉ុណ្ណោះ មុនពេលដែលព្រះយេស៊ូវបានចាប់កំណើតឡើង។ បើសិនជាលោកដានីយ៉ែល បានសរសេរព្រះគម្ពីរ500ឆ្នាំ មុនព្រះយេស៊ូវពិតមែន នោះគាត់អាចនឹងទាយត្រូវអំពីអ្វីៗគ្រប់យ៉ាងដែលបានកើតឡើងនៅពេលអនាគតជាមិនខាន។ ចំណុចនៅត្រង់នេះមានន័យថា លោកដានីយ៉ែលពិតជាហោរា របស់ព្រះមែនហើយ។ ចំណុចទាំងនេះអាចនឹងធ្វើឱ្យទស្សនៈរបស់អ្នកប្រាជ្ញទាំងនេះ ពិបាកនឹងទទួលយក។ ដូច្នេះហើយ ពួកគេបាននិយាយថា កណ្ឌគម្ពីរដានីយ៉ែលមិនត្រូវបានសរសេរនៅក្នុងកាលបរិច្ឆេទដែលកណ្ឌ គម្ពីរនេះបានកត់ត្រានោះឡើយ តែកណ្ឌគម្ពីរនេះត្រូវបានសរសេរជាច្រើនរយឆ្នាំក្រោយមកទៀតវិញ។ ប៉ុន្តែ គួរឱ្យសោកស្តាយណាស់ ការកុហកអំពីព្រះគម្ពីរនេះ គ្រាន់តែជាការកុហកមួយបែប ដែលអ្នកប្រាជ្ញខាងឯ ព្រះគម្ពីរបានបង្រៀនប៉ុណ្ណោះ។ អាក្រក់ជាងនេះទៅទៀតនោះ មនុស្សជាច្រើននាក់បានទទួលយកការកុហក នេះ ដោយសារតែពួកគេបានជឿទុកចិត្តទៅលើអ្នកប្រាជ្ញខាងឯព្រះគម្ពីរ ដែលបានបង្រៀនសេចក្តីខុសឆ្គង នោះ។ យើងក៏គ្មានចម្ងល់អ្វីដែរ នៅពេលដែលលោកប៉ុលបានដាស់តឿនយើងថា «ចូរលមើលគ្រប់ទាំងអស់ ហើយកាន់ខ្ជាប់តាមសេចក្តីដែលត្រឹមត្រូវ» នោះ (កូរិនថូសទី1 5:21)។

**សំណួរពិភាក្សា**

`1. តើសព្វថ្ងៃនេះ សាតាំងបានធ្វើអ្វីខ្លះ ដើម្បីធ្វើឱ្យមនុស្សសង្ស័យចំពោះព្រះគម្ពីរ?`

`2. តើអ្វីទៅគឺជាការការពារដ៏ល្អបំផុតរបស់យើង ទាស់នឹងការយល់ច្រឡំទៅលើព្រះគម្ពីរនោះ?`

`3. នៅក្នុងសង្គ្រាមពិភពលោករវាងសេចក្តីល្អ និងសេចក្តីអាក្រក់ សាតាំងចង់ឱ្យមនុស្សលោកជឿថា ព្រះ ទ្រង់អាក្រក់ និងកាចសាហាវ។ តើសាតាំងបានបោកបញ្ឆោតមនុស្សលោកឱ្យជឿទៅលើការកុហកនេះដោយ របៀបណា? តើព្រះបានឆ្លើយតបទៅនឹងការកុហករបស់សាតាំងដោយរបៀបណាដែរ?`

`4. លោកពេត្រុសបានមានប្រសាសន៍ថា «គ្មានពាក្យទំនាយណាក្នុងគម្ពីរ ដែលស្រាយបានតាមតែចិត្តនោះ ឡើយ» (ពេត្រុសទី2 1:20)។ ដូច្នេះហើយ យើងមិនត្រូវផ្លាស់ប្តូរព្រះគម្ពីរ ឱ្យចែងនូវអ្វីដែលយើងចង់ បាននោះឡើយ។ តើយើងបានការពារខ្លួនយើងចេញពីអំពើបាបនេះដោយរបៀបណា?`