---
title:  ចម្បាំងខាងឯគំនិត
date:  18/04/2024
---

`សូមអានខគម្ពីរកូរិនថូសទី2 4:3-6។ នៅក្នុងខ4 ព្រះបានមានបន្ទូលតាមរយៈលោកប៉ុល ថា «ជាពួកអ្នកដែលព្រះរបស់លោកីយ៍នេះ បានបង្អាប់ដល់គំនិតពួកគេដែលមិនជឿ ក្រែងរស្មីពន្លឺនៃដំណឹងល្អ ដែលសំដែងពីសិរីល្អនៃព្រះគ្រីស្ទដ៏ជារូបអង្គព្រះ បានភ្លឺមកដល់គេ»។ តើលោកប៉ុលចង់មាន ន័យយ៉ាងណាដែរ នៅពេលដែលគាត់បានមានប្រសាសន៍ថា សាតាំងបានបង្អាប់គំនិតរបស់ពួកគេនោះ? តើមនុស្សទាំងនេះបានមើលឃើញវិញដោយរបៀបណាដែរ?`

ពាក្យថា «គំនិត» នៅក្នុងខគម្ពីរកូរិនថូសទី2 4:4 ប្រែមកពីពាក្យថា «នូអេម៉ា (noema)» ជា ភាសាក្រេកដែលមានន័យថា គំនិត ឬការយល់ឃើញរបស់យើង។ សៀវភៅបកស្រាយព្រះគម្ពីររបស់ ព្រះវិហារសេវេនដេយអាត់វេនទីស្ទ បានផ្តល់ឱ្យយើងនូវការពន្យល់ដ៏មានអត្ថប្រយោជន៍មួយ ស្តីអំពីខគម្ពីរ កូរិនថូសទី2 4:4 យ៉ាងដូច្នេះថា៖ «សង្គ្រាមរវាងព្រះយេស៊ូវ និងសាតាំងគឺជាសង្គ្រាមនៅក្នុងគំនិតរបស់ មនុស្សលោក។ (សូមអានខគម្ពីររ៉ូម 7:23, 25; រ៉ូម 12:2; កូរិនថូសទី2 3:14; កូរិនថូសទី2 11; ភីលីព 2:5; ភីលីព 4:7, 8)។ សាតាំងចង់ «បង្អាប់» គំនិតរបស់មនុស្សលោក។ ឬអាចនិយាយបានថា អារក្សមិនចង់ឱ្យមនុស្សលោក រៀនសេចក្តីពិតនៃព្រះគម្ពីរនោះទេ។ តើសាតាំងបានបង្អាប់គំនិតរបស់យើង ដោយរបៀបណា? សាតាំងបានធ្វើឱ្យយើងបរិភោគច្រើន។ វាបានធ្វើឱ្យជាប់រវល់ជាមួយរបស់របរនៅក្នុង ជីវិតនេះ រហូតដល់យើងគ្មានពេលវេលាសិក្សាព្រះគម្ពីរ។ សាតាំងក៏បានបញ្ជ្រាបអំនួតមកក្នុងចិត្តរបស់ យើងផងដែរ ដើម្បីកុំឱ្យយើងថ្វាយបង្គំព្រះ តែថ្វាយបង្គំខ្លួនយើងវិញ។ នៅពេលនោះ យើងនឹងគិតថា យើងមិនត្រូវការព្រះអ្វីឡើយ » (ដកស្រង់ពី Volume 6, page 854, adapted។

មនុស្សនៅក្នុងខគម្ពីរកូរិនថូសទី2 4:4 គឺជាមនុស្សវង្វេង។ ពួកគេក៏គ្មានចំណេះដឹងអ្វីដែរ។ តើហេតុអ្វីបានជាពួកគេគ្មានចំណេះដឹងយ៉ាងដូច្នេះ? តើពួកគេជាមនុស្សល្ងង់ខ្លៅឬ? ទេ មិនដូច្នេះឡើយ។ ពួកគេគ្មានចំណេះដឹង ដោយសារតែពួកគេបានបដិសេធមិនព្រមរៀនសេចក្តីពិតនៃព្រះគម្ពីរ។ មនុស្ស វង្វេងជាច្រើននាក់នេះ មានឱកាសរៀនសេចក្តីពិតនៃព្រះគម្ពីរ។ ប៉ុន្តែ ពួកគេបានបដិសេធមិនព្រមជឿ ឡើយ។ ដ្បិតសាតាំងបាន «បង្អាប់» ភ្នែករបស់ពួកគេហើយ។ នគររបស់សាតាំងគឺជានគរដែលគ្មានពន្លឺ តែមានតែងងឹតប៉ុណ្ណោះ។ សៀវភៅបកស្រាយព្រះគម្ពីររបស់ព្រះវិហារសេវេនដេយអាត់វេនទីស្ទ (The SDA Bible Commentary adds) បានបន្ថែមទៀតថា «ដំណឹងល្អគឺជារឿងតែមួយគត់ ដែលអាចជួយឱ្យ យើងមើល ‘ឃើញ’ ផែនការដ៏អាក្រក់របស់សាតាំង។ ដំណឹងល្អបានដឹកនាំយើងចេញពីការកុហកដ៏ងងឹត របស់សាតាំង ចូលទៅក្នុងសេចក្តីពិតនៃព្រះគម្ពីរវិញ» (ដកស្រង់ពី Volume 6, page 854, adapted)។ គម្ពីរសញ្ញាថ្មីបានបង្រៀនដំណឹងល្អនៃព្រះជន្ម ការសុគត និងការរស់ឡើងវិញរបស់ព្រះយេស៊ូវ។ ការរស់ ឡើងវិញគឺជាគ្រាមួយ នៅពេលដែលព្រះយេស៊ូវមានព្រះជន្មរស់ពីសុគតឡើងវិញ។ ដ្បិតព្រះគម្ពីរទាំងមូល គឺស្តីអំពីព្រះយេស៊ូវនេះឯង (យ៉ូហាន 5:39)។

`សូមអានខគម្ពីរយ៉ូហាន 1:4, 5, 9 និង14។ តើខទាំងនេះបានប្រាប់យើងអំពីព្រះយេស៊ូវយ៉ាងដូចម្តេចដែរ?`

សម្រាប់អ្នកគ្រីស្ទានដំបូង ព្រះយេស៊ូវគឺប្រៀបដូចជាតួពន្លឺ។ ព្រះយេសូ៊វបានសង្គ្រោះសិស្ស របស់ទ្រង់។ ទ្រង់បានផ្លាស់ប្តូរជីវិតរបស់ពួកគេ។ ដំណឹងល្អបានការពារពួកគេឱ្យរួចផុតពីការបោកបញ្ឆោត និងការកុហករបស់សាតាំង។ ព្រះយេស៊ូវតែងតែមានអ្នកស្មោះត្រង់ប្រុសស្រី ដែលបានប្រកាន់ជំហរខាង ឯសេចក្តីពិតនៃព្រះគម្ពីរ។ ដូច្នេះហើយ នៅក្នុងឆ្នាំដំបូងនៃក្រុមជំនុំ សេចក្តីស្រឡាញ់ សេចក្តីមេត្តា និង សេចក្តីពិតរបស់ព្រះយេស៊ូវបានចែងចាំង ដូចជាតួពន្លឺនៅក្នុងទីងងឹងយ៉ាងដូច្នោះដែរ។