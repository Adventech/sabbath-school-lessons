---
title:  ការលះបង់សេចក្តីមួយចំនួនដែលបានចែងនៅក្នុងព្រះគម្ពីរ
date:  14/04/2024
---

`តើព្រះយេស៊ូវ និងសាតាំងមានលក្ខណៈខុសពីគ្នាដោយរបៀបណាដែរ? សូមប្រៀបធៀបខគម្ពីរ យ៉ូហាន 14:6 ជាមួយនឹងខគម្ពីរយ៉ូហាន 8:44 សម្រាប់ចម្លើយ។`

ព្រះយេស៊ូវគឺជាសេចក្តីពិត។ ដូច្នេះហើយ អ្វីៗគ្រប់យ៉ាងដែលព្រះយេស៊ូវបានមានបន្ទូល គឺ ជាការពិត។ សេចក្តីពិតមានប្រភពមកពីព្រះ។ ដ្បិតព្រះគឺជាគ្រឹះនៃគោលជំនឿ និងកិច្ចបង្រៀនទាំងអស់ របស់យើង។

សាតាំងគឺជាមេកុហក។ វាបានប្រឌិតនូវការកុហក ការបោកបញ្ឆោត និងការប្រឌិតនូវព័ត៌មាន ខុសឆ្គង។ សាតាំងបានប្រើរឿងទាំងនេះ ដើម្បីដឹកនាំមនុស្សចេញពីសេចក្តីពិតនៃព្រះគម្ពីរ។ នៅក្នុងសួន អេដែន សាតាំងបានបោកបញ្ឆោតនាងអេវ៉ា ដោយការកុហក។ ការកុហករបស់សាតាំងបានធ្វើឱ្យនាង អេវ៉ាសង្ស័យចំពោះព្រះ ដោយវាបានបញ្ចុះបញ្ចូលនាងថា ព្រះបានកុហកនាង។ «រួចពស់ក៏និយាយទៅ ស្ត្រីថា អ្នកមិនស្លាប់ជាពិតមែនទេ» (លោកុប្បត្តិ 3:4) បើសិនជានាងបានបរិភោគផ្លែឈើនេះ។ សាតាំង បានឱ្យនិយមន័យខុសឆ្គងមួយដល់ពាក្យពេចន៍ ដែលព្រះបានមានបន្ទូល ដោយប្រើការកុហករបស់វា។ អាក្រក់ជាងនេះទៅទៀតនោះ សាតាំងបានផ្លាស់ប្តូរពាក្យពេចន៍ ដែលព្រះបានមានបន្ទូលឱ្យទៅជាការ កុហកវិញ។ សព្វថ្ងៃនេះ សាតាំងក៏បានបន្តប្រើនូវការបោកបញ្ឆោតដ៏ពិសពុលដដែលនេះផងដែរ។ វាបាន ធ្វើឱ្យមនុស្សមានមន្ទិលសង្ស័យចំពោះព្រះគម្ពីរ។ សាតាំងបានបង្រៀននូវការកុហកទុកជាសេចក្តីពិតនៃ ព្រះគម្ពីរវិញ ដោយវាបាននិយាយនូវការកុហករបស់វា ដោយបានអះអាងថា មានប្រភពចេញមកពីព្រះគម្ពីរ ផងដែរ។

`សូមប្រៀបធៀបខគម្ពីរសុភាសិត 23:23; យ៉ូហាន 17:17 និងយ៉ូហាន 8:32។ តើខទាំងនេះបានបង្រៀនយើងអំពីប្រាជ្ញារបស់ព្រះគម្ពីរយ៉ាងដូចម្តេចដែរ?`

«សាតាំងបានដឹងថា ព្រះគម្ពីរបានបើកបង្ហាញសេចក្តីពិតដល់មនុស្សលោក។ ព្រះគម្ពីរបាន បង្ហាញមនុស្សលោកថា សាតាំងគឺជាអ្នកបោកប្រាស់ និងជាអ្នកកុហក។ ប៉ុន្តែ អ្នកដែលបានអានព្រះគម្ពីរ មិនបានចាញ់បញ្ឆោតសាតាំងឡើយ។ សូម្បីតែព្រះអង្គសង្គ្រោះទ្រង់ផ្ទាល់ ក៏បានប្រើសេចក្តីពិតនៃព្រះគម្ពីរ ដើម្បីយកឈ្នះសង្គ្រាមទាស់នឹងសាតាំងផងដែរ។ ដ្បិតនៅពេលដែលសាតាំងបានបៀតបៀនព្រះយេស៊ូវ នោះព្រះបានមានបន្ទូលថា ‘មានសេចក្តីចែងទុកមកថា . . . .’។ ព្រះយេស៊ូវបានឆ្លើយតបទៅនឹងការ កុហករបស់សាតាំង ដោយប្រើប្រាជ្ញាដ៏ខ្លាំងពូកែ ដែលមានប្រភពមកពីព្រះគម្ពីរ។ ព្រះគម្ពីរក៏ប្រៀបដូចជាខែលរបស់ព្រះយេស៊ូវយ៉ាងដូច្នោះដែរ។ សាតាំងអាចគ្រប់គ្រងត្រឹមតែមនុស្សដែលមិនបានសិក្សាព្រះគម្ពីរ ប៉ុណ្ណោះ។ ដ្បិតអ្នកដែលបានសិក្សាព្រះគម្ពីរងាយនឹងទទួលការគ្រប់គ្រងរបស់វា ហើយនិងការដឹកនាំ របស់សម្តេចប៉ាបផងដែរ។ ព្រះគម្ពីរបានបង្គាប់ឱ្យយើងថ្វាយបង្គំតែព្រះមួយគត់ មិនមែនថ្វាយបង្គំមនុស្ស លោក នោះទេ។ ដូច្នេះហើយ សាតាំងបានព្យាយាមរារាំងមនុស្សលោក មិនឱ្យដឹងសេចក្តីពិតនៃព្រះគម្ពីរ នោះឡើយ។ កាលពីសម័យមុន សាតាំងបានលាក់ព្រះគម្ពីរ និងសេចក្តីពិតនៃព្រះគម្ពីរចេញពីមនុស្សលោក។ ព្រះវិហាររ៉ូមុាំងកាតូលិកបានធ្វើតាមផែនការដដែលនេះ។ ព្រះវិហារនេះមិនអនុញ្ញាតឱ្យអ្នកដទៃ អានព្រះគម្ពីរ ឬមានព្រះគម្ពីរផ្ទាល់ខ្លួននៅឯផ្ទះ អស់រយៈពេលជាច្រើនរយឆ្នាំ។ ពួកសង្ឃកាតូលិកបាន បង្រៀននូវរឿង ដែលព្រះគម្ពីរមិនបានចែង។ ពួកគេបានបង្រៀនថា សម្តេចប៉ាបគឺជាស្តេចដែលព្រះបាន តែងតាំងនៅលើផែនដីនេះ។ ដូច្នេះហើយ មនុស្សបានចាត់ទុកសម្តេចប៉ាបថា ជាក្បាលនៃក្រុមជំនុំផង ជាក្បាលនៃរាជរដ្ឋាភិបាលផង» (ដកស្រង់ពី Ellen G. White, The Great Controversy, page 51, adapted។

`តើសព្វថ្ងៃនេះ សាតាំងបានព្យាយាមផ្លាស់ប្តូរសេចក្តីពិតនៃព្រះគម្ពីរដោយរបៀបណាដែរ?`