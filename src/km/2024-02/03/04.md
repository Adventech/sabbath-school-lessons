---
title:  ព្រះគម្ពីរបានការពារយើង
date:  16/04/2024
---

`សូមប្រៀបធៀបខគម្ពីរយ៉ូហាន 17:15-17 និងកិច្ចការ 20:32។ តើព្រះយេស៊ូវ និងលោក ប៉ុលបានផ្តល់ដំបូន្មានអ្វីដល់យើង? តើយើងគួរតែធ្វើអ្វីខ្លះ ដើម្បីការពារខ្លួនយើងចេញពីការកុហក និងការ បោកបញ្ឆោតរបស់សាតាំងនោះ?`

ព្រះគម្ពីរគឺជាព្រះបន្ទូលរបស់ព្រះ។ ព្រះគម្ពីរបានបង្ហាញយើងអំពីផែនការដែលព្រះបានរៀបចំ សម្រាប់ជីវិតរបស់យើង។ ព្រះគម្ពីរមិនអាចផ្តល់ដំបូន្មានខុសឆ្គងដល់យើងបានឡើយ។ ដូច្នេះហើយ យើង នៅតែអាចជឿទុកចិត្តទៅលើព្រះគម្ពីរ និងការបង្រៀននៅក្នុងព្រះគម្ពីរជានិច្ច។ ព្រះគម្ពីរក៏បានបង្ហាញយើង អំពីផែនការដែលព្រះបានរៀបចំ ដើម្បីសង្គ្រោះមនុស្សមានបាបផងដែរ។ ដ្បិតព្រះបានមានបន្ទូលតាម រយៈលោកប៉ុលថា «គ្រប់ទាំងបទគម្ពីរ គឺជាព្រះទ្រង់បានបញ្ចេញព្រះវិញ្ញាណបណ្តាលឲ្យតែងទេ ក៏មាន ប្រយោជន៍សម្រាប់ការបង្រៀន ការរំឭកឲ្យដឹងខ្លួន ការប្រដៅតម្រង់ និងការបង្ហាត់ខាងឯសេចក្តីសុចរិត» (ធីម៉ូថេ ទី2 3:16)។ ព្រះគម្ពីរទាំងមូលមានប្រភពមកពីព្រះ មិនមែនត្រឹមតែផ្នែកខ្លះនៅក្នុងព្រះគម្ពីរនោះទេ។ យើងត្រូវតែទទួលស្គាល់ថា ព្រះគម្ពីរទាំងមូលមានប្រភពមកពីព្រះ។ បើសិនជាយើងមិនបាន ជឿដូច្នេះទេ សាតាំងយកការកុហករបស់វាមកបោកបញ្ឆោតយើងបាន។

ព្រះគម្ពីរបានបង្ហាញយើងអំពីសេចក្តីស្រឡាញ់របស់ព្រះ តាមរយៈសង្គ្រាមពិភពលោករវាងសេចក្តីល្អ និងសេចក្តីអាក្រក់។ ព្រះគម្ពីរក៏បានបង្ហាញយើងអំពីការកុហក និងការបោកបញ្ឆោតដ៏អាក្រក់ របស់សាតាំងផងដែរ។ ដ្បិតវាស្អប់ព្រះគម្ពីរណាស់។ ហើយវាក៏បានធ្វើរឿងគ្រប់យ៉ាងតាមដែលវាអាចទៅបាន ដើម្បីរារាំងមិនឱ្យព្រះគម្ពីរគ្រប់គ្រងមកលើជីវិតរបស់យើងផងដែរ។

បើគ្មានព្រះគម្ពីរទេ តើយើងអាចយល់អំពីផែនការរបស់ព្រះ សម្រាប់មនុស្សមានបាបច្រើនប៉ុនណា ដែរ? តើយើងអាចយល់អំពីព្រះជន្ម និងការបង្រៀនរបស់ព្រះយេស៊ូវបានប៉ុនណាដែរ? បើគ្មានព្រះគម្ពីរទេ តើយើងអាចយល់អំពីការសុគតរបស់ព្រះយេស៊ូវនៅលើឈើឆ្កាងដែរឬទេ? តើយើងអាចយល់អំពីការរស់ ពីស្លាប់ឡើងវិញ ឬការយាងមកវិញជាលើកទី2របស់ទ្រង់ដែរឬទេ?

ព្រះគម្ពីរបានប្រាប់យើងអំពីការបង្រៀនសំខាន់ៗទាំងអស់នេះ។ យើងត្រូវតែយកព្រះគម្ពីរតែមួយ គត់ មកធ្វើជារូបស័ព្ទតំណាងឱ្យសេចក្តីជំនឿរបស់យើង និងតំណាងឱ្យអ្វីៗគ្រប់យ៉ាងដែលយើងបានជឿ។

ដូច្នេះហើយ យើងត្រូវតែបដិសេធនូវការបង្រៀនរបស់អ្នកណាម្នាក់ ដែលបាននិយាយថា ព្រះគម្ពីរ គ្មានប្រភពមកពីព្រះអ្វីឡើយ។ អ្នកគ្រីស្ទានជាច្រើននាក់ដែលបាននិយាយថា ពួកគេស្រឡាញ់ព្រះគម្ពីរ បានធ្វើឱ្យមនុស្សជាច្រើននាក់សង្ស័យចំពោះការបង្រៀន ដែលមានចែងនៅក្នុងព្រះគម្ពីរ។ អ្នកគ្រីស្ទាន ទាំងនេះបានបង្រៀនថា ព្រះគម្ពីរមានប្រភពមកពីមនុស្ស មិនមែនមកពីព្រះនោះឡើយ។ ពួកគេបាននិយាយ ថា «ស្តេច អ្នកគង្វាល អ្នកនេសាទ កវី និងពួកសង្ឃបានសរសេរព្រះគម្ពីរនេះឡើង។ ពួកគេបានរស់នៅ កាលពីយូរលង់ណាស់មកហើយ។ គោលគំនិតរបស់ពួកគេគឺជាគោលគំនិតបុរាណ។ ដូច្នេះហើយ ពួកគេ គ្មានមេរៀនសំខាន់អ្វី ដែលត្រូវនិយាយមកកាន់យើងនៅពេលបច្ចុប្បន្ននេះឡើយ»។

តើនេះជារឿងការពិតដែរឬទេ? ទេ មិនមែនដូច្នេះឡើយ។ តាមពិតទៅ ព្រះគម្ពីរបានបង្រៀន យើងថា អ្នកប្រាជ្ញទាំងនេះបានយល់ច្រឡំទេ។ ជាការពិតណាស់ យើងបានដឹងថា ព្រះគម្ពីរមានពេញទៅ ដោយសេចក្តីពិតសំខាន់ៗ សម្រាប់ជីវិតរបស់យើងនៅពេលបច្ចុប្បន្ននេះ។

`តើព្រះគម្ពីរមានចំណែកអ្វីខ្លះ នៅក្នុងផែនការដែលព្រះបានរៀបចំ ដើម្បីសង្គ្រោះយើងនោះ? សូមអានខគម្ពីរទំនុកតម្កើង 119:105, 116, 130, 133 និង160 សម្រាប់ចម្លើយ។`