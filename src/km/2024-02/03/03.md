---
title:  សត្វចចកដែលស្រេកឃ្លាន និងកាចសាហាវ
date:  15/04/2024
---

`នៅតាមផ្លូវទៅកាន់ទីក្រុង លោកប៉ុលបានឈប់សម្រាកនៅក្នុងទីក្រុងមីលេត។ នៅទីនោះ លោក ប៉ុលបានជួបជាមួយនឹងមេដឹកនាំពីក្រុមជំនុំអេភេសូរ។ លោកប៉ុលបានដាស់តឿនពួកគេអំពីអនាគត។ តើលោកប៉ុលបានដាស់តឿននូវរឿង2អ្វីដែរ? សូមអានខគម្ពីរកិច្ចការ 20:27-32 សម្រាប់ចម្លើយ។`

លោកប៉ុលបានដាស់តឿនពួកមេដឹកនាំអំពីរឿង2យ៉ាងដែលត្រូវកើតឡើង បន្ទាប់ពីគាត់បាន ចាកចេញពីពួកគេទៅ។ រឿងទី1 លោកប៉ុលបានមានប្រសាសន៍ថា «ដ្បិតខ្ញុំដឹងថា ក្រោយដែលខ្ញុំទៅបាត់ នោះនឹងមានឆ្កែព្រៃដ៏សាហាវ ដែលមិនចេះប្រណីដល់ហ្វូង វានឹងចូលមកក្នុងពួកអ្នករាល់គ្នា» (កិច្ចការ 20:29)។ សត្វគឺជារូបស័ព្ទតំណាងឱ្យមនុស្សដែលបានធ្វើជាគ្រីស្ទាន ដោយព្រោះសេចក្តីជំនឿរបស់ ពួកគេ។ លោកប៉ុលចាកចេញពីទីក្រុងមិនទាន់បានយូរប៉ុន្មានផង អ្វីៗគ្រប់យ៉ាងបានកើតឡើង ដូចជា លោកប៉ុលបានដាស់តឿនពួកគេមែន។ នៅក្នុងសតវត្សទី1 (ឆ្នាំ0-100នៃគ្រិស្តសករាជ) និងសតវត្ស ទី2 (ឆ្នាំ101នៃគ្រិស្តសករាជ) ពួកសាសន៍រ៉ូមបានបៀតបៀនអ្នកគ្រីស្ទាន ដោយសារសេចក្តីជំនឿរបស់ ពួកគេ។ អ្នកគ្រីស្ទានទាំងនេះបានបដិសេធមិនព្រមថ្វាយបង្គំស្តេចនៃសាសន៍រ៉ូម ឬក្រាបថ្វាយបង្គំព្រះក្លែងក្លាយរបស់សាសន៍រ៉ូមនោះឡើយ។ ពួកសាសន៍រ៉ូមបានចាប់អ្នកគ្រីស្ទានស្មោះត្រង់ទាំងនេះឃុំឃាំង ឬដុតពួកគេទាំងរស់។ រឿងទី2 លោកប៉ុលបានដាស់តឿនមេដឹកនាំ ពីក្រុមជំនុំអេភេសូរអំពីគ្រោះថ្នាក់មួយទៀត។

គ្រោះថ្នាក់នេះនឹងមានប្រភពចេញពីក្រុមជំនុំខាងក្នុងវិញ។ លោកប៉ុលបានមានប្រសាសន៍ថា «ហើយក្នុងចំណោមអ្នករាល់គ្នា ក៏នឹងកើតមានមនុស្ស ដែលនឹងអធិប្បាយសេចក្តីទំនាស់ខុសដែរ ដើម្បីនឹងទាញ នាំពួកសិស្សទៅតាមគេវិញ» (កិច្ចការ 20:30)។ ដ្បិតមនុស្សនឹងនាំមកនូវការបង្រៀនក្លែងក្លាយចូលមក ក្នុងព្រះវិហារ។ ពួកមេដឹកនាំព្រះវិហារបានបញ្ចូលសេចក្តីបង្រៀនក្លែងក្លាយជាមួយនឹងសេចក្តីពិតនៃព្រះគម្ពីរ ដើម្បីនាំមនុស្សមកឱ្យព្រះយេស៊ូវបន្ថែមទៀត។ តើមានអ្វីកើតឡើង? គឺថា ក្រុមជំនុំបានបដិសេធ សេចក្តីពិតដ៏សំខាន់ដែលមានចែងនៅក្នុងព្រះគម្ពីរ។

`តើមានអ្វីកើតឡើង នៅពេលដែលក្រុមជំនុំបដិសេធសេចក្តីពិតនៃព្រះគម្ពីរនោះ? សូមអាន ខគម្ពីរថែស្សាឡូនីចទី2 2:7-12 សម្រាប់ចម្លើយ។`

ក្រុមជំនុំនៅក្នុងសម័យលោកប៉ុលបានចាប់ផ្តើមបដិសេធសេចក្តីពិតនៃព្រះគម្ពីរម្តងរួចទៅហើយ។ ដ្បិតការបង្រៀនក្លែងក្លាយបានបង្រៀនថា មនុស្សលោកមិនចាំបាច់គោរពបញ្ញត្តិរបស់ព្រះនោះទេ។ គ្រីស្ទាន ខ្លះបាននាំរូបសំណាកនៃព្រះក្លែងក្លាយចូលមកក្នុងព្រះវិហារ ដោយដាក់ឈ្មោះរូបសំណាកទាំងនោះ តំណាង ឱ្យពួកបរិសុទ្ធគ្រីស្ទាន។ ពួកមេដឹកនាំព្រះវិហារបាននិយាយថា រូបសំណាកបានជួយឱ្យអ្នកមិនជឿព្រះងាយទទួលយកអ្នកគ្រីស្ទាន។ នៅពេលនោះ ក្រុមជំនុំក៏បានយកថ្ងៃអាទិត្យមកជំនួសថ្ងៃសប្បាតហ៍ផងដែរ។ ថ្ងៃអាទិត្យគឺជាថ្ងៃនៃការថ្វាយបង្គំព្រះសុរិយា ដែលជាព្រះនៃសាសន៍រ៉ូម។ ប៉ុន្តែ ក្រុមជំនុំបានចាប់ផ្តើមថ្វាយបង្គំព្រះនៅថ្ងៃអាទិត្យវិញ ដើម្បីលើកតម្កើងការរស់ឡើងវិញរបស់ព្រះយេស៊ូវ នៅពេលដែលទ្រង់ បានរស់ពីស្លាប់ឡើងវិញនោះ។ ព្រះគម្ពីរមិនបានគាំទ្រឱ្យផ្លាស់ប្តូរពីថ្ងៃសប្បាតហ៍ទៅថ្ងៃអាទិត្យនោះទេ។ សព្វថ្ងៃនេះ គ្រីស្ទានជាច្រើននាក់ក៏បានបន្តថ្វាយបង្គំព្រះ នៅថ្ងៃសប្បាតហ៍ក្លែងក្លាយនេះតទៅមុខទៀត ដែរ។