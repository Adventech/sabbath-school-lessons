---
title:  បាដិហារ្យចុងក្រោយរបស់សាតាំង ផ្នែកទី1
date:  05/06/2024
---

`តើការបោកបញ្ឆោត និងការកុហកចុងក្រោយរបស់សាតាំងគឺជាអ្វីខ្លះ? សូមអានខគម្ពីរម៉ាថាយ 24:5, 11, 24; ថែស្សាឡូនីចទី2 2:7-9; វិវរណៈ 13:13, 14 និងវិវរណៈ 16:13, 14 សម្រាប់ ចម្លើយ។`

អារក្សនឹងប្រើបាដិហារ្យ និងទីសំគាល់ផ្សេងៗ ដើម្បីបោកបញ្ឆោតមនុស្សជាច្រើន មុនការយាង មកជាលើកទី2។ លោកអេនចេល រ៉ូទ្រីហ្គាស់ (Angel Rodriguez) បានបកស្រាយពីរបៀបដែលពួក អារក្សបានបញ្ឆោតមនុស្ស នៅក្នុងសម័យចុងក្រោយយ៉ាងដូច្នេះថា៖ «តើអាថ៌កំបាំងពីក្រោយភាពជោគជ័យ របស់ពួកអារក្សគឺជាអ្វី? តើពួកវានឹងបញ្ចុះបញ្ចូលមនុស្សលោកឱ្យថ្វាយបង្គំសាតាំង ដោយសារតែសារដ៏មានឥទ្ធិពលរបស់ពួកវាដែរឬទេ? ទេ មិនមែនដូច្នោះឡើយ ផ្ទុយទៅវិញ ពួកគេនឹងធ្វើបាដិហារ្យ និង ទីសំគាល់ជាច្រើនវិញ។ បាដិហារ្យទាំងនេះនឹងប៉ះពាល់ចិត្តរបស់មនុស្សលោក មិនមែនប៉ះពាល់គំនិតរបស់ពួកគេនោះឡើយ។ បាដិហារ្យទាំងនេះមិនមែនមានប្រភពមកពីព្រះនោះទេ។ ដ្បិតខណៈពេលដែល សង្គ្រាមលោករវាងព្រះយេស៊ូវ និងសាតាំងបានបញ្ចប់ទៅ នោះពួកអារក្សនឹងគ្រប់គ្រងមនុស្សសឹងតែ ទាំងអស់។ មនុស្សសឹងតែទាំងអស់នៅលើផែនដីនេះ នឹងជឿទៅលើការកុហករបស់សាតាំងដែលថា មនុស្សស្លាប់អាចនិយាយមកកាន់យើងបាន»។ (ដកស្រង់ពី The Closing of the Cosmic Conflict: Role of the Three Angels’ Messages,” unplublished manuscipt, page 6។

តើហេតុអ្វីបានជាយើងមិនត្រូវជឿទុកចិត្តថា អារម្មណ៍របស់យើងនឹងជួយឱ្យយើងសម្រេចបាន នូវអ្វីដែលជាសេចក្តីពិតនោះ? តើអារម្មណ៍មានចំណែកអ្វីដែរ នៅក្នុងសេចក្តីជំនឿរបស់យើងនោះ? តើសាតាំងបានព្យាយាមគ្រប់គ្រងអារម្មណ៍របស់យើងដោយរបៀបណា? តើសាតាំងបានធ្វើឱ្យយើងយល់ ឃើញថា អារម្មណ៍របស់យើងសំខាន់ជាងអ្វី ដែលព្រះគម្ពីរបានបង្គាប់ឱ្យយើងធ្វើនោះដោយរបៀបណា ?

«សាតាំងបានត្រៀមខ្លួនជាស្រេចសម្រាប់ការខិតខំចុងក្រោយរបស់វា ដើម្បីបោកបញ្ឆោតមនុស្ស លោកនៅលើផែនដីនេះអស់រយៈពេលយ៉ាងយូរ . . . . វាបានរៀបចំមនុស្សលោកជាស្រេចបន្តិចម្តងៗ ដើម្បីឱ្យពួកគេបានទទួលយកការកុហករបស់វាដែលថា មនុស្សស្លាប់អាចនឹងទាក់ទងជាមួយនឹងយើងបាន។ កិច្ចការរបស់សាតាំងមិនទាន់ចប់សព្វគ្រប់នៅឡើយទេ ប៉ុន្តែ វានឹងធ្វើឱ្យគ្រប់យ៉ាងរួចរាល់ជាស្រេច មុនពេលដែលប្រវត្តិសាស្ត្រនៃផែនដីនេះត្រូវបានបញ្ចប់ . . . . យើងត្រូវតែមានសេចក្តីជំនឿទៅលើព្រះ និងមានសេចក្តីជំនឿទៅលើព្រះគម្ពីរ។ ពីព្រោះព្រះ និងសេចក្តីពិតនៃព្រះគម្ពីរនឹងការពារយើងពីការកុហក របស់សាតាំង។ បើគ្មានសេចក្តីជំនឿទៅលើព្រះ ឬព្រះគម្ពីរទេ នោះយើងនឹងចាញ់បញ្ឆោតការកុហករបស់ សាតាំងជាមិនខាន។ ពីព្រោះឥឡូវនេះ សាតាំងកំពុងតែល្បួងមនុស្សលោកនៅលើផែនដីនេះ។ មនុស្ស លោកបានគិតថា ពួកគេមានទីជ្រកកោណ ទាំងដែលពួកគេមិនទាន់មានសុវត្ថិភាពនៅឡើយ។ ពួកគេ នឹងបានយល់សេចក្តីពិត នៅពេលដែលរឿងគ្រប់យ៉ាងហួសពេលអស់»។ (ដកស្រង់ពី Ellen G. White, The Great Controversy, pages 561, 562។ ជាការពិតណាស់ មានតែព្រះយេស៊ូវ និងព្រះគម្ពីរមួយ គត់ ដែលអាចការពារយើងឱ្យរួចផុតពីការកុហករបស់សាតាំង។

`តើការបញ្ឆោត និងការកុហករបស់សាតាំង ដែលព្រះយេស៊ូវបានការពារយើង ដោយសារតែយើងបានជឿទៅលើព្រះគម្ពីរនោះមានអ្វីខ្លះ?`