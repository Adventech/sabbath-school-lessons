---
title:  តើមនុស្សស្លាប់អាចនិយាយជាមួយនឹងយើងបានដែរឬទេ?
date:  01/06/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
សាស្តា 9:5; ទំនុកតម្កើង 6:5; យ៉ូហាន 11:11-14; សៀវភៅមហាវិវាទ ជំពូក31-34។

> <p>ខចងចាំ</p>
> «ព្រោះព្រះអម្ចាស់ទ្រង់នឹងយាងចុះពីស្ថានសួគ៌មក ដោយស្រែកបង្គាប់1ព្រះឱស្ឋ ទាំងមាន ឮសំឡេងមហាទេវតា និងត្រែរបស់ព្រះផង នោះពួកស្លាប់ក្នុងព្រះគ្រីស្ទនឹងរស់ឡើងវិញជាមុនបង្អស់ រួចយើងរាល់គ្នាដែលកំពុងតែរស់នៅ ក៏នឹងបានលើកឡើង ទៅក្នុងពពកជាមួយគ្នាទាំងអស់ ដើម្បីឲ្យ បានជួបជុំនឹងព្រះអម្ចាស់នៅនាអាកាស យ៉ាងនោះ យើងនឹងនៅជាមួយនឹងព្រះអម្ចាស់ជាដរាបទៅ» (ថែស្សាឡូនីចទី1 4:16, 17)។

ថ្មីៗនេះ មនុស្សបានចាប់ផ្តើមបង្កើតបទពិសោធន៍នៅពេលដែលជិតស្លាប់ (NDEs)។ នៅ ក្នុងអំឡុងនៃបទពិសោធន៍នេះ មនុស្សដែលស្លាប់ទៅហើយ បានភ្ញាក់ពីស្លាប់ឡើងវិញ។ បន្ទាប់ពីគេ បានភ្ញាក់ឡើងវិញ បុគ្គលម្នាក់នោះបានប្រាប់អំពីរឿងអស្ចារ្យជាច្រើនដែលគាត់បានឃើញ និងបានឮ នៅពេលដែលគាត់ «ស្លាប់» ទៅនោះ។ មនុស្សរាប់លាននាក់បានជឿថា រឿងទាំងនេះគឺជាភ័ស្តុតាង បង្ហាញថា មនុស្សស្លាប់មិនបានស្លាប់ពិតប្រាកដនោះឡើយ។ គោលជំនឿដែលថា វិញ្ញាណនឹងរស់នៅ បន្តទៅទៀត បន្ទាប់ពីរូបកាយបានស្លាប់ទៅហើយនោះ គឺជាការកុហកដ៏ធំបំផុតរបស់សាតាំង។

ការកុហកនេះ បានចាប់ផ្តើមឡើងជាមួយនឹងសត្វពស់នៅក្នុងសួនអេដែន។ សត្វពស់បាន កុហកដល់នាងអេវ៉ាថា «អ្នកមិនស្លាប់ជាពិតមែនទេ» (លោកុប្បត្តិ 3:4)។ ការកុហកនេះ គឺជាសេចក្តី សន្យាក្លែងក្លាយម៉្យាងដែលថា បន្ទាប់ពីស្លាប់ទៅ ជីវិតនឹងបន្តរស់នៅតទៅមុខទៀត។ ការកុហកនេះក៏ជាផ្នែកនៃសាសនាខុសឆ្គង ដែលបានចាប់ផ្តើមឡើងនៅក្នុងឆ្នាំ1800 ដោយក្រុមស៊ីស្ទឺរហ្វក់ (Fox sisters)។ ក្រុមស៊ីស្ទឺរហ្វក់បានអះអាងថា ពួកគេមានចម្លើយឆ្លើយតបទៅនឹងសំណួររបស់ពួកគេ ដែល ចម្លើយនោះបានមកពីវិញ្ញាណនៃមនុស្សស្លាប់។ (ក្រោយមក ក្រុមស៊ីស្ទឺរបានសារភាពថា ពួកគេបាន កុហកវិញ ពីព្រោះវិញ្ញាណមិនដែលបានទាក់ទងជាមួយនឹងក្រុមស៊ីស្ទឺរនេះម្តងណាឡើយ)។

ព្រះគម្ពីរគឺជាភ័ស្តុតាងតែមួយគត់ទាស់នឹងការកុហកដ៏ធំរបស់សាតាំង។