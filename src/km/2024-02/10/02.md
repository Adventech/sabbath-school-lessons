---
title:  គ្រោះថ្នាក់នៃការនិយាយជាមួយនឹងពួកវិញ្ញាណ
date:  02/06/2024
---

មនុស្សខ្លះបានជឿថា សេចក្តីស្លាប់គឺជាការចាប់ផ្តើមផ្នែកថ្មីណាមួយនៅក្នុងជីវិត។ គោលគំនិត នេះគឺជាការកុហកមួយបែប។ ការកុហកនេះមានប្រភពមកពីការបង្រៀនក្លែងក្លាយដែលថា វិញ្ញាណនឹង រស់នៅតទៅមុខទៀត បន្ទាប់ពីរូបកាយបានស្លាប់នោះ។ សាសនារ៉ូមបានបង្រៀននូវការកុហកបែបនេះ។ តើការកុហកបែបនេះបានចាប់ផ្តើមឡើងដោយរបៀបណា? គឺនៅពេលដែលរដ្ឋាភិបាលរ៉ូមមានបំណង ចង់ធ្វើឱ្យគ្រីស្ទសាសនាល្បីរន្ធឺជាមួយនឹងពលរដ្ឋរបស់ខ្លួន។ ដូច្នេះហើយ កាលពីដំបូង ពួកគេដឹកនាំគ្រីស្ទាន បានបង្រៀននូវការកុហកដែលថា វិញ្ញាណនឹងបន្តរស់នៅជារៀងរហូត ដើម្បីនឹងជួយឱ្យប្រជាជននៃសាសន៍រ៉ូមបានទទួលយកគ្រីស្ទសាសនា និងចូលរួមជាមួយនឹងក្រុមជំនុំ។ «គោលគំនិតដែលថា វិញ្ញាណ នឹងបន្តរស់នៅជារៀងរហូត គឺជាការបង្រៀនខុសឆ្គងមួយបែប។ ពីព្រោះពួកមេដឹកនាំនៃសាសន៍រ៉ូម ‘បាន យក’ គោលគំនិតខុសឆ្គងនេះពីសាសនារបស់ពួកគេ មកធ្វើជាផ្នែកមួយនៃគ្រីស្ទសាសនាវិញ»។ (ដកស្រង់ ពី Ellen G. White, The Great Controversy, page 549, adapted។

`«កុំឲ្យខ្លាចចំពោះពួកអ្នកដែលសម្លាប់បានតែរូបកាយ តែពុំអាចនឹងសម្លាប់ដល់ព្រលឹងបាននោះ ឡើយ ស៊ូឲ្យខ្លាចព្រះអង្គវិញជាជាង ដែលទ្រង់អាចនឹងធ្វើឲ្យទាំងព្រលឹង និងរូបកាយវិនាសទៅក្នុងនរកផង» (ម៉ាថាយ 10:28)។ តើខនេះបានប្រាប់អំពីការកុហកដែលថា វិញ្ញាណនឹងបន្តរស់នៅជារហូតនោះ យ៉ាងដូចម្តេចដែរ?`

ព្រះអម្ចាស់បានហាមមិនឱ្យរាស្ត្ររបស់ទ្រង់ប្រើវេទមន្តជាដាច់ខាត ដោយទ្រង់បានមានបន្ទូល ថា៖ «គ្រូសន្ធាប់ គ្រូខាប គ្រូគាថា ឬគ្រូអន្ទងខ្មោចណាឡើយ» (ចោទិយកថា 18:11)។ អ្នកណាដែល ប្រើវេទមន្តនឹងត្រូវគេចោលនឹងដុំថ្ម (លេវីវិន័យ 20:27)។ យើងអាចនឹងយល់ឃើញថា ទណ្ឌកម្មបែបនេះ គឺជាទណ្ឌកម្មដ៏សាហាវបំផុត។ ប៉ុន្តែ ព្រះបានបង្គាប់ឱ្យគេសម្លាប់គ្រូសន្ធាប់ គ្រូខាប គ្រូគាថា ឬគ្រូអន្ទង ខ្មោចចេញពីសាសន៍អ៊ីស្រាអែល ដើម្បីការពារកុំឱ្យពួកគេថ្វាយបង្គំព្រះក្លែងក្លាយ។

ពួកអារក្សបានគ្រប់គ្រងវេទមន្ត និងមនុស្សដែលប្រើវេទមន្តនោះ។ ដ្បិតនៅពេលណាដែលយើង ប្រើវេទមន្ត អារក្សនឹងបោកបញ្ឆោតយើងឱ្យធ្លាក់ទៅក្នុងការថ្វាយបង្គំព្រះក្លែងក្លាយជាមិនខាន។ ពោលគឺ នៅពេលដែលយើងប្រើវេទមន្តរបស់ពួកវា ដើម្បីនិយាយជាមួយមនុស្ស នោះមានន័យថា យើងក៏បានថ្វាយបង្គំពួកអារក្សនោះដែរ។ គោលជំនឿដែលថា យើងអាចនិយាយបានជាមួយមនុស្សស្លាប់ គឺជាផ្នែកមួយ នៃផែនការដ៏ធំ ដែលសាតាំងបានរៀបចំ ដើម្បីធ្វើឱ្យមនុស្សក្លាយទៅជាទាសកររបស់វា។ ប៉ុន្តែ ព្រះយេស៊ូវ បានរំដោះយើងចេញពីពួកអារក្ស និងវេទមន្តខ្មៅងងឹតរបស់ពួកវាវិញ។

`សូមអានខគម្ពីរសាស្តា 9:5; យ៉ូប 7:7-9 និងអេសាយ 8:19, 20។ តើខគម្ពីរទាំងនេះបាន បង្រៀនយើងអំពីសេចក្តីស្លាប់ និងការទាក់ទងជាមួយនឹងមនុស្សស្លាប់នោះយ៉ាងដូចម្តេចដែរ?`

គោលគំនិតដែលថា មនុស្សស្លាប់នឹងឡើងទៅឯស្ថានសួគ៌ភ្លាម បន្ទាប់ពីពួកគេបានស្លាប់ទៅ នោះ ត្រូវបានបង្រៀននៅជុំវិញយើងអស់រយៈពេលយ៉ាងយូរមកហើយ។ មនុស្សបានប្រើខគម្ពីរមួយចំនួន នៅក្នុងផ្លូវខុស ដើម្បីគាំទ្រគោលគំនិតនេះ។ ប៉ុន្តែ គោលគំនិតនេះបានដកហូតរបាំងការពាររបស់ពួកគេ ទាស់នឹងសាតាំងនៅពេលឥឡូវនេះ និងនៅក្នុងសម័យចុងក្រោយវិញ។