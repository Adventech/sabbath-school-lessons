---
title:  ការសិក្សាបន្ថែម
date:  07/06/2024
---

លោកលី ស្ទ្រូបេល (Lee Strobel) បានសរសេរសៀវភៅមួយក្បាលស្តីអំពីបទពិសោធន៍ នៅពេលជិតស្លាប់ (NDEs)។ នៅក្នុងសៀវភៅរឿងក្តីសម្រាប់នគរស្ថានសួគ៌ (A Case for Heaven) លោកស្ទ្រូបេលបានពិពណ៌នាអំពីមនុស្ស «ស្លាប់» ដែលបានបទពិសោធន៍បែបនេះ បន្ទាប់ពីពួកគេបាន ស្លាប់ទៅនោះ។ លោកស្ទ្រូបេលបាននិយាយថា បទពិសោធន៍នៅពេលជិតស្លាប់ គឺជាភ័ស្តុតាងបង្ហាញថា មនុស្សស្លាប់នៅតែអាចមានជីវិតរស់ បន្ទាប់ពីពួកគេបានស្លាប់ទៅនោះ។ ឧទាហរណ៍៖ «មានក្មេងម្នាក់បានទទួលបទពិសោធន៍នៅពេលជិតស្លាប់ នៅក្នុងអំឡុងពេលនៃការវះកាត់បេះដូង។ នាងបាននិយាយថា នាងបានជួបនឹងបងប្រុសរបស់នាង នៅពេលដែលនាងស្ថិតនៅក្នុងអំឡុងពេលនៃបទពិសោធន៍បែបនេះ។ ក្មេងស្រីម្នាក់នេះ បានភ្ញាក់ផ្អើលជាខ្លាំង ដោយសារតែនាងគ្មានបងប្រុសទាល់តែសោះ។ នាងបានប្រាប់ ឪពុករបស់នាងនូវអ្វីដែលបានកើតឡើង នៅពេលដែលនាងបាន ‘រស់’ ពីស្លាប់ឡើងវិញ។ ឪពុករបស់នាង បានសារភាពប្រាប់នាងថា នាងមានបងប្រុសម្នាក់ទៀត។ ប៉ុន្តែ បងរបស់នាងបានស្លាប់ តាំងពីនាងបាន កើតមកម្ល៉េះ»។ (ដកស្រង់ពី Lee Strobel, The Case for Heaven (Grand Rapids, MI: Zondervan Books, 2021), page 69, adapted។ គោលគំនិតរបស់លោកស្ទ្រូបេលអំពីជាតិក្រោយ មិនស្របជាមួយ នឹងសេចក្តីពិតដែលមានចែងនៅក្នុងព្រះគម្ពីរនោះឡើយ។ ដ្បិតយើងនឹងបានរង្វាន់ចុងក្រោយរបស់យើង នៅពេលដែលព្រះយេស៊ូវយាងត្រឡប់មកវិញតែមួយមុខគត់»។

«“ហើយដោយព្រោះឯងបានកាន់តាមរឿង ពីសេចក្តីអត់ធ្មត់របស់អញ នោះអញនឹងរក្សាឯងឲ្យរួចពីវេលាល្បង ដែលត្រូវមកលើលោកីយ៍ទាំងមូល ដើម្បីនឹងល្បងលដល់ពួកអ្នក ដែលនៅលើផែនដី ទាំងប៉ុន្មាន” (វិវរណៈ 3:10)។ អ្នកណាដែលគ្មានជំនឿទៅលើសេចក្តីពិតនៃព្រះគម្ពីរ អ្នកទាំងនោះនឹង ត្រូវចាញ់បញ្ឆោតទៅ។ ពួកគេនឹងបរាជ័យនៅក្នុងការសាកល្បង។ ពីព្រោះសាតាំងនឹងប្រើ ‘គ្រប់ទាំងសេចក្តី ឆបោករបស់សេចក្តីទុច្ចរិត’ ដើម្បីគ្រប់គ្រងពួកគេ (ថែស្សាឡូនីចទី2 2:10)។ ការកុហក និងការបោក បញ្ឆោតរបស់សាតាំងនឹងត្រូវបន្តម្តងហើយម្តងទៀត។ ប៉ុន្តែ សាតាំងត្រឹមតែអាចគ្រប់គ្រងមនុស្ស ដែលអនុញ្ញាតឱ្យវាគ្រប់គ្រងប៉ុណ្ណោះ។ វាមិនអាចគ្រប់គ្រងមនុស្ស ដែលមានបំណងចង់ដឹងសេចក្តីពិត និងមានបំណងចង់គោរពតាមសេចក្តីពិតនេះបានឡើយ។ ដ្បិតនៅពេលណាដែលយើងគោរពតាមសេចក្តីពិត នោះចិត្តរបស់យើងនឹងបានស្អាតឡើង។ ការស្តាប់បង្គាប់របស់យើង បានជួយឱ្យយើងត្រៀមខ្លួនជាស្រេច សម្រាប់ចម្បាំងដែលត្រូវមកដល់ នាពេលខាងមុខនេះ។ ព្រះនឹងការពាររាស្ត្រដែលស្តាប់បង្គាប់ទ្រង់ ទាស់ នឹងសាតាំង។ ពីព្រោះព្រះយេស៊ូវបានសន្យានឹងពួកគេថា “ដោយព្រោះឯងបានកាន់តាមរឿងពីសេចក្តីអត់ធ្មត់របស់អញ នោះអញនឹងរក្សាឯងឲ្យរួចពីវេលាល្បង” (វិវរណៈ 3:10)។ តើព្រះយេស៊ូវនឹងទុកឱ្យអ្នក ដែលជឿបានទុកចិត្តទៅលើទ្រង់នៅតែឯងដែរឬទេ?»។ (ដកស្រង់ពី Ellen G. White, The Great Controversy, page 560, adapted។

**សំណួរពិភាក្សា**

`1. តើការកុហក និងការបោកបញ្ឆោតអ្វីខ្លះ ដែលសាតាំងបានយកមកប្រើ ដើម្បីគ្រប់គ្រងចិត្តរបស់មនុស្ស លោកនោះ? តើសាតាំងបានយកកម្មវិធីទូរទស្សន៍ រឿងកុន និងបណ្តាញសង្គម មកគ្រប់គ្រងមនុស្សលោក ដោយរបៀបណា?`

`2. ឧបមាថា លោកអ្នកមានមិត្តភក្តិម្នាក់ ដែលគាត់ទើបតែបាត់បង់អ្នកជាទីស្រឡាញ់របស់គាត់។ មិត្តភក្តិ ម្នាក់នេះបានជឿថា អ្នកជាទីស្រឡាញ់របស់គាត់ បានទៅនៅឯស្ថានសួគ៌ហើយ។ តើលោកអ្នកនឹងនិយាយ យ៉ាងណាដែរ ដើម្បីជួយដល់មិត្តភក្តិរបស់លោកអ្នកនោះ? តើលោកអ្នកនឹងចែករំលែកសេចក្តីជំនឿរបស់ លោកអ្នក ជាមួយនឹងមិត្តភក្តិរបស់លោកអ្នកដែរឬទេ? តើអ្វីខ្លះ ដែលលោកអ្នកគួរនិយាយ និងមិនគួរ និយាយនោះ?`