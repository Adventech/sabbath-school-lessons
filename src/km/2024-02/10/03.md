---
title:  សេចក្តីស្លាប់នៅក្នុងគម្ពីរសញ្ញាចាស់
date:  03/06/2024
---

`តើខគម្ពីរទំនុកតម្កើង 6:5; ទំនុកតម្កើង 115:17; ពង្សាវតារក្សត្រទី1 2:10; ពង្សាវតារក្សត្រ ទី1 11:43 និងពង្សាវតារក្សត្រទី1 14:20 បានបង្រៀនយើងអំពីសេចក្តីស្លាប់យ៉ាងដូចម្តេចដែរ?`

គម្ពីរសញ្ញាចាស់មិនបានបង្រៀនថា វិញ្ញាណនឹងរស់នៅរហូត មិនចេះស្លាប់នោះឡើយ។ គម្ពីរ សញ្ញាចាស់ក៏មិនបានបង្រៀនថា អ្នកដែលបានសង្គ្រោះត្រូវហោះឡើងទៅស្ថានសួគ៌ ដើម្បីនឹងរស់នៅជា រៀងរហូតនោះដែរ។ ហើយយើងក៏មិនឃើញមានខណា នៅក្នុងព្រះគម្ពីរដែលបានចែងថា មនុស្សបាត់បង់ នឹងត្រូវចុះទៅស្ថាននរក បន្ទាប់ពីពួកគេស្លាប់ទៅនោះដែរ។ គម្ពីរសញ្ញាចាស់បានបង្រៀនយើងថា សេចក្តី ស្លាប់គឺជាការដេកលក់។ គម្ពីរឃីងចេម (King James Bible) បានប្រើរូបស័ព្ទនេះ ដើម្បីពិពណ៌នាំអំពីសេចក្តីស្លាប់។ នៅពេលដែលស្តេចដាវីឌបានសុគតទៅ នោះទ្រង់បាន «ផ្ទំលក់ទៅជាមួយនឹងពួកអយ្យកោ ទ្រង់ទៅ ហើយគេបញ្ចុះសពទ្រង់ នៅក្នុងទីក្រុងដាវីឌ» (ពង្សាវតារក្សត្រទី1 2:10; សូមអានខគម្ពីរពង្សាវ-តារក្សត្រទី1 15:24 ដើម្បីយកជាគំរូ)។ កវីដែលបានសរសេរកណ្ឌគម្ពីរទំនុកតម្កើង ជំពូក13 ក៏បានជឿ ថា សេចក្តីស្លាប់ក៏ប្រៀបដូចជាការដេកលក់យ៉ាងដូច្នោះដែរ ដោយគាត់បានសរសេរថា៖ «ឱព្រះយេហូវ៉ា ជាព្រះនៃទូលបង្គំអើយ សូមពិចារណាមើល ហើយឆ្លើយមកទូលបង្គំផង សូមបំភ្លឺភ្នែកទូលបង្គំ ក្រែងទូលបង្គំ ដេកលក់ទៅក្នុងសេចក្តីស្លាប់» (ទំនុកតម្កើង 13:3; សូមប្រៀបធៀបជាមួយនឹងខគម្ពីរទំនុកតម្កើង 90:5)។ កណ្ឌគម្ពីរយ៉ូបក៏បានប្រៀបធៀបសេចក្តីស្លាប់ទៅនឹងការដេកលក់ផងដែរ ដោយបានចែងថា៖ «នោះមនុស្សក៏ដេកទៅឥតក្រោកឡើងទៀតយ៉ាងនោះដែរ គេនឹងមិនភ្ញាក់ឡើងវិញ ឬអ្នកណាដាស់ឲ្យគេ ភ្ញាក់ពីដេកឡើងឡើយ ដរាបដល់ផ្ទៃមេឃសូន្យបាត់ទៅ» (យ៉ូប 14:12)។ កវីដែលបានសរសេរកណ្ឌ គម្ពីរទំនុកតម្កើង ជំពូក17 បានបន្ថែមទៀតថា «ឯទូលបង្គំវិញ ទូលបង្គំនឹងរំពឹងមើលព្រះភក្ត្រទ្រង់ ដោយ សេចក្តីសុចរិត កាលណាទូលបង្គំភ្ញាក់ឡើង នោះនឹងបានស្កប់ចិត្ត ដោយឃើញរូបអង្គទ្រង់» (ទំនុកតម្កើង 17:15)។

នៅពេលដែលកងទ័ពអាសស៊ើរត្រូវបានគេបំផ្លាញអស់ទៅ នោះសេចក្តីស្លាប់នៃពួកទាហានរបស់ពួកគេក៏ត្រូវបានហៅថា «សេចក្តីស្លាប់ចុងក្រោយ» (ទំនុកតម្កើង 76:6, បកប្រែថ្មីពីខគម្ពីរទំនុកតម្កើង 76:6) ផងដែរ។ ដូច្នេះហើយ គោលគំនិតដែលថា មនុសស្លាប់បានហោះរេរាពេញអាកាស ដើម្បីរង់ចាំ ទាក់ទងជាមួយនឹងយើងនោះ មិនមានប្រភពចេញពីព្រះគម្ពីរនោះឡើយ។

បើសិនជាយើងមិនបានយល់សេចក្តីពិតនៃព្រះគម្ពីរ ស្តីអំពីសេចក្តីស្លាប់នេះទេ នោះយើងអាច នឹងជឿទៅលើការកុហករបស់សាតាំង។ «មនុស្សជាច្រើននឹងត្រូវប្រឈមជាមួយនឹងពួកវិញ្ញាណអាក្រក់ ដែលបានក្លែងខ្លួនធ្វើជាសមាជិកនៅក្នុងក្រុមគ្រួសារ ឬមិត្តភក្តិរបស់ពួកគេ។ ពួកវិញ្ញាណទាំងនេះនឹងបង្រៀនគោលគំនិតខុសឆ្គងដល់យើង។ ពួកវាក៏បានព្យាយាមនិយាយ និងធ្វើសកម្មភាព ដើម្បីពាល់ចិត្ត របស់យើងផងដែរ។ ហើយពួកវាក៏បានធ្វើការអស្ចារ្យ ដើម្បីគាំទ្រការបង្រៀនខុសឆ្គងរបស់ពួកវាផងដែរ។ យើងត្រូវតែត្រៀមខ្លួនជាស្រេច ដើម្បីប្រកាន់ជំហរទាស់នឹងពួកវិញ្ញាណទាំងនេះ ដោយប្រើសេចក្តីពិត នៃព្រះគម្ពីរ។ ដ្បិតព្រះគម្ពីរបានចែងថា មនុសស្លាប់មិនបានដឹងអ្វីឡើយ។ ដូច្នេះហើយ យើងអាចប្រាកដ បានថា ពួកវិញ្ញាណអាក្រក់ពិតជាបានបង្ហាញខ្លួនឱ្យយើងឃើញ និងបានក្លែងធ្វើជាសមាជិកនៅក្នុងគ្រួសារ ឬមិត្តភក្តិ របស់យើងមែនពិត»។ (ដកស្រង់ពី Ellen G. White, The Controversy, page 560, adapted។

`តើខគម្ពីរដានីយ៉ែល 12:2 និងខគម្ពីរយ៉ូប 19:25 បានពិពណ៌នាអំពីសេចក្តីស្លាប់យ៉ាងដូចម្តេចដែរ?`

នៅពេលដែលយើងស្លាប់ទៅ នោះមានន័យថា យើងបានដេកលក់ រហូតដល់ព្រះយេស៊ូវយាង មកវិញជាលើកទី2។ ទន្ទឹមគ្នានេះ ព្រះយេស៊ូវក៏នឹងប្រោសឱ្យយើងរស់ពីស្លាប់ឡើងវិញដែរ។