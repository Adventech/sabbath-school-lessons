---
title:  គ្រោះថ្នាក់នាពេលខាងមុខ
date:  10/06/2024
---

កណ្ឌគម្ពីរវិវរណៈ ជំពូក13 បានចែងអំពីទីសំគាល់នៃសត្វសាហាវ។ ជំពូក13ក៏បានបង្ហាញ ប្រាប់យើងអំពីផ្នែកដ៏អាក្រក់បំផុត នៅក្នុងសង្គ្រាមដែលសាតាំងបានច្បាំងទាស់នឹងព្រះនោះ។ ព្រះយេស៊ូវ បានឈ្នះសង្គ្រាមទាស់នឹងសាតាំងនៅលើឈើឆ្កាង។ ដូច្នេះហើយ សាតាំងបានដឹងថា វាបានចាញ់រួច ទៅហើយ។ ប៉ុន្តែ មុនពេលដែលព្រះបំផ្លាញវានៅក្នុងបឹងភ្លើង អារក្សនឹងព្យាយាមបំផ្លាញមនុស្សឱ្យកាន់ តែច្រើនឡើង តាមដែលវាអាចធ្វើទៅបាន។ ផ្នែកទី1នៅក្នុងផែនការរបស់សាតាំង គឺល្បួងឱ្យមនុស្សលោក ជឿទៅលើការកុហករបស់វា។ ប៉ុន្តែ នៅពេលដែលការកុហករបស់វាមិនបានដំណើររលូន សាតាំងនឹងបង្ខំ មនុស្សលោកឱ្យធ្វើតាមចិត្តរបស់វាវិញ។ សាតាំងនឹងធ្វើឱ្យពួកមេដឹកនាំបង្កើតច្បាប់សម្លាប់មនុស្សគ្រប់គ្នា ដែលបានបដិសេធមិនព្រមថ្វាយបង្គំសត្វសាហាវ ឬទទួលយកទីសំគាល់របស់វានោះ។

ប្រវត្តិសាស្ត្របានបង្ហាញយើងថា រាស្ត្ររបស់ព្រះបានរងទុក្ខ ដោយសារសេចក្តីជំនឿរបស់ពួកគេ តាំងតែពីដើមមក។ កាអ៊ីនបានសម្លាប់អេបិល ដោយសារតែអេបិលបានគោរពតាមសេចក្តីបង្គាប់របស់ ព្រះ។ ព្រះយេស៊ូវបានមានបន្ទូលថា នៅក្នុងសម័យចុងក្រោយ អ្នកគី្រស្ទាននឹងបៀតបៀនអ្នកគ្រីស្ទាន ដទៃទៀត ដោយសារតែគោលគំនិតរបស់ពួកគេ។

`សូមអានខគម្ពីរយ៉ូហាន 16:2; ម៉ាថាយ 10:22; ធីម៉ូថេទី2 3:12 និងពេត្រុសទី1 4:12។ តើមានអ្វីកើតឡើងដល់សិស្សរបស់ព្រះយេស៊ូវ នៅក្នុងសម័យគម្ពីរសញ្ញាថ្មីនោះ? តើបទពិសោធន៍របស់ ពួកគេបានជួយឱ្យយើងយល់នូវអ្វីដែលត្រូវកើតឡើង ដល់ក្រុមជំនុំចុងក្រោយរបស់ព្រះដោយរបៀបណា?`

គ្រីស្ទានត្រូវបានវាយធ្វើបាប ដោយសារសេចក្តីជំនឿរបស់ពួកគេ នៅក្នុងអំឡុងគម្ពីរសញ្ញាថ្មី។ ពួកសាសន៍រ៉ូមក៏បានធ្វើបាបអ្នកគ្រីស្ទាន និងសម្លាប់ពួកគេជាច្រើនដែរ។ នៅក្នុងអំឡុងយុគសម័យងងឹត ព្រះវិហាររ៉ូមុាំងកាតូលិកបានបៀតបៀនអ្នកគ្រីស្ទាន ដែលបានគោរពតាមសេចក្តីពិតនៃព្រះគម្ពីរ។ ដូច្នេះ ហើយ ទីសំគាល់នៃសត្វសាហាវ គឺជាការវាយប្រហារចុងក្រោយ ដែលសាតាំងបានច្បាំងទាស់រាស្ត្ររបស់ ព្រះ។ ទីសំគាល់នៃសត្វសាហាវនឹងបង្ខំមនុស្សគ្រប់គ្នាឱ្យជឿ និងថ្វាយបង្គំអំណាចដដែលនេះ។

បទគម្ពីរវិវរណៈ ជំពូក13 បានបង្ហាញប្រាប់យើងថា ទីសំគាល់នៃសត្វសាហាវនឹងចាប់ផ្តើមឡើងជាមួយនឹងច្បាប់មិនលក់/មិនដូរ (no-buy/no-sell)។ គ្មានអ្នកណាម្នាក់អាចទិញ ឬលក់អ្វីមួយ ដោយ គ្មានទីសំគាល់នេះបានឡើយ។ អ្នកណាដែលបានបដិសេធមិនព្រមទទួលយកទីសំគាល់នេះ នៅទីបញ្ចប់ នឹងត្រូវមានទោស។ បន្ទាប់មក ច្បាប់មួយនឹងត្រូវបានបង្កើតឡើង ដោយប្រកាសថា អ្នកណាដែលបាន បដិសេធមិនព្រមទទួលយកទីសំគាល់នេះ ត្រូវតែប្រហារជីវិត (វិវរណៈ 13:15, 17)។

ឥឡូវនេះ អារក្សកំពុងតែរៀបចំអ្នកគ្រីស្ទានឱ្យត្រៀមខ្លួនជាស្រេច ដើម្បីទទួលយកទីសំគាល់ នៃសត្វសាហាវ នៅពេលដែលការសាកល្បងចុងក្រោយបានមកដល់។ នៅពេលដែលមនុស្សគ្រប់គ្នានៅលើផែនដីនេះ មើលទៅហាក់ដូចជាបានធ្វើតាមសត្វសាហាវនេះហើយ (វិវរណៈ 13:3) ឈុតឆាកនឹង ត្រូវបានផ្លាស់ប្តូរវិញ។ ខគម្ពីរវិវរណៈ 14:12 បានបង្ហាញយើងនូវរូបស័ព្ទមួយ ស្តីអំពីរាស្ត្ររបស់ព្រះ នៅពេលបច្ចុប្បន្ននេះ។ គឺថា រាស្ត្ររបស់ព្រះបានគោរពតាមទ្រង់។ ខណៈពេលដែលមនុស្សដទៃបានធ្វើតាមសត្វសាហាវ នោះរាស្ត្ររបស់ព្រះ «មិនបានបង្ខូចខ្លួននឹងស្រីឡើយ គេតាមកូនចៀមទៅគ្រប់កន្លែង ដែលទ្រង់យាងទៅ» (វិវរណៈ 14:4) វិញ។ ពួកគេបានឈ្នះសង្គ្រាមទាស់នឹងសាតាំង និងសេចក្តីអាក្រក់។