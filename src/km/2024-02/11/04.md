---
title:  តើសត្វសាហាវជាអ្នកណា? វគ្គ1
date:  11/06/2024
---

`តើសត្វសាហាវមានប្រភពមកពីណា? តើអ្នកណាជាអ្នកផ្តល់អំណាយឱ្យសត្វសាហាវនេះ? សូម អានខគម្ពីរវិវរណៈ 13:1, 2 សម្រាប់ចម្លើយ។`

កណ្ឌគម្ពីរវិវរណៈបានបង្ហាញយើងថា នាគគឺជាសាតាំង។ ខគម្ពីរវិវរណៈ 12:3-5 បានចែងថា នាគបានព្យាយាមបំផ្លាញកូនប្រុស នៅពេលកូននោះកើតមក (ម៉ាថាយ 2:16-18)។ សាតាំងតែងតែ ធ្វើការពីក្រោយឆាកជាមួយនឹងរដ្ឋាភិបាល និងក្រុមជំនុំ ដើម្បីឱ្យពួកគេបានធ្វើកិច្ចការអាក្រក់របស់វា។

តើខគម្ពីរវិវរណៈបានបង្រៀនយើងអំពីសត្វសាហាវយ៉ាងដូចម្តេចដែរ? «នាគក៏ឲ្យឫទ្ធិ និងបល្ល័ង្ក របស់វាដល់សត្វនោះ» (វិវរណៈ 13:2)។ តើនៅពេលណាដែលខនេះបានកើតឡើងនៅក្នុងប្រវត្តិសាស្ត្រ នោះ? គឺនៅពេលដែលស្តេចកុងស្តង់ទីននៃសាសន៍រ៉ូម បានប្តូររាជធានីរបស់ទ្រង់ពីទីក្រុងរ៉ូមទៅកាន់រាជធានី កុងស្តង់ទីន ដែលជាប្រទេសទួរគីនៅសព្វថ្ងៃនេះ។ ការប្តូររាជធានីរបស់ស្តេចកុងស្តង់ទីន បានទុកបល្ល័ង្ក ចាស់នៃពួកស្តេចរ៉ូមឱ្យនៅទទេ។ ដូច្នេះហើយ ពួកស្តេចនៃសាសន៍រ៉ូមបានបល្ល័ង្ក ឬរាជធានីរបស់ទ្រង់ដល់ សត្វសាហាវតាមវិធីនេះ។ លោកអ៊ីសាក បាក់ខឺស (Isaac Backus) បាននិយាយថា នៅពេលដែលស្តេច កុងស្តង់ទីនបានប្តូរនគររាជរបស់ទ្រង់ទៅកាន់ទីក្រុងរ៉ូម ទ្រង់ក៏បានរៀបចំផ្លូវមួយ ដើម្បីឱ្យពួកអភិបាល (Bishop) នៃសាសន៍រ៉ូមបានលើកទ្រង់ឡើងលើអស់ទាំងមនុស្ស និងស្តេចនៅលើស្ថានសួគ៌។ លោកថូម៉ាស ហប (Thomas Hobbes) ដែលជាទស្សនវិទូបាននិយាយថា «សម្តេចប៉ាប និងការគ្រប់គ្រងរបស់វា គឺជា ផ្នែកមួយនៃនគររ៉ូមពីមុនយ៉ាងពិតប្រាកដ។ សម្តេចប៉ាបបានពាក់មកុដដែលជាកម្មសិទ្ធរបស់ស្តេចកាលពី មុន»។ ដកស្រង់ពី Leviathan (New York: Oxford University Press, 1996), page 386, adapted។

នៅក្នុងសម្រង់មតិនេះ ពាក្យថា «ពាក់មកុដ» គឺជារូបស័ព្ទមួយ។ វាបង្ហាញយើងថា អំណាច របស់សម្តេចប៉ាបមានប្រភពមកពីនគររ៉ូមយ៉ាងពិតប្រាកដ។ ដូច្នេះហើយ នៅពេលដែលយើងសិក្សា អំពី សត្វសាហាវដែលឡើងមកពីសមុទ្រ នៅក្នុងកណ្ឌគម្ពីរវិវរណៈ ជំពូក13 យើងនឹងថា អំណាចនេះគឺជា អំណាចនៃសាសន៍ដ៏អាក្រក់មួយ ដែលមានប្រភពចេញពីនគររ៉ូម (វិវរណៈ 13:3, 4)។ សត្វសាហាវ នេះមិនមែនជាមនុស្សនោះទេ។ វាគឺជាអំណាចនៃព្រះវិហារ ដែលបានយកការបង្រៀនរបស់មនុស្សលោក មកជំនួសបញ្ញត្តិ និងសេចក្តីពិតរបស់ព្រះវិញ។

`សូមអានខគម្ពីរវិវរណៈ 13:1, 6។ តើនៅក្នុងខទាំងនេះ ពាក្យដែលបានប្រើនៅក្នុងខនេះដើម្បីជួយឱ្យយើងយល់អំពីអត្តសញ្ញាណនៃសត្វសាហាវនេះគឺជាពាក្យអ្វីដែរ?`

សត្វសាហាវបានមាក់ងាយព្រះ និងបាននិយាយមិនល្អអំពីទ្រង់។ នៅក្នុងខគម្ពីរយ៉ូហាន 10:33 ព្រះយេស៊ូវត្រូវបានគេចោទប្រកាន់ថា បានក្លែងធ្វើជាព្រះ។ នៅក្នុងខគម្ពីរលូកា 5:21 ទ្រង់ត្រូវគេ ចោទប្រកាន់ថា ទ្រង់បានលើកលែងទោសអំពើបាប។ សម្តីដែលបានចោទប្រកាន់ព្រះយេស៊ូវទាំងនេះមិនមែនជាសម្តីយុត្តិធម៌នោះឡើយ ពីព្រោះព្រះយេស៊ូវទ្រង់គឺជាព្រះ ហើយក៏អាចលើកលែងទោសអំពើបាប បានដែរ។ ប៉ុន្តែ ព្រះវិហាររ៉ូមុាំងកាតូលិកមានការបង្រៀន2យ៉ាង ដែលបានមាក់ងាយព្រះ ដែលការបង្រៀន ទី1 ក្រុមជំនុំបាននិយាយថា មេដឹកនាំសាសនារបស់ពួកគេអាចលើកលែងទោសឱ្យពួកគេបាន ហើយ ការបង្រៀនទី2នោះ គឺថា សម្តេចប៉ាបបានអះអាងថា ខ្លួនឯងគឺជាព្រះនៅលើផែនដីនេះ។