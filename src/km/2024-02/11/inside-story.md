---
title:  បដិសេធសាច់ជ្រូក តែទទួលយកថ្ងៃសប្បាតហ៍
date:  14/06/2024
---

នាងសារ៉ាបានគិតអំពីព្រះវិហារសេវេនដេយអាត់វេនទីស្ទ ខណៈពេលដែលបានជួយលក់សាច់ ជ្រូក និងស្រាបៀរម្តាយរបស់នាងនៅក្នុងទីក្រុងម៉ូសាំប៊ីខ (Mozambique) នៃប្រទេសអាហ្វ្រិកខាងត្បូង។ នាងបានងឿងឆ្ងល់នៅក្នុងចិត្តថា ហេតុអ្វីបានជាអ្នកអាត់វេនទីស្ទទៅព្រះវិហារនៅថ្ងៃសៅរ៍យ៉ាងដូច្នេះ?

កាលពីកុមារភាព នាងបានចូលទៅក្នុងព្រះវិហារអាត់វេនទីស្ទជាមួយនឹងបងប្រុសរបស់នាង ដែល ជាអ្នកអាត់វេនទីស្ទនោះ ជាច្រើនលើកច្រើនសារ។ ប៉ុន្តេ ក្រោយមក គាត់បានផ្លាស់ទៅរស់នៅក្នុងទីក្រុង មួយទៀត នាងបានបែរត្រឡប់ទៅថ្វាយបង្គំនៅក្នុងព្រះវិហារម្តាយនាងវិញ។

ខណៈដែលនាងបានធ្វើការជាមួយនឹងម្តាយរបស់នាង ស្រាប់តែអនុស្សាវរីយ៍អំពីព្រះវិហារអាត់វេនទីស្ទ បានចូលមកក្នុងគំនិតរបស់នាង។ នាងបានគិតអំពីអ្នកជិតខាងអាត់វេនទីស្ទរបស់នាង ដែល ផ្លាស់មកនៅក្បែរផ្ទះរបស់នាង។ នាងសារ៉ាបានសម្រេចចិត្តថា នាងនឹងសួរពួកគេថា ហេតុអ្វីបានជាពួកគេ ទៅព្រះវិហារនៅថ្ងៃសប្បាតហ៍យ៉ាងដូច្នេះ? អ្នកជិតខាងអាត់វេនទីស្ទពេញចិត្តនឹងសំណួររបស់នាងសារ៉ា នេះណាស់ ពួកគេបានបើកព្រះគម្ពីរនៅត្រង់បញ្ញត្តិទី4 ដែលមានចែងនៅក្នុងខគម្ពីរនិក្ខមនំ 20:8-10។ នាងសារ៉ាបានអានខគម្ពីរនេះដែលបានចែងថា «ចូរឲ្យនឹកចាំពីថ្ងៃឈប់សម្រាក ដើម្បីញែកថ្ងៃនោះចេញជា បរិសុទ្ធ ក្នុងរវាង6ថ្ងៃ នោះត្រូវឲ្យឯងធ្វើអស់ទាំងការរបស់ឯងចុះ តែឯថ្ងៃទី7 នោះគឺជាថ្ងៃឈប់សម្រាក ថ្វាយព្រះយេហូវ៉ាជាព្រះនៃឯងវិញ នៅថ្ងៃនោះមិនត្រូវធ្វើអ្វីឲ្យសោះ ទោះខ្លួនឯងឬកូនប្រុសកូនស្រីឯងក្តី ទោះបាវប្រុស ឬបាវស្រីឯងក្តី ទោះសត្វរបស់ឯង ឬអ្នកដទៃដែលនៅផ្ទះឯងក្តី»។ នាងក៏បានអានខគម្ពីរ ដទៃទៀតដែលបានចែងអំពីភាពបរិសុទ្ធនៃថ្ងៃសប្បាតហ៍ទី7នោះដែរ។ នាងបានមើលឃើញថា ព្រះយេស៊ូវ បានថ្វាយបង្គំនៅថ្ងៃទី7 នៅពេលដែលទ្រង់មានព្រះជន្មរស់នៅលើផែនដីនេះ។ នាងបានសម្រេចចិត្តថា នាងនឹងរក្សាថ្ងៃសប្បាតហ៍ទី7វិញ។

ម្តាយបានខឹងនឹងនាងសារ៉ា នៅពេលដែលនាងប្រាប់គាត់ថា នាងនឹងផ្តាច់ញុាំសាច់ជ្រូក និង ស្រាបៀរនៅថ្ងៃសប្បាតហ៍នោះ។ ម្តាយបានហាមឃាត់នាងសារ៉ាមិនឱ្យទៅព្រះវិហារអាត់វេនទីស្ទតទៅ ទៀត។ បើទោះជាយ៉ាងនេះក្តី ក៏នាងសារ៉ានៅតែទៅព្រះវិហារដដែល។ នាងចង់លើកតម្កើងម្តាយរបស់ នាង ដូចជាព្រះបានបង្គាប់នៅក្នុងបញ្ញត្តិទី5នោះដែរ (និក្ខមនំ 20:12)។ ប៉ុន្តែ នាងក៏បានដឹងថា នាង «ត្រូវតែស្តាប់បង្គាប់របស់ព្រះជាជាងមនុស្ស» ផងដែរ (កិច្ចការ 5:29)។ ភាពតានតឹងបានកើនឡើង បន្ថែមហើយបន្ថែមទៀត គឺនៅពេលដែលនាងសារ៉ាឈប់លក់សាច់ជ្រូក និងលក់ស្រាបៀរនោះ។ នាង បានបកស្រាយប្រាប់ម្តាយថា ព្រះមិនសព្វព្រះហឫទ័យឱ្យយើងញុាំសាច់មិនស្អាត ដូចជាការញុាំសាច់ជ្រូក (លេវីវិន័យ 11:7) ឬការផឹកស្រាបៀរជាដើម (សុភាសិត 20:1)។ លើសពីនេះទៅទៀតនោះ នាងបាន និយាយថា ព្រះគម្ពីរបានបង្រៀនថា «ដូច្នេះ ទោះបើស៊ី ឬផឹក ឬធ្វើការអ្វីក៏ដោយ នោះចូរធ្វើទាំងអស់សម្រាប់ ចម្រើនសិរីល្អដល់ព្រះចុះ» (កូរិនថូសទី1 10:31) រួមទាំងការលក់ផលិតផល ដោយមិនមានការយល់ព្រម ពីព្រះ និងមិនបានលើកតម្កើងទ្រង់នោះឡើយ។ ម្តាយបានបណ្តេញនាងសារ៉ាចេញពីផ្ទះ។ ដោយមិនដឹង ថា ខ្លួនត្រូវទៅទីណា នោះនាងសារ៉ាបានចាកចេញពីទីក្រុងទៅរស់នៅជាមួយនឹងក្រុមគ្រួសារបងប្រុសរបស់នាង ដែលជាអ្នកអាត់វេនទីស្ទនោះវិញ។ ចិត្តរបស់នាងមានបន្ទុកជាខ្លាំង។ នាងបានគិតនៅក្នុងចិត្តថា តើនេះគឺជាលទ្ធផល នៃការដើរតាមព្រះមែនទេ?

បងប្រុសរបស់នាងសារ៉ាបានប្រាប់រឿងរបស់នាង ដល់អ្នកដឹកនាំព្រះវិហាររបស់គាត់។ តាមរយៈ ការខិតខំរបស់ពួកគេ ប៉ាស្ទ័រអាត់វេនទីស្ទម្នាក់បានទៅជួបជាមួយនឹងម្តាយរបស់នាង។ នាងបានស្តាប់នូវអ្វី ដែលគាត់និយាយនោះយ៉ាងប្រុងប្រយ័ត្ន។ នាងមិនបានយល់ស្របជាមួយនឹងរឿងគ្រប់យ៉ាង ដែលប៉ាស្ទ័រ បានមានប្រសាសន៍នោះឡើយ។ ប៉ុន្តែ ផ្ទៃមុខរបស់នាងបានស្ងប់ទៅវិញ ខណៈពេលដែលពួកគេពិគ្រោះ គ្នា។ ម្តាយបានប្រាប់ប៉ាស្ទ័រថា នាងសារ៉ាអាចត្រឡប់មកផ្ទះវិញបាន។

សត្វថ្ងៃនេះ ម្តាយនៅតែមិនទាន់លើកលែងទោសឱ្យកូនស្រីរបស់គាត់នៅឡើយទេ។ ប៉ុន្តែ នាង សារ៉ាក៏កំពុងតែអធិស្ឋានឱ្យព្រះវិញ្ញាណបរិសុទ្ធ ប៉ះពាល់ចិត្តម្តាយរបស់គាត់ផងដែរ។ ពីព្រោះនាងបាន ដឹងថា ព្រះដែលសំដែងឱ្យនាងបានយល់ពីសេចក្តីស្រឡាញ់របស់ទ្រង់ ក៏អាចធ្វើកិច្ចការដ៏អស្ចារ្យនេះ ជាមួយនឹងម្តាយរបស់នាងផងដែរ។