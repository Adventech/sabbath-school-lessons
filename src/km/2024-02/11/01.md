---
title:  សង្គ្រាមដែលនឹងត្រូវមកដល់
date:  08/06/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 14:7, 9; យ៉ូហាន 16:2; វិវរណៈ 13:

1, 2; សៀវភៅមហាវិវាទ ជំពូក36-37។

> <p>ខចងចាំ</p>
> «សូមញែកគេចេញជាបរិសុទ្ធ ដោយសារសេចក្តីពិតរបស់ទ្រង់ ឯសេចក្តីពិត គឺជាព្រះបន្ទូល របស់ទ្រង់» (យ៉ូហាន 17:17)។

តើទីសំគាល់នៃសត្វសាហាវគឺជាអ្វី? អ្នកខ្លះបានយល់ឃើញថា ជីវបន្ទះ (Biochip)។ ជីវបន្ទះ គឺជាការបង្កើតបន្ទះវេជ្ជសាស្ត្រថ្មីម៉្យាង។ បន្ទះវេជ្ជសាស្ត្រនេះមានទំហំប៉ុនគ្រាប់បាយ។ បន្ទះនេះអាច ដាក់នៅក្នុងខ្លួនអ្នកដែលមានជំងឺបាន។ បន្ទះនេះមានផ្ទុកព័ត៌មានអំពីប្រវត្តិថ្នាំ ដែលអ្នកជំងឺត្រូវប្រើ។ គ្រូពេទ្យអាចប្រើម៉ាស៊ីនពិសេសម៉្យាង ដើម្បីស្វែងរកជីវបន្ទះនេះ ដែលលាក់ទុកនៅក្នុងស្បែកនៃអ្នកជំងឺ។ ម៉ាស៊ីននឹងអនុញ្ញាតឱ្យគ្រូពេទ្យអានព័ត៌មាន អំពីថ្នាំរបស់អ្នកជំងឺនៅក្នុងបន្ទះនេះបាន។

អ្នកគ្រីស្ទានខ្លះបានគិតថា ទីសំគាល់នៃសត្វសាហាវគឺជាបាកូដ (bar code) ដូចជាអ្វីដែល មាននៅជាប់កំប៉ុងអាហារយ៉ាងដូច្នោះដែរ។ អ្នកខ្លះទៀតបានគិតថា ទីសំគាល់នៃសត្វសាហាវ គឺជាតួលេខ មួយចំនួននៅលើប្រាក់ដុល្លារ ដែលតួលេខនោះបូកបញ្ចូលគ្នាស្មើនឹង666។ អ្នកខ្លះទៀតបានគិតថា ទីសំគាល់នៃសត្វសាហាវ គឺស្តីអំពីក្រុមម៉ាសុន (Masons) ឬក្រុមអ៊ីលូមីណាទី (Illuminati) ដែលជា ក្រុមអាថ៌កំបាំងទាំង2ក្រុម។ អ្នកខ្លះទៀតបានយល់ឃើញថា ទីសំគាល់នៃសត្វសាហាវ គឺស្តីអំពីអង្គការ សហប្រជាជាតិ និងអង្គការឧទ្ធម្ភាគច្រកឈុតខ្មៅរបស់អង្គការសហប្រជាជាតិ។

សប្តាហ៍នេ យើងនឹងក្រឡេកមើលសង្គ្រាមអំពីការថ្វាយបង្គំ ដែលនឹងត្រូវមកដល់នាពេល ខាងមុខនេះ។ សាតាំងនឹងបៀតបៀនបញ្ញត្តិរបស់ព្រះ និងថ្ងៃបរិសុទ្ធរបស់ទ្រង់។ សាតាំងវាស្អប់ថ្ងៃ សប្បាតហ៍នេះណាស់ ដោយសារតែថ្ងៃនេះ បានបង្ហាញយើងអំពីព្រះយេស៊ូវ ដែលជាព្រះអាទិកររបស់ យើង។ សាតាំងនឹងប្រើច្បាប់ មិនលក់/មិនដូរ ដើម្បីបង្ខំឱ្យយើងបំពានថ្ងៃសប្បាតហ៍។ សាតាំងនឹងប្រើ ចំណង ឬសេចក្តីស្លាប់មកគម្រាមយើង ដើម្បីបំបែកសេចក្តីជំនឿដែលយើងមានចំពោះព្រះ។ ប៉ុន្តែ យើង មិនចាំបាច់ភ័យខ្លាចអ្វីឡើយ។ ពីព្រោះព្រះយេស៊ូវនឹងជួយឱ្យយើងរឹងមាំឡើង នៅក្នុងអំឡុងនៃគ្រាលំបាក ដែលនឹងត្រូវមកដល់ផែនដីទាំងមូលនេះ នៅពេលឆាប់នេះ។