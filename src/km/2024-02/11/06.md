---
title:  សត្វសាហាវនៅក្នុងដី
date:  13/06/2024
---

`តើនៅក្នុងកណ្ឌគម្ពីរវិវរណៈ 13:11-18 សត្វសាហាវទី2មានលក្ខណៈខុសគ្នាពីសត្វសាហាវ ទី1 យ៉ាងដូចម្តេច? សម្រាប់ចម្លើយ។`

សត្វសាហាវទី1មានប្រភពចេញមកពីសមុទ្រ។ ប៉ុន្តែ សត្វសាហាវទី2មានប្រភពចេញមកពីដីវិញ (វិវរណៈ 13:11)។ សមុទ្រគឺជារូបស័ព្ទតំណាងឱ្យ «ប្រជាជន និងមនុស្សផងទាំងឡាយ គ្រប់ សាសន៍ គ្រប់ភាសា» (វិវរណៈ 17:15)។ នៅគ្រាចុងក្រោយ សត្វសាហាវទី2នឹងបានលូតលាស់ឡើង នៅពេលដែលសត្វសាហាវទី1នៅគ្រប់គ្រងអំណាច (វិវរណៈ 13:5)។ ដូច្នេះហើយ សត្វសាហាវទី2 បានឡើងកាន់អំណាចនៅម្តុំឆ្នាំ1798នៃគ្រិស្តសករាជ។

បើដូច្នេះមែន តើសត្វសាហាវទី2ជាអ្នកណា? សត្វសាហាវទី2គឺជាសហរដ្ឋអាមេរិក។ នៅក្នុងឆ្នាំ 1776 នៃគ្រិស្តសករាជ សហរដ្ឋអាមេរិកបានប្រកាសឯករាជជាតិពីចក្រភពអង់គ្លេស។ បន្ទាប់មក នៅក្នុង ឆ្នាំ1798 នៃគ្រិស្តសករាជ សហរដ្ឋអាមេរិកបានអនុម័តសំណុំច្បាប់មូលដ្ឋានរបស់ខ្លួន ដែលមានឈ្មោះថា រដ្ឋធម្មនុញ្ញ។ នៅចុងឆ្នាំ1800 សហរដ្ឋអាមេរិកត្រូវបានប្រទេសដទៃទៀតទទួលស្គាល់ថា ជាប្រទេស មហាអំណាចនៅលើផែនដីនេះ។

នៅក្នុងកណ្ឌគម្ពីរវិវរណៈ លោកយ៉ូហានបានប្រាប់យើងបន្ថែមទៀត អំពីសហរដ្ឋអាមេរិក ដែល ជាសត្វសាហាវទី2យ៉ាងដូច្នេះថា៖ «ខ្ញុំក៏ឃើញសត្វសាហាវ1ទៀត ឡើងចេញពីដីមក វាមានស្នែង2 ដូចជាកូនចៀម តែពោលពាក្យដូចជានាគវិញ» (វិវរណៈ 13:11)។ នៅក្នុងបទទំនាយដែលបានចែងអំពីអនាគត ស្នែងគឺជារូបស័ព្ទតំណាងឱ្យអំណាច។ សត្វសាហាវទី1បានពាក់មកុដនៅលើស្នែងរបស់វា។ ប៉ុន្តែ សត្វសាហាវទី2 ពុំមានមដុកនោះឡើយ។ ការដែលគ្មានមកុដនេះមានន័យថា សត្វសាហាវទី2 មិនមែនជានគរនោះទេ។ ស្នែងទាំង2របស់វាតំណាងឱ្យសេរីភាពនៃប្រជាជនអាមេរិក។ ដ្បិតពួកគេមាន សិទ្ធខាងឯសាសនា ដើម្បីថ្វាយបង្គំតាមរបៀបដែលពួកគេចង់បាន។ ពួកគេក៏មានច្បាប់ការពារសិទ្ធសេរីភាព របស់ពួកគេ នៅក្នុងនាមជាពលរដ្ឋអាមេរិកផងដែរ។ ដូច្នេះហើយ សេរីភាពទាំង2យ៉ាងនេះ គឺជាអាថ៌កំបាំង នៃភាពជោគជ័យរបស់សហរដ្ឋអាមេរិក។

`តើលោកអ្នកបានឃើញការផ្លាស់ប្តូរនៅក្នុងសត្វសាហាវទី2 យ៉ាងដូចម្តេចដែរ? តើបានចាប់ផ្តើម និយាយដោយរបៀបណា? សូមអានខគម្ពីរវិវរណៈ 13:11, 12 សម្រាប់ចម្លើយ។`

ប្រទេសអាមេរិកបានចាប់ផ្តើមប្រវត្តិរបស់ខ្លួន ដូចជាកូនចៀមដ៏ស្លូតបូតសុខសាន្តមួយក្បាល។ ប៉ុន្តែ បន្ទាប់មក ប្រទេសអាមេរិកបានចាប់ផ្តើមនិយាយដូចជានាគដែរ។ ប្រទេសអាមេរិកបានធ្វើទង្វើដូចជា សត្វសាហាវទី1។ ប្រទេសអាមេរិកបាន «ប្រព្រឹត្តដោយនូវគ្រប់ទាំងអំណាចរបស់សត្វទី1 នៅមុខនាគ នោះ» (វិវរណៈ 13:12)។ ប្រទេសអាមេរិកបានបដិសេធច្បាប់នៃសិទ្ធសាសានារបស់ខ្លួន។ ប្រទេស អាមេរិកបាន «បណ្តាលឲ្យផែនដី និងអស់អ្នកដែលនៅផែនដី បានក្រាបថ្វាយបង្គំ ដល់សត្វទី1» (វិវរណៈ 13:12)។ បន្ទាប់មក សហរដ្ឋអាមេរិកបានបង្កើតព្រះក្លែងក្លាយមួយអង្គឱ្យសត្វសាហាវទី1។ ព្រះក្លែងក្លាយ គឺជានិមិត្តរូបតំណាងឱ្យការរួបរួមនៃក្រុមជំនុំ និងរដ្ឋាភិបាល។ សហរដ្ឋអាមេរិកនឹងបង្គាប់ឱ្យមនុស្សគ្រប់គ្នា ថ្វាយបង្គំព្រះក្លែងក្លាយមួយនេះ។