---
title:  ការសិក្សាបន្ថែម
date:  14/06/2024
---

«ព្រះមិនដែលបង្ខំឱ្យយើងគោរពតាមទ្រង់ ឬជឿទៅលើទ្រង់នោះទេ។ ប៉ុន្តែ សាតាំង តែងតែប្រើការបង្ខិតបង្ខំយ៉ាងព្រៃផ្សៃ ដើម្បីគ្រប់គ្រងមនុស្សដែលវាមិនអាចកុហកបាន។ សាតាំងបានប្រើ សេចក្តីភ័យខ្លាច ឬការគាបសង្កត់ ដើម្បីបង្ខំមនុស្សលោកឱ្យគោរពតាម និងថ្វាយបង្គំវា។ តើសាតាំងបាន ធ្វើរឿងទាំងអស់នេះដោយរបៀបណា? ពោលគឺវាបានធ្វើការជាមួយនឹងពួកមេដឹកនាំសាសនា និងពួកមេ ដឹកនាំរដ្ឋាភិបាល ដើម្បីបង្កើតច្បាប់បង្ខិតបង្ខំ។ មនុស្សលោកទាំងនេះឱ្យបានទាស់នឹងបញ្ញត្តិរបស់ព្រះ»។ (ដកស្រង់ពី Ellen G. White, The Great Controversy, page 591, adapted។

«មិនយូរប៉ុន្មាន យើងនឹងត្រូវរងទុក្ខនូវរឿងអាក្រក់ៗ។ ដូច្នេះហើយ បើសិនជាយើងចង់ឱ្យខ្លួន យើងបានរួចផុតពីគ្រានេះ នោះយើងត្រូវតែយល់ដឹងអំពីផែនការរបស់ព្រះជាមុនសិន។ ព្រះគម្ពីរបានបង្ហាញ យើងអំពីផែនការនេះ ដើម្បីឱ្យយើងបានគោរពតាមព្រះ។ ប៉ុន្តែ យើងអាចលើកតម្កើងទ្រង់បាន លុះត្រា តែយើងបានយល់អំពីសេចក្តីស្រឡាញ់របស់ទ្រង់ ការគ្រប់គ្រងរបស់ទ្រង់ និងបញ្ញត្តិរបស់ទ្រង់ជាមុនសិន។ យើងក៏ត្រូវតែរស់នៅបន្តទៅទៀត ដើម្បីឱ្យយើងបានបង្ហាញថា យើងបានយល់សេចក្តីពិតទាំងអស់នេះ ដែលមានចែងនៅក្នុងព្រះគម្ពីរ។ រាស្ត្ររបស់ព្រះត្រូវតែយកសេចក្តីពិតដាក់នៅក្នុងចិត្ត និងគំនិតរបស់ ពួកគេ។ ពីព្រោះពួកគេនឹងបានក្លាយទៅជាអ្នកដែលឈរ នៅក្នុងសង្គ្រាមចុងក្រោយរវាងសេចក្តីល្អ និង សេចក្តីអាក្រក់»។ (ដកស្រង់ពី Ellen G. White, The Great Controversy, page 593, adapted)។

«ព្រះនឹងមានមនុស្សស្មោះត្រង់នឹងទ្រង់នៅលើផែនដីនេះ។ ពួកគេនឹងទទួលយកព្រះគម្ពីរតែ មួយគត់ ទុកជាក្បួនច្បាប់សម្រាប់សេចក្តីបង្រៀន និងគោលគំនិតថ្មីៗទាំងអស់។ គោលគំនិតរបស់មនុស្ស លោក ការបង្រៀនខាងឯផ្នែកវិទ្យាសាស្ត្រ ការសម្រេចចិត្តរបស់ក្រុមជំនុំ ឬគោលគំនិតពេញនិយមត្រូវតែ ជាភ័ស្តុតាងសម្រាប់សេចក្តីពិតណាមួយ។ យើងមិនត្រូវអនុញ្ញាតឱ្យរឿងទាំងនេះ ដឹកនាំការសម្រេចចិត្ត អំពីអ្វីដែលយើងបានជឿនោះឡើយ។ ដូច្នេះហើយ មុនពេលដែលយើងទទួលយកការបង្រៀន ឬច្បាប់ ណាមួយ យើងត្រូវតែសូមឱ្យអ្នកដទៃបង្ហាញពីភ័ស្តុតាងនៅក្នុងព្រះគម្ពីរ ដែលបានគាំទ្រគោលគំនិតរបស់ ពួកគេ»។ (ដកស្រង់ពី Ellen G. White, The Great Controversy, page 595, adapted។

**សំណួរពិភាក្សា**

`1. យើងបានដឹងថា ព្រះយេស៊ូវនឹងយាងមកវិញនៅពេលឆាប់ៗនេះ។ យើងក៏បានដឹងថា មុនពេលនោះ មកដល់ នឹងមានការអាក្រក់ជាច្រើនកើតឡើងផងដែរ។ តើយើងអាចចែកចាយសេចក្តីពិតអំពីអនាគតដែលមានចែងនៅក្នុងព្រះគម្ពីរជាមួយនឹងអ្នកដទៃ ដោយមិនបានដាស់តឿនពួកគេយ៉ាងដូចម្តេចទៅបាន?`

`2. តើជីវិតរស់នៅប្រចាំថ្ងៃរបស់យើងបានបង្ហាញថា យើងបានថ្វាយបង្គំអ្នកណា ឬកំពុងតែថ្វាយបង្គំអ្វី?`

`3. តើយើងអាចជួយមិនឱ្យខ្លួនយើង និងអ្នកដទៃភ័យខ្លាចចំពោះហេតុការណ៍ដែលត្រូវកើតឡើងនៅគ្រា ចុងក្រោយនោះដោយរបៀបណា? តើយើងអាចលើកទឹកចិត្តពួកគេឱ្យជឿទុកចិត្តទៅលើព្រះបានយ៉ាងដូចម្តេច?`

`4. តើសព្វថ្ងៃនេះ ការយល់ដឹងអំពីព្រឹត្តការណ៍គ្រាចុងក្រោយបានផ្លាស់ប្តូរជីវិតរបស់យើងដោយរបៀប ណា?`