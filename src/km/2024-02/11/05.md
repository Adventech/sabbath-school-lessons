---
title:  តើសត្វសាហាវជាអ្នកណា? វគ្គ2
date:  12/06/2024
---

`សូមអានខគម្ពីរវិវរណៈ 13:5។ តើខនេះបានបង្ហាញប្រាប់យើងអំពីសត្វសាហាវយ៉ាងដូចម្តេច ដែរ?`

សត្វសាហាវត្រូវបានប្រគល់សិទ្ធគ្រប់គ្រងទាំងរដ្ឋាភិបាល និងសាសនាអស់រយៈពេល42ខែ។ យោងទៅតាមមេរៀនទី4 យើងបានរៀនអំពីក្បួនច្បាប់ដ៏សំខាន់មួយ ដែលព្រះបានប្រទានឱ្យយើងបាន យល់បទទំនាយនៃពេលវេលា ដែលមានចែងនៅក្នុងព្រះគម្ពីរ។ នៅក្នុងបទទំនាយនៃពេលវេលា 1ថ្ងៃស្មើ នឹង1ឆ្នាំ (ជនគណនា 14:34; អេសេគាល 4:6)។ នៅពេលដែលយើងប្រើក្បួនច្បាប់នេះសម្រាប់រយៈ 42ខែ នោះយើងក៏ត្រូវតែចាំថា 1ខែនៃសាសន៍ហេព្រើរមានរយៈពេលត្រឹមតែ30ថ្ងៃប៉ុណ្ណោះ។ ដូច្នេះ ហើយ 42នៃសាសន៍ហេព្រើរ គឺស្មើនឹង1260ថ្ងៃ ឬ1260ឆ្នាំពិតប្រាកដ។

សម្តេចប៉ាបគឺជាមនុស្សដែលមានអំណាចខ្លាំងក្លា ចាប់ពីឆ្នាំ538រហូតដល់ឆ្នាំ1798នៃគ្រិស្ត-សករាជ។ លោកបឺរធីយឺរ (Berthier) ដែលជាមេទ័ពនៃអធិរាជណាប៉ូឡេអុង (Napoleon) បានយកសម្តេចប៉ាបធ្វើជាឈ្លើយនៅក្នុងឆ្នាំ1798។ នៅពេលដែលរឿងនេះបានកើតឡើង 42ខែ ឬ1260ឆ្នាំ ក៏បានបញ្ចប់ទៅដែរ បន្ទាប់មក បានទំនាយនៅក្នុងបទគម្ពីរវិវរណៈ ជំពូក13 បានកើតឡើង ដូចជាអ្វី ដែលព្រះគម្ពីរបានចែងថា៖ «បើអ្នកណាដឹកនាំគេឲ្យទៅជាឈ្លើយ អ្នកនោះឯងនឹងត្រូវគេដឹកនាំខ្លួន ឲ្យទៅជាឈ្លើយដែរ» (វិវរណៈ 13:10)។ ការវាយប្រហារទៅលើសម្តេចប៉ាប និងការគ្រប់គ្រងរបស់វា គឺ មានសន្ទុះយ៉ាងខ្លាំងក្លាបំផុត។ ប៉ុន្តែ ការវាយប្រហារនេះមិនបានសម្លាប់ក្រុមជំនុំនោះឡើយ។ ជាការពិត ណាស់ សត្វសាហាវបានរងរបួស នៅពេលដែលសម្តេចប៉ាបត្រូវបានគេចាប់ធ្វើជាឈ្លើយនោះ។ ប៉ុន្តែ ខគម្ពីរវិវរណៈ 13:12 បានសន្យានឹងយើងថា សត្វសាហាវដែល «មានរបួសដល់ស្លាប់នោះ តែបានសះជាវិញ» នោះផងដែរ។ នៅពេលអនាគត ការគ្រប់គ្រងរបស់សម្តេចប៉ាប នឹងគ្របដណ្តប់ពិភពលោក ទាំងមូល។

ការព្រមានអំពីអនាគតកំពុងតែកើតឡើងនៅមុខយើងគ្រប់គ្នា។ សព្វថ្ងៃនេះ មេដឹកនាំទាំងអស់ នៅលើផែនដីនេះ បានស្វាគមន៍សម្តេចប៉ាបចូលទៅក្នុងប្រទេសរបស់ពួកគេ។ ពួកគេក៏បានសួរសុខទុក្ខ សម្តេចប៉ាប នៅក្នុងទីស្នាក់ការរបស់គាត់ នៅឯទីក្រុងវ៉ាធីខេនជាប្រចាំផងដែរ។ អ្វីៗគ្រប់យ៉ាងត្រូវបាន រៀបចំឡើង ដើម្បីឱ្យសម្តេចប៉ាបក្លាយទៅជាមេនៃសាសនាតែមួយគត់ នៅលើផែនដីនេះ ដែលអាចធ្វើឱ្យ មនុស្សរួបរួមគ្នាបាន។ នៅថ្ងៃទី6 ខែមិថុនា ឆ្នាំ2012 មានមនុស្សជាង15000នាក់បានចូលទៅក្នុង វេទិការបស់សន្តពេត្រុស (Saint Peter) នៅក្នុងទីក្រុងរ៉ូម ដើម្បីស្តាប់ការអធិប្បាយរបស់សម្តេចប៉ាបបេណេឌីឃ (Benedict)។ សម្តេចប៉ាបបានប្រកាសថា៖ «ថ្ងៃអាទិត្យគឺជាថ្ងៃរបស់ព្រះអម្ចាស់ និងជា ថ្ងៃរបស់មនុស្សលោក»។ នៅថ្ងៃអាទិត្យ មនុស្សគ្រប់គ្នាត្រូវតែធ្វើឱ្យខ្លួនឯងមានពេលទំនេរសម្រាប់គ្រួសារ និងសម្រាប់ព្រះ។ នៅពេលដែលយើងការពារថ្ងៃអាទិត្យ នោះមានន័យថា យើងបានការពារសិទ្ធសេរីភាព របស់មនុស្សលោកហើយ» (Adapted)។ ពីព្រោះសៀវភៅមហាវិវាទបានប្រាប់យើងថា ការការពារថ្ងៃ អាទិត្យនឹងនាំ៖ «អ្នកដែលគោរពថ្ងៃសប្បាតហ៍នៅក្នុងព្រះគម្ពីរ មានឈ្មោះថា ជាខ្មាំងសត្រូវដែលបាន បំពានច្បាប់នៃទង្វើល្អ។ ពួកគេនឹងត្រូវបានស្តីបន្ទោស ដោយសេចក្តីខ្ញាល់ ដែលទ្រង់បានចាក់មកលើ ផែនដីនេះ . . . . ពួកគេនឹងត្រូវបានព្រះចោទប្រកាន់ថា ពួកគេមិនមែនជាពលរដ្ឋស្មោះត្រង់នោះឡើយ។ ប៉ាស្ទ័រក្លែងក្លាយនឹងប្រាប់ក្រុមជំនុំរបស់ពួកគេថា ព្រះចង់ឱ្យពួកគេគោរពរដ្ឋាភិបាល។ អ្នកដែលបានរក្សា បញ្ញត្តិទាំង10ប្រការ នឹងត្រូវគេចោទប្រកាន់នៅក្នុងសវនាការនៃច្បាប់ និងនៅក្នុងសាលនៃរាជរដ្ឋាភិបាល»។ (ដកស្រង់ពី Ellen G. White, The Great Controversy, page 592, adapted)។