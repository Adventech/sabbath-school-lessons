---
title:  ការសិក្សាបន្ថែម
date:  21/06/2024
---

«មនុស្សគ្រប់គ្នាដែលបានបដិសេធមិនព្រមទទួលយកថ្ងៃសប្បាតហ៍ក្លែងក្លាយ អ្នក ទាំងនោះនឹងត្រូវមានទោស។ ដ្បិតនៅទីបំផុត មនុស្សនឹងប្រកាសថា អ្នកដែលរក្សាថ្ងៃសប្បាតហ៍ ត្រូវតែ សម្លាប់ចោល។ ប៉ុន្តែ បញ្ញត្តិរបស់ព្រះបានបង្គាប់ឱ្យយើង រក្សាថ្ងៃសប្បាតហ៍ទី7ឱ្យបានបរិសុទ្ធ។ ពីព្រោះ ព្រះបានសម្រាកនៅក្នុងថ្ងៃនេះ បន្ទាប់ពីទ្រង់បានបង្កើតផ្ទៃមេឃ និងផែនដីរួចមក។ បញ្ញត្តិរបស់ព្រះក៏ បានបង្គាប់ឱ្យយើងលើកតម្កើងថ្ងៃសប្បាតហ៍ផងដែរ។ ដ្បិតព្រះក៏បានព្រមានយើងថា ទ្រង់នឹងដាក់ទោស ដល់អស់អ្នកណាដែលបានរំលងបញ្ញត្តិរបស់ទ្រង់ផងដែរ»។ (ដកស្រង់ពី Ellen G. White, The Great Controversy, page 604, adapted)។

«ព្យុះ (បញ្ហានៅក្នុងសម័យចុងក្រោយ) កំពុងតែជិតមកដល់ហើយ។ នៅពេលដែលរាស្ត្ររបស់ ព្រះបានឃើញព្យុះបម្រុងនឹងបក់មករកពួកគេ នោះមានមនុស្សជាច្រើននាក់បានលះបង់សេចក្តីជំនឿ ដែល ពួកគេមានចំពោះសារនៃទេវតាទាំង3 ទៅចូលរួមជាមួយនឹងខ្មាំងសត្រូវរបស់ព្រះវិញ។ អ្នកអាត់វេនទីស្ទ ក្លែងក្លាយទាំងនេះ បានចុះចូលជាមួយនឹងមនុស្សនៅលើផែនដីនេះ ហើយពួកគេក៏មានទស្សនៈដូចជា មនុស្សទាំងនោះដែរ។ ដ្បិតនៅពេលណាដែលការសាកល្បងមកដល់ នោះអ្នកអាត់វេនទីស្ទក្លែងក្លាយទាំងនេះនឹងបានត្រៀមខ្លួនជាស្រេច ដើម្បីជ្រើសរើសផ្លូវដែលងាយស្រួល និងពេញនិយម។ ពួកគេបាន យកទេពកោសល្យ និងជំនាញរបស់ពួកគេទៅកុហក និងបោកប្រាស់អ្នកដទៃ។ កាលពីមុន មនុស្សទាំងនេះ បានស្រឡាញ់សេចក្តីពិតមែន។ ប៉ុន្តែ ឥឡូវនេះ ពួកគេបានក្លាយមកជាខ្មាំងសត្រូវនឹងបងប្អូនប្រុសស្រី គ្រីស្ទានរបស់ពួកគេវិញ។ អ្នកអាត់វេនទីស្ទក្លែងក្លាយទាំងនេះ នឹងក្លាយទៅជាអ្នកបម្រើដ៏ល្អបំផុតរបស់ សាតាំង នៅពេលដែលអ្នករក្សាថ្ងៃសប្បាតហ៍បានឈរនៅមុខតុលាការ ដើម្បីឆ្លើយការពារសេចក្តីជំនឿ របស់ពួកគេនោះ។ សាតាំងបានប្រើពួកគេឱ្យចោទប្រកាន់អ្នករក្សាថ្ងៃសប្បាតហ៍ ដោយនិយាយមួលបង្កាច់ ពួកគេ។ អ្នកអាត់វេនទីស្ទក្លែងក្លាយទាំងនេះ នឹងធ្វើទីបន្ទាល់ក្លែងអំពីអ្នករក្សាថ្ងៃសប្បាតហ៍ ដោយធ្វើឱ្យ ពួកមេដឹកនាំនៅក្នុងប្រទេសខឹងនឹងពួកគេ»។ (ដកស្រង់ពី Ellen G. White, The Great Controversy, page 608, adapted)។

**សំណួរពិភាក្សា**

`1. តើហេតុអ្វីបានជាយើងត្រូវការយល់ដឹងអំពីហេតុការណ៍នៅក្នុងគ្រាចុងក្រោយយ៉ាងដូច្នេះ? តើការដែល យើងបានយល់អំពីរឿងទាំងនេះនឹងជួយដល់យើងនៅក្នុង ‘ព្យុះ’ ដែលជិតមកដល់នោះដោយរបៀប ណា? តើព្រះគម្ពីរបានការពារយើងឱ្យរួចផុតពីការកុហក និងបោកបញ្ឆោតជាច្រើនយ៉ាងដូចម្តេច?`

`2. ប្រទេសជាច្រើននៅទូទាំងពិភពលោក បានការពារសេរីភាពសាសនាអស់រយៈពេលជាច្រើនរយឆ្នាំ មកហើយ។ តើសេរីភាពនេះអាចនឹងផ្លាស់ប្តូរនៅក្នុងរយៈពេលដ៏ខ្លីដោយរបៀបណា?`

`3. សូមក្រឡេកមើលសម្រង់មតិចុងក្រោយខាងលើនេះពីអ្នកស្រីអេឡែន ជីវ៉ៃត៍។ តើសព្វថ្ងៃនេះ លោកអ្នក កំពុងតែធ្វើការសម្រេចចិត្តអ្វីខ្លះ ដែលអាចនាំឱ្យលោកអ្នកចូលរួមជាមួយនឹងអ្នកអាត់វេនទីស្ទក្លែងក្លាយនៅពេលអនាគតនោះ?`

`4. ព្រះនឹងចាក់បង្អុរភ្លៀងចុងរដូវ ដើម្បីជួយឱ្យយើងបញ្ចប់កិច្ចការរបស់ទ្រង់នៅលើផែនដីនេះ។ តើយើង អាចធ្វើអ្វីខ្លះ ដើម្បីឱ្យយើងបានត្រៀមខ្លួនជាស្រេចសម្រាប់ភ្លៀងចុងរដូវនោះ?`