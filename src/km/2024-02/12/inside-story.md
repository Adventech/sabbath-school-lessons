---
title:  ការផ្សាយដំណឹងល្អដល់អ្នកនិយាយភាសារុស្ស៊ី
date:  21/06/2024
---

លោកវ៉ាឌីម គ្រីនីឈុននី (Vadym Krynycunny) ដែលមានសញ្ជាតិជាជនជាតិអ៊ុយក្រែង បាន ប្តូរទៅរស់នៅក្នុងប្រទេសព័រទុយហ្គាល់វិញ ដើម្បីធ្វើការងារដំឡើងម៉ាស៊ីនត្រជាក់។ 2ទស្សវត្សរ៍ក្រោយមក គាត់បានបំពេញសេចក្តីត្រូវការនៃអ្នកភៀសខ្លួនជនជាតិអ៊ុយក្រែង នៅក្នុងនាមជាប៉ាស្ទ័រនៃព្រះវិហាររុស្ស៊ី នៅក្នុងប្រទេសអេស្បា៉ញ។ តើមានអ្វីកើតឡើង? លោកវ៉ាឌីមដែលមានអាយុ44ឆ្នាំ បាននិយាយថា «យើង បានចាប់ផ្តើមព្រះវិហារនេះឡើងជាមួយនឹងសមាជិកប៉ុន្មាននាក់ប៉ុណ្ណោះ ប៉ុន្តែ ក្រុមជំនុំរបស់យើងបានក្លាយទៅជាមជ្ឈមណ្ឌលជួយសហគមន៍ ដែលបានជួយដល់ជនជាតិរុស្ស៊ីជាច្រើននាក់វិញ នេះគឺជាព្រះពរ មកពីព្រះ»។

បន្ទាប់ពីបានចាកចេញពីប្រទេសអ៊ុយក្រែងរួចមក លោកវ៉ាឌីម និងអ្នកស្រីអាលីណា (Alina) ដែលជាភរិយារបស់គាត់ បានទទួលជោគជ័យខាងឯផ្នែកជំនួញលក់ម៉ាស៊ីននៅក្នុងប្រទេសព័រទុយហ្គាល់ ព្រមទាំងបានទទួលសិទ្ធិធ្វើជាពលរដ្ឋព័រទុយហ្គាល់ផងដែរ។ ប៉ុន្តែ ផ្លូវរបស់ពួកគេបានផ្លាស់ប្តូរភ្លាមៗ នៅ ពេលដែលពួកគេត្រូវបានសូមឱ្យជួយដល់សមាជិកថ្មីៗ ដែលមិនចេះនិយាយភាសាព័រទុយហ្គាល់នោះ។ លោកវ៉ាឌីម និងអ្នកស្រីអាលីណាបានអញ្ជើញគ្រួសារជនជាតិរុស្ស៊ីនេះ ឱ្យចូលព្រះវិហារជាមួយនឹងពួកគេ ហើយពួកគេក៏បានយល់ព្រមសិក្សាព្រះគម្ពីររួមគ្នាផងដែរ។ 3ខែក្រោយមក គ្រួសារមួយនេះបានថ្វាយចិត្ត របស់ពួកគេដល់ព្រះយេស៊ូវ តាមរយៈពិធីបុណ្យជ្រមុជទឹក។ លោកវ៉ាឌីម និងអ្នកស្រីអាលីណាបានត្រេកអរ ជាខ្លាំង រហូតដល់ពួកគេសំណូមពរឱ្យមានអ្នកអធិប្បាយជនជាតិរុស្ស៊ីមកជួយបន្ថែមទៀត។ នៅក្នុងរយៈ ពេល18ខែ ពួកគេបានបង្កើតព្រះវិហារនៅក្នុងផ្ទះមួយកន្លែងដែលមានមនុស្ស20នាក់។ លោកវ៉ាឌីមបានអធិប្បាយជារៀងរាល់ថ្ងៃសប្បាតហ៍ រីឯអ្នកស្រីអាលីណាវិញ គឺជាអ្នកមើលការខុសត្រូវខាងឯផ្នែកតន្ត្រី។ លោកវ៉ាឌីមបាននិយាយថា «សកម្មភាពនៅពេលល្ងាច និងព្រឹកថ្ងៃអាទិត្យ បានធ្វើឱ្យពួកយើងអស់ កម្លាំងជាខ្លាចជាខ្លាំង ប៉ុន្តែ ពួកយើងមានសេចក្តីស្ងប់ មានអំណរ និងមានភាពសប្បាយរីករាយមិនអាច នឹងថ្លែងបានឡើយ»។

គូស្វាមីភរិយាមួយគូនេះបានយល់ឃើញថា ព្រះកំពុងតែត្រាស់ហៅពួកគេឱ្យបំពេញគោលបំណង ថ្មីមួយ។ បំណងប្រាថ្នាចម្បងបំផុតរបស់ពួកគេ គឺជាការនាំមនុស្សចូលទៅក្នុងនគររបស់ព្រះ។ ពួកគេបាន បិទជំនួញរបស់ពួកគេ ហើយប្តូរទៅរស់នៅក្នុងមហាវិទ្យាល័យអាត់វេនទីស្ទសាន់ហ្គាន់តូ (Sangunto) នៅក្នុងប្រទេសអេស៉្បាញដែលជាប្រទេសជិតខាងវិញ។ លោកវ៉ាឌីមបានបញ្ចប់ថ្នាក់សិក្សា4ឆ្នាំជាមួយនឹង បរិញ្ញាបត្រ។ លោកវ៉ាឌីមបានបង្កើតក្រុមអ្នកនិយាយភាសារុស្ស៊ីចំនួន20នាក់ ដែលបានជួបជុំគ្នាសិក្សា ព្រះគម្ពីរជារៀងរាល់ល្ងាចថ្ងៃសប្បាតហ៍ ខណៈពេលដែលគាត់បានបម្រើការជាប៉ាស្ទ័រហាត់ការ នៅក្នុង ទីក្រុងវ៉ាលែនសៀដែលជាទីក្រុងនៅក្បែរមហាវិទ្យាល័យរបស់គាត់។ ភ្ញៀវដែលបានចូលមកក្នុងក្រុមនេះ ក៏ត្រូវបានអញ្ជើញឱ្យទៅព្រះវិហារផងដែរ។ មិនយូរប៉ុន្មាន ភ្ញៀវប្រហែលជា10នាក់បានទៅចូលរួមនៅក្នុង កម្មវិធីថ្វាយបង្គំជាប្រចាំ ហើយក្រុមតូចនៅល្ងាចថ្ងៃសប្បាតហ៍ក៏បានលូតលាស់ជាបន្តបន្ទាប់ផងដែរ។ លោក វ៉េឌីមបាននិយាយថា «ពួកយើងបានកត់សម្គាល់ឃើញថា មនុស្សទាំងអស់ត្រូវការរួបរួម ជាមួយនឹងក្រុម ភាសារបស់ពួកគេ»។

នៅពេលដែលចំនួននៃសមាជិកក្រុមជំនុំនិយាយភាសារុស្ស៊ីបានកើនឡើងដល់26នាក់ ព្រះវិហារ នេះក៏បានចាប់ផ្តើមលើកស្លាករបស់ខ្លួននៅក្នុងទីក្រុងវ៉ាលែនសៀផងដែរ ដោយមានជំនួយពីព្រះវិហារអាត់វេនទីស្ទនៅក្នុងប្រទេសអេស៉្បាញ និងពីភូមិភាគអន្តរនៃទ្វីបអឺរ៉ុប ដែលបានរាប់បញ្ចូលទាំងប្រទេស អេស៉្បាញផងដែរ។ លោកវ៉េឌីមបាននិយាយថា «គោលបំណងរបស់ពួកយើង គឺដើម្បីបម្រើដល់ប្រជាជន និយាយភាសារុស្ស៊ី មិនថា ពួកគេជាពលរដ្ឋរុស្ស៊ី ឬមិនមែនជាពលរដ្ឋរុស្ស៊ីក៏ដោយ ហើយលើសពីនេះទៅ ទៀតនោះ ក៏ដើម្បីនាំពួកគេទៅឯព្រះយេស៊ូវផងដែរ។ ព្រះក៏បានប្រទានពរដល់បេសកកម្មរបស់យើងយ៉ាង បរិបូរណ៍ផងដែរ»។