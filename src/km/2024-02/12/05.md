---
title:  ភ្លៀងដើមរដូវ និងភ្លៀវចុងរដូវ
date:  19/06/2024
---

`តើលោកយ៉ូអែលបានមានប្រសាសន៍ថា ព្រះអម្ចាស់នឹងធ្វើអ្វីខ្លះ សម្រាប់រាស្ត្ររបស់ទ្រង់នោះ? តើព្រះបានរក្សាសេចក្តីសន្យានេះនៅពេលណា? តើនឹងមានអ្វីកើតឡើង បន្ទាប់ពីភ្លៀងដើមរដូវនោះ? សូមអានខគម្ពីរយ៉ូអែល 2:21-24 និងកិច្ចការ 2:1-4, 41-47 សម្រាប់ចម្លើយ។`

ព្រះបានចាក់ព្រះវិញ្ញាណបរិសុទ្ធនៅលើសិស្សរបស់ព្រះយេស៊ូវ នៅក្នុងអំឡុងនៃថ្ងៃបុណ្យទី50។ ថ្ងៃបុណ្យទី50គឺជាគ្រាមួយ នៅពេលដែលបានរក្សាសេចក្តីសន្យារបស់ទ្រង់ដែលថា ទ្រង់នឹងចាក់បង្អុរព្រះវិញ្ញាណបរិសុទ្ធមកលើក្រុមជំនុំរបស់ទ្រង់ បន្ទាប់ពីព្រះយេស៊ូវបានយាងត្រឡប់ទៅស្ថានសួគ៌វិញ។ កណ្ឌគម្ពីរកិច្ចការបានកត់ត្រាការអស្ចារ្យជាច្រើន ដែលបានកើតឡើងនៅក្នុងអំឡុងនៃថ្ងៃបុណ្យទី50នេះ។ នៅក្នុងរយៈពេល1ថ្ងៃ មនុស្ស3000នាក់បានថ្វាយជីវិតរបស់ពួកគេដល់ព្រះយេស៊ូវ។ «ប៉ុន្តែ ឯពួកអ្នក ដែលឮព្រះបន្ទូល នោះមានគ្នាជាច្រើនបានជឿ ហើយពួកដែលជឿ ក៏បានកើនឡើងមានប្រុសៗ ប្រហែល ជា4ពាន់នាក់» (កិច្ចការ 4:4)។ ក្រុមជំនុំបានចាប់ផ្តើមកើនឡើងជាមួយនឹងមនុស្ស120នាក់។ ពួកគេបាន ចូលមកអធិស្ឋានរួមគ្នា។ បន្ទាប់មក ព្រះបានឆ្លើយតបទៅនឹងសេចក្តីអធិស្ឋានរបស់ពួកគេ តាមរយៈវិធី ដ៏អស្ចារ្យមួយ។ មនុស្សជាច្រើនពាន់នាក់បានចូលរួមជាមួយនឹងក្រុមជំនុំ។ ពួកគេក៏ «បានផ្សាយទៅកាន់ តែច្រើនឡើង ហើយចំនួនពួកសិស្ស បានចម្រើនឡើងក្រៃលែង នៅក្រុងយេរូសាឡិម ឯពួកសង្ឃក៏មាន សន្ធឹកចុះចូលជឿដែរ» (កិច្ចការ 6:7)។ ដោយមានជំនួយពីព្រះវិញ្ញាណបរិសុទ្ធ នោះសិស្សរបស់ព្រះយេស៊ូវ បានចែកចាយដំណឹងល្អនៅលើផែនដីទាំងមូល នៅក្នុងរយៈពេលដ៏ខ្លី។ សេចក្តីសន្យាដែលព្រះបានតាំង ឡើង នៅក្នុងកណ្ឌគម្ពីរយ៉ូអែលអំពីភ្លៀវចុងរដូវ បានកើតឡើងនៅក្នុងថ្ងៃបុណ្យទី50។ ប៉ុន្តែ ភ្លៀវចុងរដូវ នឹងធ្លាក់ចុះ ដោយមានអំណាចបន្ថែមទៀត។ ដ្បិតព្រះនឹងប្រទានភ្លៀងទាំងនេះដល់មនុស្សលោក ដើម្បី ឱ្យពួកគេបានត្រៀមខ្លួនជាស្រេច សម្រាប់ការយាងមកជាលើកទី2របស់ទ្រង់។

`តើព្រះនឹងបញ្ចប់កិច្ចការរបស់ទ្រង់នៅលើផែនដីនេះដោយរបៀបណា? សូមអានខគម្ពីរសាការី 4:6; សាការី 10:1; ហូសេ 6:3 និងយ៉ាកុប 5:7, 8 សម្រាប់ចម្លើយ។`

ពាក្យថា «ភ្លៀងដើមរដូវ» និង «ភ្លៀងចុងរដូវ» គឺជាភាសាកសិកម្ម។ ភ្លៀងចុងរដូវបានធ្លាក់ទៅលើ ដំណាំនៅក្នុងរដូវស្លឹកឈើលាស់ ដើម្បីជួយបន្ទុំដំណាំទាំងនោះ។ ភ្លៀងដើមរដូវ និងភ្លៀងចុងរដូវ គឺជារូបស័ព្ទ មួយតំណាងឱ្យកិច្ចការដែលព្រះវិញ្ញាណបរិសុទ្ធបានធ្វើ ដើម្បីជួយយើងឱ្យបានប្រកាសដំណឹងល្អ។ «ភ្លៀង ដើមរដូវ» គឺជារូបស័ព្ទមួយតំណាងឱ្យគ្រាមួយ នៅពេលដែលព្រះបានចាក់បង្អុរព្រះវិញ្ញាណបរិសុទ្ធរបស់ ទ្រង់មកលើក្រុមជំនុំនៅក្នុងថ្ងៃបុណ្យទី50។ ព្រះវិញ្ញាណបានធ្វើឱ្យដំណឹងល្អបានលូតលាស់ឡើង ដូចជា គ្រាប់ពូជដែលដុះនៅក្នុងចិត្តរបស់មនុស្សលោកអ៊ីចឹង។ ទន្ទឹមគ្នានេះ ព្រះក៏នឹងប្រទាន «ភ្លៀងចុងរដូវ» ផងដែរ។ ទ្រង់នឹងចាក់បង្អុរព្រះវិញ្ញាណមកលើរាស្ត្ររបស់ទ្រង់ នៅក្នុងសម័យចុងក្រោយ ដើម្បីជួយឱ្យពួកគេ បានបញ្ចប់កិច្ចការរបស់ទ្រង់នៅលើផែនដីនេះដែរ។ កិច្ចការរបស់ព្រះនៅក្នុងគ្រាចុងក្រោយ នឹងត្រូវបញ្ចប់ជាមួយនឹងឥទ្ធិពលយ៉ាងខ្លាំងក្លាជាងកិច្ចការ ដែលបានចាប់ផ្តើមឡើងនៅក្នុងថ្ងៃបុណ្យទី50ទៅទៀត។ ពីព្រោះបទទំនាយអំពី «ភ្លៀងដើមរដូវ» នឹងត្រូវកើតឡើងម្តងទៀតជាមួយនឹងភ្លៀងចុងរដូវវិញ មុនពេលដែលព្រះយេស៊ូវបានយាងត្រឡប់មកវិញម្តងទៀត»។ (ដកស្រង់ពី Ellen G. White, The Great Controversy, pages 611, 612, adapted។