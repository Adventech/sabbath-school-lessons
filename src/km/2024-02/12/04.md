---
title:  តើយើងត្រូវថ្វាយបង្គំអ្នកណា?
date:  18/06/2024
---

នៅក្នុងសម័យចុងក្រោយនៃប្រវត្ថិសាស្ត្រផែនដី សង្គ្រាមទូទាំងពិភពលោករវាងព្រះ និងសាតាំង នឹងត្រូវស្តីអំពីការថ្វាយបង្គំ។ តើយើងបានថ្វាយបង្គំព្រះយេស៊ូវ ដែលជាព្រះអាទិករបស់យើងដែរឬទេ? តើយើងបានថ្វាយបង្គំសត្វសាហាវ និងរូបសំណាកក្លែងក្លាយរបស់វាដែរឬទេ? ព្រះយេស៊ូវ និងសាតាំង គឺជាជម្រើស2យ៉ាងរបស់យើង។ ទេវតាទី1 នៅក្នុងខគម្ពីរវិវរណៈ បានបង្គាប់មនុស្សប្រុសស្រីនៅគ្រប់ ទីកន្លែងឱ្យ «ក្រាបថ្វាយបង្គំដល់ព្រះដ៏បង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មានចុះ» (វិវរណៈ 14:7)។ ទេវតាទី3 បានព្រមានអំពីហេតុការណ៍អាក្រក់ ដែលត្រូវកើតឡើងដល់មនុស្ស ដែលបានថ្វាយបង្គំ សត្វសាហាវ។ ដ្បិតពួកគេ «នឹងត្រូវផឹកស្រាផងសេចក្តីឃោរឃៅរបស់ព្រះ ជាស្រាឥតលាយ ដែលចាក់ ទៅក្នុងពែងនៃសេចក្តីក្រោធរបស់ទ្រង់» (វិវរណៈ 14:10)។ អ្នកដែលបានថ្វាយបង្គំព្រះយេស៊ូវ គឺជាអ្នក ដែលបាន «កាន់តាមបញ្ញត្តិរបស់ព្រះ ហើយមានសេចក្តីជំនឿដល់ព្រះយេស៊ូវ» (វិវរណៈ 14:12)។

ព្រះបានបង្កើតផ្ទៃមេឃ និងផែនដីនេះនៅក្នុងរយៈពេល6ថ្ងៃ។ កិច្ចការដែលព្រះយេស៊ូវបាន ធ្វើនេះ គឺជាហេតុផលដែលយើងត្រូវថ្វាយបង្គំទ្រង់ (វិវរណៈ 4:11)។ សាតាំងវាស្អប់ព្រះយេស៊ូវណាស់ ពីព្រោះព្រះបាន «បង្កើតរបស់សព្វសារពើ ដោយសារព្រះយេស៊ូវគ្រីស្ទ» (អេភេសូរ 3:9) នេះឯង។ សាតាំង បានធ្វើការតាមរយៈពួកស្តេច និងពួកមេដឹកនាំកាលពីមុន ឱ្យផ្លាស់ប្តូរថ្ងៃសប្បាតហ៍។ ថ្ងៃសប្បាតហ៍បាន ជួយឱ្យយើងនឹកចាំថា ព្រះបានបង្កើតផ្ទៃមេឃ និងផែនដីនេះនៅក្នុងរយៈពេល6ថ្ងៃ។ ដូច្នេះហើយ សង្រ្គាម អំពីបញ្ញត្តិរបស់ព្រះនៅពេលខាងមុខនេះ ក៏ស្តីអំពីការគ្រប់គ្រងផងដែរ។ បើសិនជាសាតាំងអាចលុបបំបាត់ ការថ្វាយបង្គំនៅថ្ងៃសប្បាតហ៍មែន នោះវានឹងប្រកាសថា វាគឺជាអ្នកគ្រប់គ្រងផែនដីនេះ មិនមែនជាព្រះនោះ ទេ។ តើសាតាំងអាចគេចចេញពីថ្ងៃសប្បាតហ៍យ៉ាងដូចម្តេចទៅបាន? ពោលគឺវានឹងព្យាយាមបញ្ចុះបញ្ចូល ឬបង្ខំមនុស្សគ្រប់គ្នានៅលើផែនដីនេះ ឱ្យទទួលយកថ្ងៃសប្បាតហ៍ក្លែងក្លាយវិញ។

`សូមអានខគម្ពីរវិវរណៈ 13:13-17។ តើមនុស្សដែលមិនព្រមទទួលយកទីសំគាល់នៃសត្វ សាហាវនឹងត្រូវមានទោសអ្វីខ្លះ?`

មនុស្សដែលបានស្មោះត្រង់ចំពោះព្រះយេស៊ូវ នឹងត្រូវជាប់ទោសនឹងច្បាប់ ដែលមិនបានអនុញ្ញាត ឱ្យពួកគេទិញ ឬលក់ដូរនោះ។ ពួកគេនឹងត្រូវបានបង្ខំឱ្យសងជាទឹកប្រាក់វិញ ដើម្បីដាក់ទោសពួកគេ ដែល មិនបានថ្វាយបង្គំសត្វសាហាវ ឬរូបសំណាករបស់វានោះ។ ច្បាប់នឹងត្រូវបានបង្កើតឡើង ដើម្បីសម្លាប់ រាស្ត្ររបស់ព្រះ។ យើងមិនបានដឹងថា ការសាកល្បងចុងក្រោយ នឹងត្រូវកើតឡើងយ៉ាងណានោះទេ។ ប៉ុន្តែ យើងបានប្រមើលឃើញថា យើងនឹងត្រូវរងទុក្ខ ដោយសារសេចក្តីជំនឿរបស់យើង។ បើសិនជាគ្មាន ព្រះទេ មនុស្សលោកនឹងទៅជាមនុស្សអាក្រក់ជាក់ជាមិនខាន។ ព្រះយេស៊ូវទ្រង់ក៏បានជ្រាបអំពីសេចក្តីពិតមួយនេះដែរ។ ពីព្រោះលោកយ៉ូហានបានមានប្រសាសន៍ថា ព្រះយេស៊ូវ៖ «ទ្រង់មិនត្រូវការឲ្យអ្នកណាធ្វើបន្ទាល់ពីមនុស្សណាទេ ដ្បិតទ្រង់ជ្រាបហើយ ពីសេចក្តីដែលនៅក្នុងមនុស្សទាំងឡាយ» (យ៉ូហាន 2:25)។ ជាថ្មីម្តងទៀត យើងប្រហែលជាមិនអាចយល់បាននៅក្នុងពេលឥឡូវនេះថា រឿងអាក្រក់នឹង ត្រូវកើតឡើងយ៉ាងនោះទេ។ ប៉ុន្តែ យើងបានដឹងថា មនុស្សដែលមិនបានស្គាល់ព្រះ ពួកគេអាចនឹងធ្វើរឿងអាក្រក់ៗទៅកាន់គ្នាទៅវិញទៅមកបាន។