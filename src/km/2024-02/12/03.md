---
title:  ត្រាដែលបានមកពីស្ថានសួគ៌
date:  17/06/2024
---

ការសាកល្បងដែលត្រូវមកដល់គឺស្តីអំពីការថ្វាយបង្គំ។ រាស្ត្ររបស់ព្រះនឹងមិនបោះបង់សេចក្តី ជំនឿរបស់ពួកគេ ឬរំលងបញ្ញត្តិរបស់ទ្រង់នោះឡើយ (វិវរណៈ 14:12)។ ពីព្រោះព្រះវិញ្ញាណបរិសុទ្ធ នឹងដៅរាស្ត្ររបស់ព្រះនៅពេលសាកល្បងនោះ (អេភេសូរ 4:30)។ ត្រានេះបានបង្ហាញថា គ្មានអ្វីដែល អាចបញ្ចុះបញ្ចូលរាស្ត្ររបស់ព្រះ ឱ្យថ្វាយបង្គំសត្វសាហាវដែលឡើងពីសមុទ្រមក ឬរូបសំណាករបស់ វាបានឡើយ។ នៅក្នុងសម័យព្រះគម្ពីរ ពួកបណ្តាជនបានដាក់ត្រានៅលើឯកសារសំខាន់ណាមួយ។ ត្រា នេះបានបង្ហាញថា លោកអ្នកអាចជឿទុកចិត្តទៅលើឯកសារនោះបាន។ ត្រានេះក៏បានបង្ហាញថា ឯកសារ នោះ គឺជាកម្មសិទ្ធរបស់អ្នកណាផងដែរ។ ព្រះមានព្រះគម្ពីរដែលជាត្រា និងកំណត់ត្រា ដែលមាន ផ្ទុកបញ្ញត្តិរបស់ទ្រង់។ សង្គ្រាមចុងក្រោយនឹងស្តីអំពីការថ្វាយបង្គំ និងបញ្ញត្តិរបស់ព្រះ។ ដូច្នេះហើយ យើងគួរតែរំពឹងថា យើងនឹងរកឃើញត្រារបស់ព្រះ នៅក្នុងបញ្ញត្តិរបស់ទ្រង់ (សូមប្រៀបធៀបខគម្ពីរ អេសាយ 8:16)។

`សូមអានអំពីបញ្ញត្តិនៃថ្ងៃសប្បាតហ៍ដែលមានចែងនៅក្នុងខគម្ពីរនិក្ខមនំ 20:8-11។ តើបញ្ញត្តិ នៃថ្ងៃសប្បាតហ៍មានចំណែកអ្វីខ្លះ នៅក្នុងត្រារបស់ព្រះនេះ?`

បញ្ញត្តិនៃថ្ងៃសប្បាតហ៍បានបង្ហាញយើង អំពីផ្នែក3យ៉ាងដែលមាននៅក្នុងត្រាពិតប្រាកដនេះ៖ (1) ឈ្មោះនៃអ្នកដែលបានទទួលត្រានេះ (2) កិច្ចការរបស់ទ្រង់ និង (3) ដែនអធិបតីភាពរបស់ទ្រង់។ ដូច្នេះហើយ យើងបានឃើញថា ត្រានេះគឺជាទីសំគាល់របស់ «ព្រះយេហូវ៉ាជាព្រះនៃឯង» (និក្ខមនំ 20:10)។តើកិច្ចការរបស់ទ្រង់គឺជាអ្វី? កិច្ចការរបស់ទ្រង់គឺជាអ្នកដែលបាន «បង្កើត» អ្វីៗគ្រប់យ៉ាង (និក្ខមនំ 20:11)។ តើដែនអធិបតីភាពរបស់ទ្រង់គឺជាអ្វី? ដែនអតិបដីភាពរបស់ទ្រង់គឺជា «ផ្ទៃមេឃ ផែនដី ហើយ នឹងសមុទ្រ ព្រមទាំងរបស់សព្វសារពើនៅស្ថានទាំងនោះដែរ» (និក្ខមនំ 20:11) ដោយសារតែទ្រង់បានបង្កើតរបស់ ទាំងនេះ។ មានពេលខ្លះ នៅក្នុងព្រះគម្ពីរសញ្ញាក៏ត្រូវបានហៅថា ជាត្រាផងដែរ (រ៉ូម 4:11)។ ពាក្យទាំង2 នេះមានអត្ថន័យដូចគ្នា។ ដូច្នេះហើយ ថ្ងៃសប្បាតហ៍នឹងបានក្លាយទៅជាការសាកល្បងផ្តាច់ព្រ័ត្រ នៅក្នុង សម័យចុងក្រោយ ដោយបានដើរតួជាសញ្ញាសំគាល់ ឬជាត្រារបស់ព្រះ ពីព្រោះសង្គ្រាមចុងក្រោយ រវាង ព្រះ និងសាតាំងគឺស្តីអំពីការថ្វាយបង្គំនេះឯង (អេសេគាល 20:12, 20; វិវរណៈ 12:17)។

`សូមប្រៀបធៀបខគម្ពីរវិវរណៈ 7:1-3 និងខគម្ពីរវិវរណៈ 14:1 ជាមួយនឹងខគម្ពីរវិវរណៈ 13:16, 17។ តើសញ្ញាសំគាល់របស់ព្រះត្រូវបានដាក់នៅក្នុងមនុស្សត្រង់ណាដែរ? តើសញ្ញាសំគាល់ ទាំង2យ៉ាងនេះមានលក្ខណៈខុសពីគ្នាអ្វីដែរ?`

ត្រារបស់ព្រះត្រូវបានដាក់នៅក្នុងថ្ងាស។ ថ្ងាសគឺជាផ្នែកមួយនៃផ្ទៃមុខដែលនៅពីភ្នែក។ តើនៅ ពីក្រោយថ្ងាសមានអ្វីដែរ? នៅពីក្រោយថ្ងាស គឺជាគំនិតរបស់លោកអ្នក។ ដូច្នេះហើយ ត្រារបស់ព្រះមិនត្រឹមតែបានដាក់នៅលើថ្ងាសប៉ុណ្ណោះទេ ប៉ុន្តែ ត្រារបស់ព្រះក៏ត្រូវបានដាក់នៅក្នុងថ្ងាស (ក្នុងគំនិត) ផងដែរ ដើម្បីបង្ហាញថា បុគ្គលម្នាក់នោះបានជ្រើសរើសគោរពតាមបញ្ញត្តិរបស់ព្រះ។ ត្រារបស់សត្វសាហាវត្រូវ បានដាក់នៅក្នុងថ្ងាស ឬនៅក្នុងដៃ។ ត្រានៅក្នុងគំនិតបានបង្ហាញថា មនុស្សបានជឿទៅលើការកុហក របស់សាតាំង រីឯត្រានៅក្នុងដៃ បានបង្ហាញថា ពួកគេបានទទួលយកការកុហករបស់សាតាំង ដើម្បីឱ្យបាន រួចពីការកាប់សម្លាប់។