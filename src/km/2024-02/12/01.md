---
title:  «ព្យុះ» ចុងក្រោយនៅលើផែនដីនេះ
date:  15/06/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
និក្ខមនំ 20:8-11; វិវរណៈ 13:13-17; យូ៉អែល 2:21-24; សៀវភៅមហាវិវាទ ជំពូក 37, 38។

> <p>ខចងចាំ</p>
> «ចូរទិញសេចក្តីពិតចុះ កុំឲ្យលក់ចេញឡើយ អើទាំងប្រាជ្ញា សេចក្តីដំបូន្មាន និងយោបល់ផង» (សុភាសិត 23:23)។

សូមស្រមៃថា លោកអ្នកមានកូនស្រីជំទង់ម្នាក់។ នាងកំពុងតែបើកឡានពីមហាវិទ្យាល័យត្រឡប់មកផ្ទះវិញ សម្រាប់វិស្សមកាលនៅរដូវក្តៅ។ លោកអ្នកក៏បានពិនិត្យមើលព្យាករណ៍ឧតុនិយម ផងដែរ ខណៈពេលដែលលោកអ្នកបានរង់ចាំឱ្យនាងត្រឡប់មកវិញនោះ។ ព្យាករណ៍ឧតុនិយមបាន ប្រាប់ថា នឹងមានព្យុះនៅពេលបន្តិចទៀតនេះ។ លោកអ្នកមានចិត្តព្រួយបារម្ភជាខ្លាំង ខណៈពេលដែល ខ្យល់បានបក់បោកកាន់តែខ្លាំងទៅៗនោះ។ ភ្លៀងបានធ្លាក់កាន់តែខ្លាំងឡើងៗ។ ដើមឈើបានទេរ ទ្រេតទ្រោតទៅតាមខ្យល់។ មិនយូរប៉ុន្មាន ផ្លូវទៅកាន់ផ្ទះរបស់លោកអ្នក បានត្រូវដើមឈើធ្លាក់បិទផ្លូវ អស់។ បន្ទាប់មក អ្នកជិតខាងម្នាក់បានប្រាប់លោកអ្នកថា អាចមកតាមផ្លូវម្ខាងទៀតបាន។ កូនស្រី របស់លោកអ្នកអាចបើកបរនៅក្រោមមែកឈើបាក់ៗបាន ដោយគ្មានបញ្ហាអ្វីឡើយ។ នៅទីបំផុត លោក អ្នកបានផ្ញើសារមួយទៅកាន់កូនស្រីរបស់លោកអ្នក ដោយប្រាប់នាងអំពីផ្លូវសុវត្ថិភាពត្រឡប់មកផ្ទះវិញ។

លើសពីនេះទៅទៀត ព្រះយេស៊ូវក៏ចង់ដឹកនាំយើងកាត់ «ព្យុះ» ជីវិតផងដែរ ដើម្បីឱ្យយើង បានទៅដល់ផ្ទះ ដោយសុវត្ថិភាព។ អ្នកស្រីអេឡែន ជីវ៉ៃត៍បានដាស់តឿនថា «ព្យុះ (បញ្ហានៅក្នុង សម័យចុងក្រោយ) ជិតមកដល់ហើយ។ ព្យុះនេះគឺជាព្យុះធំ។ តើលោកអ្នកបានត្រៀមខ្លួនសម្រាប់ព្យុះ នេះហើយឬនៅ?»។ (ដកស្រង់ពី Testimonies for the Church, volume 8, p.315, adapted។ ព្រះយេស៊ូវបានយាងមកកាន់ផែនដីនេះ ដើម្បីរស់នៅ និងសុគតដើម្បីយើង។ ឥឡូវនេះ ទ្រង់បានធ្វើការ នៅក្នុងរោងឧបោសថនៅឯស្ថានសួគ៌ ដើម្បីឱ្យបានប្រាកដថា យើងនឹងបានទៅដល់ដោយសុវត្ថិភាព។ កណ្ឌគម្ពីរដានីយ៉ែល និងកណ្ឌគម្ពីរវិវរណៈ គឺជាមេរៀនសម្រាប់រាស្ត្រចុងក្រោយរបស់ព្រះ។ មេរៀនទាំងនេះនឹងជួយឱ្យយើងបានជួបជាមួយនឹងព្យុះ ឬបញ្ហានៅក្នុងជីវិតរបស់យើង។

សប្តាហ៍នេ យើងនឹងសិក្សានូវអ្វីដែលព្រះគម្ពីរបានប្រាប់យើងថា កិច្ចការធំបំផុត ដើម្បី ឱ្យយើងបានត្រៀមខ្លួនជាស្រេច សម្រាប់សង្គ្រាមចុងក្រោយនៅលើផែនដីនេះ។ យើងនឹងសិក្សាពី របៀបដែលអំណាចរបស់ព្រះយេស៊ូវបានដឹកនាំយើងត្រឡប់ទៅផ្ទះវិញ ដោយសុវត្ថិភាព។