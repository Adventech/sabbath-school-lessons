---
title:  ចូរស្មោះត្រង់ចំពោះព្រះ និងស្មោះត្រង់ចំពោះព្រះគម្ពីរ
date:  16/06/2024
---

`សូមអានខគម្ពីរសុភាសិត 23:23; យ៉ូហាន 8:32 និងយ៉ូហាន 17:17។ តើខទាំងនេះ បានបង្រៀនយើងពីចំណុចដូចគ្នាអ្វីខ្លះ?`

នៅក្នុងប្រវត្តិសាស្ត្រទាំងអស់ សង្គ្រាមទូទាំងពិភពលោករវាងព្រះ និងសាតាំង គឺជាសង្គ្រាមរវាង សេចក្តីល្អ និងសេចក្តីអាក្រក់តាំងតែពីដើមមក។ សាតាំងគឺជាអ្នកកុហកបោកប្រាស់។ វាក៏ជាអ្នកបង្កើតការ កុហកផងដែរ (យ៉ូហាន 8:44)។ ព្រះយេស៊ូវគឺជាសេចក្តីពិត ពីព្រោះទ្រង់បានមានបន្ទូលថា «ព្រះយេស៊ូវ មានព្រះបន្ទូលទៅគាត់ថា ខ្ញុំជាផ្លូវ ជាសេចក្តីពិត ហើយជាជីវិត បើមិនមកតាមខ្ញុំ នោះគ្មានអ្នកណាទៅឯ ព្រះវរបិតាបានឡើយ» (យ៉ូហាន 14:6)។ សេចក្តីពិតបានរំដោះយើងឱ្យរួចផុតពីការកុហករបស់សាតាំង។ តើយើងបានរកឃើញសេចក្តីពិតនេះនៅកន្លែងណា? គឺនៅក្នុងព្រះគម្ពីរ ដែលជាព្រះបន្ទូលរបស់ព្រះនេះ ឯង។ ដ្បិតព្រះគម្ពីរនឹងបើកបង្ហាញផែនការអារក្ស ក៏ដូចជាផែនការរបស់ព្រះដែរ។ ព្រះគម្ពីរក៏ប្រៀបដូចជា ចង្កៀងមួយ ដែលពន្លឺរបស់វាបានបង្ហាញផ្លូវយើង ទៅឯនគរស្ថានសួគ៌យ៉ាងដូច្នោះដែរ (ទំនុកតម្កើង 119:

105)។ កវីដែលបានសរសេរបទគម្ពីរទំនុកតម្កើង ជំពូក119 បានទូលទៅកាន់ព្រះអម្ចាស់ថា «ការបើកសំដែងព្រះបន្ទូលទ្រង់ នោះផ្សាយពន្លឺចេញ ក៏ធ្វើឲ្យមនុស្សឆោតល្ងង់មានយោបល់» (ទំនុកតម្កើង 119:130)។ បន្ទាប់មក កវីបានបន្ថែមទៀតថា «បូករួមទាំងអស់ព្រះបន្ទូលនៃទ្រង់ទៅឃើញថា ពិត ត្រង់ទាំងអស់» (ទំនុកតម្កើង 119:160) ផងដែរ។

`សូមអានខគម្ពីរពេត្រុសទី2 1:16-21។ តើនៅក្នុងខទាំងនេះ លោកពេត្រុសបានប្រាប់យើង អំពីបទទំនាយ ដែលមានប្រភពមកពីព្រះនោះ យ៉ាងដូចម្តេចដែរ? តើគាត់បានប្រើរូបស័ព្ទអ្វីដែរ ដើម្បីជួយ ឱ្យយើងបានយល់ថា បទទំនាយរបស់ព្រះមានសារៈសំខាន់នោះ?`

លោកពេត្រុសបានមានប្រសាសន៍ថា «ដ្បិតដែលយើងខ្ញុំបានឲ្យអ្នករាល់គ្នាស្គាល់ដល់ព្រះចេស្តា នៃព្រះយេស៊ូវគ្រីស្ទ ជាព្រះអម្ចាស់នៃយើង និងដំណើរដែលទ្រង់យាងមក នោះមិនមែនតាមរឿងព្រេងប្រឌិតដោយដំរិះនោះទេ គឺយើងខ្ញុំជាស្មរបន្ទាល់ ដែលបានឃើញឫទ្ធានុភាពរបស់ទ្រង់ជាក់នឹងភ្នែកវិញ» (ពេត្រុសទី2 1:16, 19)។ ព្រះគម្ពីរបានជួយឱ្យយើងវែកញែកខុស និងត្រូវ។ បើសិនជាគ្មានព្រះគម្ពីរទេ នោះយើងងាយនឹងចាញ់បញ្ឆោតណាស់។ «ជាការពិតណាស់ ព្រះគម្ពីរគឺជាអ្នកការពារយើង។ ព្រះគម្ពីរ បានការពារយើងឱ្យរួចផុតពីគ្រូក្លែងក្លាយ និងពួកវិញ្ញាណបោកប្រាស់។ សាតាំងបានប្រើរឿងគ្រប់យ៉ាង តាមដែលវាអាចធ្វើទៅបាន ដើម្បីរារាំងយើងមិនឱ្យដឹងសេចក្តីពិតនៃព្រះគម្ពីរ ដោយសារតែព្រះគម្ពីរបាន បើកបង្ហាញអំពីការកុហក និងការបោកបញ្ឆោតរបស់វា . . . . បន្តិចទៀតនេះ វានឹងប្រាប់អំពីការកុហក ដ៏ធំចុងក្រោយរបស់វាហើយ។ វានឹងធ្វើបាដិហារ្យជាច្រើន។ បាដិហារ្យរបស់វាមើលទៅ ដូចជាការអស្ចារ្យ ដែលមកពីព្រះអ៊ីចឹង។ សេចក្តីពិតនៃព្រះគម្ពីរគឺជារឿងតែមួយគត់ដែលអាចបានដឹងថា បាដិហារ្យទាំងនេះ មានប្រភពមកពីសាតាំងវិញ . . . . មនុស្សដែលមានសុវត្ថិភាព នៅក្នុងអំឡុងពេលនៃសង្គ្រាមចុងក្រោយនេះ គឺជាមនុស្សដែលបានដឹងសេចក្តីពិតនៃព្រះគម្ពីរ។ មនុស្សគ្រប់គ្នាត្រូវតែឆ្លើយតបទៅនឹងសំណួរ ដែលថា តើខ្ញុំនឹងត្រូវគោរពតាមព្រះ ឬក៏ត្រូវគោរពតាមមនុស្ស? ពេលវេលានៃការសាកល្បងជិតមកដល់ហើយ។ តើលោកអ្នកបានយកសេចក្តីពិតនៃព្រះគម្ពីរ ដាក់នៅក្នុងចិត្តរបស់លោកអ្នកដែរឬទេ? តើលោកអ្នកបាន ត្រៀមខ្លួនការពារបញ្ញត្តិរបស់ព្រះដែរឬទេ? តើលោកអ្នកមានសេចក្តីជំនឿ ដែលព្រះយេស៊ូវមានដែរឬទេ?»។ (ដកស្រង់ពី Ellen G. White, The Great Controversy, pages 593, 594, adapted។