---
title:  ភ្នំភ្លើង ភ្លើងឆេះផ្ទះ និងជំងឺកូវីដ19
date:  05/04/2024
---

លោកមីសែ៊ល ដេលហ្គាដូ រ៉ូឌ្រីហ្គាស (Misael Delgado Redriguez) បានប្រឈមនឹងបញ្ហាដ៏ធំមួយនៅក្នុងថ្ងៃសប្បាតហ៍ដំបូងរបស់គាត់នៅលើកោះកាណារី (Canary)។ មនុស្សដែលបានចូលមកថ្វាយបង្គំមានតែ5នាក់ប៉ុណ្ណោះ។ លោកមីសាអែលបានខ្នះខ្នែងនៅក្នុងកិច្ចការផ្សាយដំណឹងល្អ ការសួរសុខទុក្ខអតីតសមាជិកក្រុមជំនុំ និងអ្នកដទៃទៀតនៅលើកោះឡាប៉ាល់ម៉ា (La Palma)។ មួយខែក្រោយ មក គាត់បានត្រេកអរជាមួយនឹងបុណ្យជ្រមុជទឹកជាលើកដំបូង។ ប៉ុន្តែ ក្រោយមក ជំងឺកូវីដ19 បានបង្អាក់ នូវការខិតខំផ្សាយដំណឹងល្អ ធ្វើឱ្យបញ្ហារបស់គាត់ មើលទៅកាន់តែច្រើនឡើងៗ។ ភ្លើងបានឆាបឆេះ នៅលើកោះភាគខាងជើង ធ្វើឱ្យក្រុមជំនុំខ្លះ គ្មានលំនៅស្នាក់នៅ។ បន្ទាប់មក ភ្លើងបានឆេះរាលដាលដល់ភាគខាងត្បូង។ ក្រោយមកទៀត ភ្នំភ្លើងបានផ្ទុះឡើងអស់រយៈពេល85ថ្ងៃ ធ្វើឱ្យអ្នកកោះប្រឈមនឹងគ្រោះរញ្ជួយដី ឧស្ម័នពុល និងផេះជាដើម។ សមាជិកក្រុមជំនុំ2គ្រួសារក៏បានបាត់បង់អ្វីៗគ្រប់យ៉ាង ផងដែរ។

រឿងដ៏អស្ចារ្យមួយបានកើតឡើង ស្របពេលដែលមានព្យុះភ្លៀងបែបនេះ។ សេចក្តីជំនឿបាន រីករាលដាល។ បន្ទាប់ពីលោកមីសាអែលបានមករស់នៅលើកោះនេះអស់រយៈពេល3ឆ្នាំមកនេះ មនុស្ស 45នាក់បានថ្វាយបង្គំទៀងទាត់នៅថ្ងៃសប្បាតហ៍។ លើសពីនេះទៅទៀតនោះ មនុស្ស7នាក់បានទទួល បុណ្យជ្រមុជទឹក 5នាក់ទៀតកំពុងតែរៀបចំពិធីបុណ្យជ្រមុជទឹក ហើយ15នាក់ទៀតនោះ កំពុងតែរៀន ថ្នាក់ព្រះគម្ពីរបន្ថែមទៀត។ តើមានរឿងអ្វីកើតឡើង? លោកមីសាអែលបាននិយាយថា ការអធិស្ឋាននៃ ពាក្យទូលអង្វរគឺជាគន្លឹះមួយ។ គាត់បាននិយាយថា «យើងបានអធិស្ឋាននៅម៉ោង7ព្រឹក ម៉ោង2ល្ងាច និងម៉ោង9ល្ងាច សមាជិកម្នាក់ៗបានអធិស្ឋានឱ្យមនុស្ស5នាក់»។

នាយកដ្ឋាននៃព្រះវិហារនីមួយៗក៏បានចូលរួមនៅក្នុងការផ្សាយដំណឹងល្អបែបនេះផងដែរ។ គម្រោងដែលបានផ្តួចផ្តើម ដោយយូញានអេស៉្បាញថ្នាក់កំពូល បានសម្លឹងឃើញសមាជិកក្រុមជំនុំទំនាក់ទំនង អ្នកដទៃតាមទូរស័ព្ទ ហើយពួកគេក៏បានឱ្យសៀវភៅជំហានទៅកាន់ព្រះគ្រីស្ទ រួមទាំងមេរៀនព្រះគម្ពីរដែលពាក់ព័ន្ធនឹងសៀវភៅនេះផងដែរ។ រីឯគម្រោងផ្សេងៗទៀតក៏បានរួមបញ្ចូលទាំងវគ្គអប់រំដែលមាន នៅលើគេហទំព័រនៃព្រះវិហារ ដែលបានផ្តោតទៅលើតម្រូវការនៃគ្រួសារ និងក្មេងតូចៗ។ ការផ្សាយដំណឹង ល្អតាមរយៈតន្ត្រី ដែលយុវជនអាត់វេនទីស្ទបានរៀបឆាកតូច ឬខណៈពេលដែលពួកគេបានចុះទៅសួរសុខទុក្ខអ្នកជំងឺ និងអ្នកខ្វះខាតនោះ។ កម្មវិធីមួយនឹងអង្គការអាដ្រា ដែលមានសមាជិកជួយចែកចាយកាត ដែលអ្នកដទៃអាចទៅបើកអាហារនៅក្នុងផ្សារទំនើប។ ក៏មានការធ្វើបទបង្ហាញអំពីសុខភាព ការសិក្សា ព្រះគម្ពីរ ការចែកចាយសៀវភៅព្រះនៃក្តីស្រឡាញ់ និងការចែកចាយសៀវភៅផ្សេងៗទៀត។ នៅថ្ងៃឈប់ សម្រាក ដូចជាថ្ងៃបុណ្យមាតាជាដើម សមាជិកក្រុមជំនុំបានដាក់កាតមួយចូលទៅក្នុងសៀវភៅនីមួយៗ។ ព្រះវិហារក៏បានបើកសាលាបង្រៀនសិស្ស ដែលអ្នកបម្រើព្រះអាចរៀនពីរបៀបផ្សាយដំណឹងល្អ ដោយ មានក្រុមតូចៗ4ក្រុមកំពុងតែជួបជុំគ្នាថ្វាយបង្គំព្រះជារៀងរាល់ថ្ងៃ។ លោកមីការផ្សាយដំណឹងល្អតាមការចងមិត្តក៏បានបង្ហាញពីភាពជោគជ័យដ៏ល្អប្រសើរផងដែរ។ ខណៈដែលភ្នំភ្លើងកំពុងផ្ទុះ សមាជិកក្រុមជំនុំបានចំណាយចែកម៉ាសបិទមុខ និងបង្រៀនអំពីផ្នែកសុខភាពដែលទាក់ទងទៅនឹងបន្ទុះភ្លើងនោះ អស់រយៈពេល2ខែ។ លោកមីសាអែលបាននិយាយថា «ធ្វើបែបនេះ កេរ្តិ៍ឈ្មោះនៃព្រះវិហារនឹងបានល្បី រន្ទឺ»។ ជាការពិតណាស់ លោកមីសាអែលបាននិយាយថា មនុស្សភាគច្រើននៅក្នុងចំណោមសិស្សទាំង 15នាក់ដែលបានសិក្សាព្រះគម្ពីរ បានបាត់បង់អ្វីៗគ្រប់យ៉ាងនៅក្នុងបន្ទុះភ្នំភ្លើងនោះ ប៉ុន្តែ ពួកគេបាន ទទួលស្គាល់ថា គ្រោះមហន្តរាយនេះបានដឹកនាំពួកគេទៅឯព្រះវិញ»។ គាត់បានបន្ថែមទៀតថា «បើមិន ដូច្នោះទេ ពួកគេមិនសូវចាប់អារម្មណ៍រៀនអំពីព្រះនោះឡើយ»។

លោកមីសាអែលបានរំឭកពីបទពិសោធន៍របស់គាត់នៅលើកោះកាណារី ដោយក្តីអំណរ។ គាត់ បាននិយាយថា «នៅពេលដែលចាប់ផ្តើមដំបូងពិតជាពិបាកមែន ដោយសារតែពួកយើងបានឆ្លងកាត់រឿង ជាច្រើន ប៉ុន្តែ យើងបានស្ងប់ចិត្ត នូវលទ្ធផលដែលយើងទទួលបាននោះវិញ ដោយសារតែយើងបានឃើញ ពីរបៀបដែលព្រះបានប្រទានពរដល់យើង»។