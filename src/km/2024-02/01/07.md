---
title:  ការសិក្សាបន្ថែម
date:  05/04/2024
---

«នៅពេលដែលព្រះបោះសាតាំងចេញពីនគរស្ថានសួគ៌ នោះទ្រង់ក៏បានជំនុំជម្រះសាតាំង ផងដែរ។ កិច្ចការរបស់ព្រះជាចៅក្រម គឺមានភាពយុត្តិធម៌។ ព្រះបានបោះសាតាំងចេញពីនគរស្ថានសួគ៌ ដើម្បីការពារ ការគ្រប់គ្រងរបស់ទ្រង់។ ដូច្នេះហើយ នៅពេលដែលមនុស្សលោកបានធ្វើបាប ព្រះបានប្រទាន ទីសំគាល់នៃសេចក្តីស្រឡាញ់របស់ទ្រង់ ដោយព្រះបានប្រទានព្រះរាជបុត្រាតែមួយគត់របស់ទ្រង់ ឱ្យមក សុគតជំនួសមនុស្សមានបាប។ ឈើឆ្កាងបានបង្ហាញយើងអំពីសេចក្តីស្រឡាញ់របស់ព្រះ។ ឈើឆ្កាងគឺ ជាភ័ស្តុតាងបង្ហាញដល់ពួកទេវតា មនុស្សលោក និងមនុស្សបរិសុទ្ធដែលនៅលើភពដទៃទៀតថា ពួកគេ មិនអាចស្តីបន្ទោសព្រះ និងស្តីបន្ទោសដល់ការគ្រប់គ្រងរបស់ទ្រង់ ទៅលើអំពើបាបនៃលុយស៊ីហ្វ័របាន ឡើយ»។ ដកស្រង់ពី Ellen G. White, The Great Controversy, Pages 500, 501, adapted។

«ឈើឆ្កាងនៅត្រង់កាល់វ៉ារីគឺជាភ័ស្តុតាងបង្ហាញថា បញ្ញត្តិរបស់ព្រះមិនអាចផ្លាស់ប្តូរបានទេ។ ឈើឆ្កាងបានប្រកាសដល់សភាវៈទាំងអស់ដែលមាននៅលើស្ថានសួគ៌ និងនៅលើផែនដីនេះថា អំពើបាបគឺ ជាហេតុផលនៃសេចក្តីស្លាប់។ នៅពេលដែលព្រះអង្គសង្គ្រោះបានស្រែកឡើងថា ‘ការស្រេចហើយ’ (យ៉ូហាន 19:30) នោះមានន័យថា អនាគតរបស់សាតាំងក៏ត្រូវបានកំណត់ទុករួចស្រេចដែរ។ ដ្បិតព្រះទ្រង់នឹង បញ្ចប់សេចក្តីអាក្រក់ទាំងអស់។ នេះហើយគឺជាមូលហេតុដែលនាំឱ្យព្រះរាជបុត្រារបស់ព្រះ បានសុគត និងបានរស់ពីស្លាប់ឡើងវិញនោះ។ ព្រះយេស៊ូវបានសុគត ដើម្បី ‘កម្ទេចមារ (អារក្ស) ដែលមានអំណាច លើសេចក្ដីស្លាប់’ នោះវិញ»។ ដកស្រង់ពី Ellen G. White, The Great Controversy, pages 500, 501, adapted។

**សំណួរពិភាក្សា**

`1. ព្រះបានជ្រាបថា លុយស៊ីហ្វ័រកំពុងតែច្បាំងទាស់នឹងទ្រង់។ បើដូច្នេះមែន តើហេតុអ្វីបានជាព្រះប្រទាន សេរីភាពនៅក្នុងការជ្រើសរើសដល់លុយស៊ីហ្វ័រយ៉ាងដូច្នេះ? តើហេតុអ្វីបានជាព្រះមិនបំផ្លាញលុយស៊ីហ្វ័រភ្លាមៗ នៅពេលដែលវាបានច្បាំងទាស់នឹងព្រះនោះ? តើនឹងមានអ្វីកើតឡើង បើសិនជាព្រះបានបំផ្លាញ លុយស៊ីហ្វ័រភ្លាមៗនោះ? បើសិនជាទ្រង់បានសម្លាប់លុយស៊ីហ្វ័រ បន្ទាប់ពីសង្គ្រាមនៅឯស្ថានសួគ៌នោះ តើ លោកអ្នកគិតថា ពួកទេវតា និងសភាវៈនៅលើភពដទៃទៀតអាចនឹងយល់ឃើញអំពីព្រះយ៉ាងណាដែរ? មនុស្សនៅលើភពដទៃទៀតកំពុងតែចាប់អារម្មណ៍ទៅលើផែនការដែលព្រះបានរៀបចំ ដើម្បីយើង (ពេត្រុស ទី1 1:12; វិវរណៈ 5:13 និងវិវរណៈ 16:7)។ តើសភាវៈដែលរស់នៅលើភពដទៃទៀត មានចំណែកអ្វី នៅក្នុងសង្គ្រាមពិភពលោករវាងព្រះ និងសាតាំងនេះ? តើផ្នែករបស់ពួកគេបានជួយឱ្យយើងយល់អំពីសង្គ្រាម នេះកាន់តែប្រសើរឡើងដោយរបៀបណា?`

`2. តើពាក្យថា «សង្គ្រាមពិភពលោករវាងសេចក្តីល្អ និងសេចក្តីអាក្រក់» មានអត្ថន័យពិតប្រាកដយ៉ាងណា ដែរ? តើយើងបានរៀនអំពីសង្គ្រាមនៅក្នុងសប្តាហ៍នេះយ៉ាងដូចម្តេច? ផ្អែកទៅលើការសិក្សារបស់យើង នៅសប្តាហ៍នេះ តើលោកអ្នកបានរៀនមេរៀនអ្វីខ្លះ សម្រាប់ជីវិតរបស់លោកអ្នកនោះ?`

`3. តើខគម្ពីរបានចែងអំពីសង្គ្រាមពិភពលោករវាងសេចក្តីល្អ និងសេចក្តីអាក្រក់នោះយ៉ាងដូចម្តេចដែរ? (គន្លឹះ៖ សូមអានបទគម្ពីរយ៉ូប ជំពូក1; យ៉ូប ជំពូក2 និងខគម្ពីរអេភេសូរ 6:12)។`