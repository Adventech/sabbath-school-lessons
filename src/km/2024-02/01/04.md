---
title:  ភពផែនដីបានចូលរួមនៅក្នុងចម្បាំងរវាងសេចក្តីល្អ និងសេចក្តីអាក្រក់
date:  02/04/2024
---

នៅពេលដែលព្រះបានផែនដីនេះ ទ្រង់ក៏បង្កើតវាយ៉ាងល្អឥតខ្ចោះផងដែរ។ ព្រះគម្ពីរបានប្រាប់ យើងថា «រួចព្រះទ្រង់ទតគ្រប់ទាំងរបស់ដែលទ្រង់បានធ្វើនោះ ក៏ឃើញថា ទាំងអស់ជាការល្អប្រពៃ» (លោកុប្បត្តិ 1:31)។ នៅលើផែនដី គ្មានអំពើបាប ឬសេចក្តីអាក្រក់នៅកន្លែងណាឡើយ។ ព្រះបានប្រទាន សេរីភាពនៅក្នុងការជ្រើសរើស ដែលទ្រង់បានប្រទានដល់លុយស៊ីហ្វ័រ។ ព្រះមិនចង់បានមនុស្សយន្តនៅលើ ផែនដីនេះ លើសពីទ្រង់ចង់បានមនុស្សយន្តនៅឯស្ថានសួគ៌នោះទៅទៀត។

ព្រះបានដាំដើមឈើមួយដើមនៅក្នុងសួនច្បារអេដែន។ ព្រះបានដាក់ឈ្មោះដើមឈើនេះថា «ដើមដឹងខុសត្រូវ» (លោកុប្បត្តិ 2:17)។ ព្រះបានហាមមិនឱ្យលោកអ័ដាម និងនាងអេវ៉ាបរិភោគផ្លែឈើ ដែលដុះចេញពីដើមនេះឡើយ។ ដូច្នេះហើយ ព្រះចង់ឱ្យប្រាកដថា លោកអ័ដាម និងនាងអេវ៉ាបានដឹងថា ពួកគេមានជម្រើសមួយ។

សាតាំងបានចូលទៅនៅលើដើមឈើនេះ។ ខណៈពេលដែលនាងអេវ៉ាចូលទៅជិតដើមឈើនេះ សាតាំងបានបោកបញ្ឆោតនាងអំពីដើមឈើនេះយ៉ាងដូច្នេះថា៖ «រួចពស់ក៏និយាយទៅស្ត្រីថា អ្នកមិនស្លាប់ជាពិតមែនទេ ដ្បិតព្រះទ្រង់ជ្រាបថា នៅថ្ងៃណាដែលអ្នកបរិភោគ នោះភ្នែកអ្នកនឹងបានភ្លឺឡើង ហើយអ្នកនឹងបានដូចជាព្រះដែរ ព្រមទាំងដឹងការខុសត្រូវផង» (លោកុប្បត្តិ 3:4, 5)។ សាតាំងបានប្រាប់ នាងអេវ៉ាថា នាងនឹងមានប្រាជ្ញាឈ្លាសវៃ។ ផ្លែឈើនឹងធ្វើឱ្យភ្លឺភ្នែកនូវអ្វីដែលនាងមិនបានដឹងពីមុនមក។ សាតាំងបានប្រាប់នាងអេវ៉ាថា ព្រះកំពុងតែលាក់បាំងរបស់ល្អចេញពីនាង។ ដូច្នេះហើយ នាងត្រូវតែបេះ ផ្លែឈើហាមឃាត់សម្រាប់ខ្លួននាង ដើម្បីឱ្យបានបរិភោគ។

ក្រោយមក នៅពេលដែលនាងអេវ៉ា និងលោកអ័ដាមបានសម្រេចចិត្តបរិភោគផ្លែឈើហាមឃាត់ នេះហើយ នោះពួកគេបានបើក «ទ្វារ» ឱ្យរបស់ម៉្យាង ដែលព្រះចង់បិទខ្ទប់ជារៀងរហូត។ តើទ្វារនោះគឺ ជាអ្វី? ទ្វារនោះគឺជាទ្វារនាំទៅរកអំពើបាប សេចក្តីវេទនា ការបែកបាក់ ការឈឺស្កាត់ និងបើកទ្វារទៅរកសេចក្តី ស្លាប់។

`សូមអានខគម្ពីរលោកុប្បត្តិ 3:1-3; រ៉ូម 3:23 និងរ៉ូម 5:12។ តើខទាំងនេះបានបង្រៀន យើងនូវចំណុចដូចគ្នាអ្វីដែរ? តើអំពើបាបបានបង្កផលប៉ះពាល់ដល់មនុស្សជាតិយ៉ាងដូចម្តេចដែរ?`

អំពើបាបគឺជាសង្គ្រាមទាស់នឹងព្រះ។ អំពើបាបក៏បានបំបែកយើងចេញពីព្រះផងដែរ។ ប៉ុន្តែ ព្រះគឺជាជីវិត។ ដូច្នេះហើយ នៅចុងបញ្ចប់ ការបែកចេញពីព្រះនឹងនាំទៅរកសេចក្តីស្លាប់។ អំពើបាបក៏បានធ្វើឱ្យការព្រួយបារម្ភ ការរងទុក្ខ ការឈឺស្កាត់ និងជំងឺតម្កាត់កើតមានឡើងផងដែរ។ ការឈឺចាប់ដែល យើងបានរងទុក្ខនៅក្នុងជីវិតនេះ គឺមានប្រភពចេញពីការរស់នៅលើភពមួយ ដែលអំពើបាបបានធ្វើបាប និងធ្វើឱ្យខូចបង់។

`សូមអានខគម្ពីរលោកុប្បត្តិ 3:15; លេវីវិន័យ 5:5, 6 និងយ៉ូហាន 1:29។ តើព្រះបានប្រទាន សេចក្តីសន្យាអ្វីដែរ ដល់លោកអ័ដាម និងនាងអេវ៉ានៅក្នុងសួនអេដែន បន្ទាប់ពីពួកគេបានធ្វើបាបនោះ? តើសេចក្តីសន្យានេះបានផ្តល់សេចក្តីសង្ឃឹមដល់ពួកគេដោយរបៀបណា? តើព្រះបានធ្វើអ្វីខ្លះ សម្រាប់ លោកអ័ដាម និងនាងអេវ៉ា បន្ទាប់ពីពួកគេបានធ្វើបាប? តើតង្វាយនេះបានជួយឱ្យពួកគេយល់ពីរបៀប ដែលព្រះត្រូវដោះស្រាយបញ្ហានៃអំពើបាបនោះដោយរបៀបណាដែរ?`