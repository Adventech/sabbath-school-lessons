---
title:  សង្គ្រាមដែលនៅពីក្រោយឆាកនៃសង្គ្រាមទាំងអស់
date:  30/03/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 12:7-9; វិវរណៈ 12:4; លោកុប្បត្តិ 3:1-3; The Great Controversy, chapters 29-30។

> <p>ខចងចាំ</p>
> «នោះមានចំបាំងនៅលើមេឃ គឺមីកែល និងពួកទេវតារបស់លោកច្បាំងនឹងនាគ ហើយនាគ និងទេវតាវាក៏ច្បាំងនឹងលោកដែរ តែមិនបានឈ្នះទេ ក៏មិនឃើញមានកន្លែងណាឲ្យវា នៅលើមេឃទៀតផង» (វិវរណៈ 12:7, 8)។

បើសិនជាព្រះទ្រង់ល្អមែនពិត តើហេតុអ្វីបានជាផែនដីនេះ មានពេញទៅដោយអំពើបាបយ៉ាង ដូច្នេះ? តើព្រះនៃសេចក្តីស្រឡាញ់ អាចបណ្តោយឱ្យសេចក្តីអាក្រក់ជាច្រើន បានឡើងដោយរបៀបណា ទៅ? តើហេតុអ្វីបានជារឿងអាក្រក់បានកើតឡើងដល់មនុស្សល្អយ៉ាងដូច្នេះ? នៅក្នុងមេរៀននៃសប្តាហ៍ នេះ យើងនឹងក្រឡេកមើលសង្គ្រាមរវាងសេចក្តីល្អ និងសេចក្តីអាក្រក់។ ការប្រយុទ្ធនេះបានកើតឡើង តាំងពីយូរលង់ណាស់មកហើយ។ យើងនឹងចាប់ផ្តើមការសិក្សារបស់យើងជាមួយនឹងសង្គ្រាម ដែលលុយស៊ីហ្វ័របានច្បាំងទាស់នឹងព្រះ នៅឯនគរស្ថានសួគ៌។ យើងនឹងសិក្សាពីរបៀបដែលអំពើបាបបានចាប់ ផ្តើមឡើង។ យើងក៏នឹងរៀនពីរបៀប ដែលព្រះបានអត់ធ្មត់ជាមួយនឹងមនុស្សមានបាបយ៉ាងខ្លាំង ខណៈ ពេលដែលទ្រង់បានដោះស្រាយបញ្ហាអំពើបាបនោះ។

ព្រះគឺជាសេចក្តីស្រឡាញ់ (យ៉ូហានទី1 4:7, 8)។ អ្វីៗគ្រប់យ៉ាងដែលព្រះបានធ្វើ គឺជា សេចក្តីស្រឡាញ់ (យេរេមា 31:3)។ ព្រះមិនបានបង្ខំអ្នកណាម្នាក់ឱ្យស្រឡាញ់ទ្រង់នោះឡើយ។ អ្នកស្រីអេឡែន ជីវ៉ៃត៍បានបកស្រាយពីដំណើរការនៃសេចក្តីស្រឡាញ់យ៉ាងដូច្នេះថា៖ «បើសិនជាលោកអ្នកចង់ឱ្យអ្នកដទៃស្រឡាញ់លោកអ្នក លោកអ្នកត្រូវតែស្រឡាញ់ពួកគេជាមុនសិន»។ ដកស្រង់ពី The Desire of Ages, page 22, adapted។ តើយ៉ាងណាទៅវិញ បើសិនជាព្រះបានបង្ខំលោកអ្នកឱ្យ ស្រឡាញ់ទ្រង់វិញនោះ? បើដូច្នេះមែន យើងនឹងគ្មានសេរីភាពអ្វីឡើយ។ បើសិនជាយើងគ្មានសេរីភាព នោះយើងក៏មិនអាចមានសុភមង្គលអ្វីដែរ។ ប៉ុន្តែ ព្រះមិនបានបំផ្លាញសេរីភាពនៅក្នុងការជ្រើសរើស របស់យើងនោះឡើយ។ ប៉ុន្តែ ទ្រង់អាចយកបានចិត្តរបស់យើង ដោយសេចក្តីស្រឡាញ់របស់ទ្រង់វិញ។ ព្រះក៏បានធ្វើការ ដើម្បីបញ្ចប់សង្គ្រាមរវាងសេចក្តីល្អ និងសេចក្តីអាក្រក់ផងដែរ ដើម្បីកុំឱ្យអំពើបាបកើតឡើងម្តងទៀត។ ព្រះចង់បង្ហាញមនុស្សគ្រប់គ្នាថា ទ្រង់តែងតែបានធ្វើនូវអ្វី ដែលល្អបំផុតសម្រាប់ ពួកគេ។ កិច្ចការដែលព្រះបានធ្វើនៅក្នុងសង្គ្រាមរវាងសេចក្តីល្អ និងសេចក្តីអាក្រក់ បានផ្តល់ក្តីសង្ឃឹម ឱ្យយើង។ ដ្បិតនៅចុងបញ្ចប់ សេចក្តីល្អនឹងបានឈ្នះសេចក្តីអាក្រក់ជារៀងរហូតតទៅ។