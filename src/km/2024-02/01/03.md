---
title:  ការកុហករបស់លុយស៊ីហ្វ័រ
date:  01/04/2024
---

គ្មានអ្នកណាម្នាក់អាចបកស្រាយពីមូលហេតុ ដែលទេវតាដ៏ល្អឥតខ្ចោះលុយស៊ីហ្វ័រ បានបណ្តោយ ឱ្យសេចក្តីអំនួត និងអារម្មណ៍ច្រណែនរីករាលដាលនៅក្នុងចិត្តរបស់វានោះឡើយ។ អារម្មណ៍ទាំងនេះបាន ធ្វើឱ្យវាច្បាំងទាស់នឹងព្រះ។ លុយស៊ីហ្វ័របានចោទប្រកាន់ព្រះ។ លុយស៊ីហ្វ័របាននិយាយថា ព្រះមិនយុត្តិធម៌ នោះឡើយ។ ការកុហករបស់លុយស៊ីហ្វ័របានធ្វើឱ្យចិត្តនៃទេវតាជាច្រើនអង្គ មានមន្ទិលសង្ស័យចំពោះព្រះ។

`សូមអានខគម្ពីរវិវរណៈ12:4។ តើខនេះបានបង្រៀនយើងអំពីលុយស៊ីហ្វ័រ និងការកុហករបស់ វាយ៉ាងដូចម្តេចដែរ? តើវាគឺជាអ្នកកុហកដ៏ជំនាញម្នាក់ដែរឬទេ? តើទេវតាជាច្រើនអង្គបានធ្លាក់ចូលទៅ ក្នុងអន្ទាក់ ដោយបានជឿទៅលើការកុហករបស់វាអំពីព្រះនោះ ដោយរបៀបណាដែរ?`

នៅពេលដែលសង្គ្រាមបានចាប់ផ្តើមឡើងនៅឯស្ថានសួគ៌ ពួកទេវតាត្រូវតែសម្រេចចិត្តថា៖ តើពួកគេគួរតែធ្វើតាមព្រះយេស៊ូវ ឬក៏តាមលុយស៊ីហ្វ័រ? តើសង្គ្រាមនៅលើស្ថានសួគ៌ស្តីអំពីអ្វីដែរ? តើសង្គ្រាម នេះគឺជាសង្គ្រាមពិតប្រាកដដែលប្រើអាវុធដែរឬទេ? តើសង្គ្រាមនេះគ្រាន់តែជាគោលគំនិត និងពាក្យសម្តី ប៉ុណ្ណោះ ឬមួយក៏ពួកទេវតាបានច្បាំងសង្គ្រាមនេះ ដោយប្រើអាវុធ និងពាក្យសម្តីដែរនោះ? យើងមិនបាន ដឹងច្បាស់នោះទេ។ ប៉ុន្តែ នៅឆាកចុងក្រោយ យើងបានដឹងថា ព្រះបានបោះសាតាំង «ទម្លាក់ទៅ គឺជាពស់ពីបុរាណ ដែលឈ្មោះហៅថា អារក្ស ហើយសាតាំងផង ដែលបាននាំលោកីយ៍ទាំងមូលឲ្យវង្វេង ចេញ វាត្រូវបោះទម្លាក់ទៅផែនដីវិញ ព្រមទាំងពួកទេវតារបស់វាផង» (វិវរណៈ 12:9)។ «ដោយសារ តែព្រះបានបោះសាតាំង និងពួកទេវតារបស់វាចេញពីនគរស្ថានសួគ៌នោះហើយ បានជាយើងអាចមើល ឃើញថា សង្គ្រាមក៏បានរាប់បញ្ចូលទាំងផ្នែកខ្លះនៃការប្រយុទ្ធពិតប្រាកដមែន។

យើងអាចនិយាយរឿងជាក់ស្តែងមួយ អំពីសង្គ្រាមនៅឯនគរស្ថានសួគ៌។ ទេវតាទាំងអស់ត្រូវតែ សម្រេចចិត្តថា ពួកគេគួរតែជ្រើសរើសព្រះយេស៊ូវ ឬទាស់នឹងទ្រង់នោះ។ ពួកទេវតាស្មោះត្រង់បានជ្រើសរើស ធ្វើតាមព្រះយេស៊ូវ និងសេចក្តីបង្គាប់របស់ទ្រង់ដែលប្រកបទៅដោយសេចក្តីស្រឡាញ់។ ប៉ុន្តែ 1/3 នៃ ទេវតាទាំងអស់បានស្តាប់បង្គាប់លុយស៊ីហ្វ័រវិញ។ ពួកទេវតាទាំងនេះមិនបានគោរពតាមព្រះនោះឡើយ។ ពួកវាបានបាត់បង់លំនៅរបស់ពួកវានៅឯនគរស្ថានសួគ៌។ ទន្ទឹមនឹងនេះ នៅក្នុងសម័យកាលដ៏សំខាន់ នៅក្នុងប្រវត្តិសាស្ត្រនេះ យើងក៏ត្រូវតែសម្រេចចិត្តថា យើងគួរតែជ្រើសរើសយកព្រះយេស៊ូវ ឬជ្រើសរើស ទាស់នឹងទ្រង់ផងដែរ។ ហើយយើងក៏ត្រូវតែរើសយកភាគីម្ខាងមួយដែរ ដែលភាគីនោះគឺជាភាគីខាងឯ ព្រះយេស៊ូវ ឬជាភាគីខាងឯសាតាំង។

`សូមអានខគម្ពីរលោកុប្បត្តិ 2:15-17; និក្ខមនំ 32:26; យ៉ូស្វេ 24:15; ពង្សាវតារក្សត្រ ទី1 18:20, 21 និងវិវរណៈ 22:17។ តើខទាំងនេះបានបង្រៀនក្បួនច្បាប់សំខាន់អ្វីខ្លះដល់យើង?`

ព្រះបានបង្កើតយើងមក ដើម្បីឱ្យយើងបានគិត និងបានជ្រើសរើស។ យើងអាចជ្រើសរើសរវាង សេចក្តីត្រឹមត្រូវ និងសេចក្តីខុសឆ្គងបាន។ អំណោយទានដែលបានមកពីព្រះនេះ បានធ្វើឱ្យយើងក្លាយមក ជាមនុស្សលោក មិនមែនជាមនុស្សយន្ត ឬសត្វធាតុនោះឡើយ។ ព្រះបានត្រាស់ហៅរាស្ត្ររបស់ទ្រង់ឱ្យ ស្រឡាញ់ទ្រង់ និងគោរពតាមបញ្ញត្តិរបស់ទ្រង់។ ដ្បិតទ្រង់ចង់ឱ្យយើងជ្រើសរើសបម្រើទ្រង់ណាស់។

`តើសង្គ្រាមនៅឯនគរស្ថានសួគ៌បានបង្រៀនយើង អំពីចម្បាំងដែលយើងបានច្បាំងជាមួយនឹង សេចក្តីអាក្រក់រៀងៗខ្លួននោះយ៉ាងដូចម្តេចដែរ? បើសិនជាសាតាំងបានបោកបញ្ឆោតទេវតាបរិសុទ្ធ ឱ្យ ជឿទៅលើការកុហករបស់វាទៅហើយ នោះតើសាតាំងអាចបោកបញ្ឆោតមនុស្សមានបាបច្រើនប៉ុនណា ទៀតទៅហ្ន៎?`