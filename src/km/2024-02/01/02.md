---
title:  ចម្បាំងនៅឯស្ថានសួគ៌
date:  31/03/2024
---

`សូមអានខគម្ពីរវិវរណៈ 12:7-9។ តើខទាំងនេះបានបង្ហាញយើងអំពីដើមកំណើតនៃសេចក្តី អាក្រក់ដោយរបៀបណាដែរ? តើសេរីភាពមាននៅឯស្ថានសួគ៌ដែរឬទេ មុនពេលដែលលុយស៊ីហ្វ័របានធ្វើ បាបនោះ? តើព្រះបានធ្វើអ្វីខ្លះ នៅពេលដែលលុយស៊ីហ្វ័របានច្បាំងទាស់នឹងព្រះ? តើព្រះបានជ្រើសរើស មិនធ្វើរឿងអ្វីខ្លះ? តើលោកអ្នកគិតថា ហេតុអ្វីបានជាព្រះមិនបានជ្រើសរើសបំផ្លាញលុយស៊ីហ្វ័រភ្លាមៗ នោះ?`

ខគម្ពីរវិវរណៈ 12:7-9 បានបង្ហាញយើងអំពីសង្គ្រាមរវាងសេចក្តីល្អ និងសេចក្តីអាក្រក់។ លុយស៊ីហ្វ័រ និងពួកទេវតារបស់វាបានច្បាំងទាស់នឹងព្រះយេស៊ូវ។ នៅទីបំផុត ព្រះបានបោះលុយស៊ីហ្វ័រ និងពួកទេវតារបស់វាចេញពីនគរស្ថានសួគ៌។ នគរស្ថានសួគ៌គឺជាកន្លែងមួយដ៏ល្អឥតខ្ចោះមែនទេ? បើដូច្នេះ មែន តើចម្បាំងបានចាប់ផ្តើមឡើងនៅទីនោះដោយរបៀបណា? តើព្រះនៃសេចក្តីស្រឡាញ់បានបង្កើតទេវតាអាក្រក់ដែរឬទេ? តើនៅក្នុងលុយស៊ីហ្វ័រ មានចំណុចខ្សោយដែលធ្វើឱ្យវាច្បាំងទាស់នឹងព្រះដែរឬទេ?

`សូមប្រៀបធៀបខគម្ពីរអេសេគាល 28:12-15 ជាមួយនឹងខគម្ពីរអេសាយ 14:12-14។ តើខទាំងនេះបានបង្រៀនយើងអំពីលុយស៊ីហ្វ័រយ៉ាងដូចម្តេចដែរ? តើនៅក្នុងចិត្ត និងគំនិតរបស់លុយស៊ីហ្វ័រ មានរឿងអ្វីកើតឡើងដែលបានបណ្តាលឱ្យវាច្បាំងទាស់នឹងព្រះនោះ?`

ព្រះគម្ពីរបានបកស្រាយពីរបៀបដែលសេចក្តីអាក្រក់បានចាប់ផ្តើមឡើង។ ព្រះមិនបានបង្កើត អារក្សនោះឡើយ។ ប៉ុន្តែ ទ្រង់បានបង្កើតទេវតាដ៏ល្អឥតខ្ចោះមួយ ដែលមានឈ្មោះថា លុយស៊ីហ្វ័រ ដែល ជាទេវតាមួយអង្គ ដែលមានពន្លឺចែងចាំង និងមានសិរីលម្អ។ ព្រះក៏បានបង្កើតលុយស៊ីហ្វ័រឱ្យមានសេរីភាពនៅក្នុងការជ្រើសរើសផងដែរ។ ដ្បិតសេរីភាពនៃការជ្រើសរើស គឺជាផ្នែកដ៏សំខាន់មួយនៅក្នុងការគ្រប់គ្រង របស់ព្រះ នៅឯនគរស្ថានសួគ៌។ ព្រះទទួលយកត្រឹមតែសេចក្តីស្រឡាញ់របស់យើងប៉ុណ្ណោះ។ ទ្រង់មិន ដែលបង្ខំអ្នកណាម្នាក់ឱ្យបម្រើទ្រង់ ឬស្រឡាញ់ទ្រង់នោះទេ។ ប៉ុន្តែ យើងក៏មិនអាចបកស្រាយថា ហេតុអ្វី បានជាទេវតាមួយអង្គដ៏ល្អឥតខ្ចោះ បានបណ្តោយឱ្យអំនួត និងអារម្មណ៍ច្រណែនបានចូលមកក្នុងចិត្តរបស់ វានោះឡើយ។ ហើយអារម្មណ៍អាក្រក់ទាំងនេះ បានរីករាលដាលនៅក្នុងចិត្តរបស់លុយស៊ីហ្វ័រ រហូតដល់ អារម្មណ៍ទាំងនេះ បានធ្វើឱ្យវាច្បាំងទាស់នឹងព្រះដែលបានបង្កើតវាមក។ លុយស៊ីហ្វ័របានធ្វើបាប ដោយសារ តែវាចង់ឱ្យសភាវៈដទៃទៀតថ្វាយបង្គំវា។ ប៉ុន្តែ មានតែព្រះមួយគត់ដែលយើងគួរតែថ្វាយបង្គំ។ លុយស៊ីហ្វ័របានល្បួងទេវតាឯទៀតឱ្យមានមន្ទិលសង្ស័យចំពោះព្រះ និងបញ្ញត្តិរបស់ទ្រង់។ បន្ទាប់មក លុយស៊ីហ្វ័របាន ព្យាយាមលួចបល្ល័ង្ករបស់ព្រះសម្រាប់ខ្លួនវា។

ព្រះបានអត់ធ្មត់នឹងលុយស៊ីហ្វ័រជាខ្លាំង។ ប៉ុន្តែ ព្រះមិនព្រមបណ្តោយឱ្យសាតាំងបំផ្លាញសេចក្តី សុខសាន្តនៅឯនគរស្ថានសួគ៌ ដោយការកុហក និងការច្បាំងរបស់វានោះទេ។ «ព្រះបានព្យាយាមសង្គ្រោះ លុយស៊ីហ្វ័រ។ ព្រះយេស៊ូវអង្គទ្រង់ផ្ទាល់ក៏បានបង្ហាញលុយស៊ីហ្វ័រថា ព្រះដែលបានប្រទានជីវិតដល់ព្រះយេស៊ូវ ទ្រង់ល្អ យុត្តិធម៌ និងមានអំណាចខ្លាំងពូកែ។ ព្រះយេស៊ូវក៏បានបង្ហាញលុយស៊ីហ្វ័រថា បញ្ញត្តិរបស់ព្រះមិនអាចផ្លាស់ប្តូរបានឡើយ។ ព្រះវរបិតាអង្គទ្រង់ផ្ទាល់បានបង្កើតបញ្ញត្តិនៅឯស្ថានសួគ៌។ បើសិនជា លុយស៊ីហ្វ័រមិនព្រមធ្វើតាមបញ្ញត្តិនេះទេ នោះមានន័យថា វាបានបង្ហាញថា វាមិនបានគោរពព្រះនោះ ឡើយ។ ព្រះបានដាស់តឿនលុយស៊ីហ្វ័រដោយក្តីស្រឡាញ់ និងក្តីសន្តោសមេត្តា។ ប៉ុន្តែ ការដាស់តឿន របស់ព្រះបានធ្វើឱ្យលុយស៊ីហ្វ័រ មានពេញទៅដោយសេចក្តីសម្អប់។ ភាពមិនស្តាប់បង្គាប់របស់វា បានធ្វើឱ្យវា វិនាសវិញ»។ ដក ស្រង់ពី Ellen G. White, The Great Controversy, pages 494, 495, adapted។

`តើលោកអ្នកអាចរៀនមេរៀនអ្វីខ្លះអំពីព្រះ តាមរយៈរបៀបដែលទ្រង់បានដោះស្រាយបញ្ហានៃ អំពើបាប និងសេចក្តីអាក្រក់នោះ?`