---
title:  ព្រះយេស៊ូវជិតយាងមកហើយ
date:  24/06/2024
---

`សូមអានខគម្ពីរយ៉ូហាន 14:1-3 និងទីតុស 2:11-14។ តើហេតុអ្វីបានជាខទាំងនេះកម្សាន្ត ចិត្តយើងខ្លាំងម្ល៉េះ នៅពេលដែលយើងគិតអំពីគ្រាវេទនា ដែលនឹងត្រូវមកដល់នោះ?`

ព្រះយេស៊ូវបានមានបន្ទូលថា «កុំឲ្យចិត្តអ្នករាល់គ្នាថប់បារម្ភឡើយ អ្នករាល់គ្នាជឿដល់ព្រះហើយ ចូរជឿដល់ខ្ញុំដែរ» (យ៉ូហាន 14:1)។ ពាក្យទាំងនេះគឺជាសេចក្តីសន្យាមួយដែលថា ព្រះយេស៊ូវនឹងមិនចាក ចេញពីយើងឡើយ។ ទ្រង់នឹងយាងមកម្តងទៀត ដើម្បីយកយើងត្រឡប់ទៅលំនៅដើមរបស់យើងវិញ ដ្បិតអីផែនដីនេះមិនមែនជាលំនៅដើមរបស់យើងនោះឡើយ។ អនាគតដ៏ល្អប្រសើរកំពុងតែជិតមកដល់ ហើយ។ មែនហើយ មិនយូរប៉ុន្មាន ក្រុមជំនុំនឹងធ្វើការជាមួយនឹងរដ្ឋាភិបាល ដើម្បីបង្កើតច្បាប់ ដែលនឹង ធ្វើឱ្យយើងរងទុក្ខជាខ្លាំង។ ប៉ុន្តែ ការយាងមករបស់ព្រះយេស៊ូវនៅក្នុងពេលឆាប់ៗនេះ នឹងផ្តល់សេចក្តីសង្ឃឹមដល់ចិត្តរបស់យើង នៅក្នុងគ្រាដ៏អាប់អួដែលនៅខាងមុខយើងនេះវិញ។

សូមអានខគម្ពីរវិវរណៈ 6:15-17 និងអេសាយ 25:8, 9។ នៅក្នុងខទាំងនេះ សូមប្រៀបធៀប អ្នកដែលបានសង្គ្រោះ ជាមួយនឹងអ្នកដែលបានបាត់បង់។ តើមនុស្សទាំង2ក្រុមនេះបានយល់ឃើញ និង មានអារម្មណ៍យ៉ាងដូចម្តេចដែរ? តើពួកគេខុសពីគ្នាយ៉ាងដូចម្តេចដែរ? តើហេតុផលអ្វីដែលនាំឱ្យការយល់ ឃើញរបស់ពួកគេខុសគ្នាបែបនេះ?

នៅទីបំផុត អ្នកដែលបានបាត់បង់នឹងមើលឃើញថា អំពើបាបអាក្រក់ជាទីបំផុត ខណៈពេល ដែលអ្នកដែលបានសង្គ្រោះបានទទួលយកអំណោយទាននៃព្រះគុណរបស់ព្រះវិញ។ អំពើបាបបាននាំទៅរកសេចក្តីភ័យខ្លាច កំហុស និងការបាត់បង់ជីវិតអស់កល្ប។ ប៉ុន្តែ ព្រះគុណរបស់ព្រះ ដែលបានដក់ នៅក្នុងចិត្ត នឹងនាំទៅរកសេចក្តីសុខសាន្ត និងការលើកលែងទោសឱ្យយើងវិញ។ ពីព្រោះយើងនឹងមាន អារម្មណ៍ត្រេកអរ នៅពេលដែលព្រះយេស៊ូវបានយាងមកជាលើកទី2នោះ។

`សូមអានខគម្ពីរវិវរណៈ 15:3, 4 និងវិវរណៈ 19:7។ តើអ្នកដែលបានសង្គ្រោះនឹងច្រៀងបទ អ្វី អំពីព្រះយេស៊ូវនោះ? តើពួកគេបានយល់ឃើញ និងមានអារម្មណ៍យ៉ាងណា អំពីអំណោយទាននៃ ព្រះគុណរបស់ទ្រង់នោះ?`

«អ្នកដែលបានសង្គ្រោះនឹងច្រៀងអំពីឈើឆ្កាងរបស់ព្រះយេស៊ូវ ហើយនិងសិក្សាអំពីផែនការ ដែលទ្រង់បានរៀបចំ ដើម្បីសង្គ្រោះមនុស្សមានបាបជារៀងរហូត។ អ្នកដែលបានសង្គ្រោះនឹងបានឃើញ ព្រះអង្គសង្គ្រោះ ដែលបានសុគតជំនួសពួកគេ . . . .។ ព្រះយេស៊ូវបានបង្កើតភពទាំងអស់។ ទ្រង់គឺជាអ្នក គ្រប់គ្រងជីវិតទាំងអស់នៅលើស្ថានសួគ៌ និងនៅលើផែនដីនេះ។ ព្រះយេស៊ូវដដែលនេះ ក៏បានលះបង់ សិរីល្អ និងកិត្តិយសទាំងអស់របស់ទ្រង់ ដើម្បីយាងចុះមកកាន់ផែនដីនេះ។ សភាវៈទាំងអស់ដែលមាននៅ ឯស្ថានសួគ៌ និងនៅលើផែនដីនេះតែងតែមានសេចក្តីអស្ចារ្យ និងមានសេចក្តីស្រឡាញ់ចំពោះព្រះយេស៊ូវ ជានិច្ច ដោយសារតែទ្រង់បានសង្គ្រោះយើងនោះឯង»។ (ដកស្រង់ពី Ellen G. White, The Great Controversy, page 651, adapted។

`សូមអានខគម្ពីរវិវរណៈ 12:17; វិវរណៈ 17:13, 14 និងវិវរណៈ 19:11-16។ តើនៅក្នុង ខទាំងនេះ ហេតុការណ៍ដែលបានកើតឡើងមុនគេបង្អស់នោះ គឺជាហេតុការណ៍អ្វី? តើហេតុការណ៍ដែល បានកើតឡើងបន្តបន្ទាប់នោះ គឺជាហេតុការណ៍អ្វីដែរ? តើខទាំងនេះបានចែងអំពីសង្គ្រាមចុងក្រោយ នៅលើផែនដីនេះ ហើយនិងជ័យជម្នះដែលព្រះយេស៊ូវបានឈ្នះសេចក្តីអាក្រក់នោះយ៉ាងដូចម្តេច?`