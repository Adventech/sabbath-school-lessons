---
title:  រង្វាន់ចុងក្រោយសម្រាប់អ្នកបាត់បង់
date:  27/06/2024
---

`តើហេតុអ្វីបានជាព្រះប្រោសមនុស្សបាត់បង់ឱ្យរស់ឡើងវិញយ៉ាងដូច្នេះ? សូមអានខគម្ពីរកូរិនថូស ទី2 5:10; រ៉ូម 14:10, 11 និងវិវរណៈ 20:11-15 សម្រាប់ចម្លើយ។`

ព្រះត្រូវតែដោះស្រាយបញ្ហាអំពើបាបជារៀងរហូត ដើម្បីកុំឱ្យសេចក្តីអាក្រក់កើតឡើងម្តងទៀត។ មនុស្សគ្រប់គ្នានឹងបានដឹងថា ព្រះគឺជាចៅក្រមដ៏យុត្តិធម៌។ នៅចុងបញ្ចប់ មនុស្សគ្រប់គ្នានឹងក្រាបថ្វាយបង្គំ ព្រះ ដោយទទួលស្គាល់ថា ទ្រង់ពិតជាយុត្តិធម៌នៅក្នុងកិច្ចការដែលទ្រង់បានធ្វើ នៅក្នុងសង្គ្រាមរវាងសេចក្តី ល្អ និងសេចក្តីអាក្រក់។ សាតាំង និងទេវតាអាក្រក់របស់វាក្រាបចុះដែរ។ ពួកវានឹងទទួលស្គាល់ថា ពួកវា មិនមានហេតុផលណា ដែលត្រូវប្រឆាំងទាស់នឹងព្រះនោះឡើយ។

«បញ្ជីជីវិតនឹងត្រូវបានបើកឡើង។ ព្រះយេស៊ូវនឹងក្រឡេកមើលអ្នកដែលបាត់បង់។ អ្នក ដែលបាត់បង់នឹងនឹកចាំរាល់អំពើបាបទាំងអស់ ដែលពួកគេបានធ្វើ។ ពួកគេបានដឹងត្រឹមតែអតីតកាល ដែលពួកគេបានបដិសេធជីវិតស្អាតស្អំ និងបរិសុទ្ធប៉ុណ្ណោះ។ ពួកគេនឹងបានឃើញថា សេចក្តីអំនួត និង ការច្បាំងទាស់នឹងព្រះរបស់ពួកគេបានធ្វើឱ្យពួកគេរំលងបញ្ញត្តិរបស់ទ្រង់ច្រើនប៉ុនណា។ អ្នកដែលបាត់បង់ បានឃើញថា ពួកគេបានស្រឡាញ់អំពើបាបខ្លាំងប៉ុនណា។ ពួកគេនឹងបានមើលឃើញកំហុសនៃការប្រើ ព្រះពរ ដែលព្រះបានប្រទានដល់ពួកគេ។ ពួកគេនឹងនឹកចាំថា ពួកគេបានស្អប់ហោរារបស់ព្រះ និងការព្រមានរបស់ទ្រង់ខ្លាំងប៉ុនណា។ ពួកគេនឹងបានឃើញថា ពួកគេបានបដិសេធព្រះគុណរបស់ព្រះ ដោយសារតែ ចិត្តរឹងរូសរបស់ពួកគេ។ ពួកគេមិនបានលន់តួអំពើបាបរបស់ពួកគេនោះឡើយ។ ដូច្នេះហើយ អ្នកដែលបាន បាត់បង់នឹងបានឃើញរឿងទាំងអស់នេះ បើសិនជាពួកគេត្រូវបានកត់ត្រានៅក្នុងតួអក្សរនៃភ្លើងនោះ . . . .។ «អ្នកដែលបានបាត់បង់ចាប់ពីសម័យរបស់លោកអ័ដាមរហូតដល់សម័យចុងក្រោយ នឹងឈរ នៅមុខព្រះ។ ពួកគេបានជាប់ទោស ដោយសារតែពួកគេបានប្រឆាំងទាស់នឹងការគ្រប់គ្រងនៃស្ថានសួគ៌។ គ្មានអ្នកណាអាចជួយពួកគេបានឡើយ ពីព្រោះពួកគេមិនអាចគេចវេះពីអំពើបាបឧក្រិដ្ឋកម្មរបស់ពួកគេ នោះឡើយ។ ដូច្នេះហើយ ព្រះនឹងប្រកាសទោសរបស់ពួកគេ ដែលជាសេចក្តីស្លាប់ជារៀងរហូតនោះឯង»។ (ដកស្រង់ពី Ellen G. White, The Great Controversy, pages 666, 668។

`សូមអានខគម្ពីរវិវរណៈ 20:9; ទំនុកតម្កើង 37:20 និងម៉ាឡាគី 4:1, 2។ តើខទាំងនេះ បានប្រាប់យើងអំពីរង្វាន់ ដែលព្រះបានប្រទានដល់រាស្ត្ររបស់ទ្រង់នោះ យ៉ាងដូចម្តេចដែរ?`

សាតាំង និងពួកទេវតារបស់វានឹងត្រូវវិនាសនៅក្នុងបឹងភ្លើង។ រីឯអំពើបាប និងមនុស្សមានបាប ក៏ត្រូវឆេះអស់ទៅដែរ។ ខគម្ពីវិវរណៈ 20:9 បានប្រាប់យើងថា សាតាំង ពួកទេវតាអាក្រក់របស់វា និង មនុស្សមានបាបនឹង «ត្រូវរងទុក្ខវេទនាទាំងយប់ទាំងថ្ងៃ នៅអស់កល្បជានិច្ចរៀងរាបតទៅ» (វិវរណៈ 20:10)។ តើចំណុចនេះមានន័យថា ពួកគេនឹងឆេះជារៀងរហូតមែនទេ? ទេ មិនមែនដូច្នោះឡើយ។ ជាការ ពិតណាស់ ពាក្យថា «នៅអស់លក្បជានិច្ចរៀងរាបតទៅ» តែងតែសំដៅទៅលើពាក្យថា គ្មានទីបញ្ចប់ជានិច្ច ប៉ុន្តែ ពាក្យថា គ្មានទីបញ្ចប់នេះនឹងបន្លាយរហូតដល់ត្រឹមតែរបស់អ្វីមួយបានបញ្ចប់ទាំងស្រុងប៉ុណ្ណោះ។ ដូច្នេះហើយ ពាក្យថា «នៅអស់កល្បជានិច្ចរៀងរាបតទៅ» មានន័យថា នៅពេលដែលមនុស្សបាត់បង់បានឆេះអស់ទៅ ពួកគេមិនអាចរស់ឡើងវិញបានឡើយ។ ពួកគេនឹងត្រូវវិនាសជារៀងរហូតតទៅ។ ប៉ុន្តែ ពួកគេមិនបានឆេះជារៀងរហូតគ្មានទីបញ្ចប់នោះឡើយ។