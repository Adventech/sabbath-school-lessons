---
title:  ផែនដីនៅក្នុងអំឡុងពេល1000ឆ្នាំ
date:  25/06/2024
---

បទគម្ពីរវិវរណៈ ជំពូក19 បានបញ្ចប់ជាមួយនឹងការយាងមកជាលើកទី2។ អ្នកដែលបាន បាត់បង់នឹងត្រូវបានបំផ្លាញនៅក្នុងពេលនោះ ប៉ុន្តែ រឿងមិនទាន់ចប់នៅឡើយទេ។ បទគម្ពីរវិវរណៈ ជំពូក 20 បានណែនាំយើងឱ្យទៅកាន់រយៈពេលមួយ ដែលត្រូវបន្តទៅមុខទៀតអស់រយៈពេល1000ឆ្នាំ។

`តើនឹងមានអ្វីកើតឡើងដល់សាតាំង នៅពេលដែលព្រះយេស៊ូវយាងមកជាលើកទី2នោះ? សូមអានខគម្ពីរវិវរណៈ 20:1-3 សម្រាប់ចម្លើយ។`

ខគម្ពីរវិវរណៈ 20:1-3 មានរូបស័ព្ទជាច្រើន។ សាតាំងមិនមែនជាប់ឃុំនៅក្នុងជង្ហុកជ្រៅពិត ប្រាកដនោះឡើយ។ ប៉ុន្តែ មានន័យថា នៅក្នុងរយៈពេល1ឆ្នាំ វាមិនអាចចាកចេញពីផែនដីបានទេ។ នៅពេលនោះ គ្មានមនុស្សណានៅរស់ទៀតឡើយ លើកលែងតែសាតាំង និងពួកទេវតារបស់វាប៉ុណ្ណោះ។ ដូច្នេះហើយ សាតាំងវាគ្មានមនុស្សណាទៀត ដែលអាចឱ្យវាកុហក ឬបោកបញ្ឆោតបានទេ។ នៅក្នុង ខគម្ពីរពេត្រុសទី2 2:4 យើងបានឃើញអំពីហេតុការណ៍ ដែលបានកើតឡើងដល់សាតាំង និងពួកទេវតា របស់វា បន្ទាប់ពីពួកគេបានចាញ់សង្គ្រាមនៅឯស្ថានសួគ៌។ «ព្រះមិនបានប្រណីដល់ពួកទេវតា ដែលបាន ធ្វើអំពើបាប គឺទ្រង់បោះទម្លាក់ទៅក្នុងជង្ហុកជ្រៅបំផុត ឲ្យជាប់ច្រវាក់នៃសេចក្តីងងឹត ទាំងឃុំទុកសម្រាប់ នឹងជំនុំជម្រះវិញ»។ ដូច្នេះហើយ សាតាំងនឹងមិនត្រូវបានអនុញ្ញាត ឱ្យចាកចេញពីផែនដីនេះ អស់រយៈពេល 1000ឆ្នាំ បន្ទាប់ពីការយាងមកជាលើកទី2។ វានឹងបានឃើញភាពល្អក់កករ ដែលបានបង្កឡើងដោយ សង្គ្រាមរបស់វា។

នៅក្នុងខគម្ពីរពេត្រុសទី2 2:4 ពាក្យសរសេរថា «ជង្ហុកជ្រៅបំផុត» បានប្រែមកពីពាក្យក្រេក ដែលមានន័យថា «រណ្តៅងងឹតដ៏សែនជ្រៅ»។ គម្ពីរសញ្ញាចាស់ដែលបានសរសេរជាភាសាក្រេក ក៏បាន ប្រើរូបស័ព្ទដដែលនេះ ដើម្បីពិពណ៌នាអំពីសណ្ឋាននៃផែនដីនេះ មុនពេលដែលព្រះយេស៊ូវបានបង្កើតអ្វីៗគ្រប់យ៉ាង ដោយបានចែងថា៖ «ឯផែនដីបានខូច ហើយនៅទទេ មានសុទ្ធតែងងឹតនៅគ្របលើជម្រៅ ទឹក ហើយព្រះវិញ្ញាណនៃព្រះក៏រេរានៅពីលើទឹក» (លោកុប្បត្តិ 1:2)។ នៅក្នុងគម្ពីរសញ្ញាចាស់ជាភាសា ក្រេក ពាក្យថា «សមុទ្រ» ប្រែមកពីពាក្យថា «អាប៊ីសូស (abyssos)»។ ពាក្យថា «អាប៊ីសូស» បានជួយ ឱ្យយើងយល់ឃើញថា នៅលើផែនដីនេះ គ្មានភាវៈរស់ណាឡើយ។ ដូច្នេះហើយ «ជង្ហុកជ្រៅបំផុត» មិនមែន ជារណ្តៅនៅក្នុងដី ឬជាជង្ហុកដ៏ខ្មៅងងឹត ដែលស្ថិតនៅក្នុងលំហនោះឡើយ។ ទេ មិនមែនដូច្នេះឡើយ ពាក្យថា «អាប៊ីសូស» បានបកស្រាយពីរបៀប ដែលកិច្ចការនៃអំពើបាបរបស់សាតាំង បានបំផ្លាញផែនដី នេះទាំងស្រុង មុនពេលដែលព្រះយេស៊ូវយាងត្រឡប់មកវិញ។ អំពើបាបបានធ្វើឱ្យផែនដីនេះនៅទទេ និង គ្មានភាវៈរស់នៅដូចជាពេល ដែលព្រះបានបង្កើតជីវិត និងរបស់គ្រប់យ៉ាង នៅក្នុងរយៈពេល6ថ្ងៃនោះ ឡើយ។

`សូមអានខគម្ពីរយេរេមា 4:23-26; យេរេមា 25:33 និងអេសាយ 24:1, 3, 5។ តើលោកយេរេមា និងលោកអេសាយបានប្រាប់ថា ផែនដី និងសណ្ឋានរបស់វាមានលក្ខណៈយ៉ាងដូចម្តេច នៅពេលដែលព្រះយេស៊ូវយាងមកវិញជាលើកទី2នោះ?`

ផែនដីនឹងត្រូវបានបំផ្លាញចោល នៅពេលដែលព្រះយេស៊ូវយាងមកជាលើកទី2។ គ្មានអ្នកណា ម្នាក់មានជីវិតរស់នៅលើផែនដីនេះឡើយ។ ហើយសាតាំង និងពួកទេវតារបស់វា ក៏ត្រូវបានទុកឱ្យនៅ ពិចារណាអំពីសេចក្តីអាក្រក់ ដែលពួកវាបានបង្កឡើងផងដែរ។