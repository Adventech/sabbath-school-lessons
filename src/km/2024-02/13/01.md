---
title:  សេចក្តីស្រឡាញ់របស់ព្រះបានទទួលជ័យជម្នះ
date:  22/06/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 22:11, 12; យ៉ូហាន 14:1-3; មហា វិវាទ ជំពូក39-40។

> <p>ខចងចាំ</p>
> «ខ្ញុំមានឮសំឡេង1យ៉ាងខ្លាំង ចេញពីស្ថានសួគ៌មកថា មើលរោងឧបោសថរបស់ព្រះ បាន នៅជាមួយនឹងមនុស្សហើយ ទ្រង់នឹងគង់នៅជាមួយនឹងគេ គេនឹងធ្វើជារាស្ត្ររបស់ទ្រង់ ហើយព្រះអង្គ ទ្រង់ក៏នឹងធ្វើជាព្រះដល់គេ ព្រះទ្រង់នឹងជូតអស់ទាំងទឹកភ្នែក ពីភ្នែកគេចេញ និងគ្មានសេចក្តីស្លាប់ ឬសេចក្តីសោកសង្រេង ឬសេចក្តីយំទួញ ឬទុក្ខលំបាកណាទៀតឡើយ ដ្បិតសេចក្តីមុនទាំងប៉ុន្មាន បានកន្លងបាត់ទៅហើយ» (វិវរណៈ 21:3, 4)។

យើងមិនត្រូវភ័យខ្លាចអនាគតអ្វីឡើយ។ ពីព្រោះយើងមានសេចក្តីសង្ឃឹម។ ជាការពិតណាស់ យើងបានដឹងថា គ្រាលំបាកជិតមកដល់ហើយ។ យើងបានដឹងថា យើងនឹងត្រូវរងទុក្ខ ដោយសារតែ យើងបានជឿទៅលើព្រះយេស៊ូវ។ ប៉ុន្តែ យើងអាចរស់នៅយ៉ាងសប្បាយរីករាយនៅថ្ងៃនេះបាន ដោយសារ តែយើងបានសង្ឃឹមថា អនាគតដ៏ភ្លឺត្រចង់កំពុងតែជិតមកដល់ហើយ។

លោកហ្វ្រេនឃ្លីន ឌី រូស្វែល (Franklin D. Roosevelt) គឺជាប្រធានាធិបតីនៃសហរដ្ឋអាមេរិក ចាប់ពីឆ្នាំ1933-1945។ នៅក្នុងចន្លោះឆ្នាំទាំងនេះ មានឆ្នាំដ៏លំបាកបំផុតនៅក្នុងប្រវត្តិសាស្ត្រនៃ សហរដ្ឋអាមេរិក។ នៅពេលនោះ ជើងទាំង2របស់ប្រធានាតិបតីរូស្វែលបានជាប់ខ្វិន ដោយសារជំងឺ ស្វិតដៃជើង។ បើគ្មានគេជួយ គាត់មិនអាចដើរបានឡើយ។ លោករូស្វែលបានសរសេរថា «យើងតែងតែ ជឿថា ជីវិតដ៏ល្អប្រពៃ និងអនាគតដ៏ល្អប្រសើរកំពុងតែរង់ចាំយើង»។ លោកអាល់បឺត អេនស្តាញ (Albert Einstein) គឺជាមនុស្សដែលឆ្លាតជាងគេបំផុតនៅក្នុងឆ្នាំ1900។ គាត់បានសរសេរថា «ចូរឱ្យរៀនបទពិសោធន៍កាលពីម្សិលមិញ ដើម្បីឱ្យបានរស់នៅពេលថ្ងៃនេះ និងសង្ឃឹមនៅថ្ងៃស្អែកវិញ»។

នៅក្នុងមេរៀនចុងក្រោយរបស់យើងនេះ យើងនឹងក្រឡេកមើលសេចក្តីស្រឡាញ់របស់ព្រះយេស៊ូវចំពោះយើង នៅក្នុងអំឡុងពេលដ៏រំភើបបំផុតនៃប្រវត្តិសាស្ត្រស្ថានសួគ៌។ សេចក្តីស្រឡាញ់ របស់ព្រះយេស៊ូវមិនដែលបរាជ័យម្តងណាឡើយ។ ទន្ទឹមគ្នានេះ យើងក៏នឹងក្រឡេកមើលការដែលព្រះយេស៊ូវបានយកឈ្នះសង្គ្រាមរវាងសេចក្តីល្អ និងសេចក្តីអាក្រក់ផងដែរ។ សព្វថ្ងៃនេះ កណ្ឌគម្ពីរ វិវរណៈគឺជាកណ្ឌគម្ពីរចុងក្រោយនៅក្នុងព្រះគម្ពីរ ដែលបានផ្តល់សេចក្តីសង្ឃឹមដល់យើងនៅពេលបច្ចុប្បន្ននេះ នៅពេលអនាគត និងជារៀងរហូតតទៅ។