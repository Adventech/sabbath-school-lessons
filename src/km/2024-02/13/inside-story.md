---
title:  ជម្រកសម្រាប់អ្នកនិយាយភាសារុស្ស៊ី
date:  28/06/2024
---

លោកវ៉ាឌីម ហ្គ្រីនីឈ្នី (Vadym Krynychny) ដែលជាប៉ាស្ទ័រជនជាតិអ៊ុយក្រែន បានប្រឈម នឹងបញ្ហាដ៏ធំមួយ នៅក្នុងការស្វែងរកកន្លែងសាងសង់ព្រះវិហារនិយាយភាសារុស្ស៊ីនៅក្នុងទីក្រុងវ៉ាលែនសៀ នៃប្រទេសអេស៉្បាញ។ ប៉ុន្តែ ដោយបានអធិស្ឋាន នោះគាត់បានជួលសាលមួយកន្លែង នៅចំកណ្តាលទីក្រុងនៅក្នុងតម្លៃ550ដុល្លារ ដែលជាកន្លែងដែលអាចដាក់មនុស្សបាន100នាក់។ លោកវ៉ាឌីមបាន និយាយថា «តម្លៃនៃសាលនេះគួរតែថ្លៃជាងនេះ»។

សាលនោះមានទំហំធំ សម្រាប់សមាជិក26នាក់នៃក្រុមដំបូង ប៉ុន្តែ លោកវ៉ាឌីមក៏ត្រូវរៀបចំកម្មវិធីចុះផ្សាយដំណឹងល្អផងដែរ។ ក្រុមជំនុំបានចាប់ផ្តើមបង្កើតការប្រកបអាហាររួមគ្នាជារៀងរាល់ថ្ងៃអាទិត្យ។ ក្មេងៗនិយាយភាសារុស្ស៊ី ត្រូវបានអញ្ជើញឱ្យចូលរួមកម្មវិធីពិសេសៗ។ ក៏មានកម្មវិធីបន្ថែម ទៀតត្រូវបានរៀបចំឡើងនៅក្នុងថ្ងៃឈប់សម្រាក ដូចជាថ្ងៃបុណ្យចូលឆ្នាំ និងថ្ងៃបុណ្យអ៊ីស្ទើរជាដើម។ ជាពិសេសទៅទៀតនោះ ការប្រគំតន្ត្រីក៏បានធ្វើឱ្យមានភាពពេញនិយម ដែលធ្វើឱ្យព្រះវិហារមានមនុស្ស ជាច្រើន រហូតដល់មានពេលខ្លះ ពួកគេក៏ត្រូវជួលសាលធំជាងនេះផងដែរ។

ព្រះវិហារបានពង្រឹងទំនាក់ទំនងយ៉ាងសិទ្ធិជាមួយនឹងសហគមន៍និយាយភាសារុស្ស៊ី ធ្វើឱ្យ ព្រះវិហារក្លាយទៅជាមជ្ឈមណ្ឌលមួយកន្លែង សម្រាប់អ្នកនិយាយភាសារុស្ស៊ី។ តាមការប៉ាន់ស្មាន អ្នក ចេះនិយាយភាសាអេស៉្បាញប្រហែលជា80ភាគរយនៃប្រជាជន400000នាក់ បានរស់នៅក្នុងទីក្រុង វ៉ាលែនសៀ និងនៅតាមឈូងសមុទ្រមេឌីទែរ៉ានេ។ នៅក្នុងចំណោមប្រជាជន400000នាក់ ដែលចេះ និយាយភាសាអេស៉្បាញនេះ យ៉ាងហោចណាស់ ក៏មានអ្នកអាត់វេនទីស្ទ500នាក់ដែរ។ ប៉ុន្តែ មនុស្ស ដំបូងគេបង្អស់ ដែលបានជ្រមុជទឹកនៅក្នុងព្រះវិហារថ្មីនេះ មិនមែនមកពីប្រទេសរុស្ស៊ី ឬអតីតសហភាព សូវៀតនោះឡើយ។ បេក្ខនារីម្នាក់បានកើតនៅក្នុងប្រទេសអ៊ីរ៉ង់ ហើយបានធំធាត់ឡើងនៅក្នុងសាសនា មិនមែនជាគ្រីស្ទាន។ នាងអាចនិយាយភាសារុស្ស៊ីបានយ៉ាងស្ទាត់ជំនាញ បន្ទាប់ពីការសិក្សាអស់រយៈពេល 12ឆ្នាំ នៅក្នុងសាធារណរដ្ឋបេឡារុស្សសូវៀត បន្ទាប់មក នាងបានចូលព្រះវិហារ បន្ទាប់ពីបុគ្គលម្នាក់បាន អញ្ជើញនាងឱ្យក្រោកចេញពីផ្លូវនោះ។

បន្ទាប់ពីបានជ្រមុជទឹកបេក្ខជន25នាក់ និងអតីតក្រុមគ្រួសារអាត់វេនទីស្ទ ដែលបានថ្វាយចិត្ត របស់ពួកគេដល់ព្រះយេស៊ូវរួចមក វត្តមាននៃអ្នកចូលរួមមនុស្សចាស់មានចំនួន65នាក់ និងក្មេង40នាក់ នៅពេលដែលជម្លោះបានផ្ទុះឡើងនៅក្នុងប្រទេសអ៊ុយក្រែននៅក្នុងឆ្នាំ2022។

លោកវ៉ាឌីមបានដឹងទាំងភ្ញាក់ផ្អើលថា ព្រះវិហាររើសបានទីតាំងល្អ ដើម្បីជួយប្រជាជនឱ្យរួចផុត ពីជម្លោះ។ ព្រះវិហារបានប្រើប្រាស់ទំនាក់ទំនងនៅក្នុងតំបន់របស់ខ្លួនយ៉ាងឆាប់រហ័ស ដើម្បីបង្កើតមជ្ឈ មណ្ឌលជនភៀសខ្លួន។ នៅក្នុងរយៈពេល2ខែដំបូងមកនេះ មនុស្ស200នាក់បានចូលទៅមើលមជ្ឈមណ្ឌលនេះ ដោយមានកន្លែងស្នាក់នៅ និងអាហារសម្រាប់ពួកគេ។ ចាប់ពីពេលនោះមក មានមនុស្ស ជាច្រើនបានទទួលជំនួយពីព្រះវិហារ។ លោកវ៉ាឌីមបាននិយាយថា «មនុស្សជាច្រើនបានចូលមករកពួកយើង ទាំងមិនស្គាល់អ្នកណាសោះនៅក្នុងទីក្រុងអេស៉្បាញ ប៉ុន្តែ ពួកគេបានចូលមករកយើង ដោយសារតែពួកយើង និយាយភាសារុស្ស៊ី ហើយពួកគេក៏បានស្វែងរកអ្វីមួយស្រដៀងនឹងយើងដែរ»។ គាត់បានសរសើរព្រះដែល ទ្រង់បានដាក់ព្រះវិហារនៅចំកន្លែងដែលត្រូវការជំនួយ ដើម្បីជួយដល់ជនភៀសខ្លួនឱ្យបានមុនជម្លោះចាប់ផ្តើម។ លោកវ៉ាឌីមបាននិយាយថា គាត់ពិតជាចង់ចែករំលែកសេចក្តីសង្ឃឹមនៃការយាងមកឆាប់ៗ នេះរបស់ព្រះយេស៊ូវជាមួយនឹងពួកគេ ហើយនិងអ្នកនិយាយភាសារុស្ស៊ីនៅក្នុងប្រទេសអេស៉្បាញ។ គាត់ បាននិយាយថា «យើងកំពុងតែផ្តោតទៅលើការខិតខំទាំងអស់របស់យើង ដើម្បីបំពេញតម្រូវការរបស់មនុស្សទាំងនេះ។