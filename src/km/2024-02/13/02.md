---
title:  សេចក្តីសង្ឃឹមនៅក្នុងអំឡុងពេលនៃគ្រាវេទនា
date:  23/06/2024
---

`តើនឹងមានហេតុការណ៍ចុងក្រោយអ្វីខ្លះ មុនពេលដែលព្រះយេស៊ូវយាងមកវិញជាលើកទី2នោះ? សូមអានខគម្ពីរវិវរណៈ 22:11, 12; ដានីយ៉ែល 12:1, 2 និងយេរេមា 30:5-7 សម្រាប់ ចម្លើយ។`

ឥឡូវនេះ យើងកំពុងតែស្ថិតនៅក្នុងការសាកល្បងមួយ។ ពីព្រោះព្រះបានសាកល្បងមនុស្ស គ្រប់គ្នានៅលើផែនដីនេះ។ មិនយូរប៉ុន្មាន មនុស្សគ្រប់គ្នានឹងធ្វើការសម្រេចចិត្តថា ពួកគេត្រូវជ្រើសរើស ព្រះយេស៊ូវ ឬក៏ត្រូវទាស់នឹងទ្រង់។ បន្ទាប់មក ការសាកល្បងចុងក្រោយនឹងត្រូវបញ្ចប់ទៅ បន្ទាប់មក គ្រា លំបាកនឹងចាប់ផ្តើមឡើង គឺថា៖ «នឹងមានគ្រាវេទនាជាខ្លាំង ដល់ម៉្លេះបានជាចាប់តាំងពីមាននគរដរាបដល់វេលានោះឯង» (ដានីយ៉ែល 12:1)។ នៅក្នុងបទគម្ពីរវិវរណៈ ជំពូក16 សេចក្តីក្រោធរបស់ព្រះត្រូវបានចាក់មកលើផែនដីនេះតាមរយៈគ្រាវេទនាចុងក្រោយទាំង7។ សេចក្តីវេទនាទាំង7នេះត្រូវបាន ចាក់លើអស់អ្នកណាដែលបានបដិសេធព្រះយេស៊ូវ។ សេចក្តីវេទនាទាំង7នេះ បានជួយឱ្យយើងនឹកចាំអំពី សេចក្តីវេទនាទាំង10យ៉ាងដែលព្រះបានចាក់មកលើសាសន៍អេស៊ីព្ទ។ ព្រះបានការពារសាសន៍អ៊ីស្រាអែល ឱ្យរួចផុតពីសេចក្តីវេទនាទាំង10យ៉ាងនោះ។ ទន្ទឹមគ្នានេះ ព្រះក៏នឹងការពាររាស្ត្រស្មោះត្រង់របស់ទ្រង់ឱ្យរួចផុតពីសេចក្តីវេទនាទាំង7ចុងក្រោយផងដែរ។ សូមកត់ចំណាំសេចក្តីសន្យារបស់ព្រះ នៅក្នុងខគម្ពីរ ដានីយ៉ែល 12:1 ដែលបានចែងយ៉ាងដូច្នេះថា៖ «នៅគ្រានោះ សាសន៍អ្នកនឹងបានប្រោសឲ្យរួច គឺអស់អ្នកណាដែលមានកត់ទុកក្នុងបញ្ជី»។ តើខគម្ពីរដានីយ៉ែល 12:1 កំពុងពិពណ៌នាអំពីអ្វីដែរ? ខគម្ពីរ ដានីយ៉ែល 12:1 កំពុងតែពិពណ៌នាអំពី «បញ្ជីជីវិត» (សូមអានខគម្ពីរវិវរណៈ 4:3; វិវរណៈ 13:8; វិវរណៈ 20:12, 15; វិវរណៈ 22:19)។ បើសិនជាយើងនៅតែស្មោះត្រង់ចំពោះព្រះយេស៊ូវ នោះទ្រង់នឹងមិនលុបឈ្មោះរបស់យើងចេញពីបញ្ជីជីវិតរបស់ទ្រង់ឡើយ (វិវរណៈ 3:5)។

`សូមអានខគម្ពីរយ៉ូហានទី1 3:1-3; យ៉ូហាន 8:29 និងយ៉ូហាន 14:30។ តើវិធីតែមួយ គត់ ដែលអាចធ្វើឱ្យយើងត្រៀមខ្លួនជាស្រេចនោះគឺជាវិធីអ្វីដែរ?`

យើងត្រូវតែមានទំនាក់ទំនងជាមួយនឹងព្រះយេស៊ូវ។ សេចក្តីស្រឡាញ់ដែលយើងមានចំពោះ ព្រះយេស៊ូវ ត្រូវតែស៊ីជម្រៅ និងរឹងមាំរហូតដល់គ្មានអ្វី ដែលអាចផ្លាស់ប្តូរចិត្តរបស់យើងបានឡើយ។ ដោយ មានជំនួយពីព្រះវិញ្ញាណបរិសុទ្ធ នោះយើងអាចនឹងផ្គាប់ព្រះយេស៊ូវនៅក្នុងកិច្ចការទាំងអស់របស់យើង។ ដ្បិតនៅពេលដែលយើងធ្វើតាមសេចក្តីពិតនៃព្រះគម្ពីរ នោះព្រះវិញ្ញាណនឹងសម្អាតចិត្តរបស់យើងឱ្យបាន បរិសុទ្ធ ដូចជាព្រះយេស៊ូវដូច្នោះដែរ។

`តើព្រះបានប្រទានសេចក្តីសន្យាអ្វីខ្លះ ដល់យើងសម្រាប់គ្រាវេទនានោះ? សូមអានខគម្ពីរទំនុក-តម្កើង 27:5; ទំនុកតម្កើង 91:1-11 និងវិវរណៈ 3:10-12 សម្រាប់ចម្លើយ។ តើសេចក្តីសន្យាទាំងនេះ បានផ្តល់សេចក្តីសង្ឃឹមអ្វីខ្លះដល់យើង?`

មនុស្សមួយចំនួនបានយល់ច្រឡំនឹងសេចក្តីពិតនៃព្រះគម្ពីរ ស្តីអំពីរបៀបដែលយើងត្រូវរស់នៅក្នុង គ្រាវេទនា ដោយគ្មានអ្នកជួយ។ ជាការពិតណាស់ ព្រះយេស៊ូវនឹងឈប់ធ្វើកិច្ចការរបស់ទ្រង់ នៅក្នុងរោង ឧបោសថនៅឯស្ថានសួគ៌ បន្ទាប់ពីមនុស្សលោកទាំងអស់ បានធ្វើការសម្រេចចិត្តចុងក្រោយរួចរាល់ថា ពួកគេ គួរតែជ្រើសរើសយកទ្រង់ ឬក៏ប្រឆាំងទាស់នឹងទ្រង់។ ប៉ុន្តែ ព្រះយេស៊ូវបានសន្យានឹងយើងថា ទ្រង់នឹង គង់នៅជាមួយយើងជានិច្ច (ម៉ាថាយ 28:20)។ ព្រះវិញ្ញាណរបស់ទ្រង់នឹងគង់នៅក្នុងចិត្តរបស់យើង នៅក្នុងអំឡុងនៃគ្រាវេទនា។ ទ្រង់ក៏នឹងចាត់ទេវតាបរិសុទ្ធរបស់ទ្រង់ ឱ្យមកការពារយើងផងដែរ។