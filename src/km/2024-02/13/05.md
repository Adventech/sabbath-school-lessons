---
title:  1000ឆ្នាំនៅឯស្ថានសួគ៌
date:  26/06/2024
---

`តើអ្នកដែលបានសង្គ្រោះនៅបានធ្វើអ្វីខ្លះ នៅឯនគរស្ថានសួគ៌អស់រយៈពេល1000ឆ្នាំនោះ? តើហេតុអ្វីបានជាកិច្ចការនេះសំខាន់ម្ល៉េះ? សូមអានខគម្ពីរវិវរណៈ 20:4-6 សម្រាប់ចម្លើយ។`

នៅក្នុងអំឡុងពេល1000ឆ្នាំ អ្នកដែលបានសង្គ្រោះនឹងបានទទួលបទពិសោធន៍ អំពីរបៀប ដែលព្រះបានដោះស្រាយបញ្ហាអំពើបាប។ តើអ្នកណាខ្លះមិនមានសំណួរដែលពួកគេចង់សួរទៅព្រះនោះ? អ្នកដែលបានសង្គ្រោះនឹងសួរសំណួរទាំងនេះ នៅក្នុងអំឡុងពេល1000ឆ្នាំនៅឯស្ថានសួគ៌។ បើសិនជាមាន អ្នកជាទីស្រឡាញ់ ឬមិត្តភក្តិជិតស្និទ្ធបានបាត់មុខពីនគរស្ថានសួគ៌ អ្នកដែលបានសង្គ្រោះ នឹងមានឱកាស បានយល់ពីរបៀបដែលព្រះបានព្យាយាមសង្គ្រោះមនុស្សគ្រប់គ្នា ដែលមានជីវិតរស់នៅលើផែនដីនេះ។ អ្នកដែលបានសង្គ្រោះនឹងបានដឹងថា អ្នកបាត់បង់បានបាត់ឱកាសនៅឯស្ថានសួគ៌ ដោយសារជម្រើស ផ្ទាល់ខ្លួនរបស់ពួកគេ។ នៅពេលដែលអ្នកដែលបានសង្គ្រោះបានពិនិត្យមើលកិច្ចការចៅក្រុមរបស់ព្រះ រួចរាល់ហើយ នៅពេលនោះ ព្រះនឹងដាក់ទោសមនុស្សមានបាបឱ្យស្លាប់ជាលើកទី2។ ការស្លាប់ជាលើក ទី2នេះមានន័យថា មនុស្សដែលបានបាត់បង់នឹងត្រូវវិនាសជារៀងរហូតតទៅ។ លើកនេះ ពួកគេមិនអាច រស់ឡើងវិញម្តងទៀតឡើយ។

`តើនឹងមានអ្វីកើតឡើងនៅចុង1000ឆ្នាំនៅឯស្ថានសួគ៌នោះ? តើនឹងមានអ្វីកើតឡើងដល់ សាតាំង និងអ្នកដែលបានធ្វើតាមវានោះ?`

សាតាំងមិនមានមនុស្សឱ្យវាល្បួងទៀតអស់រយៈពេល1000ឆ្នាំ។ សាតាំង និងពួកទេវតារបស់ វានឹងតែលតោលនៅក្នុងអំឡុងពេលនេះ។ ពួកគេមានឱកាស1000ឆ្នាំ ដើម្បីពិចារណាអំពីអំពើបាប និង សេចក្តីអាក្រក់ ដែលបានបណ្តាលមកពីអំពើបាបនោះ។ នៅចុង1000ឆ្នាំ ព្រះនឹងប្រោសមនុស្សអាក្រក់ ដែលបានស្លាប់ឱ្យរស់ឡើងវិញ។ បន្ទាប់មក ព្រះនឹងប្រទានរង្វាន់ចុងក្រោយដល់ពួកគេ (វិវរណៈ 20:5)។

នៅពេលដែលព្រះបានប្រោសមនុស្សអាក្រក់ឱ្យរស់ឡើងវិញ សាតាំងវាក៏មានសង្ឃឹមឡើងវិញ ដែរ។ ម្តងនេះ វាអាចកែនទ័ពបាន។ សាតាំងបានចាញ់សង្គ្រាមរវាងសេចក្តីល្អ និងសេចក្តីអាក្រក់ម្តងហើយ ម្តងទៀត។ ប៉ុន្តែ លើកនេះ សាតាំងបានគិតថា វានឹងអាចឈ្នះសង្គ្រាមទាស់នឹងព្រះបាន ដោយមានជំនួយ ពីកងទ័ពយ៉ាងច្រើនសន្ធឹក។ សាតាំងបានចេញទៅកុហកអ្នកបាត់បង់ ដែលបានរស់ពីស្លាប់ឡើងវិញ។ សាតាំងបានបោកបញ្ឆោតពួកគេឱ្យជឿថា ពួកគេអាចច្បាំងទាស់នឹងព្រះបាន។ សាតាំងបានសន្យានឹងពួកគេ ថា នៅពេលដែលពួកគេឈ្នះ ពួកគេអាចនឹងបង្កើតនគររបស់ពួកគេបាន។ ពាក្យថា «ហ្គច និង ម៉ាហ្គច (Gog and Magog) គឺជារូបស័ព្ទមួយតំណាងឱ្យសាតាំង និងអ្នកដែលបានបាត់បង់នៅគ្រប់សម័យកាលទាំងអស់ នៅក្នុងប្រវត្តិសាស្ត្រ។ សាតាំង និងកងទ័ពរបស់វាបានចេញទៅ «ពេញពាសលើផែនដី ទាំងឡោមព័ទ្ធទីដំឡើងត្រសាលរបស់ពួកបរិសុទ្ធ ហើយនិងទីក្រុងស្ងួនភ្ងាដែរ» (វិវរណៈ 20:9)។

នៅចុង1000ឆ្នាំ ទីក្រុងយេរូសាឡិមដែលជាទីក្រុងដ៏បរិសុទ្ធ នឹងបន្ទាបចុះពីស្ថានសួគ៌មកកាន់ ផែនដីនេះ (វិវរណៈ 21:2)។ ព្រះក៏បានយាងចុះមកជាមួយនឹងព្រះយេស៊ូវ ពួកទេវតា និងមនុស្សដែល បានសង្គ្រោះទាំងអស់ផងដែរ។ គ្រប់គ្នានឹងនៅក្នុងទីក្រុងនោះ ដើម្បីធ្វើសង្គ្រាមចុងក្រោយរវាងព្រះ និង សាតាំង។ អំពើបាបជិតដល់ពេលវិនាសជារៀងរហូតហើយ។