---
title:  ការសិក្សាបន្ថែម
date:  28/06/2024
---

នៅលើផែនដីថ្មី «មានវាលទំនាបយ៉ាងធំទូលាយ។ វាលទំនាបទាំងនោះនឹងបានក្លាយ ទៅជាទីខ្ពង់រាបយ៉ាងស្រស់ស្អាត។ ហើយភ្នំរបស់ព្រះក៏ខ្ពស់ណាស់ដែរ។ ដ្បិតអី រាស្ត្ររបស់ព្រះនឹងសាងសង់ ផ្ទះរបស់ពួកគេ នៅលើវាលទំនាបដ៏ស្ងៀមស្ងាត់ ដែលនៅជាប់អូរទឹក . . . .។

«នៅទីនោះ គំនិតរបស់យើងនឹងបានសិក្សាអំពីរបស់ដែលព្រះបានបង្កើត។ សេចក្តីអំណររបស់ យើងនឹងមិនចេះរីកស្ងួតឡើយ នៅពេលដែលយើងសិក្សាអំពីសេចក្តីស្រឡាញ់ នៃការប្រោសលោះរបស់ ទ្រង់។ សាតាំងនឹងមិនបាននៅទីនោះ ដើម្បីនឹងល្បួងឱ្យយើងភ្លេចព្រះទៀតទេ។ ពីព្រោះ យើងនឹង ប្រើទេពកោសល្យ និងជំនាញដែលព្រះប្រទានឱ្យយើង។ គំនិត និងរូបកាយរបស់យើងរៀនមិនចេះហត់ នឿយឡើយ។ នៅទីនោះ យើងនឹងរៀបចំផែនការផ្សេងៗ ហើយយើងក៏នឹងបានទទួលជោគជ័យនៅក្នុង កិច្ចការគ្រប់យ៉ាង ដែលយើងបានសម្រេចចិត្តធ្វើនោះដែរ។ នៅពេលដែលយើងធ្វើកិច្ចការទាំងនេះរួចរាល់ ហើយ នោះយើងនឹងទទួលបានកិច្ចការថ្មីៗ ដើម្បីឱ្យយើងបានសាកល្បងអនុវត្តផងដែរ។ យើងនឹងបាន ឃើញរបស់ថ្មីៗ អស្ចារ្យជាច្រើននៅទីនោះ។ យើងនឹងយកសេចក្តីពិតថ្មីៗ និងគោលបំណងថ្មីៗមកសិក្សា។ ហើយយើងក៏នឹងយកកម្លាំងគំនិត វិញ្ញាណ និងរូបកាយទាំងអស់របស់យើងមកសិក្សារឿងថ្មីៗទាំងអស់ នេះដែរ»។ (ដកស្រង់ពី Ellen G. White, The Great Controversy, pages 675, 677, adapted។

«កូនៗរបស់ព្រះនឹងនិយាយជាមួយនឹងភាវៈពីភពដទៃទៀត។ ភាវៈទាំងនេះមិនដែលបានធ្វើបាបម្តងណាឡើយ។ អារម្មណ៍នៃភាពសប្បាយរីករាយ ដែលកូនៗរបស់ព្រះបានទទួល នៅពេលដែលពួកគេនិយាយជាមួយនឹងភាវៈដ៏ល្អឥតខ្ចោះទាំងនេះ គឺជារបស់ម៉្យាងដែលមិនមានអ្នកណាម្នាក់ អាចថ្លែង បាន។ ភាវៈដែលមកពីភពដទៃទៀតទាំងនេះនឹងចែករំលែកប្រាជ្ញា និងសេចក្តីអំណរ ជាមួយនឹងអ្នកដែល បានសង្គ្រោះពីភពផែនដីនេះ។ ភាវៈដែលមកពីភពដទៃទៀត មានភោគទ្រព្យនៃចំណេះដឹង និងការយល់ដឹង ជាច្រើន។ ពួកគេបានទទួលចំណេះដឹងទាំងនេះ ពីសម័យកាលនៃគំនិតដែលគ្មានទីបញ្ចប់ ស្តីអំពីរឿង ស្រស់ស្អាតទាំងអស់ ដែលមាននៅតាមធម្មជាតិដែលព្រះបានបង្កើត។ ឥឡូវនេះ ដោយមានក្រសែភ្នែក ដ៏ល្អឥតខ្ចោះ អ្នកដែលបានសង្គ្រោះនឹងសម្លឹងមើលសម្រស់នៃរបស់ទាំងអស់ ដែលព្រះបានបង្កើតមក ដែលមានដូចជាព្រះអាទិត្យ ផ្កាយ និងភពជាដើម។ ពីព្រោះរបស់ទាំងអស់ ដែលមាននៅក្នុងលំហអាកាស នៅព័ទ្ធជំុវិញបល្ល័ង្កនៃស្ថានសួគ៌។ ព្រះនាមរបស់ព្រះនឹងត្រូវបានចារនៅក្នុងរបស់ទាំងអស់ គឺចាប់ពីរបស់ តូចបំផុតរហូតដល់របស់ធំបំផុត។ អ្នកដែលបានសង្គ្រោះនឹងបានឃើញទ្រព្យសម្បត្តិ និងអំណាចដ៏អស្ចារ្យ របស់ព្រះនៅក្នុងរបស់ទាំងអស់»។ (ដកស្រង់ពី The Great Controversy, pages 677, 678, adapted។

**សំណួរពិភាក្សា**

`1. តើលោកអ្នកគិតថា ហេតុអ្វីបានជាព្រះអនុញ្ញាតឱ្យអំពើបាបបន្លាយយូរអង្វែងយ៉ាងដូច្នេះ?`

`2. តើ1000ឆ្នាំបានស្ថិតនៅក្នុងផែនការដែលព្រះបានរៀបចំ ដើម្បីសង្គ្រោះមនុស្សមានបាបយ៉ាងដូចម្តេច ដែរ? យើងបានឃើញថា ព្រះមិនបានដាក់ទោសអ្នកដែលបាត់បង់នោះឡើយ រហូតទាល់តែអ្នកដែលបាន សង្គ្រោះទាំងអស់មានឱកាសពិនិត្យមើលការសម្រេចព្រះទ័យរបស់ព្រះ នៅក្នុងនាមជាចៅក្រមជាមុនសិន។ តើសេចក្តីពិតនៃព្រះគម្ពីរនេះ បានបង្ហាញប្រាប់យើងអំពីសេចក្តីស្រឡាញ់របស់ព្រះ និងទំហំនៃសេចក្តី យុត្តិធម៌របស់ទ្រង់យ៉ាងដូចម្តេចដែរ?`