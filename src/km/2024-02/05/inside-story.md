---
title:  សំបុត្រជូនដល់អ្នកមាន និងអ្នកមានកេរ្តិ៍ឈ្មោះ
date:  03/05/2024
---

ស្ត្រីមេផ្ទះជនជាតិអេស្ប៉ាញម្នាក់បានអានអត្ថបទមួយដ៏គួរឱ្យភ្ញាក់ផ្អើល ដែលអត្ថបទនោះបាន ជំរុញឱ្យគាត់ចាប់ផ្តើមយុទ្ធនាការសរសេរសំបុត្រអស់រយៈពេល35ឆ្នាំ ដើម្បីប្រកាសពីការដែលព្រះយេស៊ូវ បានយាងចុះសួរសុខទុក្ខរាជវង្សស្តេច តារាសម្តែង អ្នកចម្រៀង ហើយនិងលោកហ្វីដេល ខាស្ត្រូ (Fidel Castro) ដែលជាអតីតមេដឹកនាំគុយបា នៅក្នុងប្រទេសអេស៉្បាញ។ គំនិតផ្តួចផ្តើមនៃបេសកកម្មនេះ បាន កើតឡើង នៅពេលដែលស្ត្រីមេផ្ទះ ភីឡារ ឡាហ្គាឌា ( Pilar Laguardia) ដែលជាម្តាយបានសៀវភៅ មេរៀនដែលព្រះយេស៊ូវបានបង្រៀន (Christ’s Object Lessons) យ៉ាងដូច្នេះថា «មនុស្សដែលស្ថិតនៅក្នុងជីវិតខាងឯជំនួញ មនុស្សដែលមានមុខងារខ្ពស់ៗ មនុស្សដែលមានរោងចក្រធំៗ និងមនុស្សមាន ការយល់ដឹងខាងផ្នែកវិទ្យាសាស្ត្រ មនុស្សដែលមានទេពកោសល្យ គ្រូផ្សាយដំណឹងល្អដែលព្រះមិនបានត្រាស់ហៅឱ្យផ្សាយសេចក្តីពិតនៅក្នុងសម័យកាលនេះ ពួកគេទាំងនេះឯងគឺជាអ្នកដែលគួរតែឮការ ត្រាស់ហៅមុនគេបង្អស់។ ដូច្នេះហើយ ពួកគេត្រូវតែទទួលបាននូវការត្រាស់ហៅនេះ»។ (ដកស្រង់ពី Ellen G. White, Christ’s Object Lessons, p. 230)។

នៅពេលដែលម្តាយរបស់ខ្ញុំកំពុងតែអានសម្រង់មតិនេះ គាត់បានគិតនៅក្នុងចិត្តថា «តើខ្ញុំដែល គ្រាន់តែជាស្ត្រីមេម៉ាយធម្មតាម្នាក់ អាចផ្សាយដំណឹងល្អដល់មនុស្សទាំងនេះដូចម្តេចទៅបាន? មួយស្របក់ ក្រោយមក គាត់នឹកឃើញផែនការមួយ។ គឺថា គាត់នឹងស្តាប់កិច្ចសម្ភាសន៍ជាមួយនឹងមនុស្សលំដាប់តាម កញ្ចក់ទូរទស្សន៍ និងតាមវិទ្យុ ហើយគាត់ក៏បានតាមដានពួកគេនៅតាមកាសែត និងទស្សនាវដ្តីផងដែរ។ គាត់នឹងព្យាយាមស្វែករកគន្លឹះ ដែលពួកគេបានចាប់អារម្មណ៍ទៅលើបញ្ហាខាងឯវិញ្ញាណ បន្ទាប់មក គាត់ នឹងនាំពួកគេត្រឡប់មកឯព្រះវិញ។ ម្តាយរបស់ខ្ញុំបានរកឃើញឱកាសជាច្រើន។ មិនយូរប៉ុន្មាន នៅពេល ដែលគាត់បានឮអ្នកណាម្នាក់និយាយថា «ខ្ញុំចង់ឱ្យខ្លួនខ្ញុំមានជំនឿណាស់» ឬថា «ខ្ញុំមិនជឿព្រះអ្វីទាំងអស់» ឬថា «ខ្ញុំមានអារម្មណ៍ថា ខ្ញុំហាក់ដូចជាខ្វះអ្វីម៉្យាង» នោះគាត់ក៏ចាប់ផ្តើមសរសេរសំបុត្រផ្ញើទៅកាន់បុគ្គល ទាំងនោះ។ ម្តាយរបស់ខ្ញុំមិនបានចាំពីចំនួនសំបុត្រដែលគាត់បានផ្ញើទៅឱ្យប្រធានាធិបតី មន្ត្រីរាជការ អ្នកបួស សម្តេចសង្ឃ តារាសម្តែង អ្នកចម្រៀង អ្នកនិពន្ធ អ្នកកាសែត និងអ្នកជាប់ទោសនៅក្នុងប្រទេសអេស៉្បាញនោះឡើយ។ ក្រៅពីលោកហ្វីដេល ខាស្ត្រូទៅ ក៏មានមនុស្សដទៃដែរ ដែលមានដូចជាស្តេច ហ្វីលីពទី4 (Spanish King Felipe VI) និងម្ចាស់ក្សត្រីឡេធីស៊ែនៃប្រទេសអេស្ប៉ាញ (Queen Letizia) អ្នកជំនួញជនជាតិអ៊ីតាលី លោកអាល់ បេណរ ខាររីស (Italian tenor Al Bano Carris) រួមទាំងលោក ប៉ូឡូ ខូលហូ (Paulo Coelho) និងលោកចូស សារ៉ាម៉ាហ្គូ (Jose Saramago) ផងដែរ។ ម្តាយរបស់ខ្ញុំ មិនដែលមានបញ្ហានៅក្នុងការស្វែងរកអាសយដ្ឋានទាំងនេះម្តងណាឡើយ គាត់អាចរកឃើញមុនបើក អ៊ីនធឺណិតទៅទៀត។ មានពេលខ្លះ អត្ថបទនៅក្នុងទស្សនាវដ្តីបានបង្ហាញគន្លឹះជាច្រើន។ ហើយមាន ពេលខ្លះ គាត់ក៏បានទូរស័ព្ទទៅកាន់ស្ថានីយ៍ទូរទស្សន៍ និងទៅកាន់ពន្ធនាគារផងដែរ។ មានមនុស្សជាច្រើន បានឆ្លើយតបទៅនឹងសំបុត្ររបស់គាត់។ លោកម៉ាឌ្រីដ (Madrid) ដែលជាអភិបាលក្រុងបានតបមកវិញថា «ខ្ញុំកំពុងតែអានសៀវភៅជម្លោះ ដែលមានគ្រប់សម័យកាល (Conflict of the Ages) ឥឡូវនេះ នៅក្នុង សៀវភៅ មហាវិវាទ ខ្ញុំបានអានដល់ជំពូកមួយដែលមានចំណងជើងថា ‘ការភ្ញាក់ឡើងវិញនៅក្នុងប្រទេសអេស្ប៉ាញ’ ហើយ។ ជំពូកនេះគួរឱ្យចាប់អារម្មណ៍ណាស់ ដូច្នេះហើយ ខ្ញុំនឹងអានសៀវភៅនេះបន្តទៅទៀត»។

អ្នកបួសម្នាក់បានថ្លែងអំណរគុណចំពោះសៀវភៅជំហានទៅកាន់ព្រះគ្រីស្ទ និងសៀវភៅមហា វិវាទ ដោយគាត់បាននិយាយថា ‘សូមឱ្យព្រះគុណរបស់ព្រះបានធ្វើនូវអ្វីដែលចាំបាច់បំផុត ដើម្បីឱ្យយើង បានភ្លឺផងចុះ»។ អ្នកបួសម្នាក់ទៀតបាននិយាយថា «ខ្ញុំចង់សិក្សាព្រះគម្ពីរឱ្យប្រសើរឡើង ហើយខ្ញុំក៏ចង់បម្រើព្រះឱ្យបានប្រសើរឡើងដែរ ខ្ញុំអាចនឹងត្រូវការការកែសម្រួលនូវការបកស្រាយព្រះគម្ពីររបស់ខ្ញុំផង ក៏ថាបាន។ នាងអ៊ីសាបែល (Isabel) ដែលជាគ្រូពេទ្យម្នាក់ ដែលបានលះបង់ការងាររបស់នាងទៅបួសធ្វើ ជាដូនជី បានទាក់ទងមកម្តាយរបស់ខ្ញុំតាមរយៈទូរស័ព្ទ និងអ៊ីមែលអស់រយៈជាច្រើនខែ។ នៅក្នុងសំបុត្រ ដំបូងរបស់គាត់ នាងបានសរសេរថា «បងស្រីអាចផ្ញើសម្ភារៈព្រះគម្ពីរទាំងអស់មកឱ្យខ្ញុំបាន»។ ដូច្នេះហើយ ម្តាយរបស់ខ្ញុំបានផ្ញើសម្ភារៈទាំងនោះទៅឱ្យគាត់ ហើយគ្រាប់ពូជក៏ត្រូវបានដាំ នៅក្នុងចិត្តរបស់គាត់ផង ដែរ។ លទ្ធផលគឺស្រេចនៅលើព្រះហស្តរបស់ព្រះ។ ម្តាយរបស់ខ្ញុំបានប្រាប់ខ្ញុំថា «ការដាំគ្រាប់ពូជគឺជាកិច្ចការ ដ៏សំខាន់មួយ ដ្បិតព្រះអម្ចាស់បានមានបន្ទូលថា ‘ចូរបោះនំបុ័ងរបស់ឯងទៅលើទឹក ដ្បិតយូរថ្ងៃក្រោយមក ឯងនឹងបានសគុណនោះមកវិញ’» (សាស្តា 11:1)។