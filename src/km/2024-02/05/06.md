---
title:  ការគោរពប្រតិបត្តិ
date:  02/05/2024
---

`សូមអានខគម្ពីររ៉ូម 3:27-31; រ៉ូម 6:15-18 និងរ៉ូម 8:1, 2។ តើខទាំងនេះបានប្រាប់យើងអំពីរបៀបដែលយើងត្រូវបានសង្គ្រោះនោះយ៉ាងដូចម្តេចដែរ?`

លោកម៉ាទីន លូធើរបានបង្រៀនអ្នកគ្រីស្ទានឱ្យជឿទុកចិត្តទៅលើព្រះយេស៊ូវ ដើម្បីសង្គ្រោះ ពួកគេ។ នៅក្នុងសម័យកាលរបស់លោកលូធើរ អ្នកគ្រីស្ទានជាច្រើននាក់បានបាក់ទឹកចិត្ត ដោយសារតែ ពួកគេបានជឿទុកចិត្តថា ទង្វើល្អរបស់ពួកគេបានសង្គ្រោះពួកគេ។ នៅពេលដែលពួកគេបានក្រឡេកមើល ជីវិតរបស់ពួកគេ ពួកគេបានចាប់ផ្តើមអស់សង្ឃឹម។ សព្វថ្ងៃនេះ យើងបានទទួលយកបទពិសោធន៍ដដែល នេះ នៅពេលដែលយើងក្រឡេកមើលជីវិតរបស់យើងផ្ទាល់មែនទេ? នៅពេលនោះ យើងនឹងមិនឃើញ ថា ជីវិតរបស់យើងគ្មានសេចក្តីល្អច្រើនអ្វីឡើយ។ នេះហើយក៏ជាមូលហេតុដែលយើងត្រូវតែសម្លឹងមើល ទៅឯព្រះយេស៊ូវ ដើម្បីឱ្យទ្រង់បានសង្គ្រោះយើងផងដែរ។

ការលើកលែងទោស និងព្រះគុណរបស់ព្រះបានផ្លាស់ប្តូរយើង។ ដោយរឿងដែលចេញពីជីវិត របស់លោកចន វ៉េស្ល៊ី (John Wesley) បានជួយឱ្យយើងយល់សេចក្តីពិតនេះ។ លោកវ៉េស្ល៊ីបានចូលទៅ ក្នុងអង្គប្រជុំនៅក្នុងព្រះវិហារម៉ារ៉ូវី (ម៉ារ៉ូវាន) នៅក្នុងទីក្រុងឡុងដ៍។ មនុស្សនៅទីនោះបានអានសេចក្តីណែនាំ របស់លោកម៉ាទីន លូធើរឱ្យអានកណ្ឌគម្ពីររ៉ូម។ គោលគំនិតរបស់លូធើរបានធ្វើឱ្យលោកវ៉េស្ល៊ីភ្លាក់ផ្អើល ជាខ្លាំង។ នេះគឺជាលើកទី1នៅក្នុងជីវិតរបស់លោកវ៉េស្ល៊ី ដែលគាត់បានចាប់ផ្តើមយល់ដំណឹងល្អអំពីព្រះយេស៊ូវនោះ។ ពាក្យពេចន៍របស់លោកលូធើរបានជ្រាបចូលទៅក្នុងចិត្តរបស់លោកវ៉េស្ល៊ី។ លោកវ៉េស្ល៊ី មានបំណងចង់ថ្វាយជីវិតរបស់គាត់ដល់ព្រះ ដែលបានប្រទានជីវិតរបស់ទ្រង់សម្រាប់គាត់។ លោកវ៉េស្ល៊ី បានមានប្រសាសន៍ថា «ចាប់ពីពេលនោះមក ខ្ញុំបានជឿថា មានតែព្រះយេស៊ូវមួយគត់ដែលអាចជួយ សង្គ្រោះខ្ញុំបាន។ ខ្ញុំមានអារម្មណ៍ថា ព្រះយេស៊ូវបានដកហូតអំពើបាបរបស់ខ្ញុំហើយ។ ហើយទ្រង់ក៏បាន សង្គ្រោះខ្ញុំចេញពីទោសនៃអំពើបាប និងសេចក្តីស្លាប់ផងដែរ»។ (ដកស្រង់ពី John Whitehead, The Life of the Reverend John Wesley, M. A. (London: Stephen Couchman, 1793), page 331, adapted។

`សូមអានខគម្ពីរពេត្រុសទី1 2:2; ពេត្រុសទី2 3:18; កូឡូស 1:10 និងអេភេសូរ 4:18-24។ តើខទាំងនេះបានបង្រៀនសេចក្តីពិតដ៏សំខាន់អ្វីដែរ អំពីជីវិតគ្រីស្ទាននោះ?`

នៅក្នុងអំឡុងយុគសម័យកណ្តាល ពួកមេដឹកនាំប្រូតេស្តង់បានសិក្សាព្រះគម្ពីរយ៉ាងប្រុងប្រយ័ត្ន ដើម្បីយល់សេចក្តីពិតនៅក្នុងព្រះគម្ពីរបន្ថែមទៀត។ ពួកមេដឹកនាំមានបំណងចង់ស្វែងយល់ពីព្រះយេស៊ូវ បន្ថែមទៀត។ អ្នកគ្រីស្ទានជាច្រើននាក់ ដែលបានជឿទៅលើព្រះគម្ពីរ នៅក្នុងយុគសម័យកណ្តាល បានចេញថ្លៃលោះយ៉ាងធំធេងសម្រាប់សេចក្តីប្រាថ្នាមួយនេះ។ ដ្បិតខ្មាំងសត្រូវរបស់ពួកគេបានធ្វើបាបពួកគេ និងបានចាប់ពួកគេឃុំឃាំង។ អ្នកគ្រីស្ទានទាំងនេះមួយចំនួនបានស្លាប់ ដោយសារសេចក្តីជំនឿរបស់ពួកគេ។ លំនៅរបស់ពួកគេត្រូវបានគេដុតបំផ្លាញអស់ ហើយក្រុមគ្រួសាររបស់ពួកគេក៏ត្រូវបានគេបៀតបៀនផង ដែរ។ អ្នកគ្រីស្ទានស្មោះត្រង់ទាំងនេះជាច្រើននាក់ ត្រូវបង្ខំចិត្តចាកចេញពីផ្ទះសម្បែងរបស់ពួកគេ។ ពួកគេ មិនបានរអ៊ូរទាំអ្វីឡើយ។ ពួកគេកំពុងតែ «រង់ចាំក្រុង1 ដែលមានឫសជញ្ជាំង ដែលព្រះទ្រង់ជាអ្នកគូរ ហើយជាជាងសង់» (ហេព្រើរ 11:10)។ អ្នកគ្រីស្ទានទាំងនេះបានប្រទានពរដល់អ្នកដែលបានធ្វើបាប ពួកគេ។ ដ្បិតនៅពេលដែលពួកគេជាប់នៅក្នុងទីឃុំឃាំង ពួកគេបានជឿទុកចិត្តទៅលើសេចក្តីសន្យារបស់ ព្រះនាពេលអនាគតឯណោះវិញ។ មែនហើយ រូបកាយរបស់ពួកគេបានជាប់នៅក្នុងទីឃុំឃាំងមែនពិត។ ប៉ុន្តែ ចិត្តរបស់ពួកគេបានមានសេរីភាពវិញ ដោយសារព្រះយេស៊ូវ និងព្រះគម្ពីរបានប្រទានក្តីសង្ឃឹមដល់ ពួកគេ។