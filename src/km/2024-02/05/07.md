---
title:  ការសិក្សាបន្ថែម
date:  03/05/2024
---

«សាតាំង និងកងទ័ពនៃទេវតាអាក្រក់របស់វា បានច្បាំងទាស់នឹងអ្នកបម្រើរបស់ព្រះ។ ប៉ុន្តែ ព្រះអម្ចាស់មិនបានចាកចេញពីរាស្ត្ររបស់ទ្រង់នោះទេ។ ផ្ទុយទៅវិញ ទ្រង់បានគង់នៅជាមួយនឹងពួកគេ ដូចដែលទ្រង់បានគង់ជាមួយនឹងលោកអេលីសេ នៅក្នុងសម័យព្រះគម្ពីរយ៉ាងដូច្នោះដែរ។ អ្នកមប្រើរបស់ លោកអេលីសេ បានប្រាប់ឱ្យចៅហ្វាយរបស់គាត់ សម្លឹងមើលកងទ័ពសាហាវដែលនៅព័ទ្ធជុំវិញពួកគេ។ កងទ័ពទាំងនោះបានកាត់ផ្តាច់ចំណង ដើម្បីឱ្យលោកអេលីសេ និងអ្នកបម្រើរបស់គាត់គេចចេញពីទីនោះ។ នៅពេលនោះ លោកអេលីសេបានអធិស្ឋានទូលទៅព្រះថា ‘ឱព្រះយេហូវ៉ាអើយ សូមទ្រង់ប្រោសឲ្យភ្នែក វាបានមើលឃើញ’» (ពង្សាវតារក្សត្រទី2 6:17)។ រំពេចនោះ ភ្នំទាំងមូលមានពេញទៅដោយសេះ និង រទេះចម្បាំងភ្លើង។ ដ្បិតព្រះបានបញ្ជូនកងទ័ពរបស់ទ្រង់ពីស្ថានសួគ៌មក ដើម្បីការពារលោកអេលីសេ។ ទន្ទឹមគ្នានេះ ពួកទេវតាក៏បានការពារគ្រីស្ទានប្រូតេស្តង់ នៅក្នុងអំឡុងយុគសម័យកណ្តាលផងដែរ»។ (ដកស្រង់ពី Ellen G. White, The Great Controversy, page 208, adapted។

«ពួកខ្មាំងសត្រូវដ៏មានអំណាច បានរួមគ្នាបំផ្លាញសេចក្តីជំនឿប្រូតេស្តង់។ ព្រះវិហារកាតូលិក រាប់ពាន់កន្លែងបានត្រៀមខ្លួនជាស្រេច ដើម្បីចេញទៅធ្វើសង្គ្រាមទាស់នឹងពួកប្រូតេស្តង់។ ទន្ទឹមគ្នានេះ លោកលូធើរក៏បានសរសេរថា «សាតាំងបានខឹងយ៉ាងខ្លាំង ដោយវាបានឱ្យពួកសម្តេចប៉ាបរៀបចំផែនការ សម្ងាត់ជាច្រើន។ ពួកកាតូលិកបានត្រៀមខ្លួនជាស្រេច ដើម្បីចាប់ផ្តើមសង្គ្រាមទាស់នឹងយើង។ ប៉ុន្តែ សូម ឱ្យលោកអ្នកបានប្រាប់មនុស្សគ្រប់គ្នាឱ្យក្លាហានឡើង។ សូមលោកអ្នកប្រាប់ពួកគេឱ្យចូលទៅឯបល្ល័ង្ករបស់ព្រះ តាមរយៈសេចក្តីជំនឿ និងការអធិស្ឋាន។ យើងត្រូវតែជឿទុកចិត្តទៅលើព្រះវិញ្ញាណរបស់ព្រះ ដើម្បីឱ្យទ្រង់ច្បាំងទាស់នឹងខ្មាំងសត្រូវរបស់យើង និងដើម្បីឱ្យទ្រង់ប្រទានសេចក្តីសុខសាន្តដល់យើង ផងដែរ។ យើងត្រូវការសេចក្តីអធិស្ឋានលើសជាងអ្វីៗទាំងអស់។ ដ្បិតសេចក្តីអធិស្ឋានគឺជាកិច្ចការដ៏ សំខាន់បំផុតរបស់យើង។ សេចក្តីអធិស្ឋានអាចបើកសំដែងឱ្យមនុស្សបានដឹងថា ពួកគេកំពុងតែស្ថិតនៅក្នុង គ្រោះថ្នាក់ នៃការកាប់សម្លាប់ដោយដាវ ព្រមទាំងជាប់នៅក្នុងគ្រោះថ្នាក់ នៃកំហឹងរបស់សាតាំងផងដែរ។ ដូច្នេះហើយ ចូរឱ្យពួកគេអធិស្ឋានទូលសូមទៅព្រះចុះ»។ (ដកស្រង់ពី D’ Aubigne, book 10, chapter 14, quoted in Ellen G. White, The Great Controversy, page 209, adapted។

**សំណួរពិភាក្សា**

`1. តើយើងត្រូវបានសង្គ្រោះដោយរបៀបណា? តើព្រះគុណ និងបញ្ញត្តិនៅក្នុងកិច្ចការដែលព្រះបានរៀបចំ ដើម្បីសង្គ្រោះយើងនោះមានចំណែកអ្វីខ្លះ? ម៉្យាងទៀត តើសេចក្តីជំនឿ និងទង្វើល្អមានចំណែកអ្វីដែរ នៅក្នុងកិច្ចការនេះ?`

`2. អ្នកខ្លះបានគិតថា ទង្វើល្អរបស់ពួកគេនឹងជួយសង្គ្រោះពួកគេ ឬអាចឱ្យពួកគេទទួលបានព្រះគុណ របស់ព្រះ។ តើហេតុអ្វីបានជាយើងងាយស្រួលនឹងជំពប់ចូលទៅក្នុងអន្ទាក់បែបនេះខ្លាំងម្ល៉េះ? តើហេតុអ្វី បានជាការបង្រៀនដែលថា យើងអាចសង្គ្រោះខ្លួនយើង គឺជាការបង្រៀនខុសឆ្គងយ៉ាងដូច្នេះ? តើការ បង្រៀននេះ បានធ្វើឱ្យសេចក្តីជំនឿគ្រីស្ទានរបស់យើងឈឺចាប់យ៉ាងណា?`

`3. ព្រះនឹងសង្គ្រោះយើង ដោយព្រះគុណរបស់ទ្រង់ នៅពេលដែលយើងទទួលយកព្រះយេស៊ូវ។ តើយើង នឹងធ្លាក់ទៅក្នុងគ្រោះថ្នាក់អ្វីដែរ បើសិនជាយើងមិនបានយល់ការបង្រៀនត្រឹមត្រូវ អំពីរបៀបដែលយើង ត្រូវបានសង្គ្រោះនោះ? តើការបង្រៀនខុសឆ្គងនឹងដឹកនាំយើងទៅកន្លែងណាដែរ?`