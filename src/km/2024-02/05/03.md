---
title:  ការចែកចាយសេចក្តីពិតនៃព្រះគម្ពីរ
date:  29/04/2024
---

`សូមអានខគម្ពីរកូរិនថូសទី2 4:1-6 និងកូរិនថូសទី2 2:14។ តើខទាំងនេះបានបង្ហាញប្រាប់ យើងអំពីលោកប៉ុលយ៉ាងដូចម្តេច? តើគាត់មានសេចក្តីជំនឿ និងមានកម្លាំងចិត្តច្រើនប៉ុនណាដែរ ខណៈ ពេលដែលគាត់បានចែកចាយសេចក្តីពិតនៃព្រះគម្ពីរនៅក្នុងគ្រាលំបាកនោះ?`

លោកប៉ុលតែងតែប្រឈមជាមួយនឹងបញ្ហា និងការបង្រៀនខុសឆ្គងជានិច្ច ខណៈពេលដែលគាត់ បានបំពេញការងារបម្រើព្រះនោះ។ ប៉ុន្តែ លោកប៉ុលបានជឿថា សេចក្តីពិតនៃព្រះគម្ពីរមានអំណាចខ្លាំងជាងបញ្ហាទាំងអស់នេះ។ លោកប៉ុលបានមានប្រសាសន៍ថា «ដ្បិតយើងខ្ញុំពុំអាចនឹងធ្វើអ្វី ទាស់នឹងសេចក្តី ពិតបានទេ ធ្វើបានតែអ្វីដែលសម្រាប់សេចក្តីពិតវិញ» (កូរិនថូសទី2 13:8)។

នៅក្នុងអំឡុងនៃសម័យយុគកណ្តាល ពួកប្រូតេស្តង់បានជួបនឹងបញ្ហានៅក្នុងការចែកចាយសេចក្តីពិតនៃព្រះគម្ពីរ ដូចជាលោកប៉ុលបានជួបនៅក្នុងសម័យកាលរបស់គាត់ដែរ។ លោកវីល្លាម ធីនដេល (William Tyndale) គឺជាម្នាក់នៅក្នុងប្រូតេស្តង់ទាំងនេះ។ ជីវិតរបស់លោកវីល្លាម ធីនដេលគឺជាគំរូនៃការ កម្បាន្តចិត្តមួយបែប។ លោកធីនដេលមានបំណងចង់បកប្រែព្រះគម្ពីរឱ្យបានល្អ ដើម្បីប្រគល់ជូនប្រទេស អង់គ្លេសលើសពីអ្វីទាំងអស់។ ម៉្យាងទៀត លោកធីនដេលក៏មានបំណងចង់កែសម្រួលចំណុចខ្វះខាតនៅក្នុងការបកប្រែព្រះគម្ពីររបស់វ៉ាយឃ្លីហ្វ កាលពី200ឆ្នាំមុនផងដែរ។ មិនយូរប៉ុន្មាន លោកធីនដេល ត្រូវបានគេចាប់ឃុំឃាំង បន្ទាប់មក គេបានយកគាត់ទៅដាក់ក្នុងកន្លែងកាត់ក្តី។ ព្រះគម្ពីរបកប្រែជាច្រើន ក្បាលរបស់លោកធីនដេលត្រូវបានគេយកទៅដុតអស់។ លោកធីដេលបានចូលទៅជួបតុលាការនៃប្រទេស បែលហ្សិក នៅឆ្នាំ1536នៃគ្រិស្តសករាជ ហើយគាត់បានត្រូវគេកាត់ទោសប្រហារជីវិត។ មនុស្សដែល បានសម្លាប់គាត់ បានវាយធ្វើបាបគាត់ នៅពេលដែលពួកគេចងចំណងគាត់។ បន្ទាប់មក ពួកគេបានដុត លោកធីនដេលទាំងរស់។ លោកធីនដេលបានស្រែកឮមុននឹងគាត់ស្លាប់យ៉ាងដូច្នេះថា៖ «ឱព្រះអម្ចាស់អើយ សូមទ្រង់ជួយឱ្យស្តេចនៃប្រទេសអង់គ្លេសបានយល់សេចក្តីពិតនៃព្រះគម្ពីរផងចុះ»។ មិនយូរប៉ុន្មាន ព្រះ បានឆ្លើយតបទៅនឹងសេចក្តីអធិស្ឋានរបស់លោកធីនដេល។

នៅក្នុងរយៈពេល4ឆ្នាំ បន្ទាប់ពីលោកធីនដេលបានផុតជីវិតទៅ ប្រទេសអង់គ្លេសបានបោះពុម្ព ព្រះគម្ពីរ4ក្បាល។ នៅក្នុងឆ្នាំ1611 ព្រះគម្ពីរខីង ចេមស៍ វឺសិន [King James Version (KJV)] ត្រូវ បានបង្កើតឡើង។ ព្រះគម្ពីរ KJV ត្រូវបានបង្កើតឡើង ដោយភាគច្រើនផ្អែកទៅលើកិច្ចការរបស់លោកធីនដេល។ អ្នកប្រាជ្ញខាងឯព្រះគម្ពីរចំនួន54នាក់ ដែលបានបង្កើតព្រះគម្ពីរ KJV នេះឡើង បានប្រើសំណេរ បកប្រែជាភាសាអង់គ្លេសរបស់លោកធីនដេល។ អ្នកប្រាជ្ញព្រះគម្ពីរម្នាក់បានសន្និដ្ឋានថា ផ្នែកនៃគម្ពីរសញ្ញាចាស់នៅក្នុងព្រះគម្ពីរខីង ចេមស៍ ឆ្នាំ1611 បានយកចេញពីការបកប្រែរបស់លោកធីនដេល ចំនួន 76% និងយកពីគម្ពីរសញ្ញាថ្មីរបស់គាត់ ចំនួន83%។ នៅក្នុងឆ្នាំ2011 ព្រះគម្ពីរខីង ចេមស៍បានអបអរ ចំពោះអាយុកាល400ឆ្នាំរបស់ខ្លួន ដោយបានបោះពុម្ពព្រះគម្ពីរមួយពាន់លានក្បាល។ ព្រះគម្ពីរខីង ចេមស៍ ត្រូវបានបកប្រែ2454ភាសា។ វឺសិននៃព្រះគម្ពីរនេះបានផ្លាស់ប្តូរជីវិតនៃមនុស្សរាប់លាននាក់នៅជុំវិញ ពិភពលោកនេះ។ លោកធីនដេលបានលះបង់ជីវិតរបស់គាត់ ដើម្បីសេចក្តីពិតនៃព្រះគម្ពីរ។ ការពលីរបស់ គាត់បានបន្តផ្លាស់ប្តូរជីវិតនៃមនុស្សជាច្រើននាក់ទៀត បន្ទាប់ពីគាត់បានស្លាប់ទៅនោះ។

`សូមអានខគម្ពីរដានីយ៉ែល 12:3 និងខគម្ពីរវិវរណៈ 14:13។ តើខទាំងនេះបានជួយឱ្យ យើងនឹកចាំអំពីជីវិតរបស់លោកធីនដេលឱ្យមានឥទ្ធិពលដោយរបៀបណា? តើខទាំងនេះបានកម្សាន្តចិត្ត លោកអ្នក ឱ្យចែកចាយសេចក្តីពិតនៃព្រះគម្ពីរជាមួយនឹងអ្នកដទៃដោយរបៀបណា?`