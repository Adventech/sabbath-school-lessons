---
title:  សេចក្តីជំនឿដែលមិនចេះបរាជ័យ
date:  27/04/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 119:103, 104; កូរិនថូសទី2 4:1-6; យ៉ូហាន 14:25,26; អេភេសូរ 2:8,9; The Great Controversy, chapters 7-11។

> <p>ខចងចាំ</p>
> «ទូលបង្គំបានកំណត់ចាំព្រះបន្ទូលទ្រង់ទុកនៅក្នុងចិត្ត ប្រយោជន៍កុំឲ្យទូលបង្គំធ្វើបាបនឹងទ្រង់ឡើយ» (ទំនុកតម្កើង 119:11)។

អ្នកដឹកនាំប្រូតេស្តង់នៅក្នុងឆ្នាំ1500មានចំណុច ដែលយើងទាំងអស់គ្នាត្រូវការ។ អ្នកដឹកនាំ បានរកឃើញហេតុផលមួយនៅក្នុងការរស់នៅ។ លោកភីលីព ខាសមេន (Philip Cushman) ដែល ជាអ្នកវិទ្យាសាស្ត្រដ៏ល្បីល្បាញម្នាក់ បាននិយាយអំពីតម្រូវការនៃហេតុផលដែលត្រូវរស់នៅ។ នៅក្នុងសៀវភៅរបស់គាត់ដែលមានចំណងជើងថា ការធ្វើខ្លួនឯងស្ងប់សុខ (Empty Self) លោកខាសមេន បាននិយាយថា មនុស្សខ្លះមិនដឹងថា ខ្លួនត្រូវស្លាប់ដើម្បីអ្វីឡើយ។ ដ្បិតនៅក្នុងជីវិតនេះ គ្មានអ្វីសំខាន់ សម្រាប់ពួកគេនោះឡើយ។ ដូច្នេះហើយ បានជាពួកគេមានហេតុផលតិចតួចណាស់នៅក្នុងការរស់ នៅ។

ប៉ុន្តែ ជនប្រុសស្រី និងកុមារនៅក្នុងកំណែទម្រង់ប្រូតេស្តង់មានលក្ខណៈខុសពីនេះ។ យើង បានឃើញកាលពីសប្តាហ៍មុនរួចមកហើយថា ការកែទម្រង់ប្រូតេស្តង់ គឺជាគ្រាមួយនៅក្នុងប្រទេសអឺរ៉ុប នៅក្នុងឆ្នាំ1500 នៅពេលដែលពួកសម្តេចសង្ឃ បានធ្វើការផ្លាស់ប្តូរយ៉ាងធំនៅក្នុងសាសនាកាតូលិក។ ពួកមេដឹកនាំទាំងនេះបានបដិសេធការបង្រៀនក្លែងក្លាយរបស់ព្រះវិហារកាតូលិក។ ការផ្លាស់ប្តូរដែល ពួកគេបានបង្កើតនេះ បាននាំទៅរកការចាប់ផ្តើមនៃក្រុមជំនុំប្រូតេស្តង់។ ពួកប្រូតេស្តង់មានហេតុផល ដ៏សំខាន់មួយនៅក្នុងការរស់នៅ ដែលហេតុផលនោះគឺជាគោលជំនឿរបស់ពួកគេ។ ពួកគេមិនអាចបដិសេធគោលជំនឿរបស់ពួកគេបានឡើយ។ បើសិនជាពួកគេបានបដិសេធគោលជំនឿរបស់ពួកគេ នោះ ក៏ដូចជាពួកគេបានបដិសេធអត្តសញ្ញាណរបស់ពួកគេនោះដែរ។

សប្តាហ៍នេ យើងនឹងក្រឡេកមើលអំពីរបៀប ដែលសេចក្តីពិតនៃព្រះគម្ពីរបានផ្លាស់ប្តូរជីវិត នៃពួកប្រូតេស្តង់នៅក្នុងឆ្នាំ1500 ដោយទ្រង់បានប្រទានហេតុផលមួយ ដើម្បីឱ្យពួកគេបានរស់នៅ។ ការយល់ដឹងរបស់យើងអំពីសេចក្តីពិតនៃព្រះគម្ពីរទាំងនេះ នឹងជួយឱ្យយើងត្រៀមខ្លួនជាស្រេចសម្រាប់ ការសាកល្បងចុងក្រោយនៅក្នុងសម័យចុងក្រោយ។