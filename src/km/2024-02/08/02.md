---
title:  រោងឧបោសថរបស់ព្រះនៅឯស្ថានសួគ៌
date:  19/05/2024
---

`សូមអានខគម្ពីរនិក្ខមនំ 25:8, 9, 40 និងហេព្រើរ 8:1-6។ តើរោងឧបោសថ2កន្លែង ដែល ខទាំងនេះបានពិពណ៌នានោះគឺជារោងឧបោសថអ្វីខ្លះ?`

អ្នកអាត់វេនទីស្ទដំបូងគេបានយល់ឃើញថា ព្រះគម្ពីរបានបង្រៀនថាព្រះយេស៊ូវនឹងយាងត្រឡប់ មកវិញនៅក្នុងឆ្នាំ1844។ ប៉ុន្តែ នៅពេលដែលព្រះយេស៊ូវមិនបានយាងត្រឡប់មកវិញ ឆ្នាំ1844ត្រូវ បានហៅថា ជាការខកចិត្តដ៏ធំមួយវិញ។ អ្នកអាត់វេនទីស្ទបានសិក្សាព្រះគម្ពីរ ដើម្បីស្វែងរកហេតុផលសម្រាប់កំហុសរបស់ពួកគេ។ ខណៈដែលពួកគេបានសិក្សាព្រះគម្ពីរ ពួកគេបានដឹងថា ព្រះគម្ពីរបានពិពណ៌នាអំពីរោងឧបោសថ2កន្លែង៖ រោងឧបោសថទី1 គឺជារោងឧបោសថដែលលោកម៉ូសេបានសង់ ឡើង ហើយរោងឧបោសថទី2នោះ គឺជារោងឧបោសថនៅឯស្ថានសួគ៌វិញ។ រោងឧបោសថដែលលោក ម៉ូសេបានសង់ឡើង គឺជារូបចម្លងនៃរោងឧបោសថនៅឯស្ថានសួគ៌។ ដ្បិតកិច្ចការដែលសង្ឃ ឬសម្តេចសង្ឃ បានធ្វើនៅក្នុងរោងឧបោសថនៅលើផែនដីនេះ បានជួយឱ្យរាស្ត្ររបស់ព្រះយល់កិច្ចការ ដែលព្រះយេស៊ូវ បានធ្វើនៅឯស្ថានសួគ៌ ដើម្បីសង្គ្រោះយើងចេញពីអំពើបាប។ នៅពេលដែលព្រះយេស៊ូវបានសុគតទៅកិច្ចការនៅក្នុងរោងឧបោសថនៅលើផែនដីនេះ លែងចាំបាច់តទៅទៀតហើយ។ រោងឧបោសថនៅក្នុង ខគម្ពីរដានីយ៉ែល 8:14 បានពិពណ៌នាអំពីកិច្ចការដែលព្រះបានធ្វើ សម្រាប់យើងនៅក្នុងរោងឧបោសថ របស់ទ្រង់នៅសម័យចុងក្រោយ។ ដូច្នេះហើយ រោងឧបោសថនៅក្នុងខគម្ពីរដានីយ៉ែល 8:14 គឺសំដៅ ទៅលើរោងឧបោសថនៅឯស្ថានសួគ៌វិញ។

«នៅពេលដែល2300ឆ្នាំបានបញ្ចប់នៅក្នុងឆ្នាំ1844 នៅលើផែនដីនេះ គ្មានរោងឧបោសថ ណា ដែលអាចនៅគង់វង្សបានរាប់រយឆ្នាំនោះឡើយ។ ដូច្នេះហើយ បទទំនាយ2300ថ្ងៃគឺសំដៅទៅលើ រោងឧបោសថនៅឯស្ថានសួគ៌វិញ»។ (ដកស្រង់ពី Ellen G. White, The Great Controversy, page 417, adapted។

រោងឧបោសថនៅក្នុងទីរហោស្ថាន គឺជាគំរូនៃរោងឧបោសថនៅឯស្ថានសួគ៌។ កិច្ចការដែលបាន ធ្វើឡើងនៅក្នុងរោងឧបោសថនៅលើផែនដីនេះ បានបង្ហាញពីផែនការដែលព្រះបានរៀបចំ ដើម្បីសង្គ្រោះ យើង។ សត្វទាំងអស់ដែលបានយកមកធ្វើជាយញ្ញបូជាថ្វាយព្រះ គឺតំណាងឱ្យការសុគត ដែលព្រះយេស៊ូវ បានពលីជំនួសយើង នៅលើឈើឆ្កាងនៅត្រង់កាល់វ៉ារី (យ៉ូហាន 1:29)។ ព្រះបានលើកលែងទោស ឱ្យយើង ដោយសារតែព្រះយេស៊ូវនេះឯង។ ដ្បិតនៅពេលដែលយើងបានទទួលតង្វាយដែលព្រះយេស៊ូវ បានប្រទានឱ្យយើង និងបានលន់តួអំពើបាបរបស់យើង នោះកំហុសរបស់យើងនឹងត្រូវបានលុបចេញ (យ៉ូហានទី1 1:9)។ ព្រះយេស៊ូវគឺជាកូនចៀមដែលបានសុគតជំនួសយើង។ ហើយទ្រង់ក៏ជាសម្តេចសង្ឃ ដែលមានព្រះជន្មរស់ ដើម្បីសង្គ្រោះយើងផងដែរ។

ខគម្ពីរហេព្រើរ 7:25 បានបកស្រាយថា «ដោយហេតុនោះ បានជាទ្រង់អាចនឹងជួយសង្គ្រោះ សព្វគ្រប់បានដល់មនុស្សទាំងអស់ ដែលចូលទៅឯព្រះដោយសារទ្រង់ ដ្បិតទ្រង់មានព្រះជន្មរស់នៅជានិច្ច ដើម្បីនឹងជួយអង្វរជំនួសគេ» (រ៉ូម 8:1-4; កូរិនថូសទី2 5:21)។ ព្រះយេស៊ូវបានធ្វើការនៅក្នុង រោងឧបោសថនៅឯស្ថានសួគ៌ គឺដើម្បីយើងនេះឯង។ ដ្បិតទ្រង់គឺជាអង្គជំនួយរបស់យើង។ ទ្រង់បានបំបែក អំពើបាបដែលបានគ្រប់គ្រងមកលើជីវិតរបស់យើង។ ដូច្នេះហើយ យើងលែងជាទាសករនៃអំពើបាបតទៅ ទៀតហើយ។ ពីព្រោះព្រះយេស៊ូវបានរំដោះយើងឱ្យមានសេរីភាពចេញពីទណ្ឌកម្ម និងការគ្រប់គ្រងនៃ អំពើបាប។ ព្រះយេស៊ូវនឹងសង្គ្រោះយើង នៅពេលដែលយើងនៅជាប់នឹងទ្រង់។