---
title:  នៅក្នុងទីបរិសុទ្ធដ៏ខ្ពស់បំផុត
date:  20/05/2024
---

`សូមអានខគម្ពីរលេវីវិន័យ 16:21, 29-34; លេវីវិន័យ 23:26-32 និងហេព្រើរ 9:23-28។ តើហេតុអ្វីបានជាថ្ងៃដែលព្រះបានដកហូតអំពើបាបទាំងអស់ សំខាន់ខ្លាំងម្ល៉េះ ដល់សាសន៍ អ៊ីស្រាអែល នៅក្នុងអំឡុងគម្ពីរសញ្ញាចាស់នោះ? ថ្ងៃដែលព្រះបានដកហូតអំពើបាបទាំងអស់នេះ ក៏ត្រូវ បានគេហៅថា ជាថ្ងៃធួននឹងបាបផងដែរ។`

ពួកសង្ឃ ឬពួកសម្តេចសង្ឃនៃសាសន៍អ៊ីស្រាអែល បានធ្វើការឱ្យព្រះប្រចាំថ្ងៃ ជារៀងរាល់ឆ្នាំ។ ប៉ុន្តែ នៅក្នុងថ្ងៃធួននឹងបាបនេះ ពួកសង្ឃបានធ្វើកិច្ចការដ៏ពិសេសមួយនៅក្នុងរោងឧបោសថ។ បទគម្ពីរ លេវីវិន័យ ជំពូក16 និងជំពូក23 បានប្រាប់យើងអំពីកិច្ចការដ៏ពិសេសនេះ។ នៅក្នុងថ្ងៃធួននឹងបាបនេះ ពួកបណ្តាជនបានផ្អាកពីការងារ និងតមអត់។ សម្តេចសង្ឃបានចូលទៅឯទីបរិសុទ្ធដ៏ខ្ពស់បំផុត នៅក្នុង រោងឧបោសថ។ សម្តេចសង្ឃបានជួបជាមួយនឹងព្រះនៅក្នុងទីបរិសុទ្ធដ៏ខ្ពស់បំផុត ជំនួសឱ្យពួកបណ្តាជន។ ខណៈពេលដែលសម្តេចសង្ឃបានជួបជាមួយនឹងព្រះ នោះពួកបណ្តាជនក៏ត្រូវតែលះបង់អំនួតចេញពីចិត្ត របស់ពួកគេផងដែរ។ ពួកគេបានចូលទៅឯព្រះ ដើម្បីលន់តួអំពើបាបរបស់ពួកគេ។

តើយ៉ាងណាទៅវិញ បើសិនជាមានអ្នកណាម្នាក់បានបដិសេធ មិនព្រមលះបង់អំនួតទាំងអស់ ចេញពីចិត្តរបស់គាត់ និងមិនបានតមអត់មួយរយៈពេលវិញនោះ? អ្នកណាម្នាក់ដែលបានបរិភោគនៅ ថ្ងៃនោះ ឬមានអំនួតណាមួយនៅក្នុងចិត្តរបស់គាត់ បុគ្គលម្នាក់នោះ នឹងត្រូវបានកាត់ចេញពីសាសន៍របស់ គាត់ (លេវីវិន័យ 23:29; សូមអាន ខ27ផងដែរ)។ បុគ្គលម្នាក់នោះ លែងជាផ្នែកនៃរាស្ត្រជ្រើសតាំង របស់ព្រះទៀតហើយ។ នៅថ្ងៃធួននឹងបាប សម្តេចសង្ឃបានយកឈាមពីសត្វពពែថ្វាយព្រះអម្ចាស់ ចូលទៅ ក្នុងរោងឧបោសថ។ ជាដំបូង សម្តេចសង្ឃបានសម្រក់ឈាមសត្វពពែ នៅលើទីសន្តោសប្រោស។ ទីសន្តោស ប្រោស គឺជាបំណែកនៃគ្រឿងសង្ហារិមដ៏ពិសេសមួយ នៅក្នុងទីបរិសុទ្ធដ៏ខ្ពស់បំផុតនៃរោងឧបោសថ។ ទី សន្តោសប្រោសបានដាក់នៅលើហឹបនៃសេចក្តីសន្យារបស់ព្រះ។ នៅក្នុងហឹប មានបញ្ញត្តិរបស់ព្រះ។ ហើយព្រះក៏បានយាងមកសណ្ឋិតនៅក្នុងបង្គោលពពក ដែលនៅពីលើកៅអីនេះផងដែរ។ បង្គោលពពក បានបាំងព្រះអង្គពីសម្តេចសង្ឃ ដើម្បីកុំឱ្យសិរីលម្អរបស់ទ្រង់ ធ្វើឱ្យប៉ះពាល់ជីវិតរបស់សម្តេចសង្ឃ។

សម្តេចសង្ឃក៏បានសម្រក់ឈាមនៅលើស្នែងនៃអាសនាមាស និងអាសនាលង្ហិន។ នៅពេល ដែលសង្ឃបានបញ្ចប់កិច្ចការនេះរួច នោះគាត់បានដាក់ដៃរបស់គាត់នៅលើសត្វពពែរស់មួយទៀត ដើម្បី លន់តួអំពើបាបនៃសាសន៍អ៊ីស្រាអែល។ បន្ទាប់មក មានមនុស្សម្នាក់បាននាំ ពពែនោះទៅឯទីរហោស្ថាន ដែល ជាកន្លែង ដែលគេបានបំបែកវាចេញពីសាសន៍អ៊ីស្រាអែលជារៀងរហូត (លេវីវិន័យ 16:20-22)។ សង្ឃ បានយកឈាមសត្វពពែចូលទៅក្នុងរោងឧបោសថ ដើម្បីបង្ហាញថា ព្រះបានកត់ត្រាអំពើបាបនៃរាស្ត្ររបស់ ទ្រង់ (យេរេមា 17:1) និងបានដកហូតអំពើបាបរបស់ពួកគេ ដោយអង្គទ្រង់ផ្ទាល់។ សត្វពពែត្រូវបាន គេនាំទៅឯទីរហោស្ថាន ដើម្បីបង្ហាញថា ព្រះមានរោងឧបោសថ1 និងមនុស្សយ៉ាងស្អាតស្អំ។ រូបស័ព្ទទាំងនេះបានបង្ហាញយើងអំពីកិច្ចការ ដែលព្រះយេស៊ូវបានធ្វើសម្រាប់យើង តាំងពីឆ្នាំ1844នោះ។

ទន្ទឹមគ្នានេះ ព្រះយេស៊ូវបានចាកចេញពីទីបរិសុទ្ធ ចូលទៅក្នុងទីបរិសុទ្ធដ៏ខ្ពស់បំផុត នៅក្នុងរោង ឧបោសថរបស់ព្រះ ដើម្បីបញ្ចប់កិច្ចការដែលទ្រង់បានរៀបចំសម្រាប់យើង។