---
title:  ប្រាជ្ញាដែលបានមកពីរោងឧបោសថរបស់ព្រះនៅឯស្ថានសួគ៌
date:  18/05/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
និក្ខមនំ 25:8, 9, 40; លេវីវិន័យ 16:21, 29-34; សៀវភៅមហាវិវាទ ជំពូក22-24, 28។

> <p>ខចងចាំ</p>
> «រីឯដែលបង្រួមសេចក្តីអធិប្បាយទាំងប៉ុន្មានអម្បាញ់មិញនេះ នោះគឺថា យើងរាល់គ្នាមាន សំដេចសង្ឃ1អង្គយ៉ាងនោះ ដែលទ្រង់បានគង់ខាងស្តាំបល្ល័ង្កនៃឫទ្ធានុភាពនៅស្ថានសួគ៌ ជាអ្នកមាន ការងារក្នុងទីបរិសុទ្ធ ហើយក្នុងរោងឧបោសថដ៏ពិត ដែលព្រះអម្ចាស់បានដំឡើង មិនមែនជាមនុស្ស ទេ» (ហេព្រើរ 8:1, 2)។

លោកវីល្លាម មីល្លឺរបានអធិប្បាយថា ព្រះយេស៊ូវនឹងយាងមកវិញនៅថ្ងៃទី22 ខែតុលា ឆ្នាំ 1844។ ប៉ុន្តែ នៅពេលដែលព្រះយេស៊ូវមិនបានយាងមកនៅថ្ងៃនោះ អ្នកមួយចំនួនដែលបានធ្វើតាម លោកមីល្លឺរបានសិក្សាបទទំនាយ2300ថ្ងៃម្តងទៀត ដើម្បីឱ្យបានដឹងពីកំហុសរបស់ពួកគេ។ ពួកគេ បានស្រាវជ្រាវឃើញថា បទទំនាយ2300ថ្ងៃមិនមែនស្តីអំពីព្រះយេស៊ូវយាងត្រឡប់មកកាន់ផែនដីវិញ ឡើយ។ ប៉ុន្តែ 2300ថ្ងៃគឺជាគ្រាមួយ នៅពេលដែលព្រះយាងចូលរោងឧបោសថនៅឯស្ថានសួគ៌ ដើម្បី ចាប់ផ្តើមកិច្ចការចុងក្រោយរបស់ទ្រង់នៅក្នុងការសង្គ្រោះយើង។

តើកិច្ចការដែលព្រះយេស៊ូវបានចាប់ផ្តើមនោះគឺជាកិច្ចការអ្វីដែរ? កិច្ចការដែលទ្រង់បានចាប់ផ្តើម នោះគឺជាការសម្អាតរោងឧបោសថចេញពីអំពើបាប។ កណ្ឌគម្ពីរលេវីវិន័យបានពិពណ៌នាំអំពីរបៀបដែលរោងឧបោសថរបស់ព្រះនៅលើផែនដីត្រូវបានសម្អាត។ កណ្ឌគម្ពីរដានីយ៉ែល ជំពូក7 និងជំពូក8 ក៏បានបង្ហាញប្រាប់យើងថា ព្រះយេស៊ូវនឹងសម្អាតរោងឧបោសថនៅឯស្ថានសួគ៌ បន្ទាប់ពីនគរទី4ចុង ក្រោយគេបានរលំទៅ គឺថា៖

| ដានីយ៉ែល 7 | ដានីយ៉ែល 8 |
| --- | --- |
| បាប៊ីឡូន | |
| មីដូ-ពើស៊ី | មីដូ-ពើស៊ី |
| ក្រេក | ក្រេក |
| រ៉ូម | រ៉ូម |
| កិច្ចការរបស់ព្រះជាចៅក្រម | ព្រះយេស៊ូវសម្អាតរោងឧបោសថ |

កណ្ឌគម្ពីរដានីយ៉ែល ជំពូក7 និងជំពូក8 បានបង្ហាញថា កិច្ចការដែលព្រះបានធ្វើនៅក្នុងរោង ឧបោសថ ក៏ដូចគ្នាទៅនឹងកិច្ចការចុងក្រោយរបស់ព្រះជាចៅក្រមផងដែរ។ សប្តាហ៍នេះ យើងនឹងក្រឡេក មើលកិច្ចការដែលព្រះយេស៊ូវបានធ្វើនៅក្នុងរោងឧបោសថនៃស្ថានសួគ៌ នៅក្នុងអំឡុងនៃសម័យចុង ក្រោយនេះ។