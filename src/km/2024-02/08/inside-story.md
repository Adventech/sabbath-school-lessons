---
title:  ការគេចចេញពីព្រះវិហារ វគ្គ1
date:  24/05/2024
---

ព្រះវិហារគឺជាកន្លែងចុងក្រោយគេបង្អស់ ដែលនាងអានេលីយ៉ា (Aneligya) ចង់ទៅ។ ដោយបាន ធំធាត់ឡើងនៅក្នុងគ្រួសារដែលបានកាន់តាមសាសនាដទៃទៀត នោះនាងបានទៅលេងផ្ទះរបស់នាង ដែល តែងតែថ្វាយបង្គំ និងបន់ស្រន់ជារៀងរាល់ថ្ងៃសីល អស់រយៈពេល40ឆ្នាំមកហើយ។ ដូច្នេះហើយ នៅពេល ដែលលោក រ៉ូសេន (Rosen) ដែលជាស្វាមីរបស់នាង និងកូនប្រុសអាយុ20ឆ្នាំរបស់នាង បានទទួលព្រះគម្ពីរ ពីមនុស្សចម្លែកនៅតាមដងផ្លូវ នោះនាងបានភ្ញាក់ផ្អើលជាខ្លាំង។

មនុស្សចម្លែកម្នាក់នោះបាននិយាយថា «សូមទទួលយកសៀវភៅនេះ ហើយសូមមកចូលរួម នៅក្នុងកម្មវិធីល្ងាចនេះរបស់យើងផង»។ បុរសម្នាក់នោះបាននិយាយថា ពួកយើងក៏មានអាហារសម្រន់ ផងដែរ។ នាងអានេលីយ៉ាបានដាក់សំបុត្រនោះចោល រួចសួរថា «តើយើងទៅធ្វើអ្វីដែរនៅទីនោះ? ខ្ញុំដូចជា មិនចង់ទៅទីនោះសោះ ពីព្រោះខ្ញុំកាន់សាសនាផ្សេង»។ ប៉ុន្តែ លោករ៉ូសេនចង់ទៅព្រះវិហារណាស់។ គាត់ បានតបទៅវិញថា «យើងគួរតែទៅម្តងទៅ គ្រាន់តែទៅញុាំអាហារ និងស្តាប់គេនិយាយបន្តិចបន្តួច មិនថ្វី ទេអូន»។ គ្រួសារនៃជនភៀសខ្លួនដែលមានសមាជិក5នាក់ បានទៅចូលរួមកម្មវិធីនោះនៅក្នុងទីក្រុង អឺរ៉ុប។ ពួកគេបានជម្រាបសួរគ្នាជាមួយនឹងសមាជិកព្រះវិហារ ហើយពួកគេក៏បានពិសាតែ និងបរិភោគនំនៅក្នុងកម្មវិធីនោះផងដែរ។ នៅក្នុងអំឡុងនៃកម្មវិធីដែលព្រះវិហារបានបង្កើតឡើងនេះ នាងអានេលីយ៉ា បានឮគេនិយាយគ្នាអំពីព្រះយេស៊ូវ ប៉ុន្តែ នាងមិនយល់អ្វីដែលពួកគេនិយាយទាល់តែសោះ។ នាងបាន គិតនៅក្នុងចិត្តរបស់នាងថា តើពួកគេកំពុងតែនិយាយគ្នាអំពីអ្វីដែរ? នេះគឺជាប្រតិកម្មមួយយ៉ាងសាមញ្ញ ចំពោះអ្នកដែលមានជំនឿផ្សេង នៅពេលដែលគេបានឮព្រះគម្ពីរជាលើកដំបូងនោះ។

ទោះជាយ៉ាងនេះក្តី លោករ៉ូសេនបានភ្ញាក់ផ្អើលជាខ្លាំង ហើយលោករ៉ូសេនបានចាប់អារម្មណ៍ កម្មវិធីនោះ។ ក្រោយមក គាត់បានចាប់ផ្តើមសិក្សាព្រះគម្ពីរជាមួយលោកប៉ុល ដែលជាមនុស្សចម្លែក ដែល បានឱ្យព្រះគម្ពីរដល់គាត់នៅតាមផ្លូវនោះ។ មិនយូរប៉ុន្មាន លោករ៉ូសេនបានសូមឱ្យភរិយារបស់ គាត់ទៅ ព្រះវិហារ ដើម្បីឱ្យគាត់បានទទួលបុណ្យជ្រមុជទឹក។ ព្រះវិហារគឺជាកន្លែងចុងក្រោយគេបង្អស់ ដែលនាង អានេលីយ៉ាចង់ទៅ។ នាងបាននិយាយថា «ខ្ញុំមិនទៅទេបង ពីព្រោះខ្ញុំមិនដឹងថា ពិធីបុណ្យនោះ គឺជាពិធី បុណ្យអ្វីផងហ្នឹង»។

លោករ៉ូសេនបានទទួលបុណ្យជ្រមុជទឹក ដោយអវត្តមានភរិយារបស់គាត់។ បន្ទាប់មក នាង អានេលីយ៉ា និងក្រុមគ្រួសាររបស់នាង ត្រូវបានគេបណ្តេញពីផ្ទះជួលរបស់ពួកគេ។ ពួកគេមានប្រាក់ជួលផ្ទះ ដទៃទៀត ប៉ុន្តែ ពួកគេរកកន្លែងមិនបានស្នាក់នៅទាល់តែសោះ។ សមាជិកក្រុមជំនុំបានជួយដើររកផ្ទះជួល ឱ្យនាង ប៉ុន្តែ មិនបានផលអ្វីឡើយ។ សមាជិកក្រុមជំនុំបានអញ្ជើញគ្រួសារមួយនេះឱ្យស្នាក់នៅក្នុងបន្ទប់ សប្បាតហ៍ស្គូលជាបណ្តោះអាសន្ន។ ព្រះវិហារគឺជាកន្លែងចុងក្រោយគេបង្អស់ ដែលនាងអានេលីយ៉ាចង់ ទៅ។ ប៉ុន្តែ នាងគ្មានជម្រើសផ្សេងឡើយ។ នាង និងក្រុមគ្រួសារបានរស់នៅក្នុងព្រះវិហារអស់រយៈពេល 7ខែ។ នៅក្នុងអំឡុងពេលនោះ លោកប៉ុលបានទៅសួរសុខទុក្ខគ្រួសាររបស់នាង និងអានព្រះគម្ពីរឱ្យពួកគេ ស្តាប់។ នាងអានេលីយ៉ាបានឆ្ងល់នៅក្នុងចិត្តថា ហេតុអ្វីបានជាគាត់អានព្រះគម្ពីរឱ្យក្រុមគ្រួសាររបស់នាង ស្តាប់យ៉ាងដូច្នេះ។ នាងធ្លាប់តែដឹងថា មានតែគម្ពីរពិសិដ្ឋនៃសាសនារបស់នាងប៉ុណ្ណោះ ដែលមានសេចក្តី ពិតនៅក្នុងនោះ។ នាងបានគិតទៀតថា តើព្រះគម្ពីរនេះនឹងជួយឱ្យខ្ញុំរកឃើញផ្ទះជួលមួយកន្លែងដោយរបៀបណាទៅ? តើហេតុអ្វីបានជាយើងរកផ្ទះជួលមិនបានយ៉ាងដូច្នេះ?

លុះដល់ថ្ងៃសៅរ៍ លោកប៉ុលបានអញ្ជើញក្រុមគ្រួសារនាងឱ្យចូលរួមនៅក្នុងកម្មវិធីថ្វាយបង្គំព្រះ។ នាងអានេលីយ៉ាបានគេចខ្លួនបាត់ទៅ។ នៅពេលដែលនាងបានឃើញកម្មវិធីថ្វាយបង្គំព្រះបានចាប់ផ្តើម ឡើង នោះនាងគេចទៅខាងក្រៅបាត់ទៅ។ ប៉ុន្តែ លោកសើរជី (Sergei) ដែលជាកូនប្រុសអាយុ22ឆ្នាំ របស់នាងបានផុសផុលឡើង ដោយសារតែអ្វីដែលគាត់បានឮនៅក្នុងកម្មវិធីថ្វាយបង្គំព្រះនោះ។ ក្រោយមក គាត់ក៏បានទទួលបុណ្យជ្រមុជទឹកផងដែរ។ បន្ទាប់ពីគ្រួសាររបស់នាងអានេលីយ៉ាបានរកបានផ្ទះថ្មីមួយកន្លែងរួចមក កូនប្រុសទាំង2នាក់របស់នាងក៏បានចាប់ផ្តើមទទួចឱ្យនាងជឿព្រះយេស៊ូវផងដែរ។