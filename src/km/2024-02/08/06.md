---
title:  ព្រះយេស៊ូវដែលជាមេធាវីរបស់យើង
date:  23/05/2024
---

`សូមអានខគម្ពីរហេព្រើរ 10:9-14។ តើខទាំងនេះបានបង្រៀនយើងអំពីកិច្ចការរបស់សង្ឃ នៅក្នុងរោងឧបោសថនៅលើផែនដីនេះយ៉ាងដូចម្តេចដែរ? យើងបានឃើញរួចមកហើយថា សង្ឃគឺជាមេដឹកនាំនៃសាសន៍យូដាខាងឯផ្នែកវិញ្ញាណ។ តើខទាំងនេះបានបង្រៀនយើងអំពីកិច្ចការ ដែលព្រះយេស៊ូវ បានធ្វើ នៅក្នុងនាមជាសម្តេចសង្ឃរបស់យើងនៅឯស្ថានសួគ៌នោះយ៉ាងដូចម្តេច? តើកិច្ចការនៃសង្ឃ ខុសគ្នាពីកិច្ចការ ដែលព្រះយេស៊ូវបានធ្វើនៅឯស្ថានសួគ៌នោះដោយរបៀបណា?`

ព្រះយេស៊ូវបានសុគតជំនួសមនុស្សគ្រប់គ្នាតែម្តងជាស្រេច។ ការសុគតរបស់ទ្រង់នៅលើឈើឆ្កាង គឺជាតង្វាយលោះអំពើបាបយ៉ាងល្អឥតខ្ចោះ។ ឥឡូវនេះ ព្រះយេស៊ូវបានធ្វើការនៅក្នុងនាមសម្តេចសង្ឃរបស់ យើង នៅក្នុងរោងឧបោសថនៅឯស្ថានសួគ៌។ នៅទីនោះ ទ្រង់បានធ្វើកិច្ចការ ដើម្បីឱ្យយើងបានបរិសុទ្ធ។ ព្រះយេស៊ូវបានចូលទៅក្នុងទីបរិសុទ្ធដ៏ខ្ពស់បំផុតនៅក្នុងឆ្នាំ1844។ ឥឡូវនេះ ព្រះយេស៊ូវបានឈរនៅ មុខព្រះ ដែលជាចៅក្រមរបស់យើង នៅក្នុងនាមជាមេធាវីរបស់យើង (យ៉ូហានទី1 2:1)។ ព្រះយេស៊ូវ «បានថ្វាយព្រះអង្គទ្រង់1ដង ហើយដោយព្រោះបាបរបស់មនុស្សជាច្រើន នោះទ្រង់នឹងលេចមកម្តងទៀត ក្រៅពីរឿងអំពើបាប គឺសម្រាប់នឹងជួយសង្គ្រោះដល់អស់អ្នកដែលរង់ចាំទ្រង់» (ហេព្រើរ 9:28)។ ការសុគត របស់ព្រះយេស៊ូវនៅលើឈើឆ្កាង ហើយនិងកិច្ចការដែលទ្រង់បានធ្វើសម្រាប់យើងនៅឯស្ថានសួគ៌ បាន ដោះស្រាយបញ្ហានៃអំពើបាប។ នៅពេលដែលទ្រង់យាងមកវិញជាលើកទី2 ទ្រង់ក៏នឹងប្រទានរង្វាន់ដល់ អស់អ្នកណាដែលបាន «ចូលចិត្តនឹងដំណើរទ្រង់យាងមកវិញនោះដែរ» (ធីម៉ូថេទី2 4:8)។

`តើហេតុអ្វីបានជាព្រះយេស៊ូវត្រាស់ហៅយើង ឱ្យដើរតាមទ្រង់យ៉ាងដូច្នេះ? តើយើងបានរកឃើញ របស់អ្វីដែរ នៅពេលដែលយើងធ្វើតាមទ្រង់បង្គាប់នោះ? សូមអានខគម្ពីរហេព្រើរ 6:19, 20 សម្រាប់ ចម្លើយ។`

«ព្រះយេស៊ូវបានចូលទៅឯព្រះ ដើម្បីសូមជំនួយជួយដល់យើង។ កិច្ចការនេះគឺជាផ្នែកដ៏សំខាន់ មួយនៅក្នុងផែនការ ដែលព្រះបានរៀបចំ ដើម្បីសង្គ្រោះយើងនោះ។ ហើយយើងក៏ត្រូវតែធ្វើកិច្ចការនេះ ឱ្យបានដូចដែលយើងត្រូវការ ការសុគតរបស់ព្រះយេស៊ូវ នៅលើឈើឆ្កាងយ៉ាងដូច្នោះដែរ។ ដ្បិតនៅពេល ដែលព្រះយេស៊ូវសុគត ទ្រង់បានចាប់ផ្តើមកិច្ចការដែលទ្រង់ត្រូវបញ្ចប់ នៅពេលដែលទ្រង់បានយាងទៅ ឯស្ថានសួគ៌នោះ។ នៅទីនោះ យើងនឹងបានយល់អំពីផែនការ ដែលព្រះបានរៀបចំដើម្បីសង្គ្រោះយើង ដោយប្រើព្រះលោហិតរបស់ទ្រង់ នោះកាន់តែប្រសើរឡើង។ ការសង្គ្រោះដល់យើង គឺមានតម្លៃមិនអាច គណនាបានឡើយ។ ព្រះបានចេញថ្លៃលោះយ៉ាងធំធេង ដោយទ្រង់បានបញ្ជូនព្រះរាជបុត្រារបស់ទ្រង់ ឱ្យមកសុគតជំនួសយើង ដោយសារតែយើងបានរំលងបញ្ញត្តិរបស់ទ្រង់។ ព្រះយេស៊ូវបានរៀបចំផ្លូវមួយ ទៅកាន់បល្ល័ង្ករបស់ព្រះវរបិតា។ ព្រះយេស៊ូវបានចូលទៅឯព្រះជំនួសយើង ដើម្បីសូមឱ្យព្រះប្រទាននូវអ្វីដែលយើងត្រូវការ។ ប៉ុន្តែ យើងក៏ត្រូវតែចូលទៅឯព្រះយេស៊ូវ ហើយទូលសូមនូវរឿងទាំងនេះ ដោយ ក្តីជំនឿផងដែរ»។ (ដកស្រង់ ពី Ellen G. White, The Great Controversy, page 489, adapted)។

ផែនការដែលព្រះបានរៀបចំ ដើម្បីសង្គ្រោះមនុស្សមានបាប គឺជាផែនការយ៉ាងពេញលេញ។ ផែនការនេះ បានដោះស្រាយសង្គ្រាមទូទាំងលោកិយរវាងសេចក្តីល្អ និងសេចក្តីអាក្រក់ ហើយផែនការនេះ ក៏បានសង្គ្រោះយើងចេញពីអំពើបាប និងសាតាំងផង។ ដ្បិតនៅពេលដែលយើងបានចូលទៅឯព្រះយេស៊ូវ ដោយជំនឿ នោះទ្រង់ក៏បានធ្វើឱ្យយើងស្អាតស្អំ និងបរិសុទ្ធវិញដែរ។