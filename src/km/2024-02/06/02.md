---
title:  ស្មរបន្ទាល់2នាក់
date:  05/05/2024
---

`សូមអានខគម្ពីរវិវរណៈ 11:3-6។ សូមរៀបរាប់ចំណុច5យ៉ាងអំពីទីបន្ទាល់2នាក់ដែលលោកអ្នកបានរកឃើញនៅក្នុងខទាំងនេះ។`

នៅក្នុងបទគម្ពីរសាការី ជំពូក4 លោកសាការីបានឃើញដើមអូលីវ2ដើម។ ដើមឈើនោះនៅ ខាងស្តាំជើងចង្កៀងមាស។ ហើយដើមឈើដទៃទៀតឈរនៅខាងឆ្វេងនៃជើងចង្កៀងនោះ។ យើងបាន រកឃើញរូបស័ព្ទដដែលនេះនៅក្នុងបទគម្ពីរវិវរណៈ ជំពូក11។ លោកសាការីបានដឹងថា ដើមអូលីវទាំង 2ដើមតំណាងឱ្យ «អ្នកទាំង2 ដែលបានចាក់ប្រេងតាំងឲ្យ ជាអ្នកដែលឈរនៅក្បែរព្រះអម្ចាស់នៃផែនដី ទាំងដុំមូល» (សាការី 4:14)។ ដើមអូលីវបានផ្តល់ប្រេងចូលទៅលើចង្កៀងនោះ ដើម្បីឱ្យវាបានភ្លឺជារៀង រហូត។ គោលគំនិតនេះបានជួយយើងឱ្យនឹកចាំពីខគម្ពីរទំនុកតម្កើង 119:105។ នៅក្នុងខនេះ កវីបាន ប្រៀបធៀបព្រះគម្ពីរទៅនឹងចង្កៀង ដោយគាត់បានសរសេរថា «ព្រះបន្ទូលនៃទ្រង់ជាចង្កៀងដល់ជើងទូលបង្គំ ហើយជាពន្លឺបំភ្លឺផ្លូវទូលបង្គំផង»។ ប្រេងគឺជារូបស័ព្ទតំណាងឱ្យព្រះវិញ្ញាណបរិសុទ្ធ (សាការី 4:2, 6)។ នៅក្នុងបទគម្ពីរវិវរណៈ ជំពូក11 ស្មរបន្ទាល់2នាក់ដែលព្រះយេស៊ូវបានចាត់ឱ្យមក បានបំពេញ ផែនដីទាំងមូល ដោយសេចក្តីពិត ដូចជាចង្កៀងដែលភ្លឺពេញបន្ទប់យ៉ាងដូច្នោះដែរ។ ស្មរបន្ទាល់2នាក់ ដែលព្រះយេស៊ូវបានចាត់ឱ្យមក ក៏អាចដាស់តឿនយើងអំពីហេតុការណ៍ដែលត្រូវកើតឡើងនៅពេលអនាគតផងដែរ។ ស្មរបន្ទាល់2នាក់ដែលព្រះយេស៊ូវបានចាត់ឱ្យមក អាចបញ្ឈប់ភ្លៀងមិនឱ្យធ្លាក់បាន។ ស្មរបន្ទាល់ទាំង2នេះ អាចប្រែទឹកឱ្យទៅជាឈាមបាន។ ស្មរបន្ទាល់ទាំង2នេះ ក៏អាចធ្វើឱ្យមានជំងឺ និង មានបញ្ហានៅពេញផែនដីផងដែរ។ លោកអេលីយ៉ាបានណែនាំសាសន៍អ៊ីស្រាអែលជំនួសឱ្យព្រះ។ គាត់ បានមានប្រសាសន៍ថា ប្រទេសអ៊ីស្រាអែលនឹងមានគ្រោះរាំងស្ងួត។ ជាការឆ្លើយតបទៅនឹងសេចក្តីអធិស្ឋាន របស់គាត់ ព្រះបានបង្អត់ភ្លៀងអស់រយៈពេល3ឆ្នាំកន្លះ (យ៉ាកុប 5:17)។ ពួកគ្រូអាគមដែលបានបម្រើ ព្រះបាលមិនអាចធ្វើឱ្យភ្លៀងធ្លាក់បានឡើយ (ពង្សាវតារក្សត្រទី1 17, 18)។ បន្ទាប់មក លោកអេលីយ៉ា បានអធិស្ឋានទៅព្រះ ហើយភ្លៀងក៏ចាប់ផ្តើមធ្លាក់មក។ លោកម៉ូសេក៏បានមានប្រសាសន៍ជំនួសឱ្យព្រះ ផងដែរ។ ទ្រង់បានប្រើលោកម៉ូសេនៅក្នុងវិធីមួយយ៉ាងអស្ចារ្យ។ លោកម៉ូសេបង្កើតបញ្ហា និងព្យុះភ្លៀង ជាច្រើនដល់ស្រុកអេស៊ីព្ទ។ លោកម៉ូសេបានប្រែទឹកឱ្យទៅជាឈាម ដោយសារតែស្តេចផារ៉ោនបានបដិសេធមិនព្រមដោះលែងរាស្ត្ររបស់ព្រះ (និក្ខមនំ ជំពូក7)។

អ្នកណាដែលបានបៀតបៀន និងបានបំផ្លាញព្រះគម្ពីរ ក៏ត្រូវវិនាសទៅវិញ ដោយសារភ្លើងដែរ។ ព្រះបានប្រកាសឱ្យលោកយេរេមា ដែលជាហោរារបស់ទ្រង់យ៉ាងដូច្នេះថា៖ «ដូច្នេះ ព្រះយេហូវ៉ា ជាព្រះ នៃពួកពលបរិវារ ទ្រង់មានព្រះបន្ទូលថា ដោយព្រោះឯងរាល់គ្នាបានពោលពាក្យយ៉ាងនេះ នោះមើល អញ នឹងធ្វើឲ្យពាក្យដែលអញដាក់នៅមាត់ឯង បានដូចជាភ្លើងវិញ ហើយឲ្យជនជាតិនេះបានត្រឡប់ជាឧស ភ្លើងនោះនឹងឆេះបន្សុសគេអស់ទៅ» (យេរេមា 5:14)។ ព្រះគម្ពីរបានដាស់តឿនថា អ្នកណាដែលបាន បដិសេធការបង្រៀននៃព្រះគម្ពីរនឹងត្រូវវិនាស ដោយសារភ្លើងជាមិនខាន។ ហេតុដូច្នេះហើយ បានជា សេចក្តីពិតនៃព្រះគម្ពីរ ក៏ដូចជាភ្លើងនៅក្នុងមាត់នៃពួកហោរា និងស្មរបន្ទាល់របស់ព្រះយ៉ាងដូច្នោះដែរ។

`ដូច្នេះ តើស្មរបន្ទាល់ពីនាក់ដែលមានចែងនៅក្នុងបទគម្ពីរវិវរណៈ ជំពូក11នោះគឺជាអ្នកណា? ស្មរបន្ទាល់2នាក់នោះ គឺជាគម្ពីរសញ្ញាចាស់ និងគម្ពីរសញ្ញាថ្មីនោះឯង។ គម្ពីរទាំង2នេះបានទំនាក់ទំនងសេចក្តីពិតរបស់ព្រះជាមួយនឹងមនុស្សគ្រប់គ្នានៅលើផែនដីនេះ។`