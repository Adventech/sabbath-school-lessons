---
title:  ស្មរបន្ទាល់ទាំង2នាក់បានរស់ពីស្លាប់ឡើងវិញ
date:  08/05/2024
---

`សូមអានខគម្ពីរវិវរណៈ 11:11។ តើខនេះបានចែងអំពីហេតុការណ៍ដែលត្រូវកើតឡើងដល់ ព្រះគម្ពីរនោះយ៉ាងដូចម្តេចដែរ?`

នៅចុងបញ្ចប់នៃបដិវត្តន៍បារាំង ព្រះគម្ពីរ «បានរស់» ពីស្លាប់ឡើងវិញ។ ជាការពិតណាស់ ភាសា បែបនេះគឺជារូបស័ព្ទមួយ។ រូបស័ព្ទនេះបានបង្ហាញយើងថា បន្ទាប់ពីបដិវត្តន៍បារាំងទៅ មនុស្សនៅគ្រប់ ទីកន្លែងបានចាប់ផ្តើមនាំគ្នាសិក្សាព្រះគម្ពីរ។ ការសិក្សានេះ បានផ្តល់ឱ្យពួកគេនូវជីវិតថ្មីខាងឯវិញ្ញាណ។ មនុស្សបានមើលឃើញថា ព្រះគម្ពីរបានមានអំណាចម្តងទៀតនៅក្នុងជីវិតនៃមនុស្សប្រុសស្រី និងកុមារ ជាច្រើននាក់។ បន្ទាប់មក មនុស្សនៅក្នុងប្រទេសបារាំង បានពេញទៅដោយការគោរពឱ្យតម្លៃព្រះគម្ពីរ។ នៅចុងឆ្នាំ1700 ពួកបុរស និងស្ត្រីបានធ្វើដំណើរទៅកន្លែងឆ្ងាយៗ ដើម្បីចែកចាយដំណឹងល្អ។ លោក វីល្លាម ខារេយ (William Carey) គឺជាបុរសម្នាក់នៅក្នុងចំណោមមនុស្សទាំងនេះ។ លោកខារេយបានធ្វើដំណើរទៅកាន់ប្រទេសឥណ្ឌា។ គាត់បានបកប្រែព្រះគម្ពីរជាភាសាឥណ្ឌារាប់សិបក្បាល។ ក្រុមជំនុំប្រូតេស្តង់បានបញ្ជូនគ្រូបង្រៀនព្រះគម្ពីរនៅជុំវិញពិភពលោក។

សេចក្តីពិតនៃព្រះគម្ពីរបានចូលទៅក្នុងប្រទេសជាច្រើនយ៉ាងឆាប់រហ័ស បន្ទាប់ពីបដិវត្តន៍បារាំង។ ភាពជោគជ័យនៃគ្រូបង្រៀនព្រះគម្ពីរមិនបានកើតឡើងដោយសារសំណាង ឬភាពចៃដន្យនោះទេ។ ផ្ទុយ ទៅវិញ ព្រះគម្ពីរគឺជាព្រះបន្ទូលរស់របស់ព្រះ។ នៅក្នុងអំឡុងនៃបដិវត្តន៍បារាំង មនុស្សជាច្រើននាក់បាន គិតថា សេចក្តីពិតនៃព្រះគម្ពីរគឺជា «សេចក្តីស្លាប់»។ ប៉ុន្តែ ព្រះគម្ពីរបានរស់នៅក្នុងចិត្តរបស់មនុស្សលោក បន្តទៅទៀត។ បន្ទាប់ពីបដិវត្តន៍បារាំងមក ព្រះគម្ពីរបានមានជីវិតរស់ឡើងវិញ ដូចជាខគម្ពីរវិវរណៈ 11:11 បានសន្យាអ៊ីចឹង។ «លោកវ៉ុលធា (Voltaire) គឺជាអ្នកប្រាជ្ញដែលមិនបានជឿទៅលើព្រះ។ លោក វ៉ុលធាបានអួតយ៉ាងដូច្នេះថា ‘ខ្ញុំធុញទ្រាន់នឹងស្តាប់គេនិយាយអំពីមនុស្ស12នាក់ដែលបានចាប់ផ្តើមសាសនា គ្រីស្ទនោះណាស់។ ខ្ញុំនឹងបង្ហាញភ័ស្តុតាងថា មនុស្សតែម្នាក់ក៏អាចបំផ្លាញព្រះគម្ពីរបានដែរ’។ បន្ទាប់ពី លោកវ៉ុលធាបានស្លាប់ទៅ ជាច្រើនឆ្នាំក្រោយមក មនុស្សរាប់លាននាក់បានរួមគ្នាធ្វើសង្គ្រាមទាស់នឹងព្រះគម្ពីរម្តងទៀត។ ប៉ុន្តែ តើពួកគេបានបំផ្លាញព្រះគម្ពីរដែរឬទេ? ទេ ពួកគេមិនបានបំផ្លាញព្រះគម្ពីរនោះ ឡើយ។ នៅក្នុងសម័យកាលរបស់លោកវ៉ុលធា ព្រះគម្ពីរប្រហែលជាមានត្រឹមតែ100ក្បាលប៉ុណ្ណោះ។ ប៉ុន្តែ ឥឡូវនេះ យើងមានព្រះគម្ពីរជាច្បាប់ចម្លងចំនួន10000រហូតដល់100000ក្បាលឯណោះ’»។ (ដកស្រង់ពី Ellen G. White, The Great Controversy, page 288, adapted។

`សូមអានខគម្ពីរទំនុកតម្កើង 119:18 និងខគម្ពីរទំនុកតម្កើង 111:7, 8។ តើខទាំងនេះបានប្រាប់យើងអំពីព្រះគម្ពីរយ៉ាងដូចម្តេចដែរ? តើយើងអាចជឿទុកចិត្តទៅលើព្រះគម្ពីរបាន ដោយសារ អ្វីដែរ?`

អ្នកខ្លះអាចនឹងបៀតបៀនសេចក្តីពិតនៃព្រះគម្ពីរ។ ខ្លះទៀតអាចនឹងព្យាយាមរារាំងអ្នកដទៃមិន ឱ្យជឿព្រះគម្ពីរ។ ប៉ុន្តែ ព្រះគម្ពីរនឹងមិនត្រូវបានបំផ្លាញនោះឡើយ។ គួរឱ្យសោកស្តាយណាស់ សព្វថ្ងៃនេះ អ្នកគ្រីស្ទានជាច្រើននាក់បានឆ្ងល់ថា ផ្នែកខ្លះនៃព្រះគម្ពីរគឺជារឿងពិតដែរឬទេ។ ទោះជាយ៉ាងនេះក្តី យើង មិនត្រូវអនុញ្ញាតឱ្យគោលគំនិតទាំងនេះបោកបញ្ឆោតយើងបានឡើយ។ ពីព្រោះសព្វថ្ងៃនេះ ព្រះគម្ពីរ នៅតែមាន «ជីវិតរស់» បន្តទៅទៀត។ ព្រះគម្ពីរបាននិយាយទៅកាន់ចិត្តរបស់មនុស្សលោក។ ព្រះគម្ពីរក៏បានប្រទានជីវិតថ្មីមួយដល់អ្នកដែលបានធ្វើតាមការបង្រៀនរបស់ព្រះគម្ពីរផងដែរ។