---
title:  ស្មរបន្ទាល់2នាក់
date:  04/05/2024
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 11:3-6; វិវរណៈ 11:3; The Great Controversy, chapters 121-17។

> <p>ខចងចាំ</p>
> «ស្មៅក៏ស្វិតក្រៀម ហើយផ្ការោយរុះចុះ តែព្រះបន្ទូលរបស់ព្រះនៃយើងរាល់គ្នាវិញ នោះស្ថិតស្ថេរនៅជាដរាប» (អេសាយ 40:8)។

ព្រះវិហារនៅក្នុងយុគសម័យកណ្តាលបានបៀតបៀនអ្នកគ្រីស្ទានស្មោះត្រង់។ ប៉ុន្តែ ពួកខ្មាំង សត្រូវរបស់ព្រះមិនអាចបញ្ឈប់រាស្ត្ររបស់ទ្រង់ ពីការចែកចាយសេចក្តីពិតនៃព្រះគម្ពីរបានឡើយ។ លោក វីល្លាម ធីនដេលគឺជាគ្រីស្ទានដ៏ក្លាហានម្នាក់ នៅក្នុងចំណោមគ្រីស្ទានដទៃទៀត។ លោកធីនដេលបាន បកប្រែព្រះគម្ពីរជាភាសាអង់គ្លេស។ ក្រោយមក ពួកខ្មាំងសត្រូវរបស់ព្រះបានយកគាត់ទៅកាត់ក្តី ដោយ ព្រោះសេចក្តីជំនឿរបស់គាត់។ នៅក្នុងអំឡុងពេលនៃការកាត់ក្តីនេះ ចៅក្រមម្នាក់បានសួរលោកធីនដេល ថា អ្នកណាខ្លះដែលជួយគាត់ចែកចាយសេចក្តីពិតសកម្មជាងគេបង្អស់នោះ។ លោកធីនដេលបានពិចារណាអំពីសំណួរនេះអស់មួយស្របក់។ បន្ទាប់មក គាត់បានតបទៅវិញថា «លោកអភិបាលម្នាក់នៅក្នុងព្រះវិហារដួរហាំ)»។ អភិបាល (Bishop) គឺជាមេដឹកនាំព្រះវិហារនៅក្នុងទីក្រុងដួរហាំនៃប្រទេសអង់គ្លេស។ ចម្លើយរបស់លោកធីនដេលបានធ្វើឱ្យពួកចៅក្រមភ្ញាក់ផ្អើលជាខ្លាំង។

លោកធីនដេលបានបកស្រាយថា អភិបាលម្នាក់បានទិញព្រះគម្ពីររបស់លោកធីនដេលជាច្រើនក្បាល បន្ទាប់មក គាត់បានយកព្រះគម្ពីរទាំងនោះទៅដុតចោលជាសាធារណៈ។ អភិបាលកាតូលិក ម្នាក់នោះ មិនបានដឹងថា ការទិញព្រះគម្ពីររបស់គាត់ បានជួយដល់អ្នកប្រូតេស្តង់ដទៃទៀតនោះឡើយ។ លោកអ្នកបានឃើញថា អភិបាលបានទិញព្រះគម្ពីរនៅក្នុងតម្លៃមួយដ៏សែនថ្លៃ។ ប៉ុន្តែ លោកធីនដេល បានយកប្រាក់ ដែលគាត់ទទួលបាននេះទៅបោះពុម្ពព្រះគម្ពីរយ៉ាងច្រើនបន្ថែមទៀត លើសពីចំនួននៃ ព្រះគម្ពីរដែលអភិបាលម្នាក់នោះបានដុតទៅទៀត។

សប្តាហ៍នេ យើងនឹងសិក្សានូវអ្វីដែលបានកើតឡើងដល់ព្រះគម្ពីរ នៅក្នុងអំឡុងបដិវត្តន៍ បារាំង។ នៅក្នុងអំឡុងនៃសម័យនេះ ឈាមនៃមនុស្សជាច្រើនត្រូវបានខ្ចាយនៅលើដងផ្លូវនៃប្រទេស បារាំង។ កាំបិតប្រហារជីវិត គឺជាកាំបិតធំសម្រាប់កាត់ក្បាលអ្នកទោស។ មនុស្សជាច្រើនពាន់នាក់ត្រូវ បានគេសម្លាប់។ ទន្ទឹមគ្នានេះ ប្រទេសបារាំងក៏បានប្រកាសថា ព្រះបានស្លាប់ហើយផងដែរ។ ប៉ុន្តែ ប្រទេស បារាំងមិនអាចបំផ្លាញព្រះគម្ពីរ ឬសារនៅក្នុងព្រះគម្ពីរនោះបានឡើយ។