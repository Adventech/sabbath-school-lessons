---
title:  ការសិក្សាបន្ថែម
date:  10/05/2024
---

«ក្រុមជំនុំ និងរាជរដ្ឋាភិបាលបានបំពានលើព្រះគម្ពីរ។ ពួកមេដឹកនាំព្រះវិហារបានផ្លាស់ប្តូរ ការបង្រៀនដែលមានចែងនៅក្នុងព្រះគម្ពីរ។ មនុស្សលោក និងពួកអារក្សបានរួមគ្នារារាំងមនុស្សដទៃទៀត កុំឱ្យបង្រៀនសេចក្តីពិតនៃព្រះគម្ពីរ។ ពួកខ្មាំងសត្រូវរបស់ព្រះបានធ្វើបាបដល់អ្នកដែលហ៊ានប្រកាសសេចក្តីពិតនៃព្រះគម្ពីរ។ មនុស្សដ៏អង់អាចទាំងនេះត្រូវបានគេធ្វើបាប ចាប់ឃុំឃាំង ឬសម្លាប់ ដោយសារ សេចក្តីជំនឿរបស់ពួកគេ។ អ្នកប្រូតេស្តង់ទាំងនេះត្រូវបង្ខំចិត្តភៀសខ្លួនទៅរស់នៅលើភ្នំ។ ពួកគេបានលាក់ ខ្លួននៅក្នុងល្អាងភ្នំ និងនៅបន្ទប់ក្រោមដី។ ទន្ទឹមគ្នានេះ ស្មរបន្ទាល់ទាំង2នាក់របស់ព្រះបានអធិប្បាយ ដោយពាក់សម្លៀកបំពាក់ ដែលមនុស្សបានពាក់បង្ហាញថាពួកគេកំពុងសោកសៅ។ “រូបស័ព្ទនេះបានបង្ហាញ យើងថា សិស្សដ៏ស្មោះត្រង់របស់ព្រះបានបន្តចែកចាយសេចក្តីពិតនៃព្រះគម្ពីរ នៅក្នុងអំឡុងពេលនៃគ្រា លំបាក”។ ស្មរបន្ទាល់ទាំង2នាក់របស់ព្រះបានបន្តអធិប្បាយអស់រយៈពេល1260ឆ្នាំ។ នៅក្នុងគ្រាដ៏ លំបាកនេះ ព្រះក៏មានអ្នកបម្រើស្មោះត្រង់ ដែលបានស្រឡាញ់ទ្រង់ និងបានស្រឡាញ់ព្រះគម្ពីរនោះដែរ។ ព្រះបានប្រទានចំណេះដឹង និងអំណាចដល់អ្នកបម្រើស្មោះត្រង់ទាំងនេះ ដើម្បីឱ្យពួកគេបានប្រកាសសេចក្តី ពិតរបស់ទ្រង់ នៅក្នុងអំឡុងពេលនេះ»។ (ដកស្រង់ពី Ellen G. White, The Great Controversy, pages 267, 268, adapted។

«ប្រទេសបារាំងបានបដិសេធព្រះ និងបំពានលើព្រះគម្ពីរ។ មនុស្សអាក្រក់ និងពួកអារក្សបាន អបអរសាទរ ដែលនៅទីបំផុត ពួកគេបានទទួលបាននូវអ្វីដែលពួកគេចង់បានយូរមកហើយ ពោលគឺពួកគេ ចង់បាននគរមួយដែលដាច់ចេញពីបញ្ញត្តិរបស់ព្រះ . . . . ព្រះបានដកហូតព្រះវិញ្ញាណបរិសុទ្ធរបស់ទ្រង់ ចេញពីពួកគេសឹងតែទាំងអស់។ ព្រះវិញ្ញាណរបស់ព្រះបានការពារមិនឱ្យសាតាំងធ្វើរឿងអាក្រក់បានឡើយ។ សាតាំងវាមានអំណរនៅក្នុងការបំផ្លាញជីវិតរបស់មនុស្សលោក។ ព្រះបានបណ្តោយឱ្យសាតាំងធ្វើកិច្ចការ របស់វា គឺថា មនុស្សជាច្រើននាក់នៅក្នុងប្រទេសបារាំងបានជ្រើសរើសបម្រើសាតាំង ហើយច្បាំងទាស់ នឹងទ្រង់វិញ។ នៅពេលដែលព្រះបានដកហូតព្រះវិញ្ញាណរបស់ទ្រង់ចេញពីពួកគេ ពួកគេបានរងទុក្ខសេចក្តី អាក្រក់ជាច្រើន ដោយសារជម្រើសរបស់ពួកគេ។ ផែនដីមានពេញទៅដោយអំពើឧក្រិដ្ឋកម្ម ដែលអាក្រក់ មែនទែន រហូតដល់ថ្នាក់មិនអាចរៀបរាប់បាននោះឡើយ។ ទីក្រុងតូចៗ និងទីក្រុងធំៗត្រូវបានបំផ្លាញ អស់។ ប្រជាជននៃប្រទេសបារាំងបានទ្រហោយំទាំងឈឺចាប់ ហាក់ដូចជាប្រទេសរបស់ពួកគេកំពុងរង្គោះរង្គើ ដោយសារផែនដីរញ្ជួយយ៉ាងដូច្នោះដែរ។ ពួកមេដឹកនាំមិនបានជឿទៅលើព្រះ ឬបញ្ញត្តិរបស់ទ្រង់នោះ ទេ។ ពួកគេបានបំពានសាសនា។ ពួកគេមិនបានគោរពតាមបញ្ញត្តិ គោរពតាមគ្រួសារ រាជរដ្ឋាភិបាល ឬ ព្រះវិហារនោះឡើយ»។ (ដកស្រង់ពី The Great Controversy, page 286, adapted។

**សំណួរពិភាក្សា**

`1. តើបដិវត្តន៍បារាំងបានបង្រៀនយើងអំពីសង្គ្រាមពិភពលោករវាងសេចក្តីល្អ និងសេចក្តីអាក្រក់នោះយ៉ាងដូចម្តេច?`

`2. បុគ្គលម្នាក់បានសរសេរថា៖ «ពួកយើងមានសិទ្ធបង្កើតក្បួនច្បាប់របស់យើង»។ តើគោលគំនិតនេះបានជួយបកស្រាយអំពីមូលហេតុ ដែលនាំឱ្យមនុស្សខ្លះបានបដិសេធព្រះនោះយ៉ាងដូចម្តេច? តើគោល គំនិតនេះបានជួយបកស្រាយរឿងខ្លះ ដែលបានកើតឡើងនៅក្នុងបដិវត្តន៍បារាំងដោយរបៀបណាដែរ?`

`3. នៅក្នុងកណ្ឌគម្ពីរវិវរណៈ លោកយ៉ូហានបានឃើញរោងឧបោសថនៅឯស្ថានសួគ៌។ តើរោងឧបោសថ នៅក្នុងសុបិនរបស់លោកយ៉ូហាន បានជួយយើងឱ្យយល់អំពីហេតុការណ៍ ដែលត្រូវកើតឡើងនៅគ្រាចុង ក្រោយនោះដោយរបៀបណា?`