---
title:  សេចក្តីពិតរបស់ព្រះបានទទួលជ័យជម្នះ
date:  09/05/2024
---

បទគម្ពីរវិវរណៈ ជំពូក11 បានចាប់ផ្តើមឡើងជាមួយនឹងផែនការរបស់សាតាំងនៅក្នុងការយក បដិវត្តន៍មកបំផ្លាញសេចក្តីជំនឿ និងគោលជំនឿដែលគ្រីស្ទានមានចំពោះព្រះ។ បទគម្ពីរទំនុកតម្កើង ជំពូក 11 បានបញ្ចប់ជាមួយនឹងជ័យជម្នះនៃនគររបស់ព្រះ ដែលបានច្បាំងទាស់នឹងសាតាំង និងពួកទេវតា អាក្រក់របស់វា។ ជំពូកនេះបានផ្តល់សេចក្តីសង្ឃឹមដល់អស់អ្នកដែលបានរងទុក្ខ ដើម្បីព្រះយេស៊ូវ និង សេចក្តីពិតនៃព្រះគម្ពីរ។

`តើនឹងមានអ្វីកើតឡើងនៅក្នុងគ្រាចុងក្រោយ នៅពេលដែលទេវតាទី7បានផ្លុំត្រែរបស់លោក នោះ? សូមអានខគម្ពីរវិវរណៈ 11:15-18 សម្រាប់ចម្លើយ។`

នៅគ្រាចុងក្រោយ ព្រះយេស៊ូវនឹងត្រូវឈ្នះ។ សាតាំងនឹងត្រូវចាញ់។ ដ្បិតនគរទាំងអស់នៅលើផែនដីនេះត្រូវបានប្រគល់ទៅឱ្យព្រះយេស៊ូវហើយ។ យើងគួរតែនឹកចាំសេចក្តីនៃព្រះគម្ពីរនៅត្រង់នេះ ដោយធ្វើតាមដំបូន្មានយ៉ាងដូច្នេះថា៖ «ច្បាប់ ឬមាត្រាដែលមនុស្សទាំងអស់បានបង្កើតមក នឹងត្រូវបាន បំផ្លាញទៅវិញ។ ប៉ុន្តែ សេចក្តីពិតនៃព្រះគម្ពីរនឹងស្ថិតស្ថេរជារៀងរហូតតទៅ»។ ដកស្រង់ពី Ellen G. White, The Great Controversy, page 288, adapted។

`សូមអានខគម្ពីរវិវរណៈ 11:19។ លោកយ៉ូហានបានឃើញរបស់ម៉្យាងត្រូវបានបើកឡើងនៅ ឯនគរស្ថានសួគ៌។ តើរបស់នោះគឺជារបស់អ្វីដែរ? ម៉្យាងទៀត តើលោកយ៉ូហានបានឃើញអ្វីដែរ នៅពេល ដែលគាត់បានសម្លឹងទៅមើលស្ថានសួគ៌នោះ?`

លោកយ៉ូហានបានឃើញរោងឧបោសថរបស់ព្រះនៅឯនគរស្ថានសួគ៌។ រោងឧបោសថនោះ មានទ្វារបើកចំហ។ លោកយ៉ូហានបានឃើញទីបរិសុទ្ធខ្ពស់បំផុតនៅក្នុងរោងឧបោសថនោះ។ នៅទីនោះ លោកយ៉ូហានបានឃើញហឹបសញ្ញារបស់ព្រះ។ នៅក្នុងសម័យគម្ពីរសញ្ញាចាស់ រោងឧបោសថ និងព្រះវិហារ នៅក្នុងទីក្រុងយេរូសាឡិម គឺជារូបចម្លងនៃរោងឧបោសថនៅឯស្ថានសួគ៌។ ពន្លឺរបស់ព្រះបានចែងចាំងនៅចំកណ្តាលទេវតាមាស2អង្គ ដែលនៅខាងលើហឹបសញ្ញារបស់ព្រះ។ ពន្លឺគឺជាទីសំគាល់បង្ហាញថា ព្រះទ្រង់បានគង់នៅក្នុងរោងឧបោសថ ឬនៅក្នុងព្រះវិហារណាមួយ។ នៅក្នុងហឹបនោះក៏មានបញ្ញត្តិរបស់ ព្រះដែរ។ យើងបានដឹងថា ការគោរពតាមបញ្ញត្តិរបស់ព្រះមិនបានសង្គ្រោះយើងនោះឡើយ។ ដ្បិតមាន តែព្រះគុណរបស់ព្រះមួយគត់ដែលអាចសង្គ្រោះយើងបាន ដោយសារសេចក្តីជំនឿដែលយើងមានចំពោះ ព្រះយេស៊ូវ។ ទន្ទឹមគ្នានេះ ការដែលយើងបានគោរពតាមបញ្ញត្តិរបស់ព្រះក៏បានបង្ហាញថា សេចក្តីជំនឿ របស់យើងគឺជាសេចក្តីជំនឿពិតប្រាកដផងដែរ។ បញ្ញត្តិរបស់ព្រះនឹងជំនុំជម្រះយើង (ម៉ាកុស 2:12)។ សេចក្តីពិតនៃព្រះគម្ពីរនៅត្រង់នេះសំខាន់សម្រាប់យើងណាស់ ដើម្បីឱ្យយើងបានយល់នៅក្នុងគ្រាចុងក្រោយ (វិវរណៈ 12:17; វិវរណៈ 14:12)។

`សូមប្រៀបធៀបបដិវត្តន៍បារាំងជាមួយនឹងទិដ្ឋភាពនៃគ្រាចុងក្រោយនៅក្នុងបទគម្ពីរវិវរណៈ ជំពូក11។ តើទិដ្ឋភាពទាំង2នេះខុសពីគ្នាយ៉ាងដូចម្តេចដែរ? តើបទគម្ពីរវិវរណៈ ជំពូក11 មានមេរៀន អ្វីខ្លះ សម្រាប់យើងនៅពេលបច្ចុប្បន្ននេះ?`