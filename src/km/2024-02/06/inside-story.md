---
title:  មនុស្ស4នាក់ដែលបានជួបទេវតាមួយអង្គ
date:  10/05/2024
---

មានមនុស្សតិចតួចណាស់ ដែលអាចនិយាយបានថា ពួកគេបានឃើញទេវតា។ លោកអូយេឡេ (Oyele) បាននិយាយថា គាត់បានឃើញទេវតាមួយអង្គ មិនមែនតែម្តងនោះទេ ប៉ុន្តែ រហូតទៅដល់4ដង ឯណោះ។ កាលពីក្មេង លោកអូយេឡេបានបែរចេញពីសេចក្តីជំនឿ នៅពេលដែលគាត់បានចេញពីផ្ទះទៅជួយធ្វើការសំណង់ចម្ងាយ400គីឡូម៉ែត្រ រវាងទីក្រុងម៉ូខ្យូប៉ា (Mocuba) និងណាំភូឡា (Nampula) នៅក្នុងប្រទេសម៉ូសាំប៊ីឃ (Mozambique) អស់រយៈពេល3ឆ្នាំនោះ។ ការងារនេះគឺជាការងារ ធ្ងន់ ហើយគាត់បានទាមទារឱ្យមានការបន្ធូរបន្ថយ ទៅតាមវិធីដែលគាត់បានដឹងថា បានបំពានច្បាប់របស់ ព្រះ។

ថ្ងៃមួយ មនុស្សចម្លែកជាច្រើននាក់បានចូលមកសួរលោកអូយេឡេ ដែលស្រវឹងបន្ទាប់ពីធ្វើការ រួចថា តើគាត់បានដឹងថា ព្រះគម្ពីរបានបង្រៀនថា ថ្ងៃសប្បាតហ៍គឺជាថ្ងៃទី7នៃចុងសប្តាហ៍ដែរឬទេ។ លោកអូយេឡេបានយល់ឃើញថា មនុស្សទាំងនេះនិយាយមិនត្រឹមត្រូវឡើយ។ ដូច្នេះហើយ គាត់បាន តបទៅវិញថា «ឯណាអំណះអំណាងពីព្រះគម្ពីរនោះ?»។ មនុស្សចម្លែកដែលបានណែនាំថា ពួកគេគឺជា សេវេនដេយអាត់វេនទីស្ទ បានបើកអានបញ្ញត្តិទី4នៅក្នុងព្រះគម្ពីរយ៉ាងដូច្នេះថា «ចូរឲ្យនឹកចាំពីថ្ងៃឈប់សម្រាក ដើម្បីញែកថ្ងៃនោះចេញជាបរិសុទ្ធ» (និក្ខមនំ 20:8)។ បន្ទាប់មក ពួកគេបានបើកអានខគម្ពីរ អេសេគាល 20:20 ដែលបានចែងទៀតថា «ចូរញែកថ្ងៃឈប់សម្រាករបស់អញចេញជាបរិសុទ្ធ នោះ នឹងបានជាទីសំគាល់ដល់អញ ហើយនឹងឯងរាល់គ្នា ដើម្បីឲ្យឯងបានដឹងថា អញនេះ គឺយេហូវ៉ា ជាព្រះ នៃឯងរាល់គ្នា»។ លោកអូយេឡេបានអានខទាំងនេះម្តងហើយម្តងទៀត អស់រយៈពេល2ទៅ3ថ្ងៃ។ គាត់ បានកើតចិត្តងឿងឆ្ងល់ថា តើគាត់កំពុងតែអានសេចក្តីពិតរបស់ព្រះដែរឬទេ។ ទោះបីជាគាត់ធ្លាប់បានទៅ ព្រះវិហារពីតូចក៏ដោយ ក៏គាត់មិនដែលបានចាប់អារម្មណ៍លើខទាំងនេះពីមុនមកដែរ។ ខណៈដែលគាត់បាន គិត និងបានអធិស្ឋាន នោះមានទេវតាដ៏ភ្លឺចែងចាំងមួយអង្គបានលេចឡើងនៅក្នុងផ្ទះរបស់គាត់ ដែលគាត់កំពុងតែស្នាក់នៅនាពេលយប់នោះ។ ទេវតាអង្គនោះបាននិយាយថា «ឱកម្លាំងអើយ ឯងបានដើរនៅក្នុងផ្លូវដែលត្រឹមត្រូវហើយ»។ នៅយប់បន្ទាប់គាត់បានឃើញទេវតាអង្គនោះនៅកន្លែងដដែលនោះ ទៀត។ ទេវតានោះបាននិយាយម្តងទៀតថា «ឱកម្លាំងអើយ ឯងបានដើរនៅក្នុងផ្លូវដែលត្រឹមត្រូវហើយ»។ រឿងដដែលនេះបានកើតឡើង3យប់ផ្ទួនៗគ្នា។ បន្ទាប់មក នៅថ្ងៃសប្បាតហ៍បន្ទាប់ លោកអូយេឡេបាន ទៅមើលព្រះវិហារអាត់វេនទីស្ទ។ បន្ទាប់ពីនោះមក គាត់បានថ្វាយបង្គំជាប្រចាំជាមួយនឹងអ្នកអាត់វេនទីស្ទ ដទៃទៀត។

នៅពេលដែលកិច្ចសន្យាធ្វើការងារនៅក្នុងរយៈពេល3ឆ្នាំរបស់គាត់បានបញ្ចប់ទៅ លោក អូយេឡេបានត្រឡប់មកផ្ទះវិញ នៅពេលនោះ គាត់បានភ្ញាក់ផ្អើលជាខ្លាំង ដោយបានដឹងថា ភរិយា និង កូនៗរបស់គាត់ បានចូលរួមជាមួយនឹងក្រុមជំនុំអាត់វេនទីស្ទរួចរាល់ហើយ។ លុះដល់បានដឹងថា លោក អូយេឡេធ្លាប់បានចូលព្រះវិហារអាត់វេនទីស្ទ នោះប្រពន្ធបាននិយាយថា «រឿងចៃដន្យអី ក៏ដូចគ្នាម្ល៉េះ?»។ នៅឯស្រុក លោកអូយេឡេបានចូលព្រះវិហារអាត់វេនទីស្ទនៅថ្ងៃសោរ៍ ហើយគាត់ក៏បានចូលព្រះវិហារ កាលពីក្មេងរបស់គាត់នៅថ្ងៃអាទិត្យផងដែរ។ គាត់មិនដឹងថា គាត់ត្រូវធ្វើយ៉ាងណាឡើយ។ នៅពេលនោះ ទេវតា ដដែលបានលេចឱ្យគាត់ឃើញជាលើកទី4។ ទេវតានោះបាននិយាយថា «អ្វីដែលឯងបានរៀន គឺជា ការពិតទាំងអស់»។ នៅពេលនោះ លោកអូយេឡេបានសម្រេចចិត្តភ្លាមថា គាត់នឹងក្លាយមកជាអ្នកអាត់វេន- ទីស្ទ។ កន្លែងដែលលោកអូយេឡេបានរស់នៅនោះ ក៏មានអ្នកអាត់វេនទីស្ទមួយចំនួនតូចនៅទីនោះដែរ ប៉ុន្តែ ព្រះបានប្រទានពរដល់ការខិតខំប្រឹងប្រែងចែកចាយដំណឹងល្អដែលបានសម្តែងថា ព្រះនឹងយាង មក នៅពេលឆាប់ៗនេះ។ លោកអូយេឡេបានជួយជ្រោមជ្រែងបង្កើតព្រះវិហារនៅតាមផ្ទះ3កន្លែង។ គាត់ បាននិយាយថា «យើងទាំងអស់គ្នាត្រូវតែផ្សាយដំណឹងល្អដល់មនុស្សគ្រប់គ្នា ទោះបីជាអ្នកនោះជាមនុស្ស ស្រវឹងក៏ដោយ ពីព្រោះព្រះគឺជាអ្នកបញ្ចុះបញ្ចូលពួកគេ ហើយទ្រង់ក៏បានរៀបចំមនុស្សជាច្រើននាក់ឱ្យ ទទួលយកដំណឹងល្អផងដែរ អ្វីដែលលោកអ្នកត្រូវធ្វើ គឺគ្រាន់តែឱ្យព្រះពាល់ចិត្តរបស់លោកអ្នកតែប៉ុណ្ណោះ»។

សូមអរគុណចំពោះតង្វាយនៃបេសកកម្មថ្នាក់សប្បាតហ៍ស្គូលរបស់លោកអ្នក ដែលបានជួយ ផ្សព្វផ្សាយដំណឹងល្អនៅក្នុងប្រទេសម៉ូសាំប៊ីឃ និងនៅជុំវិញពិភពលោកទាំងមូល។