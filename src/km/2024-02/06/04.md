---
title:  ស្មរបន្ទាល់ទាំង2នាក់ត្រូវបានគេសម្លាប់
date:  07/05/2024
---

`សូមអានខគម្ពីរវិវរណៈ 11:7-9។ តើខទាំងនេះបានចែងថា នឹងមានអ្វីកើតឡើងដល់គម្ពីរ សញ្ញាចាស់ និងគម្ពីរសញ្ញាថ្មី ដែលជាស្មរបន្ទាល់ទាំង2នាក់ ដែលព្រះបានចាត់ឱ្យមកនោះ?`

នៅក្នុងឆ្នាំ538នៃគ្រិស្តសករាជ នគររ៉ូមបានបាត់បង់អំណាចរបស់វា។ ស្តេចរ៉ូមនៅពេល នោះ គឺជាចាស្ទីនៀន (Justinian)។ ចាស្ទីនៀនបានសិទ្ធគ្រប់គ្រងដល់សម្តេចប៉ាបវីជីល្លីស (Vigillis)។ ព្រះវិហារបានគ្រប់គ្រងទាំងសាសនា ទាំងរាជរដ្ឋាភិបាលអស់រយៈពេលយ៉ាងយូរ។ បន្ទាប់មក នៅថ្ងៃទី 10 ខែកុម្ភៈ ឆ្នាំ1798 អធិរាជណាប៉ូឡេអុង (Napoleon) បានបង្គាប់ឱ្យលោកមេទ័ពបឺរធីយឺរ (Berthier) នាំកងទ័ពចូលទៅក្នុងប្រទេសរ៉ូម។ លោកបឺរធីយឺរបានចាប់ឃុំឃាំងសម្តេចប៉ាបផាយ៉ាស់ទី6 (Pius)។ លោកបឺរធីយឺរបានយកសម្តេចប៉ាបទៅប្រហារជីវិត នៅឯប្រទេសបារាំងវិញ។ កណ្ឌគម្ពីរដានីយ៉ែល និង កណ្ឌគម្ពីរវិវរណៈបានចែងថា ការគ្រប់គ្រងរបស់ព្រះវិហារនឹងត្រូវបានបញ្ចប់ បន្ទាប់ពី1260ឆ្នាំបានកន្លង ផុតទៅ។ ប្រវត្តិសាស្ត្របានបង្ហាញយើងថា រឿងនេះគឺជាហេតុការណ៍ដែលបានកើតឡើង យ៉ាងពិតប្រាកដ។ ដូច្នេះហើយ យើងអាចជឿទុកចិត្តទៅលើព្រះគម្ពីរបាន។

បន្ទាប់ពីឆ្នាំ1798 សត្រូវថ្មីម្នាក់ទៀតបានចាប់ផ្តើមបៀតបៀនព្រះគម្ពីរម្តងទៀត។ សត្រូវនេះគឺ ជាអំណាចនៃសត្វសាហាវ ដែលមានប្រភពចេញពីរណ្តៅដែលគ្មានបាត។ អំណាចនេះបានប្រឆាំងនឹង សេចក្តីពិតនៃព្រះគម្ពីរ នៅក្នុងអំឡុងបដិវត្តន៍បារាំង ដែលបានចាប់ផ្តើមឡើងនៅក្នុងឆ្នាំ1789។ តើអំណាច នេះគឺជាអ្វី? អំណាចនេះគឺជារូបស័ព្ទមួយតំណាងឱ្យការបង្រៀនដែលថា នៅលើលោកនេះ គ្មានព្រះនោះ ឡើយ។ គោលគំនិតនេះបានចាប់ផ្តើមឡើង នៅក្នុងអំឡុងបដិវត្តន៍បារាំង។ នៅក្នុងអំឡុងបដិវត្តន៍បារាំង រាជរដ្ឋាភិបាលបាននាំយកការថ្វាយបង្គំគោលគំនិតរបស់មនុស្សលោកចូលមកក្នុងសាសនាគ្រីស្ទ។ ហេតុផល គឺជាឈ្មោះមួយតំណាងឱ្យគោលគំនិតរបស់មនុស្សលោក។ ដូច្នេះហើយ ប្រទេសបារាំងបានថ្វាយបង្គំ ហេតុផលទុកជាព្រះរបស់ពួកគេវិញ។ ប្រទេសបារាំងបានប្រារព្ធពិធីបុណ្យនៃហេតុផលនៅថ្ងៃទី10 ខែ វិច្ឆិកា ឆ្នាំ1793។ ព្រះវិហារទូទាំងប្រទេសបារាំង បានបែរមកថ្វាយបង្គំ នៅក្នុងវិហារនៃហេតុផលវិញ។ ស្ត្រីម្នាក់ត្រូវបានគេជ្រើសរើស ឱ្យធ្វើជានិមិត្តរូបមានជីវិតតំណាងឱ្យព្រះ។ ប្រជាជនបារាំងបានដុតព្រះគម្ពីរ នៅតាមដងផ្លូវ។ ពួកមេដឹកនាំបាននិយាយថា នៅលើលោកនេះ គ្មានព្រះអ្វីឡើយ។ សាតាំងបានប្រើមនុស្ស អាក្រក់ឱ្យ «សម្លាប់» ស្មរបន្ទាល់ទាំង2នាក់របស់ព្រះ។ ព្រះគម្ពីរបានចែងថា «ខ្មោចគេទាំង2នាក់ នឹងដេកនៅលើផ្លូវទៅទីក្រុងធំ ដែលខាងព្រលឹងវិញ្ញាណហៅថាក្រុងសូដុំម ហើយស្រុកអេស៊ីព្ទ គឺនៅក្រុងនេះឯង ដែលមនុស្សបានឆ្កាងព្រះអម្ចាស់នៃអ្នកទាំង2នោះដែរ» (វិវរណៈ 11:8)។

តើហេតុអ្វីទីក្រុងនេះបានហៅថា ជាទីក្រុងសូដុំម និងស្រុកអេស៊ីព្ទយ៉ាងដូច្នេះ? សាសន៍អេស៊ីព្ទ បានថ្វាយបង្គំព្រះជាច្រើន ប៉ុន្តែ ពួកគេបានបដិសេធព្រះនៃស្ថានសួគ៌វិញ (និក្ខមនំ 5:2)។ ទីក្រុងសូដុំម គឺជារូបស័ព្ទមួយតំណាងឱ្យសេចក្តីអាក្រក់មួយដ៏ធ្ងន់ធ្ងរ។ នៅក្នុងអំឡុងបដិវត្តន៍បារាំង ពួកមេដឹកនាំ «បាន សម្លាប់» ស្មរបន្ទាល់ទាំង2នាក់របស់ព្រះ ដោយសារតែពួកគេទាស់នឹងសាសនា។ ដូច្នេះហើយ ប្រទេស បារាំងបានធ្វើទង្វើដូចជាពួកក្រុងសូដុំម និងស្រុកអេស៊ីព្ទយ៉ាងដូច្នោះដែរ។ ខគម្ពីរវិវរណៈ 11:9 បាន ចែងថា មនុស្សមិនបានកប់ស្មរបន្ទាល់ទាំង2នាក់ ដែលបានចាត់ឱ្យមកនោះ អស់រយៈពេល3ឆ្នាំកន្លះ (3ឆ្នាំកន្លះពិតប្រាកដ)។ នៅក្នុងបដិវត្តន៍បារាំង ប្រទេសនេះបានបដិសេធព្រះ អស់រយៈពេល3ឆ្នាំកន្លះ ដែលបានចាប់ផ្តើមឡើងនៅថ្ងៃទី26 ខែវិច្ឆិកា ឆ្នាំ1793។ នៅថ្ងៃនោះ ច្បាប់ទាស់នឹងសាសនាក៏បាន បង្កើតឡើងផងដែរ។