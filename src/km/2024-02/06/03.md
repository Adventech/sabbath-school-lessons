---
title:  1260ថ្ងៃ
date:  06/05/2024
---

`សូមប្រៀបធៀបខគម្ពីរវិវរណៈ 11:3 និងវិវរណៈ 12:5, 6, 14, 15 ជាមួយនឹងខគម្ពីរ ដានីយ៉ែល 7:25។ ខទាំងនេះបានយកលេខខុសៗគ្នាមកពិពណ៌នា អំពីពេលវេលាតែមួយនៅក្នុង ប្រវត្តិសាស្ត្រ។ តើពេលវេលាតែមួយនៅក្នុងប្រវត្តិសាស្ត្រ ដែលខទាំងនេះកំពុងតែពិពណ៌នានោះ គឺជា សម័យកាលអ្វីដែរ?`

ព្រះក៏បានប្រទានអំណាចដល់ស្មរបន្ទាល់ទាំង2នាក់ ដែលទ្រង់បានចាត់ឱ្យមក «ទាយក្នុងរវាង1260ថ្ងៃ ទាំងស្លៀកពាក់សំពត់ធ្មៃផង» ដែរ។ ស្មរបន្ទាល់ទាំង2នាក់នឹងត្រូវបានពាក់សម្លៀកបំពាក់ ធ្វើរោមសត្វ (គឺជាប្រភេទសម្លៀកបំពាក់ដែលមនុស្សបានពាក់ ដើម្បីបង្ហាញថា ពួកគេកំពុងតែសោកសៅ)» (វិវរណៈ 11:3។ 1260ឆ្នាំ គឺស្មើនឹង42ខែ។ នៅក្នុងអំឡុងពេលនេះ ព្រះនឹងប្រគល់ទីក្រុងយេរូសាឡិម ទៅឱ្យ “សាសន៍ដទៃ ហើយគេនឹងជាន់ទីក្រុងបរិសុទ្ធអស់រវាង42ខែ” (វិវរណៈ 11:2)។ សាសន៍ដទៃ គឺជាខ្មាំងសត្រូវរបស់ព្រះ។ ពួកគេបានព្យាយាមបំផ្លាញសេចក្តីពិតនៃព្រះគម្ពីរ អស់រយៈពេល1260ឆ្នាំ (មានន័យថា 42ខែ x 30ថ្ងៃនៅក្នុង1ខែរបស់ជនជាតិយូដាស = 1260ថ្ងៃ ឬ1260ឆ្នាំ។ 1ថ្ងៃនៅក្នុង បទទំនាយនៃពេលវេលាស្មើនឹង1ឆ្នាំពិតប្រាកដ)។ យើងបានឃើញរួចមកហើយថា ស្មរបន្ទាល់ទាំង2យ៉ាង របស់ព្រះ គឺជាគម្ពីរសញ្ញាចាស់ និងគម្ពីរសញ្ញាថ្មី។ ស្មរបន្ទាល់ទាំង2នេះ បានប្រកាសកំហឹងដែលព្រះបាន ទាស់នឹងអ្នក ដែលបានព្យាយាមបំផ្លាញសេចក្តីពិតនៃព្រះគម្ពីរ។

យើងបានរៀននៅក្នុងមេរៀនទី4រួចមកហើយថា ខគម្ពីរដានីយ៉ែល 7:25 បានចែងថា អំណាច នៃស្នែងតូចនឹងមានអំណាចខ្លាំងពូកែ បន្ទាប់ពីនគររ៉ូមបានបាក់បែកទៅ។ អំណាចនៃស្នែងតូចនឹងធ្វើបាប រាស្ត្ររបស់ព្រះអស់រយៈពេល «1ខួប 2ខួប ហើយកន្លះខួប» (ដានីយ៉ែល 7:25)។ «1ខួប» គឺស្មើនឹង 1ឆ្នាំពិតប្រាកដ (360ឆ្នាំ) ហើយ «2ខួប» គឺស្មើនឹង «2ឆ្នាំ» គឺស្មើនឹង2ឆ្នាំពិតប្រាកដ។ ដូច្នេះហើយ 3ខួបកន្លះ ឬ3ឆ្នាំកន្លះ គឺស្មើនឹង1260ថ្ងៃ ឬ1260ឆ្នាំពិតប្រាកដនោះឯង។

ខគម្ពីរវិវរណៈ 12:6, 13 បានចែងថា រាស្ត្ររបស់ព្រះនឹងត្រូវគេធ្វើបាបអស់រយៈពេល1260 ថ្ងៃ។ ខគម្ពីរវិវរណៈ 12:14 បានពិពណ៌នាអំពី1ខួប 2ខួប និងកន្លះខួប (ឬហៅថា 3ឆ្នាំកន្លះ)។ ខគម្ពីរ វិវរណៈ 13:5 បានពិពណ៌នាអំពី42ខែ។ តើលោកអ្នកបានឃើញថា ខគម្ពីរវិវរណៈ 11:2, 3 បាន ពិពណ៌នាទាំង42ខែ ទាំង1260ថ្ងៃដែរឬទេ? បទទំនាយនៃពេលវេលាដ៏ពិសេសទាំងនេះ បានពិពណ៌នា អំពីពេលវេលាតែមួយនៅក្នុងប្រវត្តិសាស្ត្រ ទៅតាមរបៀបខុសៗគ្នា។

ចាប់ពីឆ្នាំ538ដល់ឆ្នាំ1798នៃគ្រិស្តសករាជ ព្រះវិហាររ៉ូមុាំងកាតូលិកបានបៀតបៀនដល់ អ្នកដែលបានលើកតម្កើងសេចក្តីពិតនៃព្រះគម្ពីរ។ នៅក្នុងអំឡុងពេលនេះ ព្រះវិហារបានយកការបង្រៀន របស់ខ្លួនមកជំនួសបញ្ញត្តិរបស់ព្រះវិញ។ នៅក្នុងអំឡុង1260ឆ្នាំនេះ ស្មរបន្ទាល់ទាំង2នាក់ដែលព្រះបាន ចាត់ឱ្យមក (គម្ពីរសញ្ញាចាស់ និងគម្ពីរសញ្ញាថ្មី) ត្រូវបានចាត់ទុកថា ជាមនុស្សដែលបានពាក់សម្លៀកបំពាក់ បង្ហាញថា ពួកគេកំពុងតែសោកសៅ។ សម្លៀកបំពាក់ទាំងនេះបានជួយឱ្យយើងមើលឃើញថា នៅក្នុង អំឡុង1260ឆ្នាំនេះ ពួកប្រូតេស្តង់ដែលបានជឿទៅលើសេចក្តីពិតនៃព្រះគម្ពីរ បានរងទុក្ខជាខ្លាំង ដោយសារ សេចក្តីជំនឿរបស់ពួកគេ។