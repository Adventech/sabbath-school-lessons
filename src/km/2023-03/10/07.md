---
title:  ការសិក្សាបន្ថែម
date:  01/09/2023
---

«សូមអាន Ellen G. White, “Responsibilities of Married Life,” Testimonies for the Church, volume 7, pages 45-50, and “Mutual Obligations,” The Adventist Home, pages 114-120។

អ្នកស្រីអែល្លីន ជី វ៉ៃត៍បានប្រាប់ស្វាមី និងភរិយាឱ្យឈប់ព្យាយាមគ្រប់គ្រងគ្នា។ អ្នកស្រីបាន សរសេរថា «កុំឱ្យព្យាយាមបង្ខំគ្នាឱ្យធ្វើតាមអ្វីដែលលោកអ្នកចង់បាននោះឡើយ។ លោកអ្នកមិនអាចធ្វើ បែបនេះ ហើយរំពឹងចង់ឱ្យអ្នកដទៃបន្តស្រឡាញ់លោកអ្នកនោះឡើយ។ តែត្រូវចេះស្រឡាញ់ ចេះអត់ធ្មត់ ចេះយកអាសា និងចេះធ្វើល្អចំពោះគ្នាទៅវិញទៅមកវិញ»។ ដកស្រង់ពី Adventist Home, page 118, adapted។

អ្នកស្រីអែល្លីន ជី វ៉ៃត៍បានប្រាប់អំពីអត្ថន័យនៅក្នុងខគម្ពីរកូឡូស 3:18 និងខគម្ពីរអេភេសូរ5:22-24។ អ្នកស្រីបានមានប្រសាសន៍ថា «អ្នកដទៃតែងតែសួរសំណួរថា ‘តើនៅក្នុងអាពាហ៍ពិពាហ៍ ភរិយាមានសិទ្ធជ្រើសរើសធ្វើនូវអ្វីដែលនាងចង់ធ្វើដែរឬទេ?’ ព្រះគម្ពីរបានសំដែងថាស្វាមីគឺជាមេគ្រួសារ។ ‘ពួកស្រីៗ អើយ ចូរចុះចូលចំពោះប្តីខ្លួន’ (កូឡូស3:18)។ បើសិនជាលោកប៉ុលបានបញ្ចប់សេចក្តីបង្គាប់ របស់ព្រះត្រឹមតែប៉ុណ្ណេះនោះ យើងនឹងអាចនិយាយបានថាមនុស្សភាគច្រើននឹងលែងចង់ធ្វើជាភរិយាតទៅទៀតហើយ . . . . ស្វាមីជាច្រើននាក់បានឈប់នៅត្រង់ពាក្យនេះ ‘ពួកស្រីៗ អើយ ចូរចុះចូលចំពោះ ប្តីខ្លួន’។ ប៉ុន្តែ យើងត្រូវតែអានសេចក្តីបង្គាប់របស់ព្រះ តាមរយៈលោកប៉ុលនេះ ឱ្យចប់សិន គឺថា ‘ពួកស្រីៗ អើយ ចូរចុះចូលចំពោះប្តីខ្លួន ដូចជាគួរគប្បីក្នុងព្រះអម្ចាស់’ (កូឡូស 3:18)»។ ដកស្រង់ពី Adventist Home, pages 115, 116, adapted។

**សំណួរពិភាក្សា**

`1. តើយ៉ាងណាទៅវិញ ប្រសិនបើមានអ្នកណាម្នាក់និយាយថាខគម្ពីរអេភេសូរ 5:21-33 នេះ គឺជា ដំបូន្មានហួសសម័យទៅហើយ ហើយអ្នកគ្រីស្ទានក៏មិនចាំបាច់ធ្វើតាមខនេះដែរនោះ? តើលោកអ្នកនឹង ឆ្លើយដោយរបៀបណា?`

`2. តើដំបូន្មាននៅក្នុងខគម្ពីរអេភេសូរ 5:21-33 នេះបានជួយដល់អ្នកដទៃដែលមានបញ្ហានៅក្នុងអាពាហ៍ពិពាហ៍របស់ពួកគេនោះដោយរបៀបណា?`

`3. សូមគិតបន្ថែមទៀត អំពីគោលគំនិតនៃរបៀបដែលស្វាមី និងភរិយាបានក្លាយមកជា «សាច់តែ1» នៅក្នុងអាពាហ៍ពិពាហ៍របស់ពួកគេ។ តើគោលគំនិតនេះបានជួយឱ្យយើងយល់អំពីផែនការដែលព្រះមាន សម្រាប់អាពាហ៍ពិពាហ៍នោះដោយរបៀបណា? តើហេតុអ្វីបានជាគូស្វាមីភរិយាត្រូវតែធ្វើអ្វីដែលពួកគេអាចធ្វើទៅបាន ដើម្បីរក្សាអាពាហ៍ពិពាហ៍របស់ពួកគេយ៉ាងដូច្នេះ?`