---
title:  គំរូនៅក្នុងព្រះគម្ពីរអំពីអាពាហ៍ពិពាហ៍
date:  31/08/2023
---

`ចូរសិក្សារឿងនៅក្នុងខគម្ពីរលោកុប្បត្តិ 2:15-25 អំពីរបៀបដែលព្រះបានបង្កើតផ្ទៃមេឃ និង ផែនដី។ តើមានរឿងអ្វីកើតឡើង មុនពេលដែលស្វាមី «ទៅនៅជាប់នឹងប្រពន្ធ» និង «ត្រឡប់ជាសាច់តែ1» (លោកុប្បត្តិ 2:24) នោះ?`

នៅក្នុងដំបូន្មានរបស់លោកប៉ុលសម្រាប់ស្វាមី និងភរិយា (អេភេសូរ 5:31) នេះ លោកប៉ុលបានប្រើសម្រង់មតិមួយពីខគម្ពីរលោកុប្បត្តិ 2:24។ ខណៈពេលដែលលោកប៉ុលបានមានប្រសាសន៍អំពីរបៀបដែលជីវិតបានកកើតឡើងនោះ គាត់ក៏បានមានប្រសាសន៍អំពីតម្រូវការនៃពួកជំនុំគ្រីស្ទាន និងសុខភាពនៅក្នុងគ្រួសារដែលជាកម្មសិទ្ធនៃពួកជំនុំទាំងនេះផងដែរ។ លោកប៉ុលបានជឿថាខគម្ពីរលោកុប្បត្តិ 2:24 នេះ គឺជាដំបូន្មានអំពីអាពាហ៍ពិពាហ៍ដ៏ល្អបំផុត នៅគ្រប់សម័យកាលទាំងអស់។ ព្រះបានបង្កើតការរួមភេទឱ្យមកជាផ្នែកមួយនៃអាពាហ៍ពិអាពាហ៍។ ការរួមភេទគឺជារូបស័ព្ទមួយតំណាងឱ្យរបៀបស្វាមី និងភរិយា បានរួបរួមគ្នា និងបានក្លាយមកជាសាច់តែមួយនៅក្នុងអាពាហ៍ពិពាហ៍នោះ។ គឺថា ចិត្ត គំនិត រូបកាយ និងវិញ្ញាណរបស់ពួកគេបានរួបរួមជាមួយនឹងគ្នា។

លោកប៉ុលបានប្រើខគម្ពីរលោកុប្បត្តិ 2:24 ដើម្បីជួយឱ្យយើងយល់កាន់តែច្បាស់ អំពីសេចក្តីស្រឡាញ់របស់ស្វាមីគ្រីស្ទាន និងភរិយាគ្រីស្ទាន។ នៅពេលដែលលោកប៉ុលបានជ្រើសរើសសម្រង់មតិ មួយពីខគម្ពីរលោកុប្បត្តិ 2:24 នោះ គាត់បានរើសយកខមួយ ស្តីអំពីអាពាហ៍ពិពាហ៍ មុនពេលដែលផែនដី នេះមានអំពើបាប។ ប៉ុន្តែ ឥឡូវនេះ យើងកំពុងតែរស់នៅលើផែនដីដែលពោរពេញទៅដោយអំពើបាប។ អាពាហ៍ពិពាហ៍សព្វថ្ងៃនេះ និងអាពាហ៍ពិពាហ៍កាលពីសម័យមុន តែងតែបង្ហាញយើងនូវគោលគំនិតមួយដែល ថាស្ត្រីគឺជាអ្នកខុស។ គោលគំនិតអំពីការរួមភេទនៅក្នុងសម័យទំនើបនេះ បាននិយាយថាស្ត្រីគួរតែស្ថិតនៅ ក្រោមការគ្រប់គ្រងរបស់បុរស ហើយនាងក៏ត្រូវបម្រើបុរសដូចជាបាវបម្រើផងដែរ។ ប៉ុន្តែ ព្រះគម្ពីរមិនបានបង្រៀនគោលគំនិតអំពីការរួមភេទបែបនេះនោះឡើយ។ លោកប៉ុលបានមានប្រសាសន៍ថា កាលពីដើមដំបូង ឡើយ ព្រះបានបង្កើតការរួមភេទ ដើម្បីឱ្យបុរស និងស្ត្រីបានក្លាយមកជាសាច់តែមួយ ចិត្តតែមួយ និងវិញ្ញាណ តែមួយនៅក្នុងអាពាហ៍ពិពាហ៍របស់ពួកគេ។ ទន្ទឹមគ្នានេះ ស្វាមីមិនត្រូវគ្រប់គ្រងគំនិត និងរូបកាយរបស់ភរិយា ខ្លួននោះឡើយ។ ព្រះគម្ពីរបានបង្រៀនថានៅក្នុងអាពាហ៍ពិពាហ៍ ស្វាមី និងភរិយាបានក្លាយមកជាសាច់តែ មួយ។ ដូច្នេះ ខគម្ពីរអេភេសូរ 5:21-33 និងខគម្ពីរលោកុប្បត្តិ 2:24 គឺជាសេចក្តីពិតសំខាន់ៗនៅក្នុងព្រះគម្ពីរ ដែលបានបង្រៀនយើងអំពរបៀបដែលស្វាមី និងភរិយាគួរតែប្រព្រឹត្ត និងគួរតែស្រឡាញ់គ្នាទៅវិញ ទៅមកនៅក្នុងអាពាហ៍ពិពាហ៍របស់ពួកគេ។

នៅក្នុងខគម្ពីរអេភេសូរ 5:32 ព្រះបានមានបន្ទូលប្រាប់លោកប៉ុលអំពី «សេចក្តីពិតដ៏អាថ៌កំបាំង» មួយ។ សេចក្តីដ៏អាថ៌កំបាំងនេះគឺជាការបង្រៀនដ៏អស្ចារ្យមួយ ដែលថាសេចក្តីស្រឡាញ់របស់ព្រះយេស៊ូវចំពោះពួកជំនុំរបស់ទ្រង់ បានជួយឱ្យយើងយល់អំពីអាពាហ៍ពិពាហ៍គ្រីស្ទាន ហើយអាពាហ៍ពិពាហ៍គ្រីស្ទាន នោះ ក៏បានជួយឱ្យយើងយល់អំពីសេចក្តីស្រឡាញ់ ដែលព្រះយេស៊ូវមានចំពោះពួកជំនុំរបស់ទ្រង់ផងដែរ។ នៅពេលដែលយើងប្រៀបធៀបអាពាហ៍ពិពាហ៍គ្រីស្ទានទៅនឹងសេចក្តីស្រឡាញ់ដែលព្រះយេស៊ូវមានចំពោះ ពួកជំនុំរបស់ទ្រង់នោះ យើងនឹងបានយល់កាន់តែប្រសើរឡើង អំពីរបៀបដែលស្វាមី និងភរិយាគួរតែ ស្រឡាញ់គ្នាទៅវិញទៅមក។ ហើយយើងក៏នឹងបានយល់អំពីទំហំដែលព្រះយេស៊ូវបានស្រឡាញ់យើងនោះដែរ។

`តើខគម្ពីរអេភេសូរ 5:33 បានជួយឱ្យលោកអ្នកយល់អំពីក្បួនច្បាប់សំខាន់ៗនៅក្នុងខគម្ពីរអេភេសូរ 5:21-32 នោះដោយរបៀបណា? តើលោកអ្នកអាចធ្វើតាមក្បួនច្បាប់សំខាន់ៗទាំងនេះនៅ ក្នុងអាពាហ៍ពិពាហ៍របស់លោកអ្នកនោះដោយរបៀបណា?`