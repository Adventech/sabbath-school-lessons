---
title:  ពួកជំនុំគឺជាកូនក្រមុំរបស់ព្រះយេស៊ូវ វគ្គ2
date:  29/08/2023
---

`តើលោកប៉ុលបានប្រើរូបស័ព្ទនៃការរៀបអាពាហ៍ពិពាហ៍នេះ ដើម្បីជួយឱ្យអ្នកគ្រីស្ទានបានយល់ អំពីសេចក្តីស្រលាញ់ដែលព្រះយេស៊ូវមានសម្រាប់ពួកគេនោះ? តើលោកប៉ុលបានមានប្រសាសន៍ថាកូន ក្រមុំនឹងត្រូវបានប្រគល់ទៅឱ្យកូនកំលោះនោះ នៅពេលណាដែរ? សូមអានខគម្ពីរកូរិនថូសទី2 11:1-4 សម្រាប់ចម្លើយ។`

នៅក្នុងខគម្ពីរអេភេសូរ 5:25-27 លោកប៉ុលបានមានប្រសាសន៍ថាព្រះយេស៊ូវគឺជាអ្នកប្រគល់ ជំនូនដល់កូនក្រមុំដោយអង្គទ្រង់ផ្ទាល់។ យោងទៅតាមពិធីមង្គលការនៅក្នុងសម័យព្រះគម្ពីរ ឪពុកកូនក្រមុំគឺជាអ្នកនាំកូនក្រមុំទៅរកកូនកំលោះ។ ប៉ុន្តែ កូនកំលោះមិនដែលនាំកូនក្រមុំមកកាន់ខ្លួនឯងនោះ ឡើយ។ លោកប៉ុលបានបង្ហាញយើងនូវទិដ្ឋភាពផ្សេងមួយទៀត។ គឺថា ព្រះយេស៊ូវគឺជាអ្នកនាំពួកជំនុំដែលជាកូនក្រមុំរបស់ទ្រង់នោះ មករកទ្រង់ដោយផ្ទាល់។

លោកប៉ុលបានយកអាពាហ៍ពិពាហ៍មកធ្វើជារូបស័ព្ទមួយ ដើម្បីជួយឱ្យយើងបានយល់សេចក្តី ស្រឡាញ់ដែលព្រះយេស៊ូវមានសម្រាប់ពួកជំនុំរបស់ទ្រង់នេះ៖

**1. ការភ្ជាប់ពាក្យ។** ព្រះយេស៊ូវបានយកព្រះអង្គទ្រង់មកធ្វើ «បណ្ណាការ» ជូនពួកជំនុំ ដើម្បីឱ្យ ទ្រង់អាច «រៀបអាពាហ៍ពិពាហ៍» ជាមួយនឹងពួកគេបាន។ នៅពេលដែលព្រះយេស៊ូវបានចេញថ្លៃបណ្ណាការ នេះរួចហើយនោះ មានន័យថាទ្រង់បានភ្ជាប់ពាក្យជាមួយនឹងពួកជំនុំដែលជាកូនក្រមុំរបស់ទ្រង់នោះហើយ (អេភេសូរ 5:25)។

**2. ការត្រៀមខ្លួនជាស្រេច សម្រាប់ពិធីមង្គលការ។** នៅក្នុងនាមជាកូនកំលោះ ព្រះយេស៊ូវបាន បន្តលាងសម្អាតកូនក្រមុំរបស់ទ្រង់ ដើម្បីឱ្យនាងបានត្រៀមខ្លួនជាស្រេច ក្នុងការទទួលទ្រង់ (អេភេសូរ 5:26)។

**3. ពិធីមង្គល។** ព្រះយេស៊ូវបានធ្វើឱ្យកូនក្រមុំត្រៀមខ្លួនជាស្រេច ដោយសារតែទ្រង់ចង់នាំនាងមករកទ្រង់ដោយផ្ទាល់។ ពិធីមង្គលការគឺជារូបស័ព្ទមួយតំណាងឱ្យការយាងមកជាលើកទី2របស់ព្រះយេស៊ូវ។ ទន្ទឹមគ្នានេះ ព្រះយេស៊ូវក៏នឹងយាងមកយកពួកជំនុំដែលជាកូនក្រមុំរបស់ទ្រង់នោះ មករក ទ្រង់ដោយផ្ទាល់ផងដែរ (អេភេសូរ 5:27; សូមប្រៀបធៀបខគម្ពីរកូរិនថូសទី2 11:1, 2; កូឡូស 1:21-23, 28)។

នៅក្នុងសម័យព្រះគម្ពីរ ពិធីមង្គលការតែងតែមានក្បួនដង្ហែនៅពេលយប់ជានិច្ច (សូមអានខគម្ពីរ ម៉ាថាយ 25:1-13)។ កូនកំលោះបានរៀបចំពិធីមង្គលការរបស់គេនៅក្នុងគេហដ្ឋានខាងកូនក្រមុំ ដែល ជាកន្លែងដែលគូស្វាមីភរិយាត្រូវរស់នៅ បន្ទាប់ពីពួកគេបានរៀបអាពាហ៌ពិពាហ៍រួច។ បន្ទាប់មក ក្បួនដង្ហែ បានចាប់ផ្តើមឡើង។ អ្នកចូលរួមនៅក្នុងក្បួនដង្ហែនោះបានកាន់ទៀនម្នាក់មួយៗ។ ក៏មានអ្នកខ្លះបានលេង តន្ត្រីផងដែរ។ អ្នកចូលរួមទាំងអស់បានរីករាយ និងពេញដោយក្តីអំណរ។ ហ្វូងមនុស្សដង្ហែឆ្ពោះទៅឯ គេហដ្ឋាននៃឪពុកខាងកូនក្រមុំ។ កូនក្រមុំក៏បានចូលរួមនៅក្នុងក្បួនដង្ហែនៅត្រង់គេហដ្ឋានឪពុករបស់នាងផងដែរ។ មានពេលខ្លះ នាងបានចេញទៅរកក្បួនដង្ហែនៅតាមផ្លូវមកកាន់គេហដ្ឋានឪពុករបស់នាង នោះតែម្តង ក៏មាន។ ក្បួនដង្ហែបាននាំគូស្វាមីភរិយាដែលបានភ្ជាប់ពាក្យរួចនោះ ចូលទៅក្នុងគេហដ្ឋានថ្មីរបស់ពួកគេ។ ភ្ញៀវបានចូលរួមពិធីមង្គលមួយសប្តាហ៍ជាមួយនឹងពួកគេនៅក្នុងគេហដ្ឋានថ្មីនោះ។ គូស្វាមីភរិយាបានរៀបអាពាហ៍ពិពាហ៍នៅចុងសប្តាហ៍នោះតែម្តង។ ទន្ទឹមគ្នានេះ កូនក្រមុំក៏ត្រូវបានប្រគល់ ឱ្យកូនកំលោះនៅក្នុងពិធីមង្គលការនោះដែរ។

លោកប៉ុលបានប្រាប់រូបស័ព្ទនេះ ដើម្បីជួយឱ្យយើងយល់អំពីការយាងមកជាលើកទី2។ ការភ្ជាប់ពាក្យដ៏យូររវាងព្រះយេស៊ូវ និងកូនក្រមុំរបស់ទ្រង់នោះ នឹងត្រូវបញ្ចប់នៅថ្ងៃណាមួយមិនខាន។ នៅ ពេលនោះ ពួកគេនឹងប្រារព្ធពិធីមង្គលការទាំងអស់គ្នា។