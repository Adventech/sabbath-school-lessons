---
title:  ការសួរសុខទុក្ខអ្នកទោសនៅក្នុងប្រទេសអេស៉្បាញ
date:  01/09/2023
---

ការធ្វើការជាមួយនឹងអ្នកទោសគឺជាបំណងប្រាថ្នារបស់ខ្ញុំ។ ខ្ញុំបានចូលរួមនៅក្នុងកម្មវិធីផ្សាយ ដំណឹងល្អនៅតាមពន្ធនាគារនេះ នៅក្នុងតំបន់ដែលខ្ញុំបានបម្រើការជាប៉ាស្ទ័រនោះ ដំបូង នៅក្នុងប្រទេស កូឡុំប៊ីដែលជាស្រុកកំណើតរបស់ខ្ញុំ ប៉ុន្តែ ឥឡូវនេះ ខ្ញុំបានបម្រើនៅក្នុងប្រទេសអេស៉្បាញវិញ។ ខ្ញុំបានចុះ ទៅតាមពន្ធនាគារ4កន្លែង នៅក្នុងប្រទេសអេស្ប៉ាញ រួមទាំងពន្ធនាគារដែលមានសុវត្ថិភាពសម្រាប់អ្នក ទោសស្រីៗ នៅក្នុងទីក្រុងម៉ាឌ្រីដ (Madrid) នៃប្រទេសអេស្ប៉ាញផងដែរ។ វាត្រូវចំណាយពេលស្នើសុំ មន្ត្រីពន្ធនាគារអស់រយៈពេល3ឆ្នាំ ទើបគេអនុញ្ញាតឱ្យខ្ញុំចូលទៅក្នុងពន្ធនាគារដែលមានអ្នកទោសស្រីៗ ចំនួន400នាក់នោះ។ នៅទីបំផុត អាជ្ញាធរខាងឯពន្ធនាគារបានអនុញ្ញាតឱ្យខ្ញុំចូលទៅក្នុងពន្ធនាគារជា លើកដំបូងនៅក្នុងឆ្នាំ2019 ហើយខ្ញុំបានចាប់ផ្តើមដឹកនាំកម្មវិធីថ្វាយបង្គំព្រះ ពីម៉ោង5:30ដល់ម៉ោង 7ល្ងាច ជារៀងរាល់ថ្ងៃព្រហស្បត្តិ៍។ មានអ្នកទោសស្រីតែម្នាក់គត់ ដែលបានបង្ហាញខ្លួននៅក្នុងកម្មវិធីថ្វាយបង្គំព្រះជាលើកដំបូងនោះ។ ប៉ុន្តែ នាងមានចិត្តឆេះឆួលចង់ស្តាប់ខ្ញុំនិយាយណាស់។

ខ្ញុំបានប្រាប់ស្ត្រីនោះថា «ខ្ញុំមានសេចក្តីរីករាយណាស់ ដែលបានជួបអ្នក ដ្បិតការនេះបានធ្វើឱ្យខ្ញុំមានអំណរនៅក្នុងការមកលេងទីនេះ។ ប៉ុន្តែ យើងក៏ត្រូវតែអធិស្ឋាន ដើម្បីឱ្យបានជួបមនុស្សថ្មីៗច្រើន នេះទៀតផងដែរ»។

ពួកយើងបានអធិស្ឋានសូមឱ្យព្រះនាំមនុស្សមកចូលរួមកម្មវិធីផ្សាយដំណឹងល្អរបស់យើងជារៀងរាល់ថ្ងៃព្រហស្បត្តិ៍នោះបន្ថែមទៀត។ លុះដល់ថ្ងៃទី4 នៅពេលដែលខ្ញុំបានទៅដល់ពន្ធនាគារនោះ ខ្ញុំ បានឃើញស្ត្រី10នាក់កំពុងតែរង់ចាំខ្ញុំ។ សព្វថ្ងៃនេះ មានអ្នកទោសស្រីៗចំនួន60នាក់ បានចូលរួមកម្មវិធី នោះជារៀងរាល់អាទិត្យ។ ពួកគេមានអាយុចាប់ពី22រហូតទៅដល់អាយុប្រហែលជា70ឯណោះ។ កម្មវិធី ថ្វាយបង្គំរបស់យើងត្រូវបានបំបែកចេញជា3ផ្នែក គឺផ្នែកចម្រៀង ផ្នែកអធិស្ឋាន និងផ្នែកខាងឯការចែក រំលែកទីបន្ទាល់ផ្ទាល់ខ្លួនរបស់ពួកគេ ដែលបានហៅថា «ការឱ្យចំណងជើងទៅលើការអស្ចារ្យរបស់លោក អ្នក» ព្រមទាំងការសិក្សាព្រះគម្ពីរផងដែរ។ នៅពេលដែលខ្ញុំនិយាយទៅកាន់ពួកគេនោះ ខ្ញុំតែងតែរំឮក ពួកគេថាព្រះគឺជាបិតារបស់ពួកគេ ដោយទ្រង់បានគង់នៅឯស្ថានសួគ៌។ ខ្ញុំបាននិយាយថា «ព្រះទតមើល អ្នកទាំងអស់គ្នា ដូចជាបុត្រីរបស់ទ្រង់យ៉ាងដូច្នោះដែរ»។

តាំងពីខ្ញុំបម្រើការជាប៉ាស្ទ័រអស់រយៈពេលប៉ុន្មាននេះមក ខ្ញុំមិនដែលបានឃើញការថ្វាយបង្គំ និង ការសរសើរតម្កើងព្រះ ដូចជាការថ្វាយបង្គំនៅក្នុងពន្ធនាគារនោះឡើយ។ ការថ្វាយបង្គំ និងការសរសើរ តម្កើងព្រះរបស់ពួកគេពិតជាអស់ពីចិត្តមែន។ ដ្បិតពួកគេមានភាពស្មោះត្រង់ និងភាពប្រាកដប្រជានៅក្នុង សេចក្តីអធិស្ឋានរបស់ពួកគេ។ មានពេលខ្លះ ខ្ញុំថែមទាំងចង់ឱ្យការប្រជុំនៅថ្ងៃព្រហស្បតិ៍របស់យើងនោះឆាប់ មកដល់ ជាងកម្មវិធីថ្វាយបង្គំព្រះនៅក្នុងព្រះវិហារនៅថ្ងៃសប្បាតហ៍ទៀតផង។ ពេលវេលានៃការជួបជុំ របស់យើងមានរយៈពេលខ្លីណាស់ ដូច្នេះហើយ ពួកគេអាចសរសេរទីបន្ទាល់របស់ពួកគេនៅលើក្រដាស មួយសន្លឹក រួចហើយពួកគេត្រូវយកក្រដាសនោះមកឱ្យខ្ញុំ នៅចុងម៉ោងនៃការជួបជុំនោះតែម្តង។ នៅក្នុង ក្រដាសទាំងនោះមានសរសេរពាក្យសរសើរតម្កើង អំពីរបៀបដែលព្រះកំពុងតែផ្លាស់ប្តូរជីវិតរបស់ពួកគេ។ ហើយឥឡូវនេះ ខ្ញុំមានគំនរក្រដាសទាំងនោះយ៉ាងច្រើនសន្ធឹក។

ក៏មានសមាជិកក្រុមជំនុំមួយក្រុមបានទៅសួរសុខទុក្ខដល់អ្នកទោសស្ត្រីៗទាំងនោះ ព្រមទាំង បង្រៀនព្រះគម្ពីរដល់ពួកគេនៅចុងសប្តាហ៍ផងដែរ។ ពួកគេអាចចូលទៅសួរសុខទុក្ខអ្នកទោសស្រីៗទាំង នោះបាន តែពីក្រោយកញ្ចក់ប៉ុណ្ណោះ។ ពីព្រោះអាជ្ញាធរមិនបានអនុញ្ញាតឱ្យ ពួកគេចូលទៅ ដូចជាខ្ញុំនោះឡើយ។ ទោះជាយ៉ាងនេះក្តី ពួកយើងទាំងអស់គ្នាបានឃើញផលផ្លែនៃការកែប្រែចិត្ត ដោយមានស្ត្រីជាច្រើននាក់ បានថ្វាយ ជីវិតរបស់ពួកគេដល់ព្រះយេស៊ូវ ហើយយើងក៏បានបង្កើតទំនាក់ទំនងជាមួយ សាច់ញាតិរបស់ពួកគេផងដែរ។