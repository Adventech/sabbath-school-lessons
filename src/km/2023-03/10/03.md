---
title:  ពួកជំនុំគឺជាកូនក្រមុំរបស់ព្រះយេស៊ូវ វគ្គ1
date:  28/08/2023
---

`សូមប្រៀបធៀបខគម្ពីរអេភេសូរ 5:25-27, 29 ជាមួយនឹងរឿងនៅក្នុងខគម្ពីរអេសេគាល 16:1-14។ តើនៅក្នុងខគម្ពីរអេភេសូរ 5:25-27, 29 លោកប៉ុលបានចែករំលែកចំណុចអ្វីខ្លះ ពីសាច់រឿងនៅក្នុងកណ្ឌគម្ពីរអេសេគាលនោះ?`

នៅក្នុងខគម្ពីរអេភេសូរ 5:25-27, 29 លោកប៉ុលបានប្រើរូបស័ព្ទនៃការរៀបអាពាហ៍ពិពាហ៍ ដើម្បីបកស្រាយអំពីសេចក្តីស្រឡាញ់ដែលព្រះយេស៊ូវមានចំពោះពួកជំនុំ។ ព្រះយេស៊ូវគឺជាកូនកំលោះ មកពីស្ថានសួគ៌ ដែលទ្រង់បាន៖

**1. ស្រឡាញ់ពួកជំនុំ។** ពួកជំនុំក៏ប្រៀបដូចជាកូនក្រមុំរបស់ព្រះយេស៊ូវផងដែរ (អេភេសូរ 5:25)។ យើងក៏ត្រូវតែចាំថាព្រះយេស៊ូវបានស្រឡាញ់យើង ដូចជាស្វាមីបានស្រឡាញ់ភរិយារបស់គាត់យ៉ាងដូច្នោះដែរ។

**2. យកព្រះអង្គទ្រង់មកធ្វើជាជំនូន។** នៅក្នុងសម័យព្រះគម្ពីរ កូនកំលោះ ត្រូវ «ផ្គាប់» កូនក្រមុំ ជាមួយនឹងជំនូននៃទឹកប្រាក់ និងរបស់របរជាច្រើន។ ជំនូនជាទឹកប្រាក់ និងរបស់របរនេះត្រូវបានគេហៅ ថាជា «បណ្ណាការ»។ ព្រះយេស៊ូវបានថ្លៃបណ្ណាការច្រើនជាងគេបំផុតដល់ពួកជំនុំ ពីព្រោះទ្រង់បានសុគត ជំនួសយើង (អេភេសូរ 5:25)។

**3. លាងសម្អាតកូនក្រមុំរបស់ទ្រង់។** នៅក្នុងសម័យព្រះគម្ពីរ អ្នកជួយដល់កូនក្រមុំ និងសមាជិក ស្រីៗនៅក្នុងគ្រួសាររបស់នាង បានជួយឱ្យកូនក្រមុំត្រៀមខ្លួនជាស្រេច សម្រាប់ពិធីមង្គលការរបស់នាង។ នៅក្នុងរឿងប្រៀបប្រដូចនេះ ព្រះយេស៊ូវដែលជាកូនកំលោះ បានជួយឱ្យកូនក្រមុំរបស់ទ្រង់ត្រៀមខ្លួនជា ស្រេចសម្រាប់ពិធីមង្គលការ។ តើដោយរបៀបណា? គឺដោយសារតែព្រះយេស៊ូវ បានសម្អាតកូនក្រមុំ របស់ទ្រង់ឱ្យបានស្អាត និងបានបរិសុទ្ធនោះឯង។ គឺថា ទ្រង់បានលាងសម្អាតអំពើបាបរបស់នាងជាមួយ នឹងទឹក នៅពេលដែលនាងជ្រមុជទឹក (អេភេសូរ 5:26)។

**4. នឹកចាំ និងបានមានបន្ទូលអំពីសេចក្តីសន្យារបស់ព្រះ។** ព្រះយេស៊ូវក៏បានសម្អាតកូនក្រមុំ របស់ទ្រង់ជាមួយនឹង «ព្រះបន្ទូល» ផងដែរ (អេភេសូរ 5:26)។ ពាក្យថា «ព្រះបន្ទូល» នៅត្រង់នេះ គឺសំដៅទៅលើសេចក្តីសន្យារបស់ព្រះនោះឯង។ ដ្បិតព្រះយេស៊ូវបានតាំងសេចក្តីសន្យានេះជាមួយនឹង កូនក្រមុំរបស់ទ្រង់ នៅពេលដែលរៀបអាពាណ៌ពិពាហ៍ជាមួយនឹងនាងនោះ (សូមប្រៀបធៀបខគម្ពីរអេភេសូរ 1:3-14; អេភេសូរ 2:1-10)។ សេចក្តីសន្យានេះក៏ប្រៀបដូចជាសេចក្តីសន្យា ដែលព្រះបានតាំងឡើង ជាមួយនឹងអ្នកគ្រីស្ទាន នៅពេលដែលពួកគេបានថ្វាយជីវិតរបស់ពួកគេដល់ទ្រង់នោះដែរ។ ការភ្ជាប់ពាក្យ និងការសន្យានៅក្នុងសម័យព្រះគម្ពីរនោះ ក៏បានរាប់បញ្ចូលទាំងកិច្ចសន្យាផងដែរ។ កិច្ចសន្យាទាំងនេះ បានចែងអំពីចំនួននៃបណ្ណាការដែលស្វាមីត្រូវចេញ ព្រមទាំងបានចែងអំពីចំនួនដែលកូនក្រមុំត្រូវទទួល បានពីគ្រួសាររបស់នាងផងដែរ។

**5. ជួយឱ្យកូនក្រមុំត្រៀមខ្លួនជាស្រេច។** នៅទីបំផុត នៅពេលដែលគេនាំយកកូនក្រមុំទៅជួប កូនកំលោះរបស់នាងនោះ នាងមានសម្រស់ស្អាតមែនទែន (អេភេសូរ 5:27)។ ព្រះយេស៊ូវមិនត្រឹមតែសម្អាតកូនក្រមុំរបស់ទ្រង់នោះឡើយ។ ព្រះយេស៊ូវថែមទាំងបានប្រទានសំលៀកបំពាក់ឱ្យកូនក្រមុំស្លៀក ព្រមទាំងបានជួយឱ្យនាងត្រៀមខ្លួនជាស្រេចផងដែរ។

`តើខគម្ពីរអេភេសូរ 5:25-27, 29 បានជួយឱ្យយើងយល់អំពីរបៀបដែលព្រះយេស៊ូវបាន គិតចំពោះយើងនោះដោយរបៀបណា? តើហេតុអ្វីបានជាគោលគំនិតនេះកម្សាន្តចិត្តយើងខ្លាំងម្ល៉េះ?`