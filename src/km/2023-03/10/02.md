---
title:  ដំបូន្មានសម្រាប់ភរិយា
date:  27/08/2023
---

`តើលោកប៉ុលចង់មានន័យយ៉ាងណា នៅពេលដែលគាត់បានប្រាប់សមាជិកនៃពួកជំនុំ បម្រើ និងគោរពតាមគ្នាទៅវិញទៅមកនោះ? តើយើងបានយល់អំពីគោលគំនិតនេះយ៉ាងដូចម្តេចដែរ? សូមអាន ខគម្ពីរអេភេសូរ 5:21 សម្រាប់ចម្លើយ។`

ដោយសារតែព្រះយេស៊ូវនេះហើយ បានជាអ្នកគ្រីស្ទានត្រូវតែបម្រើគ្នាទៅវិញទៅមកនោះ (សូមប្រៀបធៀបខគម្ពីរម៉ាកុស 10:42-45; រ៉ូម 12:10; ភីលីព 2:3, 4)។ សេចក្តីស្រឡាញ់ដែល ព្រះយេស៊ូវមានចំពោះយើងនេះ គឺជាហេតុផលដែលយើងត្រូវជួយដល់អ្នកដទៃ។ ហើយមិត្តភាពដែលយើងមានចំពោះព្រះយេស៊ូវនោះ ក៏ជាទំនាក់ទំនងដ៏សំខាន់បំផុតរបស់យើងផងដែរ។ នៅពេលដែលយើង យកព្រះយេស៊ូវជាទីមួយនោះ ទ្រង់នឹងជួយឱ្យយើងបានដឹងអំពីរបៀបស្រឡាញ់ និងរបៀបយកចិត្តទុកដាក់ចំពោះមនុស្សដទៃទៀត។

លោកប៉ុលក៏បានប្រាប់ឱ្យភរិយានៃអ្នកគ្រីស្ទានគោរពចុះចូលនឹងស្វាមីរបស់ពួកគេផងដែរ (សូម អានខគម្ពីរពេត្រុសទី1 3:1, 5)។ តើលោកប៉ុលចង់មានន័យយ៉ាងណា នៅពេលដែលគាត់បានមាន ប្រសាសន៍ថាភរិយាត្រូវតែគោរពចុះចូលនឹងស្វាមីរបស់នាង ឱ្យដូចជាព្រះយេស៊ូវនោះ? ខគម្ពីរអេភេសូរ 6:7 បានជួយឱ្យយើងអាចឆ្លើយសំណួរនេះបាន។ នៅក្នុងខនេះ លោកប៉ុលបានប្រាប់ឱ្យពួកបាវបម្រើ បានបម្រើម្ចាស់របស់ពួកគេ ទុកដូចជាពួកគេកំពុងតែបម្រើព្រះយេស៊ូវយ៉ាងដូច្នោះដែរ មិនមែនបម្រើមនុស្ស នោះឡើយ។ ខគម្ពីរកូឡូស 3:18 ក៏បានជំនួយជួយឱ្យយើងឆ្លើយសំណួរនេះផងដែរ ដោយបានចែង យ៉ាងដូច្នេះថា៖ «ពួកស្រីៗអើយ ចូរចុះចូលចំពោះប្តីខ្លួន ដូចជាគួរគប្បីក្នុងព្រះអម្ចាស់»។ ដូច្នេះ ខទាំងនេះ បានជួយឱ្យយើងយល់ ថាព្រះយេស៊ូវគឺជាតួអង្គដ៏សំខាន់បំផុត។ នៅក្នុងនាមជាអ្នកគ្រីស្ទាន ភរិយាត្រូវតែ លើកតម្កើងព្រះយេស៊ូវជាងស្វាមីរបស់ពួកគេ ប្រសិនបើស្វាមីរបស់ពួកគេបានសូមឱ្យពួកគេធ្វើអ្វីមួយ ដែល ព្រះយេស៊ូវមិនចង់ឱ្យពួកគេធ្វើនោះ។

នៅក្នុងកណ្ឌគម្ពីរកូឡូស និងកណ្ឌគម្ពីរអេភេសូរ យើងបានដឹងថាមានតែព្រះយេស៊ូវមួយគត់ ដែលជាសិរសានៃពួកជំនុំ។ ហើយពួកជំនុំក៏ប្រៀបដូចជារូបកាយរបស់ព្រះយេស៊ូវយ៉ាងដូច្នោះដែរ (អេភេសូរ 1:22; អេភេសូរ 5:23; កូឡូស 1:18)។ «ដ្បិតប្តីជាក្បាលនៃប្រពន្ធ ដូចជាព្រះគ្រីស្ទទ្រង់ជាសិរសានៃ ពួកជំនុំដែរ ក៏ជាព្រះអង្គសង្គ្រោះដល់រូបកាយផង» (អេភេសូរ 5:23)។ ពួកជំនុំបានគោរពតាមព្រះយេស៊ូវ។ គំរូនេះបានជួយឱ្យយើងយល់អំពីរបៀបដែលភរិយាត្រូវតែគោរពចុះចូលនឹងស្វាមីរបស់នាងផងដែរ។ យើង ត្រូវតែប្រុងប្រយ័ត្ន កុំឱ្យខ្លួនយើងយល់ច្រឡំចំពោះខនេះឡើយ។ ដ្បិតព្រះគម្ពីរក៏បានបង្គាប់ឱ្យស្វាមីស្រឡាញ់ និងយកចិត្តទុកដាក់ចំពោះភរិយារបស់គាត់ផងដែរ។ សេចក្តីបង្ហាញនេះមិនបានអនុញ្ញាតឱ្យស្វាមីធ្វើបាប ប្រពន្ធរបស់គាត់ ឬវាយដំនាងនោះទេ។ ដ្បិតព្រះគម្ពីរក៏មិនបានសូមឱ្យភរិយាគោរពចុះចូលនឹងស្វាមី ដែល ធ្វើបាបនាងនោះដែរ។

`តើហេតុអ្វីបានជាយើងត្រូវតែចងចាំដំបូន្មានអំពីកាល:ទេស:នៃការគោរពចុះចូលនេះយ៉ាងដូច្នេះ? តើយ៉ាងណាទៅវិញ ប្រសិនបើប្តីគឺជា «មនុស្សកោងកាច ខូចខិល សម្តីធ្ងន់ និងជាមនុស្សផ្តាច់ការទៅវិញ នោះ? ដូច្នេះ បុរសបែបនេះមិនគួរថាស្វាមីគឺជាមេគ្រួសារ ហើយភរិយាត្រូវតែធ្វើតាមបង្គាប់របស់គាត់នោះ ឡើយ។ ពីព្រោះបុរសម្នាក់បែបនេះមិនមែនជាព្រះអម្ចាស់នោះឡើយ។ ហើយបុរសបែបនេះក៏មិនបានយល់ អត្ថន័យពិតនៃពាក្យថា «ស្វាមី» នោះដែរ»។ ដកស្រង់ពី Ellen G. White, The Adventist Home, page 117, adapted។`