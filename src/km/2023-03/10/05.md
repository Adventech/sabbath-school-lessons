---
title:  ចូរស្រឡាញ់ភរិយារបស់អ្នក ឱ្យដូចជាខ្លួនអ្នកចុះ
date:  30/08/2023
---

`តើលោកប៉ុលបានប្រើហេតុផលអ្វីខ្លះ ដើម្បីលើកទឹកចិត្តស្វាមីឱ្យចេះស្រលាញ់ និងចេះថ្នាក់ថ្នមភរិយារបស់ពួកគេនោះ? សូមអានខគម្ពីរអេភេសូរ 5:28-30 សម្រាប់ចម្លើយ។`

លោកប៉ុលបានផ្តល់បញ្ជីក្បួនច្បាប់មួយសម្រាប់គ្រួសារអាត់វេនទីស្ទ (អេភេសូរ 5:21-6:9)។ នៅក្នុងខគម្ពីរអេភេសូរ 5:28-30 លោកប៉ុលមានសារមួយសម្រាប់ស្វាមី ដែល «ស្អប់រូបសាច់ខ្លួនឯង ឡើយ» (អេភេសូរ 5:29, សូមអានខ28ផងដែរ)។ បុរសដែលស្អប់រូបសាច់ខ្លួនឯងនេះ អាចនឹងវាយដំធ្វើបាបភរិយារបស់គាត់បាន។ នៅក្នុងនគររ៉ូមនៅសម័យរបស់លោកប៉ុលនោះ ឪពុកគឺជាអ្នកធំជាងគេ នៅក្នុងគ្រួសារ។ យោងទៅតាមច្បាប់រ៉ូម ឪពុកអាចដាក់ទោស ឬសម្លាប់ប្រពន្ធកូន និងបាវបម្រើរបស់ ពួកគេបាន។

នៅក្នុងខគម្ពីរអេភេសូរ 5:25-27 លោកប៉ុលបានបង្ហាញយើងអំពីគំរូនៃសេចក្តីស្រឡាញ់ដ៏មានឥទ្ធិពលជាទីបំផុត គំរូនោះគឺជាសេចក្តីស្រឡាញ់ដែលព្រះយេស៊ូវមានសម្រាប់ពួកជំនុំរបស់ទ្រង់នោះឯង។ គំរូនៃសេចក្តីស្រឡាញ់របស់ព្រះយេស៊ូវនេះ បានផ្តល់គំរូថ្មីខុសពីមុនដល់ពួកស្វាមី ដើម្បីឱ្យ ពួកគេបានធ្វើតាម។ លោកប៉ុលបានសូមឱ្យស្វាមីគ្រីស្ទានស្រឡាញ់ភរិយារបស់ពួកគេ (អេភេសូរ 5:8) ឱ្យដូចជាព្រះយេស៊ូវបានស្រឡាញ់កូនក្រមុំដែលពួកជំនុំរបស់ទ្រង់យ៉ាងដូច្នោះដែរ។ ព្រះយេស៊ូវបានសុគត ដើម្បីពួកជំនុំ។ ព្រះយេស៊ូវបានផ្គត់ផ្គង់តម្រូវការគ្រប់បែបយ៉ាងរបស់នាង (អេភេសូរ 5:25-27)។ លោក ប៉ុលបានសូមឱ្យស្វាមីគ្រីស្ទានឈប់ប្រព្រឹត្តដូចជាស្វាមីមិនមែនជឿព្រះបានធ្វើនោះតទៅទៀត ដោយ សម្របឱ្យត្រូវនឹងសេចក្តីស្រឡាញ់របស់ព្រះគ្រីស្ទវិញ។

នៅក្នុងខគម្ពីរអេភេសូរ 5:28-30 លោកប៉ុលផ្តល់ហេតុផលថ្មីមួយដល់ស្វាមីគ្រីស្ទាន ឱ្យស្រឡាញ់ភរិយារបស់ពួកគេឱ្យដូចជាខ្លួនឯង។ លោកប៉ុលបានមានប្រសាសន៍ថា «មិនដែលមានអ្នកណា ស្អប់រូបសាច់ខ្លួនឯងឡើយ» (អេភេសូរ 5:29)។ លោកប៉ុលមិនចង់ឱ្យស្វាមីគ្រីស្ទានវាយដំ ឬធ្វើបាបភរិយារបស់ពួកគេនោះឡើយ។ ដូច្នេះ លោកប៉ុលបានអញ្ជើញគ្រីស្ទានឱ្យចងចាំថាពួកគេ និងភរិយារបស់ ពួកគេត្រូវតែរួបរួមគ្នាឱ្យដូចជារូបកាយតែមួយ។ ប្រសិនបើស្វាមីគ្រីស្ទានបានធ្វើបាបភរិយារបស់គាត់នោះ មានន័យថាគាត់បានធ្វើបាបខ្លួនឯងហើយ។ មនុស្សភាគច្រើនដែលមិនមែនជាមនុស្សល្ងីល្ងើនោះ ពួកគេ មិនដូច្នេះឡើយ។

`លោកប៉ុលបានមានប្រសាសន៍ថាព្រះយេស៊ូវគឺជាគំរូសម្រាប់ទាំងភរិយាទាំងស្វាមី។ តើលោក អ្នកបានរៀនមេរៀនអ្វីពីព្រះយេស៊ូវ អំពីការស្រឡាញ់សមាជិកគ្រួសាររបស់លោកអ្នកនោះ?`