---
title:  ការស្មោះត្រង់ចំពោះព្រះ
date:  26/08/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 5:21; អេភេសូរ 5:25-27, 29; កូរិនថូសទី1 11:1-4; ពេត្រុសទី1 2:18-25។

> <p>ខចងចាំ</p>
> «បុរសរាល់គ្នាអើយ ចូរស្រឡាញ់ប្រពន្ធខ្លួនដូចជាព្រះគ្រីស្ទបានស្រឡាញ់ដល់ពួកជំនុំ ហើយ បានប្រគល់ព្រះអង្គទ្រង់ជំនួសផង ដើម្បីឲ្យទ្រង់បានញែកពួកជំនុំចេញជាបរិសុទ្ធ ដោយបានលាងសំអាត នឹងទឹក គឺជាព្រះបន្ទូល ប្រយោជន៍នឹងថ្វាយពួកជំនុំនេះដល់ព្រះអង្គទ្រង់ ទុកជាពួកជំនុំដ៏ឧត្តម ឥតប្រឡាក់ ឥតជ្រួញ ឬមានអ្វីឲ្យដូចឡើយ គឺឲ្យបានបរិសុទ្ធ ហើយឥតកន្លែងបន្ទោសបានវិញ» (អេភេសូរ 5:25-27)។

នៅក្នុងខគម្ពីរអេភេសូរ 5:21-23 ព្រះបានមានបន្ទូលតាមរយៈលោកប៉ុលបន្ថែមទៀត អំពីរបៀបដែលអ្នកគ្រីស្ទានត្រូវបម្រើ និងយកចិត្តទុកដាក់ចំពោះគ្នាទៅវិញទៅមក។ បន្ទាប់មក លោក ប៉ុលបានផ្តល់ដំបូន្មានដល់ភរិយាគ្រីស្ទាន (អេភេសូរ 5:22-24) និងស្វាមីគ្រីស្ទាន (អេភេសូរ 5:33)។

តើសព្វថ្ងៃនេះ យើងដែលជាអ្នកគ្រីស្ទានបានយល់ដំបូន្មានរបស់លោកប៉ុលដំបូន្មានរបស់លោក អ្នកនេះយ៉ាងដូចម្តេចដែរ? យើងបានយល់ឃើញថាព្រះមានព្រះហឫទ័យចង់ស្អាងចំណងមិត្តភាព និង ទំនាក់ទំនងគ្រួសារជាថ្មីឡើងវិញ។ ប៉ុន្តែ ព្រះយេស៊ូវចង់ស្អាងយើងឱ្យក្លាយជាមនុស្សថ្មីវិញ។ ចិត្តដែល បានផ្លាស់ប្តូរនេះ នឹងកែប្រែទំនាក់ទំនងគ្រួសារ និងចំណងមិត្តភាពរបស់យើង។ លោកប៉ុលមានចិត្ត រំភើបចំពោះការផ្លាស់ប្តូរពីជីវិតចាស់ដែលគ្មានព្រះយេស៊ូវ (អេភេសូរ 4:22) នេះ ទៅជាជីវិតថ្មីនៅ ក្នុងទ្រង់វិញនោះ (អេភេសូរ 2:15)។ នៅពេលដែលព្រះយេស៊ូវបានយាងមកសណ្ឋិតនៅក្នុងចិត្តរបស់ យើងនោះ ជីវិតរបស់យើងនឹងផ្លាស់ប្តូរជាមិនខាន។ យើងនឹងថ្វាយជីវិតរបស់យើងដល់ព្រះយេស៊ូវ ដោយ ឱ្យព្រះវិញ្ញាណបរិសុទ្ធរបស់ទ្រង់គ្រប់គ្រងយើងវិញ (អេភេសូរ 2:22; អេភេសូរ 3:16; អេភេសូរ 5:18-21; អេភេសូរ 6:17, 18)។ យើងនឹងរស់នៅដើម្បីព្រះយេស៊ូវ ហើយយើងក៏នឹងគោរពតាម ទ្រង់ផងដែរ (អេភេសូរ 4:13, 15, 20-24, 32; អេភេសូរ 5:2, 10, 17, 21-23)។ ជីវិត ថ្មីមួយនេះគឺជាផ្នែកនៃផែនការរបស់ព្រះ សម្រាប់មនុស្សជាតិទាំងអស់។