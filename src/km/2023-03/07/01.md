---
title:  សេចក្តីសុខសាន្ត និងសេចក្តីសញ្ញានៅក្នុងពួកជំនុំ
date:  05/08/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 4:1-16; អេភេសូរ 4:7-10; អេភេសូរ 4:1-13; អេភេសូរ 4:14។

> <p>ខចងចាំ</p>
> «ហើយទ្រង់បានប្រទានឲ្យអ្នកខ្លះបានធ្វើជាសាវ័ក ខ្លះជាគ្រូអធិប្បាយ ខ្លះជាគ្រូផ្សាយដំណឹង ល្អ ខ្លះជាគ្រូគង្វាល ហើយខ្លះជាគ្រូបង្រៀន ប្រយោជន៍នឹងនាំឲ្យពួកបរិសុទ្ធបានគ្រប់លក្ខណ៍ឡើង សំរាប់ធ្វើការជំនួយ ហើយនឹងស្អាងរូបកាយព្រះគ្រីស្ទឡើង» (អេភេសូរ 4:11, 12)។

លោកប៉ុលចាត់ទុករូបកាយរបស់មនុស្សលោកជារូបស័ព្ទមួយ ដើម្បីបង្រៀនយើងអំពីមេរៀន ខាងឯវិញ្ញាណ (សូមអានខគម្ពីររ៉ូម 12:3-8 និងកូរិនថូសទី1 12:12-31)។ រូបកាយរបស់មនុស្ស លោកត្រូវបានបង្កើតឡើង ដោយផ្នែកជាច្រើន។ ផ្នែកនីមួយៗមានតួនាទីធ្វើខុសៗគ្នា។ ផ្នែកទាំងអស់ ត្រូវតែរួបរួមគ្នាធ្វើការ ដើម្បីរក្សារូបកាយឱ្យមានសុខភាពល្អ។ ពួកជំនុំក៏ដូច្នេះដែរ។ នៅក្នុងពួកជំនុំ មាន សមាជិកជាច្រើន។ សមាជិកនីមួយៗមានជំនាញខុសៗគ្នា។ ពួកគេមានតួនាទីធ្វើផ្សេងៗគ្នានៅក្នុងពួកជំនុំ។ សមាជិកទាំងអស់ត្រូវតែរួបរួមគ្នាធ្វើការ ដើម្បីឱ្យពួកជំនុំមានសុខភាពល្អ។ នៅក្នុងខគម្ពីរ អេភេសូរ 4:1-16 លោកប៉ុលបានប្រើរូបស័ព្ទនៃរូបកាយនេះម្តងទៀត។ លោកប៉ុលបានមានប្រសាសន៍ ថាឥឡូវនេះ ព្រះយេស៊ូវគឺជា «សិរសា» នៃពួកជំនុំ។ នៅក្នុងនាមជាសិរសារបស់យើង ព្រះយេស៊ូវបានប្រទានអំណោយទានដល់យើង ដើម្បីជួយឱ្យធ្វើកិច្ចការរួមគ្នានៅក្នុងសេចក្តីសុខសាន្ត និងសេចក្តី សញ្ញា។ សមាជិកនីមួយៗនៃ «រូបកាយ» នេះត្រូវរួបរួមគ្នា ដើម្បីឱ្យពួកជំនុំបានរឹងមាំឡើង។

រូបស័ព្ទនៃរូបកាយដែលមានសុខភាពល្អរបស់លោកប៉ុលនេះ បានជួយឱ្យយើងយល់អំពីផែនការរបស់ព្រះសម្រាប់ពួកជំនុំ គឺថា ព្រះចង់ឱ្យយើងស្ថិតនៅក្នុងសេចក្តីសញ្ញាជាមួយនឹងគ្នាទៅវិញ ទៅមក ហើយទ្រង់ក៏ចង់ឱ្យយើងមានសេចក្តីសុខសាន្តនៅក្នុងព្រះយេស៊ូវផងដែរ។