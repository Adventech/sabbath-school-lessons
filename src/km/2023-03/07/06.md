---
title:  ក្លាយជាគ្រីស្ទានដែលល្អប្រសើរ និងរឹងមាំជាងមុន
date:  10/08/2023
---

`តើមានគ្រោះថ្នាក់អ្វីខ្លះ ដែលបានរារាំងពួកជំនុំមិនឱ្យលូតលាស់នោះ? សូមអានខគម្ពីរអេភេសូរ 4:14 សម្រាប់ចម្លើយ។`

លោកប៉ុលបានដាស់តឿនសមាជិកនៃពួកជំនុំទាស់នឹងការបង្រៀនខុសឆ្គង ហើយនិងការបោក បញ្ឆោតដ៏បុិនប្រសប់? ព្រះបានមានបន្ទូលតាមរយៈលោកប៉ុលថា «ដូច្នេះ យើងមិនមែនជាកូនក្មេងដែលរេរា ត្រូវខ្យល់នៃគោលលទ្ធិនានាផាត់ចុះផាត់ឡើងនោះទៀតឡើយ ហើយក៏លែងចាញ់បោក ឬចាញ់កលល្បិច មនុស្សដែលពូកែនាំឲ្យវង្វេងនោះទៀតដែរ» (អេភេសូរ 4:14, គខប)។

លោកប៉ុលបានជឿថាភាពមិនចុះសម្រុងគ្នាកើតមកពីគោលគំនិតខុសឆ្គង។ សេចក្តីពិតនៃព្រះគម្ពីរបានធ្វើឱ្យពួកជំនុំរឹងមាំ ហើយក៏បាននាំមកនូវភាពចុះសម្រុងផងដែរ។ ប៉ុន្តែ ការបង្រៀន និងគោលគំនិតខុសឆ្គងបានធ្វើឱ្យពួកជំនុំចុះខ្សោយ ហើយក៏បានធ្វើឱ្យមានការបាក់បែកផងដែរ។ ដូច្នេះ ការ បង្រៀនខុសឆ្គងគឺជារឿងអាក្រក់។ ហេតុដូច្នេះហើយ បានជាសមាជិកនៃពួកជំនុំត្រូវតែបដិសេធចំពោះ ការបង្រៀនខុសឆ្គង។ ពួកគេត្រូវតែទទួលយកសេចក្តីពិតនៃព្រះគម្ពីរពីគ្រូដែលពួកគេអាចជឿទុកចិត្តបាន (អេភេសូរ 4:11)។ បន្ទាប់មក ពួកជំនុំនឹងលូតលាស់ឡើងនៅក្នុងព្រះគ្រីស្ទយេស៊ូវ (អេភេសូរ 4:12, 13; សូមប្រៀបធៀបខគម្ពីរអេភេសូរ 4:15, 16)។

`តើពួកជំនុំមានសុខភាពល្អ ដូចគ្នាទៅនឹងរូបកាយដែលមានសុខភាពល្អនោះដោយរបៀបណា? សូមអានខគម្ពីរអេភេសូរ 4:15, 16 សម្រាប់ចម្លើយ។`

នៅក្នុងខគម្ពីរអេភេសូរ 4:1-16 លោកប៉ុលបានសូមឱ្យពួកជំនុំធ្វើរឿងគ្រប់យ៉ាង ដែលពួកគេ អាចធ្វើទៅបាន ដើម្បីឱ្យពួកគេមានសេចក្តីសុខសាន្ត និងស្ថិតនៅក្នុងសេចក្តីសញ្ញាជាមួយនឹងគ្នាទៅវិញ ទៅមក។ មែនហើយ ព្រះបានសន្យាថាទ្រង់នឹងប្រទានឱ្យយើងនូវសេចក្តីសុខសាន្ត និងសេចក្តីសញ្ញានៅ ក្នុងពួកជំនុំ (អេភេសូរ 4:4-6)។ ទន្ទឹមគ្នានេះ យើងក៏ត្រូវតែព្យាយាមធ្វើការ ដើម្បីឱ្យសេចក្តីសុខសាន្ត និងសេចក្តីសញ្ញានេះបានកើតឡើងផងដែរ (អេភេសូរ 4:3)។ វិធីមួយដែលយើងអាចទទួលបានសេចក្តី សុខសាន្ត និងសេចក្តីសញ្ញានោះ គឺដោយការធ្វើនូវកិច្ចការដែលព្រះបានប្រទានដល់យើងម្នាក់ៗនៅក្នុង ពួកជំនុំ (អេភេសូរ 4:7-16)។ យើងម្នាក់ៗគឺជាផ្នែកនៃពួកជំនុំរបស់ព្រះ។ ដូច្នេះហើយ យើងគួរតែអនុវត្ត ផ្នែករបស់យើង ដើម្បីគាំទ្រដល់សុខភាព និងការលូតលាស់របស់ពួកជំនុំ (អេភេសូរ 4:7, 16)។ ព្រះក៏ ចង់ឱ្យយើងទទួលបានព្រះពរ តាមរយៈកិច្ចការដែលទ្រង់បានប្រទានដល់ពួកមេដឹកនាំ ពួកហោរា អ្នកអធិប្បាយពីកន្លែងមួយទៅកន្លែងមួយ ប៉ាស្ទ័រ និងគ្រូបង្រៀនផងដែរ (អេភេសូរ 4:11)។ សមាជិកទាំង អស់នេះបានរួបរួមគ្នាធ្វើការ (អេភេសូរ 4:16) ព្រមទាំងបានជួយឱ្យពួកយើងទាំងអស់គ្នាដែលជាពួកជំនុំនេះ បានលូតលាស់ឡើងនៅក្នុងព្រះយេស៊ូវដែលជាមេដឹកនាំយើងនោះផងដែរ (អេភេសូរ 4:13, 15)។

`តើសព្វថ្ងៃនេះ មានការបង្រៀនខុសឆ្គងអ្វីខ្លះ នៅក្នុងពួកជំនុំរបស់យើង? តើយើងអាចប្រកាន់ ជំហរទាស់នឹងគោលគំនិតទាំងនោះដោយរបៀបណា?`