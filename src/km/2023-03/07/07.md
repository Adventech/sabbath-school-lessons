---
title:  ការសិក្សាបន្ថែម
date:  11/08/2023
---

យោបល់2ខាងក្រោមនេះ នឹងជួយយើងឱ្យយល់ខគម្ពីរអេភេសូរ 4:7-10 កាន់តែ ប្រសើរឡើង៖

1\. របៀបយល់ខគម្ពីរអេភេសូរ 4:9។ គម្ពីរខ្លះបានចែងថាព្រះបានយាងចុះមកផែនដីនេះ មុន ពេលដែលទ្រង់បានយាងទៅស្ថានសួគ៌នោះ (សូមអានគម្ពីរអេភេសូរ 4:9, គខប)។ គម្ពីរខ្លះទៀតបានចែង ថាព្រះយេស៊ូវបានយាងទៅស្ថានសួគ៌ និងបានយាងទៅចុះទៅដល់ស្ថានទាបក្រោមដី ប៉ុន្តែ គម្ពីរទាំងនោះ មិនបានចែងថានៅក្នុងរឿងទាំង2ុយ៉ាងនេះ ព្រះយេស៊ូវបានធ្វើរឿងមួយណានោះឡើយ។ ទំនុកដំកើង 68:18 បានជួយឱ្យយើងយល់នូវអ្វីដែលលោកប៉ុលចង់បង្ហាញនៅក្នុងខគម្ពីរអេភេសូរ 4:9 ដូចដែលយើងបាន ឃើញនៅក្នុងមេរៀននៅថ្ងៃអង្គារយ៉ាងដូច្នោះដែរ។ នៅក្នុងខគម្ពីរទំនុកដំកើង 68:18 ព្រះយេស៊ូវបាន ឡើងទៅស្ថានសួគ៌ បន្ទាប់ពីទ្រង់បានរស់ពីស្លាប់ឡើងវិញ។ បន្ទាប់មក ព្រះយេស៊ូវបានយាងចុះមកផែនដី នេះ ជាតួអង្គនៃព្រះវិញ្ញាណបរិសុទ្ធ។

2\. ពួកឈ្លើយនៅក្នុងខគម្ពីរអេភេសូរ 4:8។ នៅក្នុងខគម្ពីរអេភេសូរ 4:8 លោកប៉ុលបានប្រើ ផ្នែកនៃសម្រង់មតិមួយពីខគម្ពីរទំនុកដំកើង 68:18 យ៉ាងដូច្នេះថា «ដែលបានយាងឡើងទៅស្ថានខ្ពស់ នោះទ្រង់បានចាប់ពួកឈ្លើយនាំទៅជាឈ្លើយ ហើយបានប្រទានអំណោយទានដល់មនុស្ស» (អេភេសូរ 4:8)។ តើឈ្លើយដែលព្រះយេស៊ូវបានឈ្នះនោះជាអ្នកណា? គម្ពីរគខប ដែលជាគម្ពីរខ្មែរបច្ចុប្បន្នបានសរសេរ ខនេះយ៉ាងដូច្នេះថា៖ «ព្រះអង្គបាននាំពួកជាប់ជាឈ្លើយទៅជាមួយ» (អេភេសូរ 4:8)។ អ្នកអាត់វេនទីស្ទ ជាច្រើននាក់បានគិតថាខនេះមានន័យថាព្រះយេស៊ូវបានយកមនុស្សមួយក្រុមដែលបានរស់ពីស្លាប់ឡើងវិញជាមួយនឹងទ្រង់នោះ ទៅស្ថានសួគ៌ (ម៉ាថាយ 27:51-53)។ ព្រះយេស៊ូវបាននាំអំណោយមួយទៅ ថ្វាយព្រះវរបិតារបស់ទ្រង់ នៅពេលដែលទ្រង់ទៅដល់ទីជំនុំជម្រះនៅឯស្ថានសួគ៌នោះ (សូមអាន The SDA Bible Commentary, volume 6, 1022; The Desire of Ages, pages 785, 786)។ ទន្ទឹម គ្នានេះ ខគម្ពីរអេភេសូរ 4:8 ក៏អាចមានន័យថាព្រះយេស៊ូវបានឈ្នះសង្គ្រាមទាស់នឹងសាតាំង ហើយ និងពួកទេវតារបស់វាផងដែរ (សូមអានខគម្ពីរកូឡូស 2:15)។ ដូច្នេះ សាតាំង និងពួកទេវតារបស់វាគឺ ប្រៀបដូចជាឈ្លើយរបស់ព្រះយេស៊ូវយ៉ាងដូច្នោះដែរ។

**សំណួរពិភាក្សា**

`1. សូមប្រៀបធៀបបញ្ជីនៃ «អំណោយទានខាងឯវិញ្ញាណ» នៅក្នុងខគម្ពីរអេភេសូរ 4:11 ជាមួយនឹង បញ្ជីនៅក្នុងកូរិនថូសទី1 12:4-11, 27-30; រ៉ូម 12:4-8 និងពេត្រុសទី1 4:10, 11។ តើបញ្ជី នេះមានចំណុចអ្វីខ្លះ?`

`2. លោកប៉ុលបានមានប្រសាសន៍ថាការបង្រៀនខុសឆ្គងក៏ប្រៀបដូចជាខ្យល់គំហុកផងដែរ (អេភេសូរ 4:14)។ លោកប៉ុលបានមានប្រសាសន៍ថាយើងមិនគួរអនុញ្ញាតឱ្យខ្យល់ទាំងនេះគ្រប់គ្រងយើង ឬបំផ្លាញ យើងនោះឡើយ។ តើយើងអាចការពារខ្លួនយើង និងការពារសមាជិកដទៃទៀតនៅក្នុងពួកជំនុំ ចេញពីការបង្រៀនខុសឆ្គងទាំងឡាយដោយរបៀបណា?`

`3. នៅក្នុងខគម្ពីរអេភេសូរ លោកប៉ុលបានសង្កត់ធ្ងន់ទៅលើតម្រូវការខាងឯសេចក្តីសុខសាន្ត និងសេចក្តី សញ្ញានៅក្នុងពួកជំនុំ។ តើយើងគួរតែយល់ស្របតាមគ្នាគ្រប់ពេលវេលាដែរឬទេ? តើមានកាលៈទេសៈ ណាមួយ ដែលការយល់ស្របគ្នាមិនមែនជាត្រឹមត្រូវនោះដែរឬទេ? ប្រសិនបើមែន សូមពន្យល់មូលហេតុ និងកាលៈទេសៈដែលយើងមិនគួរស្របតាមគ្នានោះ។`