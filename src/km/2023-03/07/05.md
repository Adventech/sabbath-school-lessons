---
title:  អំណោយទានមកពីព្រះយេស៊ូវ
date:  09/08/2023
---

`លោកប៉ុលបានប្រើខគម្ពីរទំនុកដំកើង 68:18 ដើម្បីបង្ហាញយើងថាព្រះយេស៊ូវបានប្រទាន អំណោយទានដល់រាស្ត្ររបស់ទ្រង់ បន្ទាប់ពីទ្រង់បានរស់ពីស្លាប់ឡើងវិញ និងបានយាងទៅឯស្ថានសួគ៌ នោះ។ តើព្រះយេស៊ូវបានប្រទានអំណោយទានអ្វីខ្លះ? តើហេតុអ្វីបានជាព្រះយេស៊ូវប្រទានអំណោយទានទាំងនេះយ៉ាងដូច្នេះ? សូមអានខគម្ពីរអេភេសូរ 4:11-13 សម្រាប់ចម្លើយ។`

លោកប៉ុលបានដាក់ឈ្នោះមនុស្សទាំង4ក្រុមដែលព្រះយេស៊ូវបានប្រទាន ទុកជា «អំណោយ ទាន» ដល់ពួកជំនុំ។ ក្រុមទាំងនេះត្រូវបានរាប់បញ្ចូលទាំង៖ (1) ពួកមេដឹកនាំនៃពួកជំនុំ (2) ពួកហោរា (3) អ្នកអធិប្បាយពីកន្លែងមួយទៅកន្លែងមួយ និង (4) អ្នកគង្វាល ឬប៉ាស្ទ័រ និងគ្រូបង្រៀននៅក្នុងព្រះវិហារ តាមតំបន់។ ព្រះយេស៊ូវបាន «នាំឲ្យពួកបរិសុទ្ធបានគ្រប់លក្ខណ៍ឡើង សម្រាប់ធ្វើការជំនួយ ហើយនឹងស្អាង រូបកាយព្រះគ្រីស្ទឡើង» (អេភេសូរ 4:12)។ ព្រះយេស៊ូវក៏បានប្រទានអំណោយទាន «ទាល់តែយើងរាល់គ្នាបានរួបរួម ខាងឯសេចក្តីជំនឿរួចជាស្រេច ហើយបានស្គាល់ព្រះរាជបុត្រានៃព្រះ ដូចគ្នាទាំងអស់ [ដែរ] គឺដល់បានពេញជាមនុស្ស ហើយដល់ខ្នាតកម្ពស់នៃសេចក្តីពោរពេញផងព្រះគ្រីស្ទ» (អេភេសូរ 4:13)។

ខគម្ពីរអេភេសូរ 4:13 សំខាន់ណាស់ សម្រាប់អ្នកសេវេនដេយអាត់វេនទីស្ទដំបូង។ ពួកគេមានចម្ងល់អំពីអំណោយទានខាងឯវិញ្ញាណរបស់អ្នកស្រីអែល្លីន ជីវ៉ៃត៍។ ពួកគេបានសួរថា «តើព្រះគម្ពីរ មិនបានសំដែងថាពួកហោរាមានត្រឹមតែនៅក្នុងអំឡុងនៃសម័យគម្ពីរសញ្ញាថ្មីទេឬអី? ឬមួយក៏ព្រះនៅតែ បន្តប្រទានពួកហោរាដល់ពួកជំនុំរបស់ទ្រង់ក្រោយៗមកទៀត បន្ទាប់ពីសម័យគម្ពីរសញ្ញាថ្មីនេះទៀត? អ្នកអាត់វេនទីស្ទដំបូងបានរកឃើញចម្លើយនៅក្នុងខគម្ពីរអេភេសូរ 4:13 នេះឯង។ ក្បួនច្បាប់សំខាន់ នៅក្នុងខនេះ ក៏អាចប្រៀបធៀបទៅនឹងរូបស័ព្ទអំពីកាប់ពីទែនកប៉ាល់បានដែរ។ កាប់ពីទែនកប៉ាល់ត្រូវ តែធ្វើតាមបទបញ្ជា មុនពេលដែលគាត់បើកកប៉ាល់របស់គាត់ចេញទៅ។ នៅពេលដែលកប៉ាល់ជិតទៅ ដល់កំពង់ផែនោះ កាប់ពីទែនបានដឹងថានឹងមានអ្នកប្រាប់ផ្លូវម្នាក់ឡើងមកលើកប៉ាល់របស់គាត់ ដើម្បីនឹងជួយនាំកប៉ាល់នោះទៅឱ្យដល់កំពង់ផែ។ កាប់ពីទែនកប៉ាល់ត្រូវតែអនុញ្ញាតឱ្យអ្នកប្រាប់ផ្លូវឡើងមក លើកប៉ាល់របស់គាត់។ កាប់ពីទែនត្រូវធ្វើតាមអ្នកប្រាប់ផ្លូវនោះ។ អ្នកប្រាប់ផ្លូវគឺជារូបស័ព្ទមួយតំណាង ឱ្យហោរាមកពីព្រះ។ រីឯកាប់ពីទែនកប៉ាល់វិញនោះ គឺជារូបស័ព្ទតំណាងឱ្យអ្នកស្មោះត្រង់សេវេនដេយ អាត់វេនទីស្ទ។ «តើអ្នកណាខ្លះនឹងធ្វើតាមបទបញ្ជានៅក្នុងការបើកបរកប៉ាល់នោះ? គឺជាអ្នកដែលបាន បដិសេធអ្នកប្រាប់ផ្លូវនោះ? ឬក៏ជាអ្នកដែលបានទទួលយកអ្នកប្រាប់ផ្លូវម្នាក់នោះ ដូចដែលពួកគេត្រូវបានបង្គាប់ឱ្យធ្វើនោះ? លោកអ្នកគឺជាវិនិច្ឆ័យ»។ ដកស្រង់ពី Uriah Smith។ «តើពួកយើងបានបោះបង់ ព្រះគម្ពីរទៅគាំទ្រដល់ការបើកសំដែង [របស់អ្នកស្រីអែល្លីន វ៉ៃត៍] ដែរឬទេ?»។ ដកស្រង់ពី The Advent Review and Sabbath Herald, January 13, 1863, page 52, adapted។

`សូមអានខគម្ពីរអេសាយ 5:4។ នៅក្នុងខនេះ ព្រះអម្ចាស់បានមានបន្ទូលថា «តើគួរឲ្យអញធ្វើអ្វីទៀតដល់ចំការទំពាំងបាយជូររបស់អញ ដែលអញលះបង់មិនបានធ្វើនោះ [ដែរឬទេ?]»។ ចំការទំពាំងបាយជូរគឺជារូបស័ព្ទមួយតំណាងឱ្យពួកជំនុំរបស់ព្រះ។ តើព្រះបានប្រទានអំណោយទានអ្វីខ្លះដល់ ពួកជំនុំរបស់យើង? តើសំណេររបស់អ្នកស្រីអែល្លីន ជីវ៉ៃត៍គឺជាផ្នែកនៃអំណោយរបស់ព្រះដល់យើងនោះ ដោយរបៀបណា?`