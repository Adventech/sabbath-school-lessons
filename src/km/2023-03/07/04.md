---
title:  ព្រះយេស៊ូវដែលជាអ្នកប្រទានអំណោយទាន
date:  08/08/2023
---

> <p></p>
> «ទ្រង់បានយាងឡើងទៅឯស្ថានខ្ពស់ ទ្រង់បានចាប់ពួកឈ្លើយនាំទៅជាឈ្លើយ ព្រមទាំងទទួល អំណោយទានសម្រាប់ចែកឲ្យដល់មនុស្ស គឺដល់ទាំងមនុស្សបះបោរផង ដើម្បីឲ្យព្រះដ៏ជាព្រះយេហូវ៉ាបាន គង់នៅជាមួយនឹងគេ» (ទំនុកដំកើង 68:18)។

`«តែមានព្រះគុណផ្តល់មកយើងរាល់គ្នារៀងរាល់ខ្លួន តាមខ្នាតអំណោយទាននៃព្រះគ្រីស្ទ បាន ជាទ្រង់មានព្រះបន្ទូលថា «ដែលបានយាងឡើងទៅស្ថានខ្ពស់ នោះទ្រង់បានចាប់ពួកឈ្លើយនាំទៅជាឈ្លើយ ហើយបានប្រទានអំណោយទានដល់មនុស្ស» តែដែលថា ទ្រង់យាងឡើងទៅនោះ តើមានន័យ ដូចម្តេច បើមិនមែនថា ទ្រង់បានយាងចុះទៅដល់ស្ថានទាបក្រោមដីជាមុនប៉ុណ្ណោះ ឯព្រះដែលយាងចុះ ទៅនោះ គឺជាព្រះដដែល ដែលបានយាងឡើងផុតអស់ទាំងជាន់នៅស្ថានសួគ៌ ដើម្បីឲ្យទ្រង់បានគង់នៅ ពេញគ្រប់ទាំងអស់» (អេភេសូរ 4:7-10)។ តើនៅក្នុងខទាំងនេះ លោកប៉ុលកំពុងតែមានប្រសាសន៍អំពីអ្វី?`

នៅក្នុងខគម្ពីរអេភេសូរ 4:7-10 លោកប៉ុលបានប្រើសម្រង់មតិពីខគម្ពីរទំនុកដំកើង 68:18។ សម្រង់មតិនេះបានបង្ហាញយើងថាព្រះយេស៊ូវក៏ប្រៀបដូចជាមេទ័ពដ៏ខ្លាំងពូកែម្នាក់ ដែលបានច្បាំង ឈ្នះខ្មាំងសត្រូវរបស់ទ្រង់នៅក្នុងសង្គ្រាម។ បន្ទាប់ពីសង្គ្រាមរួច មេទ័ពបានឡើងទៅលើភ្នំ ដែលមានទីក្រុងរបស់ទ្រង់សាងសង់នៅទីនោះ។ មេទ័ពបាននាំឈ្លើយពីសង្គ្រាម ទៅជាមួយនឹងទ្រង់ (សូមអានខគម្ពីរ ទំនុកដំកើង 68:1, 2)។ បន្ទាប់មក មេដឹកនាំបានប្រមូលរបឹបពីមនុស្សទាំងអស់ដែលបានចាញ់សង្គ្រាម នោះ។ នៅក្នុងខគម្ពីរអេភេសូរ 4:7-10 លោកប៉ុលបានផ្លាស់ប្តូររូបស័ព្ទនេះបន្តិច។ នៅក្នុងរូបស័ព្ទរបស់ លោកប៉ុលនេះ ព្រះយេស៊ូវគឺជាអ្នកប្រទានអំណោយទានទាំងឡាយ។

តើលោកអ្នកបានឃើញហេតុការណ៍អ្វីបានកើតឡើងដំបូងគេនៅក្នុងខគម្ពីរទំនុកដំកើង 68:18 នោះ? ជាដំបូង ព្រះយេស៊ូវបានយាងទៅឯស្ថានសួគ៌ បន្ទាប់ពីទ្រង់បានរស់ពីស្លាប់ឡើងវិញនោះ (អេភេសូរ 1:21-23)។ បន្ទាប់មក ព្រះយេស៊ូវបានយាងត្រឡប់មកផែនដីវិញ ព្រមទាំងប្រទានអំណោយ ទានដល់រាស្ត្ររបស់ទ្រង់ផងដែរ។ព្រះយេស៊ូវបានរក្សាសេចក្តីសន្យារបស់ទ្រង់ទាំងអស់។ រូបស័ព្ទទាំងនេះគឺជាវិធីសាស្ត្ររបស់លោកប៉ុលនៅក្នុងការបង្ហាញយើង អំពីថ្ងៃបុណ្យទី50។ ថ្ងៃបុណ្យទី50គឺជាពេល វេលាមួយ នៅពេលដែលព្រះបានចាក់ព្រះវិញ្ញាណបរិសុទ្ធរបស់ទ្រង់មកលើពួកជំនុំ (សូមអានបទគម្ពីរ កិច្ចការ ជំពូក2)។ លោកប៉ុលបានប្រាប់យើង អំពីសេចក្តីពិតនៃព្រះគម្ពីរនេះ នៅក្នុងខគម្ពីរអេភេសូរ 4:11, 22)។ ខទាំងនេះបានបង្ហាញថាអំណោយទានដែលព្រះយេស៊ូវបានប្រទានដល់ពួកជំនុំរបស់ទ្រង់ នោះ គឺជាអំណោយទានមកពីព្រះវិញ្ញាណបរិសុទ្ធ។

«ព្រះយេស៊ូវបានយាងទៅឯស្ថានសួគ៌ បន្ទាប់ពីទ្រង់បានឈ្នះរួចមក។ ព្រះយេស៊ូវបានប្រទាន អំណោយទានដល់ពួកសិស្សរបស់ទ្រង់។ បន្ទាប់ពីព្រះយេស៊ូវបានយាងទៅស្ថានសួគ៌ហើយនោះ ព្រះបាន រក្សាសេចក្តីសន្យារបស់ទ្រង់។ ទ្រង់បានបញ្ជូនព្រះវិញ្ញាណរបស់ទ្រង់មកកាន់ពួកជំនុំ។ ការយាងមករបស់ ព្រះវិញ្ញាណ ក៏ប្រៀបដូចជាខ្យល់បក់កំហុកយ៉ាងដូច្នោះដែរ ដោយបានបំពេញកន្លែងទាំងមូល ដែលពួក សិស្សរបស់ព្រះយេស៊ូវបានរង់ចាំនោះ។ តើមានអ្វីបានកើតឡើង? គឺមានមនុស្សរាប់ពាន់នាក់បានទទួល យកព្រះយេស៊ូវនៅក្នុងរយៈពេលត្រឹមតែមួយថ្ងៃប៉ុណ្ណោះ»។ ដកស្រង់ពី Ellen G. White, Ye Shall Receive Power, page 158, adapted។

`តើលោកអ្នកបានរកឃើញនូវការកម្សាន្តចិត្តអ្វីដែរ ពីខគម្ពីរអេភេសូរ 4:6-10 នេះ? តើខទាំង នេះបានបង្រៀនយើងយ៉ាងដូចម្តេច អំពីអ្វីដែលព្រះយេស៊ូវបានធ្វើសម្រាប់យើង ហើយនឹងនៅតែធ្វើបន្ត ធ្វើសម្រាប់យើងនោះ?`