---
title:  បានប្រកបដោយសេចក្តីសុខសាន្តនៅក្នុងព្រះវិញ្ញាណ
date:  06/08/2023
---

`សូមអានខគម្ពីរអេភេសូរ 4:1-16។ តើលោកប៉ុលបានលើកទឹកចិត្តសមាជិកនៃពួកជំនុំឱ្យបានប្រកបដោយសេចក្តីសុខសាន្ត និងឱ្យបានស្ថិតនៅក្នុងសេចក្តីសញ្ញាជាមួយនឹងគ្នានោះដោយរបៀប ណា?`

លោកប៉ុលបានចាប់ផ្តើមផ្នែកទី2នៅក្នុងកណ្ឌគម្ពីរអេភេសូរ (ជំពូក4-6) ជាមួយនឹងការប្រកាស ដ៏ពិសេសមួយ។ គាត់បានសូមឱ្យសមាជិកនៃពួកជំនុំបានប្រកបដោយសេចក្តីសុខសាន្ត និងស្ថិតនៅក្នុង សេចក្តីសញ្ញាជាមួយនឹងគ្នាទៅវិញទៅមក។ ការប្រកាសរបស់លោកប៉ុលបានចែកចេញជា2ផ្នែក។ ផ្នែកទី1 នៅក្នុងខគម្ពីរអេភេសូរ 4:1-6 លោកបានសូមឱ្យសមាជិកនៃពួកជំនុំបានប្រកបដោយសេចក្តី សុខសាន្តជាមួយនឹងគ្នាទៅវិញទៅមក នៅក្នុងព្រះវិញ្ញាណបរិសុទ្ធ។ លោកប៉ុលបានបង្ហាញយើង អំពីបញ្ជីនៃចំណុច7យ៉ាងដែលបានជួយឱ្យពួកជំនុំបានប្រកបដោយសេចក្តីសុខសាន្ត និងស្ថិតនៅក្នុងសេចក្តី សញ្ញាជាមួយនឹងគ្នានោះ (អេភេសូរ 4:4-6)។ ផ្នែកទី2 នៅក្នុងខគម្ពីរអេភេសូរ 4:7-16 លោកប៉ុល បានមានប្រសាសន៍ថាព្រះយេស៊ូវគឺជាអ្នកដែលបានប្រទានព្រះគុណដល់រាស្ត្ររបស់ទ្រង់។ ព្រះគុណរបស់ព្រះយេស៊ូវបានជួយឱ្យរាស្ត្ររបស់ទ្រង់បានដឹងអំពីរបៀបចែកចាយដំណឹងល្អជាមួយនឹងអ្នកដទៃ (អេភេសូរ 4:7-10)។ សមាជិកនៃពួកជំនុំទាំងអស់បានរួបរួមជួយឱ្យពួកជំនុំនៅតែមានសុខភាពល្អ លូតសាស់ និងក្លាយមកជាក្រុមតែមួយនៅក្នុងព្រះយេស៊ូវ (អេភេសូរ 4:11-16)។

លោកប៉ុលបានចាប់ផ្តើមបទគម្ពីរអេភេសូរ ជំពូក4 ជាមួយនឹងការអញ្ជើញមួយ។ លោកប៉ុល បានអញ្ជើញអ្នកគ្រីស្ទានឱ្យ «រស់នៅ ឲ្យបានសមរម្យនឹងការត្រាស់ហៅនោះ» (អេភេសូរ 4៖1, គខប)។ ពាក្យសរសេរថា «រស់នៅ» នៅក្នុងខនេះ ក៏មានន័យថា «ប្រព្រឺត្ត» ផងដែរ (សូមអានខគម្ពីរអេភេសូរ 2:2, 10; អេភេសូរ 4:17; អេភេសូរ 5:2, 8, 15)។ នៅពេលដែលលោកប៉ុលបានមានប្រសាសន៍ថាយើងត្រូវបានត្រាស់ហៅនោះ គាត់ចង់មានន័យថាព្រះបានត្រាស់ហៅយើងឱ្យទទួលយកជំនឿគ្រីស្ទាន ព្រមទាំងធ្វើតាមជំនឿនោះផង (អេភេសូរ 1:18; អេភេសូរ 2:4-6, 13)។ លោកប៉ុលចង់ឱ្យឥរិយាបថ របស់យើងបានបង្ហាញអំពីផែនការរបស់ព្រះនៅក្នុងការសង្គ្រោះមនុស្សលោក (អេភេសូរ 4:9, 10)។ ដូច្នេះហើយ លោកប៉ុលបានសូមឱ្យយើងធ្វើរឿងទាំងនេះ ទើបអាចទៅរកសេចក្តីសុខសាន្ត និងសេចក្តី សញ្ញានៅក្នុងពួកជំនុំ (អេភេសូរ 4:1-3)។ លោកប៉ុលក៏បានសូមឱ្យយើង (1) ប្រកបដោយសេចក្តីស្រឡាញ់ (2) សេចក្តីអត់ធ្មត់ និង (3) ដោយគ្មានអំនួតនៅក្នុងចិត្តរបស់យើង។

សូមក្រឡេកមើលឥរិយាបថទាំង3យ៉ាងនេះ។

**ការបន្ទាបខ្លួន។** លោកប៉ុលបានបកស្រាយអំពីអត្ថន័យនៃការបន្ទាបខ្លួន ឬការដែលគ្មានអំនួត នៅក្នុងចិត្តរបស់យើង (អេភេសូរ 4:2)។ លោកប៉ុលបានមានប្រសាសន៍ថាមនុស្សបន្ទាបតែងតែជួយដល់អ្នកដទៃ។ មនុស្សបន្ទាបខ្លួនក៏បានគិតថាអ្នកដទៃសំខាន់ជាងខ្លួនគេផងដែរ (ភីលីព 2:3)។ ការ បន្ទាបខ្លួន និងការមិនមានអំនួតនៅក្នុងចិត្តរបស់លោកអ្នក ពុំមានន័យថាលោកអ្នកមានអារម្មណ៍ថាលោក អ្នកគ្មានតម្លៃនោះឡើយ (សូមអានខគម្ពីរកូឡូស 2:18, 23)។ ការបន្ទាបខ្លួនមានន័យថាលោកអ្នក បានឃើញតម្លៃនៃអ្នកដទៃ ហើយលោកអ្នកក៏រីករាយនៅក្នុងការបម្រើពួកគេផងដែរ។

**វិញ្ញាណនៃសេចក្តីស្រឡាញ់។** លោកប៉ុលក៏បានសូមឱ្យយើងមានចិត្តសុខភាពរាបសា ឬប្រកប ដោយសេចក្តីស្រឡាញ់ផងដែរ (អេភេសូរ 4:2)។ វិញ្ញាណនៃសេចក្តីស្រឡាញ់គឺសំដៅទៅលើចិត្តសប្បុរស នោះឯង។

**សេចក្តីអត់ធ្មត់។** ចំណុចចុងក្រោយ មនុស្សបន្ទាបខ្លួនគឺជាមនុស្សចិត្តត្រជាក់ ដែលពេញទៅ ដោយសេចក្តីជំនឿ នៅក្នុងគ្រាលំបាកៗ។