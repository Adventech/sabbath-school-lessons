---
title:  យើងជាគ្រួសារតែមួយនៅក្នុងព្រះយេស៊ូវគ្រីស្ទ
date:  07/08/2023
---

`កាលពីម្សិលមិញ យើងបាននិយាយថាលោកប៉ុលបានបង្ហាញបញ្ជីនៃចំណុចទាំង7យ៉ាង ដែល បានជួយឱ្យពួកជំនុំបានប្រកបដោយសេចក្តីសុខសាន្ត និងស្ថិតនៅក្នុងសេចក្តីសញ្ញាជាមួយនឹងគ្នាទៅវិញ ទៅមក (អេភេសូរ 4:4-6)។ តើចំណុចទាំង7យ៉ាងនៅក្នុងបញ្ជីរបស់លោកប៉ុលនោះ គឺជាអ្វីខ្លះ?`

សូមក្រឡេកមើលបញ្ជីរបស់លោកប៉ុល៖

**1. រូបកាយតែមួយ។** បញ្ជីរបស់លោកប៉ុលបានចាប់ផ្តើមឡើងជាមួយ «រូបកាយតែ1» (អេភេសូរ 4:4)។ រូបកាយគឺជារូបស័ព្ទមួយតំណាងឱ្យពួកជំនុំ (អេភេសូរ 4:12, 16; អេភេសូរ 1:23; អេភេសូរ 5:23, 29, 30)។

**2. វិញ្ញាណតែមួយ។** សូមអានខគម្ពីរអេភេសូរ 4:4។

**3. សេចក្តីសង្ឃឹមតែមួយ។** លោកប៉ុលបានមានប្រសាសន៍ថាព្រះ «បានហៅអ្នករាល់គ្នាមក ក្នុងសេចក្តីសង្ឃឹមតែ1» (អេភេសូរ 4:4)។

**4. ព្រះអម្ចាស់តែមួយ។** យោងទៅតាមពាក្យទាំងនេះ លោកប៉ុលចង់សំដៅទៅលើព្រះយេស៊ូវ។

**5. សេចក្តីជំនឿតែមួយ។** ពាក្យទាំងនេះសំដៅទៅលើការបង្រៀនខាងឯផ្នែកគ្រីស្ទានរបស់យើង (អេភេសូរ 4:13; កូឡូស 1:23; កូឡូស 2:7; កាឡាទី 1:23; ធីម៉ូថេទី1 4:1, 6)។

**6. បុណ្យជ្រមុជទឹក។** (សូមប្រៀបធៀបខគម្ពីរអេភេសូរ 5:26)។

**7. ព្រះ និងព្រះវរបិតាតែមួយ។** ព្រះគឺជាព្រះវរបិតារបស់យើងទាំងអស់គ្នា។ គាត់បានគ្រប់គ្រង អ្វីៗគ្រប់យ៉ាង។

តើលោកប៉ុលកំពុងតែប្រាប់យើងអំពីសេចក្តីពិតពិសេសអ្វី នៅក្នុងព្រះគម្ពីរអំពីព្រះនោះ? នៅ ក្នុងនាមជាព្រះវរបិតារបស់យើង ព្រះគឺជាអ្នកបង្កើតយើង។ ម្ល៉ោះហើយ បានជាលោកប៉ុលបានមានប្រសាសន៍ ថាព្រះបានគ្រប់គ្រងអ្វីៗទាំងអស់នោះ។

លោកប៉ុលបានបង្រៀនយើងពីគោលគំនិតសំខាន់ៗ2យ៉ាង អំពីសេចក្តីសុខសាន្ត និងសេចក្តី សញ្ញានៅក្នុងពួកជំនុំ (អេភេសូរ 4:1-6)។ ចំណុចទី1 សេចក្តីសុខសាន្ត និងសេចក្តីសញ្ញាបានមកពីចំណុចទាំង7យ៉ាង ដែលមាននៅក្នុងបញ្ជីរបស់លោកប៉ុល (អេភេសូរ 4:1-6)។ ចំណុចទី2 ប្រសិនបើ យើងចង់បានសេចក្តីសុខសាន្ត និងសេចក្តីសញ្ញានៅក្នុងពួកជំនុំនោះ យើងត្រូវតែអនុវត្តផ្នែករបស់យើង។ យើងត្រូវតែធ្វើការរួមគ្នាជាមួយនឹងព្រះវិញ្ញាណបរិសុទ្ធ ដើម្បីឱ្យសេចក្តីសុខសាន្ត និងសេចក្តីសញ្ញាបាន លូតលាស់ឡើងនៅក្នុងពួកជំនុំ។ យើងអាចនឹងបរាជ័យនៅពេលណាមួយ។ យើងក៏អាចនឹងយំ អំពីកំហុស ដែលយើងបានព្យាយាមធ្វើឱ្យសេចក្តីសុខសាន្ត និងសេចក្តីសញ្ញាបានកើតឡើងនៅក្នុងពួកជំនុំនោះដែរ។ ទោះយើងមានកំហុសយ៉ាងណាក៏ដោយ ក៏យើងគួរតែរីករាយចំពោះកិច្ចការរបស់ព្រះនៅក្នុងព្រះយេស៊ូវ ផងដែរ។ ព្រះបានធ្វើការនៅក្នុងព្រះយេស៊ូវ ដើម្បីឱ្យសេចក្តីសុខសាន្ត និងសេចក្តីសញ្ញាអាចកើតឡើង បាន (អេភេសូរ 4:3)។ នៅពេលដែលយើងនឹកចាំពីភាពរីករាយនៅក្នុងកិច្ចការរបស់ព្រះនោះ យើងប្រាកដជាខិតខំធ្វើឱ្យសេចក្តីសុខសាន្ត និងសេចក្តីសញ្ញាកើតឡើងជាមិនខាន។ យើងនឹងបានដឹងថាយើង កំពុងតែធ្វើកិច្ចការរួមគ្នាជាមួយនឹងព្រះ នៅក្នុងព័ន្ធកិច្ចរបស់ទ្រង់ហើយ។

`សូមអានខគម្ពីរអេភេសូរ 4:4-6 ម្តងទៀត។ តើខទាំងនេះបានធ្វើឱ្យយើងមានអារម្មណ៍យ៉ាង ណាដែរ? តើខទាំងនេះគួរតែធ្វើឱ្យយើងមានអារម្មណ៍យ៉ាងដូចម្តេចដែរ នៅពេលដែលយើងនឹកចាំថាព្រះបានទទួលយកយើង ដោយសារតែព្រះយេស៊ូវនោះ?`