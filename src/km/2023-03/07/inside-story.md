---
title:  បានលះបង់ពិតប្រាកដដែរឬទេ? វគ្គ4
date:  11/08/2023
---

ប្រហែលមួយឆ្នាំបានកន្លែងផុតទៅ។ នាងអាល់មីរ៉ាបានអធិស្ឋាន និងអានព្រះគម្ពីរជារៀងរាល់ យប់ ដើម្បីការពារកុំឱ្យអារក្សមករកនាង។ នាងបានចូលព្រះវិហារជារៀងរាល់ថ្ងៃសប្បាតហ៍ ទាំងរងនូវ ការបៀតបៀនយ៉ាងឈឺចាប់ រួមទាំងការគំរាមកំហែងពីឪពុកម្តាយ សាច់ញាតិ និងអ្នកជិតខាងផងដែរ។ ប៉ុន្តែ ជីវិតរបស់នាងដែលនៅសេសសល់នេះនៅតែមិនបានផ្លាស់ប្តូរ។ នាងបានទៅសាលានៅចុងសប្តាហ៍ ហើយនាងក៏តែងតែទៅជប់លៀងជាមួយនឹងមិត្តភក្តិនៅឯក្លឹបនៅពេលយប់ និងចុងសប្តាហ៍ផងដែរ។

នៅអាយុ18ឆ្នាំ នាងអាល់មីរ៉ាបានឈានទៅដល់ផ្លូវបំបែកនៅក្នុងជំនឿគ្រីស្ទានរបស់នាង។ នាងបានឆ្ងល់សំណួរមួយ ដែលនាងមិនអាចឆ្លើយបាន។ នាងមិនអាចយល់ថាហេតុអ្វីបានជាព្រះគម្ពីរ ចែងថាការសុគតរបស់ព្រះគឺជាការលះបង់ទៅវិញនោះ។ ចំពោះនាង ការសុគតរបស់ព្រះយេស៊ូវហាក់ ដូចជាមិនមែនជាការលះបង់ទាល់តែសោះ។ ដ្បិតនៅពេលដែលទ្រង់ត្រូវគេវាយ និងត្រូវគេឆ្កាងយ៉ាង ព្រៃផ្សៃនោះ ទ្រង់បានជ្រាបថាទ្រង់នឹងរស់ឡើងវិញម្តងទៀត ដូច្នេះ តើហេតុអ្វីបានជាការសុគតរបស់ទ្រង់ គឺជាការលះបង់យ៉ាងដូច្នេះ? ផ្ទុយទៅវិញ នាងអាល់មីរ៉ាបានប្រឈមនឹងការបៀតបៀនជារៀងរាល់ថ្ងៃ សប្បាតហ៍ ហើយនាងបានប្រាប់ថានាងបានលះបង់ទំនាក់ទំនងរបស់នាងជាមួយនឹងឪពុកម្តាយ សាច់ញាតិ និងមិត្តភក្តិរបស់នាង ដើម្បីព្រះយេស៊ូវ។ នាងមិនថារឿងរបស់នាងនឹងត្រូវបញ្ចប់យ៉ាងណានោះទេ។ នាងហាក់ដូចជាបានលះបង់ច្រើនជាងព្រះយេស៊ូវទៅទៀត។ នាងបានអធិស្ឋានសូមចម្លើយ ទាំងងឿង ឆ្ងល់។ នាងបាននិយាយថា «ឱព្រះយេស៊ូវអើយ ទូលបង្គំបានអាននៅក្នុងព្រះគម្ពីរថាទូលបង្គំត្រូវតែទូលប្រាប់ទ្រង់អំពីកង្វល់របស់ទូលបង្គំ ហើយទ្រង់ នឹងឆ្លើយតបដល់ទូលបង្គំ នេះគឺជាអ្វីដែលទូលបង្គំ ចង់ទូលសូម គឺថា ទូលបង្គំនឹងអានអំពីជីវិតរបស់ទ្រង់ នៅក្នុងកណ្ឌគម្ពីរនៃដំណឹងល្អ ព្រមទាំងអានសៀវភៅ ព្រះនៃសេចក្តីស្រឡាញ់ជារៀងរាល់ថ្ងៃផងដែរ។ ដូច្នេះហើយ សូមទ្រង់បង្ហាញទូលបង្គំអំពីអត្ថន័យនៃការសុគតរបស់ទ្រង់នៅលើឈើឆ្កាង ព្រមទាំងបង្ហាញទូលបង្គំអំពីមូលហេតុថាហេតុអ្វីបានជាការលះបង់ របស់ទ្រង់អស្ចារ្យនោះផង»។ នាងអាល់មីរ៉ាមិនចង់អានព្រះគម្ពីរ ឬសៀវភៅព្រះនៃសេចក្តីស្រឡាញ់របស់ អ្នកស្រីអែល្លីន ជីវ៉ៃត៍នោះឡើយ ប៉ុន្តែ នាងត្រូវតែបង្ខំចិត្តអានសៀវភៅទាំង2ក្បាលនោះជារៀងរាល់ថ្ងៃ។ ដំបូង នាងបានព្យាយាមប្រឆាំងទាស់នឹងភាពខ្ជិលរបស់នាង ខណៈពេលដែលនាងអានសៀវភៅទាំងនោះ។ នាងពុំមានទំនាក់ទំនងជាមួយនឹងព្រះយេស៊ូវនោះឡើយ។ ទោះបីជានាងបានថ្វាយបង្គំនៅថ្ងៃសប្បាតហ៍ ក៏ដោយ ក៏នាងនៅតែរស់នៅទៅតាមរបៀបនាងដដែល នៅចុងសប្តាហ៍។ នាងអាល់មីរ៉ាបានបន្តអាន សៀវភៅទាំងនោះ ហើយនាងរកឃើញចម្លើយមួយ។ នាងបានអាននៅក្នុងសៀវភៅព្រះនៃសេចក្តីស្រឡាញ់ យ៉ាងដូច្នេះថា៖ «សាតាំងបានពញ្ញាក់ព្រះយេស៊ូវជាមួយនឹងសេចក្តីល្បួងដ៏កាចសាហាវរបស់វា។ ព្រះអង្គ សង្គ្រោះមិនអាចទតឃើញពីខ្លោងទ្វារនៃសេចក្តីស្លាប់បានឡើយ។ សេចក្តីសង្ឃឹមមិនបានបង្ហាញទ្រង់ថាទ្រង់នឹងក្លាយទៅជាអ្នកគ្រប់គ្រង បន្ទាប់ពីទ្រង់បានរស់ពីស្លាប់ឡើងវិញ ឬប្រាប់ទ្រង់អំពីតង្វាយដែល ព្រះវរបិតានឹងទទួលយកនោះឡើយ។ ទ្រង់បានព្រួយព្រះទ័យខ្លាចក្រែងអំពើបាបនោះជាទីស្អប់ខ្ពើមបំផុត ដល់ព្រះ ដោយនាំឱ្យទ្រង់ និងព្រះវរបិតាទ្រង់ត្រូវបែកពីគ្នាជារៀងរហូតនោះ» (p.753)។

នេះគឺជាចម្លើយឆ្លើយតបទៅនឹងសំណួររបស់នាង។ ព្រះយេស៊ូវក៏ធ្លាប់ព្រួយព្រះទ័យថាទ្រង់ នឹងសុគតជារៀងរហូតនោះដែរ ប៉ុន្តែ ទ្រង់បានត្រៀមលក្ខណៈទទួលហានិភ័យជំនួសជាស្រេច។ ព័ត៌មាន នេះបានប្រាប់នាងថាទ្រង់ក៏មិនបានជ្រាបថាចុងបញ្ចប់នឹងទៅជាយ៉ាងណា ដូចដែលនាងមិនបានដឹងថារឿង របស់នាងនឹងត្រូវបញ្ចប់យ៉ាងណានោះដែរ។ ប៉ុន្តែ ទ្រង់បានយកជីវិតរបស់ទ្រង់មកប្រថុយ ដើម្បីសង្គ្រោះ នាងវិញ។ ដោយមានការភ្ញាក់ផ្អើលចំពោះសេចក្តីស្រឡាញ់ដ៏គ្មានទីបញ្ចប់នេះ បាននាំឱ្យនាងអធិស្ឋានយ៉ាងអស់ពីចិត្តយ៉ាងដូច្នេះថា៖ «ឱព្រះយេស៊ូវអើយ បើ ទោះបីជាគ្មានអ្នកណាម្នាក់ដើរតាមទ្រង់ក៏ដោយ ក៏ទូលបង្គំនៅ តែដើរតាមទ្រង់ ជានិច្ច»។ នាងបានសម្រេចចិត្តថ្វាយជីវិតរបស់នាងដល់ព្រះយេស៊ូវ តាមរយៈ ពិធីបុណ្យជ្រមុជទឹក។