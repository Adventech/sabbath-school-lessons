---
title:  ព្រឹត្តិការណ៍ដ៏គួរឱ្យភ័យខ្លាចនៅក្នុងប្រទេសរុស្ស៊ី វគ្គ1
date:  21/07/2023
---

ព្រឹត្តិការណ៍មិនប្រក្រតីបានចាប់ផ្តើមកើតឡើងជាបន្តបន្ទាប់នៅក្នុងផ្ទះ បន្ទាប់ពីកញ្ញាអាយុ16ឆ្នាំ អាល់មីរ៉ា (Almira) បានចុះឈ្មោះនៅក្នុងវគ្គសិក្សាខាងឯផ្នែកជំនឿអរូបីនៅក្នុងទីក្រុងបាសាគូរ៉ូស្តាន (Bashkortostan) នៃប្រទេសរុស្ស៊ី។

ពេលនោះគឺនៅឆ្នាំ1992។ សហភាពសូវៀតបានរលំមុនឆ្នាំនេះ1ឆ្នាំ ហើយប្រជាជនមានការចាប់អារម្មណ៍យ៉ាងខ្លាំង ចំពោះសាសនាដែលត្រូវបានហាមឃាត់។ ជនជាតិរុស្សុី2នាក់មកពីទីក្រុង មូស្គូ(Moscow) បានបង្ហាញខ្លួននៅក្នុងសាលារបស់នាងអាល់មីរ៉ា នៅក្នុងទីក្រុងស៊ីបាយ (Sibay) ដោយ បានផ្តល់វគ្គសិក្សាក្រៅម៉ោងទៅលើទស្សននៃការយល់ឃើញផ្សេងៗទៀត។

ឪពុកម្តាយរបស់នាងអាល់មីរ៉ាបានហាមមិនឱ្យនាងចូលវគ្គសិក្សានោះឡើយ។ ទោះជាយ៉ាង នេះក្តី គ្រូបង្រៀនជនជាតិរុស្សុីបានសន្យាថាពួកគេនឹងបង្ហាញអាថ៌កំបាំងមួយដ៏អស្ចារ្យ រួមទាំងវិធីព្យាបាល ជំងឺផងដែរ។ ម្ដាយរបស់នាងអាល់មីរ៉ាបានឈឺក្បាលអស់មួយរយៈពេល ហើយនាងអាល់មីរ៉ាពិតជាចង់ ជួយម្តាយនាងណាស់។ ដូច្នេះហើយ នាងបានលួចរៀនវគ្គសិក្សានោះ ដោយសម្ងាត់វិញ។ គ្រូបានបង្រៀន នាង ថានាងត្រូវបានហ៊ុំព័ទ្ធទៅដោយវិញ្ញាណល្អ និងវិញ្ញាណអាក្រក់ដែលមើលមិនឃើញ ហើយប្រសិន បើនាងអាចគ្រប់គ្រងពួកវាបាននោះ នាងនឹងធ្វើបាដិហារ្យជាមិនខាន។

នាងព្យាយាមអនុវត្តនូវអ្វីដែលនាងកំពុងតែរៀននោះ នៅក្នុងផ្ទះតែម្នាក់ឯង។ នាងបានសន្ទនា ជាមួយនឹងវិញ្ញាណដែលមើលមិនឃើញ នៅក្នុងផ្ទះរបស់នាង ដោយនិយាយថានាងចង់គ្រប់គ្រងពួកវា។ នៅយប់នោះ ពេលដែលនាងបិទភ្លើងរៀបនឹងចូលគេងនោះ នាងហាក់ដូចជាមានអារម្មណ៍ថាមាននរណា ម្នាក់ទៀតនៅក្នុងបន្ទប់នោះ។ មួយសន្ទុះក្រោយមក វាបានបង្ហាញខ្លួនវានៅពេលថ្ងៃ នៅពេលដែលនាង នៅផ្ទះតែម្នាក់ឯង។ ពេលខ្លះនាងក៏បានសង្កេតឃើញស្រមោលរត់កាត់បង្អួចផងដែរ។

នាងមិនខ្លាចវិញ្ញាណនោះឡើយ។ នាងបានគិតថានាងខ្លាំងពូកែ ហើយនាងក៏កំពុងតែធ្វើដំណើរ ទៅចាប់វិញ្ញាណមើលមិនឃើញនោះផងដែរ។

ចំណេរក្រោយមក នាងបានដឹងថាវិញ្ញាណនោះខ្លាំងជាងនាង។ ហើយនាងមិនអាចគ្រប់គ្រង វាបានឡើយ។ នាងបានឈប់បិទភ្លើង នៅពេលដែលនាងចូលគេងនៅពេលយប់ ដោយសារតែខ្លាចខ្លាំង ពេក។ នាងមិនហ៊ានបិទភ្នែកគេងនោះឡើយ។ នៅទីបំផុត នាងក៏គេងលក់ទៅ ប៉ុន្តែ នាងបានយល់សប្តិ អាក្រក់។

នាងអាល់មីរ៉ាបានសូមឱ្យម្តាយរបស់នាងគេងកំដរនាង ដោយក្តីអស់សង្ឃឹម។ ប៉ុន្តែ ម្តាយនាង បានបដិសេធ បន្ទាប់ពីគេងបានប៉ុន្មានថ្ងៃរួចមក។ គាត់បាននិយាយថាគាត់តែងយល់សប្តិអាក្រក់ជានិច្ច។

នៅក្នុងរយៈពេល6ខែក្រោយមក ជីវិតរបស់នាងអាល់មីរ៉ាបានធ្លាក់ចុះយ៉ាងខ្លាំង។ ពិន្ទុរបស់ នាងបានធ្លាក់ចុះ ហើយនាងហាក់ដូចជាមានជម្លោះឥតឈប់ឈរជាមួយនឹងគ្រូ មិត្តភក្តិ និងឪពុកម្តាយ របស់នាងឥតឈប់ឈរ។ នាងមានការភ័យខ្លាចយ៉ាងខ្លាំង។ ហើយនាងក៏មិនដឹងថានាងត្រូវត្រឡប់ក្រោយ វិញយ៉ាងដូចម្តេចដែរ។