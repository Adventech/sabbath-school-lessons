---
title:  ការសិក្សាបន្ថែម
date:  21/07/2023
---

នៅក្នុងសំបុត្រទៅកាន់ពួកជំនុំអេភេសូរ លោកប៉ុលតែងតែផ្តល់គន្លឹះតាមរយៈរឿងមួយ ដ៏ពិសេស។ រឿងនេះគឺស្តីអំពីផែនការរបស់ព្រះនៅក្នុងការសង្គ្រោះមនុស្សលោកចេញពីអំពើបាប។ រឿង នេះបានចែកចេញជា6ផ្នែក៖

1\. ព្រះបានជ្រើសរើសសង្គ្រោះរាស្ត្ររបស់ទ្រង់ចេញពីអំពើបាប។ ព្រះបានរៀបចំផែនការមួយ ដើម្បីសង្គ្រោះពួកគេ។ ទ្រង់បានរៀបចំផែនការនេះ មុនពេលដែលទ្រង់បានបង្កើតផ្ទៃមេឃ និងផែនដីមក ម្ល៉េះ (អេភេសូរ 1:4, 5, 11)។

2\. មុនពេលដែលរាស្ត្ររបស់ព្រះបានទទួលយកព្រះយេស៊ូវនោះ ពួកគេក៏ធ្លាប់បាត់បង់នៅក្នុង អំពើបាបផងដែរ។ ជីវិតចាស់របស់ពួកគេអាក្រក់ (អេភេសូរ 2:1-3, 11, 12; អេភេសូរ 4:17-19, 22; អេភេសូរ 5:8)។

3\. ព្រះបានចាត់ព្រះយេស៊ូវឱ្យមកសង្គ្រោះរាស្ត្ររបស់ទ្រង់ (អេភេសូរ 1:7, 8; អេភេសូរ 2:4-6, 13-19; អេភេសូរ 4:1, 20, 21; អេភេសូរ 5:2, 8, 23, 25, 26)។

4\. រាស្ត្ររបស់ព្រះបានទទួលយកដំណឹងល្អដែលថាព្រះយេស៊ូវបានសង្គ្រោះពួកគេចេញពីអំពើ បាបរបស់ពួកគេនោះ (អេភេសូរ 1:12, 13 និងខដទៃទៀត)។ កាលពីមុន រាស្ត្ររបស់ព្រះពុំមានសេចក្តី សង្ឃឹមអ្វីឡើយ (អេភេសូរ 2:12)។ ឥឡូវនេះ ពួកគេបានមានសេចក្តីសង្ឃឹមនៅក្នុងព្រះយេស៊ូវ ដើម្បី ឱ្យពួកគេបានទទួលជីវិតមួយដ៏ល្អប្រសើរ និងមានសេចក្តីសង្ឃឹមថាពួកគេនឹងទទួលបានជីវិតអស់កល្ប នៅពេលអនាគត (អេភេសូរ 4:4; សូមប្រៀបធៀបខគម្ពីរអេភេសូរ 1:18)។

5\. កូនៗរបស់ព្រះមិនត្រឹមតែជាគ្រួសាររបស់ទ្រង់ប៉ុណ្ណោះទេ ពួកគេក៏ជាសិស្សរបស់ទ្រង់ផង ដែរ។ ក្នុងនាមជាសិស្សរបស់ទ្រង់ រាស្ត្ររបស់ព្រះបានរស់នៅក្នុងសម័យកាលដែលពោរពេញដោយគ្រោះថ្នាក់ និងហានិភ័យ នៅពេលដែលអំណាចនៃសេចក្តីអាក្រក់បានព្យាយាមធ្វើបាបពួកគេនោះ។ ព្រះបានប្រទាន ព្រះគុណរបស់ទ្រង់ និងអំណោយទានផ្សេងទៀតដល់យើង នៅពេលដែលយើងត្រូវការ (អេភេសូរ 1:15-23; អេភេសូរ 2:7; អេភេសូរ 6:8, 9)។ ដោយសារតែសិស្សរបស់ព្រះបានជឿទៅលើព្រះយេស៊ូវ នេះហើយ បានជាពួកគេបានក្លាយទៅជាពលរដ្ឋនៅក្នុងនគររបស់ទ្រង់ នៅពេលអនាគតនោះ (អេភេសូរ 1:21; អេភេសូរ 2:7, 19-22; អេភេសូរ 4:13, 15; អេភេសូរ 5:27)។

**សំណួរពិភាក្សា**

`1. រឿងដែលយើងបានឃើញនៅក្នុងកណ្ឌគម្ពីរអេភេសូរនេះ គឺស្តីអំពីអ្នកគ្រីស្ទាននៅក្នុងសម័យលោកប៉ុល។ រឿងរបស់ពួកគេក៏ជារឿងរបស់ពួកយើងផងដែរ។ តើនៅក្នុងរឿងខាងលើនេះ មានផ្នែកណាខ្លះ ដែលបានផ្តល់ក្តីសង្ឃឹមដល់លោកអ្នកនៅពេលឥឡូវនេះលើសជាងគេនោះ?`

`2. សូមប្រៀបធៀបការបកស្រាយរបស់លោកប៉ុល អំពីដំណឹងល្អនៅក្នុងខគម្ពីរអេភេសូរ 2:8-10 ជា មួយនឹងការបកស្រាយរបស់គាត់កាលពីមុន នៅក្នុងខគម្ពីររ៉ូម 1:16, 17។ តើការបកស្រាយទាំង2យ៉ាងនេះដូចគ្នានៅត្រង់ណា? ខុសគ្នានៅត្រង់ណា?`

`3. ទង្វើល្អរបស់យើងមិនអាចសង្គ្រោះយើងបានឡើយ។ ប៉ុន្តែ តើទង្វើល្អរបស់យើងមានផ្នែកសំខាន់អ្វី នៅក្នុងផែនការសង្គ្រោះរបស់ព្រះនោះ? សូមអានខគម្ពីរអេភេសូរ 2:10 សម្រាប់ចម្លើយ។`