---
title:  នៅឯស្ថានសួគ៌ជាមួយនឹងព្រះយេស៊ូវ
date:  18/07/2023
---

`តើអ្នកគ្រីស្ទានមានចំណែកនៅក្នុងការដែលទ្រង់រស់ពីស្លាប់ឡើងវិញ ការដែលទ្រង់យាងទៅ ស្ថានសួគ៌ និងការដែលទ្រង់គង់នៅលើបល្ល័ង្កនៃព្រះវរបិតាទ្រង់នោះដោយរបៀបណា? សូមអានខគម្ពីរ អេភេសូរ 2:6, 7 សម្រាប់ចម្លើយ។`

លោកប៉ុលបានជួយឱ្យយើងបានយល់អំពីចម្លើយឆ្លើយតបទៅនឹងសំណួររបស់យើងខាងលើ នេះ។ លោកប៉ុលបានបកស្រាយថាព្រះនឹងប្រោសអ្នកគ្រីស្ទានពីស្លាប់ឡើងវិញជាមួយនឹងព្រះយេស៊ូវ។ បន្ទាប់មក អ្នកគ្រីស្ទាននឹងទៅស្ថានសួគ៌ជាមួយនឹងព្រះយេស៊ូវ។ អ្នកគ្រីស្ទានក៏បានអង្គុយជាមួយនឹង ព្រះយេស៊ូវនៅលើបល្ល័ង្ករបស់ទ្រង់ផងដែរ។ ដូច្នេះ ពួកគេបានចូលរួមនៅក្នុងសិរីល្អរបស់ព្រះយេស៊ូវ។

ប្រសិនបើយើងចង់យល់នូវអ្វីដែលលោកប៉ុលបានមានប្រសាសន៍នោះ យើងត្រូវតែត្រឡប់ទៅ មើលខគម្ពីរអេភេសូរ 1:19-23 ឡើងវិញ។ នៅក្នុងខទាំងនេះ លោកប៉ុលបានប្រាប់យើងថា ព្រះយេស៊ូវ បានឈ្នះសង្គ្រាមប្រឆាំងទាស់នឹងសេចក្តីអាក្រក់ និងឈ្នះអំណាចខាងឯវិញ្ញាណទាំងអស់ នៅពេលដែល ទ្រង់បានសុគត បានរស់ពីស្លាប់ឡើងវិញ បានយាងទៅស្ថានសួគ៌ និងបានគង់នៅលើបល្ល័ង្ករបស់ទ្រង់នោះ។ អំណាចនៃសេចក្តីអាក្រក់ទាំងនេះគឺជាអំណាចតែមួយដែលបានគ្រប់គ្រងជីវិតនៃអ្នកអានរបស់លោកប៉ុលកាលពីមុននោះដែរ។ ប៉ុន្តែ ព្រះយេស៊ូវបានឈ្នះអំណាចអាក្រក់ទាំងនេះ ដោយសារតែទ្រង់បានរស់ពីស្លាប់ឡើងវិញ និងបានយាងទៅស្ថានសួគ៌ផងដែរ។ មែនហើយ អំណាចអាក្រក់ទាំងនេះបាន បន្តធ្វើឱ្យមនុស្សលោកមានគ្រោះថ្នាក់។ ប៉ុន្តែ ឥឡូវនេះ ព្រះយេស៊ូវមានអំណាចខ្លាំងជាងសាតាំង និងពួកទេវតាអាក្រក់របស់វាទាំងអស់។ អ្វីៗគ្រប់យ៉ាងបានផ្លាស់ប្តូរហើយ។

ជ័យជម្នះរបស់ព្រះយេស៊ូវទាស់នឹងអំពើបាបនេះគឺជាដំណឹងដ៏រំភើប និងមានឥទ្ធិពលដល់អ្នក គ្រីស្ទានទាំងអស់។ អ្នកគ្រីស្ទាននៅក្នុងសម័យលោកប៉ុលមិនបានឮអំពីជ័យជម្នះរបស់ព្រះយេស៊ូវនោះ ទេ។ ប៉ុន្តែ ពួកគេក៏មានចំណែកនៅក្នុងជ័យជម្នះនេះផងដែរ។ នេះគឺជាអត្ថន័យដែលលោកប៉ុលចង់បង្ហាញ នៅពេលដែលគាត់បានមានប្រសាសន៍ថាយើងនឹងបានរស់ពីស្លាប់ឡើងវិញជាមួយនឹងព្រះយេស៊ូវ យើង នឹងបានទៅស្ថានសួគ៌ជាមួយនឹងទ្រង់ ហើយយើងក៏នឹងអង្គុយនៅលើបល្ល័ង្កជាមួយនឹងទ្រង់ផងដែរ។ ដូច្នេះ ឥឡូវនេះ យើងបានដឹងថាយើងមិនត្រឹមតែជាអ្នកអានប៉ុណ្ណោះទេ។ ប៉ុន្តែ យើងក៏ជាអ្នកអនុញ្ញាតផង ដែរ។ ដ្បិតយើងនឹងបានរស់ពីស្លាប់ឡើងវិញ យើងនឹងបានទៅស្ថានសួគ៌ ហើយយើងក៏នឹងបានអង្គុយ ជាមួយនឹងព្រះយេស៊ូវនៅលើបល្ល័ង្ករបស់ទ្រង់ផងដែរ ដោយសារតែទ្រង់អាចធ្វើឱ្យរឿងទាំងនេះកើតឡើងបានសម្រាប់យើង។ ព្រះយេស៊ូវអាចធ្វើឱ្យរឿងទាំងនេះកើតឡើងបាន ដើម្បីឱ្យយើងបានរស់នៅក្នុងជីវិតថ្មីមួយ។ យើងអាចបដិសេធសាតាំង ហើយក៏អាចជៀសចេញពីការគ្រប់គ្រងរបស់ពួកអារក្សផងដែរ។ យើងអាចមានជីវិតថ្មីមួយខាងឯវិញ្ញាណដែលពេញទៅដោយសេចក្តីមេត្តា និងព្រះចេស្តា ដែលបានមក ពីព្រះយេស៊ូវ (ធីម៉ូថេទី2 1:7)។

`ព្រះបានមានបន្ទូលតាមរយៈលោកប៉ុលថា «ទ្រង់មិនបានប្រទានឲ្យយើងមានវិញ្ញាណ ដែលតែងតែខ្លាចឡើយ គឺឲ្យមានវិញ្ញាណដ៏មានអំណាច សេចក្តីស្រឡាញ់ និងប្រាជ្ញានឹងធឹងវិញ» (ធីម៉ូថេទី2 1:7)។ តើសព្វថ្ងៃនេះ សេចក្តីសន្យានៃព្រះគម្ពីរនៅត្រង់នេះបានជួយយើងដោយរបៀបណា? តើសេចក្តី សន្យានេះបានជួយឱ្យយើងយល់អំពីពាក្យពេចន៍របស់លោកប៉ុលនៅក្នុងខគម្ពីរអេភេសូរ 2:6, 7 ដោយ របៀបណាដែរ?`