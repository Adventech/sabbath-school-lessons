---
title:  ឥឡូវនេះ ព្រះគុណបានផ្តល់ព្រះពរជារៀងរហូត
date:  19/07/2023
---

`សូមប្រៀបធៀបនូវអ្វីដែលលោកប៉ុលបានសរសេរអំពីផែនការសង្គ្រោះរបស់ព្រះនៅក្នុងខគម្ពីរ អេភេសូរ 1:3, 4 ជាមួយនឹងអ្វីដែលលោកប៉ុលបានមានប្រសាសន៍អំពីផែនការនេះនៅក្នុងខគម្ពីរអេភេសូរ 2:7។ តើអ្វីទៅជាផ្នែកដ៏សំខាន់បំផុតនៃផែនការនេះ?`

យើងត្រូវតែយល់ថាយើងតែងតែត្រូវការព្រះគុណរបស់ព្រះជានិច្ច។ គ្មានពេលណាដែលយើង មិនត្រូវការព្រះគុណនេះឡើយ។

នៅក្នុងខគម្ពីរអេភេសូរ 2:7 លោកប៉ុលបានប្រាប់យើងអំពីកិច្ចការដែលព្រះបានធ្វើសម្រាប់ យើង។ ព្រះបានចាត់ព្រះយេស៊ូវឱ្យមកសង្គ្រោះយើងចេញពីអំពើបាប។ នៅក្នុងព្រះនេត្ររបស់ទ្រង់ ពួក យើងគឺជាដៃគូជាមួយនឹងព្រះយេស៊ូវ។ យើងគឺជាដៃគូជាមួយនឹងព្រះយេស៊ូវ នៅពេលដែលទ្រង់រស់ពី ស្លាប់ឡើងវិញ នៅពេលដែលទ្រង់បានយាងទៅស្ថានសួគ៌ និងនៅពេលដែលទ្រង់បានគង់នៅលើបល្ល័ង្ក របស់ទ្រង់នោះ។ មានន័យថា យើងបានធ្វើកិច្ចការទាំងនោះជាមួយនឹងព្រះយេស៊ូវ។ ភាពជាដៃគូជាមួយ នឹងព្រះយេស៊ូវរបស់យើងនេះ គឺជាផ្នែកមួយនៃផែនការរបស់ព្រះ។ ព្រះរៀបចំផែនការសង្គ្រោះរបស់ទ្រង់ មុនពេលដែលពេលវេលាបានចាប់ផ្តើមទៅទៀត (អេភេសូរ 1:4)។ ផែនការរបស់ព្រះបានចាប់ផ្តើមឡើង តាំងពីមុនមក ហើយក៏បានកើតឡើងនៅពេលអនាគតជារៀងរហូតផងដែរ។ ផែនការរបស់ព្រះសម្រាប់ អនាគតបានបង្ហាញយើងនូវក្បួនច្បាប់ដ៏សំខាន់មួយនៅក្នុងព្រះគុណរបស់ទ្រង់។ អ្វីៗគ្រប់យ៉ាងដែលព្រះ ត្រូវធ្វើនៅពេលអនាគតនោះ ក៏នឹងបង្ហាញយើងអំពីព្រះគុណរបស់ទ្រង់ផងដែរ។ «ដើម្បីឲ្យទ្រង់បានសំដែង ឲ្យអស់ទាំងកល្បខាងមុខ បានឃើញព្រះគុណដ៏ធ្ងន់លើសលប់របស់ទ្រង់ ដោយសេចក្តីសប្បុរស ដែល ទ្រង់ផ្តល់មកយើង ក្នុងព្រះគ្រីស្ទយេស៊ូវ» (អេភេសូរ 2:7)។

លោកប៉ុលបានគិតថាព្រះគុណរបស់ព្រះក៏ប្រៀបដូចជាកំណប់មួយយ៉ាងដូច្នោះដែរ (សូមប្រៀប ធៀបខគម្ពីរអេភេសូរ 1:7; អេភេសូរ 3:8)។ អ្នកគ្រីស្ទានអាចមើល «កំណប់» នេះបាន ដើម្បីជួយដល់ ពួកគេ នៅពេលដែលពួកគេត្រូវការ។ ព្រះទ្រង់មានសេចក្តីសប្បុរសជាទីបំផុត។ សេចក្តីស្រឡាញ់របស់ ទ្រង់ចំពោះយើង ហើយនិងភាពមិនអាត្មានិយមរបស់ទ្រង់បានបង្ហាញយើងអំពីព្រះគុណរបស់ទ្រង់។

«ព្រះយេស៊ូវបានយាងមកនៅជាមួយនឹងយើង។ ព្រះយេស៊ូវបានបង្ហាញរូបអង្គព្រះដល់មនុស្ស លោក និងពួកទេវតា។ នេះគឺជាការងារពិសេសរបស់ព្រះយេស៊ូវ . . . .។ ផែនដីដ៏តូចរបស់យើងនេះ គឺ ប្រៀបដូចជាមេរៀនមួយដែលបានបង្រៀនសភាវៈនៅស្ថានសួគ៌ និងសភាវៈនៅភពផ្សេងៗទៀតទាំងអស់ ដែលព្រះបានបង្កើតអ៊ីចឹង។ ពួកទេវតាមានបំណងចង់រៀនអំពីផែនការសង្គ្រោះរបស់ព្រះ និងការប្រោស លោះរបស់ទ្រង់ប្រកបដោយក្តីស្រឡាញ់។ សេចក្តីស្រឡាញ់នេះគឺជាអាថ៌កំបាំងមួយ។ ពួកទេវតានឹងសិក្សាអំពីប្រធានបទនេះជារៀងរហូត។ ទាំងមនុស្សដែលបានសង្គ្រោះ និងពួកទេវតាបរិសុទ្ធនឹងត្រូវសិក្សា អំពីព្រះយេស៊ូវ។ ពួកគេទាំងអស់គ្នានឹងបានឃើញថាសិរីល្អដែលបានចែងចាំងពីព្រះភ័ក្ត្ររបស់ព្រះយេស៊ូវ នោះ គឺជាសេចក្តីស្រឡាញ់របស់ទ្រង់នោះឯង។ សេចក្តីស្រឡាញ់នេះក៏បានបណ្តាលឱ្យព្រះយេស៊ូវសុគត នៅលើឈើឆ្កាង ដើម្បីយើងផងដែរ»។ ដកស្រង់ពី Ellen G. White, The Desire of Ages, pages 19, 20, adapted។