---
title:  របៀបដែលព្រះបានសង្គ្រោះយើង
date:  15/07/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 2:1-10; អេភេសូរ 5:6; ធីម៉ូថេទី2 1:7; អេភេសូរ 1:3, 4។

> <p>ខចងចាំ</p>
> «ប៉ុន្តែ ព្រះដែលទ្រង់មានសេចក្តីមេត្តាករុណាដ៏លើសលប់ ដោយព្រោះសេចក្តីស្រឡាញ់ជាខ្លាំង ដែលទ្រង់មានដល់យើងរាល់គ្នា ក្នុងកាលដែលយើងនៅស្លាប់ក្នុងការរំលងនៅឡើយ នោះទ្រង់បានប្រោសឲ្យយើងរាល់គ្នាបានរស់ ជាមួយនឹងព្រះគ្រីស្ទ គឺដោយព្រះគុណ ដែលអ្នករាល់គ្នាបានសង្គ្រោះ» (អេភេសូរ 2:4, 5)។

នៅថ្ងៃទី14 ខែតុលា ឆ្នាំ1987 ជេស៊ីកា ម៉ាក់ខ្លួ (Jessica McClure) អាយុ18ខែ បាន រត់លេងនៅឯទីធ្លាខាងក្រោយផ្ទះមីងរបស់នាង។ បន្ទាប់មក ជេស៊ីកាបានធ្លាក់ចូលទៅក្នុងអណ្តូងចាស់ មួយ ហើយបានជាប់នៅក្រោមដីជម្រៅ6ម៉ែត្រ។ រឿងរបស់នាងនៅក្នុងទីក្រុងមីដលែននៅឯរដ្ឋតិចសាស (Midland, Texas) នោះ បានធ្វើឱ្យពិភពលោកទាំងមូលចាប់អារម្មណ៍ទៅលើព័ត៌មាននោះ។ ពួកគេ បានឃើញ «ទារកជេស៊ីកា» គេង យំ ច្រៀង និងស្រែករកម្តាយរបស់នាង។ ពួកគេបានឃើញភ្នាក់ងារ សង្គ្រោះបន្ទាន់បានទម្លាក់បំពង់ខ្យល់ទៅឱ្យជេស៊ីកា។

នៅទីបំផុត 58ម៉ោងក្រោយមក ពួកគេបានឃើញភ្នាក់ងារសង្គ្រោះបន្ទាប់យកជេស៊ីកាចេញ ពីអណ្តូងទំហំ0.2ម៉ែត្រ ដែលនាងបានជាប់លើសពី2ថ្ងៃទៅហើយនោះ តាមកញ្ចក់ទូរទស្សន៍។ អ្នក ថតរូប លោកស្កត់ ស៊វ (Scott Shaw) បានថតព្រឹត្តិការណ៍ដ៏ពិសេសនោះ។ ក្រោយមក គាត់បានទទួល ពានរង្វាន់មួយ ដោយសារតែរូបថតមួយសន្លឹកនោះ។ នៅក្នុងរូបថតនោះ យើងបានឃើញអ្នកសង្គ្រោះ បន្ទាន់មានទឹកមុខព្រួយបារម្ភជាខ្លាំង ខណៈពេលដែលពួកគេរកមើលទារកជេស៊ីកាដែលជាប់ទៅដោយ ភក់នោះ។

យើងចូលចិត្តអានរឿងអំពីមនុស្សដែលបានសង្គ្រោះអ្នកដទៃ។ នៅក្នុងខគម្ពីរអេភេសូរ 2:1-10 លោកប៉ុលបានប្រាប់យើងអំពីរឿងដ៏រំភើបអស្ចារ្យជាងគេបំផុតនៅគ្រប់សម័យកាលទាំងអស់ រឿងនោះគឺស្តីអំពីរបៀបដែលព្រះបានសង្គ្រោះមនុស្សនេះឯង។ អ្វីដែលធ្វើឱ្យរឿងគួរឱ្យចង់អាននោះ គឺថា យើងមិនត្រឹមតែឃើញមនុស្សដទៃទៀតបានសង្គ្រោះប៉ុណ្ណោះទេ។ ប៉ុន្តែ យើងក៏នឹងបានឃើញ ព្រះសង្គ្រោះយើងផងដែរ។