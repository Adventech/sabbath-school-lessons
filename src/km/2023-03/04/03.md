---
title:  កាលពីមុន អំពើបាបរបស់យើងបានគ្រប់គ្រងយើង
date:  17/07/2023
---

«យើងរាល់គ្នាទាំងអស់ក៏បានប្រព្រឹត្តិក្នុងពួកនោះពីដើមដែរ ដោយសេចក្តីប៉ងប្រាថ្នារបស់សាច់ ឈាមយើង ទាំងប្រព្រឹត្តិសេចក្តីដែលសាច់ឈាម និងគំនិតយើងចង់បានផង ហើយតាមកំណើតយើង នោះយើងជាមនុស្សជាប់ក្នុងសេចក្តីខ្ញាល់ ដូចជាមនុស្សឯទៀតដែរ» (អេភេសូរ 2:3)។

`តើលោកប៉ុលចង់មានន័យយ៉ាងណា នៅពេលដែលគាត់បានមានប្រសាសន៍ «យើងរាល់គ្នាទាំងអស់ក៏បានប្រព្រឹត្តិក្នុងពួកនោះពីដើមដែរ» (អេភេសូរ 2:3) នោះ? តើលោកកំពុងតែមានប្រសាសន៍ អំពីអ្នកណា? សូមប្រៀបធៀបខគម្ពីរអេភេសូរ 2:3 ជាមួយនឹងខគម្ពីរអេភេសូរ 5:6 ដើម្បីឆ្លើយតបទៅ នឹងសំណួរនេះ។`

ខគម្ពីរអេភេសូរ 2:3 បានជួយយើងឱ្យយល់ថាយើងគឺជាពួកបាបជន។ យើងមានអ្វីមួយមិន ប្រក្រតី។ នៅពេលដែលយើងក្លាយមកជាគ្រីស្ទាននោះ យើងបានផ្លាស់ប្តូរគ្រប់យ៉ាងវិញ។ យើងមិនត្រឹម តែឈប់ធ្វើទម្លាប់អាក្រក់មួយ ឬ 2យ៉ាងនោះទេ។ យើងមិនត្រឹមតែនិយាយថាទេ ទៅកាន់អំពើបាបដែល ចូលមកបាំងផ្លូវរបស់យើងនៅពេលឥឡូវនេះនោះឡើយ (អេភេសូរ 2:1)។ យើងមិនត្រឹមតែប្រឆាំងទាស់ នឹងអំពើបាបធំៗ មួយ ឬ ពីរយ៉ាងនោះឡើយ។ តែយើងបានប្រឆាំងជាមួយនឹងអំពើបាបទាំងអស់វិញ។ នៅក្នុងសភាពជាពួកបាបជន យើងតែងតែចង់ប្រឆាំងទាស់នឹងព្រះ និងបំផ្លាញខ្លួនយើងជានិច្ច។ ទង្វើ របស់យើងគឺជាទង្វើអាក្រក់។ បើគ្មានជំនួយពីព្រះទេនោះ យើងច្បាស់ជាអនុញ្ញាតឱ្យសាតាំងគ្រប់គ្រងយើងជាមិនខាន (អេភេសូរ 2:2)។ ហេតុដូច្នេះហើយ បានជាលោកប៉ុលបានមានប្រសាសន៍ថា «យើង រាល់គ្នាទាំងអស់ក៏បានប្រព្រឹត្តិក្នុងពួកនោះពីដើមដែរ ដោយសេចក្តីប៉ងប្រាថ្នារបស់សាច់ឈាម យើងទាំង ប្រព្រឹត្តសេចក្តីដែលសាច់ឈាម និងគំនិតយើងចង់បានផង ហើយតាមកំណើតយើង នោះយើងជាមនុស្ស ជាប់ក្នុងសេចក្តីខ្ញាល់ ដូចជាមនុស្សឯទៀតដែរ» (អេភេសូរ 2:3)។

តើលោកអ្នកបានឃើញលោកប៉ុលប្រើកិរិយាស័ព្ទ «វឺរ (were)» នៅក្នុងខនេះជំនួសឱ្យកិរិយាស័ព្ទ «អារ (are)» ដែរឬទេ? លោកប៉ុលបានប្រើពាក្យ «វឺរ» ដើម្បីបង្ហាញដល់អ្នកអានរបស់គាត់ ថាពួកគេកំពុង តែស្ថិតនៅក្នុងគ្រោះថ្នាក់ម្តងទៀតហើយ ប្រសិនពួកគេបានបដិសេធព្រះ ហើយត្រឡប់ទៅកាន់ជីវិតចាស់ របស់ពួកគេម្តងទៀតនោះ។ នៅក្នុងខគម្ពីរអេភេសូរ 4:17-5:21 លោកប៉ុលបានដាស់តឿនអ្នកអាន របស់គាត់ឱ្យប្រឆាំងទាស់អំពើបាប ហើយនិងទង្វើអាក្រក់ទាំងអម្បាលម៉ាន។ លោកប៉ុលក៏បានផ្តល់ក្តីសង្ឃឹមដល់អ្នកអានរបស់គាត់ផងដែរ។ រូបកាយចាស់របស់ពួកគេមិនអាចគ្រប់គ្រងពួកគេតទៅទៀតឡើយ។ ដោយមានជំនួយពីព្រះយេស៊ូវ បានជាពួកគេអាចបដិសេធជីវិតចាស់ និងទង្វើអាក្រក់របស់ពួកគេបាន។ ឥឡូវនេះ ពួកគេអាចរស់នៅក្នុងជីវិតថ្មីមួយដ៏បរិសុទ្ធនៅក្នុងព្រះយេស៊ូវ (អេភេសូរ 4:22-24)។

`យើងគឺជាពួកបាបជន។ បន្ទាប់ពីយើងបានថ្វាយរូបកាយរបស់យើងដល់ព្រះយេស៊ូវនោះ យើង ត្រូវតែបន្តប្រឆាំងទាស់នឹងអំពើបាប ដោយពឹងផ្អែកទៅលើអំណាចរបស់ទ្រង់។ ដូច្នេះ យើងបានដឹងពីបទពិសោធន៍ផ្ទាល់ខ្លួនរបស់យើង ថាបើគ្មានជំនួយពីព្រះយេស៊ូវនោះទេ យើងប្រាកដជាបន្តធ្វើការអាក្រក់ ជាមិនខាន។ តើគោលគំនិតនេះបានបង្រៀនយើងយ៉ាងដូចម្តេច អំពីមូលហេតុដែលយើងត្រូវតែប្រកាន់ ខ្ជាប់សេចក្តីជំនឿរបស់យើងទៅនឹងព្រះយេស៊ូវគ្រប់ពេលវេលានោះ?`