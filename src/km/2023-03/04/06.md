---
title:  ឥឡូវនេះ ត្រូវបានព្រះសង្គ្រោះ
date:  20/07/2023
---

`សូមអានខគម្ពីរអេភេសូរ 2:1-10 ម្តងទៀត។ ជាពិសេសនោះ សូមយកចិត្តទុកដាក់ចំពោះ ខ8-ខ10។ តើលោកប៉ុលបានប្រាប់គោលគំនិតអ្វីខ្លះ នៅចុងបញ្ចប់នៃខទាំងនេះ?`

នៅក្នុងខគម្ពីរអេភេសូរ 2:1-10 លោកប៉ុលបានសរសេរសារដល់អ្នកអានរបស់គាត់ និងដល់ យើង ថាព្រះបានសង្គ្រោះយើង ដោយសារតែទ្រង់ស្រឡាញ់យើង។ ព្រះមិនបានសង្គ្រោះយើង ដោយសារ ទង្វើល្អរបស់យើងនោះឡើយ។ ព្រះបានសង្គ្រោះយើង ដោយសារព្រះរាជបុត្រារបស់ទ្រង់ (អេភេសូរ 2:4)។ ព្រះបានសង្គ្រោះយើង ដោយសារព្រះគុណរបស់ទ្រង់។ ព្រះបានប្រោសយើងឱ្យរស់ឡើងវិញពីសេចក្តីស្លាប់ខាងឯវិញ្ញាណ។ ដោយសារព្រះគុណរបស់ព្រះ យើងលែងជាទាសករនៃអំពើបាបទៀត ហើយ។ យើងលែង «ស្លាប់» តទៅទៀតហើយ។ បន្ទាប់ពីព្រះបានប្រោសយើងពីការស្លាប់ខាងឯវិញ្ញាណ នោះ ទ្រង់ក៏បានបង្ហាញយើងអំពីព្រះគុណរបស់ទ្រង់ផងដែរ។ នៅក្នុងព្រះនេត្ររបស់ទ្រង់ កូនៗរបស់ទ្រង់ នឹងឡើងមកឯស្ថានសួគ៌ជាមួយនឹងព្រះយេស៊ូវ ហើយពួកគេក៏នឹងអង្គុយជាមួយនឹងព្រះយេស៊ូវនៅលើបល្ល័ង្កនៃស្ថានសួគ៌ផងដែរ (អេភេសូរ 2:7)។

នៅចុងបញ្ចប់នៃខគម្ពីរអេភេសូរ 2:1-10 នេះ លោកប៉ុលបានរំលឹករឿងនោះម្តងទៀត។ នោះគឺ ដោយសារតែលោកប៉ុលចង់ឱ្យអ្នកអានរបស់គាត់បានយល់។ ព្រះបានសង្គ្រោះយើង ដោយសារតែសេចក្តី ព្រះគុណរបស់ទ្រង់ មិនមែនដោយសារតែទង្វើល្អរបស់យើងនោះឡើយ។ ដូច្នេះ ព្រះគុណរបស់ព្រះគឺ ជាអំណោយទានមួយ។ យើងមិនអាចទិញអំណោយទាននេះបានឡើយ (អេភេសូរ 2:8, 9)។ យើង អាចចូលទៅឯព្រះបាន ដោយសារតែព្រះយេស៊ូវបានរៀបចំឱ្យយើងចូលទៅ (អេភេសូរ 2:8, 9)។ នៅ ពេលដែលយើងទទួលយកព្រះយេស៊ូវ ហើយប្រគល់ជីវិតរបស់យើងដល់ព្រះនោះ មានន័យថាយើងបាន បង្ហាញព្រះគុណរបស់ទ្រង់ មិនមែនដោយសារទង្វើល្អរបស់យើងនោះឡើយ។ យើងគឺជាស្នាព្រះហស្ត របស់ព្រះ។ ដ្បិតទ្រង់បានធ្វើឱ្យយើងមានជីវិតថ្មី ដោយសារតែព្រះយេស៊ូវដែលជាព្រះរាជបុត្រារបស់ទ្រង់ (អេភេសូរ 2:10)។

`តើហេតុអ្វីបានជាការដែលដឹងថាយើងត្រូវបានសង្គ្រោះ ដោយសារព្រះ និងព្រះគុណរបស់ទ្រង់ មិនមែនដោយសារទង្វើល្អរបស់យើងនោះសំខាន់ម្ល៉េះ សម្រាប់យើង?`