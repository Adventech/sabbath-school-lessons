---
title:  កាលពីមុន យើងបានរស់នៅក្នុងអំពើបាប និងក៏ចាញ់បញ្ឆោតសាតាំងផងដែរ
date:  16/07/2023
---

`តើលោកប៉ុលបានមានប្រសាសន៍ថាព្រះយេស៊ូវបានធ្វើអ្វីខ្លះសម្រាប់យើង? សូមអានខគម្ពីរ អេភេសូរ 2:1-10 សម្រាប់ចម្លើយ។`

លោកប៉ុលបានពិពណ៌នាអំពីអំណោយទាននៃសេចក្តីមេត្តាដែលព្រះបានប្រទានដល់ពួកបាបជន (អេភេសូរ 1:3-14, 15-23)។ និយាយរួម លោកប៉ុលក៏បានប្រាប់យើងអំពីរឿងនៃពួកជំនុំអេភេសូរ ផងដែរ (អេភេសូរ 1:13)។ ឥឡូវនេះ នៅក្នុងខគម្ពីរអេភេសូរ 2:1-10 លោកប៉ុលបានប្រាប់យើងបន្ថែម ទៀត អំពីរឿងរបស់ពួកគេ ហើយនិងរបៀបដែលព្រះបានផ្លាស់ប្តូរជីវិតរបស់ពួកគេ បន្ទាប់ពីពួកគេបានទទួលយកព្រះយេស៊ូវនោះ។ លោកប៉ុលបានប្រៀបធៀបជីវិតចាស់របស់ពួកគេទៅនឹងជីវិតថ្មីរបស់ពួកគេ។ លោកប៉ុលបានពិពណ៌នាអំពីព្រះពរខាងឯវិញ្ញាណ ដែលពួកជំនុំអេភេសូរបានទទួលនៅក្នុងជីវិតរបស់ពួកគេ (អេភេសូរ 2:4-7) ព្រមទាំងប្រាប់ពួកគេអំពីមូលហេតុដែលពួកគេបានទទួលព្រះពរទាំងនោះផង (អេភេសូរ 2:8-10)។ ព្រះយេស៊ូវគឺជាអ្នកបង្កើតពួកគេ ហើយក៏ជាអ្នកសង្គ្រោះពួកគេផងដែរ។ ហេតុដូច្នេះហើយ បានជាព្រះអាចបង្ហាញសេចក្តីមេត្តាដល់ពួកគេបាន។ ខគម្ពីរអេភេសូរ 2:5 បានចែកចេញ ជា3ផ្នែក៖ (1) យើងរាល់គ្នាគឺជាពួកបាបជន (2) ព្រះបានប្រទានឱ្យយើងនូវជីវិតថ្មីនៅក្នុងព្រះយេស៊ូវ និង (3) ព្រះបានសង្គ្រោះយើង ដោយសារព្រះគុណរបស់ទ្រង់។ នៅក្នុងខគម្ពីរអេភេសូរ 2:1, 2 លោកប៉ុល បានមានប្រសាសន៍បានប្រៀបធៀបពួកជំនុំអេភេសូរទៅនឹងមនុស្សស្លាប់ម្នាក់ មុនពេលដែលព្រះយេស៊ូវ បានសង្គ្រោះពួកគេ។ ពួកគេបានរស់នៅក្នុងសភាពជាពួកបាបជន (អេភេសូរ 2:1)។ សាតាំងបានគ្រប់គ្រង ជីវិតរបស់ពួកគេ (អេភេសូរ 2:2)។ ជាការពិតណាស់ លោកប៉ុលកំពុងសរសេរទៅកាន់មនុស្សរស់។ ដូច្នេះ ពាក្យថា «មនុស្សស្លាប់» នេះគឺជារូបស័ព្ទមួយតំណាងឱ្យពួកជំនុំអេភេសូរ នៅពេលដែលសាតាំងបាន គ្រប់គ្រងពួកគេ (សូមប្រៀបធៀបខគម្ពីរអេភេសូរ 5:14)។ អំពើបាប និងសាតាំងបានធ្វើឱ្យជីវិតរបស់ពួកគេមានគ្រោះថ្នាក់យ៉ាងពិតប្រាកដ។ កាលពីមុន ពួកជំនុំអេភេសូរត្រូវបានញែកចេញពីព្រះ។ បន្ទាប់មក ព្រះបានសង្គ្រោះពួកគេ ព្រមទាំងប្រទានជីវិតដល់ពួកគេផងដែរ។ អ្នកអានរបស់គាត់ត្រូវបានគ្រប់គ្រង ដោយ (1) គោលគំនិតខុសឆ្គង និង (2) ទង្វើអាក្រក់នៃមនុស្សនៅជុំវិញពួកគេ (អេភេសូរ 2:2)។ កាល ពីមុន រឿងទាំង2យ៉ាងនេះបានធ្វើឱ្យអ្នកអានរបស់លោកប៉ុលប្រឆាំងទាស់នឹងព្រះ។

លោកប៉ុលបានមានប្រសាសន៍ថាពួកជំនុំអេភេសូរបានបម្រើសាតាំង។ សាតាំងគឺជា «មេគ្រប់គ្រងរាជ្យលើអាកាស ជាវិញ្ញាណ ដែលសព្វថ្ងៃនេះ បណ្តាលមកក្នុងពួកមនុស្សរឹងចចេស» (អេភេសូរ 2:2)។ ពាក្យថា «គ្រងរាជ្យលើអាកាស» គឺជារូបស័ព្ទមួយតំណាងឱ្យស្ថានសួគ៌។ អ្នកសរសេរព្រះគម្ពីរបាន ចាត់ទុកនគរស្ថានសួគ៌ថាជាកន្លែងដែលអំណាចពួកទេវតាបានសណ្ឋិតនៅ។ ពួកទេវតាទាំងនេះក៏បានរាប់បញ្ចូលទាំងទេវតាអាក្រក់ផងដែរ (សូមប្រៀបធៀបខគម្ពីរអេភេសូរ 3:10; អេភេសូរ 6:12)។ សាតាំង ក៏មានភាពមមាញឹកនៅលើផែនដីនេះដែរ។ វាបានធ្វើការនៅក្នុងជីវិតនៃអស់អ្នកណាដែលមិនបានស្តាប់ បង្គាប់ដល់ព្រះ (អេភេសូរ 2:2)។