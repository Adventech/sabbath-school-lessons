---
title:  ការសិក្សាបន្ថែម
date:  08/09/2023
---

សូមពិនិត្យមើលឡើងវិញ នូវសេចក្តីពិតសំខាន់បំផុតទាំង2យ៉ាងនៅក្នុងព្រះគម្ពីរស្តីអំពីក្មេង ដែលយើងបានរៀននៅសប្តាហ៍នេះ។ លោកប៉ុលបានបង្រៀនយើងថា៖

1\. យើងគួរតែគោរពឱ្យតម្លៃក្មេងទុកដូចជាសិស្សរបស់ព្រះយេស៊ូវយ៉ាងដូច្នោះដែរ (អេភេសូរ 6:1-3)។

2\. ឪពុកមានទំនួលខុសត្រូវនៅក្នុងការបង្ហាត់បង្រៀនកូនៗរបស់ពួកគេឱ្យបម្រើព្រះអម្ចាស់ (អេភេសូរ 6:4)។

សព្វថ្ងៃនេះ ដំបូន្មាននេះបានជួយឱ្យយើងនឹកចាំអំពីតម្រូវការរបស់ក្មេងៗ។ ដំបូន្មានរបស់លោក ប៉ុលនេះក៏បានជួយឱ្យយើងយល់អំពីកាតព្វកិច្ចរបស់យើងនៅក្នុងនាមឪពុកម្តាយផងដែរ។ ប៉ុន្តែ តើ សព្វថ្ងៃនេះ យើងបានធ្វើតាមដំបូន្មានដែលលោកប៉ុលបានផ្តល់ឱ្យពួកបាវបម្រើ (អេភេសូរ 6:5-9) និង ពួកចៅហ្វាយដែរឬទេ (អេភេសូរ 6:9)? គ្នាយើងជាច្រើនមិនដែលបានរស់នៅក្នុងប្រទេសដែលមានច្បាប់ អនុញ្ញាតឱ្យមានទាសករនោះឡើយ។ នៅក្នុងនាមជាអ្នកគ្រីស្ទាន យើងក៏ត្រូវតែដឹងថាទាសភាពទាំងអស់ មិនមែនជារឿងល្អនោះទេ។ បើដូច្នេះមែន តើយើងគួរតែធ្វើយ៉ាងដូចម្តេច ជាមួយនឹងដំបូន្មានរបស់លោក ប៉ុលនោះ? ដំបូន្មានរបស់លោកប៉ុលគឺជាផ្នែកនៃដំណឹងអំពីព្រះយេស៊ូវ។ ដំណឹងល្អមិនមែនត្រឹមតែព័ត៌មានល្អនោះទេ។ ដំណឹងល្អក៏ជាព័ត៌មានដែលយើងត្រូវការបំផុតសម្រាប់ជីវិតរបស់យើងនៅក្នុងពេល ឥឡូវនេះផងដែរ។ ការដែលយើងគិតអំពីរបៀបធ្វើតាមដំបូន្មានរបស់លោកប៉ុលនៅក្នុងសម័យយើង និង នៅតាមកន្លែងដែលយើងរស់នៅនោះ គឺជារឿងដ៏សំខាន់មួយ។ ដំណឹងល្អអាចជួយដល់យើង នៅក្នុងទំនាក់ទំនងទាំងអស់របស់យើងជាមួយនឹងគ្រួសារ មិត្តភក្តិ ហើយនិងបុគ្គលិករួមការងារ។ សំណួរ ពិភាក្សាខាងក្រោមនេះនឹងជួយដល់យើង ឱ្យធ្វើនូវកិច្ចការដ៏សំខាន់មួយនេះ។

**សំណួរពិភាក្សា**

`1. ព្រះយេស៊ូវបានមានបន្ទូលថានៅពេលដែលយើងបង្ហាញសេចក្តីស្រឡាញ់ដល់កូនៗរបស់យើងនោះ មានន័យថាយើងបានត្រៀមខ្លួនជួបនឹងព្រះអម្ចាស់ហើយ (សូមអានខគម្ពីរលូកា 1:17; ម៉ាឡាគី 4:6)។ តើព្រះបន្ទូលរបស់ព្រះយេស៊ូវមានន័យយ៉ាងណា សម្រាប់យើងដែលជាអ្នកអាត់វេនទីស្ទនោះ?`

`2. ក្មេងៗជាច្រើននាក់ត្រូវបានគេធ្វើបាប បង្ខំឱ្យរួមភេទ ដែលធ្វើឱ្យពួកគេមានអារម្មណ៍ខ្មាសអៀនជានិច្ច។ តើយើងមានកាតព្វកិច្ចអ្វីដែរចំពោះក្មេងៗទាំងនេះ? តើយើងអាចជួយពួកគេដោយរបៀបណា?`

`3. តើពួកជំនុំមានកាតព្វកិច្ចអ្វីខ្លះ ដើម្បីជួយការពារ និងជួយគាំពារដល់ក្មេងៗទាំងនោះ? តើយើងត្រូវ ធ្វើអ្វីខ្លះ ដើម្បីជួយការពារក្មេងៗឱ្យមានសុវត្ថិភាព និងដើម្បីជួយឱ្យព្រះវិហាររបស់យើងក្លាយទៅជាកន្លែងសុវត្ថិភាព សម្រាប់កូនៗរបស់យើងនោះ?`

`4. ដំបូន្មានដែលលោកប៉ុលបានផ្តល់ឱ្យពួកបាវមប្រើ និងពួកចៅហ្វាយ (សូមអានខគម្ពីរអេភេសូរ 6:5-9) នោះ ក៏ជាដំបូន្មានល្អសម្រាប់នយោជក និងនយោជិកផងដែរ។ តើលោកអ្នកគិតថាដំបូន្មានរបស់លោក ប៉ុលនេះ អាចជួយដល់បុគ្គលិកនៅតាមកន្លែងការងាររបស់ពួកគេនោះដោយរបៀបណាដែរ?`

`5. សព្វថ្ងៃនេះ មនុស្សជាង40លាននាក់គឺជាបាវបម្រើ (http://wwwglobalslveryindex.org/)។ តើសព្វថ្ងៃ នេះ លោកអ្នកមានកាតព្វកិច្ចអ្វីខ្លះ ចំពោះបាវមប្រើប្រុសស្រីទាំងនេះ?`