---
title:  ដំបូន្មានសម្រាប់ក្មេងៗ
date:  03/09/2023
---

`តើលោកប៉ុលបានផ្តល់ដំបូន្មានអ្វីខ្លះ ដល់ក្មេងៗ? តើលោកប៉ុលបានយកខគម្ពីរសញ្ញាចាស់មួយណា មកគាំទ្រប្រសាសន៍របស់គាត់នោះ? សូមអានខគម្ពីរអេភេសូរ 6:1-3 សម្រាប់ចម្លើយ។ សូម អានខគម្ពីរម៉ាថាយ 18:1-5, 10; ម៉ាកុស 10:13-16 ផងដែរ ដើម្បីឆ្លើយតបទៅនឹងសំណួរទាំងនេះ។`

តើក្មេងៗដែលលោកប៉ុលបានមានប្រសាសន៍នៅត្រង់នេះគឺជាអ្នកណា? នៅពេលដែលយើង បានដឹងចម្លើយឆ្លើយតបទៅនឹងសំណួរទាំងនេះនោះ យើងក៏នឹងយល់ដំបូន្មានរបស់លោកប៉ុលកាន់តែ ប្រសើរឡើងដែរ។ ពាក្យសរសេរថា «ក្មេងរាល់គ្នា» នៅក្នុងខគម្ពីរអេភេសូរ 6:1-3 បានប្រែមកពីពាក្យ ថា «ថា ថេខ្នា (ta tekna)» ជាភាសាក្រេក។ «ថា ថាខ្នា» អាចសំដៅទៅលើក្មេងៗតូចៗ ឬក៏ក្មេងៗធំៗ។ នៅក្នុងសម័យគម្ពីរសញ្ញាថ្មី ក្មេងៗត្រូវស្ថិតនៅក្រោមការគ្រប់គ្រងរបស់ឪពុក រហូតដល់ឪពុកមានអាយុ 60ឆ្នាំ (នៅក្នុងគ្រួសារនៃសាសន៍ក្រេក) ឬអាចរហូតដល់ឪពុកស្លាប់ ក៏មាន (នៅក្នុងគ្រួសារនៃសាសន៍ រ៉ូម)។ ក្មេងៗដែលលោកប៉ុលបានមានប្រសាសន៍នៅត្រង់នេះ គឺក្មេងមានអាយុតូច ល្មមឱ្យឪពុកម្តាយ ពួកគេបង្ហាត់ពួកគេបាន (អេភេសូរ 6:4)។ ទន្ទឹមគ្នានេះ ក្មេងៗទាំងនេះក៏សំដៅទៅលើក្មេងៗដែលមាន អាយុធំ ល្មមនឹងសម្រេចចិត្តស្តាប់បង្គាប់ព្រះយេស៊ូវផងដែរ។

សូមចងចាំថាសំបុត្ររបស់លោកប៉ុលនឹងត្រូវបានអាននៅឯព្រះវិហារនៅតាមផ្ទះ នៅក្នុងទីក្រុង អេភេសូរ។ នៅក្នុងសំបុត្ររបស់គាត់ លោកបានបង្គាប់ឱ្យពួកក្មេងៗនៅព្រះវិហារនៅតាមផ្ទះគោរព និង លើកតម្កើងឪពុកម្តាយរបស់ពួកគេ (សូមប្រៀបធៀបខគម្ពីរអេភេសូរ 5:22; អេភេសូរ 6:4, 5, 7-9)។ លោកប៉ុលចង់ឱ្យសមាជិកពួកជំនុំចាស់គោរពក្មេងៗដូចជាសិស្សរបស់ព្រះយេស៊ូវយ៉ាងដូច្នោះដែរ ដោយអនុញ្ញាតឱ្យពួកគេជួយការងារព្រះវិហារនៅថ្ងៃសប្បាតហ៍។ នៅក្នុងខគម្ពីរអេភេសូរ 6:1-3 យើងបាន រៀនអំពីក្បួនច្បាប់សំខាន់ៗអំពីការធ្វើជាឪពុកម្តាយ និងក្បួនច្បាប់សំខាន់ៗអំពីការបង្រៀនអំពីព្រះយេសូវ ផងដែរ។

ការដែលលោកប៉ុលបានបង្គាប់ឱ្យក្មេងៗគោរពឪពុកម្តាយរបស់ពួកគេនេះ ពុំមានន័យពួកគេត្រូវតែគោរពឪពុកម្តាយរបស់ពួកគេ ដោយមិនបាច់ឆ្ងល់អ្វីនោះឡើយ។ «ក្មេងៗត្រូវតែស្តាប់បង្គាប់ព្រះវិញ ប្រសិនបើឪពុកម្តាយបានសូមឱ្យកូនៗធ្វើអ្វីមួយដែលមិនស្តាប់បង្គាប់ព្រះយេស៊ូវនោះ។ ក្មេងៗមិនត្រូវខ្វល់ខ្វាយអំពីអ្វីដែលត្រូវកើតឡើង នៅពេលដែលពួកគេមិនបានស្តាប់បង្គាប់ព្រះនោះឡើយ។ ផ្ទុយទៅ វិញ ពួកគេៗត្រូវតែជឿទុកចិត្តទៅលើព្រះ ថាទ្រង់នឹងចាត់ចែងរឿងគ្រប់យ៉ាងសម្រាប់ពួកគេវិញ»។ ដក ស្រង់ពី Ellen G. White, The Adventist Home, page 293, adapted។

លោកប៉ុលបានបញ្ចប់ដំបូន្មានរបស់គាត់ដល់ពួកក្មេងៗ ដោយសូមឱ្យពួកគេចាំក្រឹត្យវិន័យទី5។ ក្រឹត្យវិន័យទាំង10ប្រការសំខាន់ចំពោះលោកប៉ុលណាស់ (សូមអានខគម្ពីរអេភេសូរ 4:1-6:9; សូម អានខគម្ពីរអេភេសូរ 44:25, 28; អេភេសូរ 5:3-14)។ លោកប៉ុលបានចាប់ផ្តើមសម្រង់មតិរបស់គាត់ដោយពាក្យថា «ចូរគោរពប្រតិបត្តិដល់មាតាបិតាខ្លួន» (អេភេសូរ 6:2)។ បន្ទាប់មក លោកប៉ុលបាន បន្ថែមទៀតថា «នេះជាបញ្ញត្តមុនដំបូង ដែលជាប់មានទាំងសេចក្តីសន្យាផង» (អេភេសូរ 6:2)។ លោក ប៉ុលបានបញ្ចប់សម្រង់មតិរបស់គាត់ដោយពាក្យថា «ដើម្បីឲ្យឯងរាល់គ្នាបានសេចក្តីសុខ ហើយរស់នៅ ផែនដីជាយូរអង្វែងទៅ» (អេភេសូរ 6:3)។ គ្មានឪពុកម្តាយណាល្អឥតខ្ចោះនោះឡើយ។ ប៉ុន្តែ ក្រឹត្យវិន័យ ទី5បានបង្ហាញយើងថាផែនការដែលព្រះមានសម្រាប់ជីវិតរបស់យើងនោះ ក៏រាប់បញ្ចូលទាំងការគោរព ប្រតិបត្តិឪពុកម្តាយរបស់យើងផងដែរ។