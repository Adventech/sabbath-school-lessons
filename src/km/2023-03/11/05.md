---
title:  ទាសករដែលជាមនុស្សរបស់ព្រះយេស៊ូវ
date:  06/09/2023
---

`តើលោកប៉ុលបានសូមឱ្យបាវបម្រើគ្រីស្ទានធ្វើអ្វីខ្លះ? សូមអានខគម្ពីរអេភេសូរ 6:5-8 សម្រាប់ ចម្លើយ។`

លោកប៉ុលបានសូមឱ្យបាវបម្រើគ្រីស្ទានគោរពតាមចៅហ្វាយរបស់ពួកគេ។ លោកប៉ុលក៏សូម ឱ្យបាវបម្រើធ្វើការឱ្យចៅហ្វាយរបស់ពួកគេ ឱ្យដូចជាពួកគេកំពុងតែធ្វើដើម្បីព្រះយេស៊ូវយ៉ាងដូច្នោះដែរ។ ទន្ទឹមគ្នានេះ បាវបម្រើក៏ត្រូវតែចាំថាពួកគេជាមនុស្សរបស់ព្រះយេស៊ូវផងដែរ។ ដូច្នេះ ពួកគេមិនត្រូវប្រគល់ ភក្តីភាពដែលជាកម្មសិទ្ធរបស់ព្រះយេស៊ូវតែមួយគត់នោះ ទៅឱ្យចៅហ្វាយរបស់ពួកគេនោះឡើយ។ គោល គំនិតរបស់លោកប៉ុលអំពីទាសភាពនេះ បានជួយឱ្យអ្នកគ្រីស្ទាននៅសម័យគាត់ ផ្លាស់ប្តូរផ្នត់គំនិត ដែល ពួកគេបានគិតអំពីចៅហ្វាយ និងទាសករនោះ។

សូមអាននៅក្នុងខគម្ពីរអេភេសូរ 6:5-8 អំពីគោលគំនិតខ្លះៗរបស់លោកប៉ុលទាក់ទងទៅនឹង ប្រធានបទចៅហ្វាយ និងទាសករនេះ៖

* លោកប៉ុលចង់ឱ្យបាវបម្រើចាំថាចៅហ្វាយពិតរបស់ពួកគេកំពុងតែគង់នៅឯស្ថានសួគ៌ (អេភេសូរ 6:5)។
* បាវបម្រើក៏ត្រូវតែបម្រើចៅហ្វាយរបស់ពួកគេជាមួយនឹងការគោរព និងការលើកតម្កើងនៅក្នុងជីវិត របស់ពួកគេផងដែរ។ ពួកគេត្រូវតែបម្រើចៅហ្វាយរបស់ពួកគេ ឱ្យដូចជាការដែលពួកគេកំពុងតែបម្រើ ព្រះយេស៊ូវយ៉ាងដូច្នោះដែរ (អេភេសូរ 6:5-6)។
* លោកប៉ុលក៏បានប្រាប់បាវបម្រើគ្រីស្ទានយ៉ាងដូច្នេះដែរថា៖ «កុំបម្រើតែក្នុងកាលដែលគេមើលឃើញ ដូចជាចង់បំពេញដល់ចិត្តមនុស្សនោះឡើយ ចូរបម្រើដូចជាបាវបម្រើរបស់ព្រះគ្រីស្ទវិញ ទាំងធ្វើតាមព្រះហឫទ័យព្រះឲ្យអស់ពីចិត្ត» (អេភេសូរ 6:6)។
* លោកប៉ុលក៏បានប្រាប់បាវបម្រើឱ្យ «បម្រើដោយអំណរ ដូចជាបម្រើដល់ព្រះអម្ចាស់ផង មិនមែនដូចជាបំរើមនុស្សឡើយ» (អេភេសូរ 6:7)។

នៅពេលដែលព្រះយេស៊ូវយាងត្រឡប់មកវិញ បាវបម្រើគ្រីស្ទាននឹងទទួលបានរង្វាន់ពីការខិតខំបម្រើចៅហ្វាយរបស់ពួកគេនៅក្នុងជីវិតនេះ។ នោះគឺដោយសារតែបាវបម្រើគ្រីស្ទានទាំងនេះបានធ្វើ កិច្ចការរបស់ពួកគេ ដើម្បីព្រះយេស៊ូវវិញ។ ដូច្នេះ បាវបម្រើទាំងនេះអាចទន្ទឹងរង់ចាំរង្វាន់ពីទ្រង់បាន។ តើលោកអ្នកបានឃើញរបៀបដែលគោលគំនិតនេះបានផ្តល់ក្តីសង្ឃឹមដល់ពួកបាវបម្រើដែរឬទេ? បាវបម្រើអាចនឹងមានអារម្មណ៍ថាចៅហ្វាយរបស់ពួកគេដែលមនុស្សលោកនោះ មិនចូលចិត្ត ហើយក៏មិនលើកទឹកចិត្តគាត់នៅក្នុងការងាររបស់គាត់នោះដែរ (សូមប្រៀបធៀបខគម្ពីរពេត្រុសទី1 2:19, 20)។ ប៉ុន្តែ បាវបម្រើគ្រីស្ទានមានចៅហ្វាយមួយអង្គគង់នៅស្ថានសួគ៌ ដែលទ្រង់បានយកព្រះទ័យទុកដាក់ចំពោះ ពួកគេ ព្រមទាំងបានទតមើលការងារល្អៗដែលពួកគេបានធ្វើនោះផង។ គោលគំនិតនេះក៏បានកម្សាន្តចិត្តបាវបម្រើគ្រីស្ទាននៅក្នុងសម័យលោកប៉ុលផងដែរ។

`សូមពិនិត្យមើលក្បួនច្បាប់សំខាន់ៗដែលលោកប៉ុលបានទូន្មានដល់ពួកទាសករនៅក្នុងអេភេសូរ 6:5-8។ តើនៅសព្វថ្ងៃនេះ ក្បួនច្បាប់សំខាន់ៗទាំងនេះអាចជួយដល់ការងាររបស់យើងដោយរបៀប ណាដែរ?`