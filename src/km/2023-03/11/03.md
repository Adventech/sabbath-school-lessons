---
title:  ដំបូន្មានសម្រាប់ឪពុកម្តាយ
date:  04/09/2023
---

`សូមប្រៀបធៀបខគម្ពីរអេភេសូរ 6:4 និងកូឡូស 3:21។ តើខគម្ពីរកូឡូស 3:21 បានផ្តល់ ហេតុផលអ្វីដល់យើង ដើម្បីកុំឱ្យយើងធ្វើឱ្យកូនៗរបស់យើងខឹងនោះ?`

សៀវភៅដែលមានចំណងជើងថា «ស៊ីរ៉ាច (Sirach)» ត្រូវបានសរសេរដោយជនជាតិយូដាម្នាក់ឈ្មោះថាស៊ីរ៉ាច។ នៅក្នុងសៀវភៅរបស់គាត់ លោកស៊ីរ៉ាចបានផ្តល់ដំបូន្មានដល់ឪពុកម្តាយ។ ក៏មាន ឪពុកម្តាយសាសន៍យូដាជាច្រើននាក់បានអានសៀវភៅនេះ នៅក្នុងអំឡុងនៃសម័យរបស់លោកប៉ុលនោះ ដែរ។ នេះគឺជាដំបូន្មានខ្លះៗរបស់លោកស៊ីរ៉ាច គឺថា៖ «ឪពុករាល់គ្នាអើយ បើសិនជាលោកអ្នកស្រឡាញ់ ពួកកូនប្រុសរបស់លោកមែននោះ លោកអ្នកនឹងវាយប្រដៅពួកគេជាញឹកញាប់មិនខាន។ តែបើសិនជាលោកអ្នកផ្គាប់ចិត្តពួកកូនប្រុសរបស់លោកអ្នកវិញនោះ ពួកគេនឹងធ្វើឱ្យលោកអ្នកមានវិប្បដិសារីចំពោះការ ផ្គាប់ចិត្តនោះជាមិនខាន . . . . ចូរដាក់ទោសពួកកូនប្រុសរបស់លោកអ្នក ដោយប្រគល់កិច្ចការធ្ងន់ៗឱ្យ ពួកគេបានធ្វើនៅក្នុងជីវិតនេះ ដើម្បីឱ្យពួកគេបានគេចផុតពីបញ្ហាផ្សេងៗ។ ហើយពួកកូនប្រុសរបស់លោក អ្នកក៏មិនធ្វើឱ្យលោកអ្នកខកចិត្ត ដោយសារតែឥរិយាបថមិនល្អរបស់ពួកគេនោះដែរ»។ ដកស្រង់ពី Sirah 30:1, 9, 13, adapted។

ដំបូន្មានរបស់លោកប៉ុលគឺមានលក្ខណៈខុសគ្នាពីដំបូន្មានរបស់លោកប៉ុល។ ដ្បិតលោកប៉ុល បានទូន្មានថា «ឪពុករាល់គ្នាអើយ កុំឲ្យចាក់រុកកូនរបស់ខ្លួនឡើយ ចូរបង្រៀនវាទៅតាមដំបូន្មាន និង សេចក្តីដាស់តឿនរបស់ព្រះអម្ចាស់វិញ»។ នៅសម័យលោកប៉ុល ឪពុកមានសិទ្ធពេញលេញនៅក្នុងការគ្រប់គ្រងកូនៗរបស់ពួកគេទាំងស្រុង។ កូនៗរបស់ពួកគេគឺជាសម្បត្តិទ្រព្យរបស់ពួកគេ។ ឪពុកអាចដាក់ ទោសកូនៗដោយការធ្វើទណ្ឌកម្ម ឬអាចសម្លាប់កូនៗរបស់ពួកគេបាន បើសិនជាពួកគេមិនបានស្តាប់បង្គាប់ ឪពុក នោះ។ នៅក្នុងវប្បធម៌ខ្លះ ឪពុកបានគ្រប់គ្រងកូនៗរបស់គាត់លើសពីចៅហ្វាយ និងបាវបម្រើរបស់ គាត់ទៅទៀត។ ត្រង់នេះមិនមែនមានន័យថាលោកប៉ុលកំពុងតែមានប្រសាសន៍ថាការមានបាវបម្រើគឺជារឿងធម្មតានោះទេ។ ផ្ទុយទៅវិញ លោកប៉ុលកំពុងតែជួយឱ្យសមាជិកគ្រួសារស្ថាបនាទំនុកចិត្ត និងសេចក្តីស្រឡាញ់ឱ្យកាន់តែប្រសើរឡើងវិញទេតើ។ ដោយគាត់បានអញ្ជើញឪពុកគ្រីស្ទានរាល់គ្នាឱ្យ ពិចារណាឱ្យបានម៉ត់ចត់ អំពីរបៀបដែលពួកគេត្រូវដាក់ទោសកូនៗរបស់ពួកគេនោះ។ ប្រសិនបើឪពុកបានធ្វើឱ្យកូនៗរបស់ពួកគេមានកំហឹងនោះ កូនៗទាំងនោះអាចនឹងមិនមានចិត្តចង់បម្រើព្រះនោះឡើយ។ ដូច្នេះ ឪពុកត្រូវតែមានការប្រុងប្រយ័ត្នទៅលើចំណុចនៃការដាក់ទោសនេះ។

«ឪពុកម្តាយរាល់គ្នាអើយ លោកអ្នកត្រូវតែបង្ហាញសេចក្តីស្រឡាញ់របស់ព្រះនៅក្នុងផ្ទះរបស់ លោកអ្នក។ លោកអ្នកត្រូវតែសូមឱ្យកូនៗរបស់លោកអ្នកស្តាប់បង្គាប់លោកអ្នក។ ប៉ុន្តែ មិនត្រូវស្រែក កំហកឱ្យពួកគេស្តាប់បង្គាប់នោះឡើយ។ ចូរឱ្យពាក្យសម្តីរបស់លោកអ្នកប្រកបដោយសេចក្តីស្រឡាញ់ និងសេចក្តីសប្បុរសវិញ . . . .»។

«ចូរបង្ហាញសេចក្តីសប្បុរសដល់មនុស្សគ្រប់គ្នានៅក្នុងផ្ទះរបស់លោកអ្នក។ កុំឱ្យនិយាយពាក្យ អ្វីដែលបណ្តាលឱ្យអ្នកណាម្នាក់មានកំហឹងនោះឡើយ។ ‘ឪពុករាល់គ្នាអើយ កុំឲ្យចាក់រុកកូនរបស់ខ្លួនឡើយ’។ ដ្បិតសេចក្តីបង្គាប់នេះមានប្រភពមកពីព្រះ . . . .»។

«ព្រះមិនអនុញ្ញាតឱ្យឱពុកម្តាយដាក់ទោសកូនៗរបស់ពួកគេ ដោយពាក្យសម្តីគ្រោតគ្រាតគំរោះ គំរើយនោះឡើយ។ ព្រះក៏មិនចង់ឱ្យឪពុកម្តាយធ្វើបាបកូនៗរបស់ពួកគេ នៅពេលដែលពួកគេមិនស្តាប់ បង្គាប់នោះដែរ។ ដ្បិតសេចក្តីស្រឡាញ់របស់ព្រះត្រូវតែមាននៅក្នុងចិត្តឪពុកម្តាយ និងក្នុងចិត្តមេដឹកនាំ រដ្ឋាភិបាលទាំងឡាយផងដែរ។ បន្ទាប់មក ឪពុកម្តាយ និងពួកមេដឹកនាំនឹងអាចបង្រៀនបញ្ញត្តិរបស់ព្រះ ដល់កូនៗដែលពួកគេបានយកចិត្តទុកដាក់នោះជាមិនខាន។ ដកស្រង់ពី Ellen G. White, Child Guidance, page 259, adapted។