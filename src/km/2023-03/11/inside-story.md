---
title:  ជូនទាំងសៀវភៅ ជូនទាំងដំណើរ
date:  08/09/2023
---

លោកអាឡិចសេ អារូស្សានៀន (Alexei Arushanian) ដែលជាជនជាតិអ៊ុយក្រែងរស់នៅក្នុង ប្រទេសប៉ូឡូញ បានចេញពីធ្វើការយឺត។ គាត់ទើបតែបញ្ចប់កិច្ចការដំឡើងវីនដូរបស់គាត់រួច ហើយគាត់ ត្រូវឈប់នៅស្ថានីយ៍ប្រេងឥន្ទនៈ ខណៈពេលដែលគាត់ប្រញាប់ទៅយកភរិយារបស់គាត់ទៅផ្សារទិញ អីវ៉ាន់នៅពេលល្ងាចនោះ។ នៅកន្លែងបូមសាំង លោកអាឡិចសេបានសម្គាល់ឃើញយុវជនម្នាក់កំពុងតែ ព្យាយាមបញ្ឆេះម៉ូតូរបស់គាត់។ យុវជនម្នាក់នោះបានព្យាយាមបញ្ឆេះម៉ូតូ ប៉ុន្តែ មិនបានផលអ្វីឡើយ។ ប្រអប់ដាក់អាហារធំមួយដែលខាងក្រោយម៉ូតូរបស់យុវជនម្នាក់នោះ បានបង្ហាញថាគាត់គឺជាអ្នកដឹកជញ្ជូន អីវ៉ាន់។ លោកអាឡិចសេមិនសូវចេះនិយាយភាសាប៉ូឡូញប៉ុន្មានឡើយ ប៉ុន្តែ គាត់ក៏មិនចង់បាត់បង់ឱកាស នៅក្នុងការជួយអ្នកដទៃនោះដែរ។ លោកអាឡិចសេបានគិតដល់យុវជនម្នាក់នោះ នៅពេលដែលគាត់ បានគិតលុយ បន្ទាប់ពីគាត់បានចាក់សាំងរួចមក។ នៅពេលដែលគាត់ចូលទៅក្នុងឡាន គាត់បានបើកបង្អួច ហើយសួរយុវជនម្នាក់នោះថា «ម៉ូតូកើតអីប្អូនប្រុស?»។ យុវជនម្នាក់នោះគឺជាប៉ូលិស។ គាត់បាននិយាយ ថា «ម៉ូតូខ្ញុំដេរអត់ឆេះ បង»។ លោកអាឡិចសេគឺជាម្នាក់នៅក្នុងសមាជិកនៃពួកជំនុំមួយក្រុម ដែលបាន ចែកចាយសៀវភៅមហាវិវាទរបស់អ្នកស្រីអែល្លីន ជីវ៉ៃត៍។ កិច្ចការចែកចាយសៀវភៅនេះគឺជារឿងដ៏លំបាក មួយ ដោយសារតែមានមនុស្សតិចតួចណាស់ដែលចង់បានសៀវភៅនោះ ដូច្នេះហើយ បានជាគាត់សម្លឹង ឃើញឱកាសនៅពេលនោះ។ គាត់បានហុចសៀវភៅមួយក្បាលទៅឯយុវជនម្នាក់នោះ ដោយនិយាយថា៖ «បងមានអំណោយឱ្យប្អូន នេះគឺជាសៀវភៅគ្រីស្ទានដែលបានរៀបរាប់អំពីប្រវត្តិសាស្ត្រនៃសាសនាគ្រីស្ទ ចាប់គ្រីស្ទានដំបូងដែលបានការពារសេចក្តីជំនឿរបស់ពួកគេ បន្ទាប់ពីព្រះគ្រីស្ទបានយាងត្រឡប់ទៅ ស្ថានសួគ៌វិញនោះ រហូតដល់ព្រឹត្តិការណ៍ចុងក្រោយនៃពិភពលោក។ បងគិតថាប្អូននឹងចាប់អារម្មណ៍សៀវភៅនេះជាមិនខាន»។

យុវជនម្នាក់នោះបានអរគុណគាត់ រួចយកសៀវភៅនោះទៅ។ លោកអាឡិចសេបានចូលទៅ ក្នុងឡានរបស់គាត់វិញ។ គាត់បានអង្គុយចុះ ហើយគិតថាខ្ញុំចេញទៅមិនទាន់បានទេ ពីព្រោះខ្ញុំមិនទាន បានបំពេញកាតព្វកិច្ចរបស់ខ្ញុំជាគ្រីស្ទាននៅឡើយទេ ខ្ញុំបានឱ្យសៀវភៅទៅគាត់មែនពិត ប៉ុន្តែ ខ្ញុំមិនទាន់ បានបំពេញតម្រូវការរបស់គាត់នៅឡើយទេ។ គាត់បានបើកទ្វារឡាន រួចនិយាយថា «បងអាចជូនប្អូនទៅកន្លែងអ្នកកម្មង់បាន»។ យុវជនម្នាក់នោះបាននិយាយទាំងភ្ញាក់ផ្អើលថា «បងជូនខ្ញុំទៅមែនឬអី?»។ លោកអាឡិចសេបាននិយាយថា «បានមែនហើយ ពីព្រោះបងយល់អារម្មណ៍ប្អូន បងនឹងជូនប្អូនទៅកន្លែង អ្នកកម្មង់»។ យុវជនម្នាក់នោះបានយកប្រអប់ដាក់ម្ហូបអាហារទៅជាមួយ ហើយលោកអេឡិចសេបានជូន គាត់ទៅកាន់នៅកន្លែងអ្នកកម្មង់ដែលមានចម្ងាយប្រហែលជា3គីឡូ។ យុវជនម្នាក់នោះបានសុំគាត់ថា «បងនឹងនៅចាំប្អូនមែនទេ?»។ «បានមែនហើយ បងនឹងជូនប្អូនទៅវិញ»។

យុវជនម្នាក់នោះបានដំណាលអំពីទឹកចិត្តរបស់លោកអាឡិចសេ នៅតាមផ្លូវត្រឡប់មកកាន់ស្ថានីយ៍ប្រេងឥន្ទនៈវិញ។ គាត់បាននិយាយថា «នៅក្នុងប្រទេសប៉ូឡូញ មានគ្រីស្ទានតិចតួចណាស់ ដែលបានឈប់ ដើម្បីជួយដល់អ្នកដទៃ ប៉ុន្តែ បងគឺជាគ្រីស្ទានជនជាតិអ៊ុយក្រែនម្នាក់បានជួយដល់ប្អូនវិញ»។ គាត់បានណែនាំខ្លួនគាត់ថាគាត់ឈ្មោះខេមីល (Kamil)។ លោកអាឡិចសេបានថ្លែងអំពីសេចក្តី ស្រឡាញ់របស់ព្រះ ហើយលោកខេមីលក៏បានស្តាប់យ៉ាងផ្ចិតផ្ចង់ផងដែរ។ នៅពេលដែលពួកគេទៅដល់ ស្ថានីយ៍ប្រេងឥន្ទនៈនោះ មិត្តរួមការងារពីកន្លែងធ្វើការរបស់លោកខេមីលបានឈប់នៅទីនោះ ដើម្បី ជួសជុលម៉ូតូរបស់លោកខេមីល។ លោកអាឡិចសេបានចាកចេញទៅ។ រីឯ លោកខេមីលវិញ ក៏អាចចេញទៅបានដែរ បន្ទាប់ពីមិត្តភក្តិរបស់គាត់បានជួសជុលម៉ូតូរួច។ លោកអាឡិចសេបានខកខាននូវការណាត់ជួបជាមួយនឹង ភរិយារបស់គាត់ ប៉ុន្តែ ការខកខាននេះមានតម្លៃណាស់។ ពីព្រោះគាត់បាន ខកខាន ដោយសារតែមានការណាត់ជួបជាមួយនឹងព្រះ។