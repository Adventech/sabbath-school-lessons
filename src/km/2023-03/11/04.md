---
title:  ទាសភាពនៅក្នុងសម័យលោកប៉ុល
date:  05/09/2023
---

`សូមអានដំបូន្មានដែលព្រះបានមានបន្ទូលតាមរយៈលោកប៉ុល សម្រាប់ពួកទាសករ និងពួក ចៅហ្វាយ៖ អេភេសូរ 6:5-9; កូឡូស 3:22-4:1; កូរិនថូសទី1 7:20-24; ធីម៉ូថេទី1 6:1, 2; ពេត្រុសទី1 2:18-25។ សូមសរសេរនូវអ្វីដែលលោកប៉ុលកំពុងតែមានប្រសាសន៍នៅត្រង់នេះ តាម ពាក្យពេចន៍របស់លោកអ្នក។`

យើងអាចនឹងមានការភ្ញាក់ផ្អើលចំពោះដំបូន្មានដែលលោកប៉ុលបានទូន្មានដល់ពួកទាសករ និងពួកចៅហ្វាយ។ យើងអាចនឹងមានការពិបាកនៅក្នុងការព្យាយាមស្រមៃឃើញទិដ្ឋភាពដែលចៅហ្វាយ គ្រីស្ទានអង្គុយជុំគ្នាជាមួយនឹងបាវបម្រើគ្រីស្ទាននៅក្នុងព្រះវិហារនៅតាមផ្ទះនោះណាស់។ ប្រសិនបើពួក ចៅហ្វាយពិតជាគ្រីស្ទានមែននោះ ហេតុអ្វីបានជាពួកគេមិនដោះលែងបាវបម្រើរបស់ពួកគេទៅ?

យើងត្រូវតែយល់ថាទាសភាពនៅក្នុងអំឡុងនៃគម្ពីរសញ្ញាថ្មី គឺមានលក្ខណៈខុសគ្នាជាច្រើនយ៉ាងពីទាសភាពនៅក្នុងប្រវត្តិសាស្ត្រអឺរ៉ុប និងប្រវត្តិសាស្ត្រអាមេរិក។ ចំណុចទី1 ទាសករនៅក្នុងសម័យ គម្ពីរសញ្ញាថ្មីមិនមែនមកពីជនជាតិតែនោះទេ។ ចំណុចទី2 មានពេលខ្លះ បាវបម្រើនៅតាមផ្ទះបានទទួល នូវការហ្វឹកហាត់ ឬការអប់រំ។ ពួកគេអាចធ្វើជាអ្នកសាងសង់ គ្រូពេទ្យ ឬអ្នកទស្សនវិទូជាដើម។ មាន ពេលខ្លះ ចៅហ្វាយបានដោះលែងបាវបម្រើនៅក្នុងផ្ទះរបស់គាត់ បន្ទាប់ពីពួកគេបានបម្រើគាត់រួច។ ប៉ុន្តែ បាវបម្រើភាគច្រើនមិនត្រូវបានគេដោះលែងនោះឡើយ។

មែនហើយ ទាសភាពនៅក្នុងសម័យគម្ពីរសញ្ញាថ្មីមានលក្ខណៈខុសគ្នាជាច្រើនយ៉ាងពីទាសភាព នៅក្នុងឆ្នាំ1800។ ប៉ុន្តែ ភាពជាទាសករមិនមែនជារឿងល្អនោះឡើយ។ យើងក៏អាចអរព្រះគុណដល់ ព្រះបាន ដែលទ្រង់នឹងកាត់ទោសពួកចៅហ្វាយ ដោយបញ្ញត្តិរបស់ទ្រង់ផងដែរ។

សម្រែកនៃអតីតទាសករនៅក្នុងសាធារណរដ្ឋស៊ីរ៉ុសបានធ្វើឱ្យយើងស្លុតចិត្តយ៉ាងខ្លាំង ដោយ ពួកគេបានស្រែកថា «ខ្ញុំចង់ស្លាប់ ដើម្បីកុំឱ្យអ្នកណាម្នាក់អាចធ្វើបាបខ្ញុំតទៅទៀតបាន ពីព្រោះខ្ញុំគឺជា ទាសករ ហេតុដូច្នេះហើយ បានជាសេចក្តីស្លាប់គឺជាដំណោះស្រាយមួយដ៏ល្អបំផុត»។

ពាក្យថា «បាវបម្រើ» នៅក្នុងខគម្ពីរអេភេសូរ 6:5-8 បានប្រែមកពីពាក្យថា «ឌួឡូស (doulos)»។ សព្វថ្ងៃនេះ អ្នកប្រាជ្ញខាងឯព្រះគម្ពីរមានបំណងចង់ផ្លាស់ប្តូរពាក្យថា «បាវបម្រើ» ទៅជា «អ្នកបម្រើ» វិញ ដើម្បីបង្ហាញថាបាវបម្រើនៅតាមផ្ទះត្រូវបានចៅហ្វាយអប់រំ និងដោះលែងពួកគេនៅក្រោយមកទៀត។ ប៉ុន្តែ យើងត្រូវតែចាំថាបាវបម្រើទាំងអស់ រួមទាំងបាវបម្រើនៅតាមផ្ទះនោះ សុទ្ធតែជាមនុស្សរបស់ចៅហ្វាយ ខ្លួន។ ចៅហ្វាយមានសិទ្ធគ្រប់គ្រងពីលើពួកគេ ហើយចៅហ្វាយក៏អាចដាក់ទោសពួកគេបានដែរ។ ដូច្នេះ ពាក្យថា «បាវបម្រើ» គឺជាវិធីដ៏ល្អបំផុតនៅក្នុងការបកប្រែពាក្យ «ឌួឡូស» នៅក្នុងខគម្ពីរអេភេសូរ 6:5-8 នោះ។ «បាវបម្រើ» គឺជាពាក្យដ៏ល្អបំផុត ដោយសារតែពាក្យនេះបានបង្ហាញយើងថាមនុស្សប្រុសស្រី ទាំងនេះបានស្ថិតនៅក្នុងគ្រោះថ្នាក់គ្រប់ពេលវេលា (អេភេសូរ 6:9)។

ទាសភាពគឺជាផ្នែកនៃការរស់នៅ នៅក្នុងសម័យលោកប៉ុល។ ដំបូន្មានរបស់គាត់មិនមែនស្តីអំពី របៀបបញ្ចប់ភាពជាទាសករនោះឡើយ។ ដំបូន្មានរបស់គាត់ក៏ស្តីអំពីរបៀបដែលទាសករ និងចៅហ្វាយ អាចរស់នៅក្នុងជីវិតថ្មីជាមួយនឹងព្រះយេស៊ូវបាន។