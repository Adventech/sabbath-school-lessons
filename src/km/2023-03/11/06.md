---
title:  ចៅហ្វាយដែលជាបាវបម្រើ
date:  07/09/2023
---

`សូមស្រមៃថាលោកអ្នកគឺជាចៅហ្វាយគ្រីស្ទានម្នាក់នៅក្នុងសម័យលោកប៉ុល។ ខណៈពេលដែលគេកំពុងតែអានសំបុត្ររបស់លោកប៉ុលទៅកាន់ពួកជំនុំអេភេសូរនោះ លោកអ្នកក៏មានវត្តមាននៅក្នុងព្រះវិហារនៅតាមផ្ទះនោះដែរ។ បាវបម្រើរបស់លោកអ្នកក៏នៅទីនោះ ស្តាប់សំបុត្រនោះដែរ។ តើលោក អ្នកដែលជាចៅហ្វាយរបស់បាវបម្រើម្នាក់នោះ នឹងមានអារម្មណ៍បែបណា នៅពេលដែលលោកអ្នកបាន ឮដំបូន្មានរបស់លោកប៉ុលអំពីភាពជាទាសករនៅក្នុងខគម្ពីរអេភេសូរ 6:9 នេះនោះ?`

លោកប៉ុលបានផ្តល់ដំបូន្មានដល់ពួកចៅហ្វាយយ៉ាងដូច្នេះថា៖ «ចៅហ្វាយរាល់គ្នាអើយ ចូរប្រព្រឹត្តនឹងបាវបម្រើដូច្នោះដែរ ទាំងលែងគំហកកំហែងទៅ ដោយដឹងថា ចៅហ្វាយរបស់គេ ហើយរបស់ អ្នករាល់គ្នាផង នោះទ្រង់គង់នៅស្ថានសួគ៌ ហើយទ្រង់មិនចេះរើសមុខអ្នកណាឡើយ។ ដំបូន្មាននេះបាន ធ្វើឱ្យពួកចៅហ្វាយនៅសម័យលោកប៉ុលមានការភ្ញាក់ផ្អើលជាខ្លាំង។ ដោយលោកប៉ុលបានសូមឱ្យពួកបាវបម្រើខិតខំធ្វើការ ដើម្បីចៅហ្វាយរបស់ពួកគេ។ ឥឡូវនេះ លោកប៉ុលបានសូមឱ្យពួកចៅហ្វាយបង្ហាញ សេចក្តីសប្បុរសដល់ពួកបាវបម្រើរបស់ពួកគេ។ លោកប៉ុលបានប្រាប់ពួកចៅហ្វាយឱ្យឈប់កំហកកំហែង និងឈប់ធ្វើបាបពួកបាវបម្រើរបស់ពួកគេតទៅទៀត។ នៅក្នុងសម័យគម្ពីរសញ្ញាថ្មី ចៅហ្វាយបានដាក់ទោសបាវបម្រើរបស់ពួកគេតាមវិធីជាច្រើនយ៉ាង (ពេត្រុសទី1 2:20)។ ទណ្ឌកម្មទាំងនេះខ្លះក៏បានរាប់ បញ្ចូលទាំងការវាយដំ ការយកទៅលក់ ការបង្អត់អាហារ ការចាប់ចង ការបង្ខំឱ្យរួមភេទ ហើយនិងការ សម្លាប់ផងដែរ។

លោកប៉ុលបានផ្តល់ហេតុផល2យ៉ាងដល់ពួកចៅហ្វាយ ដែលពួកគេត្រូវតែប្តូរឥរិយាបថរបស់ ពួកគេ៖

1\. នៅក្នុងនាមជាគ្រីស្ទាន ចៅហ្វាយក៏ដូចជា «បាវបម្រើ» យ៉ាងដូច្នោះដែរ។ ពួកគេគឺជាបាវមប្រើរបស់ព្រះយេស៊ូវ។ ដូច្នេះហើយ ព្រះយេស៊ូវគឺជាចៅហ្វាយនៃពួកបាវបម្រើ ហើយក៏ជាចៅហ្វាយនៃ ពួកចៅហ្វាយផងដែរ (សូមប្រៀបធៀបខគម្ពីរកូឡូស 4:1)។

2\. ព្រះគឺជាចៅក្រមនៃមនុស្សគ្រប់គ្នា។ នៅក្នុងនាមជាចៅក្រមរបស់យើង ព្រះទ្រង់យុត្តិធម៌។ ទ្រង់មិនបានបង្ហាញព្រះគុណដល់អ្នកណាម្នាក់ច្រើនជាងអ្នកណាម្នាក់ទៀតនោះឡើយ។ ព្រះបានគោរព ឱ្យតម្លៃមនុស្សទាំងអស់ស្មើៗគ្នា។ នៅក្នុងព្រះនេត្ររបស់ព្រះ បាវបម្រើមានតម្លៃស្មើនឹងចៅហ្វាយ។ ព្រះ ទ្រង់ក៏បានស្រឡាញ់ក្រុមទាំង2នេះស្មើៗគ្នាផងដែរ។ ដូច្នេះ ចៅហ្វាយគួរតែបង្ហាញបាវបម្រើអំពីសេចក្តី ស្រឡាញ់ និងការគោរពឱ្យតម្លៃដែលព្រះបានបង្ហាញពួកគេនេះ (សូមប្រៀបធៀបខគម្ពីរភីលីម៉ូន 15, 16)។

សាររបស់លោកប៉ុលនៅក្នុងកណ្ឌគម្ពីរអេភេសូរ បានផ្តល់សេចក្តីសង្ឃឹមដល់ចិត្តនៃបាវបម្រើ គ្រីស្ទាន។ ដ្បិតបាវបម្រើគ្រីស្ទាន៖

1. ត្រូវបានចិញ្ចឹមដូចជាកូនស្ងួនភ្ងា (អេភេសូរ 1:5)។
2. ត្រូវបានសង្គ្រោះដោយសារព្រះយេស៊ូវ (អេភេសូរ 3:6)។
3. ត្រូវបានព្រះជ្រើសរើស ឱ្យបញ្ចេញព្រះពរ (អេភេសូរ 3:6)។
4. គឺជាផ្នែកមួយនៃគ្រួសាររបស់ព្រះនៅស្ថានសួគ៌ (អេភេសូរ 2:19)។
5. គឺជាសមាជិកដ៏សំខាន់ម្នាក់នៅក្នុងពួកជំនុំរបស់ព្រះ (អេភេសូរ 3:6)។