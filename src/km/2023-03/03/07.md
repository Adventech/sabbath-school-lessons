---
title:  ការសិក្សាបន្ថែម
date:  14/07/2023
---

សូមអានសម្រង់មតិទាំង2យ៉ាងនេះ អំពីព្រះយេស៊ូវ ពីអ្នកស្រីអេល្លីន ជី វ៉ៃត៍៖

«ព្រះយេស៊ូវបានយាងកាត់ខ្លោងទ្វារនៃស្ថានសួគ៌។ បន្ទាប់មក ទ្រង់បានគង់នៅលើបល្ល័ង្កមួយ ដែល មានពួកទេវតានៅព័ទ្ធជុំវិញទ្រង់។ ពួកទេវតាបានថ្វាយបង្គំព្រះយេស៊ូវ។ នៅពេលដែលការអបអរសារទរ នេះបានបញ្ចប់ទៅនោះ ព្រះបានប្រទានព្រះវិញ្ញាណបរិសុទ្ធដល់ពួកសិស្សរបស់ព្រះយេស៊ូវ។ ព្រះយេស៊ូវ បានទទួលនូវការលើកតម្កើង និងការសរសើរតម្កើង។ ការលើកតម្កើង និងការសរសើរតម្កើងនេះគឺជាសិរី ល្អដែលព្រះយេស៊ូវបានចែករំលែកជាមួយនឹងព្រះវរបិតារបស់ទ្រង់ មុនការចាប់ផ្តើមនៃពេលវេលា។ ព្រះបានប្រទានព្រះវិញ្ញាណរបស់ទ្រង់ ដើម្បីបង្ហាញថាទ្រង់បានទទួលយកព្រះយេស៊ូវជាព្រះសង្គ្រោះរបស់យើង។ ព្រះយេស៊ូវបានសន្យាថាទ្រង់នឹងប្រទានព្រះវិញ្ញាណបរិសុទ្ធពីស្ថានសួគ៌មកឱ្យរាស្ត្ររបស់ទ្រង់ ដើម្បីបង្ហាញ ថាព្រះយេស៊ូវគឺជាសម្តេចសង្ឃ និងជាស្តេចរបស់ពួកគេ។ ព្រះយេស៊ូវបានគ្រប់គ្រងរបស់គ្រប់យ៉ាងនៅឯស្ថានសួគ៌ និងនៅលើផែនដីនេះ។ ព្រះយេស៊ូវគឺជាបុគ្គលតែម្នាក់គត់ដែលព្រះបានជ្រើសរើសឱ្យដឹកនាំរាស្ត្រ របស់ទ្រង់»។ ដកស្រង់ពី The Acts of the Apostles, pages 38, 39, adapted។

«ហើយម្តងទៀត កាលទ្រង់ឲ្យព្រះរាជបុត្រាមកក្នុងលោកីយ៍ នោះទ្រង់មានព្រះបន្ទូលថា ‘ចូរឲ្យ អស់ទាំងទេវតានៃព្រះថ្វាយបង្គំចុះ’» (ហេព្រើរ 1:6)។

«សង្ឃគ្រប់រូបនៅឯស្ថានសួគ៌បានទទួលស្គាល់ថាព្រះយេស៊ូវគឺជាអ្នកគ្រប់គ្រងអ្វីៗទាំងអស់នៅ ឯស្ថានសួគ៌ និងនៅលើផែនដីនេះ។ ព្រះយេស៊ូវគឺជាព្រះអម្ចាស់នៃជីវិត។ ពួកទេវតាបានក្រាបចុះថ្វាយបង្គំ ព្រះយេស៊ូវ។ បន្ទាប់មក ពួកទេវតាបានស្រែកហ៊ោនៅក្នុងទីជំនុំនៃស្ថានសួគ៌យ៉ាងដូច្នេះថា៖ «គ្រប់គ្នាក៏បន្លឺ សំឡេងថា កូនចៀមដែលគេបានសម្លាប់ នោះគួរនឹងបានព្រះចេស្តា ទ្រព្យសម្បត្តិ ប្រាជ្ញា ឥទ្ធិឫទ្ធិ កិត្តិនាម សិរីល្អ និងព្រះពរ» (វិវរណៈ 5:13)។ ដកស្រង់ពី The Desire of Ages, pages 834, 835, adapted។

**សំណួរពិភាក្សា**

`1. តើនៅពេលនេះ ព្រះយេស៊ូវបានក្លាយមកជាម្ចាស់នៃរបស់ទាំងអស់ដោយរបៀបណា? តើនៅពេលនេះ ព្រះយេស៊ូវបានគ្រប់គ្រងរបស់អ្វីខ្លះហើយ? តើទ្រង់នឹងគ្រប់គ្រងរបស់អ្វីទៀត នៅពេលអនាគតនោះ? សូមអានខគម្ពីរកូរិនថូសទី1 15:24-28 សម្រាប់ចម្លើយ។`

`2. តើព្រះយេស៊ូវគឺជាព្រះអម្ចាស់នៃជីវិតរបស់លោកអ្នកដែរឬទេ? តើលោកអ្នកកំពុងតែរស់នៅក្រោមការ គ្រប់គ្រងរបស់ទ្រង់ទាំងស្រុងនោះដោយរបៀបណា? ឬមួយ ក៏លោកអ្នកកំពុងតែរស់នៅក្រោមការគ្រប់គ្រងរបស់ពួកអារក្សនោះ? តើលោកអ្នកអាចដឹងថាអ្នកណាជាអ្នកគ្រប់គ្រងជីវិតរបស់លោកអ្នកដោយរបៀប ណា? តើលោកអ្នកគេចផុតពីការគ្រប់គ្រងនៃពួកវិញ្ញាណអាក្រក់នោះដោយរបៀបណាដែរ។`