---
title:  ព្រះយេស៊ូវទ្រង់មានអំណាចលើសជាងអ្វីៗទាំងអស់
date:  12/07/2023
---

លោកប៉ុលបានប្រាប់យើងថាព្រះវរបិតាបានតាំងព្រះយេស៊ូវ «ឲ្យខ្ពស់ជាងអស់ទាំងពួកគ្រប់គ្រង ពួកមានអំណាច មានឫទ្ធិបារមី និងពួកមេទាំងប៉ុន្មាន ហើយគ្រប់ទាំងឈ្មោះដែលបានតាំងឡើងដែរ មិន មែនតែក្នុងបច្ចុប្បន្ននេះតែប៉ុណ្ណោះ គឺទៅក្នុងអនាគតខាងមុខទៀតផង» (អេភេសូរ 1:21)។

`សូមប្រៀបធៀបខគម្ពីរអេភេសូរ 1:21; អេភេសូរ 2:2 និងអេភេសូរ 6:12។ តើលោកប៉ុល បានមានប្រសាសន៍អំពីអំណាចខាងឯវិញ្ញាណនៅក្នុងខនេះយ៉ាងដូចម្តេចដែរ? តើហេតុអ្វីបានជាលោក អ្នកចាប់អារម្មណ៍មកលើប្រធានបទនេះយ៉ាងដូច្នេះ?`

នៅក្នុងខគម្ពីរកិច្ចការ 19:11-12 យើងបានអានរឿងអំពីកូនទាំង7នាក់របស់លោកស្កេវ៉ា។ រឿងនេះបានបង្ហាញយើងថាទីក្រុងអេភេសូរនៅក្នុងសម័យរបស់លោកប៉ុល គឺជាកន្លែងដ៏សំខាន់មួយសម្រាប់មនុស្សដែលចង់ចេះប្រើអាគម។ «នៅក្នុងអំឡុងនៃសម័យគម្ពីរសញ្ញាថ្មី មនុស្សដែលបានរស់ នៅក្នុងនគររ៉ូមបានជឿទៅលើវិញ្ញាណ។ ពួកសាសន៍រ៉ូមបានជឿថាវិញ្ញាណបានគ្រប់គ្រងផ្នែកទាំងអស់នៃ ជីវិត។ ការងាររបស់គ្រូអាគមគឺត្រូវស្វែងយល់ថាវិញ្ញាណណាដែលបានជួយដល់មនុស្ស ហើយវិញ្ញាណ ណាទៀតដែលបានធ្វើបាបមនុស្ស។ គ្រូអាគមបានរៀនអំពីរបៀបដែលវិញ្ញាណបានធ្វើការ។ គ្រូអាគម ក៏បានដឹងអំពីសមត្ថភាព និងអំណាចដែលវិញ្ញាណនោះមានផងដែរ។ គ្រូអាគមបានគ្រប់គ្រងនៅលើពួកវិញ្ញាណ និងបញ្ជាពួកវាឱ្យធ្វើកិច្ចការសម្រាប់មនុស្សលោក ដោយចំណេះដឹងនេះផងដែរ។ គ្រូអាគម បានសូត្រមន្តអាគម ដើម្បីបញ្ជាវិញ្ញាណទាំងនោះ។ ជាមួយនឹងការសូត្រមន្តអាគមនេះ គ្រូអាគមអាចព្យាបាលមនុស្សដែលបានឈឺ ដោយសារវិញ្ញាណណាមួយ។ គ្រូអាគមក៏អាចសូមឱ្យពួកវិញ្ញាណព្យាបាល ដល់អ្នកណាម្នាក់ដែលបានឈ្នះនូវការប្រណាំងសេះផងដែរ»។ ដកស្រង់ពី Clinton E. Arnold, Power and Magic: The Concept of Power in Ephesians, page 18, adapted។

ពួកគ្រូអាគមបានស្គាល់ឈ្មោះនៃពួកវិញ្ញាណទាំងនោះ ហើយក៏បានថាដឹងវិញ្ញាណនីមួយៗបានធ្វើអ្វីដែរ។ វាគឺជារឿងដ៏សំខាន់មួយ ដែលពួកគ្រូអាគមត្រូវដឹងពីព័ត៌មាននេះ។ បន្ទាប់មក គ្រូអាគម នឹងបានដឹងថាគេត្រូវសុំជំនួយពីវិញ្ញាណមួយណា។ ចំណេះដឹងនេះគឺជាផ្នែកដ៏សំខាន់មួយនៃជីវិតខាងឯសាសនា នៅក្នុងទីក្រុងអេភេសូរ (សូមអានខគម្ពីរកិច្ចការ 19:13)។ លោកប៉ុលចង់ឱ្យពួកជំនុំអេភេសូរ បានដឹងថាព្រះយេស៊ូវមានអំណាចលើសជាងវិញ្ញាណអស់ទាំងនេះ (អេភេសូរ 1:21)។ ព្រះយេស៊ូវនឹង បន្តគ្រប់គ្រងមនុស្សគ្រប់គ្នា និងរបស់ទាំងអស់ជារៀងរហូត។ ហេតុដូច្នេះហើយ បានជាលោកប៉ុលមាន ប្រសាសន៍ថាព្រះយេស៊ូវ «មានអំណាច មានឫទ្ធិបារមី និងពួកមេទាំងប៉ុន្មាន ហើយគ្រប់ទាំងឈ្មោះដែល បានតាំងឡើងដែរ មិនមែនតែក្នុងបច្ចុប្បន្ននេះតែប៉ុណ្ណោះ គឺទៅក្នុងអនាគតខាងមុខទៀតផង» (អេភេសូរ 1:21)។

`ពួកវិញ្ញាណអាក្រក់ដែលបានធ្វើការនៅក្នុងសម័យរបស់លោកប៉ុលនោះ ក៏បានបន្តធ្វើការនៅ សព្វថ្ងៃនេះផងដែរ។ តើយើងបានឃើញពួកវាធ្វើការដោយរបៀបណា? តើយើងអាចធ្វើអ្វីខ្លះ ដើម្បីឱ្យ ប្រាកដថាយើងមិនបានឱ្យពួកវាគ្រប់គ្រងយើងទេនោះ ដោយរបៀបណា?`