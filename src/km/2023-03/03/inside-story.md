---
title:  សៀវភៅទាំង3ក្បាលដែលមានចម្លើយតែមួយ
date:  14/07/2023
---

កាលពីក្មេង ខ្ញុំមានសំណួរជាច្រើនដែលខ្ញុំមិនអាចរកចម្លើយបាន។ តើហេតុអ្វីបានជាខ្ញុំត្រូវលន់តួអំពើបាបរបស់ខ្ញុំចំពោះសង្ឃយ៉ាងដូច្នេះ? តើហេតុអ្វីបានជាខ្ញុំគួរតែអធិស្ឋានទៅកាន់ពួកសង្ឃយ៉ាង ដូច្នេះ បើព្រះយេស៊ូវអាចឮនូវការអធិស្ឋានរបស់ខ្ញុំនោះ? តើព្រះនឹងដុតមនុស្សលោកនៅក្នុងស្ថាននរកជារៀងរហូតដែរឬទេ?

ខ្ញុំចូលចិត្តទៅលេងនៅឯព្រះវិហារ ហើយខ្ញុំក៏សប្បាយចិត្តជឿនៅក្នុងព្រះយេស៊ូវផងដែរ។ ប៉ុន្តែ ការចូលព្រះវិហារមិនបានស្រាយសំណួរទាំងអស់របស់ខ្ញុំនោះឡើយ។ ខ្ញុំបានចូលរួមថ្វាយបង្គំនៅក្នុង ព្រះវិហារជាច្រើន។ ហើយក្រុមជំនុំនីមួយៗនៅតាមព្រះវិហារនោះ បានអះអាងថាពួកគេបានជឿទៅលើ ព្រះគម្ពីរ ប៉ុន្តែ គ្មានអ្នកណាម្នាក់អាចឆ្លើយសំណួររបស់ខ្ញុំបានឡើយ។

លុះដល់ខ្ញុំអាយុបាន16ឆ្នាំនោះ បងប្រុសរបស់ខ្ញុំម្នាក់បានឱ្យសៀវភៅមួយក្បាលមកខ្ញុំ។ គាត់ បានចូលថ្វាយបង្គំនៅក្នុងព្រះវិហារមួយទៀត ដែលបានធ្វើរឿងចម្លែកៗ គឺព្រះវិហារថ្វាយបង្គំនៅថ្ងៃសៅរ៍ ប៉ុន្តែ ការផ្លាស់ប្តូរនេះគឺជារឿងល្អសម្រាប់គាត់វិញ។ ភាពរីករាយរបស់គាត់បានធ្វើឱ្យខ្ញុំគិតថាសៀវភៅ នោះប្រហែលជាគួរឱ្យចាប់អារម្មណ៍ណាស់ហើយ។ ខ្ញុំបានសន្យាថាខ្ញុំនឹងអានសៀវភៅនោះ ពីព្រោះបង ប្រុសរបស់ខ្ញុំបាននិយាយថា សៀវភៅនោះគឺជាសៀវភៅប្រវត្តិសាស្ត្រ និងទំនាយ ប៉ុន្តែ ខ្ញុំមិនបានអាន ឱ្យលើសពីសេចក្តីណែនាំនោះឡើយ។

ជាច្រើនឆ្នាំក្រោយមក បងប្រុសខ្ញុំបានសួរខ្ញុំថា តើខ្ញុំបានអានសៀវភៅនោះដែរឬទេ ហើយនៅពេលដែលខ្ញុំបានប្រាប់គាត់ថាខ្ញុំមិនទាន់បានអានទេនោះ គាត់ក៏ឱ្យសៀវភៅមួយក្បាលទៀតដល់ ខ្ញុំ។ ខ្ញុំសន្យាម្តងទៀត ថាខ្ញុំនឹងអានរឿងនោះ។ ម្តងនេះ ខ្ញុំបានមើលទំព័រទី1។ ខ្ញុំបានអានទំព័រទី1 បានច្រើនគួរសម។ ខ្ញុំបានដាក់សៀវភៅនោះចុះ ដោយមានបំណងថានឹងអានវានៅពេលក្រោយទៀត ប៉ុន្តែ ខ្ញុំមិនបានត្រឡប់មកអានសៀវភៅវិញឡើយ។

ជាច្រើនឆ្នាំបានកន្លងផុតទៅ។ ខ្ញុំបានចាកចេញពីប្រទេសនូវែលសេឡង់ (New Zealand) ដែលជាប្រទេសកំណើតរបស់ខ្ញុំទៅរស់នៅឯប្រទេសអង់គ្លេសវិញ។ នៅក្នុងដំណើរទៅប្រទេសអៀរឡង់ (Ireland) ខ្ញុំបានទៅព្រះវិហារ ដោយមានបំណងចង់ស្វែងរកទំនាក់ទងដ៏ស៊ីជម្រៅមួយជាមួយនឹងព្រះ។ ប៉ុន្តែ នៅពេលដែលខ្ញុំចេញពីព្រះវិហារនោះ ខ្ញុំបានទូលប្រាប់ថាខ្ញុំនឹងមិនទៅព្រះវិហារនោះម្តងទៀតឡើយ «លុះត្រាតែទ្រង់បង្ហាញសេចក្តីពិតដល់ទូលបង្គំជាមុនសិន»។

នៅពេលដែលខ្ញុំត្រឡប់មកកាន់ទីក្រុងឡុងវិញនោះ មានកញ្ចប់មួយកំពុងតែរង់ចាំខ្ញុំ។ ខ្ញុំបាន សួរបងប្រុសរបស់ខ្ញុំ ក្រែងលគាត់ដឹងថាខ្ញុំអាចរកទិញសៀវភៅដែលគាត់បានឱ្យខ្ញុំជាលើកទី2នោះ។ ខ្ញុំ បានរកមើលនៅតាមហាងលក់សៀវភៅមួយចំនួន ប៉ុន្តែ រកសៀវភៅនោះមិនឃើញឡើយ។ ប៉ុន្តែ នៅក្នុង អ៊ីម៉ែលរបស់ខ្ញុំ មានសៀវភៅចម្លងជាលើកទី3មួយច្បាប់ ដែលបានផ្លាស់ប្តូរជីវិតរបស់ខ្ញុំ សៀវភៅនោះ គឺជាសៀវភៅមហាវិវាទ។ ម្តងនេះ ខ្ញុំបានអានទំព័រកណ្តាល ហើយនៅពេលដែលខ្ញុំបានអានចប់នោះ ខ្ញុំបានត្រឡប់ទៅខាងដើម ដើម្បីអាននូវអ្វីដែលខ្ញុំមិនបានអាននោះ។ ខ្ញុំបានជួបនឹងអំណាចនៃព្រះបន្ទូល របស់ព្រះ តាមរយៈសៀវភៅមួយក្បាលដែលមិនត្រឹមតែបកស្រាយព្រះគម្ពីរបានយ៉ាងស៊ីជម្រៅប៉ុណ្ណោះទេ ប៉ុន្តែ ថែមទាំងភ្ជាប់ខ្ញុំជាមួយនឹងព្រះយេស៊ូវទៀតដែរ។ ការត្រាស់ហៅឱ្យធ្វើការបម្រើព្រះ បានភ្ជាប់ខ្ញុំជាមួយ នឹងពួកជំនុំនៅក្នុងទីក្រុងឡុង ហើយខ្ញុំបានចាប់ផ្តើមដើរជាមួយនឹងព្រះយេស៊ូវ ដោយភាពស្មោះត្រង់។ ខ្ញុំនៅតែអានសៀវភៅមហាវិវាទ ហើយខ្ញុំបានដឹងថាខ្ញុំនៅតែរកឃើញព្រះពរថ្មីៗ និងរកឃើញចំណេះដឹងថ្មីៗ អំពីផែនការនៃសេចក្តីសង្គ្រោះជានិច្ច។ ក្រៅពីព្រះគម្ពីរទៅ គ្មានសៀវភៅណាមានឥទ្ធិពល លើជីវិតខ្ញុំខ្លាំងជាងសៀវភៅនេះឡើយ។