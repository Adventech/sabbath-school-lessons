---
title:  ព្រះយេស៊ូវ អ្វីៗទាំងអស់ និងពួកជំនុំរបស់ទ្រង់
date:  13/07/2023
---

យើងបានឃើញរួចមកហើយ ថាព្រះយេស៊ូវមានអំណាចលើសជាងអ្នកណាទាំងអស់ ឬរបស់ ទាំងអស់នៅឯស្ថានសួគ៌ និងនៅលើផែនដីនេះ (ទំនុកដំកើង 110:1)។ ព្រះបានដាក់អ្វីៗទាំងអស់នៅ ក្រោមការគ្រប់គ្រងរបស់ព្រះយេស៊ូវ (ទំនុកដំកើង 8:4, 6)។ អ្វីៗទាំងអស់នោះ រួមមានទាំងសាតាំង និងពួកទេវតាអាក្រក់របស់វាផងដែរ។

លោកប៉ុលក៏បានប្រាប់យើងថាព្រះបានតាំងព្រះយេស៊ូវឱ្យធ្វើជាមេដឹកនាំនៃពួកជំនុំផងដែរ (អេភេសូរ 1:22)។

`ព្រះវរបិតាបានសូមឱ្យព្រះយេស៊ូវគង់នៅលើបល្ល័ង្ករបស់ទ្រង់នៅស្ថានសួគ៌។ ការដែលព្រះយេស៊ូវ បានគង់នៅលើបល្ល័ង្កនេះ បានបង្ហាញយើងថាទ្រង់បានគ្រប់គ្រងលើរបស់ទាំងអស់នៅឯស្ថានសួគ៌ និងនៅ លើផែនដីនេះ។ តើពួកជំនុំបានទទួលព្រះពរ និងអំណោយទានពិសេសៗអ្វីខ្លះ ដោយសារតែព្រះយេស៊ូវ បានគង់នៅលើបល្ល័ង្កជាមួយនឹងព្រះវរបិតារបស់ទ្រង់នោះ? (សូមអានខគម្ពីរអេភេសូរ 1:22, 23 សម្រាប់ ចម្លើយ)។`

ព្រះបានឱ្យព្រះយេស៊ូវឈ្នះលើអំណាចអាក្រក់ទាំងអស់។ ព្រះបានសន្យានឹងពួកជំនុំថា ពួកគេ ក៏នឹងបានឈ្នះសាតាំង ហើយនិងកងទ័ពអាក្រក់របស់វាផងដែរ។ ព្រះយេស៊ូវបានប្រទានអ្វីៗគ្រប់យ៉ាង ដែលពួកជំនុំត្រូវការ។ ព្រះបានប្រទានព្រះយេស៊ូវមកឱ្យពួកជំនុំ។ ពួកជំនុំបានចូលរួមយ៉ាងជិតស្និទ្ធជា មួយនឹងព្រះយេស៊ូវ។ ហេតុដូច្នេះហើយ បានជាព្រះគម្ពីរបានសំដែងថាពួកជំនុំក៏ប្រៀបដូចជារូបកាយ របស់ព្រះយេស៊ូវយ៉ាងដូច្នោះដែរ។

នៅក្នុងនាមជាអ្នកគ្រីស្ទាន តើយើងអាចស្គាល់ព្រះយេស៊ូវដែលជាស្តេចរបស់យើងនោះដោយ របៀបណា? តើយើងអាចទទួលបានបទពិសោធន៍នៃអំណាចរបស់ព្រះនៅក្នុងជីវិតរបស់យើងនោះដោយ របៀបណា? លោកប៉ុលមិនចង់សរសេរនូវផែនការពិសេសណាមួយឱ្យយើងបានធ្វើតាម ដើម្បីឱ្យបទពិសោធន៍នេះបានកើតឡើងនោះឡើយ។ ប៉ុន្តែ លោកប៉ុលបានផ្តល់តម្រុយមួយតាមរយៈរបាយការណ៍ នៃការអធិស្ឋានរបស់គាត់ ស្តីអំពីរបៀបដែលយើងអាចទទួលបាននូវអំណាចរបស់ព្រះនោះ។ លោកប៉ុល បានអធិស្ឋានសូមឱ្យព្រះជួយឱ្យពួកជំនុំអេភេសូរបានស្គាល់ទ្រង់ និងស្គាល់អំណាចរបស់ទ្រង់។ លោកប៉ុលបានជឿថាព្រះនឹងឆ្លើយតបនូវការអធិស្ឋានរបស់គាត់។ ដូច្នេះ យើងបានមើលឃើញថាលោកប៉ុល បានជឿថាបទពិសោធន៍ ឬចំណេះដឹងណាមួយដែលយើងបានទទួលពីព្រះនោះ គឺបានមក ដោយសារ តែយើងបានរស់នៅក្នុងជីវិតនៃការអធិស្ឋានដ៏រឹងមាំមួយ។

`តើលោកអ្នកធ្លាប់មានបទពិសោធន៍ផ្ទាល់ខ្លួនជាមួយនឹងការអធិស្ឋាននេះយ៉ាងដូចម្តេចដែរ? តើលោកអ្នកបានទទួលនូវការឆ្លើយតបចំពោះការអធិស្ឋានរបស់លោកអ្នកកាលពីមុននោះដោយរបៀប ណា? ប្រសិនបើមាននោះ តើព្រះបានឆ្លើយតបនឹងលោកអ្នកយ៉ាងដូចម្តេចដែរ? តើការអធិស្ឋានបាននាំ ឱ្យយើងនៅជាប់នឹងព្រះ និងនៅជាប់អំណាចដែលព្រះយេស៊ូវបានប្រទានដល់យើងដោយរបៀបណា?`