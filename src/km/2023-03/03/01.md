---
title:  ព្រះយេស៊ូវដែលជាស្តេចដ៏អស្ចារ្យរបស់យើង
date:  08/07/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 1:15-23; អេភេសូរ 1:16, 17; កូរិនថូសទី1 15:20-22; អេភេសូរ 6:12។

> <p>ខចងចាំ</p>
> «ហើយថា ព្រះចេស្តាដ៏ខ្លាំងលើសលន់របស់ទ្រង់ ដល់យើងរាល់គ្នាដែលជឿជាយ៉ាងណាដែរ តាមដែលកម្លាំងទ្រង់ដ៏មានឫទ្ធិបានពូកែនឹងធ្វើ ជាព្រះចេស្តាដែលទ្រង់បានសំដែងចេញ ដោយ ប្រោសព្រះគ្រីស្ទ ឲ្យមានព្រះជន្មរស់ពីស្លាប់ឡើងវិញ ព្រមទាំងតាំងឲ្យគង់ខាងស្តាំទ្រង់ នៅស្ថានដ៏ខ្ពស់» (អេភេសូរ 1:19, 20)។

មនុស្សភាគច្រើនចង់បានរបស់អ្វីមួយដែលមានអំណាចជាងអ្វី ដែលពួកគេមានរួចទៅហើយ នោះ។ ក៏មានមនុស្សជាច្រើនចង់បានរថយន្តដែលមានល្បឿនលឿន និងកម្លាំងខ្លាំងផងដែរ។ ពួកគេ បានផលិតរថយន្តមួយគ្រឿងដែលមានឈ្មោះថាដេវេល16 (Devel 16)។ ដេវេល16គឺជារថយន្តមួយគ្រឿងដែលមានល្បឿនលឿនជាមួយនឹងម៉ាស៊ីនមួយដ៏ទំនើប។ បន្ទាប់មក មានក្រុមហ៊ុនមួយឈ្មោះ ថាពីធើបៀល (Peterbilt)។ ក្រុមហ៊ុននេះបានបង្កើតរថយន្តដឹកទំនិញមួយគ្រឿងដែលមានម៉ាស៊ីនយន្តហោះ3គ្រឿង។ រថយន្តនេះអាចរត់បានចំងាយ0.40គីឡូម៉ែត្រក្នុងរយៈពេល6.5វិនាទី។ រថយន្ត នេះក៏អាចបង្កើនល្បឿនទៅដល់605គីឡូម៉ែត្រក្នុងរយៈពេល1ម៉ោងផងដែរ មុនពេលដែលឆ័ត្រយោងរថយន្តនោះបានបើកចំហឡើង។

លោកប៉ុលបានអធិស្ឋានទូលសូមឱ្យពួកជំនុំអេភេសូរបានដឹងថា ព្រះគឺជាអ្នកដែលបាន ប្រទានកម្លាំង និងអំណាចដល់ពួកគេ។ កម្លាំងនេះមានប្រភពមកពីព្រះយេស៊ូវ។ ព្រះយេស៊ូវបានចាត់ ព្រះវិញ្ញាណបរិសុទ្ធរបស់ទ្រង់មកកាន់ពួកសិស្សរបស់ទ្រង់ ដើម្បីឱ្យពួកគេបានទទួលអំណាចរបស់ទ្រង់។ អំណាចនេះមានកម្លាំងខ្លាំងជាងម៉ាស៊ីនយន្តហោះ ឬវេទមន្តទៅទៀត។

សេចក្តីពិតនៃព្រះគម្ពីរ4យ៉ាងនៅក្នុងគម្ពីរសញ្ញាថ្មី បានជួយឱ្យយើងដឹងថាព្រះទ្រង់មាន អំណាចជាទីបំផុត។ សេចក្តីពិតនៃព្រះគម្ពីរទាំង4យ៉ាងនេះមានដូចជា៖ (1) ព្រះយេស៊ូវបានរស់ពីស្លាប់ ឡើងវិញ (2) ព្រះយេស៊ូវបានគង់នៅជិតព្រះវរបិតានៅឯស្ថានសួគ៌ (3) ព្រះបានលើកព្រះយេស៊ូវឱ្យគ្រប់គ្រងអ្វីៗទាំងអស់ និង (4) ព្រះបានលើកព្រះយេស៊ូវឱ្យធ្វើជាមេដឹកនាំនៃពួកជំនុំ (អេភេសូរ 1:19-23)។ ព្រះបានធ្វើកិច្ចការជាច្រើន ដើម្បីជួយដល់យើង។