---
title:  ការអធិស្ឋាន និងការអរព្រះគុណ
date:  09/07/2023
---

លោកប៉ុលបានប្រាប់ពួកជំនុំអេភេសូរថា គាត់សប្បាយចិត្តណាស់ ដែលបានឮថាពួកគេកំពុង តែរឹងមាំឡើងនៅក្នុងសេចក្តីជំនឿរបស់ពួកគេទៅលើព្រះនោះ។ ហើយសេចក្តីស្រឡាញ់របស់ពួកគេចំពោះ គ្នាទៅវិញទៅមកនោះ ក៏បានរឹងមាំឡើងផងដែរ។ លោកប៉ុលក៏បានប្រាប់ពួកជំនុំថាគាត់បានអធិស្ឋានសម្រាប់ពួកគេផងដែរ។

`សូមប្រៀបធៀបរបាយការណ៍នៃការអធិស្ឋាន2យ៉ាងនៅក្នុងខគម្ពីរអេភេសូរ 1:15-23 និង អេភេសូរ 3:14-21។ តើលោកអ្នកបានឃើញគោលគំនិតដូចគ្នាអ្វីខ្លះ នៅក្នុងរបាយការណ៍ទាំងនោះ?`

របាយការណ៍របស់លោកប៉ុលបានបង្ហាញយើងថាការអធិស្ឋានរបស់យើងនេះ ក៏គួរតែភ្ជាប់ជា មួយនឹងការអរព្រះគុណផងដែរ។ ដូច្នេះ យើងគួរតែអរព្រះគុណដល់ព្រះ សម្រាប់ព្រះពរជាច្រើនដែល ទ្រង់បានប្រទានដល់យើង។ យើងត្រូវតែធ្វើឱ្យអស់ពីសមត្ថភាពរបស់យើង ដើម្បីឱ្យបានឃើញកិច្ចការ របស់ព្រះ នៅក្នុងអំឡុងពេលនៃគ្រាលំបាកៗនៅក្នុងជីវិតរបស់យើងនោះ។ យើងត្រូវតែសរសើរតម្កើងព្រះចំពោះសេចក្តីមេត្តា និងអំណាចរបស់ទ្រង់ ដោយសារតែទ្រង់អាចផ្លាស់ប្តូរជីវិតរបស់យើងឱ្យកាន់តែ ប្រសើរឡើងបាន (អេភេសូរ 1:20-23)។ យើងក៏ត្រូវតែអរព្រះគុណដល់ព្រះដែលទ្រង់បានប្រទានពរ ដល់មនុស្សនៅក្នុងជីវិតរបស់យើងផងដែរ។ ការអធិស្ឋានបានបង្រៀនយើងឱ្យសរសើរតម្កើងព្រះ និង អរព្រះគុណដល់ទ្រង់ សម្រាប់ព្រះពរទាំងអស់របស់ទ្រង់។

លោកប៉ុលបានប្រាប់ពួកជំនុំអេភេសូរថា «ខ្ញុំតែងដំណាលពីអ្នករាល់គ្នា ក្នុងសេចក្តីអធិស្ឋានរបស់ខ្ញុំ» ជានិច្ច (អេភេសូរ 1:16; សូមអានខគម្ពីរភីលីព 1:3, 4; ថែស្សាឡូនីចទី1 1:2 និង ថែស្សាឡូនីច ទី1 5:16-18)។

តើលោកប៉ុលចង់មានន័យយ៉ាងណា នៅពេលដែលគាត់ប្រាប់អ្នកគ្រីស្ទាន « ចូរអធិស្ឋានឥត ឈប់ឈរ» នោះ (ថែស្សាឡូនីចទី1 5:17)? ជាការពិតណាស់ លោកប៉ុលមិនបាននិយាយថាយើង ត្រូវតែអធិស្ឋាន ហើយមិនបាច់ធ្វើអ្វីផ្សេងទៀតនោះឡើយ។ លោកប៉ុលចង់មានន័យថាយើងត្រូវតែអរព្រះគុណព្រះចំពោះអ្វីៗគ្រប់យ៉ាងដែលទ្រង់បានធ្វើសម្រាប់យើងវិញ។ យើងត្រូវតែប្រគល់បញ្ហា និងការ ព្រួយបារម្ភទាំងអស់របស់យើងនោះដល់ព្រះ។ យើងត្រូវតែទូលសូមដំបូន្មានពីទ្រង់។ យើងមិនត្រូវធ្វើជា មនុស្សប្លែកមុខនៅចំពោះទ្រង់នោះឡើយ។ យើងត្រូវតែជ្រើសរើសធ្វើជាកូនៗរបស់ទ្រង់ ព្រមទាំងអនុញ្ញាត ឱ្យទ្រង់ដឹកនាំយើងផងដែរ។

ជានិច្ចកាល យើងតែងគិតថា ការអធិស្ឋានគឺជារឿងមួយដែលយើងត្រូវធ្វើ នៅពេលដែលយើង ជួប នឹងបញ្ហា ឬនៅពេលដែលយើងត្រូវការរបស់អ្វីមួយនោះ។ លោកប៉ុលបានបង្រៀនយើងនូវគោលគំនិត មួយទៀតដែលទាក់ទងទៅនឹងការអធិស្ឋាននេះ។ លោកប៉ុលបានអធិស្ឋានសម្រាប់អ្នកគ្រីស្ទាននៅក្នុងទីក្រុងអេភេសូរ។ លោកប៉ុលបានអរព្រះគុណព្រះសម្រាប់ពួកគេ (អេភេសូរ 1:16; សូមប្រៀបធៀប ខគម្ពីរអេភេសូរ 1:3-14) ព្រមទាំងបានទូលសូមឱ្យព្រះជួយដល់ពួកគេផងដែរ (អេភេសូរ 1:17-23; សូមប្រៀបធៀបខគម្ពីរអេភេសូរ 3:14-21)។ លោកប៉ុលបានជឿថាការអធិស្ឋានគឺជាផ្នែកដ៏សំខាន់មួយនៅក្នុងការក្លាយមកជាអ្នកគ្រីស្ទាន។ ខដែលព្រះបានមានបន្ទូលតាមរយៈលោកប៉ុលនៅក្នុង ខគម្ពីរអេភេសូរ 1:15-23 និងអេភេសូរ 3:4-21 នេះ គឺជាការត្រាស់ហៅមួយ។ ដូច្នេះ លោកប៉ុល បានអញ្ជើញយើងឱ្យគិតអំពីអ្នកដែលនឹងអធិស្ឋានជូននោះ ព្រមទាំងគិតអំពីអ្វីដែលព្រះបានធ្វើសម្រាប់ពួកគេផងដែរ។

`តើហេតុអ្វីបានជាការអរព្រះគុណព្រះតាមរយៈការអធិស្ឋាននោះសំខាន់ម្ល៉េះ សម្រាប់អ្វីៗដែល ទ្រង់បានប្រទានឱ្យយើងនោះ?`