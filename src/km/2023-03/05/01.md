---
title:  ឈើឆ្កាង និងពួកជំនុំ
date:  22/07/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 2:1-3; អេភេសូរ 2:4-16; អេភេសូរ 4:3; រ៉ូម 10:14, 15; អេភេសូរ 2:17-19។

> <p>ខចងចាំ</p>
> «តែឥឡូវនេះ ដែលនៅក្នុងព្រះគ្រីស្ទយេស៊ូវ នោះអ្នករាល់គ្នា ដែលពីដើមនៅឆ្ងាយ បានមកជិតវិញ ដោយសារព្រះលោហិតទ្រង់ ដ្បិតទ្រង់ជាស្ពានមេត្រីនៃយើងរាល់គ្នា ទ្រង់បានធ្វើទាំង2រួមគ្នាតែ1 ហើយបានរុះជញ្ជាំងដែលខាន់កណ្តាលចេញ» (អេភេសូរ 2:13, 14)។

តើលោកអ្នកធ្លាប់ឆ្ងល់ថាអ្នកគ្រីស្ទានថ្មីៗបានរស់នៅយ៉ាងណា និងមានអារម្មណ៍យ៉ាងណា ដែរឬទេ? ដើម្បីជួយឱ្យលោកអ្នកយល់អំពីបទពិសោធន៍របស់ពួកគេនោះ សូមលោកអ្នកគិតថាលោក អ្នកគឺជាសាសន៍ដទៃម្នាក់ ដែលបានរស់នៅក្នុងទីក្រុងយេរូសាឡិម នៅក្នុងអំឡុងនៃគម្ពីរសញ្ញាថ្មី។ លោកអ្នកគឺជាសាសន៍ក្រេក។ លោកអ្នកទើបតែបានរៀនអំពីព្រះនៃសាសន៍យូដា។ លោកអ្នកបាន ទទួលយល់ទ្រង់ ហើយក៏បានឈប់ថ្វាយបង្គំព្រះក្លែងក្លាយដែរ។ សព្វថ្ងៃនេះ លោកអ្នកបានដើរកាត់កន្លែងដ៏ស្រស់ស្អាតមួយ នៅខាងក្រៅព្រះវិហារនៃ ទីក្រុងយេរូសាឡិម។ លោកអ្នកបានសរសើរតម្កើង ព្រះ ហើយក៏ចង់ថ្វាយបង្គំទ្រង់នៅក្នុងព្រះវិហាររបស់ទ្រង់ផងដែរ។ នៅពេលនោះ លោកអ្នកបានឃើញ ជញ្ជាំងថ្មមួយ នៅមុនព្រះវិហារ ដែលមានស្លាកនៅលើនោះ។ ស្លាកនោះត្រូវបានសរសេរជាភាសាក្រេក និងភាសាឡាតាំង។ សារនៅលើស្លាកនោះបានសរសេរថា៖ «ជនបរទេសមិនអាចចូលបានឡើយ បើ មានជនបរទេសណាចូលទៅក្នុងព្រះវិហារ ជននោះនឹងត្រូវស្លាប់»។ ភ្លាមៗនោះ លោកអ្នកមានអារម្មណ៍ ថាគេបានរើសអើងលោកអ្នក ហើយក៏បានរារាំងលោកអ្នកពីព្រះផងដែរ។

នៅក្នុងខគម្ពីរអេភេសូរ 2:11-22 លោកប៉ុលបានមានប្រសាសន៍ថាព្រះយេស៊ូវបានសុគត នៅលើឈើឆ្កាង ដើម្បីបំផ្លាញ «ជញ្ជាំង» ដែលបានបំបែកមនុស្សចេញពីព្រះ និងចេញពីគ្នាទៅវិញទៅ មកនោះ។ ឈើឆ្កាងបាននាំសេចក្តីសុខសាន្តដល់សាសន៍យូដា និងសាសន៍ដទៃទៀត (អេភេសូរ 2:15)។ ដោយសារតែឈើឆ្កាងនេះហើយ បានជាព្រះយេស៊ូវបានធ្វើឱ្យយើងក្លាយទៅជាគ្រួសារថ្មីមួយ ដែលហៅថាពួកជំនុំ។ ពួកជំនុំបានក្លាយទៅជា «វិហារ» ថ្មីមួយ ដែលព្រះបានគង់នៅ (អេភេសូរ 2:2)។

តើសេចក្តីពិតនៅក្នុងព្រះគម្ពីរនៅត្រង់នេះ មានន័យយ៉ាងណាសម្រាប់លោកអ្នកនៅសព្វថ្ងៃ នេះ?