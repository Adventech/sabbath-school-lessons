---
title:  ការបំបែកជញ្ជាំងដែលបានរារាំងយើង
date:  25/07/2023
---

`តើលោកប៉ុលបានពិពណ៌នាថាព្រះយេស៊ូវបាន «បំបាត់ក្រឹត្យវិន័យដែលមានបញ្ញត្ត និងសេចក្តី ហាមប្រាមទាំងប៉ុន្មានចេញ» នោះ ដោយរបៀបណាដែរ? តើហេតុអ្វីបានជាព្រះយេស៊ូវបានធ្វើរឿងនេះ យ៉ាងដូច្នេះ? (សូមអានខ14ផងដែរ)។`

លោកប៉ុលប្រហែលជាកំពុងមានប្រសាសន៍អំពីជញ្ជាំងពិតប្រាកដមួយ ដែលមានសញ្ញាហាម ប្រាម ដូចដែលយើងបានអានមុននេះបន្តិចយ៉ាងដូច្នេះដែរ (សូមមើលការសិក្សានៅថ្ងៃសប្បាតហ៍នេះ)។ លោកប៉ុលបានស្រមៃជញ្ជាំងនេះបានបាក់បែកទៅ ដើម្បីឱ្យពួកសាសន៍ដទៃអាចរួបរួមគ្នាថ្វាយបង្គំព្រះជាមួយនឹងពួកសាសន៍យូដា (អេភេសូរ 2:18)។ ឈើឆ្កាងបានដកហូតជញ្ជាំងគ្រប់ប្រភេទ ដែលបានខណ្ឌចែករវាងរាស្ត្ររបស់ព្រះ។ នៅពេលដែលជញ្ជាំងនៃការខណ្ឌចែកទាំងនេះត្រូវបានដកចេញនោះ ពួកជំនុំនៃសាសន៍យូដា និងពួកជំនុំនៃសាសន៍ដទៃបានក្លាយមកជាមនុស្សតែមួយវិញ។

អ្នកខ្លះបានជឿថាខគម្ពីរអេភេសូរ 2:14, 15 បានបង្រៀនថាព្រះបានបំបាត់ក្រឹត្យវិន័យ10 ប្រការចេញហើយ។ ប៉ុន្តែ លោកប៉ុលបានបង្ហាញយើងថាគោលគំនិតនេះមិនត្រឹមត្រូវនោះទេ។ លោក ប៉ុលបានគោរពបញ្ញត្តិរបស់ព្រះ ហើយគាត់ក៏ជឿថាបញ្ញត្តិនេះបាននាំឱ្យយើងយល់អំពីរបៀបគោរពតាម ព្រះយេស៊ូវផងដែរ។ លោកប៉ុលបានមានប្រសាសន៍អំពីបញ្ញតិ្តនេះជាច្រើនដង។ លោកប៉ុលបានមានប្រសាសន៍អំពីក្រឹត្យវិន័យទី5 (អេភេសូរ 16:2, 3)។ គាត់បានមានប្រសាសន៍អំពីក្រឹត្យវិន័យទី7 (អេភេសូរ 5:3-14, 21-23) ក្រឹត្យវិន័យទី7 (អេភេសូរ 4:28) ក្រឹត្យវិន័យទី9 (អេភេសូរ 4:25) និងក្រឹត្យវិន័យទី10 (អេភេសូរ 5:5)។ ដូច្នេះ យើងអាចមើលឃើញថាលោកប៉ុលបានគោរពបញ្ញត្តិរបស់ ព្រះ។ ខគម្ពីររ៉ូម 3:31 និងរ៉ូម 7:12 ក៏បានពិពណ៌នាអំពីការគោរពរបស់លោកប៉ុលចំពោះបញ្ញត្តិទាំង នោះផងដែរ។ តើលោកប៉ុលចាំបាច់និយាយច្រើនអំពីបញ្ញត្តិធ្វើអ្វី ប្រសិនបើព្រះបានបំបាត់វាទៅហើយនោះ? បញ្ញត្តិមិនមែនជាបញ្ហានោះទេ។ អ្វីដែលបញ្ហានោះ គឺជាមនុស្សដែលបានប្រើបញ្ញត្តិនោះនៅក្នុង ផ្លូវខុសវិញទេតើ។ ប៉ុន្តែ ទង្វើបែបនេះមិនមានន័យថាបញ្ញត្តិមានកំហុសឆ្គង ឬថា យើងគួរតែបោះបង់ចោល វានោះដែរ។ លោកប៉ុលបានលើកតម្កើងក្រឹត្យវិន័យ ដោយបានមានប្រសាសន៍ថាក្បួនច្បាប់នៃក្រឹត្យវិន័យ នោះនឹងត្រូវបន្តជារៀងរហូត។ ដូច្នេះ អ្នកដែលបាននិយាយថាខគម្ពីរអេភេសូរ 2:14, 15 បានបង្រៀន ថាព្រះបានបំបាត់ក្រឹត្យវិន័យទាំង10ប្រការនោះ ពួកគេមិនបានយល់អំពីអត្ថន័យដែលព្រះកំពុងតែមាន បន្ទូលតាមរយៈលោកប៉ុលនៅក្នុងខគម្ពីរអេភេសូរ 2:14, 15 នោះឡើយ។

លោកប៉ុលបានជំទាស់នឹងមនុស្សដែលបានព្យាយាមប្រើក្រឹត្យវិន័យ ដើម្បីបំបែកពួកជំនុំនៃ សាសន៍យូដា និងពួកជំនុំនៃសាសន៍ដទៃ។ ការបំបែកនេះបានប្រឆាំងទាស់នឹងផែនការរបស់ព្រះចំពោះ បញ្ញត្តិទាំងនោះ។ ពាក្យថា «បញ្ញត្តិ» នៅក្នុងខគម្ពីរអេភេសូរ 2:14, 15 នោះ គឺសំដៅទៅលើក្បួនច្បាប់ ស្តីអំពីតង្វាយសត្វនៅក្នុងគម្ពីរសញ្ញាចាស់នោះឯង។ ពាក្យថា «បញ្ញត្តិ» ក៏អាចសំដៅទៅលើផែនការនៃ ការថ្វាយបង្គំទាំងអស់ ដែលព្រះបានប្រទានដល់ពួកសាសន៍អ៊ីស្រាអែលនៅក្នុងសម័យគម្ពីរសញ្ញាចាស់ ផងដែរ។ ពួកមេដឹកនាំនៃសាសន៍យូដាបានប្រើផែនការនេះមកបំបែកសាសន៍យូដាចេញពីសាសន៍ ដទៃ។

`តើអ្វីទៅជាមូលហេតុនៃការបែងចែករវាងអ្នកសេវេនដេយអាត់វេនទីស្ទ និងអ្នកគ្រីស្ទានដទៃទៀតនៅក្នុងសហគមន៍របស់លោកអ្នកនោះ? តើព្រះវិហារនៅក្នុងតំបន់របស់លោកអ្នកអាចជួយបញ្ឈប់ នូវការបែងចែកនេះដោយរបៀបណា?`