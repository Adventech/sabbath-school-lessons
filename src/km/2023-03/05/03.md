---
title:  អំណោយទានរបស់ព្រះដែលបានមកពីឈើឆ្កាង
date:  24/07/2023
---

> <p></p>
> «ដ្បិតទ្រង់ជាស្ពានមេត្រីនៃយើងរាល់គ្នា ទ្រង់បានធ្វើទាំង2រួមគ្នាតែ1 ហើយបានរុះជញ្ជាំងដែលខាន់កណ្តាលចេញ ព្រមទាំងបំបាត់សេចក្តីសំអប់គ្នា ដោយនូវរូបសាច់ទ្រង់ គឺបំបាត់ក្រឹត្យវិន័យដែលមានបញ្ញត្ត និងសេចក្តីហាមប្រាមទាំងប៉ុន្មានចេញ ដើម្បីឲ្យបានយកទាំង2មក បង្កើតជាមនុស្សថ្មីតែ1ក្នុងព្រះអង្គទ្រង់ ដោយតាំងជាស្ពានមេត្រីឲ្យ ហើយឲ្យទ្រង់បានផ្សះផ្សាទាំង2នឹងព្រះ ក្នុងរូបកាយ តែ1 ដោយសារឈើឆ្កាង ព្រមទាំងរំងាប់សេចក្តីសំអប់គ្នា ដោយឈើឆ្កាងនោះឯង» (អេភេសូរ 2:14-16)។

`សូមអានខគម្ពីរអេភេសូរ 1:7, 8; អេភេសូរ 4:32; អេភេសូរ 2:13, 14; អេភេសូរ 2:16; អេភេសូរ 5:2, 25។ តើលោកប៉ុលបានមានប្រសាសន៍នៅក្នុងខនេះ ថាឈើឆ្កាងបានធ្វើឱ្យទំនាក់ ទំនងរបស់យើងបានកាន់តែប្រសើរនោះដោយរបៀបណាទៅ? តើឈើឆ្កាងបានជួយឱ្យយើងស្រឡាញ់ អ្នកដទៃកាន់តែខ្លាំងឡើងនោះដោយរបៀបណាដែរ?`

នៅក្នុងខគម្ពីរអេភេសូរ 2:11-22 លោកប៉ុលបានមានប្រសាសន៍ថាឈើឆ្កាងត្រូវចែកចេញ ជា3ផ្នែក សម្រាប់អ្នកគ្រីស្ទាន។ (1) ឈើឆ្កាងបាននាំពួកសាសន៍ដទៃទៅជិតព្រះ (អេភេសូរ 2:13)។ កាលពីមុន ចិត្តនៃពួកសាសន៍ដទៃបាននៅឆ្ងាយពីព្រះ និងឆ្ងាយពីរាស្ត្ររបស់ទ្រង់។ ឥឡូវនេះ ពួកសាសន៍ ដទៃគឺជាបុត្រាបុត្រីរបស់ព្រះ។ ហើយពួកគេក៏ជាបងប្អូននៃពួកជំនុំយូដាផងដែរ (អេភេសូរ 2:19)។ (2) ឈើឆ្កាងបានដកហូតសេចក្តីសម្អប់រវាងអ្នកគ្រីស្ទាននៃសាសន៍យូដា និងអ្នកគ្រីស្ទាននៃសាសន៍ដទៃ (អេភេសូរ 2:16)។ ឈើឆ្កាងបានបញ្ចប់កំហឹង និងសង្គ្រាមរវាងក្រុមទាំង2នេះ (អេភេសូរ 2:17)។ (3) ឈើឆ្កាងបានជួយនាំសេចក្តីសុខសាន្ត និងសេចក្តីសញ្ញាមកក្នុងពួកជំនុំ។ ព្រះយេស៊ូវបានរៀបចំ ផែនការមួយ ដើម្បីឱ្យក្រុមទាំង2នេះ បានក្លាយមកជាក្រុមតែមួយវិញ។ «ហើយឲ្យទ្រង់បានផ្សះផ្សាទាំង 2នឹងព្រះ ក្នុងរូបកាយតែ1 ដោយសារឈើឆ្កាង ព្រមទាំងរំងាប់សេចក្តីសំអប់គ្នា ដោយឈើឆ្កាងនោះឯង» (អេភេសូរ 2:14-16; សូមប្រៀបធៀបខគម្ពីរកូឡូស 1:19-22)។

តើឈើឆ្កាងបានជួយឱ្យព្រះទទួលយកយើងដោយរបៀបណា? តើឈើឆ្កាងបានជួយឱ្យយើង ស្រឡាញ់ និងចៅរ៉ៅគ្នានោះដោយរបៀបណា? សូមគិតអំពីភាពមិនចុះសម្រុងគ្នារវាងម្តាយ និងកូន ស្រីម្នាក់។ ភាពមិនចុះសម្រុងគ្នាបានបញ្ចប់ ដោយការបែកបាក់។ ការបែកបាក់បានបន្តអស់រយៈពេល ជាច្រើន។ បន្ទាប់មក ភាពមិនចុះសម្រុងនោះបានបញ្ចប់ទៅ។ ម្តាយ និងកូនស្រីបានអត់ឱនទោសឱ្យគ្នាទៅវិញទៅមក។ ពួកគេបានជួបជុំគ្នាម្តងទៀត បន្ទាប់ពីការបែកបាក់របស់ពួកគេនោះ។ រឿងនេះក៏បាន កើតឡើង នៅពេលដែលសមាជិកម្នាក់នៅក្នុងពួកជំនុំ សុខចិត្តរំងាប់កំហឹង ឬបញ្ឈប់ការមិនសប្បាយចិត្ត ចំពោះសមាជិកម្នាក់ទៀត។ សមាជិកដែលបានអត់ឱនទោសឱ្យគេនោះ បានចាត់ទុកសមាជិកម្នាក់ទៀត ថាជាបងប្អូនរបស់គាត់។ បងប្អូនម្នាក់នេះបានទទួលយកព្រះគុណ និងការអត់ឱនទោសពីអ្នកដែលបាន ឈឺចាប់ ឬពីអ្នកដែលមិនសប្បាយចិត្តនោះ។ ឈើឆ្កាងអាចផ្សះផ្សាទំនាក់ទំនង និងមិត្តភាពប្រេះឆារបស់ យើងបាន។ ឈើឆ្កាងបានបំបាត់ភាពខណ្ឌចែក ហើយក៏បានបញ្ចប់សង្គ្រាមផងដែរ។ ឈើឆ្កាងក៏បានជួយឱ្យយើងមានការប្រកបគ្នាជាមួយនឹងអ្នកគ្រីស្ទានដទៃទៀតនោះម្តងទៀតដែរ។