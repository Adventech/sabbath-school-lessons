---
title:  ព្រះយេស៊ូវបាននាំយើងទៅជិតនឹងព្រះ
date:  23/07/2023
---

`សូមប្រៀបធៀបខគម្ពីរអេភេសូរ 2:1-3 ជាមួយនឹងខគម្ពីរអេភេសូរ 2:11, 12។ នៅក្នុងខ ទាំងនេះ លោកប៉ុលបានពិពណ៌នាអំពីសាសន៍ដទៃ និងពិពណ៌នាអំពីអតីតកាលរបស់ពួកគេ។ តើលោក ប៉ុលបានមានប្រសាសន៍យ៉ាងដូចម្តេច អំពីពួកគេនោះ?`

លោកប៉ុលបានសរសេរទៅកាន់សាសន៍ដទៃ ដែលឥឡូវនេះ ពួកគេគឺជាអ្នកគ្រីស្ទាន។ ពួកគេ គឺជាអ្នកជឿព្រះយេស៊ូវ។ ពួកគេក៏ជាផ្នែកនៃពួកជំនុំរបស់ព្រះយេស៊ូវផងដែរ។ កាលពីមុន មនុស្សទាំងនេះត្រូវបានបំបែកចេញពីសាសន៍យូដា និងចេញពីផែនការសង្គ្រោះរបស់ព្រះ។ លោកប៉ុលចង់ឱ្យអ្នកគ្រីស្ទានថ្មីៗទាំងនេះបាននឹកចាំពីអតីតកាលរបស់ពួកគេ (អេភេសូរ 2:11)។ កាលពីមុន ពួកសាសន៍ដទៃ បានរស់នៅ ដោយគ្មានព្រះអង្គសង្គ្រោះយេស៊ូវ។ ពួកសាសន៍ដទៃគឺជាជនបរទេស ឬជនប្លែកមុខ។ ពួក គេមិនមែនជាផ្នែកមួយនៃសាសន៍អ៊ីស្រាអែលនោះឡើយ។ ពួកគេគ្មានចំណែកអ្វីនៅក្នុងសេចក្តីសញ្ញា របស់ព្រះនោះឡើយ។ ហើយពួកគេក៏មិនបានដឹងអំពីសេចក្តីសន្យារបស់ព្រះនៅក្នុងការសង្គ្រោះមនុស្ស លោកចេញពីអំពើបាបនោះដែរ។ ពួកគេពុំមានសេចក្តីសង្ឃឹមអ្វីឡើយ ហើយពួកគេក៏បានរស់នៅ ដោយ គ្មានព្រះផងដែរ (អេភេសូរ 2:12)។

ម៉្យាងទៀត កាលពីមុននោះ ពួកសាសន៍ដទៃទាំងនេះក៏បានច្បាំងជាមួយនឹងគ្នាទៅវិញ ហើយ នឹងច្បាំងជាមួយនឹងសាសន៍យូដាផងដែរ។ ពួកសាសន៍ដទៃទាំងនេះមានពេញទៅដោយសេចក្តីសម្អប់។ ពួកគេបាននិយាយអាក្រក់អំពីពួកសាសន៍យូដា។ ពួកសាសន៍យូដាក៏បាននិយាយអាក្រក់អំពីពួកសាសន៍ យូដាផងដែរ (អេភេសូរ 2:11)។

នៅក្នុងខគម្ពីរអេភេសូរ 2:13 លោកប៉ុលបានបង្ហាញយើងថាអ្វីៗបានផ្លាស់ប្តូរហើយ។ ព្រះបានមានបន្ទូលតាមរយៈលោកប៉ុលទៅកាន់អ្នកគ្រីស្ទានដែលជាសាសន៍ដទៃនោះ យ៉ាងដូច្នេះថា «តែឥឡូវនេះ ដែលនៅក្នុងព្រះគ្រីស្ទយេស៊ូវ នោះអ្នករាល់គ្នា ដែលពីដើមនៅឆ្ងាយ បានមកជិតវិញ ដោយសារ ព្រះលោហិតទ្រង់ ដ្បិតទ្រង់ជាស្ពានមេត្រីនៃយើងរាល់គ្នា ទ្រង់បានធ្វើទាំង2រួមគ្នាតែ1 ហើយបានរុះជញ្ជាំង ដែលខាន់កណ្តាលចេញ» (អេភេសូរ 2:13, 14)។

តើលោកអ្នកបានឃើញពាក្យសរសេរថា «នៅឆ្ងាយ» ដែរឬទេ? លោកប៉ុលបានស្រង់ពាក្យទាំង នេះចេញពីខគម្ពីរអេសាយ 57:19 ដែលបានសំដែងថា៖ «គឺអញដែលបង្កើតពាក្យចេញពីបបូរមាត់ ព្រះយេហូវ៉ាទ្រង់មានព្រះបន្ទូលថា សូមសេចក្តីសុខ សេចក្តីសុខ ដល់អ្នកណាដែលនៅឆ្ងាយ ហើយដល់ អ្នកដែលនៅជិតផង អញនឹងប្រោសគេឲ្យជា» (សូមប្រៀបធៀបជាមួយនឹងខគម្ពីរអេភេសូរ 2:17, 18)។ ព្រះយេស៊ូវបាននាំអ្នកគ្រីស្ទាននៃសាសន៍ដទៃទៅជិតនឹងព្រះ ហើយនិងជិតគ្នាទៅវិញទៅមក។ តើព្រះយេស៊ូវ បានធ្វើឱ្យការអស្ចារ្យនេះបានកើតឡើងយ៉ាងដូចម្តេចទៅ? ចម្លើយគឺថា តាមរយៈការសុគតរបស់ទ្រង់នៅ លើឈើឆ្កាងនោះឯង។ ឈើឆ្កាងបានផ្តាច់ចេញនូវការខណ្ឌចែករវាងសាសន៍យូដា និងសាសន៍ដទៃនៅ ក្នុងពួកជំនុំ។ ឈើឆ្កាងបានដោះស្រាយបញ្ហារបស់ពួកគេ ព្រមទាំងបានព្យាបាលចិត្តរបស់ពួកគេផងដែរ។ សេចក្តីប្រកាសនេះគឺជាដំណឹងល្អសម្រាប់យើងនៅសព្វថ្ងៃនេះ។ ព្រះយេស៊ូវចង់ឱ្យយើងសញ្ជឹងគិតអំពី អ្វីៗដែលបំបែកយើងចែញពីទ្រង់ ហើយនិងចេញពីសមាជិកដទៃនៅក្នុងពួកជំនុំ។ ទ្រង់ចង់ឱ្យយើងជឿ ទុកចិត្ត ថាទ្រង់អាចដោះស្រាយនូវបញ្ហាទាំងអស់ដែលយើងមាននោះ។

`តើកាលពីមុន លោកអ្នកមានបទពិសោធន៍យ៉ាងណាដែរ មុនពេលដែលព្រះយេស៊ូវបានសង្គ្រោះ លោកអ្នកនោះ? តើហេតុអ្វីបានជាវាសំខាន់ ដែលយើងត្រូវតែចងចាំបទពិសោធន៍នេះជានិច្ចនោះ? ប្រសិន បើព្រះយេស៊ូវមិនបានសង្គ្រោះលោកអ្នកទេនោះ តើជីវិតរបស់លោកអ្នកនៅពេលឥឡូវនេះនឹងទៅជាយ៉ាង ទៅ?`