---
title:  ពួកជំនុំប្រៀបដូចជាព្រះវិហារដ៏បរិសុទ្ធ
date:  27/07/2023
---

`តើលោកប៉ុលបានប្រើរូបស័ព្ទអ្វី នៅក្នុងខគម្ពីរអេភេសូរ 2:11-22? តើរូបស័ព្ទនៅក្នុងខទាំង នេះបានបង្ហាញយើងយ៉ាងដូចម្តេច អំពីតម្រូវការនៃសេចក្តីសុខសាន្ត និងសេចក្តីសញ្ញារវាងពួកសាសន៍ យូដា និងពួកសាសន៍ដទៃនៅក្នុងពួកជំនុំនោះ?`

យើងបានឃើញរួចមកហើយ ថាខគម្ពីរអេភេសូរ 2:1-10 បានបង្រៀនយើងថាយើងបានរស់នៅក្នុងសេចក្តីសុខសាន្ត និងសេចក្តីសញ្ញាជាមួយព្រះ ដោយសារតែព្រះយេស៊ូវ។ នេះគឺដោយសារ តែការសុគតរបស់ព្រះយេស៊ូវ ដែលបានជួយឱ្យព្រះទទួលយកយើង (អេភេសូរ 2:1-10)។ អេភេសូរ 2:11-22 បានបង្រៀនយើងថាយើងក៏អាចនឹងរស់នៅក្នុងសេចក្តីសុខសាន្ត និងសេចក្តីសញ្ញាបានដែរ។ ការសុគតរបស់ព្រះយេស៊ូវក៏បានជួយឱ្យព្យាបាលមិត្តភាពរបស់យើងជាមួយនឹងអ្នកដទៃផងដែរ (អេភេសូរ 2:11-22)។ ព្រះយេស៊ូវបានបំផ្លាញអ្វីៗគ្រប់យ៉ាង ដែលបានបែងចែកពួកសិស្សរបស់ទ្រង់ដែលជាពួក សាសន៍ដទៃនោះ ចេញពីពួកសិស្សរបស់ទ្រង់ដែលជាពួកសាសន៍យូដា។ បន្ទាប់ពីព្រះយេស៊ូវបានបំផ្លាញ ជញ្ជាំងដែលបានបំបែករាស្ត្ររបស់ទ្រង់នោះ ទ្រង់បានសាង «វិហារ» មួយយ៉ាងប្រណីត៖ វិហារនេះគឺជា រូបស័ព្ទមួយតំណាងឱ្យអ្នកគ្រីស្ទាន ឬតំណាងឱពួកជំនុំ។ មុនពេលដែលព្រះយេស៊ូវបានសុគតនៅលើឈើឆ្កាងនោះ ពួកសាសន៍ដទៃមិនអាចថ្វាយបង្គំនៅក្នុងទីបរិសុទ្ធនៃវិហារនេះបានឡើយ។ ប៉ុន្តែ បន្ទាប់ ពីព្រះយេស៊ូវបានរស់ពីស្លាប់ឡើងវិញនោះ ពួកសិស្សរបស់ទ្រង់ដែលជាសាសន៍ដទៃនោះ បានចូលរួមជាមួយនឹងពួកសិស្សរបស់ទ្រង់ដែលជាពួកសាសន៍យូដាវិញ។ ទាំង2ក្រុមនេះបានរួបរួមគ្នាក្លាយមកជា ព្រះវិហារថ្មីមួយ។ ព្រះវិហាររបស់ព្រះកំពុងតែរស់រានមានជីវិត។ ទន្ទឹមគ្នានេះ អ្នកគ្រីស្ទាននៅពេល បច្ចុប្បន្ន នេះក៏បានក្លាយមកជាផ្នែកនៃពួកជំនុំរបស់ព្រះផងដែរ (អេភេសូរ 2:19-22)។ យើងបានរស់នៅក្នុង សេចក្តីសញ្ញា និងសេចក្តីសុខសាន្តជាមួយនឹងព្រះយេស៊ូវ និងជាមួយនឹងបងប្អូនប្រុសស្រីដែលបានជឿ ទៅលើទ្រង់។

`នៅក្នុងខគម្ពីរអេភេសូរ 2:19-22 លោកប៉ុលបានយកពួកជំនុំមកធ្វើជារូបស័ព្ទមួយ។ ខគម្ពីរ កូរិនថូសទី1 3:9-17; កូរិនថូសទី2 6:14-7:1 និងពេត្រុសទី1 2:4-8។ តើ នៅក្នុងខទាំងនេះ រូបស័ព្ទនៃពួកជំនុំបានបង្ហាញសេចក្តីពិតអ្វីដល់យើង?`

លោកប៉ុលបានប្រើរូបស័ព្ទនៃពួកជំនុំ ដើម្បីបង្ហាញយើងថាពួកសាសន៍ដទៃគឺជាផ្នែកមួយនៃពួក ជំនុំរបស់ព្រះ។ យើងបានពិភាក្សាគ្នារួចមកហើយ ថាគេមិនអនុញ្ញាតឱ្យពួកសាសន៍ដទៃចូលទៅថ្វាយបង្គំ នៅក្នុងទីបរិសុទ្ធនៃព្រះវិហារបានឡើយ។ ប៉ុន្តែ ឥឡូវនេះ ព្រះបានទទួលយកពួកសាសន៍ដទៃទាំងនេះវិញ (អេភេសូរ 2:18)។ ពួកសាសន៍ដទៃទាំងនេះក៏ប្រៀបដូចជាថ្មដែលព្រះបានប្រើ ដើម្បីនឹងសាងសង់ ព្រះវិហារថ្មីរបស់ទ្រង់នៅលើផែនដីនេះផងដែរ។ ព្រះវិហារនេះគឺជាកន្លែងដែលព្រះទ្រង់គង់នៅ នៅក្នុង ភាពជាព្រះវិញ្ញាណ (អេភេសូរ 2:22)។ អ្នកសរសេរគម្ពីរសញ្ញាថ្មីបានយកព្រះវិហារមកប្រើធ្វើជារូបស័ព្ទ មួយ ដើម្បីបង្ហាញយើងអំពីសេចក្តីពិតដ៏សំខាន់មួយនៅក្នុងព្រះគម្ពីរ។ ពួកជំនុំរបស់ព្រះគឺបរិសុទ្ធ។ រីឯ ព្រះវិញ ទ្រង់គឺជាអ្នកចាប់ផ្តើម និងជាអ្នកសាងពួកជំនុំនេះឡើយ (អេភេសូរ 2:22)។ សិស្សរបស់ព្រះ នៅក្នុងពួកជំនុំបានរស់នៅក្នុងសេចក្តីសុខសាន្ត និងសេចក្តីសញ្ញាជាមួយនឹងគ្នាទៅវិញទៅមក។ ព្រះវិហារ របស់ព្រះកំពុងតែរស់រានមានជីវិត។ ម្ល៉ោះហើយ បានជាព្រះវិហាររបស់ព្រះនៅតែលូតលាស់ជានិច្ច (សូម អានខគម្ពីរអេភេសូរ 2:21)។