---
title:  ការសរសើរតម្កើងព្រះសម្រាប់ជំងឺឆ្កួតជ្រូក
date:  29/09/2023
---

នាងអាណា រ៉ូសេនបឺរហ្គា (Anna Rozenberga) បានប្រឈមនឹងជំងឺឆ្កួតជ្រូក តាំងតែពីនាង នៅជាកុមារនៅក្នុងទីក្រុងរីហ្គានៃប្រទេសឡាតវី (Latvia) មកម្ល៉េះ។ ជំងឺរបស់នាងមិនត្រឹមតែប្រកាច់នោះ ទេ។ វាក៏បានធ្វើឱ្យប៉ះពាល់ដល់មុខងារនៃខួរក្បាល និងអារម្មណ៍ផងដែរ។ ម្ល៉ោះហើយ នាងពិតជាចង់ជា ណាស់។

នៅរដូវក្តៅ បន្ទាប់ពីនាងបានបញ្ចប់ការសិក្សាពីវិទ្យាល័យនោះ យុវនារីអាយុ19ឆ្នាំម្នាក់នេះបាន ទៅពេទ្យចិត្តសាស្ត្រ ដែលបានអះអាងថាគាត់អាចព្យាបាលនាងបាន។ នៅពេលដែលពេទ្យចិត្តសាស្ត្រ បានដឹងថាគាត់មិនអាចជួយនាងបាននោះ គាត់បានប្រាប់នាងអាណាអំពីអតិថិជនម្នាក់ ដែលបានជាសះស្បើយតាមរយៈការអធិស្ឋានរបស់ប៉ាស្ទ័រម្នាក់នោះ។ ពេទ្យចិត្តសាស្ត្របានឱ្យលេខទូរស័ព្ទប៉ាស្ទ័រម្នាក់ នោះទៅនាង។ ពេទ្យចិត្តសាស្ត្របាននិយាយថា «ប៉ាស្ទ័រនឹងប្រាប់អ្នកអំពីក្រុមជំនុំ និងព្រះរបស់គាត់ ប៉ុន្តែ មិនបាច់ស្តាប់គាត់និយាយទេ គ្រាន់តែចូលព្យាបាល ហើយចេញមកវិញមក ពីព្រោះអ្វីផ្សេងទៀតដែល គាត់នឹងនិយាយនោះគ្រាន់តែជារឿងកុហកនោះទេ»។ នាងបានទូរស័ព្ទទៅប៉ាស្ទ័រម្នាក់នោះ។ នេះជាលើក ដំបូងហើយ ដែលនាងបានឮអំពីព្រះវិហារសេវេនដេយអាត់វេនទីស្ទជាលើកដំបូងនោះ។ ពួកគេបានណាត់ ជួបគ្នា។ បន្ទាប់ពីការណាត់ជួបជាលើកទី2នោះមក ប៉ាស្ទ័របានអធិស្ឋានឱ្យនាង។ ប៉ុន្តែ ជំងឺឆ្កួតជ្រូករបស់ នាងនៅតែមានដដែល។

នាងអាណាបានចូលចិត្តប៉ាស្ទ័រម្នាក់នោះណាស់ ហើយនាងក៏បានយល់ព្រមចូលរួមសិក្សាព្រះគម្ពីរ តាមការអញ្ជើញរបស់គាត់ផងដែរ។ នៅចុងរដូវក្តៅ នាងបានចូលក្រុមតូចនៅឯព្រះវិហារ។ បន្ទាប់មក នាងបានចូលទៅក្នុងកម្មវិធីថ្វាយបង្គំនៅថ្ងៃសប្បាតហ៍។ ក្រោយមក នាងបានប្រាប់ម្តាយរបស់ នាងថា «ម៉ាក់ៗដឹងអត់? ខ្ញុំគិតថាព្រះវិហារគឺជាកន្លែងល្អតើ»។ ដូច្នេះ ម្តាយរបស់នាងអាណាបានទៅ ព្រះវិហារជាមួយនឹងនាង។ ប៉ុន្មានខែក្រោយមក នាងអាណាបានទៅព្រះវិហារជាមួយនឹងឪពុក និងម្តាយ របស់នាង។ នាងអាណា និងម្តាយរបស់នាងបានជ្រមុជទឹកនៅរដូវក្តៅបន្ទាប់ទៀត។ លុះដល់មួយឆ្នាំ ក្រោយមកទៀត ឪពុករបស់នាងក៏បានជ្រមុជទឹកផងដែរ។ បន្ទាប់មក យាយ និងប្អូនប្រុសរបស់នាងក៏ បានជ្រមុជទឹកផងដែរ។ ជាច្រើនឆ្នាំក្រោយមក មានមនុស្សជាច្រើនបានអធិស្ឋានឱ្យនាងអាណា។ គេ បានចាក់ប្រេងពីលើនាង។ ប៉ុន្តែ ជំងឺឆ្កួតជ្រូករបស់នាងនៅតែមានដដែល។ នាងអាណាបានងឿងឆ្ងល់ ថាហេតុអ្វីបានជាព្រះមិនទាន់ព្យាបាលនាងអ៊ីចឹង ប៉ុន្តែ នៅពេលនោះ ជំងឺឆ្កួតជ្រូកបានចាប់ផ្តើមធ្វើទុក្ខនាង។ ព្រះកំពុងតែមានបន្ទូលមកកាន់នាង ដូចជាសាវកប៉ុលដែលបានអធិស្ឋានសូមឱ្យគាត់បានធូរស្បើយយ៉ាង ដូច្នេះដែរ ដោយទ្រង់បានមានបន្ទូលថា «គុណរបស់អញល្មមដល់ឯងហើយ ដ្បិតកម្លាំងអញបានពេញ ខ្នាតដោយសេចក្តីកំសោយ» (កូរិនថូសទី2 12:9)។

ឥឡូវនេះ នាងអាណាដែលមានអាយុ30ឆ្នាំបានយល់ឃើញថាជំងឺឆ្កួតជ្រូករបស់នាងគឺជាព្រះពរ ទៅវិញ។ ដោយសារតែវាជាជំងឺមួយ បានជានាងត្រូវតែបន្ធូរវាជារៀងរាល់ថ្ងៃ ដោយនាងបានដឹងថានាង ត្រូវតែជឿទុកចិត្តទៅលើព្រះឱ្យបានខ្លាំងជាងមុនទៅទៀត។ មានព្រឹកថ្ងៃសប្បាតហ៍ខ្លះ នាងមានអារម្មណ៍ ចង់សម្ងុំនៅលើគ្រែតទៅទៀត ប៉ុន្តែ នាងបាននឹកចាំថានាងបានរៀបចំកាលវិភាគទៅចូលរួមថ្វាយបង្គំ នៅឯព្រះវិហារ។ ដូច្នេះ នាងបានទៅព្រះវិហារ ដោយជឿថាព្រះនឹងជួយនាង។ ជំងឺឆ្កួតជ្រូកក៏បានជួយ ធ្វើជាស្មរបន្ទាល់ឱ្យនាងផងដែរ។ បញ្ហារបស់នាងបានធ្វើឱ្យនាងចេះអាណិតអ្នកដទៃ។ នាងមិនដែលលើក ជំងឺឆ្កួតជ្រូករបស់នាង នៅពេលដែលនាងជួបគេជាលើកទី 1នោះឡើយ ប៉ុន្តែ នាងបានដឹងថាភាពរឹងមាំរបស់នាងបានជួយឱ្យអ្នកដទៃបើកចិត្តស្តាប់នាង។ នាងអាណាបាននិយាយថា «ដូច្នេះ ជំងឺឆ្កួតជ្រូករបស់ទូលបង្គំបានជួយឱ្យ ទូលបង្គំផ្សាយដំណឹងល្អដល់អ្នកដទៃ ខ្ញុំពិតជាមានមោទនភាព ចំពោះបញ្ហា សុខភាពរបស់ខ្ញុំណាស់»។