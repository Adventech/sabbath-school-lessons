---
title:  ចិត្តដែលដូចជាពួកជំនុំអេភេសូរ
date:  23/09/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 1-6។

> <p>ខចងចាំ</p>
> «ដ្បិតគឺដោយព្រះគុណ ដែលអ្នករាល់គ្នាបានសង្គ្រោះ ដោយសារសេចក្តីជំនឿ ហើយសេចក្តី នោះក៏មិនមែនកើតពីអ្នករាល់គ្នាដែរ គឺជាអំណោយទានរបស់ព្រះវិញ ក៏មិនមែនដោយការប្រព្រឹត្តដែរ ក្រែងអ្នកណាអួតខ្លួន ដ្បិតយើងរាល់គ្នាជាស្នាដៃ ដែលទ្រង់បង្កើតក្នុងព្រះគ្រីស្ទយេស៊ូវសំរាប់ការល្អ ដែលព្រះបានរៀបចំជាមុន ឲ្យយើងរាល់គ្នាប្រព្រឹត្តតាម» (អេភេសូរ 2:8-10)។

នៅក្នុងប្រទេសអង់គ្លេស ភ្ញៀវទេសចរណ៍អាចជិះកង់វិលដ៏ពិសេសមួយ ដែលមានឈ្នះថា ឡុនដុនអាយ (London Eye)។ កង់វិលឡុនដុនអាយមានលក្ខណៈដូចគ្នាទៅនឹងកង់វិលដែលលោក អ្នកបានឃើញនៅក្នុងសួនកម្សាន្តភាគច្រើន។ កង់វិលឡុនដុនអាយអាចលើកលោកអ្នកផុតពីទន្លេថាមស៍ (Thames) កំពស់14ម៉ែត្រ។ លោកអ្នកនឹងរីករាយជាមួយនឹងទិដ្ឋភាពនៅទីនោះជាមិនខាន ដោយសារ តែលោកអ្នកអាចមើលឃើញកន្លែងសំខាន់ៗនៅក្នុងទីក្រុងឡុង ដែលមានដូចជាអគារនាឡិកាប៉ោល បីជបេន (Big Ben) អគាររដ្ឋាភិបាល រាជវាំង និងព្រះវិហារល្បីៗជាច្រើនទៀត។ លោកថូម៉ាស វ្រៃយ៍ (Thomas Wright) ដែលជាអ្នកប្រាជ្ញខាងឯព្រះគម្ពីរ បាននិយាយថា «សំបុត្រដែលលោកប៉ុលបានសរសេរផ្ញើទៅកាន់ពួកជំនុំនោះ ក៏ស្រដៀងគ្នាទៅនឹងកង់វិលឡុនដុនអាយយ៉ាងដូច្នោះដែរ។ នោះគឺដោយសារតែកណ្ឌគម្ពីរអេភេសូរមានអត្ថន័យលើសពីសំបុត្រផ្សេងៗទៀតរបស់គាត់ «បានបង្ហាញយើង នូវទិដ្ឋភាពនៃគោលគំនិតទាំងអស់ ដែលលោកប៉ុលបានសរសេរនៅក្នុងកណ្ឌគម្ពីរសញ្ញាថ្មីដទៃទៀត របស់គាត់» ដកស្រង់ពី Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), page 3, adapted។

នៅក្នុងកណ្ឌគម្ពីរអេភេសូរ ព្រះបានបណ្តាលឱ្យលោកប៉ុលសរសេរ ទុកដូចជាគាត់កំពុងតែ និយាយទៅកាន់អ្នកគ្រីស្ទាននៅគ្រប់ទីកន្លែងអ៊ីចឹង។ នៅពេលដែលយើងអានជំពូកនីមួយៗ សូមឱ្យយើងនឹកចាំសំណួរនេះដែលសួរបានថា៖ «តើសព្វថ្ងៃនេះ មានសេចក្តីពិតសំខាន់ៗអ្វីខ្លះ ដែលបានបង្កប់នៅក្នុងកណ្ឌគម្ពីរអេភេសូរដែលគួរតែបន្តផ្លាស់ប្តូរជីវិតរបស់យើងនោះ?