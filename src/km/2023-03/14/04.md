---
title:  យើងគឺជាពួកជំនុំរបស់ព្រះដ៏មានព្រះជន្មរស់
date:  26/09/2023
---

`តើហេតុអ្វីបានជាការក្លាយមកជាផ្នែកមួយនៃពួកជំនុំរបស់ព្រះនេះ សំខាន់ និងរំភើបចិត្តយ៉ាង ដូច្នេះ? សូមអានបទគម្ពីរអេភេសូរ ជំពូក3 សម្រាប់ចម្លើយ។`

នៅក្នុងបទគម្ពីរអេភេសូរ ជំពូក3 លោកប៉ុលបានផ្តល់របាយការណ៍មួយ អំពីពួកជំនុំ។ លោក ប៉ុលបានចាប់ផ្តើមរបាយការណ៍របស់គាត់ជាមួយនឹងការអធិស្ឋានរបស់គាត់សម្រាប់ពួកជំនុំអេភេសូរ (អេភេសូរ 3:1; សូមប្រៀបធៀបខគម្ពីរអេភេសូរ 1:15-23)។ ប៉ុន្តែ ក្រោយមក លោកប៉ុលបានបញ្ចប់ របាយការណ៍នៃការអធិស្ឋានរបស់គាត់ ដោយមានប្រសាសន៍អំពីរបៀបដែលព្រះបានគ្រោង និងបាន បង្កើតពួកជំនុំ (អេភេសូរ 3:2-13)។ លោកប៉ុលបានបញ្ចប់របាយការណ៍នៃការអធិស្ឋានរបស់គាត់នៅ ក្នុងខគម្ពីរអេភេសូរ 3:14-21។ យើងក៏បានរៀនចំណុចសំខាន់ៗជាច្រើនពីលោកប៉ុលអំពី «ផែនការ» ឬ «អាថ៌កំបាំង» របស់ព្រះ ពីមេរៀនមួយទៅមេរៀនមួយផងដែរ។

* ព្រះបានរៀបចំផែនការរបស់ទ្រង់សម្រាប់ពួកជំនុំ មុនពេលដែលពេលវេលាបានចាប់ផ្តើមមានឡើង ទៅទៀត (អេភេសូរ 3:3-5, 9, 11)។ ផែនការនេះគឺជាអាថ៌កំបាំងមួយ។
* ព្រះជន្ម និងការសុគតរបស់ព្រះយេស៊ូវ បានបង្ហាញយើងអំពីផែនការរបស់ព្រះ (អេភេសូរ 3:11; សូមប្រៀបធៀបខគម្ពីរអេភេសូរ 2:11-22)។
* ព្រះបានបើកសំដែងឱ្យលោកប៉ុលយល់ពីផែនការដែលព្រះមានសម្រាប់ពួកជំនុំ។ ព្រះក៏បានមាន បន្ទូលប្រាប់លោកប៉ុល អំពីដំណឹងអស្ចារ្យមួយចំនួនផងដែរ ដូចជា៖ សាសន៍ដទៃក៏ជាផ្នែកមួយនៃ ផែនការរបស់ព្រះផងដែរ។ ព្រះបានទទួលយកពួកជំនុំនៃសាសន៍ដទៃឱ្យធ្វើជាសមាជិកពេញសិទ្ធ នៅក្នុងពួកជំនុំរបស់ទ្រង់ ដូចជាពួកជំនុំនៃសាសន៍យូដាយ៉ាងដូច្នោះដែរ (អេភេសូរ 3:3-6)។
* ព្រះបានជ្រើសរើសលោកប៉ុលឱ្យធ្វើជាអ្នកអធិប្បាយដល់ពួកសាសន៍ដទៃ។ លោកប៉ុលបានចែកចាយ ដំណឹងនេះ នៅក្នុងសេចក្តីអធិប្បាយរបស់គាត់ ទៅកាន់ពួកសាសន៍ដទៃ។ លោកប៉ុលបានប្រាប់ពួក សាសន៍ដទៃអំពី «សម្បត្តិរបស់ព្រះគ្រីស្ទដ៏ប្រមាណមិនបាន» (អេភេសូរ 3:8; សូមអានខ9ផងដែរ)។
* ពួកជំនុំត្រូវបង្កើតឡើង ដោយពួកសាសន៍យូដា និងពួកសាសន៍ដទៃ។ ភាពខុសគ្នានៃក្រុមមនុស្ស នៅក្នុងពួកជំនុំនេះ បានបង្ហាញព្រះប្រាជ្ញាញ្ញាណរបស់ព្រះដល់សាតាំង និងពួកទេវតាអាក្រក់របស់ វា (អេភេសូរ 3:10)។ ការព្រមព្រៀងនៅក្នុងពួកជំនុំក៏ដូចជាសេចក្តីប្រកាសមួយ ដល់សាតាំង និង ពួកទេវតារបស់វាផងដែរ។ សេចក្តីប្រកាសនេះបានព្រមានពួកវាថាពួកវានឹងត្រូវវិនាសនៅពេលខាង មុខឆាប់ៗនេះ (សូមប្រៀបធៀបខគម្ពីរអេភេសូរ 6:10-20)។ អាថ៌កំបាំងរបស់ព្រះក៏បានរាប់ បញ្ចូលនូវផែនការនៃការបង្រួបបង្រួមរបស់ទាំងអស់នៅក្នុងព្រះយេស៊ូវ (អេភេសូរ 1:10)។ ឥឡូវ នេះ ផែនការនេះកំពុងតែកើតឡើងហើយ។ ដូច្នេះ សាតាំង និងពួកទេវតាអារក្រក់របស់វាមិនមាន ពេលច្រើនទៀតឡើយ។

ផែនការដែលព្រះមានសម្រាប់ពួកជំនុំនេះ បានកម្សាន្តចិត្តលោកប៉ុល ឱ្យអធិស្ឋានជូនសមាជិក នៃពួកជំនុំ។ តើលោកអ្នកមិនស្រមៃឃើញលោកប៉ុលអធិស្ឋានជូនលោកអ្នកទេឬអី? សូមស្រមៃថាគាត់ កំពុងតែអធិស្ឋានសូមឱ្យលោកអ្នក «បានពេញ ដល់គ្រប់ទាំងសេចក្តីពោរពេញរបស់ផងព្រះ»។ សូមឱ្យ លោកអ្នកសន្យាថាលោកអ្នកនឹងអនុវត្តនូវផ្នែករបស់លោកអ្នក ដើម្បីនាំសេចក្តីសុខសាន្ត និងសេចក្តីសញ្ញា មកក្នុងពួកជំនុំ។