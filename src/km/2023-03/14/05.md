---
title:  សេចក្តីជំនឿដែលធ្វើឱ្យយើងមានចិត្ត និងគំនិតតែមួយ
date:  27/09/2023
---

`នៅក្នុងបទគម្ពីរអេភេសូរ ជំពូក4 លោកប៉ុលបានសូមឱ្យអ្នកគ្រីស្ទានឈប់ធ្វើរឿងមួយចំនួន ដោយប្រាកដថាពួកគេនឹងធ្វើរឿងផ្សេងជំនួសវិញ។ តើលោកប៉ុលបានប្រាប់អ្នកគ្រីស្ទានអំពីរឿងដែល ត្រូវធ្វើ និងរឿងដែលមិនត្រូវធ្វើនោះដោយដូចម្តេចដែរ?`

លោកប៉ុលបានចាប់ផ្តើម និងបានបញ្ចប់កណ្ឌគម្ពីរអេភេសូរ ជំពូក4 ជាមួយនឹងការបង្គាប់ឱ្យ សមាជិកពួកជំនុំស្រឡាញ់ និងអត់ឱនទោសឱ្យគ្នាទៅវិញទៅមក (អេភេសូរ 4:1-3, 32)។ លោកប៉ុល ក៏ចង់ឱ្យយើងធ្វើអ្វីៗគ្រប់យ៉ាងតាមដែលយើងអាចធ្វើទៅបាន ដើម្បីឱ្យមានសេចក្តីសុខសាន្ត និងសេចក្តី សញ្ញានៅក្នុងពួកជំនុំ។ លោកប៉ុលបានចាប់ផ្តើមជាមួយនឹងបញ្ជីនៃសេចក្តីពិតទាំង7យ៉ាងនៅក្នុងព្រះគម្ពីរ ដែលនឹងធ្វើឱ្យយើងមានសេចក្តីសុខសាន្តជាមួយនឹងគ្នា ដោយយើងត្រូវមាន (1) រូបកាយតែ1 (រូបកាយ នោះគឺជាពួកជំនុំ) (2) វិញ្ញាណតែ1 (3) សេចក្តីសង្ឃឹមតែ1 (4) ព្រះតែ1 (ព្រះយេស៊ូវគ្រីស្ទ) (5) សេចក្តី ជំនឿតែ1 (6) បុណ្យជ្រមុជទឹកតែ1 ហើយនិង (7) ព្រះវរបិតាតែ1 (អេភេសូរ 4:4-6)។ សេចក្តីពិតខាងឯវិញ្ញាណទាំងនេះបានភ្ជាប់យើងជាមួយគ្នា។ សេចក្តីពិតទាំងនេះបង្រួបបង្រួមយើងជាមួយនឹងព្រះ។

ព្រះបានសន្យាថាទ្រង់នឹងប្រទានសេចក្តីសុខសាន្ត និងសេចក្តីសញ្ញាដល់យើង។ ទន្ទឹមគ្នានេះ យើងក៏ត្រូវតែខិតខំប្រឹងធ្វើការ ឱ្យដូចជាយើងប៉ុនប៉ងចង់បានសេចក្តីពិតទាំងនេះអ៊ីចឹង។ ដូច្នេះ យើងត្រូវតែ «ខំប្រឹងរក្សាសេចក្តីរួបរួមគ្នារបស់ព្រះវិញ្ញាណ ដោយសេចក្តីមេត្រី ទុកជាចំណងផង» (អេភេសូរ 4:3)។ វិធីមួយដើម្បីយើងអាចធ្វើដូច្នេះបាននោះ គឺតាមរយៈការធ្វើជាផ្នែកមួយនៃពួកជំនុំរបស់ព្រះ។ ព្រះវិញ្ញាណ បរិសុទ្ធបានប្រទានអំណោយទានដល់សមាជិកម្នាក់ៗនៅក្នុងពួកជំនុំ។ ពួកជំនុំក៏គួរតែទទួលបានព្រះពរ តាមរយៈកិច្ចការរបស់មេដឹកនាំនៅតាមព្រះវិហារ ពួកហោរា អ្នកដើរអធិប្បាយ ប៉ាស្ទ័រ ហើយនិងគ្រូបង្រៀន ផងដែរ (អេភេសូរ 4:11, 12)។ ហើយក្រុមផ្សេងៗគ្នាក៏ដូចជាផ្នែកផ្សេងៗគ្នានៃរូបកាយផងដែរ។ ផ្នែក ផ្សេងៗគ្នាទាំងនេះបានជួយឱ្យពួកជំនុំរឹងមាំឡើងនៅក្នុងព្រះយេស៊ូវ។ រីឯព្រះយេស៊ូវវិញ ទ្រង់ក៏ប្រៀបដូចជាសិរសានៃពួកជំនុំដែលជារូបកាយរបស់ទ្រង់នោះដែរ (អេភេសូរ 4:13, 15)។

ព្រះបានមានបន្ទូលមកកាន់សមាជិកពួកជំនុំ តាមរយៈលោកប៉ុលថា «យើងមិនមែនជាកូនក្មេង ដែលរេរា ត្រូវខ្យល់នៃគោលលទ្ធិនានាផាត់ចុះផាត់ឡើងនោះទៀតឡើយ ហើយក៏លែងចាញ់បោក ឬចាញ់ កលល្បិចមនុស្សដែលពូកែនាំឲ្យវង្វេងនោះទៀតដែរ» (អេភេសូរ 4:14, គខប)។ ខនេះបានផ្តល់តម្រុយ មួយដល់យើង ដោយថាពួកគេកំពុងតែស្ថិតនៅក្នុងគ្រោះថ្នាក់ដែលបណ្តាលមកពីការបង្រៀនខុសឆ្គងទាំងអម្បាលម៉ាន។

លោកប៉ុលបានសូមឱ្យពួកជំនុំជៀសវាងពីការដែលមានចិត្តរឹងរូស ដូចដែលពួកគេបានធ្វើកាល ពីមុននោះឡើយ (អេភេសូរ 4:17-24)។ លោកប៉ុលក៏បានប្រាប់ពួកគេជៀសវាងពីកំហឹង និងពាក្យ សម្តីគ្រោតគ្រាតផងដែរ។ ពួកគេគួរតែនិយាយពាក្យសម្តីដែលប្រកបដោយក្តីស្រឡាញ់ (អេភេសូរ 4:25-31) និងការអត់ឱនទោសឱ្យគ្នាទៅវិញទៅមកវិញ (អេភេសូរ 4:32)។