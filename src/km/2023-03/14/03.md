---
title:  ការប្រកបគ្នានៅក្នុងអ្នកគ្រីស្ទាន
date:  25/09/2023
---

`សូមអានបទគម្ពីរអេភេសូរ ជំពូក2។ នៅពេលដែលលោកអ្នកអានបទគម្ពីរនេះ សូមលោកអ្នក ព្យាយាមឆ្លើយនូវសំណួរនេះ ដែលថា៖ តើព្រះ និងព្រះរាជបុត្រាបានធ្វើអ្វីខ្លះសម្រាប់យើងនោះ?`

នៅក្នុងខគម្ពីរអេភេសូរ 2:1-10 លោកប៉ុលបានប្រាប់អំពីជីវិតអាក្រក់ ដែលអ្នកអានរបស់គាត់ បានរស់នៅកាលពីមុន មុនពេលដែលពួកគេបានជួបនឹងព្រះយេស៊ូវ។ ក្នុងសភាពជាបាបជន ពួកគេកំពុង តែប្រឆាំងទាស់នឹងព្រះ ហើយនិងបញ្ញត្តិរបស់ទ្រង់។ សាតាំង និងអំពើបាបបានគ្រប់គ្រងជីវិតរបស់ពួកគេ (អេភេសូរ 2:1-3)។

1\. ព្រះបានធ្វើឱ្យយើងរស់នៅជាមួយនឹងព្រះយេស៊ូវ។ ដ្បិតការសុគតរបស់ព្រះយេស៊ូវ គឺជា សេចក្តីសន្យារបស់ព្រះ ដែលថាទ្រង់នឹងប្រទានជីវតថ្មីមួយឱ្យយើងនៅពេលឥឡូវនេះ ហើយទ្រង់ក៏នឹងប្រទានជីវិតអស់កល្បដល់យើងនៅឯស្ថានសួគ៌ផងដែរ។

2\. ព្រះបានយកយើងទៅស្ថានសួគ៌ជាមួយនឹងព្រះយេស៊ូវ។ ដូច្នេះហើយ ការលើកតម្កើងដែល ព្រះយេស៊ូវបានទទួល នៅពេលដែលទ្រង់បានយាងទៅស្ថានសួគ៌នោះ ក៏ជាកម្មសិទ្ធរបស់យើងផងដែរ។

3\. នៅស្ថានសួគ៌ ព្រះនឹងឱ្យយើងអង្គុយជាមួយនឹងព្រះយេស៊ូវ។ ព្រះយេស៊ូវត្រូវបានតាំងឡើង ជាស្តេចលើអស់ទាំងស្តេច។ មកុដរបស់ទ្រង់ក៏ជាមកុដរបស់យើងផងដែរ (អេភេសូរ 2:4-7)។

យើងមិនមែនត្រឹមតែជាអ្នកទស្សនារឿងល្អដែលបានកើតឡើងដល់ព្រះយេស៊ូវនោះឡើយ។ ព្រះក៏ចង់ឱ្យយើងរស់នៅ ដោយទទួលបានបទពិសោធន៍ដ៏អស្ចារ្យទាំងនេះ សម្រាប់ខ្លួនយើងផ្ទាល់ផង ដែរ។ តើហេតុអ្វីបានជាព្រះធ្វើការទាំងនោះសម្រាប់យើងយ៉ាងដូច្នេះ? ពីព្រោះព្រះមិនបានរាប់យើងបញ្ចូល នៅក្នុងបទពិសោធន៍ដ៏អស្ចារ្យរបស់ព្រះយេស៊ូវ ដោយសារតែទង្វើល្អរបស់យើងនោះឡើយ។ ផ្ទុយទៅវិញ ព្រះបានរាប់បញ្ចូលយើងនៅក្នុងបទពិសោធន៍ដ៏អស្ចារ្យរបស់ព្រះយេស៊ូវ ដោយសារតែព្រះគុណរបស់ទ្រង់ នោះឯង (អេភេសូរ 2:8)។

ខគម្ពីរអេភេសូរ 2:11-22 បានបង្រៀនយើងថាយើងបានរស់នៅក្នុងការប្រកបគ្នាជាមួយអ្នកគ្រីស្ទានដទៃទៀតនៅក្នុងពួកជំនុំរបស់ព្រះ។ ការប្រកបគ្នានេះគឺជាផែនការរបស់ព្រះ។ ការសុគតរបស់ ព្រះយេស៊ូវបានធ្វើឱ្យព្រះអាចបង្ហាញព្រះគុណរបស់ទ្រង់ដល់យើង ហើយទ្រង់ក៏អាចយកយើងទៅធ្វើជា កូនចិញ្ចឹមរបស់ទ្រង់ផងដែរ (អេភេសូរ 2:1-10)។ ការសុគតរបស់ព្រះយេស៊ូវក៏បានធ្វើឱ្យយើងអាច ប្រកបគ្នាជាមួយនឹងអ្នកគ្រីស្ទានដទៃផងដែរ (អេភេសូរ 2:11-22)។ ដោយសារតែឈើឆ្កាងនោះហើយ បានជាព្រះយេស៊ូវអាចបំផ្លាញបានអស់ទាំងរនាំង ដែលបានបំបែកពួកជំនុំនៃសាសន៍ដទៃចេញពីពួកជំនុំ នៃសាសន៍យូដានោះ។ ព្រះយេស៊ូវទ្រង់មានអំណាចខ្លាំងពូកែ រហូតដល់ទ្រង់អាចផ្លាស់ប្តូរការយល់របស់ យើង ទៅលើបញ្ញត្តិរបស់ទ្រង់នោះផង (អេភេសូរ 2:11-18)។ ព្រះយេស៊ូវក៏បានសង់ព្រះវិហារថ្មីមួយ ដែលបង្កើតឡើងដោយពួកជំនុំគ្រីស្ទានផងដែរ។ ពួកសាសន៍ដទៃដែលគេមិនអនុញ្ញាតឱ្យចូលថ្វាយបង្គំ នៅក្នុងវិហារកាលពីមុននោះ ឥឡូវនេះ ពួកគេអាចចូលរួមជាមួយនឹងពួកជំនុំយូដា ដោយមានចិត្ត និង គំនិតតែមួយវិញ។ យើងក៏បានក្លាយមកជាផ្នែកមួយនៃពួកជំនុំរបស់ទ្រង់ ដែលដូចជាព្រះវិហារបរិសុទ្ធសម្រាប់ព្រះយ៉ាងដូច្នោះដែរ (អេភេសូរ 2:19-22)។

ដោយសារតែរបស់ព្រះនោះហើយ បានជាថ្ងៃនេះ យើងមានសេចក្តីអំណរ និងមានព្រះពរពីការចូលរួមប្រកបគ្នាជាមួយនឹងព្រះយេស៊ូវ និងពីការចូលរួមប្រកបគ្នាជាមួយនឹងអ្នកគ្រីស្ទានដទៃទៀតនោះ។