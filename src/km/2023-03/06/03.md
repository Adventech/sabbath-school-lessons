---
title:  ផែនការអាថ៌កំបាំងរបស់ព្រះ
date:  31/07/2023
---

`តើព្រះបានបង្ហាញអាថ៌កំបាំងអ្វីដល់លោកប៉ុល ដើម្បីឱ្យគាត់បានចែករំលែកជាមួយនឹងសមាជិក ពួកជំនុំនោះ? សូមអានខគម្ពីរអេភេសូរ 3:1-6 សម្រាប់ចម្លើយ។`

សូមសិក្សាខគម្ពីរអេភេសូរ 3:1-6។ នៅក្នុងផ្នែកនៃសំបុត្រនៅត្រង់នេះ លោកប៉ុលបានរៀប រាប់អំពីគោលគំនិតសំខាន់ៗទាំង5យ៉ាង៖

(1) លោកប៉ុលបានសរសេរផ្នែកនេះនៅក្នុងសំបុត្ររបស់គាត់ទៅកាន់ពួកជំនុំនៃសាសន៍ដទៃ។ ពួកជំនុំទាំងនេះគឺជាសមាជិកនៃពួកជំនុំនៅក្នុងទីក្រុងអេភេសូរ (អេភេសូរ 3:1)។

(2) លោកប៉ុលបានមានប្រសាសន៍ថាព្រះបានតាំងគាត់ឱ្យធ្វើជា «អ្នកត្រួតត្រា» ព្រះគុណរបស់ ព្រះទៅកាន់ពួកសាសន៍ដទៃ (សូមប្រៀបធៀបខគម្ពីរអេភេសូរ 3:7, 8)។

(3) លោកប៉ុលបានមានប្រសាសន៍ថាព្រះបានបង្ហាញអាថ៌កំបាំងមួយដល់គាត់។ លោកប៉ុល បានសរសេរអំពីប្រធានបទនេះនៅក្នុងសំបុត្ររបស់គាត់ទៅកាន់ពួកជំនុំអេភេសូរ (សូមអានខគម្ពីរអេភេសូរ 1:9, 10; អេភេសូរ 3:3, 4)។ លោកប៉ុលចង់ឱ្យយើងយល់ថាគាត់មិនមែនជាអ្នកបង្កើតដំណឹងល្អនោះ ឡើយ។ គាត់គ្រាន់តែជាអ្នកត្រួតត្រា ឬគ្រាន់តែជាអ្នកចែកចាយដំណឹងល្អប៉ុណ្ណោះ។ ជាថ្មីម្តងទៀត លោក ប៉ុលបានមានប្រសាសន៍ថាព្រះបានប្រទានកិច្ចការពិសេសរបស់ទ្រង់ដល់គាត់ ដែលកិច្ចការនោះគឺជាការ ចែកចាយដំណឹងល្អទៅកាន់ពួកសាសន៍ដទៃនេះឯង។

(4) លោកប៉ុលមិនមែនជាបុគ្គលតែម្នាក់ ដែលបានដឹងអំពីអាថ៌កំបាំងរបស់ព្រះនោះឡើយ។ព្រះវិញ្ញាណបរិសុទ្ធក៏បានបកស្រាយអាថ៌កំបាំងនោះដល់គ្រូបង្រៀន និងហោរាដទៃទៀតរបស់ព្រះយេស៊ូវ នៅក្នុងអំឡុងនៃសម័យគម្ពីរសញ្ញាថ្មីផងដែរ។ ការបកស្រាយរបស់ព្រះវិញ្ញាណមកកាន់គ្រូបង្រៀន និងពួកហោរានៅក្នុងសម័យគម្ពីរសញ្ញាថ្មីនេះ គឺច្បាស់ជាការបកស្រាយដែលព្រះវិញ្ញាណបានបង្ហាញដល់អ្នកបម្រើរបស់ព្រះនៅក្នុងសម័យគម្ពីរសញ្ញាចាស់ទៅទៀត។ ឥឡូវនេះ ព្រះបើកបង្ហាញអាថ៌កំបាំងរបស់ ទ្រង់ដល់អ្នកបម្រើរបស់ទ្រង់ នៅក្នុងអំឡុងនៃសម័យគម្ពីរសញ្ញាថ្មីវិញ។

(5) លោកប៉ុលបានប្រកាសថា «កុំបម្រើតែក្នុងកាលដែលគេមើលឃើញ ដូចជាចង់បំពេញដល់ ចិត្តមនុស្សនោះឡើយ ចូរមប្រើដូចជាបាវបម្រើរបស់ព្រះគ្រីស្ទវិញ ទាំងធ្វើតាមព្រះហឫទ័យព្រះឲ្យអស់ពីចិត្ត» (អេភេសូរ 3:6)។

លោកប៉ុលចូលចិត្តចែកចាយដំណឹងល្អអំពីព្រះយេស៊ូវជាមួយនឹងពួកសាសន៍យូដា ហើយនិង ពួកសាសន៍ដទៃ។ ទាំង2ក្រុមនេះបានក្លាយមកជាពួកជំនុំថ្មីរបស់ព្រះ។ លើសពីនេះទៅទៀតនោះ ពួក គេបានបង្ហាញផែនការរបស់ព្រះសម្រាប់មនុស្សគ្រប់គ្នានៅលើផែនដីនេះ (សូមអានខគម្ពីរអេភេសូរ 2:14-16)។ ព្រះផ្លាស់ប្តូរខ្មាំងសត្រូវរបស់ទ្រង់ឱ្យក្លាយទៅជាមិត្តរបស់ទ្រង់វិញ។ ពួកគេបានទទួលពីព្រះ នូវព្រះពរដែលទ្រង់បានសន្យានៅក្នុងដំណឹងល្អនេះទាំងអស់គ្នា (សូមអានខគម្ពីរអេភេសូរ 3:6)។