---
title:  ការប្រយុទ្ធជាមួយនឹងព្រះបន្ទូល វគ្គ3
date:  04/08/2023
---

យប់នោះ នាងអាល់មីរ៉ាបានភ្ញាក់ឡើង បន្ទាប់ពីនាងបានយល់សប្តិអាក្រក់ បន្ទាប់មក នាងបានសម្រេចចិត្តថានាងនឹងទៅព្រះវិហារសេវេនដេយអាត់វេនទីស្ទនៅថ្ងៃសប្បាតហ៍បន្ទាប់។ លុះដល់ ព្រឹកឡើង នាងបានគិតឡើងវិញថាខ្ញុំមិនមែនជាអ្នកគ្រីស្ទាន អ៊ីចឹងខ្ញុំមិនអាចចូលទៅទីនោះបានឡើយ។ នៅយប់បន្ទាប់នោះ នាងបានយល់សប្តិអាក្រក់ម្តងទៀត ម្ល៉ោះហើយ ជាថ្មីម្តងទៀត នាងមិនដឹងថានាង ត្រូវធ្វើយ៉ាងណានោះទេ។ នាងបានទៅព្រះវិហារអាត់វេនទីស្ទនៅថ្ងៃសប្បាតហ៍។

ជាច្រើនអាទិត្យក្រោយមក ឪពុកម្តាយរបស់នាងអាល់មីរ៉ាបានដឹងថានាងបានទៅព្រះវិហារជារៀងរាល់ថ្ងៃសប្បាតហ៍ ដូច្នេះ ពួកគេបានហាមនាងមិនឱ្យទៅព្រះវិហារតទៅទៀត។ នៅពេលដែលសាច់ ញាតិដទៃទៀតរបស់នាងបានឮដំណឹងនេះ ពួកគេក៏បានណែនាំមិនឱ្យនាងទៅព្រះវិហារតទៅទៀតដែរ។ នៅពេលដែលអ្នកជិតខាងបានឃើញនាងដើរទៅព្រះវិហារនៅថ្ងៃសប្បាតហ៍នោះ ពួកគេបានចេញមក ពីកន្លែងស្នាក់នៅរបស់ពួកគេ មកស្តីឱ្យដោយចេតនា។ ការទៅព្រះវិហារជារៀងរាល់ថ្ងៃសប្បាតហ៍បាន ក្លាយមកជាការប្រយុទ្ធមួយយ៉ាងជូរជត់។ ប៉ុន្តែ អាល់មីរ៉ាបានទៅថ្វាយបង្គំព្រះនៅឯព្រះវិហារ ហើយនាង នៅតែបន្តទៅទីនោះតទៅទៀត។ នាងបានរៀនអំពីព្រះយេស៊ូវ ហើយនាងក៏រកឃើញសេចក្ដីសុខក្នុងទ្រង់ ផងដែរ។

ប៉ុន្តែ វិញ្ញាណអាក្រក់នៅតែមាននៅក្នុងផ្ទះរបស់នាងដដែល។ វាបានចូលទៅរកនាងនៅពេល យប់។ ដូច្នេះហើយ នាងអាល់រ៉ារ៉ាបានចាប់ផ្ដើមអធិស្ឋានយ៉ាងខ្លាំងៗថា «ដោយនូវព្រះនាមនៃលោហិត នៃព្រះយេស៊ូវគ្រីស្ទ សូមឱ្យទូលបង្គំបានរួចពីសាតាំងផង ដើម្បីឱ្យទូលបង្គំអាចសម្រាកបាន។ នាងបាន អធិស្ឋាន ហើយអធិស្ឋានទៀត ជារៀងរាល់យប់ អស់រយៈពេល3ខែ។ ការអធិស្ឋានបានបណ្តេញវិញ្ញាណ អាក្រក់ចេញពីនាង ប៉ុន្តែ នាងនៅតែមានភ័យខ្លាចដដែល។

នាងបានប្រាប់ប៉ាស្ទ័រនៃព្រះវិហារអាត់វេនទីស្ទ អំពីសេចក្តីភ័យខ្លាចរបស់នាង នៅពេលនោះ ប៉ាស្ទ័របានណែនាំឱ្យបើកគម្ពីររបស់នាងទៅក្នុងបទគម្ពីរអេសាយ ជំពូក43។ នាងបានចូលចិត្តសេចក្តី សន្យានៅក្នុងខនេះណាស់ ដោយបានសំដែងថា «ប៉ុន្តែ ឱពួកយ៉ាកុបអើយ ឥឡូវនេះ ព្រះយេហូវ៉ា ជាព្រះដែលបង្កើតឯងមក ហើយឱពួកអ៊ីស្រាអែលអើយ ព្រះដែលជបសូនឯង ទ្រង់មានព្រះបន្ទូលដូច្នេះថា កុំឲ្យខ្លាចឡើយ ដ្បិតអញបានលោះឯងហើយ អញបានហៅចំឈ្មោះឯង ឯងជារបស់ផងអញ កាល ណាឯងដើរកាត់ទឹកធំ នោះអញនឹងនៅជាមួយ កាលណាដើរកាត់ទន្លេ នោះទឹកនឹងមិនលិចឯងឡើយ កាលណាឯងលុយកាត់ភ្លើង នោះឯងនឹងមិនត្រូវរលាក ហើយអណ្តាតភ្លើងក៏មិនឆាប់ឆេះឯងដែរ ដ្បិតអញនេះ គឺយេហូវ៉ា ជាព្រះនៃឯង អញជាព្រះដ៏បរិសុទ្ធនៃសាសន៍អ៊ីស្រាអែល គឺជាព្រះដ៏សង្គ្រោះរបស់ ឯង អញបានឲ្យស្រុកអេស៊ីព្ទទុកជាថ្លៃលោះឯង ព្រមទាំងស្រុកអេធីយ៉ូពី និងស្រុកសេបា ជំនួសឯងផង អញនឹងឲ្យមនុស្សដទៃជំនួសឯង ហើយប្រជាជាតិផ្សេងៗស្នងនឹងជីវិតឯង ដោយព្រោះឯងមានតម្លៃវិសេសនៅភ្នែកអញ ក៏គួរលើកដំកើង ហើយជាទីស្រឡាញ់ដល់អញផង» (អេសាយ 43:1-4)។ នាង ក៏បានរកឃើញការកំសាន្តចិត្តនៅក្នុងខគម្ពីរអេសាយ 49:24, 25 ដែលបានសំដែងថា «តើនឹងឆក់យករបឹបពីអ្នកខ្លាំងពូកែ ឬដោះពួកឈ្លើយ ដែលចាប់មកតាមច្បាប់ចេញបានឬទេ តែព្រះយេហូវ៉ាទ្រង់មានព្រះបន្ទូលដូច្នេះថា ទោះទាំងពួកឈ្លើយរបស់មនុស្សខ្លាំងពូកែក៏នឹងត្រូវឆក់យកទៅ ហើយរបឹបរបស់ ពួកគួរស្ញែងខ្លាចនឹងបានដោះចេញផង ដ្បិតអញនឹងតតាំងចំពោះអ្នកដែលតតាំងនឹងឯង ហើយអញនឹង ជួយសង្គ្រោះកូនចៅឯងដែរ»។យប់មួយ នាងបានលន់តួអំពើបាបទាំងអស់របស់នាងខ្លាំងៗទៅកាន់ ព្រះយេស៊ូវ។ បន្ទាប់ពីអធិស្ឋានរួច នាងបានគេងលក់ស្រួលជាងពេលណាៗ ទាំងអស់។ នៅទីបំផុត នាងអាល់មីរ៉ាបានឈប់ខ្លាច។ នៅពេលដែលនាងអាន ព្រះគម្ពីរ និងអធិស្ឋាននោះ អារក្សតែងតែចាកចេញទៅជានិច្ច។ នាងបានដឹងថាអារក្សមានអំណាចខ្លាំងជាងនាង ប៉ុន្តែ ព្រះមានអំណាចខ្លាំងជាងនាង និង អារក្សទៅទៀត។