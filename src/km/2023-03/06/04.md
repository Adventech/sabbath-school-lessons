---
title:  របៀបដែលពួកជំនុំបានបង្ហាញព្រះប្រាជ្ញាញាណរបស់ព្រះ
date:  01/08/2023
---

`តើលោកប៉ុលបានមានប្រសាសន៍យ៉ាងដូចម្តេច អំពីព្រះ និងកិច្ចការដែលព្រះបានធ្វើនោះ?`

លោកប៉ុលបានមានប្រសាសន៍ថាព្រះនៅក្នុងសេចក្តីមេត្តារបស់ព្រះបានតាំងឱ្យគាត់ធ្វើជាអ្នក អធិប្បាយ (អេភេសូរ 3:7; សូមប្រៀបធៀបអេភេសូរ 3:1, 2)។ ព្រះមិនបានប្រទានអំណោយទាននេះដល់លោកប៉ុល ដោយសារតែគាត់ជាមនុស្សពិសេសនោះឡើយ។ ព្រះបានតាំងលោកប៉ុលឱ្យធ្វើជា អ្នកអធិប្បាយម្នាក់ ដោយសារតែព្រះប្រកបទៅដោយសេចក្តីមេត្តា។ លោកប៉ុលបានជួយឱ្យយើងយល់សេចក្តីពិតនៃព្រះគម្ពីរនេះ នៅពេលដែលគាត់មានប្រសាសន៍ថា «ខ្ញុំដែលជាអ្នកតូចជាងបំផុត ក្នុងពួកបរិសុទ្ធទាំងអស់» (អេភេសូរ 3:8)។

នៅពេលដែលយើងអានសំបុត្រទាំងអស់របស់លោកប៉ុលនោះ យើងបានដឹងអំពីរបៀបដែល គាត់បានប្រមើលមើលខ្លួនគាត់។ មុនដំបូង លោកប៉ុលបានប្រកាសថាព្រះបានប្រទានកិច្ចការដ៏ពិសេស មួយដល់គាត់ ដើម្បីឱ្យគាត់ធ្វើសម្រាប់ពួកសាសន៍ដទៃ (កាឡាទី 1:1)។ ក្រោយមក លោកប៉ុលបានមាន ប្រសាសន៍ថាគាត់មិនស័ក្តិសមឱ្យគេហៅគាត់ថាជាគ្រូបង្រៀនសម្រាប់ព្រះយេស៊ូវនោះឡើយ (កូរិនថូស ទី1 15:9)។ អម្បាញ់មិញនេះ យើងបានឃើញលោកប៉ុលមានប្រសាសន៍នៅក្នុងកណ្ឌគម្ពីរអេភេសូរហើយ ថាគាត់គឺជា «អ្នកតូចជាងបំផុត ក្នុងពួកបរិសុទ្ធទាំងអស់» (អេភេសូរ 3:8)។ ហើយជាចុងក្រោយ នោះ លោកប៉ុលបានមានប្រសាសន៍ថាគាត់គឺបាបជនដ៏អាក្រក់បំផុត (ធីម៉ូថេទី1 1:15)។

សម្រង់មតិរបស់អ្នកស្រីអេល្លីន ជីវ៉ៃត៍ខាងក្រោមនេះប្រហែលជាអាចជួយបកស្រាយអំពីទស្សន របស់លោកប៉ុលចំពោះខ្លួនគាត់ ដោយអ្នកស្រីបានមានប្រសាសន៍ថា៖ នៅពេលដែលលោកអ្នកបានចូល ទៅជិតព្រះយេស៊ូវនោះ លោកអ្នកនឹងឃើញខ្លួនឯងថាជាអ្នកណា។ កាលណាលោកអ្នកកាន់តែនៅជិត ទ្រង់នោះ លោកអ្នកនឹងកាន់តែឃើញអំពើបាបរបស់លោកអ្នក។ លោកអ្នកនឹងបានឃើញថាអំពើបាបរបស់លោកអ្នកគឺធ្ងន់ធ្ងរជាទីបំផុត បើប្រៀបធៀបទៅនឹងជីវិតដ៏បរិសុទ្ធរបស់ទ្រង់នោះ»។ ដកស្រង់ពី Steps to Christ, page 64, adapted។

លោកប៉ុលបានបន្ត។ នៅក្នុងខគម្ពីរអេភេសូរ 3:10 លោកប៉ុលបានសរសេរតាមបន្ទូលរបស់ ព្រះយ៉ាងដូច្នេះថា៖ «ដើម្បីឲ្យពួកគ្រប់គ្រង និងពួកមានអំណាចនៅស្ថានដ៏ខ្ពស់ បានស្គាល់ពីប្រាជ្ញានៃព្រះដ៏មានជាច្រើនយ៉ាងណាស់ ដោយសារពួកជំនុំ» (អេភេសូរ 3:10)។ តើពួកជំនុំនៅលើផែនដីនេះបានបង្ហាញដល់ពួកទេវតានៅឯស្ថានសួគ៌ ថាព្រះទ្រង់ប្រកបដោយព្រះប្រាជ្ញាញាណនោះដោយរបៀប ណា? ចម្លើយគឺថា ពួកជំនុំបានបង្ហាញព្រះប្រាជ្ញាញាណរបស់ព្រះ នៅពេលដែលពួកគេបានស្ថិតនៅក្នុង សេចក្តីសុខសាន្ត និងសេចក្តីសញ្ញាជាមួយនឹងគ្នាទៅវិញទៅមក។ កាលពីមុនពួកសាសន៍យូដា និងពួក សាសន៍ដទៃគឺជាខ្មាំងសត្រូវនឹងគ្នា។ ប៉ុន្តែ នៅពេលដែលពួកគេបានទទួលយកព្រះយេស៊ូវ ហើយបាន រួបរួមជាមួយនឹងពួកជំនុំនោះ ការអស្ចារ្យមួយបានកើតឡើង។ ព្រះយេស៊ូវបានបង្រួបបង្រួមជាតិសាសន៍ ដែលជាខ្មាំងសត្រូវនឹងគ្នាកាលពីមុន។ ឥឡូវនេះ ពួកគេបានស្ថិតនៅក្នុងសេចក្តីសុខសាន្តហើយ។ សេចក្តី សុខសាន្តរបស់ពួកគេបានបង្ហាញសាតាំង និងពួកទេវតារបស់វា ថាផែនការរបស់ព្រះកំពុងតែកើតឡើង ហើយ។ ពួកជំនុំដែលប្រកបទៅដោយសេចក្តីស្រឡាញ់នេះ បានបង្ហាញសាតាំង និងទេវតារបស់វា ថា ចុងបញ្ចប់របស់វាជិតមកដល់ហើយ។

`តើនៅក្នុងខគម្ពីរអេភេសូរ 3:10 លោកប៉ុលបានប្រាប់យើងអំពីកិច្ចការរបស់ពួកជំនុំយ៉ាងដូច ម្តេច? តើការធ្វើតាមអ្វីដែលលោកប៉ុលបានមានប្រសាសន៍នេះ នឹងធ្វើឱ្យយើង និងពួកជំនុំបានផ្លាស់ប្តូរ ដោយរបៀបណា?`