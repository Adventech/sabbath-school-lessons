---
title:  ផែនការរបស់ព្រះសម្រាប់ដំណឹងល្អ
date:  29/07/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 3; រ៉ូម 11:33-36; រ៉ូម 16:25-27; ភីលីព 4:20; ពេត្រុសទី2 3:18។

> <p>ខចងចាំ</p>
> «ឯព្រះដែលទ្រង់អាចនឹងធ្វើហួសសន្ធឹក លើសជាងអស់ទាំងសេចក្តីដែលយើងសូម ឬគិតក្តីតាមព្រះចេស្តា ដែលបណ្តាលក្នុងយើងរាល់គ្នា នោះសូមឲ្យទ្រង់បានសិរីល្អ នៅក្នុងពួកជំនុំ ដោយសារ ព្រះគ្រីស្ទយេស៊ូវ រហូតដល់គ្រប់ទាំងដំណមនុស្ស នៅអស់កល្បជានិច្ចរៀងរាបតទៅ។ អាម៉ែន» (អេភេសូរ 3:20, 21)។

លោកប៉ុលបានចាប់ផ្តើមកណ្ឌគម្ពីរអេភេសូរ ជំពូក3 ជាមួយនឹងគោលគំនិតមួយ ដែលគាត់ បានមានប្រសាសន៍កាលពីមុនមក គោលគំនិតនោះគឺជាផែនការរបស់ព្រះសម្រាប់ដំណឹងល្អនេះឯង។ លោកប៉ុលបានប្រាប់អ្នកអានរបស់គាត់ ថាព្រះបានរក្សាផែនការនេះទុកជាអាថ៌កំបាំង រហូតមកដល់ សព្វថ្ងៃនេះ។ «គឺដែលពួកសាសន៍ដទៃ បានត្រឡប់ជាអ្នកគ្រងមរដកជាមួយគ្នា នឹងជារូបកាយជាមួយ គ្នា ហើយជាអ្នកទទួលចំណែកនៃសេចក្តីសន្យារបស់ទ្រង់ ជាមួយគ្នាក្នុងព្រះគ្រីស្ទដែរ ដោយសារដំណឹង ល្អ» (អេភេសូរ 3:6)។

បន្ទាប់មក លោកប៉ុលបានមានប្រសាសន៍ថាគាត់ចូលចិត្តអធិប្បាយទៅកាន់ពួកសាសន៍ដទៃ ណាស់។ លោកប៉ុលចូលចិត្តប្រាប់ពួកគេអំពីព្រះយេស៊ូវណាស់។ យើងបានរៀនអំពីគ្រាលំបាកៗ ដែល លោកប៉ុលបានរងទុក្ខផងដែរ។ លោកប៉ុលត្រូវគេចាប់ឃុំឃាំង ដោយសារតែគាត់បានអធិប្បាយទៅកាន់ពួកសាសន៍ដទៃនេះឯង។

យើងក៏បានរៀនអំពីសេចក្តីស្រឡាញ់ដែលលោកប៉ុលមាន សម្រាប់ដំណឹងល្អផងដែរ។ ដំណឹង ល្អបានបង្រៀនថាសមាជិកនៃពួកជំនុំយូដា និងសមាជិកនៃពួកជំនុំសាសន៍ដទៃក៏ប្រៀបដូចជាព្រះនេត្រ របស់ព្រះផងដែរ។ មានន័យថា ព្រះបានស្រឡាញ់សាសន៍យូដា និងសាសន៍ដទៃស្មើៗគ្នា។ លោកប៉ុល ពិតជាមានចិត្តឆេះឆួល ចំពោះសេចក្តីពិតនៃព្រះគម្ពីរនេះណាស់ ហើយគាត់ក៏មានចិត្តឆេះឆួលចំពោះ កិច្ចការដែលគាត់បានធ្វើសម្រាប់ព្រះផងដែរ។ សប្តាហ៍នេះ យើងនឹងអាន ហើយនឹងសិក្សា អំពីការ អធិស្ឋានរបស់លោកប៉ុល សម្រាប់ពួកជំនុំ ហើយនឹងសិក្សាអំពីការសរសើររបស់គាត់ចំពោះព្រះ។ លោក ប៉ុលក៏បានជួយឱ្យយើងមានអារម្មណ៍ឆេះឆួលនៅក្នុងការធ្វើកិច្ចការរបស់ព្រះផងដែរ។