---
title:  ការសិក្សាបន្ថែម
date:  04/08/2023
---

សូមអាន Ellen G. White, “Modern Revivals,” in The Great Controversy, page 461-478។

សូមអានសម្រង់មតិនេះពីអ្នកស្រីអេល្លីន ជី វ៉ៃត៍ ចំពោះខគម្ពីរអេភេសូរ 3:14-19 ដោយ អ្នកស្រីបានមានប្រសាសន៍ថា៖ «ខទាំងនេះបានសន្យានឹងយើង ថាព្រះនឹងប្រទានចំណេះដឹងដល់យើង។ ព្រះចង់ឱ្យយើងស្គាល់ទ្រង់នៅក្នុងរបៀបមួយដ៏មានអំណាច។ បើអ៊ីចឹងមែន តើហេតុអ្វីបានជាយើងទទួល បានបទពិសោធន៍តូចមួយទៅវិញ? យើងបានទទួលព្រះពរខាងឯវិញ្ញាណនៅក្នុងជីវិតនេះ ដើម្បីឱ្យបាន យល់អំពីព្រះគុណរបស់ព្រះ។ បើដូច្នេះមែន តើហេតុអ្វីបានជាយើងមិនបានលូតលាស់នៅក្នុងអំណាចខាងឯវិញ្ញាណយ៉ាងដូច្នេះ? លោកប៉ុលមិនបានសរសេរខគម្ពីរអេភេសូរ 3:14-19 ដើម្បីកុហកយើង នោះទេ។ លោកប៉ុលក៏មិនបានព្យាយាមបង្ហាញសេចក្តីសង្ឃឹមក្លែងក្លាយដល់យើងនោះដែរ។ លោកប៉ុល បានសរសេរពាក្យទាំងនេះ ដើម្បីបង្ហាញយើង ថាយើងអាចនឹងក្លាយទៅជាមនុស្សបែបណា។ យើងត្រូវ តែក្លាយទៅជាមនុស្សដែលព្រះចង់បាន ប្រសិនបើយើងចង់ក្លាយទៅជាពលរដ្ឋនៃនគររបស់ទ្រង់នោះ។ តើយើងអាចរួបរួមគ្នាជាមួយព្រះយ៉ាងដូចម្តេចទៅបាន ប្រសិនបើយើងមានបទពិសោធន៍តូចតាចអ៊ីចឹងនោះ? យើងបានដឹងអំពីអ្វីដែលព្រះបានយល់ដល់យើងដែលជាអ្នកគ្រីស្ទាននេះ។ ម្ល៉ោះហើយ យើង គួរតែព្យាយាមសិក្សានូវអ្វីដែលព្រះចង់ឱ្យយើងដឹង»។

«តើយើងពិតជាជឿទៅលើព្រះគម្ពីរដែរឬទេ? តើយើងពិតជាជឿថាយើងអាចនឹងទទួលបានចំណេះដឹងអំពីព្រះ ដែលលោកប៉ុលបានសន្យានឹងយើង នៅក្នុងខគម្ពីរអេភេសូរ3:14-19 នោះដែរ ឬទេ? តើយើងជឿពាក្យទាំងអស់ ដែលព្រះបានមានបន្ទូលដែរឬទេ? តើយើងជឿទៅលើពាក្យពេចន៍ ដែល ពួកហោរា និងគ្រូបង្រៀនរបស់ព្រះបានមានប្រសាសន៍នោះដែរឬទេ? តើយើងជឿទៅលើព្រះបន្ទូលរបស់ ព្រះយេស៊ូវដែរឬទេ? ចំណេះដឹង និងព្រះពរទាំងអស់មានប្រភពមកពីព្រះយេស៊ូវ។ ដ្បិតទ្រង់បានប្រទាន ដល់យើង នូវអំណោយទានយ៉ាងសម្បូរបែប ដែលយើងបានទទួលនោះ។ ដូច្នេះ តើយើងពិតជាជឿទៅ លើព្រះ និងជឿទៅលើព្រះរាជបុត្រារបស់ទ្រង់ដែរឬទេ?»។ ដកស្រង់ពី Ellen G. White, The Advent Review and Sabbath Herald, October 1, 1889, adapted។

**សំណួរពិភាក្សា**

`1. សូមប្រៀបធៀបកំណាព្យសរសើរតម្កើងរបស់លោកប៉ុលនៅក្នុងខគម្ពីរអេភេសូរ 3:20, 21 ទៅ កំណាព្យសរសើរតម្កើងដទៃទៀតនៅក្នុងគម្ពីរសញ្ញាថ្មី។ (គំរូនៃកំណាព្យសរសើរតម្កើងដទៃទៀតនោះ រាប់បញ្ជូលទាំងរ៉ូម 11:33-36; រ៉ូម 16:25-27; ភីលីព 4:20; ពេត្រុសទី2 3:18; យូដាស ខ24, ខ25)។ តើនៅក្នុងកំណាព្យសរសើរតម្កើងទាំងនេះ មានគោលគំនិតអ្វីខ្លះ? តើយើងអាចសរសើរ តម្កើងព្រះ និងថ្វាយបង្គំទ្រង់តាមរបៀបដែលកំណាព្យសរសើរតម្កើងទាំងនេះបានបង្ហាញយើងនោះដោយ របៀបណា?`

`2. លោកប៉ុលបានមានប្រសាសន៍ថា «ឲ្យអ្នករាល់គ្នាបានពេញ ដល់គ្រប់ទាំងសេចក្តីពោរពេញរបស់ផង ព្រះ» (អេភេសូរ 3:19)។ លោកប៉ុលបានមានប្រសាសន៍ ថាឱ្យអ្នករាល់គ្នាបានប្រកបដោយគ្រប់ទាំងសេចក្តី ពោរពេញរបស់ផងព្រះនេះ នៅត្រង់កន្លែងខុសៗគ្នានៅក្នុងកណ្ឌគម្ពីរអេភេសូរនោះ ចំនួន4ដង។ តើលោក អ្នកគិតថា ហេតុអ្វីបានជាគោលគំនិតនេះសំខាន់ចំពោះលោកប៉ុលខ្លាំងម្ល៉េះ?`

`3. នៅក្នុងបទគម្ពីរអេភេសូរ ជំពូក3 លោកប៉ុលបានសរសើរតម្កើងចំពោះកិច្ចការជាច្រើនដែលព្រះបាន ធ្វើ។ តើព្រះបានធ្វើរឿងមួយណា ដែលលោកអ្នកចូលចិត្តជាងគេបំផុតនោះ?`