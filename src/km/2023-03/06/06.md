---
title:  កំណាព្យនៃការសរសើររបស់លោកប៉ុល
date:  03/08/2023
---

`លោកប៉ុលបានបញ្ចប់របាយការណ៍នៃសេចក្តីអធិស្ឋានរបស់គាត់ ជាមួយនឹងកំណាព្យខ្លីមួយ ឃ្លា ថាសរសើរតម្កើងព្រះ។ តើលោកប៉ុលបានសរសើរតម្កើងព្រះនូវរឿងអ្វីខ្លះ? សូមអានខគម្ពីរអេភេសូរ 3:20, 21 ដើម្បីឆ្លើយសំណួរនេះ។`

លោកប៉ុលបានចែករំលែកជាមួយនឹងយើង នូវបញ្ជីនៃកម្មវត្ថុដែលគាត់បានអធិស្ឋាននោះ (អេភេសូរ 3:14-19)។ ឥឡូវនេះ លោកប៉ុលបានប្រើសេចក្តីអធិស្ឋានមួយដ៏មានអំណាច សម្រាប់ពួក ជំនុំ។ សេចក្តីអធិស្ឋានរបស់គាត់បានបញ្ចប់ជាមួយនឹងកំណាព្យខ្លីមួយឃ្លា ថាសរសើរតម្កើងព្រះ (អេភេសូរ 3:20, 21)។ នៅចុងបញ្ចប់នៃកំណាព្យនេះ លោកប៉ុលបានមានប្រសាសន៍ថា «នោះសូមឲ្យទ្រង់បាន សិរីល្អ នៅក្នុងពួកជំនុំ ដោយសារព្រះគ្រីស្ទយេស៊ូវ» (អេភេសូរ 3:21)។ កាលពីម្សិលមិញ យើងបានឃើញថាព្រះយេស៊ូវបានសណ្ឋិតនៅក្នុងចិត្តនៃពួកសិស្សរបស់ទ្រង់ (អេភេសូរ 3:17)។ ដូច្នេះ ព្រះយេស៊ូវ គឺជាព្រះអង្គសង្គ្រោះរបស់ពួកជំនុំ។ នៅក្នុងកំណាព្យដ៏ខ្លីនេះ លោកប៉ុលបានសរសើរតម្កើងព្រះ ចំពោះ ព្រះគុណនៃសេចក្តីសង្គ្រោះរបស់ទ្រង់។ ដ្បិតព្រះបានប្រទានព្រះគុណនេះដល់យើង ដោយសារព្រះយេស៊ូវ។

សូមក្រឡេកមើលពាក្យថា «រហូតដល់គ្រប់ទាំងដំណមនុស្ស នៅអស់កល្បជានិច្ចរៀងរាបតទៅ» (អេភេសូរ 3:21)។ ខនេះបានបង្ហាញយើងថាលោកប៉ុលបានរំពឹងថាអ្នកគ្រីស្ទាននឹងទទួលបាន អនាគតមួយដ៏ល្អប្រសើរ។ នៅក្នុងខគម្ពីរអេភេសូរ 4:30 លោកប៉ុលបានមានចិត្តរំភើប ចំពោះថ្ងៃ «ប្រោស លោះ» ចេញពីអំពើបាប និងសេចក្តីស្លាប់ នៅពេលដែលព្រះយេស៊ូវយាងមកជាលើកទី2នោះ។ កំណាព្យ របស់លោកប៉ុលបានអបអរសាទរចំពោះព្រះចេស្តារបស់ព្រះយេស៊ូវ។ ព្រះចេស្តានេះគ្មានដែនកំណត់នោះ ឡើយ។ ព្រះយេស៊ូវបានប្រើព្រះចេស្តាគ្មានដែលកំណត់របស់ទ្រង់នេះ មកជួយឱ្យយើងយកឈ្នះសង្គ្រាម ទាស់នឹងអំពើបាប។

សូមពិនិត្យមើលរបាយការណ៍នៃសេចក្តីអធិស្ឋានរបស់លោកប៉ុលឡើងវិញ (អេភេសូរ 3:14-21; សូមប្រៀបធៀបជាមួយនឹងរបាយការណ៍នៃសេចក្តីអធិស្ឋានដំបូងគេបង្អស់របស់លោកប៉ុល នៅ ក្នុងខគម្ពីរអេភេសូរ 1:15-23)។ នៅក្នុងរបាយការណ៍ទី2 លោកប៉ុលបានថ្លែងអំពីរឿងដែលគាត់បាន អរព្រះគុណនោះ។ លោកប៉ុលបានមានប្រសាសន៍ថាគាត់បានរឹងមាំឡើង ដោយសារព្រះវរបិតាបានយក ព្រះទ័យទុកដាក់ចំពោះគាត់ (អេភេសូរ 3:14, 15)។ លោកប៉ុលក៏បានមានប្រសាសន៍ផងដែរ ថា ព្រះវិញ្ញាណបរិសុទ្ធបានត្រៀមព្រះអង្គទ្រង់ជាស្រេច ដើម្បីជួយដល់ពួកសិស្សរបស់ព្រះយេស៊ូវ។ យើងក៏ជាដៃគូជាមួយនឹងអង្គព្រះយេស៊ូវផ្ទាល់ផងដែរ (អេភេសូរ 3:17) ដែលទ្រង់បានស្រឡាញ់យើង។ សេចក្តីស្រឡាញ់របស់ព្រះយេស៊ូវពុំមានដែនកំណត់ឡើយ (អេភេសូរ 3:18, 19)។ លោកប៉ុលបានអធិស្ឋានសូមឱ្យអ្នកគ្រីស្ទាន «បានពេញ ដល់គ្រប់ទាំងសេចក្តីពោរពេញរបស់ផងព្រះ» (អេភេសូរ 3:19)។ ព្រះនឹងបំពេញពួកសិស្សរបស់ទ្រង់ ដោយព្រះអង្គទ្រង់ផ្ទាល់។ លោកប៉ុលបានអរព្រះគុណចំពោះ អំណោយទានដ៏មានតម្លៃទាំងអស់របស់ព្រះ។ លោកប៉ុលបានភ្ញាក់ផ្អើល ចំពោះអំណោយទានល្អជាច្រើន ដែលព្រះបានប្រទានឱ្យយើង (អេភេសូរ 3:20, 21)។

នៅពេលណាដែលលោកអ្នកមានបញ្ហានោះ សូមអានរបាយការណ៍របស់លោកប៉ុល អំពីសេចក្តី អធិស្ឋានរបស់គាត់។ របាយការណ៍របស់លោកប៉ុលបានជួយឱ្យយើងនឹកចាំអំពីផែនការរបស់ព្រះ និង ព្រះគុណរបស់ទ្រង់។ យើងគឺជាផ្នែកនៃផែនការដ៏ធំរបស់ព្រះ ដើម្បីសង្គ្រោះមនុស្សលោក (អេភេសូរ 1:9, 10)។ ជាការពិតណាស់ សេចក្តីស្រឡាញ់របស់ព្រះកំពុងតែធ្វើនៅក្នុងចិត្តរបស់យើងហើយ។

`តើលោកអ្នកបានអរព្រះគុណព្រះ ចំពោះព្រះពរដែលបានមកពីព្រះនោះអ្វីខ្លះ? សូមសរសេរ សេចក្តីអធិស្ឋានតាមបែបសរសើរតម្កើង ដើម្បីថ្លែងអំណរគុណដល់ព្រះសម្រាប់អំណោយទាននេះ។`