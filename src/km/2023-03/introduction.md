### ពួកជំនុំអេភេសូរ៖ របៀបនៃការធ្វើតាម ព្រះ នៅពេល ដែលជួបនឹងគ្រា លំបាក

លោកប៉ុលបានប្រាប់យើងអំពីបទពិសោធន៍នៃពួកជំនុំអេភេសូរ នៅក្នុងសំបុត្រទៅកាន់ពួកជំនុំអេភេសូរ។ លោកប៉ុលបានសរសេរទៅកាន់ពួកជំនុំអេភេសូរអស់រយៈពេលជាច្រើនឆ្នាំ បន្ទាប់ពីគ្រីស្ទសាសនាបានចូល មកក្នុងទីក្រុងអេភេសូរ។ នៅពេលដែលលោកប៉ុលសរសេរសំបុត្ររបស់គាត់ទៅកាន់ពួកជំនុំអេភេសូរនោះ ពួកគេកំពុងមានបញ្ហានៅឡើយ។ ពួកគេជាច្រើននាក់បានសង្ស័យអំពីសារៈសំខាន់នៃសេចក្តីជំនឿរបស់ ពួកគេ សម្រាប់ជីវិតរបស់ពួកគេនៅក្នុងទីក្រុងអេភេសូរនោះ។

អេភេសូរគឺជាងគេលំដាប់ទី៤នៅក្នុងនគររ៉ូម នៅពេលដែលលោកប៉ុលបានសរសេរសំបុត្រនេះ ឡើង។ កាលពីមុន ការអធិប្បាយរបស់លោកប៉ុលបានធ្វើឱ្យអ្នកជំនួញនៅក្នុងទីក្រុងអេភេសូរជាច្រើន មិន សប្បាយចិត្ត។ អ្នកជំនួញទាំងនោះបានធ្វើ និងលក់រូបទេពធីតាឌីអាន (Diana) ដែលជាព្រះនៃព្រះច័ន្ទ។ ពួកគេបានគិតថាការអធិប្បាយរបស់លោកប៉ុលមិនមែនជារឿងល្អ សម្រាប់ការរកស៊ីនោះឡើយ។ ពួកគេ បានខ្លាចក្រែងពួកបណ្តាជនក្លាយទៅជាអ្នកគ្រីស្ទាន ហើយឈប់ទិញរូបព្រះនាងឌីអានរបស់ពួកគេតទៅ ទៀត។ លោកប៉ុលបានសរសេរទៅកាន់ពួកជំនុំអេភេសូរចេញពីទីឃុំឃាំង អស់រយៈពេលជាច្រើនឆ្នាំ បន្ទាប់ពីបានជួបនឹងបទពិសោធន៍នេះមក។ លោកប៉ុលបានសរសេរថាពួកជំនុំគ្រីស្ទាននឹងបាត់បង់សេចក្តី សង្ឃឹម ដោយសារតែពួកគេរស់នៅក្នុងទីក្រុងមួយ ដែលពេញទៅដោយមនុស្សថ្វាយបង្គំព្រះក្លែងក្លាយ។ អ្នកអានរបស់លោកប៉ុលនេះគឺជាអ្នកគ្រីស្ទានរួចទៅហើយ។ ប៉ុន្តែ លោកប៉ុលបានមាន ប្រសាសន៍ទៅកាន់ ពួកគេ ដូចជាមេទ័ពម្នាក់និយាយទៅកាន់ប្រជារាស្ត្រថាគាត់ចង់បញ្ចុះបញ្ចូលពួកគេឱ្យចូលជាកងទ័ពរបស់ គាត់អ៊ីចឹង។ លោកប៉ុលចង់ឱ្យអ្នកអានរបស់គាត់បានចូលធ្វើជាកងទ័ពរបស់ព្រះជាថ្មីម្តងទៀត។ មានន័យ ថា លោកប៉ុលចង់ជួយឱ្យអ្នកអានរបស់គាត់មានអារម្មណ៍ឆេះឆួលចំពោះការបម្រើព្រះយេស៊ូវ និងការធ្វើជាផ្នែកនៃពួកជំនុំរបស់ព្រះជាថ្មីម្តងទៀត។

សេចក្តីជំនឿនៃអ្នកគ្រីស្ទានគឺស្តីអំពីព្រះយេស៊ូវ។ ដូច្នេះហើយ លោកប៉ុលបានមានប្រសាសន៍ អំពីព្រះយេស៊ូវនៅក្នុងសំបុត្ររបស់គាត់ទៅកាន់ពួកជំនុំអេភេសូរ។ សំបុត្ររបស់លោកប៉ុលមានពេញទៅ ដោយការគោរព និងការថ្វាយបង្គំចំពោះព្រះ។ អ្នកគ្រីស្ទានខ្សោយនឹងបានរឹងមាំឡើង លុះត្រាតែពួកគេ ស្រឡាញ់ព្រះយេស៊ូវជាថ្មីម្តងទៀត។ អ្នកគ្រីស្ទានត្រូវតែជឿទុកចិត្តទៅលើសេចក្តីមេត្តារបស់ព្រះ និងអំណាច ឈ្នះអំពើបាបរបស់ទ្រង់។ លោកប៉ុលចង់ជួយឱ្យអ្នកអានរបស់គាត់បានធ្វើយ៉ាងដូច្នេះដែរ។ ដូច្នេះហើយ លោកប៉ុលបានមានប្រសាសន៍អំពីការលើកតម្កើងដែលព្រះយេស៊ូវបានទទួល នៅពេលដែលទ្រង់បានរស់ ពីស្លាប់ឡើងវិញ ហើយយាងទៅឯស្ថានសួគ៌នោះ។  ផែនការរបស់ព្រះនៅក្នុងការសង្គ្រោះពួកបាបជនក៏ស្តី

អំពីព្រះយេស៊ូវផងដែរ។ ក្នុងនាមជាផ្នែកមួយនៃផែនការនេះ ព្រះទ្រង់ចង់បង្រួបបង្រួមអ្វីៗគ្រប់យ៉ាងដែល មាននៅឯស្ថានសួគ៌ និងនៅលើផែនដីនេះឱ្យមានភាពសុខសាន្ត និងចុះសម្រុងគ្នា។ ព្រះទ្រង់ក៏ចង់ឱ្យ ព្រះយេស៊ូវគ្រប់គ្រងអ្វីៗគ្រប់យ៉ាងផងដែរ។ ពួកជំនុំក៏មានតួនាទីសំខាន់នៅក្នុងកិច្ចការនេះផងដែរ។ លោក ប៉ុលបានពន្យល់ពួកជំនុំអេភេសូរបន្ថែមទៀត អំពីផែនការរបស់ព្រះសម្រាប់ពួកជំនុំរបស់ទ្រង់។ ព្រះបានប្រទាន ផ្លូវនៃជីវតថ្មីមួយសម្រាប់អ្នកគ្រីស្ទាន។ ប្រសិនបើអ្នកគ្រីស្ទានចង់បានជីវិតថ្មីនេះ ពួកគេត្រូវអនុវត្តផ្នែករបស់ ពួកគេ។ ពួកគេត្រូវតែអនុញ្ញាតឱ្យព្រះផ្លាស់ប្តូរឥរិយាបថរបស់ពួកគេ ដោយជួយឱ្យពួកគេបានរស់នៅក្នុងជីវិតមួយដ៏បរិសុទ្ធ។ សេចក្តីស្រឡាញ់ដែលព្រះយេស៊ូវមានចំពោះយើង នឹងផ្លាស់ប្តូរឥរិយាបថ និងការ និយាយស្តីរបស់យើង។ នៅពេលដែលយើងក្លាយជាកម្មសិទ្ធរបស់ព្រះយេស៊ូវនោះ យើងនឹងមិនធ្វើអាក្រក់ ទៅកាន់អ្នកដទៃនោះឡើយ។​ យើងក៏មិនបង្ខំឱ្យអ្នកដទៃឱ្យធ្វើអំពើបាបនៃការរួមភេទនោះដែរ ទោះបីជា មនុស្សនៅជំុវិញយើងកំពុងតែធ្វើអំពើបាបទាំងនេះ និងនិយាយថាពួកគេធ្វើដូច្នេះបានក៏ដោយ។ ផ្ទុយទៅវិញ យើងនឹងមានឥរិយាបថដូចជាព្រះយេស៊ូវវិញ។ ដ្បិតព្រះយេស៊ូវគឺជាគំរូរបស់យើង មិនមែនមនុស្សនៅ ជំុវិញយើងនោះឡើយ។ ព្រះយេស៊ូវបានរងទុក្ខ និងទ្រង់ក៏បានលះប​ង់ជីវិតរបស់ទ្រង់សម្រាប់យើងផងដែរ។ ដូច្នេះ ដោយសារតែតង្វាយរបស់ព្រះយេស៊ូវសម្រាប់យើងនេះហើយ បានជាយើងត្រូវស្រឡាញ់ មិត្តភក្តិ ក្រុមគ្រួសារ និងពួកជំនុំរបស់យើងនោះ។ យើងនឹងបម្រើពួកគេ ដោយក្តីអំណរ។ ផែនការរបស់ព្រះសម្រាប់ពួកជំនុំរបស់ទ្រង់ ក៏បានរួមបញ្ជូលទាំងការប្រកបគ្នាជាមួយនឹងទ្រង់ និងសមាជិកដទៃទៀត ផងដែរ។ លោកប៉ុលបានអញ្ជើញអ្នកគ្រីស្ទានទាំងអស់ឱ្យថ្វាយបង្គំព្រះ ដើម្បីឱ្យបានពេញដោយព្រះវិញ្ញាណ បរិសុទ្ធ និងដើម្បីឱ្យបានលើកតម្កើងដល់ព្រះយេស៊ូវផងដែរ។

លោកប៉ុលបានមានប្រសាសន៍យ៉ាងច្រើននៅក្នុងសំបុត្ររបស់គាត់ អំពីរបៀបដែលជីវិតរបស់យើងត្រូវ ផ្លាស់ប្តូរ នៅពេលដែលយើងក្លាយទៅជាពួកជំនុំរបស់ទ្រង់នោះ។ លោកប៉ុលក៏មានចិត្តរំភើប អំពីគោលគំនិតដែលថាព្រះបានបង្រួបបង្រួមក្រុមទាំង២ ដែលបានបែកបាក់គ្នាកាលពីមុននោះ គឺសាសន៍យូដា និង សាសន៍ដទៃទៀត។ ព្រះបានបង្រួបបង្រួមក្រុមទាំង២នេះឱ្យក្លាយទៅជាក្រុមតែមួយនៅក្នុងពួកជំនុំរបស់ ទ្រង់។ ពួកជំនុំបានបង្ហាញសេចក្តីស្រឡាញ់របស់ព្រះទៅកាន់មនុស្សនៅលើផែនដីនេះ។ ពួកជំនុំក៏បានបង្ហាញពួកគេអំពីក្បួនច្បាប់សំខាន់ៗនៃនគររបស់ព្រះដែលនឹងត្រូវមកនោះដែរ។

លោកប៉ុលបានប្រើរូបស័ព្ទ៤យ៉ាងតំណាងឱ្យពួកជំនុំនេះ៖

១. រូបកាយ។ អ្នកគ្រីស្ទានគឺជាផ្នែកនៃរូបកាយរបស់ព្រះយេស៊ូវ។ នៅក្នុងនាមជារូបកាយរបស់ព្រះយេស៊ូវ នេះ ពួកជំនុំបានបង្ហាញអ្នកដទៃ អំពីសេចក្តីស្រឡាញ់របស់ពួកគេចំពោះព្រះយេស៊ូវ ព្រមទាំងបង្ហាញភាព ស្មោះត្រង់ចំពោះទ្រង់ផងដែរ។ ពួកជំនុំក៏បានបង្ហាញសេចក្តីសុខសាន្ត និងភាពចៅរ៉ៅរបស់ពួកគេជាមួយនឹងគ្នាទៅវិញទៅមកផងដែរ។

២. ព្រះវិហារ។ ពួកជំនុំគឺជាព្រះវិហារដែលមានជីវិតរស់។​ ព្រះយេស៊ូវបានសាងព្រះវិហារនេះឡើង តាម រយៈការសុគតរបស់ទ្រង់នៅលើឈើឆ្កាងនៅឯភ្នំកាល់វ៉ារីនោះឯង។ អ្នកគ្រីស្ទានត្រូវថ្វាយបង្គំព្រះនៅក្នុង ព្រះវិហារនេះ។

៣. កូនក្រមុំ។ ពួកជំនុំគឺជាកូនក្រមុំរបស់ព្រះយេស៊ូវ។ ព្រះយេស៊ូវគឺជាកូនកំលោះ។ នៅក្នុងនាមជាកូនក្រមុំ របស់ព្រះយេស៊ូវនេះ ពួកជំនុំបានរង់ចាំផ្លូវកូនកំលោះមកយករាស្ត្ររបស់ទ្រង់ទៅរស់នៅជាមួយនឹងទ្រង់ជា រៀងរហូត។ គ្រាដ៏មានសុភមង្គលនោះ ក៏ប្រៀបដូចជាការរៀបអាពាហ៍ពិពាហ៍យ៉ាងដូច្នោះដែរ។

៤. កងទ័ព។ ពួកជំនុំគឺជាកងទ័ពរបស់ព្រះ។ នៅក្នុងនាមជាទាហាននៅក្នុងកងទ័ពរបស់ព្រះនេះ អ្នកគ្រីស្ទាន បានប្រយុទ្ធយ៉ាងសកម្មនៅក្នុងនាមរបស់ព្រះយេស៊ូវ ដើម្បីឱ្យសេចក្តីសុខសាន្តបានចូលទៅក្នុងចិត្តរបស់ អ្នកដទៃ។ សមាជិកនៃពួកជំនុំបានប្រយុទ្ធទាស់នឹងសាតាំង ហើយនិងពួកទេវតារបស់វា ដោយពឹងផ្អែកទៅ លើអំណាចរបស់ព្រះ។

ពួកជំនុំអេភេសូរបានទទួលសារដ៏សំខាន់មួយ ដែលយើងត្រូវការបំផុតនៅក្នុងជំនាន់របស់យើង។ នៅពេលដែលពេលវេលាបានកន្លងផុតទៅនោះ យើងអាចនឹងធ្លាក់នៅក្នុងគ្រោះថ្នាក់នៃការក្លាយទៅជាខ្ជិល នៅក្នុងការថ្វាយបង្គំរបស់យើងចំពោះព្រះ។ សំបុត្ររបស់លោកប៉ុលទៅកាន់ពួកជំនុំអេភេសូរនេះ បានជួយ ឱ្យយើងនឹកចាំនៅក្នុងការសម្លឹងមើលព្រះ ដើម្បីឱ្យបានជីវិតថ្មីវិញ។ នៅក្នុងនាមជាសិស្សរបស់ព្រះយេស៊ូវ នេះ យើងត្រូវតែធ្វើលើសពីសមាជិកនៃពួកជំនុំរបស់ទ្រង់។ យើងត្រូវតែធ្វើការជាមួយនឹងទ្រង់ ខណៈពេល ដែលយើងកំពុងតែរង់ចាំឱ្យទ្រង់យាងត្រឡប់មកវិញនោះ។ ត្រីមាសនេះ យើងនឹងសិក្សាសំបុត្រទៅកាន់ពួកជំនុំអេភេសូរយ៉ាងយកចិត្តទុកដាក់ ដោយការអធិស្ឋាន។ យើងប្រហែលជាអាចឆេះឆួលជាថ្មីម្តងទៀត អំពីការធ្វើតាមព្រះនៅក្នុងគ្រាលំបាកៗទាំងនេះ។  