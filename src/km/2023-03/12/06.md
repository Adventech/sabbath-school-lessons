---
title:  ចម្បាំងទាស់នឹងអំពើបាប
date:  14/09/2023
---

`តើលោកប៉ុលបានឱ្យឈ្មោះខុសៗគ្នាដល់អំណាចខាងឯវិញ្ញាណអាក្រក់ ដែលយើងបានប្រឆាំង ទាស់នោះយ៉ាងដូចម្តេចខ្លះ? សូមអានខគម្ពីរអេភេសូរ 1:21; អេភេសូរ 3:10 និងអេភេសូរ 6:10-20 សម្រាប់ចម្លើយ។`

លោកប៉ុលបានមានប្រសាសន៍អំពីចម្បាំងរបស់យើងទាស់នឹងអំណាចខាងឯវិញ្ញាណអាក្រក់ (អេភេសូរ 6:12)។ លោកប៉ុលបានមានប្រសាសន៍ថាចម្បាំងនេះក៏ប្រៀបដូចជាកីឡាបោកចំបាប់យ៉ាង ដូច្នោះដែរ។ ការបោកចំបាប់គឺជាកីឡារវាងអ្នកបោកចំបាប់។ អ្នកបោកចំបាប់ម្ខាងត្រូវព្យាយាមឃ្លេអ្នក បោកចំបាប់ម្ខាងទៀត ដើម្បីកុំឱ្យគេរើរួច។ អ្នកដែលឈ្នះនូវការប្រកួតបោកចំបាប់នេះ គឺជាកីឡារដែល បានក្រវែង ឬផ្តួលកីឡាករម្នាក់ទៀតទៅរេញ។ នៅក្នុងសម័យលោកប៉ុល មានកងទ័ពជាច្រើននាក់ បានហ្វឹកហាត់បោកចំបាប់ ដើម្បីឱ្យពួកគេបានត្រៀមខ្លួនជាស្រេចសម្រាប់សង្គ្រាម និងដើម្បីឱ្យពួកគេក្លាយទៅជាកងទ័ពឆ្នើមផងដែរ។ ដូច្នេះ កីឡាបោកចំបាប់នេះក៏ជារូបស័ព្ទដ៏ល្អមួយ នៅក្នុងការតំណាង ឱ្យចម្បាំង1ទល់នឹង1 ដែលនឹងត្រូវកើតឡើង នៅពេលពលទ័ពទាំង2ពលប្រយុទ្ធគ្នាទៅវិញទៅមកនោះ។ លោកប៉ុលបានយកការបោកចំបាប់នេះមកធ្វើជារូបស័ព្ទមួយ ដើម្បីជួយឱ្យយើងយល់អំពីចម្បាំងដ៏ពិតប្រាកដ ដែលបានកើតឡើងរវាងអ្នកគ្រីស្ទាន និងពួកទេវតាអាក្រក់ទាំងអស់។

នៅក្នុងខគម្ពីរអេភេសូរ 1:21 លោកប៉ុលបានមានប្រសាសន៍ថាព្រះយេស៊ូវមានអំណាចលើ អំណាចអាក្រក់ទាំងអស់។ ហើយព្រះយេស៊ូវក៏មានអំណាចខ្លាំងពូកែជាងពួកវាផងដែរ។ តើចំណុចនេះ មានន័យថាយើងអាចធ្វើព្រងើយកន្តើយនៅក្នុងសង្គ្រាមខាងឯវិញ្ញាណទាស់នឹងសេចក្តីអាក្រក់ ឬមួយ យ៉ាងណា? លោកប៉ុលបានដាស់តឿនយើងថាយើងមិនមែនត្រឹមតែប្រយុទ្ធខ្មាំងសត្រូវដែលជាមនុស្សប៉ុណ្ណោះឡើយ។ យើងក៏បានប្រឆាំងទាស់នឹងពួកទេវតាអាក្រក់ផងដែរ (អេភេសូរ 6:12)។ សាតាំងគឺ ជាមេរបស់ពួកវា (អេភេសូរ 6:11)។ ដូច្នេះ យើងត្រូវតែត្រៀមខ្លួនប្រយុទ្ធជានិច្ច។ យើងត្រូវតែរឹងមាំនៅ ក្នុងសេចក្តីជំនឿ។ ហើយទន្ទឹមគ្នានេះ យើងក៏មិនត្រូវភ័យខ្លាចអ្វីដែរ។ ពីព្រោះព្រះទ្រង់នឹងគង់នៅជាមួយ នឹងយើងនៅក្នុងចម្បាំងនេះ (អេភេសូរ 6:10)។ ព្រះបានប្រទានអាវុធល្អៗដល់យើង ដើម្បីឱ្យយើងច្បាំង ដោយប្រើអាវុធទាំងអស់នោះ។ ព្រះបានប្រទានគ្រឿងសឹករបស់ទ្រង់ផ្ទាល់ដល់យើង (អេភេសូរ 6:11; សូមប្រៀបធៀបខគម្ពីរអេសាយ 59:15-17)។ ព្រះក៏បានប្រទានឱ្យយើងនូវសេចក្តីពិតនៃព្រះគម្ពីរ ជីវិតដ៏បរិសុទ្ធរបស់ទ្រង់ សេចក្តីសុខសាន្ត សេចក្តីជំនឿ ព្រះគុណ សេចក្តីសន្យារបស់ទ្រង់ថានឹងសង្គ្រោះ យើង ហើយនិងព្រះវិញ្ញាណរបស់ទ្រង់ផងដែរ (អេភេសូរ 6:13-17)។ ព្រះបានយាងចូលទៅក្នុងសង្គ្រាម មុនយើង។ ព្រះបានការពារយើងពីក្បាលដល់ចុងជើងជាមួយនឹងគ្រឿងសឹករបស់ទ្រង់។ ដូច្នេះហើយ យើង គ្មានផ្លូវបរាជ័យបានឡើយ (រ៉ូម 16:20; កូរិនថូសទី1 15:23, 24; ថែស្សាឡូនីចទី2 2:8)។

`យើងមិនអាចច្បាំងទាស់នឹងអំណាចនៃសេចក្តីអាក្រក់នៅខ្លួនយើងផ្ទាល់បានឡើយ។ យើង ត្រូវការជំនួយ។ ជំនួយនោះគឺជាព្រះយេស៊ូវនោះឯង។ ដ្បិតទ្រង់ខ្លាំងពូកែជាងសាតាំង ហើយក៏ខ្លាំងពូកែ ជាងពួកទេវតាអាក្រក់របស់វាផងដែរ។ ហើយទ្រង់ក៏បានឈ្នះចម្បាំងទាស់នឹងពួកវានៅត្រង់ឈើឆ្កាងផង ដែរ។ បើសិនជាយើងចង់ឱ្យខ្លួនយើងឈ្នះសង្គ្រាមទាស់នឹងសេចក្តីអាក្រក់នេះនោះ តើហេតុអ្វីបានជាយើងត្រូវតែមានសង្ឃឹមទៅលើព្រះយេស៊ូវតែមួយគត់យ៉ាងដូច្នេះ?`