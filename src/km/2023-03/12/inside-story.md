---
title:  ការរកនឹកពាក្យដែលត្រូវនិយាយ
date:  15/09/2023
---

លោកអេឡិចសេ អារូស្សានៀន ដែលជាជនជាតិអ៊ុយក្រែងអាយុ33ឆ្នាំម្នាក់ បានកត់សម្គាល់ ព្រះគម្ពីរ និងសៀវភៅខាងឯសាសនាជាច្រើនទៀត នៅក្នុងបន្ទប់នៃស្ត្រីម្នាក់ ខណៈពេលដែលគាត់កំពុង តែបិទបង្អួចនោះ។ លោកអេឡិចសេគឺជាម្នាក់នៅក្នុងសមាជិកនៃពួកជំនុំមួយក្រុម ដែលបានរួមចំណែក នៅក្នុងការចែកចាយសៀវភៅមហាវិវាទរបស់អ្នកស្រីអែល្លីន ជីវ៉ៃត៍។ ការងារនេះគឺជាការងារដ៏លំបាក មួយ ដោយមានមនុស្សតិចតួចណាស់ចង់បានសៀវភៅនោះ ដូច្នេះហើយ បានជាគាត់អធិស្ឋានទូលសូម ឱ្យគាត់មានឱកាសមួយ ដើម្បីនឹងចែកចាយសៀវភៅរបស់គាត់នៅក្នុងផ្ទះនោះ។ នៅពេលនោះ ស្ត្រីដែល មានអាយុប្រហែលជា40ឆ្នាំ និងបានរស់នៅម្នាក់ឯងនោះ បានយកទឹកតែមួយកែវមកជូនគាត់។ លោក អេឡិចសេបានអង្គុយចុះ ហើយផ្លុំតែនោះ ខណៈពេលដែលស្ត្រីម្នាក់នោះចេញទៅធ្វើការងាររបស់នាង។ នាងបានច្រៀងលេង នៅពេលដែលយើងធ្វើការ។ ហើយអេឡិចសេក៏បានអធិស្ឋានអំពីអ្វីដែលត្រូវនិយាយ ផងដែរ។ នៅទីបំផុត គាត់បានចាប់ផ្តើមនិយាយឡើង។ គាត់បាននិយាយថា ប្អូនបានសង្កេតឃើញថា បងស្រីចូលចិត្តអានសៀវភៅណាស់»។ នាងបានតបទៅវិញថា «ចាស មែនហើយ ប្អូនពិតជាចូលចិត្ត អានសៀវភៅណាស់ ប្អូនប្រហែលជាសង្កេតឃើញថាបងក៏មិនមានទូរទស្សន៍អ្វីដែរ ពីព្រោះជាទូទៅ បង តែងតែអានសៀវភៅជានិច្ច។ ស្ត្រីម្នាក់នោះបានធ្វើការ និងច្រៀងតទៅទៀត។ លោកអេឡិចសេបាន នឹកឃើញគំនិតមួយ។ គាត់បានសួរថា «តើបងស្រីជាគ្រីស្ទាន មែនទេ?»។ ស្ត្រីម្នាក់នោះបាននិយាយថា «ចាស មែនហើយ ប្អូនច្រៀងជាមួយនឹងក្រុមចម្រៀងនៅឯព្រះវិហារ»។ លោកអាឡិចសេហុចអាសយដ្ឋាន នៃព្រះវិហារសេវេនដេយអាត់វេនទីស្ទ ដែលមានមួយកន្លែងគត់នៅក្នុងទីក្រុងវ៉ាវសហ្វ (Warsaw) នៃ ប្រទេសបូ៉ឡូញ រួចនិយាយថា៖ «ប្អូនក៏ទៅព្រះវិហារដែរ ប៉ុន្តែ នៅម្តុំផ្លូវហ្វូកសេល 8 (Foksal 8) ប្អូនគឺ ជាប្រូតេស្តង់ គណៈសេវេនដេយអាត់វេនទីស្ទ»។ ដោយឃើញស្ត្រីម្នាក់នោះផ្ទៀងស្តាប់យ៉ាងយកចិត្តទុក ដាក់នោះ លោកអេឡិចបានចាប់ផ្តើមមានទំនុកចិត្តឡើង។ គាត់បាននិយាយថា ប្អូនចង់ជូនសៀវភៅមួយ ក្បាលដល់បងស្រី សៀវភៅនោះស្តីអំពីប្រវត្តិសាស្ត្រគ្រីស្ទាន សៀវភៅនោះគួរឱ្យចាប់អារម្មណ៍បង»។

ស្ត្រីម្នាក់នោះបានយល់ព្រមយកសៀវភៅនោះមកមើល។ នៅពេលដែលលោកអេឡិចសេចេញ ទៅយកប្រដាប់ប្រដារបស់គាត់ទៅដាក់នៅក្នុងឡានវិញនោះ គាត់បានព្រួយបារម្ភខ្លាចនាងបិទទ្វារ នៅ ពេលដែលគាត់យកសៀវភៅនោះមកឱ្យនាង។ ប៉ុន្តែ នាងបានស្វាគមន៍គាត់ចូលទៅក្នុងផ្ទះរបស់នាងវិញ។ នាងបានស្ងើចសរសើរចំពោះសំឡេងដ៏ស្រទន់របស់គាត់ណាស់ ប៉ុន្តែ ភ្លាមនោះ នាងបានធ្វើទឹកមុខ ធម្មតាវិញ។ តាមទឹកមុខរបស់នាង លោកអាឡិចសេអាចមើលដឹងថា នាងមិនស្របជាមួយនឹងអ្វីដែល នាងបានឃើញនោះឡើយ។ គាត់បាននិយាយថា «បងគឺជាអ្នកសម្រេចថាត្រូវជឿ ឬមិនត្រូវជឿនូវអ្វីដែល មាននៅក្នុងសៀវភៅនេះ»។ ស្រ្តីម្នាក់នោះបានទទួលយកសៀវភៅនោះ ហើយនិយាយថា «អរគុណច្រើន ប្អូនប្រុស»។ ទាំង2នាក់បាននិយាយគ្នាយូរបន្តិច បន្ទាប់មក លោកអេឡិចសេបានចាកចេញទៅ ដោយ ក្តីអំណរ។ គាត់សប្បាយចិត្តជាខ្លាំង ដែលគាត់បានរកឃើញវិធីនៅក្នុងការឱ្យសៀវភៅទៅស្ត្រីម្នាក់នោះ។ លោកអេឡិចសេបាននិយាយថា «ភារកិច្ចរបស់ខ្ញុំគឺគ្រាន់តែជាអ្នកឱ្យសៀវភៅនោះទៅនាងប៉ុណ្ណោះ តែ ឯការសម្រេចចិត្តថាជឿ ឬមិនជឿនោះ គឺស្រេចនៅលើនាងវិញ»។