---
title:  ការសិក្សាបន្ថែម
date:  15/09/2023
---

«ប្រសិនបើយើងចង់ទទួលបានជោគជ័យនោះ យើងត្រូវតែរឹងមាំនៅក្នុងកិច្ចការរបស់ យើងសម្រាប់ព្រះ។ ក្នុងនាមជាកងទ័ពរបស់ព្រះយេស៊ូវ យើងត្រូវតែចែកចាយដំណឹងល្អទៅតាមកន្លែង ដែលស្ថិតនៅក្រោមការគ្រប់គ្រងរបស់សាតាំង។ ‘ដ្បិតយើងរាល់គ្នាមិនមែនតយុទ្ធនឹងសាច់ឈាមទេ គឺ និងពួកគ្រប់គ្រង ពួកមានអំណាច និងពួកម្ចាស់នៃសេចក្តីងងឹតនៅលោកីយ៍នេះវិញ ហើយទាស់នឹងអំណាច អាក្រក់ខាងវិញ្ញាណ នៅស្ថានដ៏ខ្ពស់ដែរ’ (អេភេសូរ 6:12)។ តើយ៉ាងណាទៅវិញ ប្រសិនបើយើងច្បាំង វិញនោះ? តើយ៉ាងណាទៅវិញ ប្រសិនបើយើងព្រងើយកន្តើយវិញនោះ? តើយ៉ាងណាទៅវិញ ប្រសិន បើយើងបានអនុញ្ញាតឱ្យសាតាំងយកយើងទៅធ្វើជាអ្នកទោសរបស់វានោះ? តើយើងនឹងអាចគេចផុតពី ចម្បាំង និងការរងទុក្ខទាំងដែលបានបណ្តាលមកពីចម្បាំងនេះដែរឬទេ? មែនហើយយើងនឹងគេចផុត។ ប៉ុន្តែ សេចក្តីសុខសាន្តដែលយើងនឹងទទួលបានពីការសម្រេចចិត្តបែបនេះ នឹងទទួលបាននូវលទ្ធផលដ៏អាក្រក់ មួយ។ គឺថា យើងនឹងបាត់បង់ព្រះយេស៊ូវ ហើយយើងក៏នឹងបាត់បង់នគរស្ថានសួគ៌ផងដែរ។ យើងមិនអាច ទទួលបានសេចក្តីសុខសាន្ត ដែលបានមកពីការបាត់បង់ព្រះយេស៊ូវនោះឡើយ។ ការដែលយើងច្បាំង រហូតដល់ចុងបញ្ចប់នៃប្រវត្តិសាស្ត្រផែនដីនោះ ប្រសើរជាជាងកាលដែលយើងទទួលបានសេចក្តីសុខសាន្ត ដែលបានមកពីការចាកចេញពីព្រះ និងបានមកពីការជ្រើសរើសអំពើបាបនោះទៅទៀត»។ ដកស្រង់ពី Ellen G. White, The Advent Review and Sabbath Herald, May 8, 1888, adapted។

តើលោកអ្នកបានដឹងថាខគម្ពីរអេភេសូរ 6:10-20 បានបង្ហាញយើងនូវគោលគំនិតដូចគ្នាជាច្រើន ដែលយើងបានរកឃើញនៅក្នុងកណ្ឌគម្ពីរវិវរណៈដែរឬទេ? ទាំងខគម្ពីរអេភេសូរទាំងកណ្ឌគម្ពីរវិវរណៈ សុទ្ធតែបានបង្រៀនយើងនូវគោលគំនិតមូលដ្ឋានអំពីគ្រាចុងក្រោយដូចគ្នា (សូមអានខគម្ពីរវិវរណៈ 12; វិវរណៈ19:17-21; វិវរណៈ 20:7-10)។ នៅក្នុងខគម្ពីរ អេភេសូរ 6:10-20 និងនៅក្នុងកណ្ឌគម្ពីរ វិវរណៈ យើងបានដឹងថារាស្ត្ររបស់ព្រះកំពុងតែស្ថិតនៅក្រោម ការវាយប្រហារ ដោយខ្មាំងសត្រូវម្នាក់ដែល បានធ្លាក់មកពីស្ថានសួគ៌។ សាតាំងដែលជាខ្មាំងសត្រូវដ៏មាន អំណាចម្នាក់នេះ បានព្យាយាមធ្វើការជា រៀងរាល់ថ្ងៃ។ នៅក្នុងខគម្ពីរអេភេសូរ និងនៅក្នុងកណ្ឌគម្ពីរវិវរណៈ រាស្ត្ររបស់ព្រះត្រូវបានលកម្សាន្តចិត្ត ដោយសេចក្តីសន្យារបស់ព្រះ អំពីជីវិតនៅពេលអនាគតនៅឯស្ថានសួគ៌។ ខគម្ពីរអេភេសូរ 6:10-20 និងកណ្ឌគម្ពីរវិវរណៈបានបង្ហាញយើងពីសង្គ្រាមចុងក្រោយ នៅពេលដែល ព្រះយេស៊ូវឈ្នះសង្គ្រាមទាស់ នឹងសាតាំង ហើយនិងពលទ័ពរបស់វានោះ។ បន្ទាប់មក នគររបស់ព្រះនឹង បន្តជារៀងរហូតតទៅ។ សាតាំង និងពលទ័ពរបស់វានឹងត្រូវវិនាស រីឯរាស្ត្ររបស់ព្រះវិញ ពួកគេនឹងរស់ នៅក្នុងសិរីល្អជាមួយនឹងទ្រង់ជារៀងរហូតតទៅ»។ ដកស្រង់ពី (Read Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pages 217, 233-235, adapted។

**សំណួរពិភាក្សា**

`1. តើលោកអ្នកបានច្បាំងទាស់នឹងពួកទេវតាអាក្រក់នៅពេលណាខ្លះ? តើអ្វីទៅដែលបានជួយដល់លោក អ្នកខ្លាំងជាងគេបំផុតនៅក្នុងពេលទាំងនោះ?`

`2. តើលោកអ្នកអាចជួយដល់អ្នកដែលត្រូវបានពួកទេវតាអាក្រក់ធ្វើបាបនោះដោយរបៀបណា? តើលោក អ្នកបានរកឃើញជំនួយអ្វីខ្លះ នៅក្នុងខគម្ពីរអេភេសូរ 6:10-20 នេះ?`

`3. តើយើង «អាចនឹងឈរមាំមួន ទាស់នឹងឧបាយកលទាំងអម្បាលម៉ានរបស់អារក្ស» នោះដោយរបៀប ណា (អេភេសូរ 6:11)?`