---
title:  ឈរយ៉ាងមាំមួននៅក្នុងសមរភូមិ
date:  13/09/2023
---

`សូមអានខគម្ពីរអេភេសូរ 6:10-20។ តើលោកប៉ុលបានប្រើពាក្យ «ឈរ» ឬ «ឈរមាំមួន» នេះប៉ុន្មានដងនៅក្នុងខទាំងនេះ? តើហេតុអ្វីបានជាគោលគំនិតនេះសំខាន់ចំពោះលោកប៉ុលខ្លាំងម្ល៉េះ?`

តើលោកប៉ុលចង់មានន័យយ៉ាងណា នៅពេលដែលគាត់បានមានប្រសាសន៍ថាយើងត្រូវតែ «ឈរមាំមួន» (អេភេសូរ 6:14) នោះ? «ឈរ» គឺជារូបស័ព្ទមួយខាងឯផ្នែកយោធា ដែលបានបង្ហាញអំពីរបៀបច្បាំងរបស់ពលទ័ពនៅក្នុងសង្គ្រាម។ បើសិនជាយើងចង់យល់អំពីរបៀបដែលពលទ័ព «បានឈរ» និងបានច្បាំងនៅក្នុងសម័យព្រះគម្ពីរនោះ យើងត្រូវតែអានអនុសាសន៍ខាងឯផ្នែកចម្បាំងរបស់លោកហ៊ុយស៊ីឌីដ (Thucydides)។ លោកហ៊ុយស៊ីឌីដគឺជាអ្នកនិពន្ធម្នាក់ ដែលបានរស់នៅក្នុងសម័យព្រះគម្ពីរ។ លោកហ៊ុយស៊ីឌីដបានសរសេរច្រើនអំពីសង្គ្រាម។ លោកហ៊ុយស៊ីឌីដបាននិយាយថាកងទ័ពម្នាក់ត្រូវតែ ធ្វើរឿង3យ៉ាង ដើម្បីឱ្យបានឈ្នះសង្គ្រាម៖ (1) ពលទ័ពត្រូវតែចូលទៅជួបនឹងពួកខ្មាំងសត្រូវរបស់ពួកគេ។ (2) ពលទ័ពត្រូវតែវាយប្រហារខ្មាំងសត្រូវ ហើយពួកគេក៏ត្រូវតែប្រយុទ្ធតទល់1ទល់នឹង1ផងដែរ។ ពលទ័ពមិនត្រូវរត់ចេញពីសមរភូមិឡើយ។ (3) ពលទ័ពក៏ត្រូវតែច្រានខ្មាំងសត្រូវត្រឡប់ទៅក្រោយវិញ ផងដែរ (សូមអាន Thucydides, The Peloponnesian War [New York: E.P. Dutton, 1910], 4.10.1-5]។

ផ្នែកសំខាន់បំផុតនៅក្នុងសមរភូមិបានកើតឡើង នៅពេលដែលពលទ័ពទាំង2កងចូលប្រយុទ្ធ គ្នា។ បន្ទាប់មក ពួកគេបាន «ស្រែកខ្លាំងៗ។ ពាសដែក និងអាវុធ ខែលឈើ និងពលទ័ពទាំងអស់បាន រត់បុកគ្នា»។ ដកស្រង់ពី Victor Davis Hanson, The Western Way of War (New York: Oxford University Press, 1989), pages 152, 1523, adapted។ ប្រសិនបើកងទ័ពចង់ឈ្នះសង្គ្រាមនោះ ពួកគេត្រូវតែឈរឱ្យបានរឹងមាំ នៅពេលប្រយុទ្ធគ្នា។ នៅពេលដែលពលទ័ពមួយទៀតបានរត់មករកពួកគេ ហើយព្យាយាមច្រានពួកគេទៅក្រោយនោះ ពួកគេមិនត្រូវរត់ចេញពីសមរភូមិនោះឡើយ។

ដូច្នេះ លោកប៉ុលបានប្រាប់ឱ្យអ្នកគ្រីស្ទាន «ឈរមាំមួន» (អេភេសូរ 6:14) ដោយសារតែគាត់ ចង់ឱ្យពួកគេបានមើលឃើញរូបភាពនៃពលទ័ព «កំពុងតែប្រយុទ្ធប្រកៀកគ្នា។ ពលទ័ពកំពុងតែប្រយុទ្ធ1ទល់នឹង1ជាមួយខ្មាំងសត្រូវ។ ហើយពលទ័ពក៏កំពុងតែបាញ់ធ្នូជាច្រើនរយគ្រាប់នៅជិតនោះផងដែរ»។ ដកស្រង់ពី Victor Davis Hanson, The Western Way of War, page 152, adapted។ ហេតុដូច្នេះ ហើយ បានជាលោកប៉ុលបានមានប្រសាសន៍ថាសង្គ្រាមដែលពួកជំនុំបានច្បាំងទាស់នឹងសាតាំង ហើយ និងពលទ័ពនៃពួកទេវតាដ៏អាក្រក់របស់វានេះ ក៏ដូចគ្នាទៅនឹងការប្រយុទ្ធ1ទល់នឹង1យ៉ាងដូច្នោះដែរ (អេភេសូរ 6:12; សូមអានការសិក្សានៅថ្ងៃព្រហស្បត្តិ៍ សម្រាប់ព័ត៌មានបន្ថែមទៅលើប្រធានបទនេះ)។

តើរូបស័ព្ទអំពីសង្គ្រាមនេះបានបង្រៀនយើងអ្វីខ្លះ? រូបស័ព្ទនៃសង្គ្រាមនេះបានបង្រៀនយើងថា យើងមិនត្រូវព្រងើយកន្តើយនៅក្នុងសង្រ្គាមរបស់យើងទាស់នឹងសាតាំង ហើយនិងពួកទេវតាដ៏អាក្រក់ របស់វានោះឡើយ។ យើងត្រូវតែប្រើអាវុធទាំងអស់ដែលព្រះយេស៊ូវបានប្រទានឱ្យយើង ដើម្បីឱ្យយើង បានឈ្នះសង្គ្រាមនេះ (សូមអានខគម្ពីរភីលីព 1:27)។

`សូមអានខគម្ពីរហេព្រើរ 12:4។ តើការសិក្សារបស់យើងនៅថ្ងៃនេះ បានជួយឱ្យយើងយល់ អត្ថន័យនៅក្នុងខគម្ពីរហេព្រើរ 12:4 នោះដោយរបៀបណា?`