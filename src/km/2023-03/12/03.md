---
title:  ការរកឃើញអំណាចនៅក្នុងព្រះយេស៊ូវ
date:  11/09/2023
---

`សូមអាន «អនុសាសន៍ខាងឯសង្គ្រាម» របស់លោកប៉ុលនៅក្នុងខគម្ពីរអេភេសូរ 6:10-20 ម្តងទៀត។ តើសង្គ្រាមរវាងសេចក្តីល្អ និងសេចក្តីអាក្រក់មានចំណែកអ្វីនៅក្នុងសាររបស់លោកប៉ុលនោះ? តើហេតុអ្វីបានជាការយល់សេចក្តីពិតនៅក្នុងព្រះគម្ពីរសំខាន់ម្ល៉េះ ចំពោះជំនឿប្រចាំថ្ងៃរបស់យើងនោះ?`

លោកប៉ុលបានប្រាប់យើងថាយើងបានទទួលកម្លាំងរបស់យើងមកពីប្រភពណា ដោយគាត់ បានមានប្រសាសន៍ថា៖ «ឯសេចក្តីឯទៀត បងប្អូនអើយ ចូរឲ្យមានកំឡាំងឡើងក្នុងព្រះអម្ចាស់ ដោយឫទ្ធិបារមីរបស់ព្រះចេស្តាទ្រង់» (អេភេសូរ 6:10)។ កម្លាំងរបស់យើងមានប្រភពមកពីព្រះអម្ចាស់។ ហើយព្រះអង្គនោះគឺជាព្រះយេស៊ូវគ្រីស្ទនោះឯង (សូមអានខគម្ពីរអេភេសូរ 2:21; អេភេសូរ 4:1, 17; អេភេសូរ 6:1, 21)។ «ពួកជំនុំបានទទួលកម្លាំងរបស់ពួកគេមកពីព្រះអម្ចាស់យេស៊ូវ ដែលទ្រង់បានរស់ពី ស្លាប់ឡើងវិញ។ ឥឡូវនេះ ទ្រង់គឺជាមេទ័ពដឹកនាំពួកជំនុំរបស់ទ្រង់ចូលទៅច្បាំងទាស់នឹងសេចក្តីអាក្រក់»។ ដកស្រង់ពី G. G. Findlay, The Epistle to the Ephesians (New York: Ray Long and Richard R. Smith, 1931), page 398, adapted។

នៅក្នុងខគម្ពីរអេភេសូរ 6:10 លោកប៉ុលចង់ឱ្យយើងយល់សេចក្តីពិតដ៏សំខាន់មួយនៅក្នុងព្រះគម្ពីរ។ កម្លាំងរបស់ពួកជំនុំមិនមែនមានប្រភពមកពីសមាជិកនៅក្នុងពួកជំនុំនោះឡើយ។ ផ្ទុយទៅវិញ កម្លាំងរបស់ពួកជំនុំមានប្រភពមកពីព្រះអម្ចាស់យេស៊ូវគ្រីស្ទវិញ។ សេចក្តីពិតនៃព្រះគម្ពីរនេះបានបង្ហាញ យើងអំពីគោលគំនិតសំខាន់មួយទៀតនៅក្នុងសំបុត្ររបស់លោកប៉ុល គឺថា៖ ព្រះបានចែករំលែកព្រះចេស្តា របស់ទ្រង់ជាមួយនឹងពួកសិស្សរបស់ទ្រង់ (អេភេសូរ 1:19-22; អេភេសូរ 2:4-6; អេភេសូរ 3:16, 17)។ កម្លាំងសម្រាប់ការប្រយុទ្ធនៅពេលឥឡូវនេះ និងនៅពេលអនាគតនោះ សុទ្ធតែមានប្រភពមកពី ទំនាក់ទំនងរបស់យើងជាមួយនឹងព្រះយេស៊ូវ។

ព្រះយេស៊ូវមិនមែនអ្នកប្រទានកម្លាំងឱ្យយើងតែព្រះអង្គទ្រង់នោះឡើយ។ សមាជិកនៃព្រះ3 អង្គរួមមកតែ1 បានរួបរួមគ្នាធ្វើការ ដើម្បីឱ្យយើងបានរឹងមាំឡើង។ គឺថា ព្រះវរបិតា ព្រះរាជបុត្រា និងព្រះវិញ្ញាណបរិសុទ្ធបានធ្វើឱ្យយើងត្រៀមខ្លួនជាស្រេច ដើម្បីប្រឆាំងទាស់នឹងអំពើបាប។ ព្រះដែលជាព្រះវរបិតាបានប្រទានគ្រឿងសឹករបស់ទ្រង់ផ្ទាល់មកឱ្យយើង។ កាលពីម្សិលមិញ យើងបានរៀនអំពីគ្រឿង សឹកទាំងនេះ។ ព្រះបានប្រទានគ្រឿងសឹងរបស់ទ្រង់ដល់យើង (អេភេសូរ 6:11, 13; សូមប្រៀបធៀប ខគម្ពីរអេសាយ 59:17)។ នៅក្នុងមេរៀននៃសប្តាហ៍មុន យើងបានដឹងថាព្រះវិញ្ញាណបរិសុទ្ធបានធ្វើឱ្យអ្នកគ្រីស្ទានរឹងមាំ។ ហើយក៏ដឹងថាលោកប៉ុលបានទូលសូមឱ្យព្រះប្រទានព្រះវិញ្ញាណបរិសុទ្ធរបស់ទ្រង់ ដល់អ្នកគ្រីស្ទាន ដើម្បីឱ្យចិត្ត និងគំនិតរបស់ពួកគេបានរឹងមាំឡើង (អេភេសូរ 3:16)។ ព្រះវិញ្ញាណបាន ប្រទាន «ដាវ» ឱ្យអ្នកគ្រីស្ទាន ដែលដាវនោះគឺជាព្រះគម្ពីរនោះឯង (អេភេសូរ 6:17)។ អ្នកគ្រីស្ទានក៏ ត្រូវតែរក្សាការចាំយាមដោយ «អធិស្ឋានគ្រប់ពេលវេលា» (អេភេសូរ 6:8)។ លោកប៉ុលចង់ឱ្យអ្នកអាន របស់គាត់យល់ថាព្រះ3អង្គរួមមកតែ1នោះ នឹងធ្វើឱ្យពួកគេត្រៀមខ្លួនជាស្រេច នៅក្នុងការច្បាំងទាស់ នឹងសាតាំង ព្រមទាំងពួកទេវតាអាក្រក់របស់វាផងដែរ។