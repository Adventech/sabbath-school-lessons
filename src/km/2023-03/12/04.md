---
title:  សំបុត្ររបស់លោកប៉ុលស្តីអំពីសង្គ្រាមរវាងព្រះ និងសាតាំង
date:  12/09/2023
---

`សូមអានខគម្ពីររ៉ូម 13:11-14; ថែស្សាឡូនីចទី1 5:6-8 និងកូរិនថូសទី2 10:3-6។ តើខទាំងនេះបានប្រៀបធៀបជាមួយនឹងខគម្ពីរអេភេសូរ 6:10-20 យ៉ាងដូចម្តេចដែរ? តើលោកប៉ុល បានប្រើរូបស័ព្ទអ្វីខ្លះ នៅក្នុងសំណុំនៃខនីមួយៗនៅក្នុងបទគម្ពីរអេភេសូរ ជំពូក6នេះ? តើហេតុអ្វីបានជាលោកប៉ុលប្រើរូបស័ព្ទទាំងនេះយ៉ាងដូច្នេះ?`

យើងបានឃើញរួចមកហើយ ថាលោកប៉ុលបានប្រើរូបស័ព្ទនៃសង្គ្រាម និងចម្បាំង ដើម្បីបក ស្រាយអំពីសេចក្តីពិតនៃព្រះគម្ពីរ។ លោកប៉ុលបានកោះហៅអ្នកគ្រីស្ទានឱ្យច្បាំងទាស់នឹងសេចក្តីអាក្រក់ ដូចជាពលទ័ពនៅក្នុងសង្គ្រាមយ៉ាងដូច្នោះដែរ។ លោកប៉ុលបានប្រើរូបស័ព្ទអំពីសង្គ្រាម និងចម្បាំងនេះ ដើម្បីជួយឱ្យអ្នកអានរបស់គាត់ បានយល់ដំណឹងល្អអំពីព្រះយេស៊ូវ។ នៅលើឈើឆ្កាង ព្រះយេស៊ូវបាន យកឈ្នះសង្គ្រាមទាស់នឹងសាតាំង ហើយនិងពួកទេវតាអាក្រក់របស់វា (កូឡូស 2:15)។ ឥឡូវនេះ ព្រះយេស៊ូវបានច្បាំងជំនួសយើងនៅស្ថានសួគ៌វិញ (ភីលីព 2:9-11)។ ព្រះយេស៊ូវបានចុះឈ្នោះចូលរួម ជាមួយនឹងកងទ័ពរបស់ទ្រង់។ ព្រះយេស៊ូវបានដឹកនាំកងទ័ពរបស់ទ្រង់ចូលទៅច្បាំង ដើម្បីយកឈ្នះសង្គ្រាម ទាស់នឹងសាតាំង (កូរិនថូសទី1 15:54-58; ថែស្សាឡូនីចទី2 2:8; រ៉ូម 16:20)។ នៅពេលដែល យើងអានសំបុត្ររបស់លោកប៉ុលនោះ យើងបានដឹងថាលោកប៉ុលបានយល់ថាសង្គ្រាមពិភពលោករវាង សេចក្តីល្អ និងសេចក្តីអាក្រក់នេះ «បានចាប់ផ្តើមយូរមកហើយ។ សង្គ្រាមនេះត្រូវបានច្បាំងនៅកន្លែងផ្សេងៗគ្នា និងពេលខុសៗគ្នា នៅក្នុងប្រវត្តិសាស្ត្រនៃមនុស្សលោក។ កងទ័ពរបស់ព្រះបានច្បាំងទាស់នឹងកងទ័ពរបស់សាតាំង ហើយផែនដីនេះគឺជាសមរភូមិនៃសង្គ្រាមនេះ។ ព្រះ និងសាតាំងនឹងត្រូវបន្តច្បាំង សង្គ្រាមនេះ រហូតដល់កងទ័ពម្ខាងទៀតបានឈ្នះចម្បាំងចុងក្រោយបង្អស់»។ ដកស្រង់ពី Peter W. Macky, Saint Paul’s Cosmic War Myth: A military Version of the Gospel (New York: Peter Lang Publishing, Incorporated, 1998), page 1, adapted។

នៅក្នុង «អនុសាសន៍ខាងឯសង្គ្រាម» របស់លោកប៉ុលនេះ លោកប៉ុលក៏បានពិពណ៌នាអំពីគោលគំនិតជាច្រើន ដែលគាត់បានចែករំលែកជាមួយនឹងយើងហើយនោះដែរ គោលគំនិតទាំងនោះគឺ៖ (1) ព្រះបានធ្វើឱ្យអ្នកគ្រីស្ទានរឹងមាំឡើង ដោយព្រះចេស្តារបស់ទ្រង់ (អេភេសូរ 1:18-20; អេភេសូរ 3:16, 20)។ (2) ព្រះយេស៊ូវបានយកឈ្នះសង្គ្រាមទាស់នឹងសាតាំង ហើយនិងពួកទេវតាអាក្រក់របស់ វា (អេភេសូរ 1:20-23)។ (3) កាលពីមុន យើងគឺជាមនុស្សដែលត្រូវស្លាប់។ ប៉ុន្តែ ឥឡូវនេះ ព្រះយេស៊ូវ បានប្រទានជីវិតថ្មីមួយដល់យើង ហើយទ្រង់ក៏បានត្រាស់ហៅឱ្យយើងចូលរួមជាមួយនឹងកងទ័ពរបស់ទ្រង់ ផងដែរ។ ព្រះយេស៊ូវបានប្រទានកម្លាំងដល់យើង ដើម្បីឱ្យយើងបានច្បាំងទាស់នឹងសាតាំង ដែលជា ចៅហ្វាយចាស់របស់យើងនោះ (អេភេសូរ 2:1-10)។ (4) ព្រះបានប្រទានឱ្យយើងនូវកិច្ចការនៃការបង្ហាញសាតាំង និងពួកទេវតារបស់វា ថាព្រះទ្រង់ប្រកបដោយប្រាជ្ញាញ្ញាណ (អេភេសូរ 3:10)។ (5) លោកប៉ុលបានប្រើខគម្ពីរទំនុកដំកើង 68:18 ដើម្បីបង្ហាញថាព្រះយេស៊ូវគឺជាអ្នកចម្បាំងដ៏មានអំណាច ម្នាក់មកពីស្ថានសួគ៌ (អេភេសូរ 4:20-24)។ ដំណឹងល្អនេះក៏ប្រៀបដូចជាគ្រឿងសឹកយ៉ាងដូច្នោះដែរ។ នៅពេលដែលយើងបានពាក់គ្រឿងសឹករបស់ព្រះនោះ មានន័យថាយើងបានត្រៀមលក្ខណៈជាស្រេចនៅក្នុងការយល់អំពីសង្គ្រាមរវាងព្រះ និងសាតាំងនេះហើយ។ បន្ទាប់មក យើងនឹងទទួលបានសេចក្តីសង្ឃឹម ដែលព្រះយេស៊ូវនឹងចែករំលែកជាមួយនឹងយើងនូវជ័យជម្នះរបស់ទ្រង់ទាស់នឹងសាតាំង។