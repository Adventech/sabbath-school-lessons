---
title:  ចូរឱ្យរឹងមាំនៅក្នុងព្រះអម្ចាស់
date:  09/09/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 6:10-20; រ៉ូម 13:11-14; ថែស្សា-ឡូនីចទី1 5:6-8 និងកូរិនថូសទី2 10:3-6; ហេព្រើរ 12:4; អេភេសូរ 1:21; អេភេសូរ 3:10។

> <p>ខចងចាំ</p>
> «ឯសេចក្តីឯទៀត បងប្អូនអើយ ចូរឲ្យមានកំឡាំងឡើងក្នុងព្រះអម្ចាស់ ដោយឫទ្ធិបារមីរបស់ ព្រះចេស្តាទ្រង់ ចូរពាក់គ្រប់គ្រឿងសឹករបស់ព្រះ ដើម្បីឲ្យអាចនឹងឈរមាំមួន ទាស់នឹងឧបាយកលទាំង អម្បាលម៉ានរបស់អារក្ស» (អេភេសូរ 6:10, 11)។

«បាវមប្រើរបស់លោកអេលីសេបានក្រោកពីព្រលឹម។ នៅពេលដែលគាត់ដើរចេញទៅក្រៅ គាត់បានឃើញកងទ័ពជិះរទេះសេះជុំវិញទីក្រុង។ បាវបម្រើនោះបាននិយាយទៅកាន់លោកអេលីសេថា «ឯអ្នកបម្រើនៃអ្នកសំណប់របស់ព្រះ កាលបានក្រោកពីព្រលឹមចេញទៅក្រៅ នោះឃើញមានពលទ័ព ដែលមានទាំងសេះ និងរទេះចំបាំង នៅព័ទ្ធជុំវិញទីក្រុង រួចអ្នកបម្រើជម្រាបលោកថា ‘វរហើយ ចៅហ្វាយ ខ្ញុំអើយ តើយើងនឹងធ្វើដូចម្តេច’ លោកឆ្លើយតបថា ‘កុំខ្លាចអ្វីឡើយ ដ្បិតពួកដែលនៅខាងយើង មាន គ្នាច្រើនជាងពួកដែលនៅខាងគេទៅទៀត’ នោះអេលីសេក៏អធិស្ឋានថា ឱព្រះយេហូវ៉ាអើយ សូមទ្រង់ ប្រោសឲ្យភ្នែកវាបានមើលឃើញ ព្រះយេហូវ៉ាទ្រង់ក៏ប្រោសភ្នែកអ្នកបម្រើនោះ ហើយវាក៏មើលទៅឃើញ ភ្នំនោះ មានពេញដោយពលសេះ និងរទេះចំបាំង ដែលសុទ្ធតែជាភ្លើង នៅព័ទ្ធជុំវិញអេលីសេ’» (ពង្សាវ-តារក្សត្រទី2 6:15-17)។

នៅពេលដែលលោកប៉ុលសរសេរខគម្ពីរអេភេសូរ 6:10-20 នេះ គាត់បានអធិស្ឋានសូម ឱ្យព្រះបើកភ្នែកអ្នកអានរបស់គាត់ ដូចជាលោកអេលីសេបានទូលសូមដល់ព្រះឱ្យបើកភ្នែកបាវបម្រើ របស់គាត់យ៉ាងដូច្នោះដែរ។ គឺថា លោកប៉ុលបានទូលសូមដល់ព្រះជួយឱ្យអ្នកគ្រីស្ទានបានយល់អំពីសង្គ្រាមរវាងសេចក្តីល្អ និងសេចក្តីអាក្រក់។ នៅពេលដែលអ្នកអានរបស់លោកប៉ុលបានយល់អំពីសេចក្តី ពិតនេះ ពួកគេនឹង «មើលឃើញ» កិច្ចការដែលព្រះបានធ្វើនៅក្នុងការសង្គ្រោះពួកគេ។ នៅពេលនោះ អ្នកអានរបស់លោកប៉ុលនឹងមានក្តីសង្ឃឹមឡើង។