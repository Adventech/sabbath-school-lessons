---
title:  ការទទួលបាននូវការចរចាដ៏ល្អមួយ
date:  23/08/2023
---

លោកប៉ុលបានបញ្ចប់ខគម្ពីរអេភេសូរ 5:1-20 ជាមួយនឹងការលើកទឹកចិត្តនៅក្នុងខ15-17 និងខ18-20។ លោកប៉ុលបានមានប្រសាសន៍ថា «ដូច្នេះ ត្រូវប្រយ័ត្នដោយមធ្យ័ត ដែលអ្នករាល់គ្នាដើរ យ៉ាងណា កុំឲ្យដើរដូចជាមនុស្សឥតប្រាជ្ញាឡើយ ត្រូវតែដើរដោយមានប្រាជ្ញាវិញ» (អេភេសូរ 5:15)។ បន្ទាប់មក លោកប៉ុលបានមានប្រសាសន៍នូវពាក្យពេចន៍ដដែលនោះម្តងទៀត ប៉ុន្តែ នៅក្នុងរបៀបមួយផ្សេង ទៀត ដោយគាត់បានមានប្រសាសន៍ថា៖ «ដូច្នេះ កុំឲ្យខ្លៅល្ងង់ឡើយ ត្រូវខំឲ្យយល់បំណងព្រះហឫទ័យ ព្រះអម្ចាស់វិញ» (អេភេសូរ 5:17)។ នៅចន្លោះនៃខទាំង2នេះ លោកប៉ុលបានប្រាប់ឱ្យអ្នកអានរបស់គាត់ «លៃយកឱកាសឲ្យទាន់ពេលផង» (អេភេសូរ 5:16)។

`សូមគិតអំពីដំបូន្មានរបស់លោកប៉ុល ដែលថាត្រូវឱ្យយើងដើរដោយមានប្រាជ្ញា (អេភេសូរ 5:15-17)។ តើការរស់នៅដោយមានប្រាជ្ញាខុសគ្នាពីការរស់នៅដូចជាមនុស្សឥតប្រាជ្ញានោះដោយរបៀប ណា? តើលោកប៉ុលចង់មានន័យយ៉ាងណាដែរ នៅពេលដែលគាត់បានមានប្រសាសន៍ថា «ទាំងលៃយកឱកាស ឲ្យទាន់ពេលផង» (អេភេសូរ 5:16) នោះ?`

នៅក្នុងខគម្ពីរអេភេសូរ លោកប៉ុលបានពិពណ៌នាអំពីរបៀបដែលអ្នកគ្រីស្ទានគួររស់នៅ ឬមិន គួររស់នៅ (អេភេសូរ 2:2, 10; អេភេសូរ 4:1, 17; អេភេសូរ 5:2, 8)។ លោកប៉ុលចង់ឱ្យអ្នកគ្រីស្ទាន រស់នៅប្រកបដោយប្រាជ្ញា។ ដូច្នេះហើយ ពួកគេត្រូវតែប្រុងប្រយ័ត្ននៅក្នុងជម្រើសដែលពួកគេបានរើស នៅក្នុងជីវិតនោះ។ ខគម្ពីរអេភេសូរ 5:17 បានជួយឱ្យយើងយល់អំពីរបៀបដែលយើងអាចនឹងរស់នៅ នៅក្នុងនាមជាអ្នកមានប្រាជ្ញានោះ។ អ្នកមានប្រាជ្ញាបានដឹង និងបាន «យល់បំណងព្រះហឫទ័យព្រះអម្ចាស់» ដែលទ្រង់ចង់ឱ្យពួកគេធ្វើ (អេភេសូរ 5:17)។

ដូច្នេះ តើលោកប៉ុលចង់មានន័យយ៉ាងណា នៅពេលដែលគាត់បានមានប្រសាសន៍ថា «ទាំងលៃ យកឱកាសឲ្យទាន់ពេលផង» (អេភេសូរ 5:17) នោះ? តើលោកអ្នកបានឃើញពាក្យសរសេរថា «លៃ (make)» ដែរឬទេ? ពាក្យនេះប្រែមកពីកិរិយាស័ព្ទ «អ៊ិចហ្សាហ្គូរ៉ាស្សូ (exagorazo)» ជាភាសាក្រេក។ ពាក្យថា «អ៊ិចហ្សាហ្គូរ៉ាស្សូ» មានប្រភពចេញមកពីកិរិយាស័ព្ទ «ទិញ» ដោយមានន័យថា «ទទួលបានការ ចរចាដ៏ល្អមួយ»។ លោកប៉ុលកំពុងតែមានប្រសាសន៍ថាព្រះយេស៊ូវបានប្រទាននូវ «ការចរចាដ៏ ល្អមួយ» ឱ្យយើង។ ការចរចាដ៏ល្អរបស់ព្រះយេស៊ូវនោះ គឺជាព្រះគុណ និងការលើកលែងទោសអំពើបាបរបស់ យើងនេះឯង។ ការចរចាដ៏ល្អមួយទៀតដែលព្រះយេស៊ូវនឹងប្រទានឱ្យយើងនោះ គឺជាជីវិតអស់កល្ប។ លោកប៉ុលបានមានប្រសាសន៍ថាយើងគួរតែ «លៃយក» នូវការចរចាទាំងនេះឱ្យបានទាន់ពេល ខណៈ ពេលដែលយើងកំពុងតែចាំព្រះយេស៊ូវយាងត្រឡប់មកវិញនោះ។ ពាក្យថា «ពេល» នៅក្នុងខគម្ពីរអេភេសូរ 5:16 ប្រែមកពីពាក្យថា «ខៃរ៉ស (kairos)»។ ពាក្យថា «ខៃរ៉ស» គឺជាឱកាសនៅក្នុងការធ្វើអ្វីមួយ។ ដូច្នេះ លោកប៉ុលកំពុងតែមានប្រសាសន៍ថាឱកាសរបស់យើងនៅក្នុងការប្រើ «ពេល» របស់យើងប្រកបដោយ ប្រាជ្ញា មុនពេលដែលព្រះយេស៊ូវយាងត្រឡប់មកវិញនោះ គឺជាពេលឥឡូវនេះឯង។ «ពេល» ក៏សំដៅទៅលើគ្រាលំបាកៗដែលយើងបានរស់នៅ នៅសព្វថ្ងៃនេះផងដែរ។ យើងបានរស់នៅក្នុងគ្រាលំបាកៗ ពីព្រោះពីសម័យកាលមួយទៅសម័យកាល មានពេញទៅដោយសេចក្តីអាក្រក់ និងបញ្ហាគ្រប់បែបយ៉ាង (អេភេសូរ 5:16; សូមប្រៀបធៀបខគម្ពីរអេភេសូរ 6:13; កាឡាទី 1:4)។ ជាការពិតណាស់ អារក្សក៏ បានធ្វើឱ្យសម័យនេះលំបាកសម្រាប់យើងផងដែរ (អេភេសូរ 2:2)។

នៅក្នុងនាមជាអ្នកគ្រីស្ទាន យើងត្រូវតែធ្វើខ្លួនយើងឱ្យដូចជា «អ្នកត្រូវការរបស់បញ្ចុះតម្លៃ» នៅ ក្នុងទីផ្សារយ៉ាងដូច្នោះដែរ។ ជាការពិតណាស់ យើងមិនអាចទិញព្រះគុណរបស់ព្រះបានឡើយ។ ប៉ុន្តែ យើងអាចទទួលយកអ្វីដែលព្រះបានប្រទានឱ្យយើងដោយឥតគិតថ្លៃនោះបាន តាមរយៈព្រះយេស៊ូវ។