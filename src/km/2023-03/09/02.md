---
title:  ការរស់នៅដូចជាព្រះយេស៊ូវ
date:  20/08/2023
---

`លោកប៉ុលបានមានប្រសាសន៍ថាអ្នកគ្រីស្ទានគួរតែរស់នៅឱ្យដូចជាព្រះយេស៊ូវ។ តើលោកប៉ុលបានមានប្រសាសន៍យ៉ាងដូចម្តេច? សូមអានខគម្ពីរអេភេសូរ 5:1, 2 សម្រាប់ចម្លើយ។`

លោកប៉ុលបានប្រាប់ពួកជំនុំអេភេសូរឱ្យស្រឡាញ់គ្នាទៅវិញទៅមក ដូចជាព្រះយេស៊ូវបាន ស្រឡាញ់ពួកគេយ៉ាងដូច្នោះដែរ (អេភេសូរ 5:8, 15)។ ព្រះយេស៊ូវបានបង្ហាញទំហំនៃសេចក្តីស្រឡាញ់ ដែលទ្រង់មានចំពោះយើង នៅពេលដែលទ្រង់បានសុគតនៅលើឈើឆ្កាងជំនួសអំពើបាបរបស់យើងនោះ។ សេចក្តីស្រឡាញ់មិនអាត្មានិយមរបស់ទ្រង់នេះ (សូមប្រៀបធៀបខគម្ពីរអេភេសូរ 4:32) គឺជាគំរូរបស់ យើង (អេភេសូរ 5:2)។ លោកប៉ុលបានប្រាប់យើងអំពីចំណុច4យ៉ាងដែលទាក់ទងទៅនឹងការសុគត របស់ព្រះយេស៊ូវជំនួសយើងនេះ៖

1. ព្រះយេស៊ូវបានសុគតជំនួសយើង ដោយសារតែទ្រង់ស្រឡាញ់យើង (អេភេសូរ 5:2) ហើយព្រះវរបិតាក៏ស្រឡាញ់ផងដែរ (អេភេសូរ 5:1)។
2. ព្រះយេស៊ូវបានទទួលយកទោសរបស់យើង។ ទ្រង់គឺជាអ្នកជំនួសយើង។ ដ្បិតទ្រង់បានរងទុក្ខជំនួសយើងនៅលើឈើឆ្កាង។
3. ការសុគតរបស់ព្រះយេស៊ូវគឺជាតង្វាយមួយ ដែលទ្រង់បានរៀបចំសម្រាប់ព្រះ។
4. ព្រះបានទទួលយកការសុគតរបស់ព្រះយេស៊ូវ ដូចជាតង្វាយមួយដែលមានក្លិនក្រអូបយ៉ាង ដូច្នោះដែរ (អេភេសូរ 5:2; សូមប្រៀបធៀបខគម្ពីរនិក្ខមនំ 29:18; លេវីវិន័យ 2:9; ភីលីព 4:18)។

ពួកជំនុំអេភេសូរថ្មីៗមួយចំនួនកំពុងតែស្ថិតនៅក្នុងគ្រោះថ្នាក់នៃការត្រឡប់ទៅទង្វើចាស់របស់ ពួកគេកាលពីមុន។ លោកប៉ុលមិនចង់ឱ្យទង្វើអាក្រក់របស់ពួកគេបំផ្លាញកិច្ចការល្អដែលពួកគេបានធ្វើសម្រាប់ព្រះនោះឡើយ (សូមប្រៀបធៀបខគម្ពីរកូរិនថូសទី1 5:1-11; កូរិនថូសទី1 6:12-20; កូរិនថូសទី2 12:21)។ ដូច្នេះ នៅក្នុងខគម្ពីរអេភេសូរ 5:3-5 លោកប៉ុលបានប្រាប់អ្នកអានរបស់ គាត់ អំពីក្បួនច្បាប់របស់ព្រះដែលទាក់ទងទៅនឹងការរួមភេទនោះ។

នៅក្នុងអំឡុងនៃសម័យគម្ពីរសញ្ញាថ្មី ពលរដ្ឋនៃនគររ៉ូមបានជាប់ទោសពីបទផ្លូវភេទជាច្រើនយ៉ាង។ (សូមអានខគម្ពីរកូរិនថូសទី1 6:9; កាឡាទី 5:19; អេភេសូរ 4:17-19; កូឡូស 3:5)។ ពួកអ្នកមានបានរៀបចំពិធីបុណ្យ និងពិធីជប់លៀងនៅឯបារ (កន្លែងធ្វើបាប) ដែលលោកប៉ុលបានហាម នៅក្នុងខគម្ពីរអេភេសូរ 5:13, 14 នោះ។ អំពើបាបទាំងនេះបានរាប់បញ្ចូលទាំងការស្រវឹង និយាយ អាសអាភាស ការកំសាន្ត និងអំពើបាបផ្សេងៗទៀត។ ទន្ទឹមគ្នានេះ ក៏មានពលរដ្ឋនៃសាសន៍រ៉ូមជាច្រើន នាក់ មិនបានទទួលយកអំពើបាបនេះផងដែរ។ សាសន៍រ៉ូមបានបង្ហាញបញ្ជីនៃទង្វើល្អ និងទង្វើអាក្រក់ ព្រមទាំងបានព្យាយាមធ្វើតាមក្បួនច្បាប់របស់ពួកគេផ្ទាល់ផងដែរ (អេភេសូរ 5:21-6:9; កូឡូស 3:18-4:1)។ លោកប៉ុលក៏ចង់ឱ្យអ្នកគ្រីស្ទានមានការប្រុងប្រយ័ត្នផងដែរ ដើម្បីឱ្យពួកគេបានរស់នៅក្នុង ជីវិតមួយដ៏បរិសុទ្ធ។ បន្ទាប់មក ពួកសាសន៍ដទៃនឹងបានឃើញទង្វើល្អរបស់ពួកគេ គោរពពួកគេ និងគោរព គោលជំនឿរបស់ពួកគេផងដែរ។

`តើសព្វថ្ងៃនេះ ពាក្យពេចន៍របស់លោកប៉ុលអំពីអំពើបាបផ្លូវភេទ និងអំពីទង្វើអាក្រក់នោះ បានជួយដល់យើងនៅគ្រប់ទីកន្លែងដែលយើងអាចរស់នៅនោះ ដោយរបៀបណាដែរ?`