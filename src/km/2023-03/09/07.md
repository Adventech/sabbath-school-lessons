---
title:  ការសិក្សាបន្ថែម
date:  25/08/2023
---

នៅពេលដែលយើងអានខគម្ពីរអេភេសូរ 5:1-20 នោះ យើងបានឃើញថាលោកប៉ុលបានប្រកាន់ជំហរទាស់នឹងអំពើបាប ហើយនិងសេចក្តីអាក្រក់យ៉ាងរឹងមាំ។ អំពើបាបទាំងនេះក៏បាន រាប់បញ្ចូលទាំងអំពើបាបផ្លូវភេទផងដែរ។ លោកប៉ុលក៏បានមានប្រសាសន៍ផងដែរ ថាអ្នកគ្រីស្ទានមិនត្រូវ និយាយពាក្យសម្តីណា ដែលមិនលើកតម្កើងព្រះនោះឡើយ។ លោកប៉ុលបានបដិសេធមិនព្រមទទួលយកទង្វើអាក្រក់នៅក្នុងពួកជំនុំនោះឡើយ។ លោកប៉ុលបានលើកទឹកចិត្តពួកជំនុំអេភេសូរ ឱ្យធ្វើជាគំរូ ដោយការរស់នៅក្នុងជីវិតដ៏បរិសុទ្ធមួយ។ ជីវិតរបស់ពួកគេត្រូវតែបង្ហាញថាពួកគេគឺជាកូនៗរបស់ព្រះ (អេភេសូរ 5:1-10)។ លោកប៉ុលបានជឿថា នៅពេលណាដែលអ្នកគ្រីស្ទានបានរស់នៅដើម្បីព្រះនោះ ពួកនឹងបានភ្លឺដូចជាពន្លឺនៅក្នុងទីងងឹតយ៉ាងដូច្នោះដែរ។ នៅពេលនោះ ពួកគេនឹងដឹកនាំអ្នកជិតខាងរបស់ ពួកគេចេញពីទង្វើអាក្រក់ទៅរកព្រះគុណ និងសេចក្តីពិតរបស់ព្រះវិញ (អេភេសូរ 5:11-14)។

លោកប៉ុលចង់ឱ្យសមាជិកនៃពួកជំនុំតាំងសេចក្តីសញ្ញាថ្មីមួយ ដើម្បីឱ្យបានបម្រើព្រះយ៉ាងពេញ លេញ ខណៈពេលដែលពួកគេរង់ចាំព្រះយេស៊ូវយាងត្រឡប់មកវិញនោះ (អេភេសូរ 5:8; សូមអានខគម្ពីរ អេភេសូរ 5:15, 16)។ លោកប៉ុលក៏ចង់ឱ្យព្រះយេស៊ូវសណ្ឋិតនៅក្នុងចិត្តនៃសមាជិកពួកជំនុំ ព្រមទាំង គង់នៅជាមួយនឹងពួកជំនុំរបស់ទ្រង់ផងដែរ (អេភេសូរ 5:14) នៅពេលដែលពួកគេថ្វាយបង្គំនោះ។ បន្ទាប់ មក ការស្លាប់របស់ព្រះយេស៊ូវនឹងបំពេញចិត្តរបស់ពួកគេឱ្យស្រឡាញ់ព្រះ (អេភេសូរ 5:1, 2)។ បន្ទាប់មក ព្រះវិញ្ញាណបរិសុទ្ធក៏នឹងបំពេញចិត្តរបស់ពួកគេ (អេភេសូរ 5:18) ផងដែរ។ បទពិសោធន៍នៃការថ្វាយបង្គំ របស់ពួកគេនឹងបានពេញដោយក្តីអំណរ ខណៈពេលដែលគេច្រៀងសរសើរតម្កើងដល់ព្រះអម្ចាស់យេស៊ូវ គ្រីស្ទ និងដល់ព្រះដ៏ជាព្រះវរបិតានោះ។ អ្នកគ្រីស្ទានក៏គួរអបអរសាទរចំពោះសេចក្តីសង្ឃឹមរបស់ពួកគេ នាពេលអនាគតផងដែរ។ សេចក្តីសង្ឃឹមរបស់ពួកគេនេះមានប្រភពចេញមកពីអ្វីៗគ្រប់យ៉ាងដែលព្រះបានធ្វើ និងបន្តធ្វើសម្រាប់ពួកគេតាមរយៈព្រះយេស៊ូវនោះដែរ (អេភេសូរ 5:18-20)។

នៅពេលដែលយើងយល់ខគម្ពីរអេភេសូរ 5:1-20 តាមរបៀបនេះនោះ យើងនឹងបានឃើញ ថាជំពូកទាំងនេះគឺមានអត្ថន័យលើសពីឯកសារនៃសេចក្តីបង្គាប់ អំពីការរស់នៅតាមបែបគ្រីស្ទាននេះទៀត ផង។ ខទាំងនេះគឺជាការប្រកាសដល់អ្នកគ្រីស្ទានអំពីអត្តសញ្ញាណរបស់ពួកគេ និងអំពីរបៀបថ្វាយបង្គំរបស់ពួកគេនៅក្នុងគ្រាចុងក្រោយនោះដែរ។ លើសពីនេះទៅទៀតនោះ ខទាំងនេះក៏បានក្លាយមកជាការ ត្រាស់ហៅឱ្យអ្នកគ្រីស្ទានបាន «លៃ» យក «ការចរចា» ខាងឯព្រះគុណទាំងអស់ ដែលព្រះបានប្រទាន ដល់ពួកគេ រហូតដល់ព្រះយេស៊ូវយាងមកវិញនោះដែរ (អេភេសូរ 5:16)។

**សំណួរពិភាក្សា**

`1. លោកប៉ុលបានប្រាប់យើងឱ្យរៀបចំជីវិតរបស់យើងឱ្យបានបរិសុទ្ធ។ តើសព្វថ្ងៃនេះ យើងអាចបរិសុទ្ធ យ៉ាងដូចម្តេចទៅបាន នៅពេលដែលអំពើបាប និងទង្វើអាក្រក់ជាច្រើន នៅជំុវិញយើងយ៉ាងដូច្នេះនោះ?`

`2. តើយើងអាចរៀននូវអ្វីដែលផ្គាប់ព្រះទ័យដល់ព្រះ (អេភេសូរ 5:10) និងដល់ផែនការដែលទ្រង់មាន សម្រាប់យើងនោះ (អេភេសូរ 5:17) ដោយរបៀបណាដែរ?`

`3. លោកប៉ុលបានមានប្រសាសន៍ថាអ្នកគ្រីស្ទានមិនត្រូវនិយាយអំពីអំពើបាបផ្លូវភេទនោះឡើយ (អេភេសូរ 5:3, 4)។ អ្នកខ្លះបានយល់ច្រឡំអំពីប្រសាសន៍របស់លោកប៉ុលនៅត្រង់នេះ។ ពួកគេបានគិតថាលោក ប៉ុលចង់មានន័យថាយើងមិនត្រូវដាក់ទោសអំពើបាបផ្លូវភេទនៅក្នុងពួកជំនុំនោះឡើយ។ តើហេតុអ្វីបានជាគោលគំនិតនេះជាគោលគំនិតខុសឆ្គងយ៉ាងដូច្នេះ?`