---
title:  ការថ្វាយបង្គំដែលមានពេញដោយព្រះវិញ្ញាណបរិសុទ្ធ
date:  24/08/2023
---

`នៅក្នុងខគម្ពីរអេភេសូរ 5:18-20 លោកប៉ុលបានមានប្រសាសន៍អំពីការថ្វាយបង្គំ។ តើលោក ប៉ុលបានមានប្រសាសន៍ថាអ្នកគ្រីស្ទានគួរតែធ្វើអ្វី នៅពេលដែលពួកគេថ្វាយបង្គំនោះ?`

នៅក្នុងខគម្ពីរអេភេសូរ 5:1-20 លោកប៉ុលបានផ្តល់ដំបូន្មានដល់អ្នកគ្រីស្ទាន អំពីស្រា។ លោក ប៉ុលបានប្រាប់អ្នកអានរបស់គាត់កុំឱ្យស្រវឹងស្រា។ លោកប៉ុលបានមានប្រសាសន៍ថាការស្រវឹងគឺជាកំហុស ឆ្គងមួយ។ គម្ពីរសញ្ញាចាស់ក៏បានហាមយើងទាស់នឹងការស្រវឹងផងដែរ (សុភាសិត 20:1; សុភាសិត 23:29-35)។ រឿងអាក្រក់នឹងកើតឡើង នៅពេលដែលមនុស្សស្រវឹង។ មនុស្សស្រវឹងនឹងនិយាយសម្តី ដែលពួកគេមិនគួរនិយាយ។ ពួកគេនឹងធ្វើរឿងអាក្រក់ៗជាច្រើនទៀត។ ការស្រវឹងក៏នឹងធ្វើឱ្យសេចក្តី ស្រឡាញ់ ដែលពួកគេមានចំពោះព្រះនោះចុះខ្សោយផងដែរ (អេភេសូរ 5:3-14)។ លោកប៉ុលបានលើក ទឹកចិត្តអ្នកគ្រីស្ទាន ដើម្បីឱ្យចិត្តរបស់ពួកគេបានពេញដោយព្រះវិញ្ញាណបរិសុទ្ធ។ អ្នកគ្រីស្ទានទាំងនេះនឹង អរព្រះគុណដល់ព្រះ។ ពួកគេក៏នឹងច្រៀងសរសើរទ្រង់ផងដែរ។

នៅពេលដែលយើងមានពេញដោយព្រះវិញ្ញាណបរិសុទ្ធនោះ សេចក្តីសុខសាន្ត និងសេចក្តីសញ្ញាក៏ស្ថិតនៅក្នុងពួកជំនុំនោះដែរ (អេភេសូរ ជំពូក4)។ ការថ្វាយបង្គំព្រះរបស់យើងក៏មានលក្ខណៈ ខុសគ្នាផងដែរ។ ការថ្វាយបង្គំរបស់យើងនឹងមិនអាត្មានិយមនោះឡើយ (អេភេសូរ 5:1-18)។

តើលោកអ្នកបានឃើញនៅក្នុងខគម្ពីរអេភេសូរ 5:18-20 ថាលោកប៉ុលបានសង្កត់ធ្ងន់ទៅលើតន្ត្រីដែរឬទេ? តន្ត្រីក៏ជាផ្នែកដ៏សំខាន់មួយនៃការថ្វាយបង្គំផងដែរ។ ហើយការសរសើរតម្កើងព្រះក៏ដូច្នោះដែរ។ សូមអានខគម្ពីរកូឡូស 3:16; សូមប្រៀបធៀបខគម្ពីរកិច្ចការ 16:25; យ៉ាកុប 5:13 ផងដែរ។ ខទាំងនេះក៏បានបង្ហាញយើងផងដែរ ថាតន្ត្រីគឺជាផ្នែកដ៏សំខាន់មួយនៅក្នុងការថ្វាយបង្គំព្រះ របស់យើង។

នៅពេលដែលសមាជិកនៃពួកជំនុំបានបន្លឺសំឡេងច្រៀងនោះ វាក៏ដូចគ្នាទៅនឹងការនិយាយមកកាន់គ្នាទៅវិញទៅមកផងដែរ (អេភេសូរ 5:19)។ ទន្ទឹមគ្នានេះ យើងក៏ត្រូវតែចាំផងដែរថានៅពេល ដែលយើងបន្លឺសំឡេងច្រៀងនោះ យើងក៏កំពុងតែសរសើរព្រះដែរ។ យើងបានអរព្រះគុណព្រះនៅក្នុងផ្នែកនៃការថ្វាយបង្គំរបស់យើង (អេភេសូរ 5:20) ហើយយើងក៏បានសរសើរតម្កើងទ្រង់ជាមួយនឹងចម្រៀង ផងដែរ (អេភេសូរ 5:19)។ យើងបានថ្វាយទាំងចម្រៀង និងការសរសើរតម្កើងរបស់យើងដល់ព្រះវរបិតា តាមរយៈព្រះនាមរបស់ព្រះយេស៊ូវ (សូមប្រៀបធៀបខគម្ពីរកូឡូស 3:16)។ ហេតុដូច្នេះហើយ បានជាព្រះបណ្តាលឱ្យលោកប៉ុលមានប្រសាសន៍ថា «[ចូរឱ្យ] និយាយគ្នាទៅវិញទៅមក ដោយបទទំនុកដំកើង ទំនុកបរិសុទ្ធ នឹងចម្រៀងខាងឯវិញ្ញាណ ទាំងច្រៀង ហើយសរសើរដល់ព្រះអម្ចាស់ដោយចិត្ត» (អេភេសូរ 5:19)។ តើលោកអ្នកបានឃើញពាក្យថា «ចម្រៀងខាងឯវិញ្ញាណ» ដែរឬទេ? ពាក្យថា «ខាង ឯវិញ្ញាណ» ប្រែមកពីពាក្យថា «ញូម៉ាធីខស (pneumatikos)។ យើងបានយល់ឃើញថាពាក្យនេះសំដៅ ទៅលើចម្រៀងដែលមានពេញដោយព្រះវិញ្ញាណបរិសុទ្ធ ឬចម្រៀងដែលទ្រង់បានដឹកនាំឱ្យយើងច្រៀង វិញ។ ដូច្នេះ លោកប៉ុលបានបង្ហាញយើងនៅក្នុងខគម្ពីរអេភេសូរ 5:18-20 ថាយើងបានថ្វាយបង្គំព្រះ 3អង្គរូបមកតែមួយ (ត្រៃសរណគមន៍) នៅពេលដែលយើងថ្វាយបង្គំព្រះនោះ។ ត្រៃសរណគមន៍របស់ព្រះមាន៖ ព្រះវរបិតា1 ព្រះយេស៊ូវ1 និងព្រះវិញ្ញាណបរិសុទ្ធ1។

`សូមគិតអំពីពាក្យពេចន៍នៅក្នុងចម្រៀងខាងឯវិញ្ញាណដែលលោកអ្នកចូលចិត្តជាងគេបំផុត។ តើចម្រៀងទាំងនេះបានជួយឱ្យយើងយល់សេចក្តីស្រឡាញ់របស់ព្រះយេស៊ូវកាន់តែប្រសើរឡើងនោះដោយរបៀបណា?`