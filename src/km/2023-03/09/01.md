---
title:  ការរស់នៅប្រកបដោយប្រាជ្ញា
date:  19/08/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 5:1,2; អេភេសូរ 5:7-10; អេភេសូរ 5:11-14; អេភេសូរ 5:15-17។

> <p>ខចងចាំ</p>
> « ដូច្នេះ ត្រូវប្រយ័ត្នដោយមធ្យ័ត ដែលអ្នករាល់គ្នាដើរយ៉ាងណា កុំឲ្យដើរដូចជាមនុស្សឥត ប្រាជ្ញាឡើយ ត្រូវតែដើរដោយមានប្រាជ្ញាវិញ ទាំងលៃយកឱកាសឲ្យទាន់ពេលផង ពីព្រោះសម័យនេះ អាក្រក់ណាស់ ដូច្នេះ កុំឲ្យខ្លៅល្ងង់ឡើយ ត្រូវខំឲ្យយល់បំណងព្រះហឫទ័យព្រះអម្ចាស់វិញ» (អេភេសូរ 5:15-17)។

ថ្មីៗនេះ ក្អមធ្វើពីកញ្ចក់ត្រូវបានដាក់លក់នៅក្នុងចក្រភពអង់គ្លេស។ អ្នកលក់បាននិយាយថាពាក្យក្អមនោះត្រូវបានបង្កើតឡើងនៅក្នុងប្រទេសបារាំង នៅក្នុងអំឡុងឆ្នាំ1800។ អ្នកលក់បាន ដាក់លក់ក្អមនោះ នៅក្នុងតម្លៃ200ដុល្លារ។ អតិថិជនម្នាក់ដែលបានមកមើលក្អមនោះ បានដឹងថា ប្រវត្តិពិតអំពីក្អមនោះ។ ក្អមនោះធ្វើពីកញ្ចក់បុរាណមួយប្រភេទ ដែលបានសូន្យឡើងដោយជាងស្មូន ជនជាតិអ៊ីស្លាមម្នាក់។ ដូច្នេះ តើតម្លៃពិតនៃក្អមនោះថ្លៃប៉ុនណាទៅ? តម្លៃនៃក្អមនោះ គឺប្រហែលជា 6.5លានដុល្លារ។ ប៉ុន្តែ អតិថិជនម្នាក់នោះបានចំណាយលុយទិញក្អមនោះ ត្រឹមតែ200ដុល្លារប៉ុណ្ណោះ ដោយសារតែគាត់បានដឹងប្រវត្តិ ដែលអ្នកលក់មិនបានដឹង។ អតិថិជនម្នាក់នោះបានដឹងអំពីតម្លៃពិតប្រាកដនៃក្អមនោះ។

នៅក្នុងខគម្ពីអេភេសូរ 5:1-20 លោកប៉ុលបានមានប្រសាសន៍អំពីរឿងផ្សេងៗដែលអ្នកមិនជឿព្រះបានគិតថារឿងទាំងនោះសំខាន់សម្រាប់ពួកគេ។ អ្នកមិនជឿព្រះបានចូលចិត្ត «ពាក្យអាស អាភាស» (អេភេសូរ 5:4, គខប) និង «ពាក្យឡេះឡោះ, គខប» (ខ4) ដើម្បីបង្អាប់អ្នកដទៃ។ ពួកគេ បានចូលចិត្តភាពស្រវឹងនៅក្នុងពិធីជប់លៀង (អេភេសូរ 5:18)។ ពួកគេក៏ចូលចិត្តការរួមភេទ ដែល បាននាំឱ្យពួកគេបំពានបញ្ញត្តិរបស់ព្រះផងដែរ (អេភេសូរ 5:3, 5)។ លោកប៉ុលបានមានប្រសាសន៍ ថាអ្នកគ្រីស្ទានមានលក្ខណៈខុសពីអ្នកមិនជឿព្រះ។ អ្នកគ្រីស្ទានបានស្រឡាញ់ និងបានធ្វើកិច្ចការ នៃ «សេចក្ដីសប្បុរស សេចក្ដីសុចរិត និងសេចក្ដីពិតគ្រប់បែបយ៉ាង» (អេភេសូរ 5:9, គខប) នៅក្នុង ព្រះយេស៊ូវ។ លោកប៉ុលបានប្រាប់អ្នកគ្រីស្ទានឱ្យយកព្រះយេស៊ូវទុកជាកំណប់របស់ពួកគេ នៅពេល ដែលពួកគេបានត្រៀមជីវិតរបស់ពួកគេជាស្រេច សម្រាប់នគរស្ថានសួគ៌នោះ (អេភេសូរ 5:15-17)។