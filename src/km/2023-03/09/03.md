---
title:  ក្មេងៗដែលស្ថិតនៅក្រោមពន្លឺ
date:  21/08/2023
---

`ព្រះបានមានបន្ទូលតាមរយៈលោកប៉ុលថា «កុំឲ្យអ្នកណាបញ្ឆោតអ្នករាល់គ្នា ដោយពាក្យសំដី ឥតប្រយោជន៍ឡើយ ដ្បិតគឺដោយព្រោះសេចក្តីទាំងនោះ បានជាសេចក្តីក្រោធរបស់ព្រះ បានមកលើមនុស្សរឹងចចេស» (អេភេសូរ 5:6)។`

លោកប៉ុលបានដាស់តឿនយើងអំពីអ្វីដែលត្រូវកើតឡើងដល់មនុស្សដែលបានធ្វើបាប ដោយ គ្មានអារម្មណ៍ខ្មាសអៀនចំពោះទង្វើរបស់ពួកគេ ឬមានអារម្មណ៍សោកស្តាយចំពោះទង្វើដែលពួកគេបាន ធ្វើនោះផង ដោយលោកប៉ុលបានមានប្រសាសន៍យ៉ាងដូច្នេះថា៖ «ដ្បិតអ្នករាល់គ្នាដឹងថា គ្មានមនុស្សកំផិត ឬស្មោកគ្រោក ឬលោភ គឺជាមនុស្សថ្វាយបង្គំរូបព្រះ ដែលនឹងគ្រងមរតកក្នុងនគរនៃព្រះគ្រីស្ទ ហើយ នៃព្រះផងបានឡើយ» (អេភេសូរ 5:5)។ ដូច្នះ ពួកយើងដែលចង់មានចំណែកនៅក្នុងនគររបស់ព្រះនោះ មិនគួរធ្វើដូចជាអ្នកដែលមិនមែនជាផ្នែកនៃនគររបស់ទ្រង់នោះឡើយ។ លោកប៉ុលបានព្រួយបារម្ភខ្លាចអ្នកគ្រីស្ទានត្រូវចាញ់បញ្ឆោត ដោយគិតថាអំពើបាបផ្លូវភេទគឺជារឿងធម្មតានោះ (អេភេសូរ 5:6)។ ប្រសិន បើយើងបានចាញ់បញ្ឆោត ដោយបានគិតថាការប្រព្រឹត្តអំពើបាបផ្លូវភេទគឺជារឿងធម្មតានោះ មានន័យថា យើងកំពុងមានគ្រោះថ្នាក់ហើយ។ ដ្បិតសេចក្តីក្រោធរបស់ព្រះនឹងដាក់ទោសដល់អស់អ្នកណាដែលបាន ប្រព្រឹត្តអំពើបាបផ្លូវភេទនេះ (អេភេសូរ 5:6)។

សេចក្តីក្រោធរបស់ព្រះគឺជាគោលគំនិតផ្សេងមួយទៀត ដើម្បីឱ្យយើងបានយល់។ យើងត្រូវតែចាំថាសេចក្តីក្រោធរបស់ព្រះមិនដូចជាកំហឹងរបស់មនុស្សលោកនោះទេ។ នៅក្នុងសភាពជាមនុស្ស លោក កំហឹងរបស់យើងមានប្រភពចេញពីអារម្មណ៍របស់យើង (សូមប្រៀបធៀបខគម្ពីរអេភេសូរ 4:31)។ ដូច្នេះ កំហឹងរបស់យើងមិនចេះតែយុត្តិធម៌រហូតនោះឡើយ។ ប៉ុន្តែ សេចក្តីក្រោធរបស់ព្រះមិនមែនជាអារម្មណ៍នោះឡើយ ដ្បិតសេចក្តីក្រោធរបស់ទ្រង់មានប្រភពចេញមកពីសេចក្តីស្រឡាញ់ដែលទ្រង់មាន ចំពោះបញ្ញត្តិរបស់ទ្រង់ ហើយក៏មានប្រភពចេញមកពីកំហឹងដែលទ្រង់មានចំពោះអំពើបាបផងដែរ។ ដូច្នេះ សេចក្តីក្រោធរបស់ព្រះតែងតែយុត្តិធម៌ និងបរិសុទ្ធជានិច្ច។ សេចក្តីក្រោធរបស់ទ្រង់គឺជាចម្លើយរបស់ទ្រង់ ឆ្លើយតបទៅនឹងបំណងប៉ងធ្វើអំពើបាបរបស់មនុស្សលោក។ ព្រះបានប្រទាននូវការដាស់តឿនជាច្រើន មុនពេលដែលទ្រង់ដាក់ទោសអ្នកណាម្នាក់ (វិវរណៈ 6:12-17; វិវរណៈ 16:1-16; វិវរណៈ 19:11-16)។ ការដាស់តឿនរបស់ព្រះបានបង្ហាញយើងអំពីព្រះគុណរបស់ទ្រង់។ ពួកយើងសមនឹងទទួលសេចក្តី ក្រោធរបស់ព្រះណាស់ ដោយសារតែយើងគឺជាមនុស្សមានបាប (អេភេសូរ 2:3)។

`តើហេតុអ្វីបានជាលោកប៉ុលប្រាប់កុំឱ្យអ្នកគ្រីស្ទានចូលរួមធ្វើបាបជាមួយនឹងពួកបាបជនយ៉ាង ដូច្នេះ? សូមអានខគម្ពីរអេភេសូរ 5:7-10 សម្រាប់ចម្លើយ។`

យើងគឺជាកម្មសិទ្ធរបស់ព្រះ (អេភេសូរ 5:8)។ ដូច្នេះ លោកប៉ុលបានប្រាប់យើងថាទង្វើរបស់ យើងគួរតែបង្ហាញ ថាយើងគឺជាកម្មសិទ្ធរបស់ព្រះវិញ។ យើងគួរតែព្យាយាមរៀនធ្វើកិច្ចការណា ដែល ធ្វើឱ្យព្រះសព្វហឫទ័យវិញ (អេភេសូរ 5:10)។ អ្នកមិនជឿព្រះបានព្យាយាមស្វែងរកភាពត្រេកត្រអាលនៅ ក្នុងអំពើបាបផ្លូវភេទ និងនៅក្នុងអំពើបាបនៃការចង់បានរបស់របរអ្នកដទៃ (អេភេសូរ 5:3)។ ផែនការរបស់ព្រះសម្រាប់កូនៗរបស់ទ្រង់ គឺខុសគ្នាពីអ្នកមិនជឿព្រះ។ គឺថា យើងមិនត្រូវរស់នៅ ដើម្បីផ្គាប់ចិត្ត ខ្លួនយើងនោះឡើយ។ យើងត្រូវតែរស់នៅ ដើម្បីផ្គាប់ព្រះទ័យដល់ព្រះវិញ (រ៉ូម 12:1; កូរិនថូសទី2 5:9; ហេព្រើរ 13:21)។ ជីវិតរបស់យើងគួរតែបង្ហាញអ្នកដទៃអំពីទំហំនៃសេចក្តីស្រឡាញដែលព្រះយេស៊ូវ មានសម្រាប់យើងវិញ (អេភេសូរ 5:2)។