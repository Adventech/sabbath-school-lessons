---
title:  អ្នកដេកលក់អើយ ចូរក្រោកឡើង
date:  22/08/2023
---

`សូមអានខគម្ពីរអេភេសូរ 5:11-14។ តើលោកប៉ុលបានផ្តល់ឱ្យយើងនូវការដាស់តឿនយ៉ាង ដូចម្តេច នៅក្នុងខនេះ? តើសព្វថ្ងៃនេះ ការដាស់តឿននេះមានន័យយ៉ាងដូចម្តេច សម្រាប់យើងនៅក្នុងនាមជាអ្នកគ្រីស្ទាននោះ?`

បើយើងចង់យល់ខគម្ពីរអេភេសូរ 5:11-14 នោះ យើងត្រូវតែយល់អំពីក្បួនច្បាប់សំខាន់2 យ៉ាង ដែលលោកប៉ុលបានផ្តល់ឱ្យយើងនោះ៖

(1) ចូរឱ្យរស់នៅក្នុងជីវិតនៃការលើកតម្កើងព្រះ។ ចូរបង្ហាញមនុស្សនៅជំុវិញលោកអ្នក ថា លោកអ្នកគឺជាកម្មសិទ្ធរបស់ព្រះ (អេភេសូរ 5:8; សូមអានខគម្ពីរអេភេសូរ 5:1, 2, 4, 9-11, 13, 14)។

(2) កុំឱ្យប្រព្រឹត្តអំពើបាបផ្លូវភេទ ឬរស់នៅក្នុងជីវិតមានបាបនោះឡើយ (អេភេសូរ 5:11; សូមអានខគម្ពីរអេភេសូរ 5:3, 4, 5-8, 12)។

ខគម្ពីរអេភេសូរ 5:8-10 បានជួយឱ្យយើងយល់ខគម្ពីរអេភេសូរ 5:11 កាន់តែប្រសើរឡើង។ អ្នកមិនជឿព្រះក៏បានផ្ទៀងស្តាប់ពាក្យសំដីដែលយើងនិយាយ និងបានសម្លឹងមើលទង្វើរបស់យើងផងដែរ។ ដូច្នេះហើយជីវិតរបស់អ្នកគ្រីស្ទានត្រូវតែបង្ហាញអ្នកដទៃ ថាពួកគេគឺជាកម្មសិទ្ធរបស់ព្រះ (អេភេសូរ 5:8)។ បន្ទាប់មក ពួកគេនឹងបង្ហាញអ្នកដទៃថាព្រះគឺជាពន្លឺ។ «ដ្បិតផលផ្លែនៃពន្លឺ នោះមាននៅក្នុងគ្រប់ ទាំងកិរិយាល្អ សេចក្តីសុចរិត និងសេចក្តីពិត» (អេភេសូរ 5:9)។ ដំបូន្មាននេះគឺជាផែនការដែលព្រះបាន បង្ហាញដល់លោកប៉ុល ដើម្បីអ្នកដទៃអំពីសេចក្តីស្រឡាញ់របស់ទ្រង់។ នៅក្នុងនាមជាអ្នកគ្រីស្ទាន យើង ត្រូវតែបង្ហាញថាអំពើបាបគឺជាសេចក្តីអាក្រក់។ យើងបានធ្វើដូច្នេះ តាមរយៈការរស់នៅក្នុងជីវិតមួយដ៏ បរិសុទ្ធ។

ខគម្ពីរអេភេសូរ 5:13, 14 បានបង្ហាញយើងថាអ្នកគ្រីស្ទានអាចនាំអ្នកមិនជឿព្រះទៅឯព្រះយេស៊ូវបាន ដោយការរស់នៅក្នុងជីវិតដ៏បរិសុទ្ធមួយ ដោយខនេះបានសំដែងថា៖ «ការទាំងនោះបាន សំដែងមកយ៉ាងច្បាស់ ដោយពន្លឺភ្លឺបញ្ជាក់ ដ្បិតគឺជាពន្លឺហើយ ដែលសំដែងឲ្យឃើញទាំងអស់ ហេតុនោះ បានជាទ្រង់មានព្រះបន្ទូលថា ‘ឯងដែលដេកលក់អើយ ចូរភ្ញាក់ឡើង ឲ្យក្រោកពីពួកមនុស្សស្លាប់ឡើង នោះព្រះគ្រីស្ទនឹងភ្លឺមកលើឯង’» (អេភេសូរ 5:13, 14)។

នៅពេលដែលពួកបាបជនបានយល់ថាទង្វើអាក្រក់បាននាំទៅរកការបាត់បង់ជីវិតអស់កល្បជារៀងរហូតនោះ (អេភេសូរ 5:5, 6) ពួកគេនឹងយល់ថាពួកគេត្រូវតែផ្លាស់ប្តូរ។ នៅពេលដែលពួកគេទទួលបានបទពិសោធន៍ហើយនោះ ពួកគេនឹងបានសង្គ្រោះ បើសិនជាពួកគេបានទទួលយកព្រះយេស៊ូវ នោះ។

ខគម្ពីរអេភេសូរ 5:14 គឺជាកំណាព្យមួយ។ នៅក្នុងកំណាព្យនេះ លោកប៉ុលបានប្រាប់ឱ្យអ្នក គ្រីស្ទានក្រោកចេញពីការដេកលក់ខាងឯវិញ្ញាណរបស់ពួកគេ ហើយអនុញ្ញាតឱ្យព្រះយេស៊ូវផ្លាស់ប្តូរជីវិត របស់ពួកគេវិញ។ កំណាព្យនេះបានជួយឱ្យយើងនឹកចាំខគម្ពីរអេសាយ 60:1-3 ដែលបានកត់ត្រាសម្រាប់ សាសន៍អ៊ីស្រាអែលដែលរាស្ត្ររបស់ព្រះនោះ។ ដូច្នេះ យើងក៏អាចយល់ឃើញថាកំណាព្យនៅក្នុងខគម្ពីរ អេភេសូរ 5:14 នេះ កំពុងតែសូមឱ្យអ្នកគ្រីស្ទានក្រោកឡើងពីការដេកលក់ផងដែរ។ លោកប៉ុលចង់ឱ្យ រាស្ត្ររបស់ព្រះចងចាំ ថាពួកគេគឺជាអ្នកធ្វើការឱ្យព្រះ។ ដូច្នេះ ពួកគេត្រូវតែបំភ្លឺសម្រាប់ព្រះយេស៊ូវ ឱ្យបាន ដូចជាពន្លឺនៅក្នុងផែនដីងងឹតនេះយ៉ាងដូច្នោះដែរ។

`តើជីវិតរបស់លោកអ្នកបានបង្ហាញសេចក្តីពិតនៃព្រះគម្ពីរទៅកាន់អ្នកដទៃដោយរបៀបណា?`