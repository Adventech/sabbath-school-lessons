---
title:  កន្ទបដែលមាននៅក្នុងបញ្ជីគ្រឿងទេស
date:  25/08/2023
---

នៅព្រឹកថ្ងៃសុក្រមួយ ខ្ញុំបានដើរទិញអីវ៉ាន់ប្រើប្រាស់ប្រចាំសប្តាហ៍ នៅក្នុងហាងលក់គ្រឿងទេស មួយ នៅក្នុងទីក្រុងបេរូត (Beirut) នៃប្រទេសលីបង់របស់ពួកយើង។ ស្វាមីរបស់ខ្ញុំ ពីតធឺរ កំពុងតែទិញ ផ្លែប៉ម និងនំពោត (granola bars) សម្រាប់កម្មវិធីឡើងភ្នំនៅចុងសប្តាហ៍របស់ផាតហ្វាញឌ័រ ទន្ទឹមគ្នានេះ ខ្ញុំក៏ដើររកទិញម្ហូបអាហារសម្រាប់គ្រួសាររបស់ខ្ញុំដែរ។ ពួកយើងបានបម្រើការជាបេសកជនបង្រៀនខាង ផ្នែកជីវវិទ្យានៅឯសាកលវិទ្យាល័យមីតដល អ៊ីស (Middle East)។ នៅពេលដែលខ្ញុំដើរឡើងទៅជាន់ ខាងលើ ដើម្បីរកមើលថ្នាំសម្លាប់មេរោគ និងសាប៊ូលាងចាននោះ ខ្ញុំបានមើលនៅតាមច្រកដាក់កន្ទប ហើយបានឃើញបុរសម្នាក់កំពុងតែរើមើលកន្ទប។ ខ្ញុំបានគិតនៅក្នុងចិត្តថាអ្នកដែលត្រូវការកន្ទបនៅក្នុង ប្រទេសលីបង់នេះប្រហែលជាពិបាករកបន្តិចហើយ មើលទៅ។ ដ្បិតស្ថានភាពហិរញ្ញវត្ថុមានការលំបាក ខ្លាំង ដោយសារតែរូបិយប័ណ្ណនៃប្រទេសលីបង់បានបាត់បង់តម្លៃទឹកប្រាក់ជាង90ភាគរយនៅក្នុងរយៈពេល2ឆ្នាំនេះ ហើយតម្លៃទំនិញក៏កើនឡើងខ្ពស់ណាស់ដែរ។ ប្រជាជនជាង80ភាគរយនៅក្នុងប្រទេស នេះ បានរស់នៅក្នុងភាពក្រីក្រ។

រំពេចនោះ សេចក្តីបង្គាប់មួយបានផុសឡើងនៅក្នុងគំនិតរបស់ខ្ញុំ «ចូរទិញកន្ទបមួយថង់នេះ ទៅ»។ ខ្ញុំមានការភ្ញាក់ផ្អើលចំពោះគំនិតនោះមែនទែន។ ខ្ញុំបានទូលសួរទៅព្រះថា «ឱព្រះអម្ចាស់អើយ តើគំនិតអម្បាញ់មិញនេះគឺជាគំនិតរបស់ទ្រង់មែនទេ? តើហេតុអ្វីបានជាខ្ញុំត្រូវទិញកន្ទបមួយថង់នេះយ៉ាង ដូច្នេះ? ដ្បិតនៅក្នុងចំណោមកូនៗទាំង3របស់ខ្ញុំនោះ កូនពៅរបស់ខ្ញុំមានអាយុ10ឆ្នាំហើយ ព្រះអង្គ»។ «ចូរទិញកន្ទបមួយថង់នេះទៅ»។ ខ្ញុំបានដើរទៅរកជណ្តើរយន្ត។ «ព្រះអង្គអើយ ទូលបង្គំមិនស្គាល់អ្នកមានកូនណាដែលត្រូវការកន្ទបនេះឡើយ»។ សេចក្តីបង្គាប់នោះបានក្លាយមកជាការទទូចកាន់តែច្រើនឡើងៗថា «ចូរទិញកន្ទបមួយថង់នេះទៅ»។ ខ្ញុំបានដើរទៅរកច្រកដាក់កន្ទបនោះវិញ ហើយបានអធិស្ឋាន ថា «ឱព្រះអង្គអើយ ទូលបង្គំនឹងទិញកន្ទបខ្លះ ប៉ុន្តែ សូមទ្រង់ជួយបង្ហាញទូលបង្គំផង ថាទូលបង្គំគួរតែឱ្យ កន្ទបនេះទៅអ្នកណា តើទូលបង្គំត្រូវទិញកន្ទបទំហំប៉ុនណាដែរ?» ទូលបង្គំបានយកកន្ទបទំហំលេខ3 រួចបន្តទិញអីវ៉ាន់តទៅទៀត។ នៅពេលដែលទូលបង្គំ និងស្វាមីរបស់ខ្ញុំបានជួបគ្នានៅត្រង់ចំណតរថយន្ត នោះ ខ្ញុំបានប្រាប់គាត់ថា «បង បើបងឃើញកន្ទបនៅក្នុងកន្ទ្រករុញ មិនបាច់ភ្ញាក់ផ្អើលអ្វីឡើយ ពីព្រោះ ព្រះបានប្រាប់ឱ្យអូនទិញវា កន្ទបទាំងនោះគឺជាអំណោយមួយ ប៉ុន្តែ អូនមិនទាន់ដឹងថាអូនគួរឱ្យអ្នកណា នៅឡើយទេ។ យើងបានបើកឡានត្រឡប់ទៅផ្ទះវិញ។

នៅថ្ងៃបន្ទាប់ នៅក្នុងព្រះវិហារនោះ ខ្ញុំបានឃើញមិត្តភក្តិម្នាក់ ដែលមានភរិយាធ្វើការជាមួយជនភៀសខ្លួននៅក្នុងទីក្រុងបេរូត។ យើងបាននិយាយគ្នាអស់មួយស្របក់ បន្ទាប់មក ខ្ញុំបានសួរគាត់ថា «តើឯងគិតថាប្រពន្ធឯងស្គាល់អ្នកណាដែលត្រូវការកន្ទបកូនក្មេងដែរឬទេ? ព្រះអម្ចាស់បានប្រាប់គ្នាឱ្យទិញកន្ទបមួយចំនួន កាលពីម្សិលមិញ តែគ្នាមិនដឹងថាត្រូវឱ្យអ្នកណានោះទេ»។ គាត់បានសន្យាថាគាត់ នឹងសួរនាំភរិយារបស់គាត់។ នៅល្ងាចនោះ ខ្ញុំបានទទួលសារមួយពីគាត់។ មិត្តភក្តិរបស់ខ្ញុំបាននិយាយ ថា «នៅពេលដែលយើងប្រាប់ប្រពន្ធយើង អំពីរឿងឯងទិញកន្ទបកូនក្មេងនោះ នាងបានស្រក់ទឹកភ្នែក ដោយសារតែស្អែកនេះ ប្រពន្ធរបស់យើងនឹងទៅលេង2គ្រួសារដែលត្រូវការកន្ទបកូនក្មេង។ តើពួកយើង អាចទៅយកកន្ទបនោះនៅយប់នេះបានដែរឬទេ?»។

នៅពេលដែលយើងឱបស្វាគមន៍គ្នា និងជជែកគ្នានៅត្រង់មាត់ទ្វារអស់មួយស្របក់នោះ ខ្ញុំបាន ប្រគល់កន្ទប ដែលព្រះបានដាក់នៅក្នុងបញ្ជីគ្រឿងទេសរបស់ខ្ញុំនោះ ទៅឱ្យ នាង។ ខ្ញុំបានដឹងថានាងធ្វើការជាមួយនឹងសមាជិកជាង20គ្រួសារ ដែលត្រូវ ការបន្ទបកូនក្មេង ប៉ុន្តែ គ្មានលុយទិញកន្ទបនោះឡើយ។ ឥឡូវនេះ ខ្ញុំបានដឹងថា ខ្ញុំត្រូវតែដាក់កន្ទបនៅក្នុងបញ្ជីគ្រឿងទេសរបស់ខ្ញុំឱ្យបានញឹកញាប់ជាងមុន។