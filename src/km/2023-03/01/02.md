---
title:  លោកប៉ុលដែលជាអ្នកអធិប្បាយទៅកាន់ពួកជំនុំអេភេសូរ
date:  25/06/2023
---

ទីក្រុងអេភេសូរគឺជាទីក្រុងធំមួយនៅក្នុងចំណោមទីក្រុងទាំង4នៅក្នុងចក្រភពរ៉ូម។ នៅក្នុងអំឡុង នៃសម័យរ៉ូម ទីក្រុងអេភេសូរគឺជារាជធានីនៃស្រុកអាស៊ី។ នៅក្នុងសម័យលោកប៉ុល ស្រុកអាស៊ីគឺជាស្រុក មួយដ៏ស្តុកស្តម។ (សព្វថ្ងៃនេះ តំបន់នេះគឺជាប្រទេសទួរគី)។ នៅក្នុងសម័យលោកប៉ុល ប្រជាជនប្រហែល ជា250 000នាក់បានរស់នៅក្នុងទីក្រុងអេភេសូរ។ ទីក្រុងអេភេសូរត្រូវបានសាងសង់នៅក្បែរទឹក។ ទីក្រុងនេះក៏សំខាន់ណាស់ផងដែរ ដោយសារតែទីក្រុងនេះគឺជាចក្រផ្លូវពាណិជ្ជកម្ម។ មនុស្សនៅក្នុងទីក្រុងអេភូសរ បានថ្វាយបង្គំព្រះជាច្រើន។ អាធិមីស (Artemis) គឺជាឈ្មោះនៃព្រះមួយអង្គនៅក្នុង ចំណោមព្រះរបស់ពួកគេ។ ទេពធីតាអាធិមីសគឺជាទេពធីតានៃព្រះចន្ទរបស់ពួកសាសន៍ក្រេក។ (ពួករ៉ូមបានហៅទេពធីតាអាធិមីសថាជាទេពធីតាឌីអានផងដែរ; សូមអានខគម្ពីរកិច្ចការ 19:24, 35)។ មនុស្សនៅក្នុងទីក្រុងអេភេសូរបានជឿថាទេពធីតាអាធិមីសបានការពារទីក្រុងរបស់ពួកគេ។ ដូច្នេះហើយ បានជាពួកគេ បានរាប់បញ្ជូលនូវការថ្វាយបង្គំទេពធីតាអាធិមីសនៅក្នុងផ្នែកទាំងអស់របស់ពួកគេគឺចាប់ពីការប្រកួតកីឡា រហូតដល់ការប្រារព្ធពិធីបុណ្យ។

លោកប៉ុលបានចុះទៅកាន់ទីក្រុងអេភេសូរជាលើកទី1 (កិច្ចការ 19:1-12) ដោយបានស្នាក់ នៅក្នុងទីក្រុងនោះអស់រយៈពេល3ឆ្នាំ (កិច្ចការ 20:31)។ លោកប៉ុលបានស្នាក់នៅក្នុងទីក្រុងនោះយ៉ាង យូរ ដោយសារតែគាត់ចង់ជួយឱ្យគ្រីស្ទសាសនាបានរឹងមាំឡើងនៅទីនោះ។

`តើមានរឿងចម្លែកអ្វី បានកើតឡើង នៅពេលដែលលោកប៉ុលបានទៅដល់នោះ? តើរឿងនេះ បានធ្វើឱ្យមនុស្សនៅក្នុងទីក្រុង គោរព និងលើកតម្កើងព្រះដោយរបៀបណា? សូមអានខគម្ពីរកិច្ចការ 19:13-20 សម្រាប់ចម្លើយ។`

នៅក្នុងបទគម្ពីរកិច្ចការ ជំពូក19 លោកលូកាបានប្រាប់យើងពីរឿងមួយស្តីអំពីបុរសសាសន៍ យូដាទាំង7នាក់។ បុរសទាំងនេះបានធ្វើដំណើរពីទីក្រុងមួយទៅទីក្រុង ដើម្បីបណ្តេញអារក្សចេញពី មនុស្ស។ បុរសទាំង7នាក់បានសម្រេចឱ្យបន្ថែមឈ្មោះរបស់ព្រះយេស៊ូវ និងលោកប៉ុលទៅក្នុងពាក្យនៃមន្តអាគម ដែលពួកគេបានប្រើ ដើម្បីបណ្តេញអារក្សទាំងនោះ។ ការសម្រេចនេះគឺជាកំហុសដ៏ធំមួយ។ នៅពេលដែលបុរសទាំង7នាក់បានប្រើឈ្មោះរបស់ព្រះយេស៊ូវ និងលោកប៉ុលទៅបណ្តេញអារក្សចេញ ពីមនុស្សនោះ រឿងដ៏គួរឱ្យភ័យខ្លាចមួយបានកើតឡើង។ បុរសម្នាក់ដែលមានអារក្សចូល បានលោត ទៅលើសាសន៍យូដាទាំង7នាក់នោះ វាយដំពួកគេ និងហែកសំលៀកបំពាក់របស់ពួកគេ។ នៅពេលដែល មនុស្សនៅក្នុងទីក្រុងបានឮហេតុការណ៍ដែលបានកើតឡើងដល់បុរសទាំង7នាក់នោះ ពួកគេបានគោរព ព្រះនាមរបស់ព្រះយេស៊ូវ (កិច្ចការ 19:17)។ បន្ទាប់មក អ្នកគ្រីស្ទានថ្មីៗមួយចំនួននៅក្នុងទីក្រុងអេភេសូរ បានដុតគម្ពីរអាគមរបស់ពួកគេចោលជាសារធាណៈ។ គម្ពីរទាំងនេះមានតម្លៃ «5ម៉ឺនរៀល» (កិច្ចការ 19:19)។ អ្នកគ្រីស្ទាននៅក្នុងទីក្រុងបានដឹងថាពួកគេមិនត្រូវលាយការថ្វាយបង្គំព្រះយេស៊ូវជាមួយនឹង មន្តអាគម ឬរបស់អ្វីផ្សេងទៀតនោះឡើយ។

`អ្នកគ្រីស្ទានថ្មីៗបានដុតគម្ពីរអាគមរបស់ពួកគេ។ តើសកម្មភាពនេះបានបង្ហាញយើងនូវអ្វីដែល មាននៅក្នុងចិត្តរបស់ពួកគេនោះដោយរបៀបណា? តើរឿងនេះបានបង្រៀនយើងអំពីទំហំដែលយើងត្រូវថ្វាយដល់ព្រះអម្ចាស់នោះយ៉ាងដូចម្តេចដែរ?`