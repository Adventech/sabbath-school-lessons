---
title:  ការអានកណ្ឌគម្ពីរអេភេសូរនៅក្នុងព្រះវិហារនៅតាមផ្ទះ
date:  27/06/2023
---

លោកប៉ុលចង់ឱ្យសំបុត្ររបស់គាត់ទៅដល់ពួកជំនុំអេភេសូរ ដើម្បីឱ្យពួកគេបានអាននៅ តាមផ្ទះរបស់ពួកគេនៅក្នុងទីក្រុងអេភេសូរ។ បន្ទាប់ពីលោកប៉ុលបានចាកចេញពីទីក្រុងអេភេសូរទៅ នោះ សាសនាគ្រីស្ទបានកើនឡើង។ មិនយូរប៉ុន្មាន មានព្រះវិហារនៅតាមផ្ទះថ្មីៗជាច្រើន។ លោកប៉ុល បានចាត់លោកទីឃីកុសអោយទៅសួរសុខទុក្ខពួកជំនុំទាំងនេះ។ លោកទីឃីកុសគឺជាជំនួយការរបស់លោកប៉ុល។ លោកទីឃីកុសបានចុះទៅសួរសុខទុក្ខព្រះវិហារនៅតាមផ្ទះ ព្រមទាំងអានសំបុត្រដែលលោក ប៉ុលបានផ្ញើដល់សមាជិកពួកជំនុំផងដែរ។ ជាការពិតណាស់ ការសួរសុខទុក្ខរបស់លោកទីឃីកុស និងការអានសំបុត្ររបស់លោកប៉ុលនេះសំខាន់ណាស់ដល់ពួកសមាជិកនៅក្នុងព្រះវិហារនៅតាមផ្ទះ។ ព្រះវិហារ នៅតាមផ្ទះរួមមានឪពុក ម្តាយ កូនៗ និងបាវបម្រើ (អេភេសូរ 5:21-6:9) ដែលបានរស់នៅក្នុងផ្ទះនោះ ជាដើម។ ព្រះវិហារនៅតាមផ្ទះក៏បានរាប់បញ្ជូលទាំងអ្នកដទៃ ដែលម្ចាស់ផ្ទះបានគាំទ្រ ហើយខ្លះក៏ជា អតិធិជនរបស់គេផងដែរ។ មនុស្សទាំងនេះជាច្រើននាក់ប្រហែលជាធ្លាប់ទៅនោះ នៅពេលដែលលោក ទីឃីកុសបានអានសំបុត្ររបស់លោកប៉ុលនោះ។ ពួកសមាជិកពីព្រះវិហារនៅក្នុងផ្ទះដទៃទៀត ក៏ប្រហែល ជាធ្លាប់ទៅទីនោះផងដែរ។

`សូមអានសំបុត្ររបស់លោកប៉ុលទៅកាន់ពួកជំនុំអេភេសូរ។ (សំបុត្រនេះគួរតែចំណាយពេល ប្រហែលជាកន្លះម៉ោងនៅក្នុងការអាន)។ តើលោកអ្នកបានឃើញប្រធានបទអ្វីខ្លះ នៅក្នុងសំបុត្រនេះ?`

ប្រធានបទនៅក្នុងកណ្ឌគម្ពីរអេភេសូរ៖

1. ការបើកនូវការស្វាគមន៍ (អេភេសូរ 1:1, 2)។
2. ព្រះពរ (អេភេសូរ 1:3-14)។
3. ការអធិស្ឋានទូលសូមប្រាជ្ញា (អេភេសូរ 1:15-23)។
4. ការស្លាប់នៅក្នុងអតីតកាល ឥឡូវនេះ បានរស់ឡើងវិញជាមួយនឹងព្រះយេស៊ូវ (អេភេសូរ 2:1-0)។5. ព្រះយេស៊ូវបានបង្កើតពួកជំនុំរបស់ទ្រង់ពីសាសន៍យូដា និងសាសន៍ដទៃ (អេភេសូរ 2:11-22)។
6. លោកប៉ុលដែលជាអ្នកអធិប្បាយដល់ពួកសាសន៍ដទៃ (អេភេសូរ 3:1-13)។
7. ការអធិស្ឋានទូលសូមឱ្យពួកជំនុំបានស្គាល់សេចក្តីស្រឡាញ់របស់ព្រះយេស៊ូវ (អេភេសូរ 3:17-32)។
8. សេចក្តីសុខសាន្ត និងភាពចុះសម្រុងគ្នានៅក្នុងពួកជំនុំ (អេភេសូរ4:17-32)។
9. ការប្រើជីវិតថ្មីនៅក្នុងព្រះយេស៊ូវ (អេភេសូរ 4:17-32)។
10. ការស្រឡាញ់អ្នកដទៃ។ ការគោរពតាមសេចក្តីពិត។ និងការប្រកបដោយប្រាជ្ញា (អេភេសូរ 5:1-20)។
11. ចូរឱ្យព្រះយេស៊ូវផ្លាស់ប្តូរជីវិតរបស់លោកអ្នក និងដឹកនាំលោកអ្នក (អេភេសូរ 5:21-6:9)។
12. ពួកជំនុំគឺជា «កងទ័ព» របស់ព្រះ (អេភេសូរ 6:10-20)។
13. ការបិទនូវការស្វាគមន៍ (6:21-24)។

`តើលោកអ្នកបានឃើញគោលគំនិតអ្វីខ្លះ នៅក្នុងសំបុត្ររបស់លោកប៉ុលទៅកាន់ពួកជំនុំអេភេសូរ? តើចម្លើយរបស់លោកអ្នកបានប្រាប់លោកអ្នកយ៉ាងដូចម្តេចដែរ? តើផ្នែកណាខ្លះនៅក្នុងសំបុត្ររបស់លោកប៉ុល ដែលសំខាន់បំផុតសម្រាប់លោកអ្នកនោះ?`