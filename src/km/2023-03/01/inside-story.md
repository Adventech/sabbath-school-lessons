---
title:  ព្រះគម្ពីរបានគេចផុតពីគំនរភ្លើង
date:  30/06/2023
---

នាងវ៉ាលេនធីណា មេលេនជីវ៉ា (Valentina Melentjeva) បានសម្លឹងមើលទាំងអស់សង្ឃឹម ខណៈពេលដែលផ្ទះរបស់នាងត្រូវបានឆេះអស់នៅក្នុងទីក្រុងកុងស្បឺចនៃប្រទេសន័រវេស។ នៅពេលដែលនាងកំពុងតែសោកស្តាយទ្រព្យសម្បត្តិនៅក្នុងជីវិតរបស់នាងនោះ គំនិតនៃការបាត់បង់ព្រះគម្ពីរ របស់នាង បានធ្វើឱ្យនាងសោកស្តាយជាងអ្វីៗទាំងអស់។

នាងវ៉ាលេនធីណាបានធំធាត់នៅទីក្រុងគ្លៃផេដា (Klaipeda) ដែលជាទីក្រុងធំជាងគេលំដាប់ ទី3នៅក្នុងសាធារណរដ្ឋលីទុយអានីនៃសហភាពសូវៀត (Lithuania) នៅពេលនោះ ទោះជាម្ដាយរបស់ នាងជាគ្រីស្ទានក៏ដោយ គ្រួសាររបស់នាងមិនដែលធ្លាប់មានគម្ពីរ មិនដែលនិយាយអំពីព្រះយេស៊ូវ ហើយ ក៏មិនដែលអធិស្ឋានដែរ។

នៅពេលដែលនាងវ៉ាលេនធីណាមានអាយុ45ឆ្នាំនោះ នាងបានកត់សម្គាល់អ្នកជិតខាងម្នាក់ ឈ្មោះថានាងអ៊ីរ៉ា (Ira) ហើយនាងមើលទៅដូចជាសប្បាយណាស់ ទោះបីជានាងមានបន្ទុកច្រើនប៉ុនណា ក៏ដោយ។ នាងវ៉ាលេនធីណាបានសួរនាងអ៊ីរ៉ាអំពីអាថ៌កំបាំងនៅក្នុងជីវិតរបស់នាង នៅពេលនោះ នាង អ៊ីរ៉ាបានបបួលនាងវ៉ាលេនធីណាទៅលេងផ្ទះរបស់នាង។ នៅពេលដែលនាងវ៉ាលេនធីណាទៅដល់ផ្ទះ របស់នាងអ៊ីរ៉ានោះ នាងអ៊ីរ៉ាបានបើកព្រះគម្ពីរមួយក្បាលដាក់នៅលើដៃរបស់នាង។ នេះគឺជាលើកទីមួយ ហើយ នៅក្នុងជីវិតរបស់នាងវ៉ាលេនធីណា ដែលនាងបានកាត់ព្រះគម្ពីរមួយក្បាលនោះ។ ព្រះគម្ពីរនោះ បានបើកនៅត្រង់បទគម្ពីរនិក្ខមនំ ជំពូក20។ នាងអ៊ីរ៉ាបាននិយាយថា «ឯងសាកអានលមើល»។ នាង វ៉ាលេនធីណាបានចាប់ផ្តើមអានក្រឹត្យវិន័យទាំង10ប្រការ។ នៅពេលដែលនាងអានដល់ក្រឹត្យវិន័យទី4 នោះ នាងបានអានទាំងភ្ញាក់ផ្អើលថា «ចូរឲ្យនឹកចាំពីថ្ងៃឈប់សំរាក ដើម្បីញែកថ្ងៃនោះចេញជាបរិសុទ្ធ ក្នុងរវាង6ថ្ងៃ នោះត្រូវឲ្យឯងធ្វើអស់ទាំងការរបស់ឯងចុះ តែឯថ្ងៃទី7 នោះគឺជាថ្ងៃឈប់សំរាកថ្វាយព្រះយេហូវ៉ាជាព្រះនៃឯងវិញ នៅថ្ងៃនោះមិនត្រូវធ្វើអ្វីឲ្យសោះ ទោះខ្លួនឯងឬកូនប្រុសកូនស្រីឯងក្តី ទោះ បាវប្រុស ឬបាវស្រីឯងក្តី ទោះសត្វរបស់ឯង ឬអ្នកដទៃដែលនៅផ្ទះឯងក្តី» (និក្ខមនំ 20:8-10)។ នាង បានអានក្រឹត្យវិន័យនៃថ្ងៃសប្បាតហ៍ចំនួន4ដង។ ថ្ងៃទី7គឺជាថ្ងៃឈប់សម្រាកពិតប្រាកដ មិនមែនថ្ងៃ អាទិត្យនោះឡើយ។ នាងបានធ្វើការនៅថ្ងៃសោរ៍សឹងតែមួយជីវិតរបស់នាងទៅហើយ។ ប៉ុន្តែ ឥឡូវនេះ នាងចង់រស់នៅតាមក្រឹត្យវិន័យទី4វិញ។

នៅថ្ងៃសោរ៍បន្ទាប់ នាងវ៉ាលេនធីណាបានទៅថ្វាយបង្គំព្រះជាមួយនឹងនាងអ៊ីរ៉ា ហើយនិងអ្នក សេវេនដេយអាត់វេនទីស្ទដទៃទៀតនៅក្នុងទីក្រុងគ្លៃផេដា។ នាងវ៉ាលេនធីណាបានទទួលព្រះគម្ពីរថ្មីមួយ ក្បាលជាភាសារុស្ស៊ី នៅពេលដែលនាងទៅព្រះវិហារនៅថ្ងៃសប្បាតហ៍ជាលើកទី2នោះ។ ព្រះគម្ពីរនោះ បានក្លាយទៅជាទ្រព្យសម្បត្តិដ៏មានតម្លៃបំផុតរបស់នាង មួយឆ្នាំក្រោយមកទៀត នាងបានទទួលបុណ្យ ជ្រមុជទឹក គឺក្នុងឆ្នាំ2004។ ក្រោយមក នាងវ៉ាលេនធីណាបានផ្លាស់ទៅកាន់ប្រទេសន័រវេសវិញ ដើម្បី ស្វែងយល់អំពីព្រះបន្ថែមទៀតនៅក្នុងសាលាគម្ពីរអាត់វេនទីស្ទ។ នៅពេលនាងរៀនវគ្គនេះចប់ ក្របព្រះគម្ពីរ របស់នាងបានរហែកអស់។ ហើយនាងបានទិញក្របធ្វើពីស្បែកសត្វដ៏ស្រស់ស្អាតមួយមកស្រោបព្រះគម្ពីរនោះ។

បន្ទាប់ពីភ្លើងឆេះផ្ទះនៅក្នុងឆ្នាំ2021រួចមក ប៉ូលីស និងក្រុមពន្លត់អគ្គីភ័យបានចូលផ្ទះល្វែង របស់នាងវ៉ាលេនធីណា។ នៅពេលដែលការស៊ើបអង្កេតរបស់ពួកគេបានបញ្ចប់ទៅហើយ កូនប្រុសរបស់ វ៉ាលេនធីណាបានដើរកាត់គំនរបាក់បែកមួយ។ បន្ទាប់មក នាងវ៉ាលេនធីណាបានត្រេកអរជាខ្លាំង នៅ ពេលដែលកូនប្រុសរបស់នាងបានដើរត្រឡប់មកវិញជាមួយនឹងព្រះគម្ពីរនោះ។ នៅក្នុងចំណោមសៀវភៅ បញ្ឈរនៅលើធ្នើរជាមួយនឹងសៀវភៅខាងឯវិញ្ញាណ ផ្សេងៗទៀតនោះ មានតែព្រះគម្ពីរមួយគត់ដែលនៅល្អ។ ព្រះគម្ពីរនោះគ្រាន់ តែឆេះភ្លើងបន្តិចបន្តួចប៉ុណ្ណោះ។ នាងវ៉ាលេនធីណាបាននិយាយថា «សេចក្តី ស្រឡាញ់របស់ព្រះពិតជាអស្ចារ្យមែន ដែលបានការពារទ្រព្យសម្បត្តិដ៏សំខាន់ បំផុតរបស់ខ្ញុំនេះ»។