---
title:  លោកប៉ុល និងពួកជំនុំអេភេសូរ
date:  24/06/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
កិច្ចការ 18:18-21: កិច្ចការ 19:13-20; កិច្ចការ 19:21-20:1; អេភេសូរ 1:1, 2; អេភេសូរ 1:9, 10។

> <p>ខចងចាំ</p>
> «ព្រមទាំងសំដែង ឲ្យយើងរាល់គ្នាស្គាល់សេចក្តីអាថ៌កំបាំងនៃព្រះហឫទ័យទ្រង់ តាមគំនិត ដែលទ្រង់បានគិតសំរេច ក្នុងព្រះអង្គទ្រង់ សំរាប់ការកាន់កាប់ត្រួតត្រា ក្នុងកាលដែលពេលពេញកំណត់ បានមកដល់ ដើម្បីនឹងបំព្រួមគ្រប់ទាំងអស់ក្នុងព្រះគ្រីស្ទ ទាំងរបស់នៅស្ថានសួគ៌ និងរបស់នៅផែនដី ផង» (អេភេសូរ 1:9, 10)។

នៅពេលដែលយើងសរសេរអ្វីមួយ យើងតែងតែមានហេតុផលដ៏សំខាន់មួយ។ នៅក្នុងឆ្នាំ 1863 ប្រធានាធិបតេយ្យអ័ប្រាហាំលីនខុន (Abraham Lincoln) មានហេតុផលដ៏សំខាន់មួយ នៅ ក្នុងការសរសេរសុន្ទរកថាមួយស្តីអំពីសង្កាត់ហ្គេតធីសប៊ឺក (Gettysburg)។ លោកអ័ប្រាហាំបានសរសេរ សុន្ទរកថាដ៏ល្បីល្បាញនេះឡើង បន្ទាប់ពីការប្រយុទ្ធដ៏គួរឱ្យភ័យខ្លាចនៅក្នុងសង្កាត់ហ្គេតធីសបឺក នៅ ក្នុងអំឡុងសង្គ្រាមស៊ីវិលរបស់ប្រទេសអាមេរិក។ ទាហាន7000នាក់បានស្លាប់នៅក្នុងសង្កាត់ ហ្គេត-ធីសប៊ឺកនោះ។ នៅក្នុងសុន្ទរកថាស្តីអំពីសង្កាត់ហ្គេតធីសប៊ឺកនោះ លោកអ័ប្រាហាំលីនខុនបាននិយាយថាសង្គ្រាមស៊ីវិលគឺជាការសាកល្បងមួយ សម្រាប់ប្រទេសអាមេរិក។ ការសាកល្បងនេះនឹងបង្ហាញថា អាមេរិកនឹងអាចនៅស្តិតស្ថេរជាប្រទេសបានតទៅមុខទៀត ឬក៏ត្រូវបំផ្លាញចោល។

លោកប៉ុលក៏មានមូលហេតុដ៏សំខាន់មួយ នៅក្នុងការសរសេរសំបុត្រទៅកាន់ពួកជំនុំអេភេសូរផងដែរ។ លោកប៉ុលចង់លើកទឹកចិត្តដល់ពួកជំនុំអេភេសូរ។ ពួកគេបានអស់សង្ឃឹម ដោយសារតែលោកប៉ុល ជាប់នៅក្នុងទីឃុំឃាំង។ ពួកជំនុំអេភេសូរក៏បានរងទុក្ខ ដោយសារតែសេចក្តីជំនឿរបស់ពួកគេផងដែរ។ ម្ល៉ោះហើយ ពួកគេបានត្រៀមខ្លួនជាស្រេច ដើម្បីនឹងបោះបង់សេចក្តីជំនឿរបស់ពួកគេ។ លោកប៉ុលបាន ប្រាប់ពួកជំនុំអេភេសូរឱ្យនឹកចាំអំពីពេលវេលាដែលពួកគេបានទទួលយកព្រះយេស៊ូវទុកជាព្រះអង្គ សង្គ្រោះរបស់ពួកគេ គឺថា ពួកគេបានក្លាយមកជាផ្នែកមួយនៃពួកជំនុំរបស់ព្រះ (អេភេសូរ1:19-23; អេភេសូរ 4:1-6)។ ឥឡូវនេះ ពួកគេគឺជាព្រះវិហារ (អេភេសូរ 2:19-22) ដែលជាកូនក្រមុំរបស់ ព្រះយេស៊ូវ (អេភេសូរ 5:21-33) ហើយក៏ជាកងទ័ពម្នាក់ដ៏ខ្លាំងពូកែផងដែរ (អេភេសូរ 6:10-20)។ ព្រះមានផែនការមួយសម្រាប់ពួកជំនុំអេភេសូរ គឺថា ព្រះ «ដើម្បីនឹងបំព្រួមគ្រប់ទាំងអស់ក្នុងព្រះគ្រីស្ទ ទាំងរបស់នៅស្ថានសួគ៌ និងរបស់នៅផែនដីផង» (អេភេសូរ 1:9, 10)។