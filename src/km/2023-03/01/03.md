---
title:  សង្គ្រាមនៅក្នុងរោងជំនុំ
date:  26/06/2023
---

`សូមអានខគម្ពីរកិច្ចការ 19:21-20:1។ តើយើងបានរៀនមេរៀនអ្វីខ្លះ ចេញពីរឿងនេះ?`

កិច្ចការរបស់លោកប៉ុលសម្រាប់ព្រះនៅក្នុងទីក្រុងអេភេសូរ គឺជាជោគជ័យដ៏ធំមួយ។ ប៉ុន្តែ ការ អធិប្បាយរបស់គាត់បានធ្វើឱ្យមនុស្សមួយចំនួននៅក្នុងទីក្រុងមិនសប្បាយចិត្ត។ លោកប៉ុលបានអធិប្បាយ ទាស់នឹងការថ្វាយបង្គំរូបសំណាក។ ដូច្នេះហើយ មានមនុស្សជាច្រើនបានឈប់ទិញរូបសំណាក់ទេពធិតា អាធិមីសតទៅទៀត។ អ្នកជំនួញនៅក្នុងទីក្រុងដែលបានលក់រូបសំណាកទាំងនោះ បានបាត់បង់ប្រាក់ជា ច្រើន។ នៅពេលនោះ ពួកគេបានខឹងនឹងលោកប៉ុលយ៉ាងខ្លាំង។ ពួកគេមានមោទនភាពចំពោះវិហាររបស់ ពួកគេណាស់។ វិហាររបស់ពួកគេបានរចនាទៅដោយរូបផុស127ផ្ទាំងនៅជុំវិញវា។ រូបផុសនីមួយៗ មានកំពស់18.29ម៉ែត្រ ហើយធ្វើឡើងពីថ្មម៉ាត។ នៅក្នុងសម័យព្រះគម្ពីរ ថ្មម៉ាតគឺជាថ្មដ៏ល្អបំផុត។ ថ្មម៉ាតមានពណ៌សដូចជាព្រិល។ ថ្មម៉ាតទាំង36ផ្ទាំងត្រូវបានស្រោបដោយមាស។ វិហាររបស់ពួកគេ មានកេរ្តិ៍ឈ្មោះ ដោយសារតែសម្រស់របស់វា។ ដូច្នេះហើយ បានជានៅក្នុងសម័យព្រះគម្ពីរនោះ វិហារនេះគឺជាវិហារអច្ឆរិយៈមួយនៅក្នុងចំណោមប្រាសាទអច្ឆរិយៈទាំង7នៅលើលោក។

អ្នកជំនួញក៏បានព្រួយបារម្ភខ្លាចពួកបណ្តាជនឈប់ថ្វាយតង្វាយដល់វិហារ បន្ទាប់ពីពួកគេបាន ឮការអធិប្បាយរបស់លោកប៉ុលនោះ (កិច្ចការ 19:27)។ មានជាងប្រាក់ម្នាក់ឈ្មោះថាលោកដេមេទ្រាស។ ជាងប្រាក់គឺជាអ្នកធ្វើរបស់របរពីប្រាក់។ លោកដេមេទ្រាសបានធ្វើឱ្យអ្នកជំនួញដទៃនៅក្នុងទីក្រុងខឹងនឹងលោក ប៉ុល។ មិនយូរប៉ុន្មាន មនុស្សមួយហ្វូងធំបានដើរចេញពីផ្សារឆ្ពោះទៅកាន់រោងជំនុំនៅក្នុងទីក្រុងវិញ។ រោងជំនុនេះអានផ្ទុកមនុស្សបាន25000នាក់។ មនុស្សនៅក្នុងរោងជំនុំបានបន្តស្រែកថា «ព្រះ ឌីអាននៃពួកក្រុងអេភេសូរយើង ទ្រង់ធំវិសេស» (កិច្ចការ 19:34) អស់រយៈពេលប្រហែលជា2ម៉ោង។ បន្ទាប់មក ចៅហ្វាយក្រុងបានចូលមកក្នុងរោងជំនុំនោះ។ គាត់បានប្រាប់ឱ្យហ្វូងមនុស្សឈប់ស្រែក ហើយចេញពីនោះទៅ។ បន្ទាប់មក លោកប៉ុលបានជួបជាមួយនឹងអ្នកគ្រីស្ទាន រួចចេញពីទីក្រុងនោះទៅ។

`លោកប៉ុលបានជួបជាមួយនឹងមេដឹកនាំនៃពួកជំនុំអេភេសូរនៅចុងបញ្ចប់នៃការធ្វើដំណើរជាលើកទី3របស់គាត់ ដើម្បីនឹងចែកចាយដំណឹងល្អអំពីព្រះយេស៊ូវ។ តើលោកប៉ុលបាននិយាយអ្វីខ្លះ នៅ ក្នុងការប្រជំុនោះ? សូមអានខគម្ពីរកិច្ចការ 20:17-38 សម្រាប់ចម្លើយ។`

នេះគឺជាអ្វីដែលលោកប៉ុលបានធ្វើនៅក្នុងទីក្រុងអេភេសូរ៖

ឆ្នាំ52ក្រោយគ្រិស្តសករាជ៖ លោកប៉ុលបានចុះទៅមើលទីក្រុងអេភេសូរជាលើកដំបូង (កិច្ចការ 18:18-21)។

ឆ្នាំ53-56ក្រោយគ្រិស្តសករាជ៖ លោកប៉ុលបានត្រឡប់មកកាន់ទីក្រុងអេភេសូរវិញ ថែមទាំង បានធ្វើការអស់រយៈពេល3ឆ្នាំទៀតផង (កិច្ចការ 19:1-20:1)។ គាត់បានសរសេរកណ្ឌគម្ពីរកូរិនថូស ទី1នៅជិតចុងឆ្នាំនៃការស្នាក់នៅរបស់គាត់ (កូរិនថូសទី1 16:5-9)។

ឆ្នាំ57ក្រោយគ្រិស្តសករាជ៖ នៅពេលដែលលោកប៉ុលស្នាក់នៅក្នុងទីក្រុងមីលេតនៅឡើយ នោះ គាត់បានជួបជាមួយនឹងពួកមេដឹកនាំព្រះវិហារពីទីក្រុងអេភេសូរ (កិច្ចការ 10:17-18)។

ឆ្នាំ62ក្រោយគ្រិស្តសករាជ៖ លោកប៉ុលបានសរសេរសំបុត្ររបស់គាត់ទៅកាន់ពួកជំនុំអេភេសូរ។