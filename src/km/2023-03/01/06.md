---
title:  សេចក្តីសន្យាសម្រាប់ការធ្វើដំណើរ
date:  29/06/2023
---

`តើលោកប៉ុលបានប្រកាសប្រធានបទនៃសំបុត្ររបស់គាត់នោះដោយរបៀបណា? សូមអាន ខគម្ពីរអេភេសូរ 1:9-10 សម្រាប់ចម្លើយ។`

តើសារដ៏ធំនៅក្នុងកណ្ឌគម្ពីរអេភេសូរនោះ គឺជាអ្វី? លោកប៉ុលបានសរសេរអំពីផែនការរបស់ ព្រះសម្រាប់ពិភពមួយនេះ ហើយនិងតួនាទីរបស់ពួកជំនុំនៅក្នុងផែនការនេះផងដែរ។ ព្រះបានធ្វើការជា មួយនឹងព្រះយេស៊ូវ ដើម្បីឱ្យផែនការនេះបានកើតឡើង។ ព្រះ «នឹងបំព្រួមគ្រប់ទាំងអស់ក្នុងព្រះគ្រីស្ទ ទាំងរបស់នៅស្ថានសួគ៌ និងរបស់នៅផែនដីផង» (អេភេសូរ 1:10)។ តើព្រះបានគ្រោងបំព្រួមរបស់ទាំង អស់ដោយរបៀបណា? គឺតាមរយៈពួកជំនុំរបស់ទ្រង់នោះឯង។ ពួកជំនុំនឹងក្លាយទៅជាកន្លែងមួយ ដែល ពួកសាសន៍យូដា និងពួកសាសន៍ដទៃអាចចូលរួមជាក្រុមមួយបាន (អេភេសូរ 2:14)។ ព្រះបានបង្គាប់ ឱ្យរាស្ត្ររបស់ទ្រង់ធ្វើការរួមគ្នាជាមួយនឹងទ្រង់។ ពួកខ្មាំងសត្រូវរបស់ព្រះនឹងបានឃើញ ថាពួកជំនុំរបស់ ព្រះកំពុងតែធ្វើការជាមួយនឹងទ្រង់ ដើម្បីឱ្យផែនការរបស់ទ្រង់បានកើតឡើង (អេភេសូរ 3:10)។ តាម វិធីនេះ ពួកខ្មាំងសត្រូវរបស់ព្រះក៏នឹងបានឃើញព្រះប្រាជ្ញាញ្ញាណរបស់ទ្រង់ផងដែរ។

កណ្ឌគម្ពីរអេភេសូរទាំងមូល គឺស្តីអំពីព្រះយេស៊ូវ។ លោកប៉ុលបានសរសើរនូវកិច្ចការដែលព្រះបានធ្វើសម្រាប់យើង ដោយសារតែព្រះយេស៊ូវនេះឯង។ លោកប៉ុលបានអបអរសាទរចំពោះអំណោយ ទានទាំងអស់ដែលព្រះបានប្រទានដល់យើង ដោយសារតែព្រះយេស៊ូវនេះផងដែរ។ លោកប៉ុលបានប្រើ ពាក្យ «នៅក្នុងព្រះគ្រីស្ទ» លើសពី30ដង ហើយពាក្យដទៃៗទៀតនោះ ក៏មានអត្ថន័យស្រដៀងគ្នានឹង នេះផងដែរ។ លោកប៉ុលបានសរសើរតម្កើងព្រះយេស៊ូវនៅគ្រប់ទីកន្លែងនៅក្នុងសំបុត្ររបស់គាត់នេះ។ ខណៈពេលដែលលោកអ្នកអានសំបុត្រនេះ សូមឱ្យលោកអ្នកបានប្រុងប្រយ័ត្នចំពោះពាក្យពេចន៍ដែល លោកប៉ុលបានប្រើ ដើម្បីពិពណ៌នាអំពីព្រះយេស៊ូវនេះ។

លោកប៉ុលចង់ឱ្យពួកជំនុំគ្រីស្ទាននៅក្នុងទីក្រុងអេភេសូរ បានថ្វាយជីវិតទាំងស្រុងរបស់ពួកគេ ដល់ព្រះ។ ម្ល៉ោះហើយ លោកប៉ុលបានប្រាប់ឱ្យពួកគេនឹកចាំ ថាពួកគេគឺជាផ្នែកមួយនៃពួកជំនុំរបស់ព្រះ។ នៅពេលដែលលោកប៉ុលប្រើពាក្យថា «ពួកជំនុំ» នៅក្នុងសំបុត្ររបស់គាត់នោះ តើគាត់ចង់ មានន័យ យ៉ាងដូចម្តេចដែរ? តើពាក្យនេះសំដៅទៅលើសមាជិកនៃពួកជំនុំនៅក្នុង «តំបន់» ឬមួយក៏សំដៅទៅលើ ពួកជំនុំទូទាំងពិភពលោក? ពាក្យថា ពួកជំនុំ ប្រែមកពីពាក្យថា «អេខឃ្លេសៀ (ekklesia)»។ លោក ប៉ុលបានប្រើពាក្យនេះ ដើម្បីសំដៅទៅលើពួកជំនុំទាំងអស់ មិនមែនត្រឹមតែពួកជំនុំនៅក្នុងតំបន់នោះឡើយ។

លោកប៉ុលបានប្រើរូបស័ព្ទជាច្រើន ដើម្បីពិពណ៌នាអំពីពួកជំនុំនេះ។ ខាងក្រោមនេះគឺជាបញ្ជី នៃរូបស័ព្ទទាំង4យ៉ាង៖

1. ពួកជំនុំគឺប្រៀបដូចជារូបកាយនៃមនុស្សម្នាក់ (អេភេសូរ 1:22, 23; អេភេសូរ 2:16; អេភេសូរ 3:6; អេភេសូរ 4:1-16, 25; អេភេសូរ 5:23, 29, 30)។
2. ពួកជំនុំគឺប្រៀបដូចជាព្រះវិហារមួយ (អេភេសូរ 2:19-22)។
3. ពួកជំនុំគឺប្រៀបដូចជាកូនក្រមុំម្នាក់ (អេភេសូរ 5:22-27)។
4. ពួកជំនុំគឺប្រៀបដូចជាកងទ័ពម្នាក់ (អេភេសូរ 6:10-20)។

រូបស័ព្ទនីមួយៗបានបង្ហាញយើងអំពីផែនការរបស់ព្រះសម្រាប់ពួកជំនុំរបស់ទ្រង់។

`តើយើងអាចធ្វើការរួមគ្នាជាមួយនឹងផែនការរបស់ព្រះសម្រាប់ពួកជំនុំរបស់ទ្រង់នោះដោយរបៀបណាទៅ (អេភេសូរ 1:9, 10)?`