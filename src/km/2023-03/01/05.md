---
title:  ការមើលសំបុត្ររបស់លោកប៉ុលឱ្យបានច្បាស់លាស់
date:  28/06/2023
---

`តើលោកប៉ុលបានចាប់ផ្តើម និងបញ្ចប់សំបុត្ររបស់គាត់ដល់អ្នកគ្រីស្ទាននៅក្នុងទីក្រុងអេភេសូរ? តើលោកប៉ុលចង់បានអ្វីជាងគេបំផុតពីពួកជំនុំអេភេសូរនោះ? សូមអានខគម្ពីរអេភេសូរ 1:1, 2 និងអេភេសូរ 6:21-24 សម្រាប់ចម្លើយ។`

នៅក្នុងខគម្ពីរអេភេសូរ 1:1 យើងបានដឹងថាលោកប៉ុលបានសរសេរសំបុត្រទៅកាន់ពួកជំនុំ អេភេសូរ។ ជាថ្មីម្តងទៀត លោកប៉ុលបានសរសេរឈ្មោះគាត់នៅត្រង់កណ្តាលសំបុត្រ។ គាត់បានមាន ប្រសាសន៍ថា «ហេតុនោះបានជាប៉ុលខ្ញុំ ជាសិស្សរបស់ព្រះយេស៊ូវគ្រីស្ទ ដែលខ្ញុំជាប់គុកនេះ ដើម្បីជាប្រយោជន៍ដល់អ្នករាល់គ្នា ជាពួកសាសន៍ដទៃ» (អេភេសូរ 3:1)។ បន្ទាប់មក លោកប៉ុលបានពិពណ៌នា អំពីកិច្ចការរបស់គាត់នៅក្នុងនាមជាគ្រូបង្រៀន និងនៅក្នុងនាមជាអ្នកដឹកនាំព្រះវិហារ (អេភេសូរ 3:1-13)។ នៅជិតសេចក្តីបញ្ចប់នៃសំបុត្រនេះ លោកប៉ុលបានបញ្ចប់សំបុត្ររបស់គាត់ជាមួយនឹងពាក្យផ្តែផ្តាំ មួយចំនួន (អេភេសូរ 6:21, 22)។ អ្នកប្រាជ្ញខាងឯព្រះគម្ពីរមួយចំនួន មិនជឿថាលោកប៉ុលបានសរសេរ សំបុត្រទៅកាន់ពួកជំនុំអេភេសូរនោះឡើយ។ ប៉ុន្តែ សំបុត្រនេះបានបង្ហាញថាលោកប៉ុលគឺជាអ្នកសរសេរ។ ក៏មានអ្នកគ្រីស្ទានភាគច្រើនបានជឿថាលោកប៉ុលបានសរសេរកណ្ឌគម្ពីរអេភេសូរនេះផងដែរ។

`លោកប៉ុលបានព្រួយបារម្ភអំពីពួកជំនុំអេភេសូរ ខណៈពេលដែលគាត់ជាប់នៅក្នុងទីឃុំឃាំង នៅឡើយ។ តើហេតុអ្វីបានជាលោកប៉ុលព្រួយបារម្ភអំពីពួកគេយ៉ាងដូច្នេះ? សូមអានខគម្ពីរអេភេសូរ 3:13 សម្រាប់ចម្លើយ។`

អ្នកប្រាជ្ញខាងឯព្រះគម្ពីរបានជឿថាលោកប៉ុលបានសរសេរកណ្ឌគម្ពីរអេភេសូរ នៅពេលដែល គាត់សរសេរសំបុត្ររបស់គាត់ដទៃទៀតពីក្នុងទីឃុំឃាំងនោះ។ សំបុត្រទាំងនេះរាប់បញ្ជូលទាំងកណ្ឌគម្ពីរ កូឡូស (សូមអានខគម្ពីរកូឡូស 4:7, 8) និងកណ្ឌគម្ពីរភីលីម៉ូនផងដែរ។ លោកប៉ុលអាចនឹងសរសេរសំបុត្រមួយទៅកាន់ពួកជំនុំអេភេសូរ ខណៈពេលដែលគាត់ជាប់នៅក្នុងទីឃុំឃាំងរបស់នគររ៉ូមនៅឡើយ ប្រហែលជា62ឆ្នាំក្រោយគ្រិស្តសករាជ។

លោកប៉ុលមិនបានប្រាប់យើងពិស្តារ អំពីប្រជាជនអេភេសូរនោះទេ។ នេះគឺដោយសារតែលោក ប៉ុលបានចំណាយពេលវេលារបស់គាត់ បកស្រាយសាររបស់គាត់នោះឯង។ ប្រធានបទនៅក្នុងសាររបស់ លោកប៉ុលគឺជាប្រធានបទធំៗ និងសំខាន់ៗជាទីបំផុត។ ចំណុចទី1 លោកប៉ុលបានពិពណ៌អំពីការសម្រេច របស់ព្រះ មុនពេលដែលទ្រង់បានបង្កើតផែនដីនេះ (អេភេសូរ 1:4)។ បន្ទាប់មក លោកប៉ុលបានពិពណ៌នា អំពីអំណោយទាននៃសេចក្តីមេត្តាដែលព្រះបានផ្តល់ឱ្យយើង។ លោកប៉ុលបានប្រើប្រយោគវែងៗ ហើយ និងរូបស័ព្ទជាច្រើននៅក្នុងសំណេររបស់គាត់។ លោកប៉ុលក៏បានប្រើពាក្យពិសេសម្តងហើយម្តងទៀត ផងដែរ។ លោកប៉ុលក៏បានប្រើវិធីសរសេរដដែលនេះនៅក្នុងខដទៃទៀតនៅក្នុងព្រះគម្ពីរផងដែរ។ ខគម្ពីរ រ៉ូម 8:31-39 គឺជាឧទាហរណ៍មួយ។ ប៉ុន្តែ យើងបានឃើញគំរូដ៏ល្អបំផុតពីការសរសេរបែបនេះនៅក្នុង កណ្គគម្ពីរអេភេសូរ។ កណ្ឌគម្ពីរអេភេសូរក៏មានការសរសើរតម្កើង ការអធិស្ឋាន និងការថ្វាយបង្គំជាច្រើន ផងដែរ (អេភេសូរ 1:3-14; អេភេសូរ 1:15-23; អេភេសូរ 3:14-21)។ កណ្ឌគម្ពីរអេភេសូរក៏មាន សេចក្តីអធិប្បាយរបស់លោកប៉ុល ស្តីអំពីសារៈសំខាន់នៃសេចក្តីពិតផងដែរ (អេភេសូរ 4:1-16; អេភេសូរ 5:21-33; អេភេសូរ 6:10-20)។