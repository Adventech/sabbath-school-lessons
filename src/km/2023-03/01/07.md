---
title:  ការសិក្សាបន្ថែម
date:  30/06/2023
---

សូមពិនិត្យមើលការសិក្សានៅថ្ងៃអាទិត្យ អំពីរឿងនៅក្នុងខគម្ពីរកិច្ចការ 19:13-20 ឡើងវិញឮម្តងទៀត។ រឿងនេះគឺស្តីអំពីបុរស7នាក់ ដែលបានយកឈ្មោះរបស់ព្រះយេស៊ូវ និងលោកប៉ុលទៅបណ្តេញអារក្សចេញពីមនុស្ស។ នៅពេលដែលពួកបណ្តាជននៅក្នុងទីក្រុងអេភេសូរបានអំពីហេតុការណ៍ដែលបានកើតឡើងនោះ ពួកគេបានជឿថាព្រះនាមរបស់ព្រះយេស៊ូវគឺមានអំណាចជាទីបំផុត។ បន្ទាប់មក អ្នកគ្រីស្ទានថ្មីៗមួយចំនួនបានបោះគម្ពីរវេទមន្តដ៏មានតម្លៃរបស់ពួកគេចូលទៅក្នុង ភ្លើង។ សូមអរគុណដល់ការរកឃើញថ្មីមួយ ដោយឥឡូវនេះ យើងបានមានគោលគំនិតល្អមួយ អំពីអ្វី ដែលមាននៅក្នុងសៀវភៅទាំងនោះ។ អ្នកវិទ្យាសាស្ត្របានរកឃើញបំណែកក្រដាសចំនួន250សន្លឹក ដែលបានមកពីសម័យគម្ពីរសញ្ញាថ្មីមក។ បំបែកនៃក្រដាសទាំងនេះមានប្រភពចេញមកពីគម្ពីរវេទមន្ត និងបណ្តាសា។ យើងបានជឿថាព័ត៌មាននេះគឺស្រដៀងគ្នាទៅនឹងព័ត៌មាននៅក្នុងគម្ពីរវេទមន្តរបស់ទីក្រុង អេភេសូរ ដែលអ្នកគ្រីស្ទានបានបោះទៅក្នុងភ្លើងនោះដែរ។ គម្ពីរវេទមន្តទាំងនេះបានប្រាប់មនុស្សអំពីរបៀបបញ្ចុះបញ្ចូលព្រះ ទេពធីតា ហើយនិងអំណាចនៃវិញ្ញាណឱ្យធ្វើនូវអ្វីដែលពួកគេបានទូលសូមនោះ។

លោកលូកាបានប្រាប់យើងថាអ្នកនៅក្នុងទីក្រុងអេភេសូរបានដុតគម្ពីរតម្លៃ50000នៃកាក់ប្រាក់។ ចំនួននៃប្រាក់នេះគឺស្មើទៅនឹងការជួលកម្មករម្នាក់ឱ្យធ្វើការ50000ថ្ងៃ ឬ136ឆ្នាំយ៉ាង ដូច្នេះ ដែរ។ តើប្រាក់នេះស្មើនឹងប៉ុន្មានដុល្លារដែរ នៅសព្វថ្ងៃនេះ? យើងអាចនិយាយបានថា អ្នកឯកទេស ម្នាក់នៅក្នុងសម័យរបស់យើងនេះ អាចនឹករកបាន80ដុល្លារនៅក្នុងមួយថ្ងៃ។ ដូច្នេះ ប្រាក់ទាំង50000 កាក់ពីសម័យព្រះគម្ពីរនោះ នៅសព្វថ្ងៃនេះ មានតម្លៃស្មើនឹង4លានដុល្លារ។ តម្លៃដ៏ថ្លៃនៃគម្ពីរវេទមន្តទាំង នេះបានបង្ហាញយើងថាគម្ពីរទាំងនេះមានសារៈសំខាន់ខ្លាំង ចំពោះមនុស្សនៅក្នុងសម័យរបស់លោកប៉ុល។

រឿងនេះបានជួយឱ្យយើងមើលឃើញនូវហេតុផលមួយ ដែលនាំឱ្យលោកប៉ុលសរសេរកណ្ឌគម្ពីរអេភេសូរនេះឡើង។ ពួកគេត្រូវតែដឹងថា «ពួកគេត្រូវធ្វើអ្វីខ្លះ អំពីការវាយប្រហារពីអារក្សទាស់នឹង ពួកគេនោះ»។ ដកស្រង់ពី Clinton E. Arnold, Power and Magic: The Concept of Power in Ephesians (Grand Rapid, MI: Baker Books, 1992), page 165, adapted។ លោកប៉ុលបានផ្តល់ ចម្លើយរបស់គាត់ដល់អ្នកគ្រីស្ទានថ្មីៗនៅក្នុងទីក្រុងអេភេសូរ។ ចម្លើយរបស់គាត់នោះ គឺជាសំបុត្រទៅកាន់ពួកជំនុំអេភេសូរនេះឯង។ សំបុត្រនេះបានបង្ហាញយើងអំពីព្រះយេស៊ូវ។ ព្រះយេស៊ូវមានអំណាច លើសជាងអ្វីៗទាំងអស់ (អេភេសូរ 1:20-23)។ ព្រះយេស៊ូវបានប្រទានអំណាចដល់អស់អ្នកណា ដែល បានជឿដល់ទ្រង់ (អេភេសូរ 2:15-19; អេភេសូរ 3:14-21; អេភេសូរ 6:10-20)។

**សំណួរពិភាក្សា**

`1. តើនៅសព្វថ្ងៃនេះ មានអំណាច ឬមេដឹកនាំណាខ្លះ ដែលបានគ្រប់គ្រងជីវិតរបស់យើងនោះ? តើអំណាច ទាំងនេះមានឥទ្ធិពលយ៉ាងដូចម្តេចដែរ? តើអំណាច ឬមេដឹកនាំទាំងនេះ បានព្យាយាមនាំមនុស្សឱ្យលើក តម្កើង និងគោរពពួកគេលើសជាងព្រះយេស៊ូវនោះដោយរបៀបណាដែរ?`

`2. សូមពិនិត្យមើលពាក្យ «សេចក្តីសង្ឃឹម» ដែលលោកប៉ុលបានប្រើនៅក្នុងខគម្ពីរអេភេសូរ 1:18; អេភេសូរ 2:12 និងអេភេសូរ 4:4។ តើហេតុអ្វីបានជាលោកប៉ុលជឿថាសេចក្តីសង្ឃឹមសម្រាប់ពេលអនាគតមានពិតយ៉ាងដូច្នេះ?`

`3. សូមអានខគម្ពីរអេភេសូរ 3:13, 14; អេភេសូរ 1:21; អេភេសូរ 2:7; អេភេសូរ 4:30; អេភេសូរ 5:5។ តើនៅក្នុងខទាំងនេះ លោកប៉ុលបានមានប្រសាសន៍ អំពីក្តីសង្ឃឹមនៃការយាងត្រឡប់មកវិញនៅ ពេលអនាគតនោះយ៉ាងដូចម្តេចដែរ? តើក្តីសង្ឃឹមនេះមានអត្ថន័យយ៉ាងណា សម្រាប់យើងនៅពេល បច្ចុប្បន្ននេះ?`