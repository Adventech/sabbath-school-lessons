---
title:  ត្រូវចេះស្រឡាញ់
date:  17/08/2023
---

`ព្រះយេស៊ូវជិតយាងមកវិញហើយ។ តើយើងគួរតែឈប់ធ្វើអ្វីខ្លះ ដើម្បីឱ្យយើងអាចត្រៀមខ្លួន ជាស្រេច។ តើយើងត្រូវការលះបង់អារម្មណ៍ និងឥរិយាបថអ្វីខ្លះ? តើយើងត្រូវតែឈប់និយាយពាក្យសម្តី អ្វីខ្លះ? ទន្ទឹមគ្នានេះ តើយើងគួរតែមានអារម្មណ៍ និងឥរិយាបថអ្វីខ្លះ? សូមអានខគម្ពីរអេភេសូរ 4:31, 32 សម្រាប់ចម្លើយ។`

នៅក្នុងខគម្ពីរអេភេសូរ 4:17-32 លោកប៉ុលបានប្រាប់យើងអំពីចំណុច6យ៉ាងដែលយើង មិនត្រូវធ្វើ (សូមអានខគម្ពីរអេភេសូរ 4:31)។ លោកប៉ុលក៏បានបង្គាប់ឱ្យយើងចេះស្រឡាញ់ និងចេះ អត់ឱនទោសផងដែរ (អេភេសូរ 4:32)។ បន្ទាប់មក លោកប៉ុលបានប្រាប់យើងអំពីហេតុផលដែលយើង ត្រូវតែអត់ឱនទោស។ យើងត្រូវតែអត់ឱនទោសឱ្យគ្នាទៅវិញទៅមក ដោយសារតែព្រះបានលើកលែង ទោសឱ្យយើង។ ព្រះបានលើកលែងទោសឱ្យយើង ដោយសារតែអ្វីៗគ្រប់យ៉ាងដែលព្រះយេស៊ូវបានធ្វើ សម្រាប់យើង (អេភេសូរ 4:32)។ ព្រះបានមានបន្ទូលតាមរយៈលោកប៉ុលថា «ចូរខំដកគ្រប់ទាំងសេចក្តី ជូរល្វីង ក្តៅក្រហាយ កំហឹង ឡូឡា ជេរប្រមាថ និងគ្រប់ទាំងសេចក្តីអាក្រក់ ចេញពីពួកអ្នករាល់គ្នាទៅ» (អេភេសូរ 4:31)។

សូមក្រឡេកមើលបញ្ជីរបស់លោកប៉ុលម្តងទៀត នៅក្នុងខគម្ពីរអេភេសូរ 4:17-32។ តើលោកអ្នកបានឃើញរបៀបដែលអារម្មណ៍ខឹងរបស់យើងបានធ្វើឱ្យយើងនិយាយពាក្យគ្រោតគ្រាតដែរឬទេ? លោកប៉ុលចង់ឱ្យយើងឈប់យកពាក្យរបស់យើងមកធ្វើជាអាវុធតទៅទៀត។ អ្នកគ្រីស្ទានត្រូវតែ លះបង់អារម្មណ៍មិនល្អ ដែលបង្កឱ្យមានពាក្យគ្រោគគ្រាតចេញពីចិត្តរបស់ពួកគេ។ នៅពេលនោះ សហគមន៍ នៃអ្នកគ្រីស្ទាននឹងបានលូតលាស់ឡើង។ ក៏មានសេចក្តីសុខសាន្ត និងសេចក្តីសញ្ញានៅក្នុងពួកជំនុំផងដែរ (សូមប្រៀបធៀបខគម្ពីរអេភេសូរ 4:1-16)។

សូមចងចាំថាយើងមិនបានកម្ចាត់ពាក្យសម្តីគ្រោគគ្រាត និងអារម្មណ៍ទាំងឡាយ ដោយការ បន្លប់ខ្លួននោះឡើយ។ យើងត្រូវតែអនុញ្ញាតឱ្យព្រះដកហូតកំហឹង និងពាក្យសម្តីគ្រោកគ្រៀតរបស់យើង ចេញ។ បន្ទាប់មក យើងត្រូវតែអនុញ្ញាតឱ្យព្រះយេស៊ូវបំពេញចិត្តរបស់យើងជាមួយនឹងអារម្មណ៍នៃសេចក្តី ស្រឡាញ់។ យើងត្រូវតែសូមឱ្យទ្រង់ជួយឱ្យយើងនិយាយត្រឹមតែពាក្យសម្តីល្អៗបានហើយ។ យើងមិនត្រូវអនុញ្ញាតឱ្យកំហឹងគ្រប់គ្រងពាក្យសម្តី ឬទង្វើរបស់យើងនោះទេ។ យើងត្រូវតែអនុញ្ញាតឱ្យសេចក្តី ស្រឡាញ់ និងការលើកលែងទោសរបស់ព្រះ បានផ្លាស់ប្តូរចិត្ត និងអារម្មណ៍របស់យើងវិញ។ ព្រះបាន ប្រទាននូវការលើកលែងទោសរបស់ទ្រង់ដល់យើង ដោយសារតែព្រះយេស៊ូវ (អេភេសូរ 4:32)។ ដូច្នេះ ការលើកលែងទោសដែលព្រះបានប្រទានឱ្យយើងនោះ គឺជាហេតុផលមួយដែលយើងត្រូវតែអត់ឱនទោស ឱ្យគ្នាទៅវិញទៅមក (សូមប្រៀបធៀបខគម្ពីរកូឡូស 3:13; ម៉ាថាយ 6:12, 14, 15)។

`សូមគិតអំពីពាក្យសម្តីរបស់លោកអ្នក ព្រមទាំងគិតអំពីរបៀបដែលពាក្យសម្តីទាំងនោះបានធ្វើ ឱ្យអ្នកដទៃមានអារម្មណ៍បែបណាផងដែរ។ តើលោកអ្នកអាចនិយាយអ្វីខ្លះ ដើម្បីជួយឱ្យអ្នកដទៃមានសេចក្តី សង្ឃឹមនោះ? តើពាក្យសម្តីរបស់លោកអ្នកបានជួយឱ្យអ្នកដទៃមានកម្លាំងចិត្តដែរឬទេ? តើពាក្យសម្តីរបស់ លោកអ្នកបានជួយឱ្យពួកគេមានស្មារតីរឹងមាំនៅក្នុងសេចក្តីជំនឿរបស់ពួកគេទៅលើព្រះនោះដែរឬទេ?`