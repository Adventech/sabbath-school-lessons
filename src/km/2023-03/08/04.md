---
title:  ព្រះយេស៊ូវ និងពាក្យសម្តីរបស់យើង
date:  15/08/2023
---

`តើលោកប៉ុលបានផ្តល់ដំបូន្មានយ៉ាងដូចម្តេច អំពីពាក្យសម្តីដែលយើងបាននិយាយទៅនោះ។ សូមអានខគម្ពីរអេភេសូរ 4:25-29 សម្រាប់ចម្លើយ។ តើក្បួនច្បាប់របស់លោកប៉ុលមួយណា ដែលបាន ប្រាប់ថាពាក្យសម្តីរបស់យើងមានសារៈសំខាន់បំផុតដល់លោកអ្នកនៅពេលឥឡូវនេះនោះ?`

ដំបូន្មានដែលលោកប៉ុលបានផ្តល់ឱ្យអ្នកគ្រីស្ទាននោះ បានបង្រៀនពួកគេអំពីអ្វីដែលត្រូវនិយាយ និងអំពីរបៀបដែលត្រូវនិយាយពាក្យទាំងនោះ។ អ្នកគ្រីស្ទានត្រូវតែប្រកាសសេចក្តីពិត។ មានន័យថា ពួកគេមិនត្រូវកុហកនោះឡើយ។ ពួកគេក៏ត្រូវតែចែកចាយសេចក្តីពិតនៃព្រះគម្ពីរផងដែរ។ តើចំណុចនេះ មានន័យថាអ្នកគ្រីស្ទានអាចមានចរិកអាក្រក់បាន ឱ្យតែពួកគេស្មោះត្រង់ចំពោះព្រះទៅបានហើយ ឬយ៉ាង ណា? ទេ មិនមែនដូច្នោះឡើយ។ យើងក៏ត្រូវតែចេះស្រឡាញ់អ្នកដទៃផងដែរ។ លោកប៉ុលបានប្រាប់យើងថាពាក្យសម្តីគួរតែនាំសេចក្តីសុខសាន្តមកក្នុងពួកជំនុំ (សូមអានខគម្ពីរសាការី 8:16)។

នៅក្នុងខគម្ពីរអេភេសូរ 4:31 លោកប៉ុលបានមានប្រសាសន៍ថាយើងមិនគួរនិយាយសម្តីអាក្រក់ទៅកាន់អ្នកដទៃ នៅពេលដែលយើងខឹងនោះឡើយ។ ដូច្នេះ នៅក្នុងខគម្ពីរអេភេសូរ 4:26 ព្រះ មិនបានអនុញ្ញាតឱ្យយើងខឹងពួកជំនុំនោះឡើយ។ មែនហើយ លោកប៉ុលក៏បានដឹងផងដែរ ថានៅពេល ខ្លះ យើងមានអារម្មណ៍ខឹងអំពីរឿងអ្វីមួយ។ ប៉ុន្តែ យើងត្រូវតែប្រុងប្រយ័ត្នចំពោះពាក្យសម្តីរបស់យើង។ យើងមិនត្រូវអនុញ្ញាតឱ្យកំហឹងដែលមាននោះ ក្លាយទៅជាពាក្យគ្រោកគ្រៀតដែលធ្វើឱ្យអ្នកដទៃឈឺចាប់ នោះឡើយ។

លុះដល់ពាក់កណ្តាលនៃដំបូន្មានរបស់គាត់ អំពីពាក្យសម្តីដែលយើងត្រូវនិយាយនោះ លោក ប៉ុលបានប្តូរប្រធានបទរបស់គាត់ទៅជាការលួចវិញ។ លោកប៉ុលបានមានប្រសាសន៍ថា «អ្នកណាដែល ធ្លាប់លួច ត្រូវឈប់លួចទៅ ស៊ូឲ្យអ្នកនោះទ្រាំនឿយហត់ជាជាង ទាំងធ្វើការល្អដោយដៃខ្លួនវិញ ដើម្បីឲ្យ មានអ្វីនឹងចែកដល់អ្នកណាដែលត្រូវការផង» (អេភេសូរ 4:28; សូមអានខគម្ពីរកូរិនថូសទី1 4:12 និងថែស្សាឡូនីចទី1 4:11 ផងដែរ)។ តើហេតុអ្វីបានជាលោកប៉ុលរាប់បញ្ចូលនូវការទូន្មានអំពីចោរយ៉ាងដូច្នេះ? លោកប៉ុលប្រហែលជាចង់ឱ្យយើងយល់អំពីទំនាក់ទំនងរវាងការលួច និងការនិយាយកុហក។ យើងបានឃើញទំនាក់ទំនងនេះនៅក្នុងសាច់រឿងរបស់លោកអាន្ន៉ានាស ហើយនិងនាងសាភីរ៉ា (កិច្ចការ 5:1-11)។ ជំនឿដែលលោកប៉ុលបានមាននៅក្នុងព្រះយេស៊ូវនោះ គឺរឹងមាំមែនទែន រហូតដល់គាត់បាន ជឿថាព្រះអាចនឹងផ្លាស់ប្តូរចិត្តអាត្មានិយមទៅជាចិត្តសន្តោសប្រណីវិញ។ គឺថា ព្រះអាចកែប្រែពួកចោរ ឱ្យក្លាយទៅជាអ្នកឱ្យវិញបាន។

បន្ទាប់មក លោកប៉ុលបានមានប្រសាសន៍ថា «មិនត្រូវឲ្យមានពាក្យអាក្រក់ណាមួយ ចេញពីមាត់អ្នករាល់គ្នាឡើយ ចូរបញ្ចេញតែពាក្យណាដែលល្អៗ សម្រាប់នឹងស្អាងចិត្តតាមត្រូវការ ដើម្បីឲ្យបាន ផ្តល់ព្រះគុណដល់អស់អ្នកដែលស្តាប់» (អេភេសូរ 4:29)។ លោកប៉ុលចង់ឱ្យយើងធ្វើលើសពីការឈប់ និយាយពាក្យសម្តីអាក្រក់ទៅទៀត។ លោកប៉ុលចង់ឱ្យយើងយកពាក្យសម្តីល្អៗមកជំនួសពាក្យសម្តីអាក្រក់ៗ វិញ។ ពាក្យសម្តីរបស់យើងត្រូវតែមានចំណុច3យ៉ាង៖ (1) ពាក្យសម្តីរបស់យើងត្រូវតែជួយឱ្យអ្នកដទៃ មានកម្លាំងចិត្ត និងមានអារម្មណ៍ល្អប្រសើរ។ (2) យើងត្រូវតែនិយាយនូវអ្វីដែលមនុស្សត្រូវឮ មិនមែននិយាយអ្វីដែលពួកគេចង់ឮនោះទេ។ (3) ហើយពាក្យសម្តីរបស់យើងក៏ត្រូវតែស្ថាបនាជីវិតរបស់អ្នកដទៃ ផងដែរ។