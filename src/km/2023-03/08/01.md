---
title:  ព្រះយេស៊ូវបានផ្លាស់ប្តូរជីវិត និងពាក្យសម្តីរបស់យើង
date:  12/08/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 4:17-32; អេភេសូរ 4:20-24; អេភេសូរ 4:25-29; អេភេសូរ 4:30។

> <p>ខចងចាំ</p>
> «ថាខាងឯកិរិយាប្រព្រឹត្តកាលពីដើម នោះត្រូវឲ្យអ្នករាល់គ្នាបានដោះមនុស្សចាស់ ដែលតែងតែខូចទៅ តាមសេចក្តីប៉ងប្រាថ្នារបស់សេចក្តីឆបោកចោលចេញ ហើយឲ្យគំនិតក្នុងចិត្តបានកែ ប្រែជាថ្មីឡើង ព្រមទាំងប្រដាប់ខ្លួន ដោយមនុស្សថ្មីវិញ ដែលកើតមកក្នុងសេចក្តីសុចរិត ហើយក្នុងសេចក្តីបរិសុទ្ធរបស់ផងសេចក្តីពិត តាមភាពព្រះ» (អេភេសូរ 4:22-24)។

លោកចូសេ អេណូតូនីយ៉ូ (Jose Anotonio) គឺជាមនុស្សគ្មានផ្ទះសំបែង។ គាត់បានរស់នៅ តាមដងផ្លូវនៅក្នុងទីក្រុងផាល់ម៉ា (Palma) នៃប្រទេសអេស្ប៉ាញអស់រយៈពេលជាច្រើនឆ្នាំ។ លោក ចូសមានសក់វែងពណ៌ប្រផេះជាមួយនឹងពុកមាត់ស្រមាម។ ដូច្នេះហើយ បានជាគាត់មើលទៅចាស់ ជាងអាយុ57ឆ្នាំរបស់គាត់។ នៅពេលនោះ មានស្ត្រីម្ចាស់ហាងកាត់សក់ម្នាក់ បានឃើញលោកចូសេ នៅលើដងផ្លូវ។ ស្ត្រីម្នាក់នោះមានឈ្មោះថាសាល់វ៉ា (Salva)។ សាល់វ៉ាបានផ្តល់នូវការកាត់សក់ និង តម្រឹមពុកមាត់ឱ្យគាត់ ដោយមិនគិតថ្លៃ។

លោកចូសេបានយល់ព្រមឱ្យនាងសាល់វ៉ាជួយដល់គាត់។ លោកចូសេបានអង្គុយនៅលើ កៅអ៊ីមួយ នៅក្នុងហាងដ៏ស្រស់ស្អាតរបស់នាងសាល់វ៉ា។ កូនជាងរបស់នាងសាល់វ៉ាបានកាត់ និងលាប ថ្នាំសក់ឱ្យគាត់។ បន្ទាប់មក ពួកគេបានតម្រឹមពុកមាត់របស់គាត់។ បន្ទាប់មកទៀត លោកចូសេបានទទួលសំលៀកបំពាក់មួយថ្មីមួយឈុត។ លោកចូសេបានអង្គុយនៅមុខកញ្ចក់មួយ បន្ទាប់ពីកាត់សក់ រួច។ នៅពេលដែលគាត់បានឃើញខ្លួនគាត់យ៉ាងដូច្នោះ គាត់បានស្រក់ទឹកភ្នែក។ គាត់បានសួរខ្លួនឯង ថា «តើនេះជាខ្ញុំមែនទេ? មើលទៅដូចជាខុសប្លែកពីមុនខ្លាំងណាស់។ ក្រោយមកទៀត លោកចូសេ បានបន្ថែមទៀតថា «គ្មានអ្នកណាចំណាំខ្ញុំបានឡើយ ពីព្រោះអ្នកនាងសាល់ម៉ា និងកូនជាងរបស់គាត់ មិនត្រឹមតែបានផ្លាស់ប្តូររូបសម្បត្តិរបស់ខ្ញុំនោះឡើយ ពួកគេថែមទាំងផ្លាស់ប្តូរជីវិតរបស់ខ្ញុំទៀតផង»។

នៅក្នុងខគម្ពីរអេភេសូរ 4:17-32 លោកប៉ុលបានមានប្រសាសន៍ថាព្រះយេស៊ូវគឺជាផ្នែក ទាំងអស់នៅក្នុងជីវិតរបស់យើង។ នៅក្នុងនាមជាអ្នកគ្រីស្ទាន យើងបានក្លាយជាមនុស្សថ្មីម្នាក់។ ប៉ុន្តែ ព្រះយេស៊ូវបានធ្វើលើសពីការផ្លាស់ប្តូររូបសម្បត្តិរបស់យើងទៅទៀត ដោយទ្រង់បានឱ្យ «គំនិតក្នុងចិត្ត [របស់យើង] បានកែប្រែជាថ្មីឡើង» (អេភេសូរ 4:23)។ ព្រះយេស៊ូវបានផ្លាស់ប្តូរទង្វើរបស់យើង។ ហើយទ្រង់ក៏បានធ្វើឱ្យយើងបរិសុទ្ធផងដែរ។