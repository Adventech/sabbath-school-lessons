---
title:  ព្រះវិញ្ញាណបរិសុទ្ធនៅក្នុងជីវិតរបស់អ្នកគ្រីស្ទាន
date:  16/08/2023
---

`យើងបានឃើញកាលពីម្សិលមិញរួចមកហើយ ថាលោកប៉ុលបានដាស់តឿនអ្នកគ្រីស្ទានឱ្យមានការប្រុងប្រយ័ត្ន ចំពោះអ្វីដែលពួកគេត្រូវនិយាយ និងអំពីរបៀបដែលពួកគេគួរប្រើពាក្យទាំងនោះ។ តើព្រះបានមានបន្ទូលតាមរយៈលោកប៉ុលអំពីព្រះវិញ្ញាណបរិសុទ្ធនោះយ៉ាងដូចម្តេចដែរ នៅក្នុងសាររបស់ ទ្រង់នោះ? សូមអានខគម្ពីរអេភេសូរ 4:30 សម្រាប់ចម្លើយ។`

ទន្ទឹមគ្នានេះ លោកប៉ុលក៏បានផ្តល់ឱ្យយើងនូវការដាស់តឿន និងសេចក្តីសន្យាផងដែរ។ អំពើ បាបទាស់នឹងគ្នាទៅវិញទៅមកនៅក្នុងពួកជំនុំរបស់យើងនោះ មិនមែនជារឿងតូចនៅក្នុងព្រះនេត្ររបស់ ព្រះនោះឡើយ។ ព្រះបានប្រទានឱ្យយើងនូវអំណោយទាននៃការនិយាយសេចក្តីពិត។ នៅពេលដែលយើងនិយាយសម្តីអាក្រក់មកកាន់គ្នាទៅវិញទៅមកនៅក្នុងពួកជំនុំនោះ មានន័យថា យើងបានធ្វើបាបព្រះវិញ្ញាណបរិសុទ្ធហើយ (អេភេសូរ 4:25-27, 29, 31, 32)។ ការដាស់តឿនរបស់លោកប៉ុល នៅក្នុងខទាំងនេះស្រដៀងគ្នាទៅនឹងការដាស់តឿនរបស់លោកអេសាយនៅក្នុងខគម្ពីរអេសាយ 63:10។ លោកអេសាយបានដាស់តឿនថា «តែគេបានបះបោរ ហើយបានបញ្ឈឺព្រះហឫទ័យនៃព្រះវិញ្ញាណ បរិសុទ្ធរបស់ទ្រង់ ហេតុនោះបានជាទ្រង់បានត្រឡប់ជាខ្មាំងសត្រូវនឹងគេវិញ ហើយអង្គទ្រង់ក៏តបតនឹងគេដែរ» (អេសាយ 63:10)។

លោកប៉ុលបានប្រាប់អ្នកគ្រីស្ទានថាព្រះវិញ្ញាណបរិសុទ្ធបានដៅពួកគេជាមួយនឹងទីសំគាល់ដ៏ពិសេសមួយ។ ទីសំគាល់នេះបានបង្ហាញថាពួកគេគឺជាកម្មសិទ្ធរបស់ព្រះ (អេភេសូរ 1:13, 14)។ ទីសំគាល់នេះក៏ជាភ័ស្តុតាងបង្ហាញថាព្រះវិញ្ញាណបរិសុទ្ធនឹងការពារអ្នកគ្រីស្ទាន រហូតដល់ពេលដែល ព្រះនឹងរំដោះពួកគេ នៅពេលដែលព្រះយេស៊ូវយាងមកជាលើកទី2 (អេភេសូរ 4:30)។ ដូច្នេះ យើងត្រូវតែគោរពព្រះវិញ្ញាណបរិសុទ្ធ។ នៅពេលដែលយើងនិយាយអាក្រក់អំពីគ្នាទៅវិញទៅមកនោះ មានន័យថាយើងបានធ្វើឱ្យពាក្យសម្តីរបស់យើងក្លាយទៅជាអាវុធហើយ។ ដ្បិតយើងបានបង្ហាញថាយើងមិន បានគោរពព្រះវិញ្ញាណបរិសុទ្ធនោះឡើយ ដោយយើងបានធ្វើឱ្យព្រះវិញ្ញាណបរិសុទ្ធខកព្រះទ័យវិញ។

លោកប៉ុលចង់ឱ្យយើងយល់សេចក្តីពិតមួយទៀតនៅក្នុងព្រះគម្ពីរ ដែលស្តីអំពីព្រះវិញ្ញាណ បរិសុទ្ធ។ ព្រះវិញ្ញាណគឺជាតួអង្គមួយ។ ព្រះវិញ្ញាណក៏មានអារម្មណ៍ផងដែរ។ ហេតុដូច្នេះហើយ បានជា ព្រះវិញ្ញាណមានអារម្មណ៍ខកព្រះទ័យ នៅពេលដែលយើងនិយាយពាក្យសម្តីអាក្រក់មកកាន់គ្នាទៅវិញ ទៅមកនោះ។ (សូមអានបន្ថែមទៀតនៅក្នុងខគម្ពីររ៉ូម 8:16, 26, 27; កូរិនថូសទី1 2:10, 13; កូរិនថូសទី1 12:11; កាឡាទី 5:17, 18 អំពីឥរិយាបថរបស់ព្រះវិញ្ញាណនៅក្នុងនាមជាតួអង្គម្នាក់។ យើងត្រូវតែប្រុងប្រយ័ត្ន នៅពេលដែលយើងនិយាយអំពីត្រៃសរណគមន៍របស់ព្រះនោះ។ ត្រៃសរណគមន៍ របស់ព្រះគឺជាអាថ៌កំបាំងមួយ។ ព្រះវិញ្ញាណគឺជាតួអង្គជាមួយនឹងព្រះវរបិតា ឬអាចនិយាយបានថាមាន គំនិតដូចជាទ្រង់។ ទន្ទឹមគ្នានេះ ព្រះវិញ្ញាណក៏ជាតួអង្គមួយដាច់ដោយឡែកពីព្រះវរបិតា និងពីព្រះរាជ- បុត្រាផងដែរ។ «ព្រះវិញ្ញាណមានគំនិតរបស់ទ្រង់ផ្ទាល់។ ហើយព្រះវិញ្ញាណក៏ធ្វើការសម្រេច ដោយអង្គ ទ្រង់ផងដែរ។ យើងអាចធ្វើឱ្យព្រះវិញ្ញាណខកព្រះទ័យបាន នៅពេលដែលយើងធ្វើទង្វើអាក្រក់ និងនិយាយ ពាក្យសម្តីអាក្រក់នោះ។ មានតែមនុស្សប៉ុណ្ណោះដែលចេះមានអារម្មណ៍ខកចិត្ត ឬឈឺចាប់នោះ។ ទន្ទឹមគ្នា នេះ ព្រះវិញ្ញាណក៏មិនមានលក្ខណៈខុសពីយើងដែរ។ នៅពេលដែលយើងនិយាយថាព្រះវិញ្ញាណគឺជាតួអង្គម្នាក់នោះ មានន័យថាយើងកំពុងតែប្រើពាក្យពេចន៍របស់មនុស្សលោក ដើម្បីព្យាយាមយល់អំពីព្រះ ហើយ។ គ្មានមនុស្សលោកណាដូចជាព្រះវិញ្ញាណបរិសុទ្ធនោះឡើយ។ ដ្បិតទ្រង់ធំជាងយើង ដោយសារ តែទ្រង់គឺជាព្រះ»។ ដកស្រង់ពី Paul Petersen, God in 3 Persons-In the New Testament (Silver Spring, MD: Biblical Research Institue, 2015), page 20, adapted។