---
title:  ការព្យាបាលមកពីព្រះយ៉ាងពិតប្រាកដ វគ្គ5
date:  18/08/2023
---

នាងអាល់មីរ៉ាបានប្រាប់ឪពុកម្តាយរបស់នាង ថានាងបានសម្រេចចិត្តក្លាយទៅជាអ្នកអាត់វេនទីស្ទ ម្នាក់។ នាងក៏បានប្រាប់ពួកគេ អំពីថ្នាក់អរូបិយដែលជាថ្នាក់ដែលគេបានហាមប្រាម នាងបានប្រាប់អំពី រូបរាងរបស់វិញ្ញាណអាក្រក់ ហើយនាងក៏ប្រាប់ពួកគេអំពីសុបិនអាក្រក់ដែលនាងចេះតែមាននោះផងដែរ។ ម្តាយបានយំ។ គាត់បាននិយាយទាំងយំថា «បើសិនជាព្រះវិហារអាចជួយកូនបាន កូនទៅទីនោះចុះ។

បន្ទាប់ពីនាងអាល់មីរ៉ាជ្រមុជទឹករួច អារក្សមិនដែលមករំខាននាងទៀតឡើយ។ សព្វថ្ងៃនេះ នាងអាល់មីរ៉ា អេជ យ៉ាលីឈេវ៉ា (Almira H. Yalysheva) ដែលមានអាយុ46ឆ្នាំ បានក្លាយទៅជាគ្រូ បង្រៀនភាសានៅឯសាកលវិទ្យាល័យអាត់វេនទីស្ទហ្សាកស្គី (Zaoksky) នៅក្នុងប្រទេសរុស្ស៊ី។ ស្វាមី របស់នាង លោកខេមីល ខេ យ៉ាលីឈេវ៉ា (Kemil K. Yalyshev) ដែលនាងបានជួប និងរៀបអាពាហ៍-ពិពាហ៍ ខណៈពេលដែលនាងកំពុងតែសិក្សានៅឯសាលាហ្សាកស្គីនៅចុងឆ្នាំ1990នោះ គាត់គឺជាប៉ាស្ទ័រ និងជានាយករងខាងឯផ្នែកកិច្ចការនិស្សិតនៅឯសាកលវិទ្យាល័យ។ មុនពេលដែលគាត់ធ្វើការនៅឯសាកល វិទ្យាល័យនោះ ស្វាមី និងភរិយាមួយគូនេះបានបម្រើការជាបេសកជនដល់អ្នកមិនជឿព្រះនៅក្នុងតំបន់កូកាស៊ីសខាងជើងនៃប្រទេសរុស្ស៊ី ដែលជាផ្នែកនៃកម្មវិធីថេនហ្វរធីវីនដូវ (10/40 Window)។ ថ្មីៗនេះ ស្វាមី និងភរិយាមួយគូនេះបានទទួលសញ្ញាបត្រឧត្តមសិក្សាពីសាលាអាយយ៉ាស់ (AIIAS) នៅក្នុងប្រទេស ហ្វីលីពីន។

នាងអាល់មីរ៉ាក៏ជាម្តាយម្នាក់ផងដែរ ហើយនាងបានបង្កើតច្បាប់មួយនៅឯផ្ទះ ដោយហាមមិន ឱ្យកូនៗរបស់នាងមើលរឿងតុក្កតា ឬអានសៀវភៅដែលពាក់ព័ន្ធទៅនឹងមន្តអាគមនោះឡើយ។ បន្ទាប់ ពីនាងបានទទួលបទពិសោធន៍ជាមួយនឹងពួកអារក្សដោយផ្ទាល់នោះ នាងបានជឿថានៅលើលោកនេះ គ្មានអាគមល្អ ឬអាគមអាក្រក់នោះឡើយ។ នាងបាននិយាយថាអាគមទាំងអស់បានបើកផ្លូវឱ្យសាតាំង និងពួកទេវតាអាក្រក់របស់វា។ ពេលខ្លះ ឪពុកម្តាយរបស់នាងបានសួរនាងថា «តើកូនៗបានអីនិយាយជា មួយនឹងមិត្តភក្តិរបស់ពួកគេទៅ ប្រសិនបើពួកគេមិនបានមើលតុក្កតានោះ?»។ នាងប្រាប់ពួកគាត់វិញថា មានរឿងគួរឱ្យចាប់អារម្មណ៍ជាច្រើនទៀត ដែលត្រូវមើល និងពិភាក្សាគ្នា រួមទាំងឯកសារសត្វ និងធម្មជាតិ ផងដែរ ប្រសិនបើពួកគេចង់មានទូរទស្សទ៍មើលនៅក្នុងផ្ទះនោះ។

ហ្វេនីយ៉ា បងស្រីរបស់នាងអាល់មីរ៉ា គឺជាអ្នកអាត់វេនទីស្ទ ហើយឪពុករបស់ពួកគេបានថ្វាយបង្គំ នៅថ្ងៃសប្បាតហ៍ជាមួយនឹងពួកគេ មុនពេលដែលគាត់បានផុតជីវិតទៅ។ ឥឡូវនេះ ម្តាយរបស់ពួកគេដែល អាយុ75ឆ្នាំនោះ បានអានព្រះគម្ពីរ និងសំណេររបស់អ្នកស្រីអែល្លីន ជីវ៉ៃត៍។ នាងអាល់មីរ៉ា ធ្លាប់សង្ឃឹម ថានាងនឹងអាចព្យាបាលម្តាយរបស់នាង ពីជំងឺឈឺក្បាលរុាំរៃ៉របស់គាត់បាន ដោយប្រើមន្តអាគមដែល នាងបានរៀនថ្នាក់អរូបិយនោះ ឥឡូវនេះ គាត់បានជាដោយសារព្រះយេស៊ូវវិញ។ បន្ទាប់ពីជ្រមុជទឹករួច នាងអាល់មីរ៉ាបានចាប់ផ្តើមយកទស្សនាវដ្តីសុខភាពពីព្រះវិហារមកទុកនៅផ្ទះគាត់។ ម្តាយរបស់នាងបាន អានទស្សនាវដ្តីទាំងនោះ ហើយបានផ្លាស់ប្តូររបៀបរស់នៅរបស់គាត់បន្តិចម្តងៗ។ កាលពីមុន គាត់ញុាំតែ ទឹកតែខ្មៅប៉ុណ្ណោះ ប៉ុន្តែ ឥឡូវនេះ ម្តាយរបស់នាងអាល់មីរ៉ាបានញុាំទឹកបរិសុទ្ធជំនួសទឹកតែខ្មៅវិញ ហើយ រាងកាយរបស់គាត់ក៏មានកម្លាំងមាំមួនជាងមុនផងដែរ។ ជំងឺឈឺក្បាលរបស់គាត់បានជាសះស្បើយ។ ដូច្នេះ នាងអាល់មីរ៉ាបានបំពេញបំណងប្រាថ្នារបស់នាងហើយ ប៉ុន្តែ មិនមែនទៅតាមរបៀបដែលនាងបានរំពឹងទុកនោះឡើយ។ នៅទីបំផុត ម្តាយរបស់នាងបានជាសះស្បើយទាំងស្រុង។

នាងអាល់មីរ៉ាបានអធិស្ឋាន សូមឱ្យនាងបានមានវត្តមាននៅក្នុងការព្យាបាលមនុស្សជាច្រើន ទៀត ដោយនិយាយថា «ជំហានដ៏ក្លាហាននៅក្នុងការសម្រេចចិត្តថានឹងថ្វាយជីវិតរបស់ខ្ញុំដល់ព្រះយេស៊ូវនោះ បានផ្លាស់ប្តូរជីវិតរបស់ខ្ញុំ។ ក្មេងស្រីដ៏រពិស និង អាត្មានិយមម្នាក់នេះ បានទទួលឱកាសក្លាយមកជាព្រះហស្ត និងព្រះបាតរបស់ ព្រះយេស៊ូវវិញ។ ឥឡូវនេះ ការបម្រើទ្រង់ គឺជាបំណង ប្រាថ្នារបស់ខ្ញុំ។