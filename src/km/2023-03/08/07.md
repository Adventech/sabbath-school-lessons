---
title:  ការសិក្សាបន្ថែម
date:  18/08/2023
---

«កុំធ្វើឲ្យព្រះវិញ្ញាណបរិសុទ្ធនៃព្រះបានព្រួយព្រះហឫទ័យ ដែលទ្រង់ដៅចំណាំអ្នករាល់គ្នា ទុកសម្រាប់ដល់ថ្ងៃប្រោសលោះនោះឡើយ» (អេភេសូរ 4:30) . . . . នៅពេលដែលលោកអ្នក មានសេចក្តីស្រឡាញ់នៅក្នុងចិត្តរបស់លោកអ្នកនោះ លោកអ្នកនឹងជួយដល់បងប្អូនរបស់លោកអ្នកឱ្យបានលូតលាស់ឡើង នៅក្នុងសេចក្តីជំនឿរបស់ពួកគេទៅលើព្រះ។ ប្រសិនបើអ្នកណាម្នាក់និយាយអាក្រក់ អំពីមិត្តភក្តិរបស់អ្នក ឬនិយាយអាក្រក់អំពីបងប្អូនរបស់លោកអ្នកនៅក្នុងព្រះគ្រីស្ទនោះ យើងមិនត្រូវគាំទ្រពាក្យសម្តីអាក្រក់ទាំងនោះឡើយ។ សូមពន្យល់ពួកគេឱ្យបានសមរម្យ។ សូមប្រាប់ទៅអ្នកដែលកំពុងតែ និយាយមកកាន់លោកអ្នកនោះ ថាព្រះគម្ពីរបានហាមមិនឱ្យយើងនិយាយបែបនោះឡើយ»។ ដកស្រង់ ពី Ellen G. White, Adventist Review and Sabbath Herald, June 5, 1888, adapted។

តើសមាជិកនៅក្នុងតំបន់របស់លោកអ្នកនឹងបានផ្លាស់ប្តូរយ៉ាងដូចម្តេចទៅ ប្រសិនបើគ្រប់គ្នា បាននិយាយ និងរក្សាសេចក្តីសន្យាខាងក្រោមនេះនោះ? គឺថា៖

1\. ខ្ញុំចង់លើកទឹកចិត្តពួកសមាជិកនៃពួកជំនុំឱ្យបានរឹងមាំឡើងនៅក្នុងសេចក្តីជំនឿ (អេភេសូរ 4:29)។

2\. ខ្ញុំត្រូវធ្វើ និងប្រើពាក្យសម្តីដែលខ្ញុំបានយល់ឃើញថា ជាសេចក្តីល្អ។ ខ្ញុំមិនត្រូវនិយាយអំពី កំហុសដែលអ្នកដទៃបានធ្វើនោះឡើយ បើទោះបីជាខ្ញុំបានយល់ឃើញថាអ្នកទាំងនោះជាអ្នកខុសក៏ដោយ (យ៉ូហាន 13:34, 35; យ៉ូហាន 17:20-23; អេភេសូរ4:1-6; កូរិនថូសទី1 5:9-11)។

3\. នៅពេលដែលខ្ញុំមិនយល់ស្របជាមួយនឹងអ្នកណាម្នាក់នោះ ខ្ញុំនឹងបង្ហាញការគោរពដល់បុគ្គល ម្នាក់នោះ។ ខ្ញុំនឹងគិតថាបុគ្គលម្នាក់នោះបានស្រឡាញ់ព្រះ។ ខ្ញុំនឹងមិនខឹង ឬអន់ចិត្តអ្វីឡើយ (អេភេសូរ 4:31, 32)។

4\. ខ្ញុំនឹងទទួលបានចិត្តដែលពេញទៅដោយសេចក្តីអំណរ ខណៈដែលខ្ញុំបានរង់ចាំព្រះយេស៊ូវ យាងត្រឡប់មកវិញនោះ។ ខ្ញុំនឹងរកមើលវិធីដែលខ្ញុំអាចជួយសមាជិកនៃពួកជំនុំឱ្យបានល្អបំផុត តាមដែល ពួកគេអាចធ្វើទៅបាន (អេភេសូរ 4:29, 30; កាឡាទី 6:2; ហេព្រើរ 10:24, 25)។

**សំណួរពិភាក្សា**

`1. លោកប៉ុលបានមានប្រសាសន៍អំពីរបៀបដែលព្រះវរបិតា ព្រះយេស៊ូវ និងព្រះវិញ្ញាណបរិសុទ្ធបាន រួបរួមគ្នាធ្វើការ ដើម្បីសង្គ្រោះមនុស្សលោក។ សូមអានខគម្ពីរអេភេសូរ 1:15-23; អេភេសូរ 2:11-18; អេភេសូរ 2:19-22; អេភេសូរ 3:1-13; អេភេសូរ 3:14-19; អេភេសូរ 4:4-6; អេភេសូរ 4:17-24; អេភេសូរ 4:25-32; អេភេសូរ5:15-20; អេភេសូរ 6:10-20 (នៅក្នុងខគម្ពីរអេភេសូរ 6:10 ពាក្យថា «ព្រះអម្ចាស់» គឺសំដៅទៅលើព្រះយេស៊ូវនោះឯង)។`

`2. សព្វថ្ងៃនេះ ពួកយើងជាច្រើននាក់បានទាក់ទងជាមួយនឹងមនុស្សនៅក្នុងបណ្តាញហ្វេសបុក ឬនៅ តាមកុំព្យូទ័រជាដើម។ តើដំបូន្មានរបស់លោកប៉ុលនៅក្នុងខគម្ពីរអេភេសូរ 4:25-32 អំពីពាក្យសម្តីដែល យើងគួរនិយាយ នៅពេលដែលយើងទាក់ទងគ្នាតាមអនឡាញនោះ សំខាន់សម្រាប់យើងប៉ុនណាដែរ?`