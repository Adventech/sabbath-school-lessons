---
title:  ការអធិស្ឋាននៅក្នុងសមរភូមិ
date:  21/09/2023
---

នៅចុងបញ្ចប់នៃអនុសាសន៍របស់លោកប៉ុលខាងឯផ្នែកសង្គ្រាមនេះ លោកប៉ុលបានសូមឱ្យ អ្នកអានរបស់គាត់ ដែលជាទាហានរបស់ព្រះនោះ អធិស្ឋានសម្រាប់គ្រីស្ទានទាំងអស់នៅគ្រប់ទីកន្លែង (អេភេសូរ 6:18)។ លោកប៉ុលក៏បានសូមឱ្យអ្នកអានរបស់គាត់អធិស្ឋានឱ្យគាត់ផងដែរ ពីព្រោះគាត់បាន ជាប់ឃុំឃាំង ដោយសារតែគាត់គឺជាអ្នកនាំសាររបស់ព្រះនោះឯង (អេភេសូរ 6:19, 20)។ នៅសម័យ រ៉ូម នៅក្នុងសមរភូមិ កងទ័ពបានបួងសួងទៅព្រះរបស់ពួកគេ ដើម្បីជួយឱ្យពួកគេបានឈ្នះសង្គ្រាមនោះ។ យើងអាចអាននៅក្នុងគម្ពីរសញ្ញាចាស់ អំពីគំរូនៃការអធិស្ឋានជាច្រើន នៅក្នុងសមរភូមិ។ បន្ទាប់ពីស្តេច យ៉ូសាផាតបានបង្គាប់ឱ្យរាស្ត្ររបស់ព្រះច្បាំងនោះ ស្តេចយ៉ូសាផាតបាននាំប្រជារាស្ត្រអធិស្ឋាននៅក្នុងស្រុកយូដា និងនៅក្នុងក្រុងយេរូសាឡិម។ ស្តេច និងរាស្ត្ររបស់ទ្រង់បានឱនក្រាបថ្វាយបង្គំព្រះ (របាក្សត្រ ទី2 20:18)។ ជាការពិតណាស់ ការអធិស្ឋានមិនមែនជាផ្នែកទី7នៃគ្រឿងសឹករបស់ព្រះនោះឡើយ។ ប៉ុន្តែ សេចក្តីអធិស្ឋានគឺជាផ្នែកមួយដែលព្រះបានមានបន្ទូលតាមរយៈលោកប៉ុល នៅក្នុងអនុសាសន៍ខាង ឯផ្នែកសង្គ្រាមរបស់គាត់ ហើយវាក៏ជាផ្នែកនៃរូបស័ព្ទខាងឯផ្នែកយោធារបស់គាត់ផងដែរ (អេភេសូរ ជំពូក 6)។

ប្រសិនបើពួកជំនុំចង់មានជ័យជម្នះនៅក្នុងសង្គ្រាមទាស់នឹងសេចក្តីអាក្រក់នោះ ពួកជំនុំត្រូវតែ ពឹកផ្អែកទៅលើព្រះ ដើម្បីឱ្យពួកគេមានកម្លាំងឡើង។ សេចក្តីអធិស្ឋានគឺជារបៀបដែលពួកគេបានបង្ហាញព្រះ ថាពួកគេពិតជាបានពឹងផ្អែកទៅលើទ្រង់មែន។

ដូចដែលយើងបានឃើញរួចមកហើយ ថាលោកប៉ុលក៏បានសូមឱ្យពួកជំនុំអធិស្ឋានឱ្យគាត់ផង ដែរ (អេភេសូរ 6:19)។ លោកប៉ុលបានអំពាវនាវឱ្យពួកជំនុំទូលសូមទៅព្រះ ឱ្យប្រទានដល់គាត់នូវពាក្យ ពេចន៍ដែលត្រូវនិយាយ ចំពេលដែលត្រូវនិយាយ។ លោកប៉ុលត្រូវការសេចក្តីអធិស្ឋានរបស់ពួកគេ ដើម្បី ជួយឱ្យគាត់ធ្វើកិច្ចការដែលព្រះបានបង្គាប់ឱ្យគាត់ធ្វើនោះ។ ព្រះបានបង្គាប់ឱ្យលោកប៉ុលប្រកាសដំណឹងល្អ អំពីព្រះយេស៊ូវ ព្រមទាំងបកស្រាយអាថ៌កំបាំងដ៏អស្ចារ្យពីដំណឹងនេះផងដែរ (អេភេសូរ 6:19)។ ផែនការ របស់ព្រះនៅក្នុងការសង្គ្រោះសាសន៍ដទៃជាមួយសាសន៍យូដាក៏ជាផ្នែកមួយនៃអាថ៌កំបាំងនេះផងដែរ (សូម អានខគម្ពីរអេភេសូរ 3:1-13)។ អ្នកដែលបានសង្គ្រោះ នឹងបានក្លាយទៅជាផ្នែកមួយនៅក្នុងគ្រួសារមនុស្សលោកថ្មីរបស់ព្រះទាំងអស់គ្នា (អេភេសូរ 2:15; សូមអានខគម្ពីរអេភេសូរ 2:11-22)។ កិច្ចការ នេះគឺជាផ្នែកមួយនៃផែនការរបស់ព្រះ ដើម្បីបង្រួបបង្រួមអ្វីៗគ្រប់យ៉ាងមកដាក់នៅក្រោមការគ្រប់គ្រងរបស់ព្រះយេស៊ូវវិញ (អេភេសូរ 1:10)។

`សាររបស់ព្រះបានត្រាស់ហៅរាស្ត្ររបស់ទ្រង់ឱ្យរួបរួមគ្នាអធិស្ឋាន។ សូមអាននៅក្នុងខគម្ពីរ លូកា 18:1-18; ភីលីព 4:6; កូឡូស 4:2 និងថែស្សាឡូនីចទី1 5:16-18 ដែលបានសំដែងអំពីការត្រាស់ហៅទាំងនេះមួយចំនួន។ តើការត្រាស់ហៅបែបណាដែលលោកអ្នកពេញចិត្តជាងគេបំផុតនោះ? តើហេតុអ្វី?`

តើហេតុអ្វីបានជាព្រះគម្ពីរតែងតែត្រាស់ហៅយើងឱ្យអធិស្ឋានឱ្យអស់ពីចិត្តរបស់យើងយ៉ាងដូច្នេះ? រូបស័ព្ទរបស់លោកប៉ុល អំពីគ្រឿងសឹករបស់ព្រះនេះ អាចផ្តល់ចម្លើយ2យ៉ាង៖ (1) ការអធិស្ឋាន បានជួយការពារយើងនៅក្នុងសង្គ្រាមទាស់នឹងសាតាំង។ (2) គ្រឿងសឹករបស់ព្រះបានបង្ហាញយើង អំពីសេចក្តីសន្យារបស់ទ្រង់ដែលថាទ្រង់នឹងធ្វើឱ្យយើងរឹងមាំ ហើយទ្រង់ក៏បានជួយឱ្យយើងឈ្នះផងដែរ (អេភេសូរ 6:10-17)។ ការអធិស្ឋានបានជួយឱ្យយើងជឿទុកចិត្តទៅលើសេចក្តីសន្យារបស់ព្រះ។