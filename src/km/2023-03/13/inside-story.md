---
title:  អំណាចនៃពាក្យសម្តីបន្តិចបន្តួច
date:  22/09/2023
---

នៅពេលដែលជម្លោះយោធាបានកើតឡើងនៅក្នុងទឹកដីអ៊ុយក្រែងរបស់លោកអាឡិចសេនៅក្នុងឆ្នាំ2022នោះ គាត់កំពុងតែស្នាក់នៅក្នុងព្រំដែននៃប្រទេសប៉ូឡូញ ដែលគាត់ធ្លាប់បានធ្វើការ ដំឡើងវីនដូកំុព្យួទ័រតាមផ្ទះអ្នកស្រុក អស់រយៈពេលជាច្រើនឆ្នាំមកហើយ។ ប៉ុន្តែ គាត់ក៏មានសាច់ញាតិ ច្រើននៅក្នុងប្រទេសអ៊ុយក្រែងផងដែរ ម្ល៉ោះហើយ គាត់បានព្រួយបារម្ភអំពីពួកគេ។ គាត់បានទូរស័ព្ទទៅ សាច់ញាតិរបស់គាត់ម្តងម្នាក់ៗ ដើម្បីឱ្យបានដឹងអំពីសុខទុក្ខរបស់ពួកគេ ក្រែងលគាត់អាចជួយអ្វីបាន ខ្លះ។ គាត់បានសួរថា «សុខសប្បាយទេ អ្នកមីងលីយូដា (Lyuda)?»។ មីងបានតបទៅវិញថា «អរគុណ ព្រះ គ្រប់យ៉ាងមិនអីទេក្មួយ ឥឡូវនេះ ពួកយើងកំពុងតែលាក់ខ្លួនណាក្មួយ»។ មីងបានប្រាប់ណាស្សាដែលជាកូនស្រីរបស់នាង កូនប្រុសម្នាក់ទៀតរបស់គាត់ ថាគាត់មានគម្រោងចូលរួមជាមួយនឹងជនភៀស ខ្លួន ដែលបានធ្វើដំណើរឆ្លងកាត់ព្រំដែនទៅកាន់ប្រទេសប៉ូឡូញ។ តាមធម្មតា ដំណើរបែបនេះ ត្រូវចំណាយ ប្រហែលជាពេល1ថ្ងៃ។ ប៉ុន្តែ ឥឡូវនេះ ត្រូវចំណាយពេល2ទៅ3ថ្ងៃទើបដល់ព្រំដែន។ លោកអាឡិច បានសួរទៀតថា «តើជនភៀសខ្លួនត្រូវមកទីក្រុងវ៉ាស៊វ (Warsaw) ដែរឬទេ? បើពួកគេមក កុំភ្លេចប្រាប់ ពួកគេឱ្យទូរស័ព្ទមករកខ្ញុំណា ខ្ញុំនឹងឡើងទៅយកពួកគេ ហើយពួកគេអាចសម្រាកនៅផ្ទះរបស់ខ្ញុំយូរប៉ុនណា ក៏បាន»។

មួយស្របក់ក្រោយមក សាច់ញាតិម្នាក់ទៀតបានទូរស័ព្ទមកពីប្រទេសអ៊ុយក្រែង ដោយប្រាប់ ថានាងណាត់ស្សា (Nastya) និងកូនប្រុសរបស់នាងបានទៅដល់ប្រទេសប៉ូឡូញហើយ។ ពួកគេបានឆ្លងព្រំដែនទៅស្នាក់អាស្រ័យជាមួយនឹងគ្រួសារប៉ូលិស ដែលបានបើកទ្វារទទួលពួកគេ។ ប៉ូលិសជាច្រើន នាក់បានបរិច្ចាគផ្ទះរបស់ពួកគេឱ្យពួកជនភៀសខ្លួនស្នាក់នៅបណ្តោះអាសន្ន។ លោកអាឡិចសេបានទូរស័ព្ទ ទៅរកនាងណាត់ស្សា ព្រមទាំងបានសន្យាថាគាត់នឹងឡើងទៅរកនាង និងកូនប្រុសរបស់នាងទៀតផង។ នាង និងកូនប្រុសរបស់នាងបានអង្គុយរង់ចាំផ្លូវគាត់ នៅពេលដែលគាត់បើកឡានចូលទៅផ្ទះប៉ូលិសដែលនាងបានស្នាក់នៅនោះ។ ម្ចាស់ផ្ទះដែលមានអាយុ60ឆ្នាំបានជូនដំណើរនាងណាត់ស្សា និងកូន ប្រុសរបស់នាងឡើងឡាន។ នាងណាត់ស្សាបានលើកដៃលាគាត់ នៅពេលដែលនាងចូលទៅក្នុងឡាន បន្ទាប់មក លោកអាឡិចសេបានបើកគូទឡាន ដើម្បីដាក់អីវ៉ាន់នាងចូលទៅក្នុងឡាន។ ខណៈពេលដែល ឡាន កំពុងតែបើកគូទក្រោយនោះ ម្ចាស់ផ្ទះបានឃើញសៀវភៅមហាវិវាទរបស់អ្នកស្រីអែល្លីន ជី វ៉ៃត៍ ជាច្រើនក្បាល។ លោកអាឡិចសេគឺជាសមាជិកនៅក្នុងពួកជំនុំ ដែលបានរួមចំណែកចែកចាយសៀវភៅ ហើយកិច្ចការនេះទៀតសោត គឺជារឿងពិបាក ដោយសារតែមានមនុស្សតិចតួចណាស់ចង់បានសៀវភៅ នោះ ដូច្នេះហើយ បានជាលោកអាឡិចសេទុកសៀវភៅទាំងនោះនៅក្នុងឡានរបស់គាត់។ លោកអាឡិចសេ បានយកសៀវភៅមួយក្បាលមក រួចនិយាយទៅម្ចាស់ផ្ទះដែលមានអាយុ60ឆ្នាំនោះថា «ខ្ញុំមានអំណោយមួយ ជូនបង»។ ម្ចាស់ផ្ទះបានសួរទាំងដឹងថា «តើអំណោយនោះគឺជាអ្វី?»។ លោកអាឡិចសេបាននិយាយថា «អំណោយនោះគឺជាសៀវភៅគ្រីស្ទានដែលមានប្រវត្តិសាស្ត្រនៃសាសនាគ្រីស្ទ គឺចាប់ពីគ្រីស្ទានដំបូងដែលបានការពារ សេចក្តីពិតបន្ទាប់ពីព្រះយេស៊ូវបានយាងទៅស្ថានសួគ៌វិញ រហូតដល់ព្រឹត្តិការណ៍ចុងក្រោយដែលនឹងត្រូវ កើតឡើងនៅពេលអនាគតផងដែរ ខ្ញុំគិតថាបងប្រាកដជាចូលចិត្តសៀវភៅនេះជាមិនខាន»។ បុរសម្នាក់ នោះបានទទួលយកសៀវភៅនោះ។ បន្ទាប់មក គាត់បានឱបលោកអាឡិច ដោយនិយាយថា «អរគុណ ច្រើនលោកគ្រូ»។ លោកអាឡិចសេបានត្រេកអរជាខ្លាំង។ គាត់មិននឹកស្មានថាវាងាយស្រួលដល់ ម្លឹងនោះឡើយ។ ម្ល៉ោះហើយ បានជាគាត់បាននិយាយថា «នេះគឺជាបំណង ព្រះហឫទ័យព្រះ ពីព្រោះអ្វីដែលខ្ញុំបានធ្វើនោះ គឺគ្រាន់តែនិយាយ2ទៅ3 ឃ្លាប៉ុណ្ណោះ ស្រាប់តែគាត់យកសៀវភៅនោះភ្លាម ហើយខ្ញុំក៏បានអធិស្ឋានសូមឱ្យព្រះជួយឱ្យគាត់ ភរិយា និងកូនៗរបស់គាត់អានសៀវភៅនោះផង ហើយខ្ញុំក៏ សង្ឃឹមថា គាត់នឹងជឿសៀវភៅនោះផងដែរ»។