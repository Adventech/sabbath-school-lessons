---
title:  ខែល មួកសឹក និងដាវ
date:  20/09/2023
---

`តើគ្រីស្ទានដែលជាទាហានរបស់ព្រះ គួរតែប្រើខែល មួកសឹក និងដាវនៅក្នុងសង្គ្រាមរវាងសេចក្តី ល្អ និងសេចក្តីអាក្រក់នោះនៅពេលណា? សូមអានខគម្ពីរអេភេសូរ 6:16, 17 សម្រាប់ចម្លើយ។`

លោកប៉ុលយកខែលនៃសាសន៍រ៉ូមមកធ្វើជារូបស័ព្ទមួយ។ ខែលនៃសាសន៍រ៉ូមគឺជាបំណែកឈើ ដ៏ធំមួយ ដែលទាហានរ៉ូមបានបាំងពីមុខគាត់ ដើម្បីការពារគាត់ពីដាវ និងធ្នូនៃខ្មាំងសត្រូវរបស់គាត់។ បំណែក ឈើនេះត្រូវបានគ្របដណ្តប់ដោយស្បែកសត្វ។ កែមនៃខែលនេះបានពត់មកក្រោយ ដើម្បីការពារទាហាន ពីការបាញ់មកពីចំហៀង។ នៅសម័យរ៉ូម គេបានរុំព្រួញនឹងជ័រថា រួចយកភ្លើងមកដុត។ រីឯខែលវិញនោះ គេយកទៅជ្រលក់ទឹក ដើម្បីទប់ទល់នឹងព្រួញភ្លើង។ ទន្ទឹមគ្នានេះ ខែលរបស់ព្រះក៏ « អាចរំលត់ អស់ទាំង ព្រួញឆេះរបស់មេកំណាច» (អេភេសូរ 6:16) ផងដែរ។

រូបភាពនៃ «សេចក្តីជំនឿជាខែល» របស់លោកប៉ុលនេះ បានជួយឱ្យយើងចងចាំថាអ្នកសរសេរ គម្ពីរសញ្ញាចាស់បានយកខែលមកធ្វើជារូបស័ព្ទតំណាងឱ្យព្រះ។ ព្រះក៏ដូចជាខែលដែរ ដោយសារតែទ្រង់ បានការពាររាស្ត្ររបស់ទ្រង់ (លោកុប្បត្តិ 15:1; ទំនុកដំកើង 3:3)។ លោកប៉ុលបានបង្គាប់ឱ្យអ្នកគ្រីស្ទាន រើសយក «សេចក្តីជំនឿទុកជាខែល» (អេភេសូរ 6:16) ដោយសារតែគាត់ចង់ជឿទុកចិត្តទៅលើព្រះ នៅក្នុងសង្គ្រាមរបស់យើងទាស់នឹងសេចក្តីអាក្រក់នោះឯង។ ព្រះបានច្បាំងដើម្បីយើង (អេភេសូរ 6:10)។ ទ្រង់ក៏បានប្រទានអាវុធដ៏ល្អៗបំផុតដល់យើងផងដែរ (អេភេសូរ 6:11, 13)។ ព្រះក៏បានជួយ ឱ្យយើងឈ្នះសង្គ្រាមផងដែរ។

មួកសឹកគឺជាផ្នែកនៃគ្រឿងសឹកមួយបែបទៀតរបស់ព្រះ។ គ្រឿងសឹកដែលពួកទាហានរ៉ូមបាន ពាក់នោះ បានជួយឱ្យយើងយល់អំពីមួកសឹករបស់ព្រះ។ មួកសឹកនៃសាសន៍រ៉ូមត្រូវបានធ្វើឡើងពីដែក ឬលង្ហិន។ មួកសឹករបស់ទាហានរ៉ូមមានរាងកោងដែលអាចការពារក្បាលរបស់គាត់បាន។ បន្ទះដែកខាង ក្រោមមួកបានជួយការពារចង្ការបស់គាត់។ មួកសឹកក៏មានបំណែកដែកដែលបានការពារត្រចៀក ក្បាល និងចង្ការបស់គាត់ផងដែរ។ លោកប៉ុលបានប្រើរូបស័ព្ទនេះ ដើម្បីជួយឱ្យយើងយល់អំពីសេចក្តីមេត្តារបស់ ព្រះ (អេភេសូរ 2:6-10)។ នៅពេលដែលយើងយកមួកនៃសេចក្តីមេត្តារបស់ព្រះ មានន័យថាយើងបាន ជ្រើសរើសជឿទុកចិត្តព្រះហើយ។ ដ្បិតយើងបានបដិសេធមិនព្រមខ្លាចសេចក្តីអាក្រក់ខាងឯវិញ្ញាណ ដែលបានធ្វើឱ្យមនុស្សជាច្រើននាក់នៅក្នុងសម័យចុងក្រោយនេះមានការភិតភ័យ (សូមប្រៀបធៀបខគម្ពីរ អេភេសូរ 1:15-23; អេភេសូរ 2:1-10)។

អាវុធគឺជាផ្នែកនៃគ្រឿងសឹកចុងក្រោយរបស់ព្រះ ដែលមានអំណាចជាទីបំផុត។ អាវុធនោះ គឺជា «ដាវរបស់ព្រះវិញ្ញាណដែរ គឺជាព្រះបន្ទូល» (អេភេសូរ 6:17)។ ដាវរបស់ទាហានរ៉ូមមានមុខ2 និងមានប្រវែងខ្លី។ ទន្ទឹមគ្នានេះ ព្រះគម្ពីរគឺជាអាវុធមួយដ៏មុតស្រួច ដែល «កាត់» ទម្លុះសេចក្តីអាក្រក់ របស់សាតាំងបាន។ ព្រះគម្ពីរគឺជាអាវុធដ៏សំខាន់បំផុតនៅក្នុងសង្គ្រាមរបស់យើងទាស់នឹងសេចក្តីអាក្រក់។