---
title:  ការចែកចាយសេចក្តីសុខសាន្តរបស់ព្រះ
date:  16/09/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 6:10-20; ពេត្រុសទី1 4:1; ពេត្រុស ទី1 5:8; រ៉ូម 8:37-39; លូកា 18:1-18។

> <p>ខចងចាំ</p>
> «ថែមទាំងយកសេចក្តីជំនឿទុកជាខែលផង ដែលអ្នករាល់គ្នានឹងអាចរំលត់ អស់ទាំងព្រួញ ឆេះរបស់មេកំណាច ដោយសារខែលនោះបាន ចូរយកសេចក្តីសង្គ្រោះទុកជាមួកសឹក និងដាវរបស់ព្រះវិញ្ញាណដែរ គឺជាព្រះបន្ទូល» (អេភេសូរ 6:16, 17)។

លោកជន បាន់យ៉ាន់ (John Bunyan) បានសរសេរសៀវភៅវឌ្ឍនភាពរបស់អ្នកធម្មយាត្រា (The Pilgrim’s Progress) ខណៈពេលដែលគាត់នៅក្នុងទីឃំុឃាំងនៅឡើយ។ សៀវភៅនេះគឺជារឿងមួយស្តីអំពីបុរសម្នាក់ដែលមានឈ្មោះថាគ្រីស្ទាន។ នៅក្នុងសាច់រឿង គ្រីស្ទានដែលជាភ្ញៀវ បាន ដើរមើលបន្ទប់ដ៏ពិសេសមួយនៅក្នុងរាជវាំង។ បន្ទប់នោះមានពេញទៅដោយអាវុធខុសៗគ្នា។ អាវុធ ទាំងនេះគឺសម្រាប់ទាហានដែលជាពលទ័ពរបស់ព្រះអម្ចាស់។ គ្រីស្ទានបានដើរមើលបន្ទប់នោះម្តងទៀត ហើយក៏បានពាក់គ្រឿងសឹកមួយឈុត មុនពេលដែលគាត់ចាកចេញពីបន្ទប់នោះ។ គ្រឿងសឹកនោះនឹង ការពារគ្រីស្ទានទាស់នឹងការវាយប្រហារនៅពេលអនាគត នៅក្នុងធម្មយាត្រារបស់គាត់ទៅកាន់ទីក្រុង មួយដែលមានពន្លឺចែងចាំង។

លោកបាន់យ៉ាន់បានសរសេរសៀវភៅវឌ្ឍនភាពរបស់អ្នកធម្មយាត្រានេះនៅក្នុងឆ្នាំ1678។ នៅដើមឆ្នាំ1600 លោកប៉ុលបានសរសេរសំបុត្ររបស់គាត់ទៅកាន់ពួកជំនុំអេភេសូរ។ លោកប៉ុលក៏បានសរសេរចេញពីឃុំឃាំងផងដែរ។ នៅក្នុងកណ្ឌគម្ពីរអេភេសូរ ព្រះបានមានបន្ទូលតាមរយៈលោក ប៉ុលថាពួកជំនុំគឺដូចជាទាហានម្នាក់។ ព្រះមានគ្រឿងសឹកសម្រាប់ឱ្យសមាជិកពួកជំនុំទាំងអស់របស់ទ្រង់ បានពាក់គ្រឿងសឹកនោះ។ គ្រឿងសឹកនេះនឹងជួយការពារយើងពីក្បាលរហូតដល់ចុងជើង ខណៈពេល ដែលយើងចែករំលែកអំណោយទាននៃសេចក្តីសុខសាន្តរបស់ព្រះជាមួយនឹងអ្នកដទៃនៅលើផែនដីនេះ។