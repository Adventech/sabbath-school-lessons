---
title:  ខ្សែក្រវាត់ និងប្រដាប់បាំងទ្រូង
date:  18/09/2023
---

`ព្រះបានបង្គាប់ឱ្យលោកប៉ុលបង្ហាញយើងអំពីរូបស័ព្ទនៃអ្នកគ្រីស្ទានដែលបានត្រៀមខ្លួនជាស្រេច នៅក្នុងចម្បាំងទាស់នឹងសេចក្តីអាក្រក់នោះ? តើពួកគេបានធ្វើអ្វីខ្លះ ដើម្បីឱ្យពួកគេបានត្រៀមខ្លួនជាស្រេច នោះ? សូមអានខគម្ពីរអេភេសូរ 6:14 សម្រាប់ចម្លើយ។ សូមអានខគម្ពីរពេត្រុសទី1 4:1; ពេត្រុសទី1 5:8; រ៉ូម 8:37-39 ផងដែរ ដើម្បជួយឆ្លើយសំណួរទាំងនេះ។`

លោកប៉ុលបានដាស់តឿនយើងអំពីចម្បាំងចុងក្រោយ ដែលនឹងត្រូវមកដល់នៅពេលអនាគត ខាងមុខនោះ (អេភេសូរ 6:13)។ ចម្បាំងនេះគឺជាចម្បាំងចុងក្រោយរវាងសេចក្តីល្អ និងសេចក្តីអាក្រក់ ដែលត្រូវកើតឡើងមុនព្រះយេស៊ូវយាងត្រឡប់មកវិញ។ លោកប៉ុលចង់ឱ្យអ្នកគ្រីស្ទានត្រៀមខ្លួនជាស្រេច សម្រាប់ចម្បាំងនេះ (អេភេសូរ 6:14-17)។ លោកប៉ុលបានប្រាប់យើងអំពីរឿងដែលយើងត្រូវធ្វើ ដើម្បី ឱ្យយើងបានត្រៀមខ្លួនជាស្រេច។ «ហេតុនោះបានជាត្រូវឲ្យយកគ្រប់គ្រឿងសឹករបស់ព្រះ ដើម្បីឲ្យអ្នករាល់គ្នាអាចនឹងទប់ទល់ក្នុងថ្ងៃអាក្រក់បាន រួចកាលណាបានតតាំងសព្វគ្រប់ហើយ នោះឲ្យបាននៅតែឈរ មាំមួនដដែល» (អេភេសូរ 6:13; សូមប្រៀបធៀបខគម្ពីរអេសាយ 11:5)។ នៅក្នុងសម័យព្រះគម្ពីរ សំលៀកបំពាក់មានសម្រុងវែង និងធូររលង់។ ដូច្នេះហើយ បានជាពួកបណ្តាជនត្រូវការចងសំលៀក បំពាក់របស់ពួកគេជាប់ទៅនឹងចង្កេះ មុនពេលពួកគេចាប់ផ្តើមធ្វើការ ឬចូលទៅច្បាំងនោះ (សូមប្រៀប ធៀបខគម្ពីរលូកា 12:35, 37; លូកា 17:8)។ លោកប៉ុលបាន មានប្រសាសន៍ថាអ្នកគ្រីស្ទានត្រូវ តែធ្វើឱ្យដូចជាទាហាននៃសាសន៍រ៉ូមយ៉ាងដូច្នោះដែរ។ ទាហាននៃសាសន៍រ៉ូមបានព័ទ្ធខ្សែក្រវាត់ទាហាននៅ ជុំវិញចង្កេះរបស់គេ។ ខ្សែក្រវាត់នេះត្រូវបានបង្កើតឡើងពីស្បែកសត្វ។ ស្បែកសត្វនោះត្រូវបានបិទជាប់ទៅនឹងខ្សែក្រវាត់។ ទាហានម្នាក់នោះបានយកសម្រុងនៃសំលៀកបំពាក់ ខាងក្រោមបំផុតញាត់ចូលទៅក្នុង ខ្សែក្រវាត់ ហើយគាត់បានចង់ខ្សែក្រវាត់នោះយ៉ាងជាប់ មុនពេលដែលចេញទៅច្បាំង។ ទាហានបានធ្វើ ដូច្នេះ ដើម្បីកុំឱ្យសំលៀកបំពាក់របស់គាត់របូតចេញ នៅពេលដែលគាត់កំពុងតែច្បាំងនោះ។

យើងបានឃើញរួចមកហើយ ថាលោកប៉ុលបានប្រៀបធៀបសេចក្តីពិតទៅនឹងខ្សែក្រវាត់មួយ។ យើងត្រូវតែយល់ថាយើងមិនមែនជាម្ចាស់នៃ «ខ្សែក្រវាត់» នេះឡើយ។ ដ្បិតខ្សែក្រវាត់នេះគឺជាកម្មសិទ្ធ របស់ព្រះ។ មានន័យថា សេចក្តីពិតគឺជាអំណោយទានមកពីព្រះ ដែលដូចគ្នាទៅនឹងព្រះគុណរបស់ទ្រង់ ដែលបានប្រទានឱ្យយើងរាល់គ្នាយ៉ាងដូច្នោះដែរ (អេភេសូរ 2:8)។ អំណោយទាននៃព្រះគុណនេះមាន អត្ថន័យលើសពីគោលគំនិតមួយ។ យើងត្រូវតែទទួលយកអំណោយទានរបស់ព្រះ ដោយធ្វើឱ្យអំណោយ ទាននោះបានក្លាយមកជាផ្នែកមួយនៃជីវិតរបស់យើង។ ដូច្នេះ យើងត្រូវតែ «ពាក់» សេចក្តីពិតរបស់ព្រះ ឱ្យដូចជាសំលៀកបំពាក់យ៉ាងដូច្នោះដែរ។ យើងមិនមែនជាម្ចាស់នៃសេចក្តីពិតរបស់ព្រះនោះឡើយ។ ពីព្រោះយើងគឺជាកម្មសិទ្ធនៃសេចក្តីពិតរបស់ព្រះ ហើយសេចក្តីពិតនោះក៏បានការពារយើងដែរ។

បន្ទាប់មក លោកប៉ុលបានប្រាប់ឱ្យអ្នកគ្រីស្ទានពាក់ជីវិតដ៏បរិសុទ្ធរបស់ព្រះយេស៊ូវឱ្យដូចជាប្រដាប់បាំងទ្រូង ឬអាវក្រោះយ៉ាងដូច្នោះដែរ (សូមប្រៀបធៀបខគម្ពីរថែស្សាឡូនីចទី1 5:8)។ ប្រដាប់ បាំងទ្រូងនេះមានប្រភពមកពីព្រះ ហើយវាក៏ដូចគ្នាទៅនឹងខ្សែក្រវាត់ផងដែរ។ នៅសម័យលោកប៉ុល គ្រឿង សឹកជាច្រើនរបស់សាសន៍រ៉ូមត្រូវបានធ្វើឡើងពីកងដែកតូចៗពត់ចូលគ្នា។ ប្រដាប់បាំងទ្រូងរបស់សាសន៍ រ៉ូមបានការពារបេះដូង និងផ្នែកទ្រូង និងផ្នែកពោះពីការវាយប្រហាររបស់ខ្មាំងសត្រូវ។ ទន្ទឹមគ្នានេះ អ្នក គ្រីស្ទានក៏ត្រូវតែទទួលយកនូវការការពារខាងឯវិញ្ញាណ ដែលព្រះបានប្រទានដល់ពួកគេ នៅពេលដែល ទ្រង់ប្រទានជីវិតដ៏បរិសុទ្ធរបស់ទ្រង់ដល់ពួកគេ ទុកជាប្រដាប់បាំងទ្រូងនោះ។ ជីវិតដ៏បរិសុទ្ធរបស់ព្រះយេស៊ូវ នេះក៏បានរួមបញ្ចូលទាំងអំពើល្អ ព្រះគុណ និងសេចក្តីពិតរបស់ទ្រង់ផងដែរ (អេភេសូរ 4:24; អេភេសូរ 5:9)។ ជីវិតរបស់យើងនឹងបានផ្លាស់ប្តូរ នៅពេលដែលយើងអនុញ្ញាតឱ្យព្រះយេស៊ូវគង់នៅក្នុងចិត្តរបស់ យើងនោះ។ នៅពេលនោះ យើងនឹងគោរពអ្នកដទៃ ហើយយើងក៏នឹងបង្ហាញភាពយុត្តិធម៌ដល់ពួកគេផង ដែរ។