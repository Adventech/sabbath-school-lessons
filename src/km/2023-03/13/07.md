---
title:  ការសិក្សាបន្ថែម
date:  22/09/2023
---

«កងទ័ពនៅក្នុងសមរភូមិនឹងបានច្របូកច្របល់ និងទន់ខ្សោយ ទាល់តែពលទ័ពរបស់ ពួកគេបានយល់ព្រមរួបរួមគ្នាធ្វើជាមុនសិន។ ប្រសិនបើពួកទាហានធ្វើនូវអ្វីដែលពួកគេចង់បាន ដោយមិនបានគិតពីគ្នាទៅវិញទៅមកទេនោះ កងទ័ពមិនអាចបំពេញតួនាទីរបស់ពួកគេបានឡើយ។ ទន្ទឹមគ្នា នេះ ទាហានរបស់ព្រះក៏ត្រូវតែបញ្ជេញសកម្មភាព និងធ្វើការរួមគ្នាផងដែរ។ អ្នកនៅក្នុងជួរកងទ័ពមិនត្រូវ គិតថាគាត់សំខាន់ជាងអ្នកដទៃនោះឡើយ។ នៅពេលដែលរាស្ត្ររបស់ព្រះមិនបានរួបរួមគ្នាធ្វើការទេនោះ ពួកគេនឹងបាត់បង់ពេលវេលា និងការខិតខំជាមិនខាន។ ជំនាញរបស់ពួកគេនឹងត្រូវបាត់បង់ជាមិនខាន។ ដ្បិតការព្រមព្រៀងគ្នាគឺជាកម្លាំង។ នៅពេលដែលមនុស្សជាច្រើននាក់បានរួបរួមគ្នាធ្វើការនៅក្រោមមេដឹកនាំតែមួយនោះ។ ពួកគេនឹងទទួលបានជោគជ័យយ៉ាងច្រើន នៅក្នុងកិច្ចការដែលពួកគេបានធ្វើនោះ ជាមិនខាន»។ ដកស្រង់ពី Ellen G. White, Spalding and Magan Collection, page 121, adapted។

«នៅក្នុងអំឡុងនៃសម័យសង្គ្រាម រដ្ឋាភិបាលតែងតែបញ្ជូនអ្នកចរចាឱ្យទៅចរចាជាមួយនឹងខ្មាំង សត្រូវរបស់ពួកគេ។ អ្នកចរចាបានព្យាយាមដោះស្រាយបញ្ហារវាងប្រទេសរបស់ពួកគេ និងខ្មាំងសត្រូវ របស់ពួកគេ ដើម្បីកុំឱ្យពលទ័ពទាំង2ក្រុមរបស់ពួកគេត្រូវប្រយុទ្ធគ្នា។ លោកប៉ុលបានហៅខ្លួនគាត់ថាជាអ្នកចរចារបស់ព្រះ។ ឈ្មោះនេះស័ក្តិសមជាមួយនឹងរូបស័ព្ទយោធាដែលលោកប៉ុលបានបង្ហាញនៅក្នុងខគម្ពីរអេភេសូរ ជំពូក6នោះណាស់។ នៅសម័យព្រះគម្ពីរ ពួកបណ្តាជនបានរំពឹងថារដ្ឋាភិបាលនឹង បង្ហាញការគោរពដល់អ្នកចរចាមកពីប្រទេសដទៃ។ ប៉ុន្តែ ពួកសាសន៍រ៉ូមមិនបានបង្ហាញការគោរពដល់លោកប៉ុលដែលជាអ្នកចរចារបស់ព្រះនោះឡើយ។ ពួកគេបានដាក់ច្រវ៉ាក់គាត់។ អ្នកចរចាបានជាប់ច្រវ៉ាក់ ដោយបានបង្ហាញមនុស្សពីអត្តសញ្ញាណរបស់ពួកគេ។ ពួកសាសន៍រ៉ូមបានសម្លឹងឃើញច្រវ៉ាក់ដែលពួកគេ បានដាក់លោកប៉ុលនោះថា ជាគួរឱ្យខ្មាសអៀនទៅវិញ។ ប៉ុន្តែ លោកប៉ុលបានក្រឡេកមើលច្រវ៉ាក់របស់ គាត់ ថាជារបស់ដែលត្រូវពាក់ ដោយមានតម្លៃ និងមានកិត្តិយសវិញ ពីព្រោះគាត់បានពាក់វា ខណៈពេល ដែលគាត់បានបម្រើព្រះយេស៊ូវនោះឯង»។ ដកស្រង់ពី David J. Williams, Paul’s Metaphors: their Context and Character (Peabody, MA: Hendrickson, 1999) page 152, adapted។

**សំណួរពិភាក្សា**

`1. លោកប៉ុលបានហៅខ្លួនគាត់ថាជាអ្នកចរចារបស់ព្រះដែលបានជាប់ច្រវ៉ាក់ (អេភេសូរ 6:10)។ តើលោក ប៉ុលចង់មានន័យយ៉ាងណាដែរ?`

`2. តើការដែលលោកអ្នក និងពួកជំនុំរបស់លោកអ្នកបាននាំសេចក្តីសុខសាន្តរបស់ព្រះដល់ផែនដីដែលបាន ប្រេះស្រាំ ដោយសារសង្គ្រាមនោះ មានន័យយ៉ាងណាដែរ? តើយើងអាចធ្វើជាអ្នកចរចានៅក្នុងសហគមន៍ ដែលមានពេញទៅដោយសេចក្តីសម្អប់ និងការឈឺចាប់នោះដោយរបៀបណា?`

`3. តើ «ព្រួញភ្លើង» ដែលសាតាំងបានបាញ់មករកលោកអ្នកនោះ គឺជាអ្វី? តើខែលនៃសេចក្តីជំនឿបាន ជួយពន្លត់ភ្លើងនោះដោយរបៀបណាដែរ?`

`4. តើ «អ្នកចម្បាំងខាងឯសេចក្តីអធិស្ឋាន» មានន័យយ៉ាងណាដែរ? តើអ្វីទៅជាដំបូន្មានដ៏មានប្រយោជន៍ ដែលខគម្ពីរអេភេសូរ 6:18-20 ដើម្បីជួយឱ្យលោកអ្នកចាប់ផ្តើមក្រុមអធិស្ឋាននោះ?`