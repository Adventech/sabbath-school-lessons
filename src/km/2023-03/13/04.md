---
title:  ស្បែកជើងដែលបាននាំសេចក្តីសុខសាន្តរបស់ព្រះមកឱ្យយើង
date:  19/09/2023
---

ទាហាននៃសាសន៍រ៉ូមបានចងស្បែកជើងយោធារបស់គាត់ មុនពេលគាត់ចេញទៅច្បាំង។ បាត ស្បែកជើងរបស់គាត់មានកម្រាសក្រាស ហើយក៏មានដែកគោលស្រួចៗនៅខាងក្រោមស្បែកជើងនោះផងដែរ។ ដែកគោលទាំងនោះបានជួយឱ្យស្បែកជើងបុកជាប់ទៅដី នៅពេលដែលគាត់បានឈរច្បាំងនឹងខ្មាំងសត្រូវណាម្នាក់ (អេភេសូរ 6:11, 13, 14)។ ដែកគោលទាំងនោះក៏បានជួយទប់ទាហាននៃ សាសន៍រ៉ូម មិនឱ្យរអិលដួល នៅពេលច្បាំងគ្នានោះដែរ។

`សូមពិនិត្យមើលពាក្យថា «សេចក្តីសុខសាន្ត» ដែលព្រះបានមានបន្ទូលតាមរយៈលោកប៉ុលនៅក្នុងខគម្ពីរអេភេសូរ 1:2; អេភេសូរ 2:14, 15, 17; អេភេសូរ 4:3 និងអេភេសូរ 6:15, 23។ តើហេតុអ្វីបានជាលោកប៉ុលយករូបស័ព្ទនៃសង្គ្រាមមកពិពណ៌នាអំពីសេចក្តីសុខសាន្តយ៉ាងដូច្នេះ?`

លោកប៉ុលបានមានប្រសាសន៍ថាព្រះយេស៊ូវ «ទ្រង់ជាស្ពានមេត្រីនៃយើងរាល់គ្នា ទ្រង់បានធ្វើ ទាំង2រួមគ្នាតែ1 ហើយបានរុះជញ្ជាំងដែលខាន់កណ្តាលចេញ» (អេភេសូរ 2:14, 17)។ ព្រះយេស៊ូវ បាន «បំបាត់សេចក្តីសំអប់គ្នា ដោយនូវរូបសាច់ទ្រង់ គឺបំបាត់ក្រឹត្យវិន័យដែលមានបញ្ញត្ត និងសេចក្តីហាម ប្រាមទាំងប៉ុន្មានចេញ ដើម្បីឲ្យបានយកទាំង2មក បង្កើតជាមនុស្សថ្មីតែ1ក្នុងព្រះអង្គទ្រង់ ដោយតាំងជាស្ពានមេត្រីឲ្យ ហើយឲ្យទ្រង់បានផ្សះផ្សាទាំង2នឹងព្រះ ក្នុងរូបកាយតែ1 ដោយសារឈើឆ្កាង ព្រមទាំង រំងាប់សេចក្តីសំអប់គ្នា ដោយឈើឆ្កាងនោះឯង ហើយកាលទ្រង់បានយាងមក នោះទ្រង់បានផ្សាយដំណឹង ល្អ គឺជាសេចក្តីមេត្រីដល់អ្នករាល់គ្នាដែលនៅឆ្ងាយ និងដល់ពួកអ្នកដែលនៅជិតផង» (អេភេសូរ 2:14, 15)។ អ្នកគ្រីស្ទានគឺជាអ្នកនាំសារសម្រាប់ព្រះយេស៊ូវ។ ពួកគេបានប្រកាសអំពីសេចក្តីសុខសាន្តរបស់ ព្រះយេស៊ូវ ព្រមទាំងប្រកាសអំពីជ័យជម្នះរបស់ទ្រង់នៅក្នុងសង្គ្រាមទាស់នឹងអំពើបាបនោះដែរ។ នេះគឺជាអត្ថន័យដែលលោកប៉ុលចង់បង្ហាញ នៅពេលដែលគាត់មានប្រសាសន៍ថាអ្នកគ្រីស្ទានត្រូវពាក់ស្បែក ជើងនៃសេចក្តីសុខសាន្តនោះ។ ស្បែកជើងទាំងនេះបានជួយឱ្យអ្នកគ្រីស្ទានឈរត្រៀមច្បាំងជាស្រេច។

ទន្ទឹមគ្នានេះ យើងក៏ត្រូវតែយល់ថាលោកប៉ុលមិនចង់ឱ្យយើងរើសយកអាវុធពិតប្រាកដ មកច្បាំង ទាស់នឹងខ្មាំងសត្រូវរបស់យើងនោះឡើយ។ ស្បែកជើងគ្រាន់តែជារូបស័ព្ទតំណាងឱ្យដំណឹងល្អដែលបាន ផ្តល់សេចក្តីសុខសាន្តរបស់ព្រះដល់ចិត្តរបស់មនុស្សគ្រប់គ្នាប៉ុណ្ណោះ (អេភេសូរ 6:15)។ លោកប៉ុលក៏ មិនចង់ឱ្យអ្នកគ្រីស្ទានឈ្លោះប្រកែកជាមួយនឹងមិត្តភក្តិ បុគ្គលិកការងារ និងសមាជិកនៅក្នុងគ្រួសាររបស់ ពួកគេនោះដែរ។ លោកប៉ុលចង់ឱ្យយើងបង្ហាញសេចក្តីអាណិតអាសូរ សេចក្តីគោរពឱ្យតម្លៃ និងសេចក្តី ស្រឡាញ់ដល់គ្នាទៅវិញទៅមក (សូមអានខគម្ពីរអេភេសូរ 4:25-5:2)។ ពួកជំនុំទាំងអស់ត្រូវតែច្បាំង។ ប៉ុន្តែ ពួកគេត្រូវតែច្បាំងទាស់នឹងសេចក្តីអាក្រក់ ដោយប្រើសេចក្តីសុខសាន្តវិញ។ «អាវុធ» របស់យើង គឺ ជាចិត្តដែលគ្មានអំនួត ចិត្តអត់ធ្មត់ ការអត់ឱនទោស ការស្រឡាញ់ និងការអាណិតអាសូរ។ «អាវុធ» របស់ យើងក៏បានរាប់បញ្ចូលទាំងការអធិស្ឋាន ការថ្វាយបង្គំ និងការសរសើរតម្កើងព្រះផងដែរ។ នៅពេលដែល យើងប្រើ «អាវុធ» ទាំងនេះ មានន័យថាយើងបានបង្ហាញអ្នកដទៃ អំពីផែនការដ៏អស្ចារ្យរបស់ព្រះនៅក្នុង ការស្អាងអ្វីៗគ្រប់យ៉ាងតាមរយៈព្រះយេស៊ូវហើយ (អេភេសូរ 1:9, 10)។