---
title:  ព្រះបានទទួលយកយើង ដោយសារតែព្រះយេស៊ូវ
date:  02/07/2023
---

សំបុត្រថ្លែងអំណរគុណតែងតែមានសរសេរឈ្មោះនៃអំណោយ ដែលបុគ្គលម្នាក់បានជូនដល់ លោកអ្នក។ លោកប៉ុលក៏បានសរសេរបញ្ជីអំណោយមួយច្បាប់នៅក្នុងខគម្ពីរអេភេសូរ 1:3-14។ លោក ប៉ុលបានថ្លែងអំណរគុណដល់ព្រះ សម្រាប់ព្រះពរនៃដំណឹងល្អដែលព្រះយេស៊ូវបានប្រទានដល់យើងនោះ។

លោកប៉ុលបានសរសើរតម្កើងព្រះ ដោយសារតែទ្រង់ «បានប្រទានពរមកយើងក្នុងព្រះគ្រីស្ទ ដោយគ្រប់ទាំងព្រះពរខាងព្រលឹងវិញ្ញាណ នៅស្ថានដ៏ខ្ពស់» (អេភេសូរ 1:3)។ ពាក្យថា «ខាងព្រលឹង វិញ្ញាណ» នេះ ប្រែមកពីពាក្យថា «ញូម៉ាធីកូស (pneumatikos) ដែលបានបង្ហាញយើងថាព្រះពររបស់យើងមានប្រភពមកពីព្រះវិញ្ញាណបរិសុទ្ធ។ ពាក្យថា «វិញ្ញាណ» ប្រែមកពីពាក្យថា «ញូម៉ា (pneuma) ជាភាសាក្រេក។ ពាក្យនេះបានជួយឱ្យយើងនឹកចាំអំពីផ្នែកចុងក្រោយនៃបញ្ជីអំណោយរបស់លោកប៉ុល។ នៅចុងបញ្ចប់នៃបញ្ជីអំណោយរបស់គាត់នេះ លោកប៉ុលបានអបអរសាទរកិច្ចការដែលព្រះវិញ្ញាណបរិសុទ្ធ បានធ្វើនៅក្នុងជីវិតរបស់យើងនោះ (អេភេសូរ 1:13, 14)។

ខគម្ពីរអេភេសូរ 1:3-6 បានចែងអំពីរបៀបដែលព្រះបានទតមើលយើង ដោយសារតែអ្វីៗ គ្រប់យ៉ាងដែលព្រះយេស៊ូវបានធ្វើសម្រាប់យើង។ ព្រះបានជ្រើសរើសយើង ដោយសារតែព្រះយេស៊ូវនេះ មុនពេលដែលព្រះយេស៊ូវបានបង្កើតផែនដីនេះទៅទៀត។ ព្រះយេស៊ូវ «បានរើសយើងរាល់គ្នាក្នុងព្រះគ្រីស្ទ តាំងពីមុនកំណើតលោកីយ៍មកប្រយោជន៍ឲ្យយើងរាល់គ្នាបានបរិសុទ្ធ ហើយឥតកន្លែងបន្ទោសបាននៅ ចំពោះទ្រង់» (អេភេសូរ 1:4)។ យើងគឺជាបុត្រាបុត្រីរបស់ព្រះ ដោយសារតែទ្រង់បានបង្កើតយើងមក ហើយក៏ដោយសារតែព្រះបានសង្គ្រោះយើងផងដែរ (អេភេសូរ 1:5)។ «ដើម្បីនឹងសរសើរដល់ព្រះគុណ ដ៏ឧត្តមរបស់ទ្រង់ ដែលបានផ្តល់មកយើងរាល់គ្នាទទេ ក្នុងព្រះរាជបុត្រាស្ងួនភ្ងារបស់ទ្រង់» (អេភេសូរ 1:6)។ និយាយឱ្យខ្លីទៅនោះ គឺថា ព្រះចង់ឱ្យយើងបានសង្គ្រោះ។ យើងនឹងបាត់បង់អំណោយទាននៃព្រះគុណ របស់ព្រះ នៅពេលណាដែលយើងសម្រេចចិត្តធ្វើបាប។

`លោកប៉ុលបានប្រាប់យើងថា «ទ្រង់បានប្រទានពរមកយើងក្នុងព្រះគ្រីស្ទ ដោយគ្រប់ទាំងព្រះពរ ខាងព្រលឹងវិញ្ញាណ នៅស្ថានដ៏ខ្ពស់» (អេភេសូរ 1:3)។ តើពាក្យថា «នៅស្ថានដ៏ខ្ពស់» មានន័យយ៉ាង ដូចម្តេចដែរ? សូមអានខគម្ពីរអេភេសូរ 1:3, 20; អេភេសូរ 2:6; អេភេសូរ 3:10 និងអេភេសូរ 6:12 សម្រាប់ចម្លើយ។ សូមប្រៀបធៀបពាក្យ «នៅស្ថានដ៏ខ្ពស់» នេះ ជាមួយនឹងពាក្យថា «នៅស្ថានសួគ៌» ដែលយើងបានអាននៅក្នុងខគម្ពីរអេភេសូរ 6:9។ តើពាក្យទាំង2នេះខុសគ្នាយ៉ាងដូចម្តេចដែរ?`

នៅក្នុងកណ្ឌគម្ពីរអេភេសូរ ពាក្យថា «នៅស្ថានដ៏ខ្ពស់» ឬ «នៅស្ថានសួគ៌» ក៏សំដៅទៅលើកន្លែងមួយដែលព្រះបានគង់នៅផងដែរ (អេភេសូរ 1:3; អេភេសូរ 6:9)។ «នៅស្ថានដ៏ខ្ពស់» និង «នៅ ស្ថានសួគ៌» ក៏សំដៅទៅលើកន្លែងមួយដែលអំណាចខាងឯព្រលឹងវិញ្ញាណបានសណ្ឋិតនៅផងដែរ (អេភេសូរ 1:10, 20, 21; អេភេសូរ 3:10, 15; អេភេសូរ 6:12) ហើយក៏ជាកន្លែងមួយដែលព្រះយេស៊ូវបាន គង់នៅខាងស្តាំនៃព្រះផងដែរ (អេភេសូរ 1:20)។ ព្រះបានប្រទានព្រះពរមកពីស្ថានសួគ៌ដល់អ្នកគ្រីស្ទាន ដោយសារតែព្រះយេស៊ូវនេះឯង (អេភេសូរ 1:3; អេភេសូរ 6:12)។

`ព្រះបានជ្រើសរើសយើង ដោយសារតែព្រះយេស៊ូវនេះឯង (អេភេសូរ 1:4)។ តើព្រះបានជ្រើសរើសយើងឱ្យធ្វើអ្វីខ្លះ?`