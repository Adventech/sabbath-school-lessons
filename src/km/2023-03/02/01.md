---
title:  ផែនការដ៏អស្ចារ្យរបស់ព្រះ
date:  01/07/2023
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេភេសូរ 1:3, 20; អេភេសូរ 1:7, 8; កូឡូស 1:13, 14; ទីតុស 2:13, 14; ហេព្រើរ 9:15; អេភេសូរ 1:9, 10; អេភេសូរ 1:11, 12; អេភេសូរ 1:13, 14។

> <p>ខចងចាំ</p>
> «សូមសរសើរដល់ព្រះដ៏ជាព្រះវរបិតានៃព្រះយេស៊ូវគ្រីស្ទ ជាព្រះអម្ចាស់នៃយើងរាល់គ្នា ដែលទ្រង់បានប្រទានពរមកយើងក្នុងព្រះគ្រីស្ទ ដោយគ្រប់ទាំងព្រះពរខាងព្រលឹងវិញ្ញាណ នៅស្ថាន ដ៏ខ្ពស់» (អេភេសូរ 1:3)។

នៅថ្ងៃទី21 ខែកក្កដា ឆ្នាំ1969 អ្នកអវកាសឈ្មោះថាណេល អាមស្រង (Neil Armstrong) គឺជាមនុស្សដំបូងគេបំផុតដែលបានទៅដល់ភពព្រះច័ន្ទ។ 25ឆ្នាំក្រោយមក លោកអាមស្រងបានសរសេរ សំបុត្រថ្លែងអំណរគុណមួយច្បាប់ ជូនដល់អ្នករួមការងារដែលបានបង្កើតឈុតអវកាសឱ្យគាត់ពាក់ នៅពេលដែលគាត់ដើរនៅលើភពព្រះច័ន្ទនោះ។ លោកអាមស្រងបានថ្លែងអំណរគុណដល់ក្រុមការងារ នៅក្នុងមជ្ឈមណ្ឌលអវកាសចនសុន សម្រាប់ឈុតអវកាសដែលបានការពារជីវិតរបស់គាត់ នៅពេល ដែលគាត់ដើរនៅលើភពព្រះច័ន្ទនោះ។

ទន្ទឹមនឹងនេះ លោកប៉ុលក៏បានចាប់ផ្តើមសំបុត្ររបស់គាត់ទៅកាន់ពួកជំនុំអេភេសូរ ជាមួយ នឹងសំបុត្រថ្លែងអំណរគុណដ៏ធំមួយផងដែរ។ នៅក្នុងសំបុត្រនេះ លោកប៉ុលបានសរសើរតម្កើងព្រះ សម្រាប់ព្រះពររបស់ទ្រង់យ៉ាងច្រើនអនេក។ ព្រះពរទាំងនេះសំខាន់ដល់ជីវិតនៃអ្នកគ្រីស្ទាន ដូចជាឈុតអវកាសដែលសំខាន់សម្រាប់ឱ្យអ្នកអវកាសដើរនៅលើព្រះច័ន្ទយ៉ាងដូច្នោះដែរ។ លោកប៉ុលបាន ប្រាប់យើងថាព្រះបានធ្វើការយ៉ាងមមាញឹក ដើម្បីឱ្យបានព្រះពរដែលទ្រង់បានសន្យាយូរណាស់មក ហើយនោះ (អេភេសូរ 1:4)។ ដូច្នេះហើយ បានព្រះធ្វើការយ៉ាងមមាញឹក ដើម្បីរក្សាសេចក្តីសន្យារបស់ទ្រង់ចំពោះយើង តាំងតែពីទ្រង់បានបង្កើតផ្ទៃមេឃ និងផែនដីនេះមកម្ល៉េះ។ លោកប៉ុលបានសរសើរ តម្កើងព្រះ ដែលទ្រង់បានធ្វើការយ៉ាងមមាញឹក ដើម្បីជួយដល់កូនៗរបស់ទ្រង់តាំងតែពីដើមរហូតមក ដល់ពេលនេះ។

សេចក្តីផ្តើមរបស់លោកប៉ុលនៅក្នុងសំបុត្រទៅកាន់ពួកជំនុំអេភេសូរនេះ បានបង្ហាញយើង អំពីរបៀបថ្វាយបង្គំ និងរបៀបសរសើរតម្កើងព្រះ សម្រាប់ព្រះពរជាច្រើនដែលទ្រង់បានប្រទានឱ្យយើង ទាំងអស់គ្នា។