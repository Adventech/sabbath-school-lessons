---
title:  ការសរសើរតម្កើងព្រះដោយសិរីល្អទាំងអស់របស់ទ្រង់
date:  05/07/2023
---

`«ឲ្យរួមគ្នាមកក្នុងទ្រង់ ដែលយើងរាល់គ្នាបានកេរអាករក្នុងទ្រង់ដែរ ដោយទ្រង់បានតម្រូវយើងទុក ជាមុន តាមដំរិះសំរេចរបស់ព្រះ ដែលទ្រង់ធ្វើគ្រប់ការទាំងអស់ តាមដែលគាប់ព្រះហឫទ័យទ្រង់ ប្រយោជន៍ ឲ្យយើងខ្ញុំ ដែលបានទុកចិត្តជឿដល់ព្រះគ្រីស្ទជាមុន បានសម្រាប់នឹងសរសើរដល់សិរីល្អទ្រង់» (អេភេសូរ 1:11, 12)។`

អ្នកគ្រីស្ទាននៅក្នុងទីក្រុងអេភេសូរមិនបានដឹងថាពួកគេជាអ្នកណាតទៅទៀតឡើយ។ ម្ល៉ោះ ហើយ ពួកគេបានអស់សង្ឃឹម (អេភេសូរ 3:13)។ លោកប៉ុលមានបំណងចង់ជួយឱ្យពួកជំនុំអេភេសូរ ដឹងថាពួកគេជាអ្នកណា ក្នុងនាមជាអ្នកគ្រីស្ទាន។ អ្នកគ្រីស្ទានគឺជាកូនរបស់ព្រះ (អេភេសូរ 1:5)។ ពួកគេ បានទទួលព្រះពរជាច្រើន ដោយសារតែព្រះយេស៊ូវ។ ផែនការរបស់ព្រះត្រូវបានដំណើរការនៅក្នុងជីវិត របស់ពួកគេ (អេភេសូរ 1:11)។ ព្រះក៏មានផែនការធំជាងនេះ ដើម្បីបង្រួមរបស់ទាំងអស់ និងមនុស្សទាំងអស់នៅក្នុងព្រះយេស៊ូវ (អេភេសូរ 1:10)។ ដូច្នេះ ពួកជំនុំអេភេសូរអាចជឿទុកចិត្តបាន ថាព្រះបាន លើកលែងទោសដល់ពួកគេ និងទទួលយកពួកគេ។ ពួកគេក៏អាចជឿទុកចិត្តទៅលើព្រះពររបស់ទ្រង់ផង ដែរ។ ពួកគេអាចប្រកាសសារនៅក្នុងខគម្ពីរអេភេសូរ 1:3-14 ដោយសេចក្តីអំណរ និងភាពជឿជាក់។ តើសារនោះគឺជាអ្វី? សារនោះគឺថាយើងគួរតែសរសើរតម្កើងព្រះដ៏ជាព្រះវរបិតានៃព្រះអម្ចាស់យេស៊ូវគ្រីស្ទ។

`លោកប៉ុលបានមានប្រសាសន៍ថា «ព្រះវិញ្ញាណនោះទ្រង់ជាទីបញ្ចាំចិត្ត ពីដំណើរកេរអាកររបស់ យើងរាល់គ្នា ទាល់តែបានលោះរបស់កំណាន់ ដែលទ្រង់បានទិញទុកឲ្យយើងនោះ» (អេភេសូរ 1:14; សូមអានខ11, 18 ផងដែរ)។ តើលោកអ្នកគិតថាហេតុអ្វីបានជាគោលគំនិតនេះសំខាន់ចំពោះលោកប៉ុលយ៉ាងដូច្នេះ?`

តើមានសមាជិកនៃគ្រួសារបានទុកកេរ្តិ៍អាករឱ្យលោកអ្នក បន្ទាប់ពីគាត់បានស្លាប់ទៅដែរឬទេ? សមាជិកម្នាក់នៅក្នុងក្រុមគ្រួសារអាចនឹងទុកកំណត់ដ៏ពិសេសមួយសម្រាប់លោកអ្នក។ យោងទៅតាម ទស្សនរបស់លោកប៉ុល អ្នកគ្រីស្ទានបានទទួលកេរ្តិ៍មរតកមួយ បន្ទាប់ពីព្រះយេស៊ូវបានសុគតទៅ។ ព្រះបានប្រទានកេរអាករនេះដល់ពួកគេ (អេភេសូរ 1:14)។ នៅពេលដែលអ្នកគ្រីស្ទានបានទទួលកេរ្តិ៍អាករ នេះពីព្រះនោះ ពួកគេនឹងក្លាយទៅជាកេរអាករដល់ព្រះវិញ (អេភេសូរ 1:18)។

នៅក្នុងគម្ពីរសញ្ញាចាស់ មានពេលខ្លះ រាស្ត្ររបស់ព្រះបានគិតថា ពួកគេគឺជាកំណប់របស់ទ្រង់ (សាការី 2:12; សូមអានខគម្ពីរចោទិយកថា 9:29 និងចោទិយកថា 32:9 ផងដែរ)។ ដូច្នេះ យើង បានក្លាយទៅជាកំណប់របស់ព្រះ ដូចដែលយើងបានឃើញពីខគម្ពីរអេភេសូរ 1:18 និងអេភេសូរ 1:11 អ៊ីចឹង។ ហេតុដូច្នេះហើយ បានជាយើងអាចសរសេរខគម្ពីរអេភេសូរ 1:11 យ៉ាងដូច្នេះថា៖ «ដោយសារ តែព្រះយេស៊ូវនេះហើយ ទើបយើងក្លាយមកជារបស់ព្រះ»។ លោកប៉ុលចង់ឱ្យអ្នកគ្រីស្ទាននៅក្នុងទីក្រុង អេភេសូរបានដឹងអំពីរបៀបតម្លៃរបស់ពួកគេចំពោះព្រះ។ ពួកជំនុំអេភេសូរមិនត្រឹមតែជាកំណប់ដ៏ពិសេស មួយមកពីព្រះនោះទេ។ ពួកគេក៏ជាកំណប់មួយរបស់ព្រះផងដែរ។