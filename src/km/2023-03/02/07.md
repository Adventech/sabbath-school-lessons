---
title:  ការសិក្សាបន្ថែម
date:  07/07/2023
---

តើខគម្ពីរអេភេសូរ 1:3-14 បានបង្រៀនយើងថាព្រះបានរើសយកមនុស្សលោក មុនពេលដែលពួកគេចាប់កំណើតនោះដោយរបៀបណា? តើនៅត្រង់នេះមានន័យថាព្រះបានកំណត់ថាអ្នកណាត្រូវបានជីវិតអស់កល្ប ហើយអ្នកណាត្រូវស្លាប់អស់កល្ប មុនពេលដែលពួកគេកើតមកមែន ទេ? គួរឱ្យសោកស្តាយណាស់ មនុស្សជាច្រើនបានជឿទៅលើគោលគំនិតខុសឆ្គងនេះ។

ចូរក្រឡកមើលអត្ថន័យពិតប្រាកដដែលដែលលោកប៉ុលចង់បង្ហាញ៖

1\. នៅក្នុងខគម្ពីរអេភេសូរ 1:3-14 ព្រះយេស៊ូវបានរើសយកយើងទៅចិញ្ចឹម (អេភេសូរ 1:5)។ ដូច្នេះហើយ យើងបានធ្វើជាកូនចិញ្ចឹម ដោយសារតែព្រះយេស៊ូវនេះឯង (អេភេសូរ 1:4, 11)។ គោលគំនិតនេះបានបង្ហាញថាព្រះបានជ្រើសរើសសង្គ្រោះយើង ដោយសារតែយើងបានជ្រើសរើសជឿ ទៅលើព្រះយេស៊ូវនេះឯង។ ដូច្នេះ ព្រះមិនបានកំណត់ថាអ្នកណាត្រូវបានសង្គ្រោះ ឬមិនបានសង្គ្រោះ មុនពេលដែលពួកគេចាប់កំណើតនោះឡើយ។ ការសម្រេចរបស់ព្រះគឺជាចម្លើយរបស់ទ្រង់តបទៅនឹង សេចក្តីជំនឿរបស់យើងតាមរយៈព្រះយេស៊ូវនេះឯង។

2\. អេភេសូរ 1:3-14 ក៏បានចែងអំពីកិច្ចការសង្គ្រោះរបស់ព្រះនៅក្នុងជីវិតរបស់យើងផងដែរ។ ព្រះគឺជាឪពុករបស់យើង។ ហើយគឺជាកូនចិញ្ចឹមរបស់ទ្រង់ (អេភេសូរ 1:3-5)។ ព្រះបានប្រទាន ពរដល់យើងយ៉ាងបរិបូរណ៌ ដោយមិនគិតថ្លៃ (អេភេសូរ 1:8)។ ភាសានេះបានជួយឱ្យយើងយល់កាន់ តែប្រសើរឡើង អំពីជម្រើសរើសរបស់ទ្រង់ក្នុងការសង្គ្រោះយើង។ ព្រះមិនមែនជាចៅក្រមចិត្តដាច់នោះ ឡើយ។ ព្រះគឺជាព្រះវរបិតានៃសេចក្តីស្រឡាញ់ដែលបានយកព្រះទ័យទុកដាក់ចំពោះយើង (សូមអាន ខគម្ពីរអេភេសូរ 3:15)។

3\. អេភេសូរ 1:3-14 ក៏បានបង្រៀនយើងថាព្រះបានគោរពការសម្រេចចិត្តរបស់មនុស្សលោកផងដែរ។ (សូមអានខគម្ពីរអេភេសូរ 2:8; អេភេសូរ 3:17; អេភេសូរ 4:1-6:20 ផងដែរ)។ ខទាំងនេះបានពិពណ៌នាអំពីសេរីភាពនៃការជ្រើសរើសរបស់យើង និងរបៀបដែលយើងបានឆ្លើយទៅព្រះដោយសេចក្តីជំនឿ។ សូមអានខគម្ពីរធីម៉ូថេទី1 2:4 និងកិច្ចការ 17:22-31 ផងដែរ សម្រាប់ព័ត៌មានបន្ថែមទៀតទៅលើប្រធានបទនេះ)។ អ្នកស្រីអេល្លីន ជី វ៉ៃត៍បានមានប្រសាសន៍ថា «ព្រះបានប្រទានព្រះគុណរបស់ទ្រង់ដល់មនុស្សគ្រប់គ្នានៅលើផែនដីនេះ នៅពេលដែលទ្រង់បានប្រទានព្រះរាជ បុត្រារបស់ទ្រង់ឱ្យមកប្រសូតនៅក្នុងក្រុមគ្រួសារនៃមនុស្សលោកនោះឯង។ មនុស្សដែលបានជ្រើសរើស ទទួលយកអំណោយទាននេះ នឹងបានរស់នៅក្នុងព្រះយេស៊ូវគ្រីស្ទ។ ពួកគេនឹងបានក្លាយទៅជាបុគ្គលម្នាក់ ដែលព្រះទ្រង់សព្វព្រះហឫទ័យ»។ ដកស្រង់ពី Steps to Christ, page 68, adapted។

**សំណួរពិភាក្សា**

`1. តើលោកអ្នកអាចគាំទ្រគោលគំនិតដែលថាព្រះមិនបានរើសឬក៏ទទួលយកអ្នកណាម្នាក់ដើម្បីនឹងត្រូវបានសង្គ្រោះ មុនពេល ដែលយើងបានចាប់កំណើតនោះដោយរបៀបណាដែរ?`

`2. ប្រសិនបើមនុស្សម្នាក់ត្រូវបានសង្គ្រោះនៅក្នុងព្រះយេស៊ូវនោះ តើជម្រើសនោះជារបស់អ្នកណា?`

`3. «ហើយយើងបានសេចក្តីប្រោសលោះនៅក្នុងព្រះរាជបុត្រានោះ ដោយសារព្រះលោហិតទ្រង់ គឺជាសេចក្តីប្រោសឲ្យរួច ពីទោស តាមព្រះគុណដ៏ធ្ងន់ក្រៃលែងនៃទ្រង់» (អេភេសូរ 1:7)។ តើខនេះបាន បង្ហាញយើង ថាយើងត្រូវបានសង្គ្រោះ ដោយសារសេចក្តីជំនឿរបស់យើង មិនមែនដោយសារទង្វើល្អរបស់យើងនោះដោយរបៀបណាដែរ?`