---
title:  ផែនការដ៏អស្ចារ្យរបស់ព្រះ
date:  04/07/2023
---

`តើអ្វីទៅជាផែនការរបស់ព្រះសម្រាប់មនុស្សគ្រប់សម័យកាលនោះ? តើផែនការនេះធំប៉ុនណា ដែរ? សូមអានខគម្ពីរអេភេសូរ 1:9, 10 សម្រាប់ចម្លើយ។`

តើផែនការចុងក្រោយរបស់ព្រះគឺជាអ្វី? គឺជាការដែលទ្រង់ចង់បង្រួមអ្វីៗគ្រប់យ៉ាងនៅគ្រប់ទីកន្លែងឱ្យស្ថិតនៅក្រោមការគ្រប់គ្រងរបស់ព្រះយេស៊ូវនោះឯង។

លោកប៉ុលបានប្រើពាក្យក្រេកមួយពាក្យ ដើម្បីបង្ហាញអំពីគោលគំនិតនេះ។ ពាក្យក្រេកនោះ អានថា «អេណាខេហ្វាឡៃអូសសេសថៃ» ។ ពាក្យបច្ចេកទេសនេះមានន័យថា «រាប់បញ្ចូល» អ្វីៗទាំង អស់។ នៅក្នុងសម័យគម្ពីរសញ្ញាថ្មី នៅពេលដែលគណនេយ្យបានបន្ថែមក្រឡោននៃលេខជួរឈរនោះ ពួកគេបានដាក់ចំនួនសរុបនៅខាងលើនៃក្រឡោននោះ។ ទន្ទឹមគ្នានេះ ព្រះយេស៊ូវក៏ជាបុគ្គលសំខាន់បំផុត នៅក្នុងផែនការរបស់ចុងក្រោយរបស់ព្រះផងដែរ។ ព្រះបានរៀបចំផែនការនេះ មុនពេលដែលទ្រង់បាន បង្កើតផ្ទៃមេឃ និងផែនដីនេះមកម្ល៉េះ (អេភេសូរ1:4)។ ផែនការរបស់ព្រះគឺសម្រាប់មនុស្សគ្រប់សម័យ កាលទាំងអស់។ ដូច្នេះ យើងមើលឃើញថា ផែនការរបស់ព្រះគឺធំធេងជាទីបំផុត។

ព្រះយេស៊ូវគឺជាផែនការទាំងមូលរបស់ព្រះនៅក្នុងការសង្គ្រោះយើង។ មានន័យថា ផែនការ ដ៏ធំបំផុតរបស់ព្រះនោះ គឺជាការដែលព្រះយេស៊ូវសុគតនៅលើឈើឆ្កាង ការរស់ពីស្លាប់ឡើងវិញ ការយាង ត្រឡប់ទៅស្ថានសួគ៌វិញ ហើយនិងការដែលទ្រង់ត្រូវបានលើកតម្កើងនៅមុនពួកទេវតាផងដែរ (អេភេសូរ 1:15-2:10)។ ផែនការរបស់ព្រះក៏រាប់បញ្ចូលនូវការចាប់ផ្តើមពួកជំនុំនៅលើផែនដីផងដែរ។ ពួកជំនុំ នឹងជួយភ្ជាប់មនុស្សលោកទាំងអស់ ទាំងពួកសាសន៍យូដា ហើយនិងសាសន៍ដទៃ (អេភេសូរ 2:11-3:13)។

តាមវិធីនេះ ពួកជំនុំនឹងបង្ហាញសាតាំង និងដើរតាមវា ថាផែនការរបស់ព្រះកំពុងតែដំណើរការ ហើយថានគររបស់សាតាំងនឹងត្រូវរលំទៅ (អេភេសូរ 3:10)។ ព្រះគម្ពីរបានបង្ហាញប្រាប់យើងថាចុងបញ្ចប់របស់សាតាំងជិតមកដល់យើង ដោយបានសំដែងយ៉ាងដូច្នេះថា «អារក្សបានចុះមកឯអ្នករាល់គ្នា ទាំងមានសេចក្តីឃោរឃៅជាខ្លាំង ដោយវាដឹងថា ពេលវេលាវាខ្លីណាស់ហើយ» (វិវរណៈ 12:12)។

សំបុត្រពាក់កណ្តាលទៀតដែលនៅសល់នោះ បានចាប់ផ្តើមឡើងជាមួយការប្រកាសអំពីសេចក្តី សុខសាន្ត និងសេចក្តីសញ្ញានៅក្នុងពួកជំនុំ (អេភេសូរ 4:1-6)។ បន្ទាប់មក លោកប៉ុលបានប្រាប់ឱ្យពួកជំនុំជៀសវាងពីទង្វើទាំងឡាយណាដែលបំផ្លាញសេចក្តីសញ្ញានេះ។ លោកប៉ុលបានប្រាប់ឱ្យសមាជិកនៃពួកជំនុំមានភាពចៅរ៉ៅនឹងគ្នាទៅវិញទៅមក (អេភេសូរ 4:17-6:9)។ លោកប៉ុលបានបញ្ចប់សំបុត្ររបស់គាត់ជាមួយនឹងរូបស័ព្ទមួយដ៏មានអំណាច។ គាត់បានប្រៀបធៀបពួកជំនុំទៅនឹងកងទ័ពដ៏ខ្លាំងពូកែម្នាក់។ «កងទ័ព» នេះបានធ្វើការរួមគ្នា ដើម្បីបង្កើតសេចក្តីសុខសាន្តនៅលើផែនដីនេះ ដោយនូវព្រះនាមនៃ ព្រះយេស៊ូវ (អេភេសូរ 6:10-20)។

`តើលោកអ្នកអាចអបអរចំពោះព្រះគុណ និងការលើកលែងទោសដែលព្រះយេស៊ូវបានប្រទាន ដល់លោកអ្នកនោះដោយរបៀបណា? តើលោកអ្នកនឹងមានអារម្មណ៍បែបណា នៅពេលដែលលោកអ្នកចាំ ថាសេចក្តីមេត្តា និងការលើកលែងទោសរបស់ព្រះគឺជាផ្នែកមួយនៃផែនការដ៏ធំរបស់ព្រះនោះ? តើព្រះគុណ និងការលើកលែងទោសរបស់ព្រះគឺជាផ្នែកមួយនៅក្នុងផែនការរបស់ទ្រង់ ដើម្បីសង្គ្រោះមនុស្សលោកចេញពីអំពើបាប ហើយបង្រួបបង្រួមរបស់ទាំងអស់ឱ្យមានសេចក្តីសុខសាន្ត និងសេចក្តីសញ្ញានៅក្នុង ព្រះយេស៊ូវដែរឬទេ?`