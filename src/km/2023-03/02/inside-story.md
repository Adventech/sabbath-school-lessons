---
title:  ផ្លូវដ៏អស្ចារ្យទៅកាន់ប្រទេសលីបង់
date:  07/07/2023
---

គ្រូស្ម័គ្រចិត្តរួន អូលីវេរ៉ា (Ruan Oliveira) បានព្យាយាមស្តាប់អ្នកអធិប្បាយនៅក្នុងកម្មវិធីបណ្តុះបណ្តាលបេសកកម្ម «ខ្ញុំនឹងទៅ!» នៅឯសាកលវិទ្យាល័យមីដល អ៊ីស (Middle East) នៅក្នុង ទីក្រុងប៊ែរូត (Beirut) នៃប្រទេសលីបង់។ គាត់បានឆ្ងល់ក្នុងចិត្តថា «ទេ ខ្ញុំដូចជាធ្លាប់ឃើញម្នាក់នោះនៅ ម្តុំណាទេនៀក?»។

លោករួនបានមកដល់ប្រទេសប្រេស៊ីល ដើម្បីបម្រើការជាគ្រូស្ម័គ្រចិត្តម្នាក់នៅឯមជ្ឈមណ្ឌលសិក្សាអាត់វេនទីស្ទ ដែលបានបង្រៀនដល់កុមារជនភៀសខ្លួនពីប្រទេសស៊ីរី ចាប់ពីថ្នាក់ទី1ដល់ថ្នាក់ទី 8។ គាត់កំពុងតែស្តាប់លោកគ្រូប្រេន មេនលី (Brain Manly) រៀបរាប់អំពីការងារនៃ «អ្នកធ្វើតង់» ដែល ជាអ្នកអាត់វេនទីស្ទដែលធ្វើតាមគំរូរបស់លោកប៉ុល ដោយបានយកជំនាញរបស់ពួកគេមកប្រើនៅក្នុងប្រទេសដែលមិនមែនជាគ្រីស្ទាន។

លោករួនបានទាញទូរស័ព្ទដៃរបស់គាត់ចេញ ហើយចាប់ផ្តើមបើកមើលរូបថតដែលបានថតប៉ុន្មានឆ្នាំមកនោះ។ លោករួនមានឈាមជ័រជាបេសកជន។ គាត់បានកើតក្នុងប្រទេសប្រេស៊ីល ហើយធំដឹងក្តីឡើងនៅក្នុងគ្រួសារដែលផ្សព្វផ្សាយ និងអនុវត្តនូវបេសកកម្ម។ នៅក្នុងនាមជាសិស្សវិទ្យាល័យ គាត់បានរួមដំណើរជាមួយនឹងឪពុកម្តាយទៅកាន់ប្រទេសអាហ្សង់ទីនសម្រាប់សន្និបាតនៃបេសកម្ម «ខ្ញុំនឹង ទៅ!» នៅក្នុងឆ្នាំ2017។ ចិត្តរបស់គាត់ត្រូវបានឆេះឆួលឡើង នៅពេលដែលគាត់បានឮអំពីតម្រូវការ នៅឯប្រទេសមជ្ឈិមបូព៌ានោះ។

ក្នុងអំឡុងពេលសិក្សានៅសកលវិទ្យាល័យនៅឆ្នាំទី1នោះ គាត់បានទទួលយកការអញ្ជើញមួយ ឱ្យបង្រៀនភាសាអង់គ្លេសនៅក្នុងតំបន់អាស៊ីដែលមិនមែនជាគ្រីស្ទាន។ ទោះជាយ៉ាងនេះក្តី បន្ទាប់ពីគាត់ បានទៅកន្លែងនោះ សាលាភាសាបានបិទបាត់ទៅហើយ។ គាត់បានស្នាក់នៅទីនោះ ដើម្បីនឹងរៀនភាសា របស់អ្នកស្រុក ប៉ុន្តែ គាត់ត្រូវបានគេហាមមិនឱ្យនិយាយអំពីព្រះទៅកាន់អ្នកណាម្នាក់នោះឡើយ។ នៅពេលដែលគាត់ត្រលប់មកកាន់ប្រទេសប្រេស៊ីលវិញនៅក្នុងឆ្នាំទី2 នៃការសិក្សារបស់គាត់នោះ លោករួន ហាក់ដូចជាមានអារម្មណ៍ថាគាត់ចង់ទៅក្រៅប្រទេសម្តងទៀតណាស់។ គាត់បានបំពេញពាក្យស្នើសុំជា ច្រើនដង ដើម្បីឱ្យសាលានៅឯមជ្ឈិមបូព៌ា ដែលជាតំបន់ដែលគាត់បាននឹកស្រមៃចង់ទៅ នៅក្នុងសន្និបាតឆ្នាំ 2017នៅឯប្រទេសអាហ្សង់ទីននោះ។

ខណៈពេលដែលគាត់ផ្ញើពាក្យស្នើសុំទៅកាន់គេហទំព័រ Vividfaith.com ដែលជាគេហទំព័រនៃព្រះវិហារសេវេនដេយអាត់វេនទីស្ទសម្រាប់អ្នកស្ម័គ្រចិត្តនោះ គាត់បានអធិស្ឋានថា «ឱព្រះអម្ចាស់អើយ គ្រប់យ៉ាងគឺស្ថិតនៅលើទ្រង់ហើយ ដ្បិតទូលបង្គំនឹងទទួលយកនូវការឆ្លើយតបដំបូងបង្អស់ដែលទូលបង្គំ បានទទួលពីទ្រង់»។ 7នាទីក្រោយមក សារមួយបានផុសឡើងនៅលើអ៊ីក្រង់នៃទូរស័ព្ទរបស់គាត់។ សារ នោះត្រូវបានផ្ញើមកពីមជ្ឈមណ្ឌលសិក្សាអាត់វេនទីស្ទនៅក្នុងទីក្រុងប៊ែរូត។ ហើយលោករួនបានមកដល់ សាលានោះ បន្ទាប់ពី6សប្តាហ៍ក្រោយមក។ បន្ទាប់ពីបានធ្វើការនៅក្នុងប្រទេសអាស៊ីរួចមក គាត់ក៏បាន ការកោតសរសើរចំពោះសេរីភាពខាងសាសនានៅឯប្រទេសលីបង់ផងដែរ។ គាត់បាននិយាយថា «ខ្ញុំថែម ទាំងអាចប្រាប់ពួកគេថាខ្ញុំជាគ្រីស្ទានទៀតផង»។ បន្ទាប់ពីបានធ្វើការអស់រយៈពេលមួយឆ្នាំនៅក្នុងប្រទេស លីបង់រួចមក លោករួនមានបំណងចង់បញ្ចប់ការសិក្សារបស់គាត់ ដើម្បីឱ្យគាត់ក្លាយទៅជាបេសកជនពេញ សិទ្ធ។ ការជឿជាក់របស់គាត់ដែលថាព្រះបានហៅគាត់នោះ ត្រូវបានបញ្ជាក់ម្តងទៀត នៅពេលដែលគាត់បាននឹកចាំអំពីកន្លែងដែលគាត់បានជួបនឹងលោកប្រេន មេនលីកាលពីមុននោះ។ បន្ទាប់ពីលោកមេនលីបាន បញ្ចប់សេចក្តីថ្លែងការណ៍នៅក្នុងសន្និបាតនោះរួចមក លោករួនបានចូលទៅជិត គាត់ ដោយមានទូរស័ព្ទនៅក្នុងដៃ។ គាត់បានរំកិលរូបថតទៅកាន់5ឆ្នាំមុន ដើម្បី បង្ហាញរូបថតរបស់គាត់ និងឪពុកម្តាយរបស់គាត់ ជាមួយនឹងលោកមេនលីនៅក្នុង សន្និបាត នៅឯប្រទេសអាហ្សង់ទីនកាលពីឆ្នាំ 2017។ ការធ្វើបទបង្ហាញរបស់ លោកមេនលី អំពីអ្នកធ្វើតង់នៅក្នុងសន្និបាទនោះ បានបញ្ឆេះចិត្តរបស់លោករួន ឱ្យបានបម្រើព្រះ នៅឯតំបន់មជ្ឈិមបូព៌ា។