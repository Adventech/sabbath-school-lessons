---
title:  តើព្រះវិញ្ញាណបរិសុទ្ធបានធ្វើអ្វីខ្លះសម្រាប់យើង?
date:  06/07/2023
---

`នៅក្នុងខគម្ពីរអេភេសូរ 1:13, 14 លោកប៉ុលបានផ្តល់នូវការបកស្រាយដ៏ខ្លីមួយ អំពីរបៀប ដែលជីវិតនៃអ្នកអានរបស់គាត់បានផ្លាស់ប្តូរ បន្ទាប់ពីពួកគេបានទទួលយកព្រះយេស៊ូវ។ តើការផ្លាស់ប្តូរ នៅក្នុងជីវិតរបស់ពួកគេនោះបានកើតឡើងដោយរបៀបណា?`

លោកប៉ុលបានប្រើរូបស័ព្ទ2យ៉ាង ដើម្បីបង្ហាញថាព្រះវិញ្ញាណបរិសុទ្ធសំខាន់ដល់ជីវិតនៃអ្នក គ្រីស្ទានជាទីបំផុត។ រូបស័ព្ទទី1នោះ គឺជាទីសំគាល់មួយ។ នៅក្នុងសម័យព្រះគម្ពីរ ទីសំគាល់គឺជារបស់ ម៉្យាងដែលអ្នកណាម្នាក់បានបិទទៅលើកុងត្រាណាមួយ ដើម្បីបញ្ជាក់ថាគេជាអ្នកណា។ មនុស្សជាច្រើន បានបិទត្រា ទៅលើក្រដាសចម្លងនៃច្បាប់ និងកិច្ចព្រមព្រៀង ដើម្បីបង្ហាញអ្នកដទៃថាពួកគេអាចជួយជឿ ទុកចិត្តទៅ លើក្រដាសចម្លងទាំងនោះ។ ត្រាដែលត្រូវបានបិទទៅលើធុងកុងទឺន័រនោះ បានបង្ហាញអំពី ទំហំដែលធុន នោះអាចផ្ទុកបាន ឬក៏បង្ហាញថារបស់ដែលមាននៅក្នុងធុងនោះ គឺគ្រប់ចំណុះត្រឹមត្រូវហើយ (សូមអាន ខគម្ពីរអេសេគាល 28:12)។ ហើយត្រាក៏ត្រូវបានបិទទៅលើកុងត្រាផ្សេង លិខិត (សូមអាន ខគម្ពីរពង្សាវតារក្សត្រទី1 21:8) ហើយនិងកុងត្រានៃការចិញ្ចឹមក្មេងផងដែរ។ ត្រាក៏ជាសេចក្តីសន្យា ផងដែរ។ ត្រាបានបង្ហាញអំពីរឿងដែលម្ចាស់បានសន្យាថានឹងការពារ។ (សូមអានខគម្ពីរអេភេសូរ 4:30)។ ដូច្នេះ ឥឡូវនេះ លោកអ្នកក៏បានយល់អត្ថន័យនៅក្នុងព្រះគម្ពីរ ដែលបានសំដែងថា «ទ្រង់ក៏ដៅចំណាំដោយព្រះវិញ្ញាណបរិសុទ្ធ ដែលបានសន្យា» (អេភេសូរ 1:13) ផងដែរ។

«លោកប៉ុលបានមានប្រសាសន៍ថានៅពេលដែលលោកអ្នកទទួលយកព្រះយេស៊ូវ ហើយជឿ ទៅលើទ្រង់នោះ ព្រះវិញ្ញាណបរិសុទ្ធនឹងដៅចំណាំលោកអ្នក។ កិរិយាស័ព្ទ «ដៅចំណាំ» ប្រែមកពីពាក្យ ថា «ស្ព្រេងជីហ្សូ (sphragizo)»។ លោកអ្នកត្រូវបានដៅចំណាំដោយព្រះវិញ្ញាណបរិសុទ្ធ ថាជាបុគ្គល ម្នាក់ដែលព្រះបានសង្គ្រោះ។ ទីសំគាល់របស់លោកអ្នកក៏មានន័យថានៅថ្ងៃដែលព្រះយេស៊ូវបានយាង ត្រឡប់មកវិញនោះ ទ្រង់នឹងនាំលោកអ្នកទៅឯលំនៅដើមវិញ។ សេចក្តីពិតនៃព្រះគម្ពីរនេះពិតជាអស្ចារ្យ ណាស់។ ព្រះវិញ្ញាណបរិសុទ្ធបានដៅចំណាំសិស្សរបស់ព្រះយេស៊ូវ ដោយទីសំគាល់នៃព្រះគុណរបស់ ព្រះ នៅពេលដែលពួកគេជឿនៅពេលដំបូងនោះ»។ ដកស្រង់ពី Jiri Moskala, Misinterpreted End-Time Issues: Five Myths in Adventism,” Journal of the Adventist Theological Society 28, number 1 (2017), page 95, adapted។

រូបស័ព្ទទី2ដែលលោកប៉ុលបានប្រើតំណាងឱ្យព្រះវិញ្ញាណបរិសុទ្ធនោះ គឺជា «សេចក្តីសន្យា» (អេភេសូរ 1:14)។ ព្រះវិញ្ញាណបរិសុទ្ធគឺជាសេចក្តីសន្យាសម្រាប់យើង ដោយយើងនឹងទទួលបានអ្វីៗ គ្រប់យ៉ាងដែលទ្រង់បានសន្យាថាទ្រង់នឹងប្រទានឱ្យយើងទាំងអស់ (សូមប្រៀបធៀបខគម្ពីរកូរិនថូសទី2 1:22; កូរិនថូសទី2 5:5)។