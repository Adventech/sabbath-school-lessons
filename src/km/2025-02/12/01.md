---
title:  ទីសំគាល់ដែលបានបង្ហាញថា ចុងបញ្ចប់ជិតមកដល់ហើយ
date:  14/06/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ដានីយ៉ែល 2:31-45; ដានីយ៉ែល 3:1-12; វិវរណៈ 13:11-17; កិច្ចការ 12:1-17; ម៉ាថាយ 12:9-14។

> <p>ខចងចាំ</p>
> «ដ្បិតព្រះមិនបានប្រទានឲ្យយើងមានវិញ្ញាណដែលភ័យខ្លាចឡើយ គឺឲ្យមានវិញ្ញាណដែល មានអំណាច សេចក្ដីស្រឡាញ់ និងគំនិតនឹងធឹងវិញ» (ធីម៉ូថេទី2 1:7)។

**សប្តាហ៍នេ**

យើងនឹងក្រឡេកមើលរឿងនៅក្នុងព្រះគម្ពីរបន្ថែមទៀត ដែលបានបង្ហាញយើង នូវអ្វីដែលត្រូវកើតឡើង នៅក្នុងសម័យចុងក្រោយ។

មុនដំបូង យើងនឹងក្រឡេកមើលរឿងអំពីលោកសាដ្រាក់ លោកមែសាក់ និងលោកអ័បេឌ-នេកោ។ រឿងនេះនឹងជួយឱ្យយើងយល់កាន់តែច្បាស់ នូវអ្វីដែលបទគម្ពីរវិវរណៈ ជំពូក13 អំពីគ្រា ចុងក្រោយ។ បន្ទាប់មក យើងនឹងក្រឡេកមើលបទពិសោធន៍របស់អ្នកគ្រីស្ទានដំបូងគេ នៅក្នុងគម្ពីរ សញ្ញាថ្មី។ បទពិសោធន៍របស់ពួកគេ ក៏អាចនឹងជួយឱ្យយើងយល់នូវអ្វីដែលត្រូវរំពឹងទុក នៅពេល ឥឡូវនេះ និងនៅពេលដែលព្រះយេស៊ូវយាងមកជាលើកទី2។

បទពិសោធន៍ទាំង2នេះ បានបង្ហាញយើងពីអ្នកដែលមានពេញទៅដោយការបាក់ទឹកចិត្ត។ បទពិសោធន៍ទាំងនេះ នឹងជួយឱ្យយើងដឹងពីវិធីស្ងប់សុខ នៅក្នុងអំឡុងពេលនៃគ្រាលំបាកខាងមុននេះ។

ព្រះយេស៊ូវបានមានបន្ទូលប្រាប់សិស្សរបស់ទ្រង់ម្តងហើយម្តងទៀតថា កុំឱ្យពួកគេភ័យខ្លាច ឬបណ្តោយឱ្យគំនិតរបស់ពួកគេបន្ទុចពួកគេនោះទេ។ ដូច្នេះហើយ យើងត្រូវតែចងចាំថា បទទំនាយអំពី អនាគតដែលព្រះគម្ពីរបានចែងនោះ គឺផ្តោតទៅលើព្រះយេស៊ូវទាំងអស់។ នេះហើយជាមូលហេតុដែល នឹងនាំឱ្យយើងមើលឃើញថា បទទំនាយទាំងនេះ មានពេញទៅដោយដំបូន្មាន ដែលព្រះយេស៊ូវបាន ផ្តល់ឱ្យសិស្សរបស់ទ្រង់ ខណៈពេលដែលទ្រង់បានមានព្រះជន្មរស់នៅលើផែនដីនេះ។ នៅពេលនោះ ព្រះយេស៊ូវបានប្រាប់សិស្សរបស់ទ្រង់ថា «កុំឲ្យចិត្តអ្នករាល់គ្នាថប់បារម្ភឡើយ អ្នករាល់គ្នាជឿដល់ព្រះ ហើយ ចូរជឿដល់ខ្ញុំដែរ» (យ៉ូហាន 14:1)។ ឬអាចនិយាយបានថា ព្រឹត្តិការណ៍នៃគ្រាចុងក្រោយ នឹងធ្វើឱ្យរាស្ត្រស្មោះត្រង់ របស់ព្រះមានការលំបាក។ ប៉ុន្តែ យើងគួរតែគិតអំពីព្រឹត្តិការណ៍នៃពេលអនាគតទាំងនេះ ដោយក្តីសង្ឃឹមវិញ មិនមែនដោយក្តីភ័យខ្លាចនោះឡើយ។