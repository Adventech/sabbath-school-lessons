---
title:  ទស្សនៈរបស់ក្រុមជំនុំអាត់វេនទីស្ទ ទៅលើបទគម្ពីរដានីយ៉ែល ជំពូក2
date:  15/06/2025
---

បទគម្ពីរដានីយ៉ែល ជំពូក2 គឺជាបទទំនាយនៃគ្រាចុងក្រោយមួយដ៏សំខាន់បំផុត នៅក្នុងព្រះគម្ពីរ ទាំងមូល។ លោកដានីយ៉ែលបានសរសេរគម្ពីររបស់គាត់ ជាងប្រាំរយឆ្នាំមកហើយ មុនពេលដែលព្រះយេស៊ូវ បានប្រសូតមក។ នៅក្នុងបទគម្ពីរដានីយ៉ែល ជំពូក2 លោកដានីយ៉ែលបានប្រាប់យើងអំពីអនាគតនៃ ប្រវត្តិសាសន៍ផែនដីនេះ។ លោកដានីយ៉ែលបានចាប់ផ្តើមគម្ពីររបស់គាត់ ដោយបានពិពណ៌នាអំពីសម័យ កាលរបស់គាត់ ហើយនិងនគរបាប៊ីឡូន បន្ទាប់មក គាត់បានពិពណ៌នាអំពីនគរមេឌី-ពើស៊ី នគរ ក្រេក និងនគររ៉ូម ដែលជានគរនៅពេលអនាគត។ នៅទីបំផុត លោកដានីយ៉ែលបានពិពណ៌នាអំពីការបំបែកនគររ៉ូម មកជាប្រទេសអឺរ៉ុបសម័យថ្មី ដែលយើងបានឃើញនៅពេលសព្វថ្ងៃនេះ។

លោកដានីយ៉ែលបានលើកឡើង អំពីប្រទេសអឺរ៉ុបទាំងនេះយ៉ាងដូច្នេះថា៖ «ព្រះករុណាទតឃើញដែកលាយជាមួយដីឥដ្ឋជាយ៉ាងណា នោះគេនឹងលាយជាមួយគ្នាទៅវិញទៅមក ដោយរៀបការនឹង គ្នាយ៉ាងនោះដែរ តែគេនឹងមិននៅជាប់ជាមួយគ្នាឡើយ ដូចជាដែកដែលមិនអាចលាយជាមួយដីឥដ្ឋដែរ» (ដានីយ៉ែល 2:43)។ សារនៃគ្រាចុងក្រោយនេះបានកើតឡើង ដូចជាអ្វីដែលលោកដានីយ៉ែលបាន ទាយទុកនោះមែន។ អ្នកដឹកនាំពីប្រទេសផ្សេងៗគ្នានៅក្នុងទ្វីបអឺរ៉ុប បានរៀបអាពាហ៍ពិពាហ៍ជាមួយនឹង កូនស្រីនៃអ្នកដឹកនាំ ដែលមកពីប្រទេសជិតខាង។ អ្នកដឹកនាំទាំងនេះ បានព្យាយាមបង្រួបបង្រួមប្រទេស របស់ពួកគេ។ ប៉ុន្តែ ប្រជាជនរបស់ពួកគេ នៅតែបន្តបែកបាក់គ្នាដដែល។

`តើអ្វីទៅដែលស្តេចនេប៊ូក្នេសាបានសុបិនឃើញនោះ? តើលោកដានីយ៉ែលបានបកស្រាយសុបិន នេះដោយរបៀបណា? សម្រាប់ចម្លើយ សូមអានគម្ពីរដានីយ៉ែល 2:31-45។`

សារនៃគ្រាចុងក្រោយទាំងអស់នៅក្នុងគម្ពីរដានីយ៉ែល បានដើរតាមគំរូដដែល ដែលយើងបាន ឃើញនៅក្នុងបទគម្ពីរដានីយ៉ែល ជំពូក2។ ដូច្នេះហើយ យើងអាចរំពឹងបានថា សារនៃគ្រាចុងក្រោយ ដែល នៅសេសសល់នៅក្នុងគម្ពីរដានីយ៉ែលនេះ ក៏បានបង្ហាញយើងនូវគំរូអំពីនគរមួយទៅនគរមួយទៀត រហូត ដល់គ្រាដែលព្រះបានតាំងនគរដ៏នៅអស់កល្បរបស់ទ្រង់ឡើង (សូមអានគម្ពីរដានីយ៉ែល 2:44; ដានីយ៉ែល 7:13, 14)។ ឬអាចនិយាយបានថា សារនៃគ្រាចុងក្រោយបានបង្ហាញយើង នូវប្រវត្តិសាស្ត្រពីសម័យ បុរាណ រហូតដល់សម័យកាលរបស់យើង។ នៅក្នុងព្រះគម្ពីរ គេបានហៅឈ្មោះនៃការបកស្រាយពីគ្រាចុងក្រោយទៅតាមវិធីនេះថា ជាក្បួនច្បាប់ប្រវត្តិសាស្ត្រនិយម។ ក្រុមជំនុំសេវេនដេយអាត់វេនទីស្ទបានប្រើ ក្បួនច្បាប់ប្រវត្តិសាស្ត្រនិយមនេះ ដើម្បីឱ្យពួកគេបានយល់ពីព្រឹត្តិការណ៍នៃគ្រាចុងក្រោយ ដែលព្រះគម្ពីរ បានចែង។ នៅក្នុងព្រះគម្ពីរ ក្បួនច្បាប់ប្រវត្តិសាស្ត្រនិយមនេះមានសារៈសំខាន់ណាស់ ដើម្បីជួយឱ្យយើង ទទួលបាននូវការយល់ដឹងត្រឹមត្រូវ អំពីសម័យចុងក្រោយ។ ដូច្នេះហើយ យើងត្រូវតែយល់ពីក្បួនច្បាប់ ប្រវត្តិសាស្ត្រនិយមនេះ នៅពេលដែលយើងសិក្សាគម្ពីរវិវរណៈ។ បន្ទាប់មក យើងនឹងបានយល់កាន់តែ ច្បាស់ឡើង អំពីសារនៃគ្រាចុងក្រោយ ដែលព្រះគម្ពីរបានចែងនោះមិនខាន។

`តើបទគម្ពីរដានីយ៉ែល ជំពូក2 បានបញ្ជាក់ប្រាប់យើងថា ព្រះបានជ្រាបអំពីអនាគតនោះយ៉ាង ដូចម្តេច? តើបទគម្ពីរដានីយ៉ែល ជំពូក2 នេះ បានបង្ហាញយើងដោយរបៀបណាថា ព្រះក៏ជាអ្នកគ្រប់គ្រង អនាគតដែរនោះ?`