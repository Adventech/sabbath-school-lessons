---
title:  ការថ្វាយបង្គំរូបសំណាក
date:  16/06/2025
---

បន្ទាប់ពីលោកដានីយ៉ែលបានបកស្រាយសុបិននិមិត្តរបស់ស្តេចនេប៊ូក្នេសារួចមក នោះស្តេចក៏បាន រក្សាភាពស្មោះត្រង់ចំពោះព្រះរបស់លោកដានីយ៉ែលអស់មួយរយៈពេលដែរ (សូមអានបទគម្ពីរ ដានីយ៉ែល ជំពូក2; សូមយកចិត្តទុកដាក់ទៅលើខ46-48)។ ប៉ុន្តែ ភាពស្មោះត្រង់របស់ស្តេច មិនបានគង់វង្សនោះទេ។

`សូមអានអំពីរូបសំណាកស្តេចនេប៊ូក្នេសា នៅក្នុងគម្ពីរដានីយ៉ែល 3:1-12។ តើហេតុអ្វីបានជា ស្តេចធ្វើរូបសំណាកពីមាសសុទ្ធយ៉ាងដូច្នេះ? តើហេតុអ្វីបានជាស្តេចបង្គាប់ឱ្យមនុស្សគ្រប់គ្នា ថ្វាយបង្គំ រូបសំណាកនេះទៅវិញ? តើលោកអ្នកគិតថា សំណួរទាំង2យ៉ាងនេះ មានន័យយ៉ាងណា?`

ស្តេចបានបដិសេធមិនព្រមគោរពតាមសាររបស់ព្រះ អំពីគ្រាចុងក្រោយនោះឡើយ (ដានីយ៉ែល ជំពូក2)។ ស្តេចបានបង្ហាញពីការបដិសេធរបស់ទ្រង់ ដោយប្រើរូបសំណាកដែលទ្រង់បានសាងសង់នៅលើវាលទំនាបឌូវ៉ា។ ស្តេចបានធ្វើរូបសំណាក់ពីមាសសុទ្ធ។ តើស្តេចចង់បង្ហាញព្រះ នូវសារអ្វីដែរ? សារនោះគឺថា នគរបាប៊ីឡូននឹងក្លាយទៅជានគរដ៏នៅអស់កល្បជានិច្ច ដែលគ្មានទីបញ្ចប់។ ម៉្យាងទៀត ស្តេចនេប៊ូក្នេសាក៏នឹងធ្វើជាស្តេចជារៀងរហូតផងដែរ។ ពីព្រោះទ្រង់បានប្រកាសថា ទ្រង់នឹងសម្លាប់អស់អ្នក ដែលសួរនាំពីគោលគំនិតរបស់ទ្រង់។ ការចេញបង្គាប់របស់ស្តេច បានធ្វើឱ្យយើងយល់ថា ការប្រាថ្នាចង់ ធ្វើអ្វីមួយ ទៅតាមការយល់ឃើញរបស់យើង នឹងបាំងភ្នែកយើងមិនឱ្យមើលឃើញសេចក្តីពិតរបស់ព្រះ អំពីចុងបញ្ចប់នៃមហាវិវាទរវាងសេចក្តីល្អ និងសេចក្តីអាក្រក់នោះបានឡើយ។

មានពេលខ្លះ ស្តេចនេប៊ូក្នេសាបានបញ្ចេញឥរិយាបថ ដូចជាលុយស៊ីហ្វ័រអ៊ីចឹង។ ពោលគឺថា ស្តេច និងលុយស៊ីហ្វ័រមានអំនួត គិតថាខ្លួនឯងសំខាន់ និងមានបំណងចង់ឱ្យខ្លួនឯងជោគជ័យ។ ពួកគេ ទាំង2នាក់ បានប្រឆាំងទាស់នឹងរដ្ឋាភិបាល និងការគ្រប់គ្រងរបស់ព្រះ។ ប៉ុន្តែ ស្តេចនេប៊ូក្នេសា និងលុយស៊ីហ្វ័រ ក៏មានលក្ខណៈខុសប្លែកពីគ្នាដាច់ស្រឡះផងដែរ។ ពីព្រោះចំណេរក្រោយមក ស្តេចនេប៊ូក្នេសាបានលន់តួ អំពើបាបរបស់ទ្រង់។ ស្តេចនេប៊ូក្នេសាបានដឹងពីកំហុសរបស់ទ្រង់ ហើយបានប្រកាសថា ទ្រង់មានជំនឿ ទៅលើព្រះ។ ដូច្នេះហើយ យើងអាចមានហេតុផលល្អៗជាច្រើន ដើម្បីឱ្យយើងបានជឿថា យើងនឹងបាន ឃើញស្តេចនេប៊ូក្នេសា នៅក្នុងនគរព្រះដែលទ្រង់បានព្យាយាមប្រឆាំងទាស់នោះមិនខាន។

`សូមអានគម្ពីរដានីយ៉ែល 3:17, 18។ នៅក្នុងខទាំងនេះ យុវជនហេព្រើរទាំងនេះ បានឈរ ទាស់នឹងបញ្ជា ដែលស្តេចបានបង្គាប់? តើកម្លាំងចិត្តរបស់ពួកគេ បានបង្រៀនយើងអ្វីខ្លះ អំពីជំនឿនោះ? តើរឿងនេះបានបង្រៀនយើងយ៉ាងដូចម្តេច អំពីជំនឿរបស់យើង ដែលមានពេលខ្លះ បានទាមទារឱ្យយើង បង្ហាញចេញទៅក្រៅនោះ?`

សូមគិតថា បុរស3នាក់នេះ អាចនឹងយកលេសធ្វើជាក្រាបថ្វាយបង្គំរូបសំណាកនេះបាន។ ប៉ុន្តែ ពួកគេបានសុខចិត្តឱ្យស្តេចដុតគេទាំងរស់វិញ។ តើនេះមានន័យថា ពួកគេបានឆ្កួតលាលីមែនទេ? តើពួកគេមិនអាចបន្លំការថ្វាយបង្គំរបស់ពួកគេទេឬអី? ជាការពិតណាស់ ពួកគេអាចនឹងក្រាបចុះ ធ្វើពុត ជាចងខ្សែស្បែកជើងរបស់ពួកគេ ហើយអធិស្ឋានទៅរកព្រះនៅក្នុងចិត្តរបស់ពួកគេក៏បានដែរ មែនទេ? តើពួកគេចាំបាច់ត្រូវតែប្រថុយជីវិតរបស់ពួកគេដែរឬទេ? ជាការពិតណាស់ ពួកគេបានគិតថា ពួកគេនឹង ប្រថុយជីវិតពិតមែន បើទោះបីជាពាក្យពេចន៍របស់ពួកគេបានបង្ហាញថា ពួកគេបានដឹងថា ពួកគេប្រហែល ជាមិនអាចរួចផុតជីវិតក៏ដោយ។