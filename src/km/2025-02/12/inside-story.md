---
title:  វគ្គបញ្ចប់៖ សង្គ្រាមដែលត្រូវប្រឆាំងជារៀងរាល់ថ្ងៃ
date:  20/06/2025
---

លោកអនទ្រេដែលមានអាយុ17ឆ្នាំ បានរអ៊ូរទាំអំពីសំឡេង ដែលគាត់បានឮនៅក្នុងសាលាសេវេនដេយអាត់វេនទីស្ទឥណ្ឌាហូលប្រូក ដែលស្ថិតនៅក្នុងរដ្ឋអារីសូណានៃសហរដ្ឋអាមេរិក។ លោកឡូរេន ដែលជាគ្រូប្រឹក្សានៅក្នុងសាលារៀននេះ បានជួបជាមួយនឹងលោកអនទ្រេ ហើយគាត់បានដឹងថា អាការ របស់លោកអនទ្រេ មិនមែនជាបញ្ហាខាងឯផ្នែកសុខភាពផ្លូវចិត្តនោះទេ។ ដូច្នេះហើយ បុគ្គលិកទាំងអស់ បាននាំគ្នាអធិស្ឋាន។ ប៉ុន្តែ បន្ទាប់មក លោកអនទ្រេបានចាប់ផ្តើមបញ្ចេញអាកប្បកិរិយា ហាក់ដូចជាមនុស្ស ដែលមានអារក្សចូល។ នៅពេលដែលលោកអនទ្រេទៅដល់ផ្ទះ នៅក្នុងអំឡុងពេលវិស្សមកាល នោះគាត់ បានចូលរួមនៅក្នុងពិធីបុណ្យប្រពៃណី។ លុះដល់គាត់ចូលរៀនវិញ មនុស្សដែលមានមាឌល្អិតម្នាក់នេះ បានចាប់ផ្តើមមានកម្លាំងខ្លាំងខុសប្លែកពីធម្មតា ដែលធ្វើឱ្យបុគ្គលិកពិបាកនឹងគ្រប់គ្រងគាត់។ មានពេលខ្លះ ភ្នែកខ្មៅរបស់គាត់បានលឹបចូលទៅក្នុងថ្ងាស បន្សល់ទុកតែភ្នែកសស្លែត។ បន្ទាប់ពីការរើបំរាស់រួចមក នោះគាត់បានដេកលង់លក់អស់រយៈពេល10ម៉ោង។ នៅពេលដែលគាត់ភ្ញាក់ឡើង នោះគាត់មានអាកប្បកិរិយាដូចប្រក្រតីឡើងវិញ ប៉ុន្តែ គាត់ហាក់ដូចជាខ្លាចអ្វីម៉្យាង។ ថ្ងៃមួយ លោកអនទ្រេបានសួរអ្នកគ្រប់គ្រង ក្មេងថា «តើពាក្យថា «កងទ័ព» មានន័យយ៉ាងណាដែរ?»។ គាត់សួរបែបនេះ ដោយសារតែគាត់បានឮ ពាក្យថា «កងទ័ព» នៅក្នុងគំនិតរបស់គាត់។ អ្នកគ្រប់គ្រងក្មេងបាននឹកចាំពីរបៀបដែលព្រះយេស៊ូវ បាន បណ្តេញអារក្សដោយប្រើព្រះនាមទ្រង់ មុនពេលដែលទ្រង់បានព្យាបាលមនុស្សដែលមានអារក្សចូលនោះ ដូច្នេះហើយ អារក្សបានតបមកកាន់ទ្រង់វិញថា «ខ្ញុំឈ្មោះថា កងទ័ព ដោយសារពួកយើងមានគ្នាច្រើន» (ម៉ាកុស 5:9)។ បុគ្គលិកអត្រានុកូលដ្ឋាន ដែលជាអ្នកត្រួតពិនិត្យកិច្ចការរបស់លោកអនទ្រេ បានសួរគាត់ ថា តើគាត់ចង់ឱ្យបុគ្គលិកសាលារៀន អធិស្ឋានឱ្យគាត់ដែរឬទេ។ យុវជនម្នាក់នោះបាននិយាយថា បាទ លោកគ្រូ សូមអធិស្ឋានឱ្យខ្ញុំផង។ បុគ្គលិកទាំងអស់បានប្រមូលផ្តុំគ្នានៅជុំវិញលោកអនទ្រេ ហើយបាន ចាប់ផ្តើមអធិស្ឋានឱ្យគាត់នៅក្នុងបន្ទប់ប្រជុំនៃសាលារៀន។ រំពេចនោះ យុវជនម្នាក់នោះបានស្រែកថ្ងូរ និងបានដួលចុះទៅលើដី។ នៅពេលនោះ បុគ្គលិកទាំងអស់មិនដឹងថា ពួកគេត្រូវធ្វើ់យ៉ាងណាទៀតឡើយ។ មនុស្សជាច្រើនបានអធិស្ឋានកាន់តែខ្លាំងឡើង ខណៈពេលដែលអ្នកដទៃទៀតបានច្រៀងចម្រៀងសរសើរតម្កើង ព្រះ។ អ្នកខ្លះទៀត បានសូមឱ្យលោកអនទ្រេអធិស្ឋានថា «ឱព្រះយេស៊ូវអើយ សូមជួយទូលបង្គំផង»។ លោក អនទ្រេមិនអាចហើបមាត់និយាយបានឡើយ។ ការធ្វើនូវកិច្ចការផ្សេងៗគ្នា បានធ្វើឱ្យមានភាពវឹកវរ។ ដូច្នេះហើយ លោកអនទ្រេបានចាប់ផ្តើមសើចចំអកឱ្យពួកបុគ្គលិក។ ការសំណើរបស់គាត់ គឺជាការសើច ចំអក ដែលខុសពីធម្មតា។

នាងដាយអាណា ហ្វុីសដែលជាប្រធានផ្នែកអភិវឌ្ឍន៍នៅក្នុងសាលារៀន បានមានអារម្មណ៍ ខ្មាសអៀន។ នាងបានគិតនៅក្នុងចិត្តថា អារក្សវាដឹងថា ពួកយើងមិនបានដឹងថាត្រូវធ្វើយ៉ាងណានោះទេ។ ដូច្នេះហើយ នាងបានដកទូរស័ព្ទរបស់នាង រួចសរសេរនៅក្នុងហ្គូហ្គល (Google) អំពី «របៀបជួយដល់មនុស្សដែលមានអារក្សចូល»។ នាងបានរកឃើញក្រដាសមួយសន្លឹកដែលមានចំណងជើងថា «អ្នកស្រី អេឡែន ជីវ៉ៃត៍ដែលបានប្រឈមមុខ ជាមួយនឹងអំណាចនៃវិញ្ញាណអាក្រក់» ដែលបានសរសេរនៅក្នុងគេហទំព័រនៃសាកលវិទ្យាល័យអែនឌ្រូវ៍ ដោយលោក ម៉ាខ ខូលមែន (Marc Coleman)។ បន្ទាប់មក នាង បាននិយាយថា «ទាំងអស់គ្នាស្តាប់ខ្ញុំសិន យើងទាំងអស់គ្នាត្រូវតែរួបរួមគ្នា បណ្តេញវិញ្ញាណអាក្រក់ដោយ ប្រើព្រះនាមព្រះយេស៊ូវ»។ រំពេចនោះ សមាជិកម្នាក់បានបង្គាប់វិញ្ញាណអាក្រក់ថា «ចូរឯងចេញទៅ ដោយ នូវព្រះនាមព្រះយេស៊ូវគ្រីស្ទ»។ នៅពេលនោះ លោកអនទ្រេបានបង្ហើបសំឡេងតិចៗថា «ឱព្រះយេស៊ូវ អើយ សូមជួយទូលបង្គំផង»។ បុគ្គលិកទាំងអស់បានបន្លឺសំឡេងរួមគ្នាថា «សូមសរសើរតម្កើងព្រះ»។ យុវជន ប្រុសម្នាក់នោះ បានស្រែកយ៉ាងខ្លាំង។ នៅពេលនោះ អ្នកគ្រប់គ្រងសាលាស្រាប់តែមានអារម្មណ៍ថា មាន អ្វីម៉្យាងដែលដូចជាខ្យល់គំហុក បានហោះកាត់នាងចេញពីបន្ទប់បាត់ទៅ ហើយធ្វើឱ្យពួកគេទាំងអស់គ្នាមាន អារម្មណ៍សុខសាន្តឡើងវិញ។ បន្ទាប់មក លោកអនទ្រេបានដេកយំនៅលើឥដ្ឋ។ ហើយបុគ្គលិក 2នាក់បានយកពូកមួយ មកឱ្យយុវជនម្នាក់នោះសម្រាកមួយរសៀល។ បន្ទាប់ពីនោះមក លោកអនទ្រេក៏បានប្រសើរ ឡើងវិញ រហូតដល់គាត់បានត្រឡប់ទៅស្រុកម្តងទៀត។ នៅពេលដែលលោកអនទ្រេត្រឡប់ទៅស្រុកគាត់វិញ អារក្សបានចូលគាត់ម្តងទៀត ហើយគាត់ក៏បានចាកចេញពីសាលារៀនហូលប្រ៊ូកទៅ។

នាងដាយអាណាបាននិយាយថា «ពួកយើងនៅតែអធិស្ឋានឱ្យគាត់ ដោយសារតែពួកយើងបាន ដឹងថា សង្គ្រាមនេះគឺជាសង្គ្រាមខាងឯវិញ្ញាណ ហើយសង្គ្រាមនេះក៏មិនទាន់ចប់សព្វគ្រប់ដែរ។ នេះគឺជា ការងារនៃមហាវិវាទ ដែលយើងបានដោះស្រាយជាមួយនឹងសិស្សរបស់យើងជារៀងរាល់ថ្ងៃ។