---
title:  ការសិក្សាបន្ថែម
date:  20/06/2025
---

សូមអាន Ellen G. White, “God’s People Delivered,” pages 635-652, in The Great Controversy។

«ព្រះបានធ្វើជាមួយនឹងទេវតារបស់ទ្រង់ ដើម្បីជួយសង្គ្រោះរាស្ត្ររបស់ទ្រង់នៅគ្រប់សម័យកាល។ ទេវតាមានផ្នែកដ៏សំខាន់មួយ នៅក្នុងកិច្ចការដែលរាស្ត្ររបស់ព្រះបានបំពេញ។ ទេវតាបានពាក់ សម្លៀកបំពាក់ ដែលមានពន្លឺចែងចាំងដូចជាផ្លេកបន្ទោរយ៉ាងដូច្នេះដែរ។ ពួកគេបានធ្វើដំណើរដូចជាមនុស្សលោក។ ពួកគេក៏បានបង្ហាញខ្លួនឱ្យមនុស្សរបស់ព្រះបានឃើញ នៅក្នុងសភាពជាមនុស្សលោក ដែរ។ ពួកគេបានសម្រាកនៅក្រោមដើមម៉ៃសាក់ ហាក់ដូចជាពួកគេបានអស់កម្លាំងអ៊ីចឹង។ ពួកគេក៏បាន ទទួលនូវការរាក់ទាក់ឱ្យស្នាក់អាស្រ័យ នៅក្នុងលំនៅឋានរបស់មនុស្សលោកផងដែរ។ ទេវតាបានបម្រើការ នៅក្នុងនាមជាអ្នកនាំផ្លូវអ្នកដំណើរ។ ពួកគេបានចាប់ផ្តើមដុតភ្លើងនៅលើអាសនា ដោយប្រើដៃរបស់ពួកគេ។ ពួកគេបានបើកទ្វារនៃទីឃុំឃាំង និងបានជួយរំដោះអ្នកបម្រើរបស់ព្រះអម្ចាស់។ ទេវតាដែលបានស្លៀកពាក់ ឈុតចម្បាំងនៃស្ថានសួគ៌ បានចុះមកប្រមៀលថ្មចេញពីផ្នូររបស់ព្រះអង្គសង្គ្រោះ»។

«ទេវតាដែលបានបង្ហាញខ្លួននៅក្នុងសភាពជាមនុស្ស ក៏មានវត្តមាននៅក្នុងការប្រជុំនៃរាស្ត្ររបស់ព្រះដែរ។ ពួកគេក៏បានទៅមើលកន្លែង ដែលមនុស្សអាក្រក់បានជួបជុំគ្នានោះដែរ។ ពួកគេបានធ្វើ ដំណើរទៅកាន់ទីក្រុងសូដុំម។ នៅទីនោះ ពួកគេបានធ្វើកំណត់ត្រា អំពីរឿងដែលមនុស្សនៅក្នុងទីក្រុងបានធ្វើ។ ទេវតាមានបំណងចង់ដឹងពីទំហំនៃការអាក្រក់របស់មនុស្សលោក។ រីឯព្រះអម្ចាស់វិញ ទ្រង់សព្វព្រះទ័យនឹងបង្ហាញសេចក្តីមេត្តា។ បើសិនជាមានមនុស្សមួយចំនួនតូច បានបម្រើទ្រង់ពិតប្រាកដ នោះទ្រង់នឹងការពារហ្វូងមនុស្សនៅក្នុងទីក្រុង មិនឱ្យពួកគេជួបនឹងគ្រោះមហន្តរាយឡើយ។ ប៉ុន្តែ មនុស្ស មានបាបទាំងនេះមិនបានយល់ថា ពួកគេបានជំពាក់ជីវិតរបស់ពួកគេទៅនឹងមនុស្សស្មោះត្រង់ប៉ុន្មាននាក់ ដែលពួកគេបានសើចចំអកឱ្យ និងបានធ្វើបាបនោះទេ»។ ដកស្រង់ពី Ellen G. White, The Great Controversy, pages 631, 632, adapted។

**សំណួរពិភាក្សា**

`1. សូមអានគម្ពីរធីម៉ូថេទី2 1:7។ សូមពិភាក្សាគ្នាអំពីព្រឹត្តិការណ៍ និងទីសំគាល់នៃគ្រាចុងក្រោយ ដែល បានធ្វើឱ្យលោកអ្នកព្រួយបារម្ភជាងគេបំផុត។ ព្រះគម្ពីរបានដាស់តឿនយើងថា យើងនឹងត្រូវរងទុក្ខ ដោយសារ តែជំនឿរបស់យើង។ ការដាស់តឿននេះ បានធ្វើឱ្យមនុស្សជាច្រើននាក់មានការភ័យខ្លាច។ ប៉ុន្តែ តើយើង បានយកសេចក្តីសង្ឃឹម មកជំនួសឱ្យវិញ្ញាណនៃសេចក្តីភ័យខ្លាចនេះដោយរបៀបណា?`

`2. ឥឡូវនេះ យើងប្រហែលជាមិនអាចមើលឃើញថា តើថ្ងៃសប្បាតហ៍ និងថ្ងៃអាទិត្យ នឹងក្លាយទៅជា ការសាកល្បងចុងក្រោយបែបណានោះទេ។ ប៉ុន្តែ សូមក្រឡេកមើលល្បឿននៃការរីកចម្រើនរបស់វត្ថុនៅលើផែនដីនេះ។ តើចំណេះដឹងនេះគួរតែបង្រៀនយើងអ្វីខ្លះ អំពីមូលហេតុដែលយើងចាំបាច់ត្រូវតែជឿទៅលើព្រះគម្ពីរ មិនមែនជឿទៅលើព្រឹត្តិការណ៍ដែលបានកើតឡើងនៅក្នុងសារព័ត៌មាននោះទេ?`

`3. សូមគិតអំពីបទគម្ពីរដានីយ៉ែល ជំពូក2 និងជំពូក7។ នគរទាំងអស់បានតាំងខ្លួនឡើង និងបានរលំចុះ ដូចដែលព្រះគម្ពីរបានចែងពិតមែន។ សព្វថ្ងៃនេះ នៅពេលដែលយើងក្រឡេកមើលប្រវត្តិសាស្ត្រឡើងវិញ នោះយើងនឹងបានឃើញថា មានតែនគរមួយទៀតប៉ុណ្ណោះដែលត្រូវតាំងឡើង។ តើនគរមួយទៀតនោះ គឺជានគរណា? តើហេតុអ្វីបានជាយើងអាចជឿជាក់ថា នគរនេះនឹងបានកើតឡើង ដូចដែលព្រះបានមាន ព្រះបន្ទូលនោះ?`