---
title:  ការយល់ដឹងអំពីអ្វី ដែលព្រះយេស៊ូវបានធ្វើសម្រាប់យើង
date:  03/05/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 1:2-15; ហេព្រើរ 10:3-10; និក្ខមនំ 12:1-11; ហាកាយ 2:7-9; វិវរណៈ 4:7-11។

> <p>ខចងចាំ</p>
> «ហើយគេក៏ច្រៀងទំនុកមួយថ្មីថា៖ «ព្រះអង្គសមនឹងទទួលក្រាំងនេះ ហើយបកត្រាផង ដ្បិតព្រះអង្គត្រូវគេធ្វើគុត ហើយបានលោះមនុស្សដោយព្រះលោហិតរបស់ព្រះអង្គ ពីគ្រប់កុលសម្ព័ន្ធ គ្រប់ភាសា គ្រប់ជនជាតិ និងគ្រប់សាសន៍ ថ្វាយដល់ព្រះ» (វិវរណៈ 5:9)។

នៅពេលដែលព្រះយេស៊ូវបានយាងមកជួបនឹងលោកយ៉ូហាន បាទីស្ទ នោះលោកយ៉ូហានបាន ប្រកាសថា៖ «ន៎ុះន៏ កូនចៀមរបស់ព្រះដែលដោះបាបមនុស្សលោក!» (យ៉ូហាន 1:29)។ ពាក្យពេចន៍ របស់លោកយ៉ូហាន បានជួយឱ្យអ្នកស្តាប់សាររបស់គាត់ បាននឹកចាំពីគោលគំនិតនៃការថ្វាយតង្វាយដុត។ ពួកសង្ឃនៃសាសន៍យូដា បានថ្វាយសត្វទាំងនេះដល់ព្រះ ជំនួសឱ្យអំពើបាបរបស់ពួកបណ្តាជន។ សត្វ ដែលពួកសង្ឃនៃសាសន៍យូដាបានយកមកសម្លាប់ បានបង្ហាញពីកិច្ចការដែល ព្រះយេស៊ូវបានធ្វើសម្រាប់ មនុស្សគ្រប់គ្នានៅលើឈើឆ្កាង។

តង្វាយដុតគឺជាផ្នែកមួយ តំណាងឱ្យការបង្រៀនរបស់ព្រះគម្ពីរ។ តង្វាយនេះក៏ជាផ្នែកដ៏ សំខាន់មួយ នៅក្នុងគម្ពីរវិវរណៈផងដែរ។ ដ្បិតយើងបានឃើញសេចក្តីពិតនៃព្រះគម្ពីរ នៅពេលដែល លោកយ៉ូហានបានទស្សនារោងឧបោសថរបស់ព្រះនៅឯស្ថានសួគ៌ (វិវរណៈ ជំពូក4 និងជំពូក5)។ នៅក្នុងរោងឧបោសថរបស់ព្រះ លោកយ៉ូហានបានឃើញព្រះយេស៊ូវ ដែលមើលទៅដូចជាកូនចៀម ដែលគេបានសម្លាប់យ៉ាងដូច្នោះដែរ (វិវរណៈ 5:6)។ រូបស័ព្ទនេះបានជួយឱ្យយើងយល់ពីកិច្ចការ ដែល ព្រះយេស៊ូវបានធ្វើសម្រាប់យើង នៅក្នុងបទគម្ពីរវិវរណៈ ជំពូក4 និងជំពូក5។

**សប្តាហ៍នេ**

យើងនឹងក្រឡេកមើលតង្វាយសត្វនៅក្នុងព្រះគម្ពីរ ហើយនិងអត្ថន័យដែល តង្វាយទាំងនេះ បានបង្ហាញយើងអំពីព្រះយេស៊ូវ។ ដ្បិតទ្រង់គឺជាកូនចៀមរបស់ព្រះ ដែលត្រូវគេសម្លាប់ ដោយសារតែអំពើបាបរបស់យើង។