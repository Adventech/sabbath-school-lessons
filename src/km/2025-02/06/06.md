---
title:  ព្រះអង្គបានបង្កើតរបស់គ្រប់យ៉ាង
date:  08/05/2025
---

មានហោរាមួយចំនួនតូច ដែលព្រះបានអនុញ្ញាតឱ្យពួកគាត់បានឃើញព្រះ នៅលើបល្ល័ង្ករបស់ ទ្រង់។ លោកអេសេគាល បានឃើញបល្ល័ង្កព្រះនៅលើមេឃ (អេសេគាល 1:26)។ លោកអេសាយ បានសុបិននិមិត្តថា គាត់បានទៅលេងរោងឧបោសថនៅឯនគរស្ថានសួគ៌ ដើម្បីមើលបល្ល័ង្ករបស់ព្រះ (អេសាយ 6:1)។ នៅក្នុងគម្ពីរវិវរណៈ ព្រះក៏បានយកលោកយ៉ូហានទៅកាន់នគរស្ថានសួគ៌ តាមរយៈ សុបិននិមិត្តនេះដែរ (វិវរណៈ ជំពូក4 និងជំពូក5)។ ដូច្នេះហើយ និមិត្តស័ព្ទ ឬនិមិត្តរូបនៅក្នុងគម្ពីរ សញ្ញាចាស់ បានបង្ហាញថាព្រះបានរៀបចំផ្លូវមួយ ដើម្បីឱ្យយើងបានចូលទៅរកទ្រង់ ដែលផ្លូវនោះ គឺជា ព្រះលោហិតរបស់ព្រះយេស៊ូវនោះឯង។ (សូមអានគម្ពីរលេវីវិន័យ 16:2, 14)។

`សូមអានអំពីសុបិននិមិត្ត ដែលលោកអេសាយ និងលោកយ៉ូហានបានឃើញ នៅក្នុងគម្ពីរ អេសាយ 6:1-5 និងវិវរណៈ 4:7-11។ តើសុបិននិមិត្តទាំង2យ៉ាងនេះ ដូចគ្នានៅកន្លែងណាខ្លះ? សូមប្រុងប្រយ័ត្ន ចំពោះហេតុការណ៍ដែលបានកើតឡើងមុនគេ។ តើបន្ទាប់ពីហេតុការណ៍នោះ មាន ហេតុការណ៍អ្វីទៀត? តើសុបិននិមិត្តទាំងនេះ បានបង្រៀនយើងនូវសេចក្តីពិតអ្វីខ្លះអំពីព្រះ?`

នៅក្នុងសុបិននិមិត្តនីមួយៗ អំពីរោងឧបោសថរបស់ព្រះនៅឯនគរស្ថានសួគ៌ រឿងដំបូងគេដែល បានកើតឡើងនោះគឺថា តួមានជីវិតនៅក្នុងនគរស្ថានសួគ៌ បានថ្លែងថាទ្រង់បរិសុទ្ធណាស់។ ពីព្រោះនៅក្នុង សុបិននិមិត្តរបស់លោកអេសាយ រោងឧបោសថមានពេញទៅដោយផ្សែង។ បង្គោលទ្វារបានរំជួយ នៅពេល ដែលពួកទេវតា បានប្រកាសថាទ្រង់បរិសុទ្ធ។ ទន្ទឹមគ្នានេះ ទេវតាក៏ធ្វើនូវការប្រកាសដដែលនេះថា «បរិសុទ្ធ បរិសុទ្ធ បរិសុទ្ធ» នោះដែរ (វិវរណៈ 4:8)។ (សូមអានគម្ពីរអេសេគាល 10:14, 15 ដែលបាន ពិពណ៌នាអំពីតួមានជីវិត ដែលមានភិនភាគស្រដៀងគ្នាទៅនឹងទេវតាផងដែរ។ ដូច្នេះហើយ ទាំងលោក អេសាយទាំងលោកយ៉ូហាន សុទ្ធតែបានឃើញឈុតឆាកដ៏អស្ចារ្យ នៃសិរីល្អរបស់ព្រះ។

បន្ទាប់មក យើងបានឃើញនូវអ្វីដែលហោរានីមួយៗ បានមានប្រសាសន៍ និងបានអនុវត្តបន្ទាប់ ពីគាត់បានឃើញសិរីល្អរបស់ព្រះ។ ហោរាអេសាយបានមានថ្លែងថា គាត់មិនបរិសុទ្ធគ្រប់គ្រាន់ នៅក្នុង ការទូលទៅកាន់ព្រះនោះទេ (អេសាយ 6:5)។ រីឯលោកយ៉ូហានបានទ្រហោរយំ ដោយសារតែគាត់មិន ឃើញមានអ្នកណា ដែលស័ក្តិសមនឹងបើកក្រាំងដែលបានបិទទុកនោះ (វិវរណៈ 5:4)។ ដ្បិតនៅពេល ដែលយើងនឹកចាំថា ព្រះទ្រង់បរិសុទ្ធ នោះយើងក៏នឹងចាប់ផ្តើមយល់ពីបញ្ហារបស់យើង ដែលថា៖ យើងគឺជា មនុស្ស ដែលមិនស័ក្តិសមនឹងទទួលបានសេចក្តីសង្គ្រោះនោះទេ។ ម្ល៉ោះហើយ បានជាយើងត្រូវការឱ្យ ព្រះយេស៊ូវសង្គ្រោះយើង។

សាតាំងបានចោទប្រកាន់ព្រះថា ទ្រង់បានធ្វើរឿងអាក្រក់ជាច្រើន។ សាតាំងបាននិយាយថា ព្រះជាបុគ្គលអាត្មានិយម និងឃោឃៅ។ ប៉ុន្តែ សុបិនរបស់លោកយ៉ូហាន និងលោកអេសាយ បានបង្ហាញ យើងថា ពាក្យសម្តីរបស់សាតាំងគឺជាការកុហក។ ដូច្នេះហើយ យើងត្រូវតែចាត់ទុកព្រះយេស៊ូវ ជាកូនចៀម ដែលបានស្លាប់ជំនួសបាបរបស់យើង (វិវរណៈ 5:12)។ នៅពេលដែលយើងធ្វើដូច្នេះ នោះយើងនឹងបាន ឃើញព្រះវរបិតា ថាទ្រង់ជាអ្នកណា គឺថា៖ ទ្រង់ជាព្រះនៃក្តីស្រឡាញ់។ ការយល់ដឹងនេះ នឹងផ្តល់ក្តីសង្ឃឹម ដល់យើង។ ដ្បិតព្រះយេស៊ូវបានបង្ហាញយើងថា ព្រះគឺជាអ្នកណា (យ៉ូហាន 14:9)។ ដូច្នេះហើយ គំរូនៃ ក្តីស្រឡាញ់ដ៏មានអំណាចជាងគេបំផុតរបស់ព្រះ គឺជាការសុគតដែលព្រះយេស៊ូវបានពលីជំនួសយើង នៅលើឈើឆ្កាង។

ឈើឆ្កាងបានបង្ហាញយើង នូវចំណុច2យ៉ាង៖ ចំណុចទី1 ព្រះស្រឡាញ់យើងដល់ម្ល៉េះ បានជា ទ្រង់ប្រទានព្រះយេស៊ូវ ឱ្យមកសុគតជំនួសយើង។ ចំណុចទី2 ឈើឆ្កាងបានបង្ហាញយើងថា យើងជា មនុស្សបាប។ សរុបមក ព្រះបានសង្គ្រោះយើង ដោយព្រោះតែឈើឆ្កាងនេះឯង។