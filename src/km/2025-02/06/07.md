---
title:  ការសិក្សាបន្ថែម
date:  09/05/2025
---

ព្រះគម្ពីរបានចែងថា ព្រះយេស៊ូវជាតួអង្គតែមួយគត់ ដែលស័ក្តិសមនឹងសង្គ្រោះយើង។ ទ្រង់គឺជាតួអង្គតែមួយគត់ ដែលគ្មានបាប។ ព្រះយេស៊ូវគឺជាកូនចៀមរបស់ព្រះ។ ឥឡូវនេះ ទ្រង់បានចូល ទៅសូមឱ្យព្រះសង្គ្រោះយើង។ ទ្រង់បានទទួលយកទោសនៃបាបរបស់យើង។ ទ្រង់បានចេញថ្លៃលោះ ទៅលើការដែលយើងបានរំលងបញ្ញត្តិព្រះ។ ដ្បិតទេវតាបានប្រាប់លោកយ៉ូហានឱ្យឈប់យំ ដោយសារតែ «កុំយំអី មើល៍! សិង្ហដែលកើតពីកុលសម្ព័ន្ធយូដា ជាឫសកែវព្រះបាទដាវីឌ ទ្រង់បានឈ្នះ» (វិវរណៈ 5:5)។

សូមពិចារណាអំពីអំពើបាប។ អំពើបាបគឺជារឿងអាក្រក់បំផុត មែនទេ? មនុស្សលោកគឺជាបាបជនដ៏អាក្រក់បំផុត ដែលចាំបាច់ត្រូវការព្រះអង្គសង្គ្រោះ។ នេះហើយជាមូលហេតុ ដែលនាំឱ្យការសុគតរបស់ព្រះយេស៊ូវដ៏ជាព្រះ អាចដោះស្រាយបញ្ហានៃអំពើបាប។ ជាការពិតណាស់ បើសិនជាព្រះ អាចសង្គ្រោះយើងទៅតាមផ្សេងបាន នោះទ្រង់ប្រាកដជាអនុវត្តទៅតាមវិធីនោះមិនខាន។

«មនុស្សលោកបានរំលងបញ្ញត្តិរបស់ព្រះ។ ម្ល៉ោះហើយ មនុស្សមានបាបត្រូវតែស្លាប់ ដោយសារ តែការរំលងបញ្ញត្តិនេះ។ ដ្បិតនៅក្រោមមេឃលើដីនេះ មានតែបុគ្គលម្នាក់គត់ ដែលអាចកែរឿងគ្រប់យ៉ាង ឱ្យត្រូវឡើងវិញ។ ម៉្យាងទៀត បញ្ញត្តិក៏បរិសុទ្ធដូចជាព្រះដែរ។ ដូច្នេះហើយ មានតែអ្នកដែលដូចជាព្រះ ប៉ុណ្ណោះ ដែលអាចថ្វាយតង្វាយជំនួសបាបដែលយើងបានទាល់នឹងព្រះ។ មានតែព្រះយេស៊ូវមួយគត់ ដែល អាចសង្គ្រោះមនុស្សឱ្យរួចផុតពីទោសនៃបញ្ញត្តិ និងបាននាំយើងឱ្យត្រឡប់ទៅកាន់ព្រះវិញ។ ដ្បិតព្រះយេស៊ូវ បានទទួលកំហុស និងការអាម៉ាស់នៃបាបរបស់យើង។ ព្រះទ្រង់ស្អប់អំពើបាបខ្លាំងណាស់។ ពីព្រោះអំពើ បាបបានពង្រាត់ព្រះវរបិតា ពីព្រះរាជបុត្រារបស់ទ្រង់ ដោយព្រះយេស៊ូវត្រូវរងទុក្ខយ៉ាងដំនាំ ដើម្បីឱ្យទ្រង់ បានសង្គ្រោះមនុស្សលោកចេញពីអំពើបាប»។ ដកស្រង់ពី Ellen G. White, Patriarchs and Prophets, page 63, adapted។

**សំណួរពិភាក្សា**

`1. នៅក្នុងនគរស្ថានសួគ៌ លោកយ៉ូហានបានឃើញកូនចៀម ចូលទៅក្នុងរោងឧបោសថ។ កូនចៀមនោះ មើលទៅ ដូចជាកូនចៀមដែលគេបានសម្លាប់យ៉ាងដូច្នោះដែរ។ ដ្បិតព្រះគម្ពីរបានចែងថា «មនុស្សទាំង ប៉ុន្មាននៅផែនដី ដែលគ្មានឈ្មោះកត់ទុកក្នុងបញ្ជីជីវិតរបស់កូនចៀមដែលគេបានសម្លាប់ តាំងពីកំណើត ពិភពលោកមក» (វិវរណៈ 13:8) ដែលមានន័យថា ព្រះបានរៀបចំផែនការសង្គ្រោះយើង មុនពេលដែល ត្រូវការសេចក្តីសង្គ្រោះនេះទៅទៀត។ តើយើងអាចរៀនមេរៀនអ្វីខ្លះ ចេញពីគោលគំនិតនេះ?`

`2. មានមនុស្សជាច្រើននាក់បានជឿថា ព្រះមិនបានយកព្រះទ័យទុកដាក់ ចំពោះយើងនោះទេ។ ប៉ុន្តែ ព្រះគម្ពីរបានប្រាប់យើង នូវរឿងផ្សេងពីនេះដែលថា ព្រះទ្រង់ស្រឡាញ់យើងដល់ម្ល៉េះ បានជាទ្រង់ប្រទាន ព្រះរាជបុត្រារបស់ទ្រង់ ឱ្យមកសង្គ្រោះយើង។ ដូច្នេះហើយ បានជាព្រះយេស៊ូវសុគតនៅលើឈើឆ្កាង ជំនួសយើង។ តើឈើឆ្កាងគួរតែផ្លាស់ប្តូរជីវិតរបស់យើង ព្រមទាំងរឿងគ្រប់យ៉ាង ដែលយើងបានធ្វើនោះ ដោយរបៀបណា?`

`3. តើអ្វីទៅជាថ្លៃលោះ ដែលព្រះបានសងដើម្បីសង្គ្រោះយើងនោះ? តើថ្លៃលោះនេះ បានប្រាប់យើងយ៉ាង ដូចម្តេច អំពីទំហំដ៏អាក្រក់នៃអំពើបាបនោះ?`