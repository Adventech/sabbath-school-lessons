---
title:  តង្វាយដែលគ្មានប្រយោជន៍
date:  04/05/2025
---

មានពេលខ្លះ ការប្រៀបធៀបរវាងគោលគំនិត អាចនឹងជួយយើងយល់ពីប្រធានណាមួយកាន់តែ ប្រសើរឡើង។ នៅក្នុងព្រះគម្ពីរ យើងអាចរៀនបានច្រើន អំពីតង្វាយដែលព្រះបានទទួលយក នៅពេល ដែលយើងបានសិក្សាអំពីតង្វាយ ដែលព្រះបានបដិសេធ។

`សូមប្រៀបធៀបគម្ពីរអេសាយ 1:2-15 ជាមួយនឹងគម្ពីរអេសាយ 56:6, 7 និងគម្ពីរទំនុក-តម្កើង 51:17។ តើខទាំងនេះបានបង្រៀនយើង នូវមេរៀនសំខាន់ៗអ្វីខ្លះ?`

ខទាំងនេះ បានពិពណ៌នាអំពីបទពិសោធន៍មួយ នៅក្នុងប្រវត្តិសាស្ត្រនៃសាសន៍អ៊ីស្រាអែល គឺនៅពេលដែលព្រះបានបដិសេធតង្វាយដុត។ ប៉ុន្តែ បទពិសោធន៍នេះ មិនមែនជាបទពិសោធន៍ដំបូង ដែលបានកើតឡើងនោះទេ។ ពីព្រោះមានរឿងស្រដៀងគ្នានេះបានកើតឡើង នៅម្តុំនៃដើមប្រវត្តិសាស្ត្រ របស់មនុស្សលោក។ គឺថា ព្រះបានទទួលយកតង្វាយរបស់លោកអេបិល ប៉ុន្តែ ទ្រង់បានបដិសេធតង្វាយ របស់លោកកាអ៊ីនវិញ។ រឿងនេះបានអនុញ្ញាតឱ្យយើង ប្រៀបធៀបតង្វាយដែលព្រះបានទទួលយកជាមួយ នឹងតង្វាយដែលទ្រង់មិនបានទទួលយក។ (សូមអានគម្ពីរលោកុប្បត្តិ 4:3-7 និងហេព្រើរ 11:4)។

នៅក្នុងជំនាន់លោកអេសាយ សាសន៍អ៊ីស្រាអែលបានធ្វើនូវរឿងជាច្រើន ដែលគាប់ព្រះទ័យ ព្រះ។ ទន្ទឹមគ្នានេះ ពួកគេក៏បានរស់នៅ ទៅតាមទំនើងចិត្តដែរ។ ដូច្នេះហើយ តង្វាយរបស់ពួកគេគឺជា តង្វាយអាត្មានិយម ដូចជាតង្វាយរបស់លោកកាអ៊ីនដូច្នោះដែរ។ សាសន៍អ៊ីស្រាអែលមិនបានថ្វាយជីវិត របស់ពួកគេដល់ព្រះ ឬគោរពតាមទ្រង់ទាំងស្រុងនោះទេ។

សព្វថ្ងៃនេះ វិញ្ញាណបែបនេះ ក៏បានបំពេញនគរនៅលើផែនដីនេះដែរ ពោលគឺជាអ្នកដែលចង់ គ្រប់គ្រងជីវិតរបស់ពួកគេជំនួសព្រះ។ លោកកាអ៊ីនបានរស់នៅ តាមបំណងប្រាថ្នារបស់គាត់។ ហើយ គាត់ក៏បានថ្វាយតង្វាយដល់ព្រះ តាមអំពើចិត្តរបស់គាត់ ជំនួសឱ្យយញ្ញបូជាដែលព្រះបានសូមនោះវិញ។

ប៉ុន្តែ លោកអេបិលបានថ្វាយតង្វាយដល់ព្រះ ទៅតាមសំណូមពររបស់ទ្រង់។ ដ្បិតសត្វដែល លោកអេបិលបានសម្លាប់ថ្វាយព្រះអម្ចាស់ បានបង្ហាញពីសេចក្តីសន្យា ដែលព្រះបានតាំងឡើងអំពីព្រះអង្គ សង្គ្រោះ ដែលជាកូនចៀមរបស់ព្រះ។ តង្វាយរបស់គាត់ ក៏បានបង្ហាញពីសកម្មភាពនៃការប្រោសលោះ របស់ព្រះយេស៊ូវ នៅលើឈើឆ្កាងនៅឯភ្នំកាល់វ៉ារីនោះដែរ។

«លោកអេបិលបានយល់ពីច្បាប់សំខាន់ៗ អំពីផែនការសង្គ្រោះរបស់ព្រះ។ លោកអេបិលបាន ចាត់ទុកខ្លួនគាត់ ជាមនុស្សមានបាប។ ហើយគាត់ក៏បានយល់ពីឈ្នួលនៃអំពើបាប ដែលជាសេចក្តីស្លាប់ នោះដែរ។ អំពើបាបបានឈរនៅកណ្តាល រវាងលោកអេបិល និងការសន្ទនារបស់គាត់ជាមួយនឹងព្រះ។

តាមវិធីនេះ លោកអេបិលបានទទួលស្គាល់ថា គាត់បានរំលងបញ្ញត្តិរបស់ព្រះ។ ពីព្រោះឈាមដែលបាន ហូរចេញពីសត្វដែលបានស្លាប់ទៅនោះ បានធ្វើឱ្យលោកអេបិលមានពេញទៅដោយក្តីសង្ឃឹម និងបាន ជួយឱ្យគាត់សញ្ជឹងគិត ពីតង្វាយនៅពេលអនាគត ដែលព្រះយេស៊ូវបានថ្វាយនៅលើឈើឆ្កាង។ លោក អេបិលបានជឿទុកចិត្តទៅលើតង្វាយរបស់ព្រះយេស៊ូវ។ ដូច្នេះហើយ បានជាព្រះប្រកាសថា លោកអេបិល ជាមនុស្សបរិសុទ្ធ និងបានទទួលយកតង្វាយរបស់ទ្រង់»។ ដកស្រង់ពី Ellen G. White, Patriarchs and Prophets, page 72, adapted។