---
title:  នាងរស់ និងនាងអេសធើរ
date:  07/06/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
នាងរស់ 1:1-5; នាងរស់ 2:5-20; នាងរស់ 4:1-12; យ៉ូប 1:6-11; នាងអេសធើរ 3:1-14; នាងអេសធើរ 4:13, 14។

> <p>ខចងចាំ</p>
> «កាលស្ដេចទតឃើញព្រះនាងអេសធើរ ជាអគ្គមហេសី ឈរក្នុងរាជរោងដូច្នេះ ទ្រង់ក៏ប្រោស មេត្តាដល់ព្រះនាង ហើយហុចដំបងមាស ដែលកាន់នៅព្រះហស្តថ្វាយព្រះនាង រួចព្រះនាងក៏យាង ចូលទៅពាល់ចុងដំបងនោះ» (នាងអេសធើរ 5:2)។

**សប្តាហ៍នេ**

យើងនឹងក្រឡេកមើលរឿង ដែលជួយឱ្យយើងយល់កាន់តែច្បាស់ឡើង ពីបទ ទំនាយនៅក្នុងព្រះគម្ពីរអំពីសម័យចុងក្រោយនេះបន្តទៅទៀត។ ដ្បិតព្រះបានប្រើរឿងទាំងនេះ អំពី មនុស្សពិតប្រាកដ និងអំពីបទពិសោធន៍របស់ពួកគេ ដើម្បីជួយឱ្យយើងយល់រឿងដែលចេញមកពីទស្សនៈ របស់ទ្រង់។ ហើយទ្រង់បានប្រទានបទទំនាយទាំងនេះដល់យើង ដើម្បីនឹងជួយឱ្យជំនឿរបស់យើងបាន រឹងមាំឡើង។

យើងនឹងសិក្សានូវរឿងអំពីស្ត្រីសំខាន់2នាក់ ដែលមានឈ្មោះថា នាងរស់ និងនាងអេសធើរ។ នាងរស់គឺជាស្ត្រីមេម៉ាយ ដែលពេញទៅដោយក្តីសង្ឃឹម បន្ទាប់ពីនាងបានជួបនឹងលោកបូអូស ដែល បានជួយសង្គ្រោះនាង។ អាពាហ៍ពិពាហ៍របស់ពួកគេ គឺជារឿងនៃក្តីស្រឡាញ់ ដែលអ្នកគ្រីស្ទានជាច្រើន បានចូលចិត្ត។ សេចក្តីស្រឡាញ់របស់លោកបូអូសចំពោះនាងរស់ ក៏បានបង្ហាញយើងពីសេចក្តីស្រឡាញ់ ដែលព្រះយេស៊ូវមានចំពោះយើងដែរ។ ចំណែកឯនាងអេសធើរវិញ គឺជាក្មេងស្រីម្នាក់ដែលបានរស់នៅក្នុងទឹកដីនៃសាសន៍ដទៃ។ ក្រោយមក នាងបានដឹងពីផែនការបំផ្លាញជាតិសាសន៍របស់នាង ហើយនាងជួយសង្គ្រោះដល់ជាតិសាសន៍របស់នាង។

នៅក្នុងបទទំនាយនៃព្រះគម្ពីរអំពីអនាគត មានស្ត្រីម្នាក់ដែលជានិមិត្តរូបតំណាងឱ្យក្រុមជំនុំ របស់ព្រះ ដែលមានឥទ្ធិពលបំផុត។ សូមក្រឡេកមើលរឿងនៅក្នុងព្រះគម្ពីរ ដែលស្តីអំពីស្ត្រី2នាក់នេះ ហើយរៀននូវមេរៀន ដែលយើងអាចស្រង់ចេញពីបទពិសោធន៍របស់ពួកគេ។