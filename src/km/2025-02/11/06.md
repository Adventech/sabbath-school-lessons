---
title:  នេះហើយជាមូលហេតុដែលគ្រីស្ទានយើងនៅលើផែនដីនេះ
date:  12/06/2025
---

គួរឱ្យសោកស្តាយណាស់ អ្នកគ្រីស្ទានខ្លះ បាននិយាយត្រឹមតែអំពីហេតុការណ៍លំបាកៗ ដែល ត្រូវកើតឡើងនៅក្នុងសម័យចុងក្រោយប៉ុណ្ណោះ។ ជាការពិតណាស់ គ្រាលំបាកនៅខាងមុខយើងពិតមែន ប៉ុន្តែ យើងត្រូវតែប្រុងប្រយ័ត្ន មិនត្រូវបណ្តោយឱ្យការភ័យខ្លាចរបស់យើង ធ្វើឱ្យយើងគិតតែពីគ្រាលំបាក និងការរងទុក្ខនៅពេលអនាគតនោះទេ។ ហើយយើងក៏ត្រូវតែចាំថា រឿងគ្រប់យ៉ាងនឹងត្រូវបញ្ចប់ទៅយ៉ាងណា នោះដែរ។

ព្រះបានបង្ហាញយើង នូវសេចក្តីពិតស្តីអំពីភាពវឹកវរ ដែលយើងបានបង្កើត នៅពេលដែលយើង បានសម្រេចចិត្តធ្វើបាបទាស់នឹងទ្រង់នោះ។ ទន្ទឹមគ្នានេះ ព្រះអម្ចាស់ក៏តែងតែផ្តល់ក្តីសង្ឃឹមដល់យើងផងដែរ។ ប៉ុន្តែ មានអ្នកខ្លះបានភ័យខ្លាចចំពោះ «គ្រាលំបាករបស់លោកយ៉ាកុប» ដែលព្រះគម្ពីរបានចែង។ ជាការពិតណាស់ គ្រាចុងក្រោយនៃប្រវត្តិសាស្ត្រមនុស្សលោក មិនមែនជាគ្រាស្រណុកសម្រាប់រាស្ត្ររបស់ ព្រះនោះទេ។ ប៉ុន្តែ បើសិនជាយើងអាចជឿជាក់ថា គ្រាលំបាកនឹងមកដល់ នោះយើងក៏អាចនឹងជឿទុកចិត្ត ទៅលើសេចក្តីសន្យា ដែលថា ទ្រង់នឹងសង្គ្រោះយើងនោះបាន។

នៅក្នុងបទគម្ពីរវិវរណៈ ជំពូក12 អារក្សបានបៀតបៀនស្ត្រីម្នាក់ ដែលតំណាងឱ្យក្រុមជំនុំពិត ប្រាកដរបស់ព្រះ។ វាបានស្អប់ក្រុមជំនុំ ដូច្នេះហើយ វាបានធ្វើទុក្ខស្រី្តម្នាក់នោះ។ ប៉ុន្តែ ព្រះបានសង្គ្រោះនាង។ ទន្ទឹមគ្នានេះ រឿងរបស់នាងអេសធើរ ក៏បានជួយឱ្យយើងយល់ពីរបៀបដែលព្រះនឹងសង្គ្រោះរាស្ត្ររបស់ ទ្រង់នៅលើផែនដីនេះ។ នាងអេសធើរ គឺជាម្ចាស់ក្សត្រីម្នាក់ ដែលមានសម្រស់ស្រស់ស្អាត។ ប៉ុន្តែ ព្រះ បានប្រើនាង ដូចជាទ្រង់នឹងប្រើក្រុមជំនុំរបស់ទ្រង់នៅក្នុងគ្រាចុងក្រោយដូច្នោះដែរ ដើម្បីឱ្យទ្រង់បាន សង្គ្រោះរាស្ត្ររបស់ទ្រង់នៅលើផែនដីនេះ។

`សូមអានគម្ពីរនាងអេសធើរ 4:13, 14; នាងអេសធើរ 5:1-3 និងនាងអេសធើរ 9:20-28។ តើយើងអាចរៀនមេរៀនអ្វីខ្លះ ចេញពីខទាំងនេះ ដែលស្តីអំពីបទពិសោធន៍ឈឺចាប់របស់យើង នៅក្នុងអំឡុងគ្រាចុងក្រោយនៃប្រវត្តិសាស្ត្រផែនដីនោះ?`

ព្រះបានចាប់ផ្តើមក្រុមជំនុំរបស់ទ្រង់នៅក្នុងសម័យចុងក្រោយ សម្រាប់គ្រាដ៏ពិសេសមួយនៅក្នុង ប្រវត្តិសាស្ត្រ។ នៅពេលដែល1260ថ្ងៃនៃយុគងងឹតបានបញ្ចប់ទៅ នោះព្រះបាននាំក្រុមជំនុំពិតប្រាកដ របស់ទ្រង់ ឱ្យមកពីកន្លែងលាក់ខ្លួន (សូមប្រៀបធៀបជាមួយនឹងគម្ពីរវិវរណៈ 12:14)។ ទ្រង់បានប្រទាន សារនៃសេចក្តីមេត្តាចុងក្រោយបង្អស់ ដល់រាស្ត្ររបស់ទ្រង់នៅក្នុងសម័យចុងក្រោយ ដើម្បីឱ្យពួកគេបាន ចែកចាយទៅកាន់មនុស្សគ្រប់គ្នានៅលើផែនដីនេះ ហើយសារនេះគឺជាសារនៃទេវតាទាំង3នោះឯង។ ដូច្នេះហើយ យើងបាននៅលើផែនដីដើម្បីសម័យកាលនេះ ដូចជានាងអេសធើររស់នៅដើម្បីសម័យកាល របស់នាងដូច្នោះដែរ (នាងអេសធើរ 4:14)។

នាងអេសធើរបានដឹងថា នាងមិនបានប្រឆាំងទាស់នឹងការអាក្រក់របស់លោកហាម៉ាន តែម្នាក់ឯង នោះទេ។ស្តេចទ្រង់បានយោគយល់នាង។ ទ្រង់បានជួយសង្គ្រោះរាស្ត្ររបស់ព្រះអង្គ។ ទន្ទឹមគ្នានេះ យើងក៏ មិនមែននៅតែម្នាក់ឯងនោះដែរ នៅពេលដែលយើងចូលទៅក្នុងគ្រាចុងក្រោយ នៃប្រវត្តិសាស្ត្រផែនដីនោះ ពីព្រោះស្តេចលើអស់ទាំងស្តេច បានគង់នៅខាងលោកអ្នកវិញ។ ហើយទ្រង់ក៏នឹងសង្គ្រោះរាស្ត្ររបស់ទ្រង់ ឱ្យរួចផុតពីការអារក្សផងដែរ។

`អ្វីៗគ្រប់យ៉ាងបានដំណើរការល្អ សម្រាប់រាស្ត្ររបស់ព្រះ យ៉ាងហោចណាស់ ក៏នៅក្នុងរឿងនាង អេសធើរនេះដែរ។ ប៉ុន្តែ រឿងគ្រប់យ៉ាង មិនមែនដំណើរការល្អបែបនេះរហូតនោះទេ មែនទេ? តើហេតុអ្វី បានជាយើង ត្រូវតែគិតអំពីរូបភាពនៃគ្រាចុងក្រោយ និងគិតអំពីរបៀបដែលរឿងគ្រប់យ៉ាងត្រូវបញ្ចប់ទៅ នោះយ៉ាងដូច្នេះ? តើការគិតបែបនេះ នឹងជួយឱ្យក្តីសង្ឃឹម និងជំនឿដែលយើងមានចំពោះព្រះ បានរឹងមាំ ឡើងដោយរបៀបណា?`