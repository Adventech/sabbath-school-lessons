---
title:  ការសិក្សាបន្ថែម
date:  13/06/2025
---

សូមអាន Ellen G. White, “The First King of Israel” pages 605, 606, in Patriarchs and Prophets។

«សាតាំងនឹងធ្វើឱ្យមនុស្សលោកចងកំហឹង ជាមួយនឹងមនុស្សមួយក្រុមតូច ដែលបានបដិសេធ មិនព្រមទទួលយកការបង្រៀន និងគោលជំនឿពេញនិយម។ មនុស្សដែលមានកេរ្តិ៍ឈ្មោះ និងខ្លាំងពូកែនឹង ចុះចូលជាមួយមនុស្សមានបាបធ្ងន់ធ្ងរបំផុត និងអ្នកដែលបានរំលងបញ្ញត្តិព្រះ។ ពួកគេនឹងសម្រេចចិត្តថា ពួកគេនឹងដាក់ទោសរាស្ត្ររបស់ព្រះបែបណា។ មនុស្សដែលមានកេរ្តិ៍ឈ្មោះ និងមនុស្ស ដែលមានអំណាច ទាំងនេះ នឹងប្រើប្រាក់ ចំណេះដឹង និងការអប់រំរបស់ពួកគេ មកបំផ្លាញកេរ្តិ៍ឈ្មោះនៃរាស្ត្ររបស់ព្រះ។ អ្នកដឹកនាំ ប៉ាស្ទ័រ និងសមាជិកក្រុមជំនុំ នឹងសហការគ្នា ដើម្បីធ្វើបាបពួកគេ។ អ្នកដែលមានអំណាច និងអ្នកមានកេរ្តិ៍ឈ្មោះ នឹងនិយាយអាក្រក់អំពីរាស្ត្ររបស់ព្រះ។ មនុស្សអាក្រក់ទាំងនេះ នឹងសើចចំអកឱ្យ រាស្ត្ររបស់ព្រះ និងបានព្យាយាមបំផ្លាញជំនឿរបស់ពួកគេ។ មនុស្សអាក្រក់នឹងនិយាយកុហកអំពីរាស្ត្រ របស់ព្រះ ដែលការកុហកនោះ នឹងធ្វើឱ្យមនុស្សគ្រប់គ្នាខឹងនឹងរាស្ត្ររបស់ព្រះ។ មនុស្សអាក្រក់ក៏មិន អាចរកឃើញភ័ស្តុតាងពីព្រះគម្ពីរ ដើម្បីបង្ហាញថា រាស្ត្ររបស់ព្រះមានកំហុស ដែលពួកគេបានគោរពថ្ងៃ សប្បាតហ៍បានឡើយ។ ដូច្នេះហើយ មនុស្សអាក្រក់នឹងបង្កើតច្បាប់ ដើម្បីដាក់ទោសរាស្ត្រដ៏ស្មោះត្រង់ របស់ព្រះ។ មេដឹកនាំរដ្ឋាភិបាលនឹងធ្វើឱ្យច្បាប់នៃថ្ងៃអាទិត្យ ស្របទៅតាមច្បាប់រដ្ឋាភិបាល ដោយសារតែ ពួកគេចង់ឱ្យអ្នកដទៃបោះឆ្នោតឱ្យពួកគេ។ ប៉ុន្តែ រាស្ត្ររបស់ព្រះ នឹងលើកតម្កើងទ្រង់វិញ។ ពួកគេមិនអាច ទទួលយកច្បាប់របស់មនុស្សលោក ដែលបានរំលងបញ្ញត្តិព្រះនោះបានឡើយ។ ជម្លោះចុងក្រោយនៅក្នុង មហាវិវាទរវាងព្រះ និងសាតាំង គឺស្តីអំពីថ្ងៃសប្បាតហ៍នេះឯង។ ដូច្នេះហើយ បានជាព្រះត្រូវតែប្រាកដថា មនុស្សគ្រប់គ្នានៅលើផែនដីនេះ បានយល់អត្ថន័យនៃសង្គ្រាមនេះ។ សព្វថ្ងៃនេះ ព្រះអម្ចាស់ក៏នឹងសង្គ្រោះ រាស្ត្ររបស់ទ្រង់ ដូចនៅក្នុងសម័យកាលនាងអេសធើរ និងលោកម៉ាដេកាយយ៉ាងដូច្នោះដែរ។ ពោលគឺ ទ្រង់នឹងបង្ហាញថា ថ្ងៃសប្បាតហ៍គឺជាសេចក្តីពិតនៃព្រះគម្ពីរនោះឯង»។ ដកស្រង់ពី Ellen G. White, Prophets and Kings, pages 605, 606, adapted។

**សំណួរពិភាក្សា**

`1. តើលោកអ្នកគិតថា ហេតុអ្វីបានជាព្រះបណ្តោយឱ្យយើងរងទុក្ខ នៅក្នុងគ្រាលំបាកយ៉ាងដូច្នេះ? តើព្រះ បានប្រើបទពិសោធន៍ផ្សេងៗគ្នាដោយរបៀបណា ដើម្បីឱ្យទ្រង់បានសង្គ្រោះយើងនោះ?`

`2. តើយើងដែលជាគ្រីស្ទាន អាចត្រៀមខ្លួនជាស្រេចដោយរបៀបណា សម្រាប់គ្រាលំបាក ដែលអាចនឹង កើតឡើងគ្រប់ពេល ដោយសារតែយើងបានស្មោះត្រង់ចំពោះព្រះយេស៊ូវនោះ? តើលោកអ្នកបានរកឃើញ ក្តីសង្ឃឹមនៅកន្លែងណា នៅពេលដែលលោកអ្នកជួបនឹងគ្រាលំបាកនោះ?`

`3. តើហេតុអ្វីបានជាយើង ខ្វល់ខ្វាយពីគ្រាលំបាកដែលនៅខាងមុខ ប៉ុន្តែ មិនបានខ្វល់ខ្វាយពីរូបភាពធំ ដែលព្រះយេស៊ូវបានសង្គ្រោះយើងយ៉ាងដូច្នេះ?`

`4. មិត្តភក្តិម្នាក់បានប្រាប់លោកអ្នកថា នាងមានអារម្មណ៍ភ័យខ្លាចអំពីអនាគត បន្ទាប់ពីនាងបានអានគម្ពីរ វិវរណៈ។ តើលោកអ្នកនឹងជួយឱ្យនាងយល់គម្ពីរនេះ និងមានចិត្តស្ងប់ឡើងវិញដោយរបៀបណា?`