---
title:  មនុស្សលោក និងសាតាំង
date:  11/06/2025
---

យើងបានជួបជាមួយនឹងលោកហាម៉ាន នៅក្នុងរឿងរបស់នាងអេសធើរ។ លោកហាម៉ានចង់ ក្លាយជាមនុស្សសំខាន់ម្នាក់ ដែលមានអំណាចខ្លាំងក្លា។ ស្តេចនៃសាសន៍ពើស៊ី បានប្រទានកិច្ចការដ៏សំខាន់ មួយដល់លោកហាម៉ាន។ ស្តេចបានតែងតាំងលោកហាម៉ាន ឱ្យគ្រប់គ្រងលើព្រះនាងដទៃទៀត (អេសធើរ 3:1)។

បើសិនជាយើងបានអានរឿងអំពីលុយស៊ីហ្វ័រ នៅក្នុងគម្ពីរអេសេគាល 28:11-15 និងអេសាយ 14:12-15 នោះយើងនឹងបានឃើញថា លុយស៊ីហ្វ័រ និងលោកហាម៉ាន គឺជាបុគ្គលដែលមានលក្ខណៈ ដូចគ្នា។ លោកហាម៉ានបានប្រើអំណាចរបស់គាត់ ដើម្បីធ្វើបាបដល់រាស្ត្ររបស់ព្រះ។ ហើយគាត់ក៏បាន បដិសេធមិនព្រមទទួលស្គាល់ថា ព្រះបានគ្រប់គ្រងអ្វីៗគ្រប់យ៉ាង។ ទន្ទឹមគ្នានេះ សាតាំងក៏បានបង្ហាញពី ផែនការអាក្រក់ ដែលវាបានរៀបចំទាស់នឹងព្រះយេស៊ូវផងដែរ នៅពេលដែលវាបានព្យាយាមល្បួងព្រះយេស៊ូវ ឱ្យប្រព្រឹត្តអំពើបាប (ម៉ាថាយ 4:8-11)។ ព្រះយេស៊ូវបានយាងមកកាន់ផែនដីនេះ ដើម្បីសង្គ្រោះមនុស្ស លោក និងដើម្បីបញ្ឈប់នូវការគ្រប់គ្រងរបស់សាតាំង។ ទ្រង់បានយាងមក នៅក្នុងនាមជាមនុស្សលោក ម្នាក់ដូចជាយើងដែរ។ ទ្រង់គឺជាសាច់ញាតិ និងជាព្រះអង្គសង្គ្រោះរបស់យើង។ ជាការពិតណាស់ ទ្រង់ បានចេញថ្លៃលោះយ៉ាងសន្ធឹក ដើម្បីឱ្យទ្រង់បានសង្គ្រោះយើង។

នៅក្នុងគម្ពីរវិវរណៈ យើងបានឃើញពីរបៀបដែលបំណងប្រាថ្នាដ៏អាក្រក់របស់សាតាំង ខាងឯ ការគ្រប់គ្រង និងការថ្វាយបង្គំ បានធ្វើឱ្យមានចុងបញ្ចប់នៃប្រវត្តិសាស្ត្រផែនដីនេះ។ ការកុហករបស់សាតាំង បានបញ្ចុះបញ្ចូលមនុស្សស្ទើតែគ្រប់គ្នានៅលើផែនដីនេះ ឱ្យថ្វាយបង្គំអំណាចនៃសត្វសាហាវ (វិវរណៈ 13:3, 4)។ ហើយមានតែមនុស្សមួយក្រុមតូចប៉ុណ្ណោះ ដែលបានបដិសេធមិនព្រមថ្វាយបង្គំវា។ ដូច្នេះ ហើយ សាតាំងបានព្យាយាមបង្ខំពួកគេឱ្យថ្វាយបង្គំ និងគោរពតាមវា។

លោកហាម៉ានបានកត់សម្គាល់ថា លោកម៉ាដេកាយមិនបានក្រាបថ្វាយបង្គំគាត់នោះទេ។ បន្ទាប់មក គាត់បានខឹងនឹងលោកហាម៉ាន (អេសធើរ 3:5,6) ហើយបានព្យាយាមបំផ្លាញសាសន៍យូដា ទាំងអស់នៅលើផែនដីនេះ ឱ្យតែពួកគេជាជាតិសាសន៍របស់លោកម៉ាដេកាយ។

`សូមអានគម្ពីរអេសធើរ 3:1-14; វិវរណៈ 12:14-17 និងវិវរណៈ 13:15។ តើនៅក្នុង ខទាំងនេះ មានចំណុចអ្វីដែលដូចគ្នានោះ? តើលោកយ៉ូហានបាននិយាយអ្វីខ្លះ អំពីរាស្ត្ររបស់ទ្រង់ដែល ស្ថិតនៅក្នុងសម័យចុងក្រោយនោះ? តើពាក្យពេចន៍របស់លោកយ៉ូហាន ស្រដៀងគ្នាទៅនឹងពាក្យសម្តី របស់លោកហាម៉ានយ៉ាងដូចម្តេចដែរ?`

អារក្សបាននិយាយថា ផែនដីនេះ និងមនុស្សលោកដែលរស់នៅលើផែនដីនេះ គឺជាកម្មសិទ្ធិ របស់វា។ ប៉ុន្តែ មានមនុស្សក្រុមតូចនៅលើផែនដីនេះ បានប្រកាន់ខ្ជាប់ភាពស្មោះត្រង់ដល់ព្រះវិញ។ ក្រុមនេះ បានរក្សាបញ្ញត្តិរបស់ព្រះ។ ការស្តាប់បង្គាប់របស់ពួកគេបានបង្ហាញថា ការប្រកាសរបស់សាតាំងដែលថា ផែនដី និងមនុស្សលោកនៅលើផែនដីនេះ គឺជារបស់វានោះ គ្រាន់តែជាការកុហកប៉ុណ្ណោះ។ «នៅថ្ងៃ ណាមួយ ថ្ងៃសប្បាតហ៍នឹងក្លាយជាការសាកល្បងដ៏ធំបំផុត នៅក្នុងមហាវិវាទរវាងព្រះ និងសាតាំង។ នៅពេលដែលហេតុការណ៍នេះបានកើតឡើង នោះមនុស្សមួយក្រុមតូចនេះ នឹងបដិសេធមិនព្រមធ្វើតាម ការសម្រេចចិត្តដ៏ពេញនិយម ខាងឯការថ្វាយបង្គំនៅថ្ងៃអាទិត្យ។ ហើយការសម្រេចចិត្តរបស់ពួកគេ ក៏នឹង ធ្វើឱ្យមនុស្សគ្រប់គ្នានៅលើផែនដីនេះស្អប់ពួកគេដែរ»។ ដកស្រង់ពី Ellen G. White, Signs of the Times, February 22, 1910។

`ឥឡូវនេះ សូមគិតអំពីរឿងស្រាលៗ ដែលបានសាកល្បងជំនឿរបស់លោកអ្នក។ បើសិនជាលោកអ្នកបានបរាជ័យនូវការសាកល្បងស្រាលៗទាំងនេះ តើលោកអ្នកនឹងធ្វើអ្វីខ្លះ នៅពេលដែលការ សាកល្បងដ៏ធំ (ការសាកល្បងនៃថ្ងៃសប្បាតហ៍) បានមកដល់នោះ?`