---
title:  លោកបូអូសដែលជានិមិត្តរូបតំណាងឱ្យព្រះអង្គសង្គ្រោះ
date:  10/06/2025
---

លោកបូអូសបានលង់ស្រឡាញ់នាងរស់ ដោយមានបំណងចង់រៀបអាពាហ៍ពិពាហ៍ជាមួយនឹង នាង។ ប៉ុន្តែ លោកបូអូសមានបញ្ហាមួយគឺថា៖ នៅមានសាច់ញាតិជិតដិតម្នាក់ទៀត ដែលអាចនឹងរៀបអាពាហ៍ពិពាហ៍ជាមួយនាងរស់ ដើម្បីលួសយកដីរបស់លោកអេលីម៉ាលេច។ ទន្ទឹមគ្នានេះ បើសិនជាលោក អូបូសជារូបស័ព្ទតំណាងឱ្យព្រះអង្គសង្គ្រោះពិតមែន នោះបញ្ហានេះនឹងជួយឱ្យយើងយល់ពីផ្នែកដ៏សំខាន់ មួយ នៅក្នុងសង្គ្រាមរវាងព្រះ ហើយនិងសាតាំង។ ពោលគឺថា ទ្រង់ស្រឡាញ់យើង ប៉ុន្តែ មានបុគ្គលម្នាក់ ទៀតបាននិយាយថា យើងគឺជាមនុស្សរបស់វាវិញ។

`តើហេតុអ្វីបានជាសាតាំងបាននិយាយថា ស្ថិតនៅក្រោមការគ្រប់គ្រងរបស់វាយ៉ាងដូច្នេះ? សម្រាប់ ចម្លើយ សូមអានគម្ពីរយ៉ូប 1:6-11; ម៉ាថាយ 4:8, 9; យូដាស ខ9 និងលូកា 22:31។`

សាតាំងបានចូលមើលការប្រជុំ នៅឯនគរស្ថានសួគ៌។ បន្ទាប់មក នៅពេលដែលព្រះបានសួរ សាតាំងថា វាមកពីណា នោះវាបានឆ្លើយថា «មកពីដើរចុះឡើងទៅមកនៅផែនដី» (យ៉ូប 1:7)។ បន្ទាប់មក ទៀត ព្រះបានសួរសាតាំងថា គាត់បានឃើញលោកយ៉ូបដែរឬទេ។ សាតាំងបាននិយាយថា លោកយ៉ូប កំពុងតែស្ថិតនៅក្រោមការគ្រប់គ្រងរបស់វា។ ប៉ុន្តែ អ្វីដែលសាតាំងចង់និយាយនោះគឺថា ចិត្តរបស់លោកយ៉ូប មិនមែនជាមនុស្សរបស់ព្រះទេ។ ម៉្យាងទៀត វាក៏បាននិយាយថា «យ៉ូបបានធ្វើតាមទ្រង់ ដោយសារតែទ្រង់ ល្អចំពោះគាត់ប៉ុណ្ណោះ ដូច្នេះហើយ បើសិនជាទ្រង់ឈប់ធ្វើល្អចំពោះគាត់ នោះទ្រង់នឹងបានឃើញថា អ្នកដែលយកបានចិត្តរបស់គាត់ពិតប្រាកដនោះ គឺជាអ្នកណាផងដែរ»។

នៅក្នុងគម្ពីរយូដាស យើងបានឃើញថា ព្រះបានបញ្ចុះសពលោកម៉ូសេ បន្ទាប់ពីគាត់បានស្លាប់ ទៅ (ចោទិយកថា 34:6)។ ប៉ុន្តែ ក្រោយមកទៀត លោកម៉ូសេបានរស់ពីស្លាប់ឡើងវិញ។ បន្ទាប់មក សាតាំង និងព្រះបានប្រកែកគ្នាថា តើអ្នកណាដែលគួរតែយកសពរបស់លោកម៉ូសេនោះ។ នៅទីបំផុត សាតាំងបាននិយាយថា លោកម៉ូសេគឺជាមនុស្សរបស់វា។

នៅក្នុងគម្ពីរនាងរស់ 4:1-12 លោកបូអូសបានធ្វើដំណើរ ទៅខ្លោងទ្វារនៃភូមិបេថ្លេហិម។ (ក្រោយមកទៀត ព្រះយេស៊ូវក៏នឹងប្រសូតនៅក្នុងទីក្រុងដដែលនេះដែរ។ ដ្បិតទ្រង់បានយាងមកកាន់ ផែនដីនេះ នៅក្នុងនាមជាសាច់ញាតិជិតដិតរបស់យើង)។ អ្នកដឹកនាំនៅក្នុងភូមិបេថ្លេហិម បានជួបជាមួយនឹងសាច់ញាតិជិតដិតម្នាក់ទៀតរបស់នាងណាអូមី។ «កាលពីដើម នៅស្រុកអ៊ីស្រាអែល អ្នកលោះ ឬអ្នកប្តូររបស់អ្វីមួយ ត្រូវឲ្យម្នាក់ដោះស្បែកជើង ឲ្យដល់ម្នាក់ទៀត ទុកជាបន្ទាល់ ដើម្បីឲ្យបានសម្រេចការក្នុងស្រុកអ៊ីស្រាអែល ដូច្នេះ អ្នកដែលមានច្បាប់នឹងលោះនោះ ក៏ពោលទៅកាន់លោកបូអូសថា៖ “ចូរ ទិញដីនោះសម្រាប់ខ្លួនអ្នកចុះ” រួចក៏ដោះស្បែកជើងរបស់ខ្លួនចេញ» (នាងរស់ 4:7, 8)។ សាច់ញាតិ ម្នាក់នោះ បានប្រគល់ស្បែកជើងរបស់គាត់ ដល់លោកបូអូស។

រឿងនេះបានកើតឡើង នៅជិតមាត់ទ្វារក្រុង។ ដ្បិតពួកគេបានជំនុំជម្រះបញ្ហា នៅក្បែរមាត់ទ្វារ ក្រុងនេះឯង។ ដូច្នេះហើយ ឈុតឆាកនេះ គឺជានិមិត្តរូបតំណាងឱ្យកិច្ចការចៅក្រមរបស់ទ្រង់ នៅក្នុង គម្ពីរដានីយ៉ែល 7:13, 14, 22, 26, 27)។ ព្រះបានជំនុំជម្រះយើង ដោយក្តីយោគយល់។ ប៉ុន្តែ នោះគឺ ដោយសារតែព្រះយេស៊ូវបានចេញថ្លៃលោះជំនួសយើង ដូចដែលលោកបូអូសបានធ្វើចំពោះកូនក្រមុំរបស់ គាត់យ៉ាងដូច្នេះដែរ។