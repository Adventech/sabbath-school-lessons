---
title:  «នៅក្នុងផ្ទះនំប័ុង» ដែលគ្មានអាហារទៅវិញ
date:  08/06/2025
---

អ្នកខ្លះបាននិយាយថា អំពើបាប និងការអាក្រក់ទាំងអស់នៅក្នុងជីវិតនេះ គឺជាភ័ស្តុតាងបង្ហាញ ថា (1) នៅលើលោកនេះ គ្មានព្រះនោះទេ ឬបង្ហាញថា (2) បើសិនជាមានព្រះពិតមែន នោះទ្រង់ក៏ជា ព្រះដែលអសមត្ថភាព នៅក្នុងការបញ្ឈប់រឿងអាក្រក់មិនឱ្យកើតឡើង។ អ្នកខ្លះបានយល់ឃើញថា (3) ទ្រង់មិនយកព្រះទ័យទុកដាក់ ចំពោះការឈឺចាប់របស់យើងនោះទេ។ ប៉ុន្តែ មានរឿងនៅក្នុងព្រះគម្ពីរ ជាច្រើន បានផ្តល់ឱ្យយើងនូវភ័ស្តុតាងគ្រប់គ្រាន់ ដើម្បីបង្ហាញថា គោលគំនិតទាំងនេះ មិនមែនជាគោល គំនិតត្រឹមត្រូវនោះទេ។ ជាការពិតណាស់ ព្រះបានបណ្តោយឱ្យយើងរងទុក្ខ នូវអ្វីដែលបានកើតឡើង នៅពេលដែលយើងប្រឆាំងទាស់នឹងទ្រង់ ដោយការបំពានបញ្ញត្តិទ្រង់នោះ។ ប៉ុន្តែ ទន្ទឹមគ្នានេះ ព្រះក៏តែងតែគង់នៅជាមួយនឹងយើងនៅពេលនោះដែរ។ ទ្រង់តែងតែធ្វើការនៅក្នុងប្រវត្តិសាស្ត្រមនុស្សលោក ដើម្បីដោះស្រាយបញ្ហានៃអំពើបាប និងបញ្ហានៃការរងទុក្ខ។ រឿងរបស់នាងរស់បានបង្ហាញយើងនូវគំរូ អំពី របៀបដែលព្រះបានសង្គ្រោះយើង។

`សូមអានគម្ពីរនាងរស់ 1:1-5។ តើនាងណាអូមី និងនាងរស់ បានរងទុក្ខនូវការលំបាកអ្វីខ្លះ? តើការលំបាកទាំងនេះ បានកើតឡើងដោយសារអ្វី? តើរឿងនេះបានបង្ហាញគ្រាលំបាក ដែលមនុស្សគ្រប់គ្នានៅលើផែនដីនេះបានរងទុក្ខនោះ ទៅតាមវិធីណាខ្លះ?`

ប្រយោគដំបូងនៅក្នុងសាច់រឿងនេះ មានពេញទៅដោយពាក្យដែលហួសចិត្ត។ ពាក្យដែល ហួសចិត្ត គឺជាពាក្យដែលបានប្រើ ខុសពីអ្វីដែលពាក្យពេចន៍នោះចង់បង្ហាញ។ ឧទាហរណ៍ថា មានឆ្កែធំ មួយដែលមានឈ្មោះថា ថៃនី (Tiny) ឬឈ្មោះថា ឡាយអន (Lion)។ នៅក្នុងគម្ពីរនាងរស់ 1:1 យើង បានដឹងថា មានគ្រោះទុរ្ភិក្សនៅក្នុងភូមិបេថ្លេហិម។ ខដំបូងនេះ មានពេញទៅដោយពាក្យដែលហួសចិត្ត ដោយសារតែភូមិបេថ្លេហិមប្រែមកថា «ផ្ទះនំប័ុង»។ ប៉ុន្តែ យើងមិននឹកស្មានថា គេបានហៅភូមិបេថ្លេហិម ថា ជាភូមិដែលមានគ្រោះទុរ្ភភិ្សទៅវិញ មែនទេ? ខនេះក៏បានជួយឱ្យយើងនឹកចាំពីសួនច្បារអេដែនផងដែរ។ ដ្បិតព្រះបានអនុញ្ញាតឱ្យលោកអ័ដាម និងនាងអេវ៉ា បរិភោគផ្លែដែលបានដុះចេញពីដើមឈើ នៅក្នុង សួនច្បារអេដែន (លោកុប្បត្តិ 2:16) លើកលែងតែដើមឈើមួយប៉ុណ្ណោះ។ ដូច្នេះហើយ សេចក្តីបង្គាប់ របស់ព្រះបានបង្ហាញថា ទ្រង់បានប្រទានរបស់គ្រប់យ៉ាងដល់លោកអ័ដាម និងនាងអេវ៉ា ដែលត្រូវការចាំបាច់នៅក្នុងការរស់នៅ។ ប៉ុន្តែ បន្ទាប់មក ឪពុកម្តាយដំបូងរបស់យើង បានដោះដូរកិច្ចការរបស់ពួកគេ នៅក្នុងនាមជាអ្នកថែរក្សារបស់គ្រប់យ៉ាងដែលព្រះបានបង្កើតនោះ មកធ្វើជាទាសករនៃបាបវិញ។ បន្ទាប់ មក ព្រះបានប្រាប់លោកអ័ដាមថា «អ្នកនឹងបានអាហារបរិភោគដោយការបែកញើស រហូតដល់អ្នកត្រឡប់ ទៅជាដីវិញ ដ្បិតយើងបានយកអ្នកពីដីមក អ្នកជាធូលីដី ហើយអ្នកនឹងត្រឡប់ទៅជាធូលីដីវិញ» (លោកុប្បត្តិ 3:19)។

យើងក៏ដូចជានាងណាអូមីដែរ។ ពីព្រោះយើងបានបាត់បង់លំនៅដំបូង ដែលព្រះបានរៀបចំ សម្រាប់យើង។ ជីវិតរបស់យើង បានប្រែមកជាលំបាកទៅវិញ។ ជាការពិតណាស់ ព្រះបានប្រទានសួនច្បារ អេដែនដល់យើង ដើម្បីឱ្យយើងបានយកសួននេះទុកជាអំណោយទានមួយ។ ប៉ុន្តែ មនុស្សលោកបានសម្រេចចិត្តរើសយកបាបវិញ។ ព្រះទ្រង់មានបំណងចង់ឱ្យយើងគ្រប់គ្រងផែនដីទាំងមូល ដើម្បីកុំឱ្យអំពើបាប បានកើតឡើង។ ប៉ុន្តែ ឥឡូវនេះ យើងត្រូវតែគ្រប់គ្រងភពមួយនេះ ដែលមានពេញទៅដោយអំពើបាប និងការរងទុក្ខ។ បើទោះជាយ៉ាងនេះក្តី ផែនដីនេះនៅតែបន្តផ្តល់ពរដល់យើង។ ព្រះពរទាំងនេះ បានបង្ហាញ យើងពីក្តីស្រឡាញ់របស់ព្រះ។ ប៉ុន្តែ ជាញឹកញាប់ យើងបានរងទុក្ខច្រើនជាងកាលដែលយើងមានអំណរ។ ប៉ុន្តែ យើងអាចអរព្រះគុណព្រះចំពោះក្តីស្រឡាញ់របស់ព្រះ ដែលទ្រង់បានសន្យាថា នៅថ្ងៃណាមួយ ការ រងទុក្ខនេះនឹងត្រូវវិនាសទៅ។