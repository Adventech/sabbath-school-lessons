---
title:  ចូរឱ្យអ្នកអានបានយល់ចុះ
date:  30/03/2025
---

ចូរដើរទៅក្នុងហាងសៀវភៅគ្រីស្ទានណាមួយ និងសូមក្រឡេកមើលកណ្ឌគម្ពីរអំពីបទទំនាយ ដែលព្រះគម្ពីរបានចែងអំពីសម័យចុងក្រោយ។ មិនយូរប៉ុន្មាន យើងនឹងបានឃើញថា អ្នកសរសេរព្រះគម្ពីរ បានទទួលគោលគំនិតផ្សេងៗគ្នាជាច្រើន។ គោលគំនិតទាំងនេះ បានធ្វើឱ្យយើងយល់ថា គ្មានអ្នកណា ម្នាក់អាចយល់ច្បាស់ នូវអ្វីដែលកណ្ឌគម្ពីរវិវរណៈបានចែងនោះទេ។ តួយ៉ាង ដូចជាប្រធានបទនៃអ្នកដែលបានប្រឆាំងនឹងព្រះយេស៊ូវជាដើម។ អាទទឹងនឹងព្រះ គឺជាខ្មាំងសត្រូវរបស់ទ្រង់។ អ្នកសរសេរសៀវភៅ អំពីបទទំនាយនៃគ្រាចុងក្រោយម្នាក់ បាននិយាយថា អាទទឹងនឹងព្រះ មិនមែនជាមនុស្សពិតប្រាកដនោះ ទេ។ អាទទឹងនឹងព្រះគ្រីស្ទ គ្រាន់តែជារូបស័ព្ទប៉ុណ្ណោះ។ អ្នកសរសេរដទៃទៀតបាននិយាយថា អាទទឹង នឹងព្រះគ្រីស្ទគឺជារបស់ម៉្យាង ឬជាបុគ្គលម្នាក់ដែលបានរស់នៅក្នុងសម័យនគររ៉ូម។ អ្នកខ្លះបានជឿថា លោកអ្នកអាចនឹងយកព្រះគម្ពីរ មកគាំទ្រគោលគំនិតដែលលោកអ្នក ចង់បាន។

ប៉ុន្តែ ព្រះគម្ពីរខ្លួនឯងផ្ទាល់ មិនបានគាំទ្រគោលគំនិតខុសឆ្គងទាំងនេះទេ។ ផ្ទុយទៅវិញ ព្រះគម្ពីរ បានអញ្ជើញយើងឱ្យអាន និងរៀនអំពីគោលគំនិតខុសឆ្គងទាំងនេះវិញ។ ដ្បិតព្រះគម្ពីរបានបង្ហាញយើងថា តាមរយៈព្រះគម្ពីរ នោះយើងនឹងអាចយល់ដឹង នូវរឿងដែលព្រះបានមានបន្ទូលមកកាន់យើង។

`សូមអានគម្ពីរម៉ាថាយ 24:15; វិវរណៈ 1:3; ម៉ាថាយ 11:29 និងយេរេមា 9:23, 24។ តើខទាំងនេះ បានបង្រៀនយើងអ្វីខ្លះ អំពីផែនការដែលព្រះបានរៀបចំ ដើម្បីឱ្យយើងបានយល់សេចក្តី ពិតនៃព្រះគម្ពីរនោះ?`

សាកលវិទ្យាល័យជាច្រើន បានបើកថ្នាក់បង្រៀនព្រះគម្ពីរ។ សាស្ត្រាចារ្យដែលបានបង្រៀនថ្នាក់ ទាំងនេះ មិនបានជឿលើព្រះគម្ពីរនោះទេ។ ពួកគេបានគិតពីរឿងដែលព្រះបង្រៀនយើង ឱ្យមានអាកប្បកិរិយា ល្អ។ ប៉ុន្តែ ពួកគេមិនបានជឿរឿងដែលបានកើតឡើង ឬជឿថា រឿងទាំងនោះជាពាក្យពេចន៍ ដែលព្រះបាន មានបន្ទូល មកកាន់យើងនោះទេ។

ដូច្នេះហើយ សាស្ត្រាចារ្យទាំងនេះបានអានព្រះគម្ពីរ ប៉ុន្តែ ពួកគេមិនបានជឿថា ព្រះគម្ពីរមាន ប្រភពមកពីព្រះនោះទេ។ អ្នកដទៃទៀត បានអានព្រះគម្ពីរ និងបានបង្រៀនពីរឿងដែលបានទាស់នឹង ព្រះគម្ពីរខ្លួនឯងផ្ទាល់។ ដូច្នេះហើយ យើងត្រូវតែប្រុងប្រយ័ត្ន នៅពេលដែលយើងសិក្សាព្រះគម្ពីរ។ ពោលគឺ យើងត្រូវតែថ្វាយចិត្ត និងជីវិតរបស់យើង ដល់ព្រះយេស៊ូវជាមុនសិន។ ប្រសិនបើយើងមិនបានធ្វើដូច្នេះទេ នោះយើងមិនអាចយល់សារដែលព្រះគម្ពីរបានចែង និងអ្វីដែលព្រះគម្ពីរបានបង្រៀនយើងអំពីព្រះនោះ ទេ។ នេះហើយជាមូលហេតុដែលយើងចាំបាច់ត្រូវតែអានព្រះគម្ពីរ ជាមួយនឹងវិញ្ញាណដែលត្រឹមត្រូវ និង ដោយមានជំនួយពីព្រះវិញ្ញាណបរិសុទ្ធ។

`អ្នកខ្លះ គ្រាន់តែបានអានព្រះគម្ពីរ ដើម្បីឱ្យពួកគេបានរកឃើញលេស និងហេតុផល មិនមែន ដើម្បីជឿទៅលើសាររបស់ព្រះគម្ពីរនោះទេ។ តើហេតុអ្វីបានជាទង្វើ និងការគិតបែបនេះ ជាគំនិតខុសឆ្គង យ៉ាងដូច្នេះ?`