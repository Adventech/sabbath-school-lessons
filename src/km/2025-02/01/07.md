---
title:  ការសិក្សាបន្ថែម
date:  04/04/2025
---

សូមអាន Ellen G. White, “ ‘An American Reformer,” pages 319-324, in The Great Controversy។

«ប៉ាស្ទ័រ និងមនុស្សជាច្រើនទៀតបានបង្រៀនថា គ្មានអ្នកណាម្នាក់អាចយល់ពីបទទំនាយ នៅក្នុងកណ្ឌគម្ពីរដានីយ៉ែល និងកណ្ឌគម្ពីរវិវរណៈនោះទេ។ ប៉ុន្តែ ព្រះយេស៊ូវបានបង្គាប់ដល់សិស្សរបស់ ទ្រង់ ឱ្យអាននូវពាក្យពេចន៍ដែលលោកដានីយ៉ែល បានសរសេរអំពីរឿងដែលត្រូវកើតឡើង នៅក្នុងជំនាន់ របស់ពួកគេ ដោយទ្រង់បានមានបន្ទូលថា ‘ចូរឱ្យអ្នកអានយល់សេចក្ដីនេះចុះ’ (ម៉ាថាយ 24:15)។ ចំណងជើងនៃកណ្ឌគម្ពីរវិវរណៈ បានប្រាប់យើងថា ព្រះចង់ឱ្យយើងយល់ពីកណ្ឌគម្ពីរនេះយ៉ាងដូច្នេះថា ‘នេះជាការ បើកសម្តែងរបស់ព្រះយេស៊ូវគ្រីស្ទ ដែលព្រះបានប្រទានដល់ព្រះអង្គ ដើម្បីបង្ហាញឱ្យអ្នកបម្រើរបស់ព្រះអង្គ បានឃើញពីអស់ទាំងហេតុការណ៍ ដែលបន្តិចទៀតត្រូវកើតឡើង ទ្រង់ក៏បានសម្តែងឱ្យឃើញ ដោយចាត់ទេវតារបស់ព្រះអង្គមកជួបយ៉ូហាន ជាអ្នកបម្រើរបស់ព្រះអង្គ។ យ៉ូហានបានធ្វើបន្ទាល់ប្រាប់ តាមព្រះបន្ទូល របស់ព្រះ និងបន្ទាល់របស់ព្រះយេស៊ូវគ្រីស្ទ គឺពីគ្រប់ទាំងសេចក្ដីដែលលោកបានឃើញ។ មានពរហើយ អ្នកណាដែលអានមើល និងអស់អ្នកដែលស្តាប់ពាក្យទំនាយទាំងនេះ ហើយប្រព្រឹត្តតាមសេចក្ដីទាំងប៉ុន្មាន ដែលកត់ទុកនេះដែរ ដ្បិតឯពេលវេលា នោះជិតដល់ហើយ’ (វិវរណៈ 1:1-3) . . . .»។

«ដូច្នេះហើយ មិនគួរឱ្យអ្នកណាម្នាក់បង្រៀនថា កណ្ឌគម្ពីរវិវរណៈ គឺជាអាថ៌កំបាំងមួយ ដែល មនុស្សទាំងឡាយមិនអាចយល់បាននោះឡើយ។ ផ្ទុយទៅវិញ កណ្ឌគម្ពីរវិវរណៈ នឹងជួយឱ្យយើងនឹកចាំ ពីកណ្ឌគម្ពីរដានីយ៉ែល។ ដ្បិតកណ្ឌគម្ពីរទាំង2នេះ បានផ្តល់នូវមេរៀន និងការបង្រៀនសំខាន់ៗដែល បានមកពីព្រះ។ មេរៀន និងការបង្រៀនទាំងនេះ បានបង្ហាញយើងនូវអ្វីដែលត្រូវកើតឡើង នៅចុងបញ្ចប់ នៃប្រវត្តិសាស្ត្រផែនដីនេះ»។ ដកស្រង់ពី Ellen G. White, The Great Controversy, pages 341, 324, adapted។

**សំណួរពិភាក្សា**

`1. តើការសិក្សាបទទំនាយនៃព្រះគម្ពីរអំពីអនាគត បានជួយឱ្យជំនឿរបស់យើងបានរឹងមាំឡើង ដោយ ប្រការណាខ្លះ? តើបទគម្ពីរដានីយ៉ែល ជំពូក2 បានផ្តល់ឱ្យយើងនូវហេតុផលដ៏មានអំណាច ដើម្បីឱ្យ យើងបានជឿទុកចិត្តព្រះ និងជឿទុកចិត្តទៅលើចំណេះដឹងរបស់ទ្រង់អំពីគ្រាអនាគតនោះដោយរបៀបណា?`

`2. តើមានវិធីល្អៗបំផុតអ្វីខ្លះ ដើម្បីឱ្យយើងបានការពារខ្លួនយើង ឱ្យរួចផុតពីគោលគំនិតខុសឆ្គងជាច្រើន អំពីបទទំនាយនោះ? មានពេលខ្លះ គោលគំនិតខុសឆ្គងទាំងនេះ ក៏មានប្រភពចេញមកពីក្រុមជំនុំយើងដែរ។ តើហេតុអ្វីយើងត្រូវតែប្រុងប្រយ័ត្ន ដោយការ ‘ល្បងមើលអ្វីៗទាំងអស់ ហើយកាន់ខ្ជាប់តាមសេចក្ដី ដែលត្រឹមត្រូវ’ (ថែស្សាឡូនីចទី1 5:21) យ៉ាងដូច្នេះ?`