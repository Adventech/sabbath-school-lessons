---
title:  ការស្រឡាញ់អ្នកណាម្នាក់ ដែលមិនបានស្រឡាញ់លោកអ្នក
date:  31/03/2025
---

តើលោកអ្នកធ្លាប់ត្រូវការទំនាក់ទំនង ជាមួយនឹងអ្នកណាម្នាក់ នៅក្នុងប្រទេសដទៃទៀត ដែល លោកអ្នកមិនអាចនិយាយភាសាគេស្ទាត់ជំនាញនោះដែរឬទេ? នៅពេលនោះ លោកអ្នកបានដឹងថា លោកអ្នកចង់និយាយអ្វី ប៉ុន្តែ លោកអ្នកមិនចេះពាក្យដែលលោកអ្នកត្រូវនិយាយនោះទេ។

ចំណែកឯព្រះវិញ ទ្រង់មានបញ្ហាផ្សេងពីនេះ នៅពេលដែលទ្រង់បានព្យាយាមនិយាយជាមួយ នឹងយើង។ «ដ្បិតដែលផ្ទៃមេឃខ្ពស់ជាងផែនដីយ៉ាងណា នោះអស់ទាំងផ្លូវរបស់យើង ខ្ពស់ជាងផ្លូវរបស់ អ្នក ហើយគំនិតរបស់យើង ក៏ខ្ពស់ជាងគំនិតរបស់អ្នករាល់គ្នាយ៉ាងនោះដែរ» (អេសាយ 55:9)។ បញ្ហា មិនមែនថា ព្រះពុំចេះពាក្យពិបាក នៅក្នុងការសន្ទនាជាមួយនឹងយើងនោះទេ។ ប៉ុន្តែ អ្វីដែលជាបញ្ហានោះ គឺថា យើងទេតើ ដែលមិនចេះពាក្យពិបាក ឬមិនមានគំនិតដែលអាចយល់ពីព្រះបានទាំងស្រុង។

**តើខខាងក្រោមនេះ បានបង្រៀនយើងអ្វីខ្លះ អំពីការឈ្វេងយល់របស់ព្រះនោះ? តើការឈ្វេងយល់ របស់ព្រះ បានប្រៀបធៀបជាមួយនឹងខ្លួនយើងផ្ទាល់យ៉ាងដូចម្តេច?**

`ទំនុកតម្កើង 139:1-6`

`ទំនុកតម្កើង 147:5`

`រ៉ូម 11:33`

`យ៉ូហានទី1 3:20`

ជាការពិតណាស់ យើងមិនអាចយល់ពីគំនិតរបស់ព្រះទាំងស្រុងនោះទេ។ ពីព្រោះព្រះទ្រង់ គ្មានដើមកំណើត និងគ្មានទីបញ្ចប់នោះទេ។ ព្រះបានជ្រាបអ្វីៗគ្រប់យ៉ាង។ ប៉ុន្តែ យើងមិនអាចយល់អ្វីៗ គ្រប់យ៉ាង អំពីរឿងដែលទ្រង់បានបង្កើតនោះទេ។ ដូច្នេះហើយ តើយើងអាចយល់ពីទ្រង់គ្រប់យ៉ាងដោយ របៀបណា? ចម្លើយគឺថា យើងមិនអាចយល់គ្រប់យ៉ាងពីទ្រង់បានឡើយ។

យើងប្រហែលជាមិនអាចយល់អ្វីៗគ្រប់យ៉ាង។ ប៉ុន្តែ យើងមិនអាចយល់រឿង ដែលយើងត្រូវ ដឹងអំពីព្រះគុណរបស់ទ្រង់ (សូមអានគម្ពីរធីម៉ូថេទី2 3:14, 15)។ ប៉ុន្តែ សារនៃគ្រាចុងក្រោយដែល មានចែងនៅក្នុងព្រះគម្ពីរ អាចបង្រៀនយើងជាច្រើន អំពីផែនការដែលព្រះបានរៀបចំ ដើម្បីសង្គ្រោះយើង។ នៅទីបំផុត បទទំនាយរបស់ព្រះ នឹងដឹកនាំយើងទៅឯព្រះយេស៊ូវ និងសេចក្តីសន្យាដែលទ្រង់បានតាំង ឡើងថា ទ្រង់នឹងសង្គ្រោះយើងនោះ។ ហើយព្រះយេស៊ូវបានប្រទានសេចក្តីសន្យានេះ ដល់មនុស្សគ្រប់គ្នា។

ព្រះអម្ចាស់យេស៊ូវ បានធ្វើរឿងគ្រប់យ៉ាង (សូមអានគម្ពីរកូឡុស 1:16; យ៉ូហាន 1:1-3)។ ទ្រង់បានយាងចុះមកកាន់ផែនដីនេះ បន្ទាប់មក ទ្រង់បានលះបង់ព្រះអង្គទ្រង់នៅលើឈើឆ្កាង ជំនួសអំពើ បាបរបស់យើង។ ទ្រង់បានសុគតជំនួសមនុស្សអាក្រក់បំផុត នៅក្នុងចំណោមយើង។ នេះហើយជាមូលហេតុ ដែលនាំឱ្យព្រះស្រឡាញ់យើងគ្រប់គ្នា។ ដោយសារតែព្រះយេស៊ូវបានសុគតជំនួសយើងគ្រប់គ្នានេះឯង បានជាទ្រង់ចង់ឱ្យមនុស្សគ្រប់គ្នាបានសង្គ្រោះ រួមទាំងអ្នកដែលអាក្រក់បំផុតផងដែរ។ ព្រះទ្រង់ចង់ឱ្យយើង ទាំងអស់គ្នា បានស្គាល់នូវអ្វីដែលទ្រង់បានប្រទានដល់យើង តាមរយៈព្រះយេស៊ូវ។ ដូច្នេះហើយ បទ ទំនាយនៅក្នុងព្រះគម្ពីរ បានជួយឱ្យយើងដឹងនូវអ្វីដែលព្រះបានផ្តល់ឱ្យយើង។