---
title:  ច្បាប់សំខាន់ៗមួយចំនួន
date:  29/03/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 24:15; ទំនុកតម្កើង 139:1-6; ដានីយ៉ែល 12:4; ម៉ាថាយ 5:18; ដានីយ៉ែល 7:7។

> <p>ខចងចាំ</p>
> «ឯអ្នកដែលអួត នោះត្រូវឲ្យអួតតែពីសេចក្ដីនេះវិញ គឺថាខ្លួនមានយោបល់ ហើយក៏ស្គាល់ ដល់យើងថា យើងជាព្រះយេហូវ៉ាដែលប្រោសផ្សាយសេចក្ដីសប្បុរស សេចក្ដីយុត្តិធម៌ និងសេចក្ដីសុចរិតនៅផែនដី ដ្បិតយើងរីករាយចិត្តចំពោះសេចក្ដីទាំងនោះហើយ នេះជាព្រះបន្ទូលនៃព្រះយេហូវ៉ា» (យេរេមា 9:24)។

គ្រីស្ទានភាគច្រើន មិនបានយល់ស្របអំពីអត្ថន័យនៃបទទំនាយអំពីគ្រាចុងក្រោយ ដែល ព្រះគម្ពីរបានចែងនោះទេ។ ដូច្នេះហើយ បានជាអ្នកមិនជឿព្រះ ជាញឹកញាប់ បានយល់ឃើញថា បទ ទំនាយនៃគ្រាចុងក្រោយ គឺជារឿងដែលឥតប្រយោជន៍។ បើសិនជាគ្រីស្ទាន មិនអាចយល់ស្របជាមួយ នឹងអត្ថន័យនៃសារនេះទេ តើហេតុអ្វីបានជាមានគេខ្វល់ខ្វាយ នឹងការអានបទទំនាយអំពីគ្រាចុងក្រោយ នេះយ៉ាងដូច្នេះ? គួរឱ្យសោកស្តាយណាស់ គ្រីស្ទានជាច្រើនបានចាប់ផ្តើមគិតថា កណ្ឌគម្ពីរដែលមាន បទទំនាយអំពីគ្រាចុងក្រោយ គឺជាកណ្ឌគម្ពីរដែលពិបាកយល់ទៅវិញ។ ដូច្នេះហើយ បានជាគ្រីស្ទាន ទាំងនេះមិនអានកណ្ឌគម្ពីរ ដែលមានបទទំនាយអំពីគ្រាចុងក្រោយនេះ។

កាលពីមុន មិនមែនបែបនេះទេ។ កាលពីប៉ុន្មានរយឆ្នាំមុន គ្រីស្ទានភាគច្រើនបាន យល់ពី បទទំនាយអំពីអនាគត ដែលព្រះគម្ពីរបានចែង។ ពួកគេភាគច្រើន បានយល់អំពីអត្ថន័យនៃបទទំនាយ នេះ។ ដ្បិតព្រះក៏ចង់ឱ្យកូនៗរបស់ទ្រង់ យល់ពីបទទំនាយរបស់ទ្រង់ ដែលបានចែងថា៖ «ឥឡូវនេះ បងប្អូនអើយ ខ្ញុំសូមទូន្មានអ្នករាល់គ្នាដោយព្រះនាមព្រះយេស៊ូវគ្រីស្ទ ជាព្រះអម្ចាស់នៃយើងថា ចូរនិយាយសេចក្តីតែមួយទាំងអស់គ្នា កុំឱ្យមានការបាក់បែកក្នុងចំណោមអ្នករាល់គ្នាឡើយ ត្រូវរួបរួមគ្នា ដោយមានចិត្តមានគំនិតតែមួយ» (កូរិនថូសទី1 1:10)។ សប្តាហ៍នេះ យើងនឹងក្រឡេក មើលច្បាប់ សំខាន់ៗមួយចំនួន ដែលនឹងជួយឱ្យយើងយល់ពីអត្ថន័យនៃគ្រាចុងក្រោយ ដែលព្រះបានបើកសម្តែង នោះ។