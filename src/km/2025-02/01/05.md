---
title:  ការសិក្សាព្រះគម្ពីរ
date:  02/04/2025
---

ក្រុមជំនុំសេវេនដេយអាត់វេនទីស្ទ បានរៀនពីក្រុមលោកវីល្លៀម មិល្លើរ នូវមេរៀនជាច្រើន ដែល បានជួយឱ្យពួកគេយល់ដឹងពីព្រឹត្តិការណ៍នៃសម័យចុងក្រោយ ដែលព្រះគម្ពីរបានចែង។ លោកមិល្លើរមិនបានទទួលនូវការយល់ដឹងត្រឹមត្រូវ ពីខសំខាន់ៗមួយចំនួនដែលបានចែងអំពីគ្រាចុងក្រោយនោះទេ។ នៅក្នុងខសំខាន់ៗ ទាំងនោះ ក៏មានគម្ពីរដានីយ៉ែល 8:14 នោះដែរ។ ប៉ុន្តែ លោកមិល្លើរបានយល់ពីរបៀប សិក្សាបទទំនាយ អំពីពេលអនាគត ដែលមានចែងនៅក្នុងព្រះគម្ពីរ។ ការយល់ដឹងរបស់គាត់អំពីសារទាំងនេះ បានជួយឱ្យក្រុមជំនុំសេវេនដេយអាត់វេនទីស្ទបានកកើតឡើង។

`សូមអានគម្ពីរម៉ាថាយ 5:18; ធីម៉ូថេទី2 3:15-17 និងលូកា 24:27។ តើខទាំងនេះ បានបង្រៀនយើងអ្វីខ្លះ ពីរបៀបដែលយើងគួរតែសិក្សានូវបទទំនាយ ដែលព្រះគម្ពីរបានចែងនោះ?`

គ្រីស្ទានជាច្រើន បានសាងកំហុស នៅពេលដែលពួកគេសិក្សាព្រះគម្ពីរ។ ពួកគេនឹងប្រើខ នៅក្នុង ព្រះគម្ពីរ ដើម្បីបកស្រាយនូវអ្វីដែលកំពុងតែកើតឡើង នៅក្នុងព័ត៌មាននោះ។ ប៉ុន្តែ គ្រីស្ទាន ទាំងនេះមិនបាន ប្រៀបធៀបខទាំងនោះ ទៅនឹងខដែលនៅសេសសល់ផ្សេងទៀតនៅក្នុងព្រះគម្ពីរ ដើម្បី ឱ្យបានយល់អត្ថន័យ របស់វានោះទេ។ បន្ទាប់មក ពួកគេបានសរសេរសៀវភៅអំពីអនាគតឡើងវិញ ជារៀងរាល់ពីរបីឆ្នាំម្តង។ នេះគឺដោយសារតែអ្នកសរសេរសៀវភៅអំពីអនាគតទាំងនេះ បានទស្សន៍ទាយខុសតាំងពីដើមមក អំពី ព្រឹត្តិការណ៍ដែលនឹងត្រូវកើតឡើង និងអំពីកាលបរិច្ឆេទនៃព្រឹត្តិការណ៍ទាំងនោះ។

ដូច្នេះហើយ វាសំខាន់ណាស់ ដែលយើងបានដឹងពីរបៀបសិក្សាព្រះគម្ពីរឱ្យបានត្រឹមត្រូវ។ យើង មិនត្រូវរើសយកការសិក្សាត្រឹមតែ2ទៅ3ខ ទៅលើប្រធានបទណាមួយនោះទេ។ ផ្ទុយទៅវិញ យើងត្រូវតែ សិក្សារឿងគ្រប់យ៉ាង ដែលព្រះគម្ពីរបានចែងអំពីប្រធានមួយនោះ ឱ្យបានប្រុងប្រយ័ត្នវិញ។ យើងក៏ត្រូវតែ គិតអំពីគោលបំណង ដែលនាំឱ្យអ្នកសរសេរព្រះគម្ពីរ សរសេរខនោះឡើង ព្រមទាំងដឹងពីកាលបរិច្ឆេទនៃការសរសេរខនោះផងដែរ។ ដ្បិតចំណេះដឹងនេះ នឹងជួយឱ្យយើងយល់អត្ថន័យពិតប្រាកដ ដែលព្រះគម្ពីរ បានចែង។ បើសិនជាយើងធ្វើដូច្នេះ នោះយើងនឹងធ្វើឱ្យព្រះគម្ពីរ ថ្លែងនូវអ្វីដែលយើងចង់បាននោះឡើយ។

`តើលោកអ្នកបានស្គាល់អ្នកណាម្នាក់ ដែលយកត្រឹមតែខគម្ពីរដែលពួកគេបានដឹង មកធ្វើជាភ័ស្តុតាងគាំទ្រគោលជំនឿរបស់ពួកគេ ទៅលើរបស់អ្វីមួយដែរឬទេ? មនុស្សទាំងនេះ ក៏មិនបានយកចិត្ត ទុកដាក់ទៅលើខគម្ពីរផ្សេងទៀត និងការបង្រៀននៃខគម្ពីរទាំងនោះ ទៅលើប្រធានបទណាមួយដែរ។ តើហេតុអ្វីបានជាការគិតបែបនេះ ជាគោលគំនិតខុសឆ្គងយ៉ាងដូច្នេះ? តើអ្វីទៅជាវិធីដែលល្អបំផុត នៅក្នុង ការសិក្សាព្រះគម្ពីរនោះ?`