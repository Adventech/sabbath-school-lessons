---
title:  តើទំនាយនៃពេលវេលាជារូបស័ព្ទ ឬក៏ជារឿងពិតប្រាកដនោះ?
date:  03/04/2025
---

នៅពេលដែលយើងសិក្សាបទទំនាយនៃព្រះគម្ពីរអំពីអនាគត នោះយើងក៏ត្រូវតែដឹងពីពេល វេលា ដែលព្រះគម្ពីរបានចែងអំពីរូបស័ព្ទនោះ ឬអំពីរឿងពិតប្រាកដនោះដែរ។ បើដូច្នេះមែន តើយើងអាច កំណត់បានថា អ្នកសរសេរព្រះគម្ពីរកំពុងតែពិពណ៌នា នៅក្នុងទម្រង់ជារូបស័ព្ទ ឬជានិមិត្តរូបនោះដោយ របៀបណា? តើយើងបានដឹងនូវអត្ថន័យពិតប្រាកដ នៃរូបស័ព្ទ និងនិមិត្តរូបទាំងអស់នោះដោយរបៀបណា? វិធីដែលល្អបំផុត ដើម្បីឱ្យបានឃើញ ពីរបៀបដែលអ្នកសរសេរដទៃទៀត បានប្រើរូបស័ព្ទ ឬនិមិត្តរូប ដដែល នៅក្នុងព្រះគម្ពីរទាំងមូល។ យើងមិនត្រូវសម្លឹងមើល ពីរបៀបដែលអ្នកសរសេរព្រះគម្ពីរ បានប្រើ នៅក្នុងសម័យបច្ចុប្បន្នដ៏ទំនើបនេះឡើយ។ អ្នកខ្លះបានគិតថា សត្វខ្លាឃ្មុំនៅក្នុងបទគម្ពីរដានីយ៉ែល ជំពូក7 ជារូបស័ព្ទតំណាងឱ្យប្រទេសរុស្ស៊ី។ តើហេតុអ្វីបានជាយើងមិនគួរគិតបែបនេះយ៉ាងដូច្នេះ? នោះគឺដោយសារ តែមនុស្សជាច្រើន បានយកសត្វខ្លាឃ្មុំមកធ្វើជារូបស័ព្ទ តំណាងឱ្យប្រទេសរុស្ស៊ីនៅពេលបច្ចុប្បន្ននេះ។ ប៉ុន្តែ នៅពេលដែលយើងសិក្សាបទទំនាយនៅក្នុងព្រះគម្ពីរ នោះយើងមិនត្រូវធ្វើតាមផែនការនេះឡើយ។

**សូមពិនិត្យមើលខគម្ពីរខាងក្រោមនេះ។ តើនៅក្នុងខនេះ លោកអ្នកបានឃើញនិមិត្តរូបអ្វីខ្លះ? តើនិមិត្តរូបនោះ មានន័យយ៉ាងណា? សូមចងចាំថា លោកអ្នកត្រូវតែអនុញ្ញាត ឱ្យព្រះគម្ពីរជាអ្នកបកស្រាយ ដោយផ្ទាល់។**

`ដានីយ៉ែល 7:7; ដានីយ៉ែល 8:3; ដានីយ៉ែល 7:24`

`វិវរណៈ 1:16; អេភេសូរ 6:17; ហេព្រើរ 4:12`

`វិវរណៈ12:1; វិវរណៈ 21:2; អេភេសូរ 5:31, 32; យេរេមា 6:2`

ជាថ្មីម្តងទៀត យើងត្រូវតែអនុញ្ញាតឱ្យព្រះគម្ពីរ បកស្រាយដោយខ្លួនឯង។ ដ្បិតនៅពេលដែល យើងធ្វើទៅតាមច្បាប់ដ៏សាមញ្ញនេះ នោះបញ្ហាជាច្រើនដែលយើងបានជួប ជាមួយនឹងការយល់ដឹងនោះ នឹងត្រូវរលាយបាត់ជាមិនខាន។ ឧទាហរហ៍ថា ព្រះគម្ពីរបានបង្ហាញយើងថា ស្នែងតូចអាចជានិមិត្តរូបតំណាងឱ្យរដ្ឋាភិបាល ឬប្រទេសណាមួយ។ ដាវអាចជានិមិត្តរូប តំណាងឱ្យព្រះគម្ពីរ។

បើដូច្នេះមែន តើហេតុអ្វីបានជានៅក្នុងព្រះគម្ពីរ ព្រះមានបន្ទូលមកកាន់យើង នៅក្នុងទម្រង់ ជារូបស័ព្ទ និងជានិមិត្តរូបយ៉ាងដូច្នេះ? ព្រះប្រហែលជាមានហេតុផលជាច្រើន ដែលទ្រង់បានជ្រើសរើស ទំនាក់ទំនងដោយប្រើនិមិត្តរូបនោះ។ ឧទាហរណ៍ដូចជាកណ្ឌគម្ពីរវិវរណៈ ដែលបានយកនគរបាប៊ីឡូន មកធ្វើជារូបស័ព្ទតំណាងឱ្យនគររ៉ូម។ ប្រសិនបើព្រះគម្ពីរ បានហៅនគររ៉ូមថា ជាមូលហេតុដែលនាំឱ្យមាន ការអាក្រក់ជាច្រើន នោះក្រុមជំនុំក៏អាចនឹងរងទុក្ខជាងនគររ៉ូមកាលពីមុននោះទៅទៀត។ ប៉ុន្តែ ទោះបីជា មានហេតុផលអ្វីក៏ដោយ ក៏យើងនៅតែអាចជឿទុកចិត្តថា ព្រះចង់ឱ្យយើងយល់ពីអត្ថន័យនៃនិមិត្តរូបទាំងនោះផងដែរ។