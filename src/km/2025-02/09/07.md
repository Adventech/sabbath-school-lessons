---
title:  ការសិក្សាបន្ថែម
date:  30/05/2025
---

សូមអានបទគម្ពីរទំនុកតម្កើង ជំពូក133; កិច្ចការ 1:4-9 និងវិវរណៈ 5:4-7។

នៅក្នុងសម័យគម្ពីរសញ្ញាចាស់ ពួកបណ្តាជនបានមើលឃើញព្រះវិញ្ញាណបរិសុទ្ធ បានធ្វើយ៉ាង សាមញ្ញ ទៅតាមវិធីពិសេសជាច្រើន។ ប៉ុន្តែ ពីមុនមក គ្មានអ្នកណាម្នាក់បានឃើញអំណាចទាំងស្រុង របស់ព្រះវិញ្ញាណបរិសុទ្ធនោះទេ។ ឥឡូវនេះ សិស្សរបស់ព្រះយេស៊ូវបានទូលសូមអំណោយទាននេះ ដូចដែលព្រះយេស៊ូវបានបង្គាប់ដល់ពួកគេ។ ប៉ុន្តែ នៅឯស្ថានសួគ៌ ព្រះយេស៊ូវក៏បានអធិស្ឋាន ឱ្យសិស្ស របស់ទ្រង់បន្ថែមទៀតដែរ ដោយទ្រង់បានទូលសូមអំណោយទាននៃព្រះវិញ្ញាណបរិសុទ្ធនេះ ដើម្បីចាក់បង្អុរ មកលើរាស្ត្ររបស់ទ្រង់»។ ដកស្រង់ពី Ellen G. White, The Acts of Apostles, page 37, adapted។

ព្រះយេស៊ូវបានបង្គាប់សិស្សរបស់ទ្រង់ ឱ្យចែកចាយដំណឹងល្អអំពីព្រះគុណរបស់ទ្រង់ ជាមួយនឹង មនុស្សទាំងអស់នៅលើផែនដីនេះ (កិច្ចការ 1:8)។ កិច្ចការនេះត្រូវតែកើតឡើង មុនពេលដែលព្រះយេស៊ូវ យាងត្រឡប់មកវិញ (ម៉ាថាយ 24:14)។ ដូច្នេះហើយ បានជាព្រះយេស៊ូវសូមឱ្យយើងបន្ត នូវកិច្ចការដែលសិស្សដំបូងរបស់ទ្រង់បានចាប់ផ្តើមនោះ។

នៅពេលដែលព្រះយេស៊ូវបានប្រាប់យើង ឱ្យចែកចាយដំណឹងល្អជាមួយនឹងអ្នកដទៃ នោះ ទ្រង់ក៏មិនបានទុកយើងចោល ដើម្បីឱ្យយើងបាននឹកឃើញថា ត្រូវធ្វើយ៉ាងណានោះទេ។ ព្រះយេស៊ូវបានគ្រប់គ្រងកិច្ចការនៅលើផែនដីនេះ ចេញពីរោងឧបោសថនៅឯស្ថានសួគ៌។ ទ្រង់បានភ្ជាប់កិច្ចការរបស់ យើង ជាមួយនឹងទ្រង់ដោយប្រើគ្រប់មធ្យោបាយ។ ហើយទ្រង់ក៏បានដឹកនាំយើង និងបានផ្តល់កម្លាំងដល់ យើងផងដែរ ពីព្រោះកិច្ចការនេះ មិនមែនជាកិច្ចការរបស់យើងនោះទេ ប៉ុន្តែ ជាកិច្ចការរបស់ទ្រង់វិញ។ ដូច្នេះហើយ ព្រះយេស៊ូវបានសូមឱ្យយើងធ្វើតាមទ្រង់។ ហើយយើងក៏ត្រូវតែនឹកចាំពីរបៀប ដែលព្រះយេស៊ូវ បានធ្វើការជាមួយនឹងសាសន៍អ៊ីស្រាអែល នៅក្នុងសម័យព្រះគម្ពីរនោះដែរ។ ព្រះអម្ចាស់ក៏បានសូមឱ្យពួកគេ ធ្វើតាមបញ្ញត្តិទ្រង់ដែរ។ បន្ទាប់មក ទ្រង់នឹងធ្វើឱ្យបាដិហារ្យកើត មានឡើង។ ហើយព្រះវិញ្ញាណបរិសុទ្ធ ក៏បានត្រៀមព្រះអង្គទ្រង់ នៅក្នុងចិត្តអ្នកជិតខាងរបស់យើងរួចជាស្រេចហើយដែរ។ ប៉ុន្តែ ព្រះបានសូម ឱ្យយើងនៅទីនោះ នៅពេលដែលព្រះវិញ្ញាណបរិសុទ្ធបានអំពាវនាវ ឱ្យអ្នកជិតខាងយើងថ្វាយជីវិតរបស់ ពួកគេដល់ព្រះយេស៊ូវ។ បន្ទាប់មក យើងនឹងអាចអញ្ជើញពួកគេ ឱ្យចូលរួមជាមួយនឹងរាស្ត្ររបស់ព្រះ ខណៈពេលដែលពួកគេបានឈរជាមួយនឹងកូនចៀម នៅលើភ្នំស៊ីយ៉ូននោះ។ ហើយយើងក៏មិនចាំបាច់បង្កើតផែនការថ្មីៗ ឬវិធីថ្មី ដើម្បីសង្គ្រោះអ្នកដទៃនោះដែរ ពីព្រោះយើងមិនមែនជាអ្នកគ្រប់គ្រងកិច្ចការរបស់ព្រះនោះឡើយ។

**សំណួរពិភាក្សា**

`1. យើងបានផ្សព្វផ្សាយសារនៃទេវតាទាំង3 ពាសពេញផែនដីទាំងមូល។ ប៉ុន្តែ នៅតែមានមនុស្សជាច្រើន មិនទាន់បានស្គាល់ព្រះយេស៊ូវនៅឡើយ។ តើយើងដែលជាក្រុមជំនុំ អាចធ្វើការដែលព្រះយេស៊ូវបានប្រទាន ដល់យើង ឱ្យបានល្អប្រសើរជាងមុននោះដោយរបៀបណា?`

`2. នៅក្នុងបទគម្ពីរវិវរណៈ ជំពូក5 លោកយ៉ូហានបានឃើញតួអង្គម្នាក់ បានប្រគល់ក្រាំងមួយដល់កូនចៀម ដែលជាព្រះយេស៊ូវ។ ប៉ុន្តែ នៅពេលដែលព្រះយេស៊ូវបានបើកក្រាំងនោះ នៅក្នុងបទគម្ពីរវិវរណៈ ជំពូក6 នោះយើងបានឃើញប្រវត្តិសាស្ត្រនៃក្រុមជំនុំចុះរហូតទៅដល់គ្រាចុងក្រោយ។ តើជំពូកនេះបានបង្រៀន យើងអ្វីខ្លះ អំពីរបៀបដែលព្រះត្រូវបញ្ចប់កិច្ចការរបស់ទ្រង់នោះ?`

`3. តើនៅពេលនេះកំពុងតែមានអ្វីកើតឡើង ដែលនាំទៅរកទីបញ្ចប់ ដែលបទគម្ពីរវិវរណៈ ជំពូក13 និង ជំពូក14នោះ?`