---
title:  ព្រះលោហិត និងស្រាទំពាំងបាយជូរ
date:  28/05/2025
---

`សូមអានបទគម្ពីរទំនុកតម្កើង ជំពូក75។ តើបទគម្ពីរនេះបានបង្រៀនយើងអ្វីខ្លះ អំពីរឿងអាក្រក់ មួយចំនួន ដែលព្រះនឹងកែតម្រូវ នៅពេលដែលទ្រង់ជំនុំជម្រះមនុស្សលោកនៅលើផែនដីនេះ? សូមអាន គម្ពីរម៉ាថាយ 26:26-29 និងគម្ពីរវិវរណៈ 14:9-12។ តើខគម្ពីរទាំង2នេះ បានជួយឱ្យយើងយល់ ពីកិច្ចការ ដែលព្រះត្រូវធ្វើនោះដោយរបៀបណា?`

អ្នកប្រាជ្ញខាងឯព្រះគម្ពីរមួយចំនួនបានជឿថា សាសន៍យូដាបានច្រៀងបទគម្ពីរទំនុកតម្កើង ជំពូក75 នៅពេលដែលព្រះបានបំផ្លាញកងទ័ពនៃស្តេចសានហេរីប (របាក្សត្រទី2 32; ពង្សាវតារក្សត្រ ទី2 ជំពូក19)។ រឿងនេះបានបង្ហាញយើង ពីចុងបញ្ចប់នៃអ្នកបាត់បង់ ដែលបទគម្ពីរវិវរណៈ ជំពូក20 បានចែង។ គឺថា នៅពេលដែលពួកខ្មាំងសត្រូវបានឡោមព័ទ្ធពួកគេ នោះរាស្ត្ររបស់ព្រះ បានស្នាក់នៅក្នុង ទីក្រុងបរិសុទ្ធរបស់ពួកគេវិញ។ ដ្បិតព្រះនឹងបំផ្លាញខ្មាំងសត្រូវ ដោយអង្គទ្រង់ផ្ទាល់។

នៅពេលដែលព្រះជំនុំជម្រះផែនដីនេះ រឿងមួយដែលទ្រង់ត្រូវកែតម្រូវនោះ គឺជាការប្រើអំណាច និងការប្រើការគ្រប់គ្រងដែលមិនត្រឹមត្រូវនោះឯង។ ពីព្រោះមនុស្សដែលបានធ្លាក់ចុះទៅក្នុងអំពើបាប គឺជា មនុស្សដែលលែងរស់នៅដើម្បីអ្នកដទៃ ឬដើម្បីសិរីល្អរបស់ព្រះទៀតហើយ ប៉ុន្តែ ពួកគេបានរស់នៅដើម្បី ខ្លួនគេវិញ។ សព្វថ្ងៃនេះ យើងកំពុងតែរស់នៅជាមួយនឹងបញ្ហាអាក្រក់ ដែលបានកើតឡើងទៅតាមរបៀប ជាច្រើន ដោយសារតែការសម្រេចចិត្តថា នៅលើលោកនេះ គ្មានច្បាប់គ្រប់គ្រងផ្ទៃមេឃ និងផែនដីនោះ ទេ។ លោកហ្វ្រេឌ្រីច នេតស្សេ (Friedrich Nietzsche) ដែលជាទស្សនវិទូបាននិយាយថា យើងត្រូវតែ ធ្វើឱ្យខ្លួនក្លាយទៅជាមនុស្សដែលមានន័យ។ ដូច្នេះហើយ មនុស្សម្នាក់ៗត្រូវតែបង្ហាញឥរិយាបថថា ពួកគេ គឺជាព្រះមួយអង្គ។

លោកអ្នកអាចនឹងសួរថា តើលោកនេតស្សេបានគិតថា គោលគំនិតនេះត្រឹមត្រូវប៉ុនណាដែរ? ជាការពិតណាស់ គោលគំនិតនេះ មិនមែនជាគោលគំនិតដែលត្រឹមត្រូវរហូតនោះទេ។ ពីព្រោះលោកនេតស្សេតបានក្លាយទៅជាមនុស្សឆ្កួត ដោយសារតែគាត់បានដួលទៅលើថ្នល់ បន្ទាប់ពីគាត់បានព្យាយាម ទប់បុរសម្នាក់មិនឱ្យវាយសត្វសេះមួយក្បាល។ បន្ទាប់មក លោកនេតស្សេបានបាត់បង់សតិ អស់រយៈពេល 11ឆ្នាំ មុនពេលដែលគាត់បានស្លាប់នៅក្នុងឆ្នាំ1900។

មានពេលខ្លះ បញ្ហារបស់យើងអាចនឹងធ្ងន់ធ្ងរ។ ប៉ុន្តែ នៅក្នុងនាមជាគ្រីស្ទាន យើងចាំបាច់ត្រូវតែ រស់នៅដោយក្តីសង្ឃឹម។ ហើយយើងក៏មិនត្រូវសន្មតអំពីអនាគត ដោយសារតែហេតុការណ៍អាក្រក់ដែល កំពុងតែកើតឡើងនោះដែរ។ ជាការពិតណាស់ យើងអាចនឹងមានអារម្មណ៍អន់ចិត្ត នៅពេលដែលអ្នក មិនជឿព្រះ បានបំផ្លាញគោលជំនឿដែលយើងបានប្រកាន់ខ្ជាប់ នៅក្នុងចិត្តរបស់យើង។ ឥឡូវនេះ យើង កំពុងតែរស់នៅក្នុងសម័យកាលមួយ នៅពេលដែលគោលគំនិតមូលដ្ឋាននៃភាពជាបុរស និងស្ត្រី បានត្រូវ គេបៀតបៀន យ៉ាងហោចណាស់ ក៏នៅក្នុងផ្នែកមួយចំនួននៅលើផែនដីនេះដែរ។ ពីព្រោះមានអំពើបាប ខ្លះ ដែលកាលពីមុន មនុស្សជាច្រើននាក់បានអៀនខ្មាសមិនហ៊ាននិយាយពីរឿងឯកជនដោយបើកចំហ នោះ ឥឡូវនេះ អ្នកដទៃបានសរសើរពួកគេដោយបើកចំហវិញ។ នេះហើយជាមូលហេតុដែលនាំឱ្យរឿង អាក្រក់ កើតមានឡើងនៅក្នុងផ្នែកមួយចំនួននៅលើផែនដីនេះ។

`យើងទាំងអស់គ្នាត្រូវតែធ្វើកិច្ចការរបស់យើងចាប់ពីពេលឥឡូវនេះតទៅ ដើម្បីឱ្យយើងបាន ព្យាយាមធ្វើឱ្យជីវិតអ្នកដទៃបានប្រសើរឡើង។ តើហេតុអ្វីបានជាវាសំខាន់ម្ល៉េះ ដែលយើងត្រូវតែចាំថាព្រះចាំបាច់ត្រូវបំផ្លាញផែនដីនេះជាមុនសិន ទើបទ្រង់បង្កើតវាជាថ្មី មុនពេលដែលទ្រង់បានកែតម្រូវរឿង គ្រប់យ៉ាងនោះ?`