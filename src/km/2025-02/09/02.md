---
title:  ព្រះតែងតែជួយរាស្ត្ររបស់ទ្រង់ នៅពេលដែលពួកគេជួបនឹងគ្រាលំបាក
date:  25/05/2025
---

`សូមអានគម្ពីរទំនុកតម្កើង ជំពូក46។ តើគម្ពីរជំពូកនេះ បានផ្តល់នូវសារអ្វីដល់យើងនៅពេល បច្ចុប្បន្ននេះ និងសម្រាប់អនាគតនៅក្នុងអំឡុងនៃសម័យចុងក្រោយនោះ?`

បទគម្ពីរទំនុកតម្កើង ជំពូក46 បានចែងអំពីប្រធានបទ ដែលយើងបានអាននៅក្នុងគម្ពីរហេព្រើរ ដែលជាប្រធានបទគឺជា៖ ការគិតនូវអ្វីដែលល្អប្រសើរ។ ព្រះយេស៊ូវទ្រង់ជាសម្តេចសង្ឃ ដែលប្រសើរជាង អ្នកដឹកនាំសាសនាដទៃទៀត នៅលើផែនដីនេះ។ ពីព្រោះការសុគតរបស់ព្រះយេស៊ូវប្រសើរជាងតង្វាយ នៃសត្វទាំងអស់។ ហើយរោងឧបោសថដែលនៅឯស្ថានសួគ៌ឯណោះ ក៏ប្រសើរជាងរោងឧបោសថនៅលើ ផែនដីនេះដែរ។

បទគម្ពីរទំនុកតម្កើង ជំពូក46 មិនបានពិពណ៌នាអំពីរឿងល្អៗ ដោយប្រៀបរឿងទាំងនោះ ជាមួយនឹងរឿងដែលប្រសើរជាងនោះទេ។ ប៉ុន្តែ អ្នកសរសេរកំណាព្យ បានប្រៀបធៀបជីវិតនៅលើផែនដី ដែលពេញទៅដោយអំពើបាបនេះ ជាមួយនឹងសេចក្តីសន្យាដ៏ប្រសើរជាង ដែលព្រះបានរៀបចំសម្រាប់ យើង។

បទគម្ពីរទំនុកតម្កើង ជំពូក46 មានពេញទៅដោយសេចក្តីសន្យា ហើយនិងសេចក្តីសង្ឃឹម។ ដ្បិតនៅពេលដែលយើងរងទុក្ខ ដោយសារតែគ្រាលំបាក ឬដោយសារតែសង្គ្រាម នៅពេលនោះ ព្រះនឹង មានបន្ទូលថា «ចូរស្ងប់ស្ងៀម ហើយដឹងថា យើងជាព្រះ យើងនឹងបានថ្កើងឡើង» (ទំនុកតម្កើង 46:10)។ ព្រះចង់ឱ្យយើងមានជំនឿថា នៅពេលណាមួយ អំពើបាបទាំងនេះនឹងត្រូវបញ្ចប់ទៅ។ បន្ទាប់មក ព្រះ «នឹង បានថ្កើងឡើងនៅ [លើ] ផែនដី» នេះ (ទំនុកតម្កើង 46:10)។

សូមកត់ចំណាំផងដែរ នូវអ្វីដែលអ្នកសរសេបទគម្ពីរទំនុកតម្កើង ជំពូក46 បាននិយាយយ៉ាង ដូច្នេះថា៖ «ហេតុនេះ យើងនឹងមិនភ័យខ្លាចអ្វីឡើយ ទោះបើផែនដីប្រែប្រួលទៅ ហើយភ្នំទាំងប៉ុន្មានត្រូវ រើចុះ ទៅកណ្ដាលសមុទ្រក៏ដោយ» (ទំនុកតម្កើង 46:2)។

ខនេះបានជួយឱ្យយើងគិតអំពីអ្វីដែលបានកើតឡើង នៅពេលដែលព្រះយេស៊ូវបានយាងត្រឡប់ មកវិញជាលើកទី2 តាមបែបនេះថា៖ «ផ្ទៃមេឃក៏បាត់ទៅ ដូចជាក្រាំងដែលគេមូរទុក ហើយភ្នំ និងកោះ ទាំងប៉ុន្មាន ក៏ត្រូវរើចេញពីកន្លែងរបស់វាដែរ» (វិវរណៈ 6:14)។ ម្យ៉ាងទៀត យើងគួរតែ «ទន្ទឹងរង់ចាំ ហើយខំជួយឲ្យថ្ងៃរបស់ព្រះបានឆាប់មកដល់ ព្រោះជាថ្ងៃដែលផ្ទៃមេឃនឹងត្រូវឆេះ ហើយរលាយទៅធាតុ សព្វសារពើនឹងត្រូវរលាយដោយកម្ដៅភ្លើង» (ពេត្រុសទី2 3:12)។ ដ្បិតជីវិតដែលពេញទៅ ដោយការ អាក្រក់សព្វបែបយ៉ាងមួយនេះ នឹងមិនមានជារៀងរហូតនោះទេ។ អ្វីដែលត្រូវមកដល់បន្ទាប់ពីផែនដីនេះ នឹងបានជារបស់ម៉្យាងដែលយើងមិនអាចនឹកស្មានដល់។ ដូច្នេះហើយ នៅក្នុងពេលឥឡូវនេះ យើងត្រូវតែ តោងសេចក្តីស្រឡាញ់ឱ្យជាប់ ដើម្បីឱ្យយើងបានយល់អំពីព្រះដែលយើងបានជឿ។ ពោលគឺថា យើង ត្រូវតែ ជឿទៅលើព្រះយេស៊ូវ និងជឿទៅលើរឿងគ្រប់យ៉ាង ដែលទ្រង់បានធ្វើសម្រាប់យើងនៅលើឈើឆ្កាង។

`ទន្ទឹមគ្នានេះ រឿងគ្រប់យ៉ាងនៅលើផែនដីនេះ ក៏អាចនឹងអាក្រក់ខ្លាំងផងដែរ។ (ពីព្រោះយើង បានដឹងថា រឿងទាំងនោះនឹងអាក្រក់ទៅៗ)។ តើឈើឆ្កាងបានផ្តល់ក្តីសង្ឃឹមអ្វីដល់លោកអ្នក នៅពេលដែលលោកអ្នកបានរងទុក្ខនៅក្នុងអំឡុងគ្រាលំបាក ដែលកើតមានឡើងនៅក្នុងជីវិតនោះ?`