---
title:  នៅក្នុងគម្ពីរទំនុកតម្កើង វគ្គ2
date:  24/05/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ទំនុកតម្កើង 46; យេរេមា 4:23-26; ទំនុកតម្កើង 47:1-4; ទំនុកតម្កើង 75; ទំនុកតម្កើង 67; វិវរណៈ 14:6-12។

> <p>ខចងចាំ</p>
> «ឱព្រះអើយ សូមឲ្យប្រជាជនទាំងឡាយ សរសើរតម្កើងព្រះអង្គ សូមឲ្យប្រជាជនទាំងអស់ សរសើរតម្កើងព្រះអង្គ សូមឲ្យជាតិសាស៍ទាំងឡាយបានអរសប្បាយ ហើយច្រៀងដោយអំណរ ដ្បិត ព្រះអង្គជំនុំជម្រះប្រជាជនទាំងឡាយ ដោយយុត្តិធម៌ ហើយដឹកនាំជាតិសាសន៍នានានៅផែនដី» (ទំនុក-តម្កើង 67:3, 4)។

នៅពេលដែលយើងគិតអំពីសម័យចុងក្រោយ ជាញឹកញាប់ យើងបានគិតអំពីសត្វសាហាវ និងរូបស័ព្ទនៅក្នុងគម្ពីរវិវរណៈ។ ជាការពិតណាស់ រឿងទាំងនេះគឺជារឿងសំខាន់។ ដូច្នេះហើយ បានជា ព្រះបានរួមបញ្ចូល នូវរឿងទាំងនេះនៅក្នុងព្រះគម្ពីរ ដើម្បីឱ្យយើងបានយល់ដឹង (សូមអានគម្ពីរវិវរណៈ 1:3)។

ទន្ទឹមគ្នានេះ សេចក្តីពិតនៃព្រះគម្ពីរអំពីសម័យចុងក្រោយ ក៏បានរួមបញ្ចូលប្រធានបទនៃ៖ អំពើបាប និងការរងទុក្ខ កិច្ចការរបស់ព្រះនៅក្នុងនាមជាចៅក្រម មហាវិវាទរវាងសេចក្តីល្អ និងសេចក្តី អាក្រក់ តម្រូវការដើម្បីភាពយុត្តិធម៌ ការបៀតបៀនទាស់នឹងរាស្ត្ររបស់ព្រះ និងមានប្រធានបទផ្សេងៗ ជាច្រើនទៀត។

គម្ពីរទំនុកតម្កើងក៏បានពិពណ៌នា អំពីប្រធានបទទាំងនេះដែរ។ នៅក្នុងគម្ពីរនេះ យើងនឹង អានអំពីសាសន៍អ៊ីស្រាអែល ដែលបានត្រៀមខ្លួនជាស្រេច ដើម្បីនឹងធ្វើសង្គ្រាមទាស់នឹងពួកខ្មាំងសត្រូវ។ យើងនឹងអានអំពីមនុស្សដែលបានព្យាយាម យល់ពីមូលហេតុដែលព្រះមិនបានបញ្ឈប់អំពើបាបមិឱ្យ កើតមានឡើង។ ជាការពិតណាស់ យើងទាំងអស់គ្នាសុទ្ធតែបានសួរសំណួរនេះ។ ប៉ុន្តែ គម្ពីរទំនុកតម្កើង បានប្រាប់ឱ្យយើង ទៅរកចម្លើយនៅក្នុងរោងឧបោសថរបស់ព្រះ។ ពីព្រោះកវីដែលបានសរសេរគម្ពីរ ទំនុកតម្កើង បានចែងអំពីព្រះថា ទ្រង់ជាព្រះអាទិករ។ យើងក៏នឹងយកចិត្តទុកដាក់ ទៅលើប្រធានបទ ទាំងអស់នេះដែរ។ ពីព្រោះប្រធានបទទាំងអស់នេះហើយ ជាមូលហេតុដែលយើងត្រូវបន្តសិក្សាគម្ពីរ ទំនុកតម្កើង ដើម្បីឱ្យយើងបានដឹងបន្ថែមទៀត អំពីសេចក្តីពិតនៃព្រះគម្ពីរសំខាន់ៗទាំងនេះ។