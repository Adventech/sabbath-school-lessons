---
title:  លុយស៊ីហ្វ័រដែលបានធ្លាក់ទៅក្នុងអំពើបាប
date:  15/05/2025
---

សឹងតែមិនគួរឱ្យជឿថា លុយស៊ីហ្វ័រ ដែលឥឡូវនេះ ហៅថាសាតាំង ក៏ធ្លាប់ជាទេវតាដែលនៅ ក្បែរព្រះ និងបល្ល័ង្ករបស់ទ្រង់ដែរ។ ភារកិច្ចរបស់លុយស៊ីហ្វ័រ គឺដើម្បីបង្ហាញសិរីល្អរបស់ព្រះដល់តួមានជីវិតទាំងអស់នៅលើមេឃ។ ប៉ុន្តែ លុយស៊ីហ្វ័របានចាប់អារម្មណ៍នឹងសិរីល្អរបស់វា ដោយមិនចាប់អារម្មណ៍ នឹងសិរីល្អរបស់ព្រះ ដែលបានបង្កើតវាមកនោះទេ។ លុយស៊ីហ្វ័រមានអារម្មណ៍ថា វាមិនទាន់ទទួលបាន កិត្តិយស និងការសរសើរតម្កើងគ្រប់គ្រាន់នោះទេ។

`សូមអានគម្ពីរអេសេគាល 28:11-17 និងអេសាយ 14:12-14។ តើអ្វីដែលធ្វើឱ្យសាតាំង ធ្លាក់ទៅក្នុងអំពើបាបនោះ? សូមប្រៀបធៀបខទាំងនេះ ជាមួយនឹងគម្ពីរវិវរណៈ 14:1-12។ សូមប្រៀបធៀប ផងដែរ អំពីការធ្លាក់ទៅក្នុងអំពើបាបរបស់សាតាំង ជាមួយនឹងកិត្តិយសដែលព្រះយេស៊ូវបានប្រទានដល់ យើង។ តើគោលគំនិតទាំងនេះ បានជួយឱ្យលោកអ្នក យល់នូវអ្វីដែលបានកើតនៅក្នុងគម្ពីរវិវរណៈ ជំពូក 14 នោះយ៉ាងដូចម្តេច?`

ព្រះបានដកហូតលុយស៊ីហ្វ័រ ចេញពីភ្នំដ៏បរិសុទ្ធ។ តើលោកអ្នកបានឃើញថា អ្នកដែលបាន សង្គ្រោះ នឹងត្រូវឈរនៅលើភ្នំស៊ីយ៉ូន ជាមួយនឹងកូនចៀមនៃព្រះដែរឬទេ? ចំណុចនៅត្រង់នេះបានបង្ហាញ ថា លុយស៊ីហ្វ័រធ្លាប់អាស្រ័យនៅក្នុងសួនច្បារអេដែន។ មនុស្សលោកក៏ធ្លាប់អាស្រ័យនៅក្នុងសួនច្បារអេដែន មុនពេលដែលពួកគេបានធ្វើបាបនោះដែរ។ ប៉ុន្តែ អ្វីដែលខុសគ្នានោះគឺថា លុយស៊ីហ្វ័រនឹងមិនបានរស់នៅក្នុង សួនច្បារអេដែនម្តងទៀតឡើយ។ ប៉ុន្តែ យើងនឹងបានរស់នៅក្នុងសួនច្បារនេះម្តងទៀត ដោយសារតែ ព្រះយេស៊ូវវិញ (សូមអានគម្ពីរវិវរណៈ 22:1-3)។

សម្រង់របស់អ្នកស្រី អេឡែន ជីវ៉ៃត៍ខាងក្រោមនេះ នឹងជួយឱ្យយើងយល់ពីគោលគំនិតទាំងនេះ បន្ថែមទៀត គឺថា៖ ព្រះនឹងបានទទួលជ័យជម្នះ។ ហើយមនុស្សដែលព្រះបានសង្គ្រោះ នឹងជំនួសកន្លែង របស់សាតាំង និងពួកទេវតារបស់វាវិញ»។ ដកស្រង់ពី The Advent Review and Sabbath Herald, May 29, 1900, adapted។

អ្នកដែលបានសង្គ្រោះ នឹងបានទៅនគរស្ថានសួគ៌ ដោយព្រោះតែដំណឹងល្អអំពីព្រះយេស៊ួវមួយគត់។ដំណឹងល្អនេះ នៅក្នុងបទគម្ពីរវិវរណៈ ជំពូក4 និងជំពូក5 គឺជាប្រធានបទមួយដ៏សំខាន់បំផុត។ ពោលគឺថា ទេវតានឹងច្រៀងចម្រៀងថ្វាយព្រះយេស៊ូវយ៉ាងដូច្នេះថា៖ «ព្រះអង្គសមនឹងទទួលក្រាំងនេះ ហើយ បកត្រាផង ដ្បិតព្រះអង្គត្រូវគេធ្វើគុត ហើយបានលោះមនុស្សដោយព្រះលោហិតរបស់ព្រះអង្គ ពីគ្រប់កុលសម្ព័ន្ធ គ្រប់ភាសា គ្រប់ជនជាតិ និងគ្រប់សាសន៍ ថ្វាយដល់ព្រះ» (វិវរណៈ 5:9)។ ខនេះបានបង្ហាញ យើង នូវសេចក្តីពិតនៃព្រះគម្ពីរដែលស្តីអំពីដំណឹងល្អ។ ហើយដំណឹងល្អនេះ គឺស្តីអំពីការដែលព្រះយេសូ៊វ បានសង្គ្រោះពូជអំបូរមនុស្សលោកនោះឯង។

យើងក៏បានឃើញថា ទំនុកចម្រៀងរបស់ពួកទេវតា ប្រៀបដូចជាពាក្យពេចន៍ ដែលយើងបាន ឃើញនៅក្នុងសារនៃទេវតាទី1នោះដែរឬទេ? ព្រះបានបង្គាប់ឱ្យយើងអធិប្បាយដំណឹងល្អដ៏នៅអស់កល្ប ជានិច្ច ទៅកាន់ «មនុស្សនៅលើផែនដី គឺដល់គ្រប់ជាតិសាសន៍ គ្រប់កុលសម្ព័ន្ធ គ្រប់ភាសា និងគ្រប់ ប្រជាជន» (វិវរណៈ 14:6)។ ដ្បិតព្រះយេស៊ូវបានសុគតជំនួសមនុស្សគ្រប់គ្នា ទាំងអ្នកដែលបានរស់ នៅក្នុងពេលអតីតកាល និងអ្នកដែលបានរស់នៅក្នុងពេលបច្ចុប្បន្ននេះ។ ដូច្នេះហើយ ភារកិច្ចរបស់យើង គឺត្រូវទទួលយកអំណោយទាននៃការលើកលែងទោស និងទទួលយកអំណោយនៃសេចក្តីមេត្តារបស់ទ្រង់។

`តើយើងដែលជាក្រុមជំនុំ និងជាអ្នកសេវេនដេយអាត់វេនទីស្ទ អាចអនុញ្ញាតឱ្យអ្នកដទៃបានដឹង នូវអ្វីដែលព្រះយេស៊ូវបានធ្វើសម្រាប់ពួកគេនោះដោយរបៀបណា?`