---
title:  ព្រះ ហើយនិងបល្ល័ង្ករបស់ទ្រង់
date:  10/05/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 6:6-8; លោកុប្បត្តិ 3:21-24; អេសេគាល 1:4-14; លេវីវិន័យ 2:3, 10, 18, 25; អេសេគាល 28:11-17; អេសាយ 14:12-14។

> <p>ខចងចាំ</p>
> «បន្ទាប់មក ខ្ញុំឮសូរសៀងរបស់ព្រះអម្ចាស់ មានព្រះបន្ទូលមកថា៖ «តើយើងនឹងចាត់អ្នកណាឲ្យទៅ? តើអ្នកណានឹងទៅឲ្យយើង?» ខ្ញុំទូលឆ្លើយថា៖ «ទូលបង្គំនៅឯណេះហើយ សូមចាត់ទូលបង្គំចុះ» (អេសាយ 6:8)។

ព្រះបានបង្កើតរបស់គ្រប់យ៉ាង (វិវរណៈ 4:11)។ ដ្បិតរបស់គ្រប់យ៉ាងដែលទ្រង់បានបង្កើត នោះ គឺស្ថិតនៅក្រោមការគ្រប់គ្រងរបស់ទ្រង់។ ហើយទ្រង់ក៏ស្រឡាញ់យើង និងស្រឡាញ់របស់គ្រប់យ៉ាង ដែលទ្រង់បានបង្កើតនោះដែរ។ ដូច្នេះហើយ នៅពេលដែលយើងរៀនអំពីសេចក្តីស្រឡាញ់របស់ព្រះ នោះយើងនឹងចាប់ផ្តើមយល់ពីមូលហេតុ ដែលនាំឱ្យមនុស្សមានបាបមិនស័ក្តិសម នឹងទទួលបានសេចក្តី ស្រឡាញ់នេះឡើយ។

**សប្តាហ៍នេ**

យើងនឹងបន្តសិក្សាអំពីសេចក្តីស្រឡាញ់របស់ព្រះ និងអំពីបល្ល័ង្ករបស់ទ្រង់។ បើសិនជាយើងធ្វើដូច្នេះនៅក្នុងនាមជាមនុស្សមានបាប នោះយើងនឹងអាចទទួលបានទំនាក់ទំនងមួយ ជាមួយនឹងព្រះដ៏បរិសុទ្ធ។ យើងក៏នឹងក្រឡេកមើលពីរបៀបដែលព្រះយេស៊ូវបានបង្កើតយើងជាថ្មី និង បានដឹកនាំយើងត្រឡប់ទៅកាន់បល្ល័ង្ករបស់ព្រះផងដែរ។ ដ្បិតព្រះបានគ្រោងធ្វើឱ្យយើង ក្លាយទៅជា មនុស្សថ្មី ដើម្បីឱ្យយើងបានបង្ហាញពីការសរសើរតម្កើងរបស់ទ្រង់ ទៅកាន់តួមានជីវិតទាំងអស់ដែល នៅលើមេឃ។ ខណៈពេលដែលយើងអានព្រះគម្ពីរ នោះយើងនឹងរកឃើញគន្លឹះសំខាន់ៗ ដែលបាន ជួយឱ្យយល់កាន់តែច្បាស់ឡើង អំពីកិច្ចការដ៏បរិសុទ្ធ និងកិច្ចការសំខាន់ៗ ដែលព្រះបានប្រទានដល់ យើង។

ព្រះនឹងបញ្ចប់អំពើបាប និងការបះបោរទាស់នឹងបញ្ញត្តិរបស់ទ្រង់។ បន្ទាប់មក យើងនឹងបាន យល់ ពីសេចក្តីស្រឡាញ់របស់ទ្រង់ លើសពីអ្វីដែលយើងបានដឹងនៅពេលនេះទៅទៀត។ ដ្បិតព្រះមិន ដែលរៀបចំផែនការ ដើម្បីឱ្យយើងធ្លាក់ទៅក្នុងអំពើបាបនោះទេ។ ហើយទ្រង់ក៏មិនដែលចង់ឱ្យអំពើបាប បានកើតឡើង ឬចង់ឱ្យព្រះយេស៊ូវសុគតនោះដែរ។ ប៉ុន្តែ ទន្ទឹមគ្នានេះ ឈើឆ្កាងក៏បានបង្ហាញយើងពីសេចក្តីស្រឡាញ់របស់ព្រះ ទៅតាមវិធីដ៏ល្អ និងអស្ចារ្យបំផុតផងដែរ។