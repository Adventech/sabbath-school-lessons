---
title:  ចន្លុះដែលកំពុងឆេះ
date:  13/05/2025
---

យើងបានឃើញរួចមកហើយថា ចេរូប៊ីនគឺជាទេវតា ដែលមានទំនាក់ទំនងជាមួយនឹងបល្ល័ង្ករបស់ព្រះ។ យើងបានអានអំពីចេរូប៊ីន ដែលមានជីវិតរស់ (អេសេគាល 10:8) ឬអានអំពីនិមិត្តរូបមាស នៃទេវតាទាំងនេះ (និក្ខមនំ 25:18) ទូទាំងគម្ពីរសញ្ញាចាស់ទាំងមូល។ ជាញឹកញាប់ ចេរូប៊ីនបានឈរ នៅខាងស្តាំនៃបល្ល័ង្ករបស់ព្រះ។ ទេវតាទាំងនេះបានបំភ្លឺ នៅមុខតួមានជីវិតទាំងអស់នៅឯស្ថានសួគ៌ ដោយ ប្រើសិរីល្អរបស់ព្រះ។ ពួកសង្ឃនៃសាសន៍អ៊ីស្រាអែល ក៏បានដេររូបភាពនៃចេរូប៊ីន នៅពីមុខវាំងនននៃ ទីបរិសុទ្ធដ៏ខ្ពស់បំផុតដែរ (និក្ខមនំ 26:1)។ នៅក្នុងគម្ពីរទំនុកតម្កើង កវីក៏បានបង្ហាញរូបភាពរបស់ព្រះ ដែលគង់លើចេរូ៉ប៊ីនហោះកាត់មេឃផងដែរ។ រូបស័ព្ទនេះបានជួយឱ្យយើងមើលឃើញ ពីការគ្រប់គ្រងរបស់ ព្រះទៅលើរបស់គ្រប់យ៉ាង ដែលទ្រង់បានបង្កើត (ទំនុកតម្កើង 18:10)។ ដ្បិតព្រះបានបង្គាប់ឱ្យលោកម៉ូសេ ដាក់រូបចេរូ៉ប៊ីនមាសនៅលើកំពូលនៃទីសន្តោសប្រោសរបស់ហឹបសញ្ញា។ «ត្រូវយកមាសឆ្លាក់ធ្វើជារូបចេរូ៉ប៊ីមពីរ នៅចុងសងខាងនៃទីសន្តោសប្រោសនោះ គឺធ្វើរូបចេរូ៉ប៊ីនមួយនៅចុងម្ខាង ហើយចេរូ៉ប៊ីនមួយនៅចុងម្ខាងទៀត ត្រូវធ្វើចេរូ៉ប៊ីនទាំងពីរឲ្យនៅចុងទាំងសងខាងភ្ជាប់ ជាមួយនឹងទីសន្តោសប្រោស ត្រូវឲ្យចេរូ៉ប៊ីន ទាំងពីរត្រដាងស្លាបពីលើគម្របទីសន្តោសប្រោស ហើយត្រូវដាក់ប្រទល់មុខគ្នា ទាំងឈ្ងោកមើលទីសន្តោស ប្រោស» ផង (និក្ខមនំ 25:18-20)។

`សូមអានគម្ពីរអេសេគាល 1:4-14។ តើមានរឿងអ្វីកើតឡើងនៅក្នុងខនេះ ដែលស្រដៀង គ្នាទៅនឹងហេតុការណ៍ ដែលបានកើតឡើងនៅក្នុងគម្ពីរអេសាយ 6:1-6 និងនៅក្នុងគម្ពីរវិវរណៈ 4:1-11 នោះ?`

លោកអេសេគាលបានមើលឃើញឈុតឆាកដ៏មានអំណាចជាទីបំផុត។ ពោលគឺថា នៅពេល ដែលគាត់សម្លឹងមើលទៅលើ នោះគាត់បានឃើញបល្ល័ង្ករបស់ព្រះនៅលើរបស់ទាំងអស់។

តើលោកអ្នកបានឃើញថា សុបិននិមិត្តរបស់លោកអេសាយ ស្រដៀងគ្នាទៅនឹងសុបិនដទៃទៀត នៅក្នុងព្រះគម្ពីរដែលស្តីអំពីបល្ល័ង្ករបស់ព្រះដែរឬទេ? នៅក្នុងគម្ពីរវិវរណៈ លោកអេសេគាលបានឃើញ តួមានជីវិត ដែលមានមុខដូចជាមនុស្ស សត្វគោ សត្វឥន្ទ្រី និងសត្វតោ ដែលរស់នៅលើផែនដីនេះ។

មុនដំបូង លោកអេសេគាលមិនបានស្គាល់ឈ្មោះតួមានជីវិត ដែលមានមុខ4នោះទេ ប៉ុន្តែ ក្រោយ មកទៀត នៅក្នុងសុបិននិមិត្តអំពីបល្ល័ង្ករបស់ព្រះ (អេសេគាល 10:1-21) លោកអេសេគាលបានហៅ តួមានជីវិតទាំងនេះថាជា «ចេរូប៊ីន»។ យើងក៏បានឃើញចន្លុះដែលកំពុងឆេះ មកពីសុបិននិមិត្ត ដែលលោកអេសាយបានឃើញអំពីទេវតានោះដែរ។ តួមានជីវិតទាំងនេះមានមុខដូចជាតួមានជីវិត នៅក្នុង សុបិននិមិត្តរបស់លោកយ៉ូហានយ៉ាងដូច្នោះដែរ។

តើព័ត៌មានទាំងអស់នេះ បានប្រាប់យើងអ្វីខ្លះ? ព័ត៌មាននេះបានប្រាប់យើងថា នៅពេលណា ដែលយើងបានឃើញបល្ល័ង្ករបស់ព្រះ នោះយើងក៏នឹងឃើញចេរូប៊ីននៅទីនោះជានិច្ចផងដែរ។ ពីព្រោះ ទេវតាចេរូប៊ីនមានទំនាក់ទំនងពិសេស ជាមួយនឹងបល្ល័ង្ករបស់ព្រះ។ ដ្បិតព្រះបានបង្កើតទេវតា និងតួ មានជីវិតឡើងមក ដើម្បីបង្ហាញពីក្តីស្រឡាញ់ និងសិរីល្អរបស់ទ្រង់។

`លោកអេសេគាលបានឃើញរូបភាព នៃសិរីល្អដ៏ចែងចាំងរបស់ព្រះ។ សូមប្រៀបធៀបសិរីល្អ របស់លោកអ្នក ទៅនឹងសិរីល្អរបស់ព្រះ។ តើលោកអ្នកមានសិរីល្អច្រើនប៉ុនណា? តើចម្លើយរបស់លោកអ្នក បានប្រាប់លោកអ្នកយ៉ាងដូចម្តេច ពីតម្រូវការនៃដំណឹងល្អអំពីព្រះយេស៊ូវនោះ?`