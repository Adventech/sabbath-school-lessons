---
title:  វគ្គ3៖ ការប៉ុនប៉ងធ្វើអត្តឃាត
date:  16/05/2025
---

ស្វាមីរបស់នាងដាយអាណា បានផ្ទុះកំហឹងឡើង នៅពេលដែលស្តី្រ3នាក់បានព្យាយាមមកលេង ផ្ទះរបស់ពួកគេ ដើម្បីណែនាំអំពីសៀវភៅសាសនារបស់ពួកគេ។ ដូច្នេះហើយ នៅក្នុងថ្ងៃរៀបអាពាហ៍ពិពាហ៍ ស្វាមីបានប្រាប់នាងថា «កុំព្យាយាមនាំខ្ញុំទៅព្រះវិហារឱ្យសោះ»។ ឥឡូវនេះស្វាមីបានប្រឆាំងទាស់នឹងវត្តមានរបស់ស្ត្រី3នាក់ ដោយបានបោះចោលសៀវភៅ ដែលពួកគេបានជូនភរិយារបស់គាត់។ ស្តី្រទាំង3 នាក់បានអញ្ជើញនាងដាយអាណា ឱ្យចូលរួមកម្មវិធីជួបជុំគ្នានៅក្នុងព្រះវិហាររបស់ពួកគេ។ បើទោះបីជា យ៉ាងនេះក្តី នាងដាយអាណានៅតែបន្តធ្វើការនៅពេលយប់ នៅក្នុងហាងភីហ្សា ហាត់ ដើម្បីបំពេញ តម្រូវការគ្រួសារដដែល។ ប៉ុន្តែ ស្ត្រីម្នាក់នៅក្នុងចំណោមនោះ បានដាក់សម្ពាធឱ្យនាងធ្វើការនៅឯ កន្លែងកាស៊ែតនៅពេលថ្ងៃវិញ ដើម្បីឱ្យនាងបានចូលទៅជួបប្រជុំជាមួយនឹងពួកគេ។

ខណៈពេលដែលនាងដាយអាណាបានសិក្សានៅក្នុងការប្រជុំនោះ នោះនាងបានដឹងថា ស្ត្រី ទាំងនោះបានជឿថា ព្រះបានបង្កើតព្រះយេស៊ូវ ដូច្នេះហើយ ទ្រង់មិនមែននៅជាអមតៈនោះទេ។ នៅពេល ដែលពួកគេបានអានសៀវភៅរបស់ពួកគេ នោះនាងបានយល់ឃើញថា ព្រះយេស៊ូវរបស់ពួកគេ មិនត្រូវជាមួយ នឹងព្រះយេស៊ូវដែលនាងធ្លាប់បានរៀនពីព្រះគម្ពីរ ដូចជាការដែលនាងនៅពីក្មេងនោះទេ។ បន្ទាប់មក នាងដាយអាណា និងស្វាមីរបស់នាង បានចែកផ្លូវគ្នា ហើយនាងបានផ្លាស់ទៅនៅឯសាន់តា ហ្វេ (Santa Fe) នៃរដ្ឋញូវមុិចសុិក (New Mexico) ជាមួយនឹងកូនទាំង3របស់នាង។ ដោយសារតែនាងពុំមានការ ផ្តត់ផ្គង់ មិនមានមិត្តភក្តិ និងគ្មានសាច់ញាតិ នោះនាងបានធ្វើការពេញម៉ោង ដើម្បីឱ្យនាងបានបង់ថ្លៃ ទឹកភ្លើង និងផ្គត់ផ្គង់កូនប្រុសរបស់នាង ដែលមានអាយុ1ឆ្នាំ អាយុ3ឆ្នាំ ហើយនិងអាយុ5ឆ្នាំនោះ។ នៅពេលដែលនាងធ្លាក់ចុះទៅក្នុងទំនាក់ទំនងដែលមានការរំលោភបំពាន នោះនាងបានចាប់ផ្តើមគិតថា នាងនឹងធ្វើអត្តឃាតម្តងទៀត។ ថ្ងៃមួយ បន្ទាប់ពីបានដាក់កូនប្រុសរបស់គាត់ឱ្យគេមើលថែ នៅឯសាលារៀន រួចរាល់ហើយ នោះនាងបានធ្វើដំណើរទៅកាន់ហាងលក់អាវុធមួយកន្លែង រួចនាងបានទិញកាំភ្លើងមួយដើម។ ដោយសារតែនាងធ្លាប់ធ្វើជាទាហានជើងទឹក នោះនាងក៏បានដឹងពីរបៀបប្រើប្រាស់កាំភ្លើងនោះដែរ។

នៅពេលដែលនាងអង្គុយនៅលើបង់នៅឯផ្ទះរបស់នាង នោះនាងបានដាក់គ្រាប់ចូលទៅក្នុង បង់កាំភ្លើង រួចទាញកៃ ហើយភ្ជុងកាំភ្លើងនៅត្រង់ដើមទ្រូងរបស់នាង។ សំឡេងចោទប្រឆាំងដែលនាង ធ្លាប់ឮពីមុនមក បាននិយាយមកកាន់គំនិតរបស់នាងថា «ឯងគឺជាមនុស្សអាក្រក់ណាស់ ហើយឯងក៏ជា ម្តាយអាក្រក់ដែរ»។ នាងដាយអាណាបានប្រឹងទប់កៃកាំភ្លើង ដោយសារតែនាងមានអារម្មណ៍ថា ណែន ដើមទ្រូង។ បន្ទាប់មក សំឡេងមួយដ៏ស្រទន់ បានចូលមកបកស្រាយនៅក្នុងចិត្តរបស់នាង។ សំឡេង នោះបាននិយាយថា «តើកូនៗរបស់អ្នក នឹងទៅជាយ៉ាងទៅ?»។ មុនពេលដែលនាងអាចឆ្លើយតបទៅកាន់ សំឡេងនោះបាន នោះសំឡេងចោទប្រកាន់បានឆ្លើយកាត់ថា «បើគ្មានឯងទេ នោះកូនៗរបស់ឯងនឹងបាន ប្រសើរឡើង»។ ប៉ុន្តែ សំឡេងដ៏ស្រទន់បានទទូចដល់នាងថា «ពួកគេត្រូវការអ្នកណាស់»។ នៅពេលនោះ នាងគិតថា របៀបស្លាប់របស់នាង នឹងធ្វើឱ្យប៉ះពាល់ដល់កូនៗរបស់នាង។ ដូច្នេះហើយ នាងបានស្ងប់ចិត្ត ទៅវិញ។ បន្ទាប់មក នាងបាននឹកឃើញផែនការមួយ ដើម្បីបញ្ចប់នូវការឈឺចាប់របស់នាង ប៉ុន្តែ ឥឡូវនេះ នាងមិនអាចឆ្លងកាត់ការឈឺចាប់នេះបានទេ។ នាងបានស្រែកឡើងថា «ខ្ញុំមិនអាចទ្រាំរស់នៅបែបនេះ តទៅទៀតបានទេ ពីព្រោះការរស់នៅបែបនេះបានធ្វើឱ្យខ្ញុំឈឺចាប់ណាស់» ។ ប៉ុន្តែ សំឡេងដ៏ស្រទន់នោះ បាននិយាយថា «អ្នកមិនចាំបាច់ធ្វើអ្វីឡើយ ពីព្រោះខ្ញុំនឹងធ្វើជំនួសអ្នកវិញ»។

នៅពេលដែលនាងបានឮនូវពាក្យទាំងនេះ នោះនាងបានដាក់កាំភ្លើងចុះ ផ្តួលខ្លួនទៅលើឥដ្ឋ រួចយំរហូតដល់ស្ងួតទឹកភ្នែក។ បន្ទាប់មក នាងបានទូរស័ព្ទទៅកាន់មិត្តភក្តិនៅក្នុងការងារ ដែលនាងជឿ ទុកចិត្តបំផុត។ បន្ទាប់មក ពួកគេទាំង2នាក់បានបើករថយន្តទៅកាន់ទីរហោស្ថាន ដើម្បីចោលគ្រាប់ កាំភ្លើង។ ក្រោយមកទៀត នៅពេលដែលនាងដាយណានាបានព្យាយាមយកកាំភ្លើងនោះមកឱ្យម្ចាស់ ហាងវិញ នោះគាត់បានបដិសេធថា «អ្នកបានប្រើកាំភ្លើងនេះរួចទៅហើយ»។ ប៉ុន្តែ នាងឌីណាទទួញថា «អ្នកត្រូវតែយកកាំភ្លើងនេះវិញ» ដោយបកស្រាយថា ដោយសារគាត់បានឱ្យវិក័យប័ត្រក្លែងក្លាយដល់នាង។ ម្ចាស់ហាងម្នាក់នោះ បានយកកាំភ្លើងវិញទាំងស្ទាក់ស្ទើរ ប៉ុន្តែ គាត់មិនបានរាយការណ៍ប្រាប់ប៉ូលិសនោះ ទេ។ ដូច្នេះហើយ នាងដាអាណាបានជឿថា ម្ចាស់ហាងក៏បានដឹងពីអ្វី ដែលបានកើតឡើងនោះដែរ។