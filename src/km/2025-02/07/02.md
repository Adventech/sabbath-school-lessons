---
title:  «ទូលបង្គំនៅឯណេះហើយ សូមចាត់ទូលបង្គំចុះ!»
date:  11/05/2025
---

នៅពេលដែលលោកអេសាយបានឃើញបល្ល័ង្ករបស់ព្រះនៅក្នុងសុបិននិមិត្ត នោះគាត់បានភិតភ័យ ជាខ្លាំង ដោយបាននិយាយថា «វរហើយខ្ញុំ ខ្ញុំត្រូវវិនាសជាពិត ដ្បិតខ្ញុំជាមនុស្សមានបបូរមាត់មិនស្អាត ហើយ ខ្ញុំនៅកណ្ដាលបណ្ដាមនុស្សដែលមានបបូរមាត់មិនស្អាតដែរ ពីព្រោះភ្នែកខ្ញុំបានឃើញមហាក្សត្រ គឺជាព្រះយេហូវ៉ានៃពួកពលបរិវារ» (អេសាយ 6:5)។ ពន្លឺរបស់ព្រះ គឺភ្លឺគ្រប់គ្រាន់នឹងបង្ហាញយើង អំពីអំពើ បាបទាំងអស់របស់យើង និងបានជួយឱ្យយើងយល់ថា យើងជាមនុស្សដែលបានបាត់បង់។ ជាការពិត ណាស់ យើងគួរតែមានអារម្មណ៍ ដូចជាលោកអេសាយដូច្នោះដែរ នៅពេលដែលយើងទទួលបាន នូវការ បើកសំដែងបែបនេះ។ ប៉ុន្តែ លោកអេសាយបានចូលទៅក្នុងសុបិននិមិត្តនេះ ដោយមានការភ្ញាក់ផ្អើល ជាខ្លាំង។

`សូមអានគម្ពីរអេសាយ 6:6-8។ លោកអេសាយបានដឹងថា អំពើបាបនឹងបំផ្លាញយើង។ ពីព្រោះ អំពើបាបបានបង្កឱ្យមានសេចក្តីស្លាប់។ ប៉ុន្តែ ព្រះមិនបានទុកយើងឱ្យវិនាសនោះទេ។ ផ្ទុយទៅវិញ ទ្រង់ បាននាំយើងមកក្បែរទ្រង់វិញ។ តើមានអ្វីកើតឡើង នៅក្នុងអំឡុងពេលដែលអេសាយបានជួបប្រជុំនោះ? តើហេតុអ្វីបានជាហេតុការណ៍នោះសំខាន់ម្ល៉េះ?`

ទេវតាបានយករងើកភ្លើងពីអាសនា មកដាក់នៅលើមាត់លោកអេសាយ។ បន្ទាប់មក លោក អេសាយក៏ប្រែជាបរិសុទ្ធ។ សាសនានេះ គឺជាអាសនានៃគ្រឿងក្រអូបដ៏ឈ្ងុយឈ្ងប់ (វិវរណៈ 8:3, 4)។ ដ្បិតផ្សែងដែលបានចេញពីគ្រឿងក្រអូបនៅលើអាសនានេះ បានរួមផ្សំជាមួយនឹងការអធិស្ឋាននៃរាស្ត្រ របស់ព្រះ។ ផ្សែង និងការអធិស្ឋាន បានឮទៅដល់ព្រះ បន្ទាប់មក ទ្រង់បានលើកលែងទោសឱ្យអំពើបាប របស់លោកអេសាយ។ លើកនេះ ព្រះបានអនុញ្ញាតឱ្យគាត់ឈរនៅមុខទ្រង់។ លើសពីនេះទៅទៀត ព្រះទ្រង់ ក៏បានបង្គាប់ឱ្យលោកអេសាយ បង្ហាញប្រាប់មនុស្សលោកនៅលើផែនដីនេះថា ទ្រង់ជាអ្នកណាផងដែរ។

នៅក្នុងបទគម្ពីរអេសាយ ជំពូក6 ពាក្យថា «អ្នកដែលកំពុងតែឆេះ» តំណាងឱ្យពាក្យថា ទេវតា ជាភាសាហេព្រើរ។ សូមក្រឡេកមើលពាក្យពេចន៍របស់ព្រះយេស៊ូវ អំពីលោកយ៉ូហាន បាទីស្ទ ហើយនិងកិច្ចការដែលគាត់បានធ្វើសម្រាប់ព្រះ នៅក្នុងគម្ពីរយ៉ូហាន 5:35 ដែលបានចែងយ៉ាងដូច្នេះថា៖ «លោក ជាចង្កៀងដែលឆេះ ហើយភ្លឺ អ្នករាល់គ្នាក៏ចូលចិត្ត អរសប្បាយក្នុងពន្លឺរបស់លោកមួយគ្រាដែរ»។ ជាការពិត ណាស់ លោកយ៉ូហានក៏ជាមនុស្សមានបាប ដែលត្រូវការព្រះគុណរបស់ព្រះដែរ។ ទន្ទឹមគ្នានេះ កិច្ចការ របស់លោកយ៉ូហាន ក៏បានជួយឱ្យយើងមើលឃើញព្រះយេស៊ូវផងដែរ។ ដ្បិតព្រះយេស៊ូវជាបុគ្គលតែម្នាក់ គត់ ដែលអាចប្រទានសេចក្តីមេត្តាដល់យើង និងអាចសង្គ្រោះយើងបាន។

ព្រះយេស៊ូវទ្រង់គ្រប់លក្ខណ៍។ ទ្រង់បានបង្ហាញយើងពីសិរីល្អ និងសេចក្តីស្រឡាញ់របស់ព្រះ វរបិតា។ ហើយហោរាដែលបានប្រកាសអំពីព្រះយេស៊ូវនេះ គឺជាលោកយ៉ូហាន។ ដ្បិតព្រះបានប្រទាន កិច្ចការមួយដល់លោកយ៉ូហាន ដូចជាទេវតាមួយអង្គនៅឯស្ថានសួគ៌យ៉ាងដូច្នោះដែរ ដែលកិច្ចការនោះ គឺជាការជួយដល់អ្នកដទៃ ឱ្យបានត្រៀមចិត្តពួកគេជាស្រេច នៅក្នុងការជួបជាមួយនឹងព្រះយេស៊ូវ។

`បន្ទាប់ពីលោកអេសាយបានដឹងថា ព្រះបានដកហូតអំពើបាបរបស់គាត់រួចហើយ នោះគាត់ បានមានទូលថា «ទូលបង្គំនៅឯណេះហើយ សូមចាត់ទូលបង្គំចុះ!»។ ព្រះលោហិតរបស់ព្រះយេស៊ូវ បាន សម្អាតយើង និងបានដកហូតអំពើបាបរបស់យើង។ តើចំណេះដឹងនេះ អាចជួយឱ្យយើងឆ្លើយតបទៅ ព្រះវិញ ឱ្យបានដូចជាលោកអេសាយនេះដោយរបៀបណា?`