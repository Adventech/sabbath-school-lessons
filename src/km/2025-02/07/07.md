---
title:  ការសិក្សាបន្ថែម
date:  16/05/2025
---

សូមអាន Ellen G. White, “The Great Controversy Ended,” pages 669-678 in The Great Controversy។

ព្រះយេស៊ូវ «បានក្រឡកមើលមនុស្សដែលទ្រង់បានសង្គ្រោះ»។ ព្រះយេស៊ូវបានធ្វើឱ្យពួកគេក្លាយមកជាមនុស្សថ្មី ដោយទ្រង់បានបំពេញសេចក្តីស្រឡាញ់របស់ទ្រង់ដល់ចិត្តរបស់ពួកគេ។ មនុស្សគ្រប់គ្នានឹងបង្ហាញសិរីល្អរបស់ទ្រង់។ ហើយផ្ទៃមុខរបស់ពួកគេ ក៏នឹងបានចែងចាំង ដោយប្រើសិរីល្អរបស់ ព្រះយេស៊ូវ ដែលជាស្តេចរបស់ពួកគេនោះដែរ។ ពីព្រោះទ្រង់បានរងទុក្ខជំនួសពួកគេ។ ទ្រង់បានទតឃើញ ពីរបៀបដែលការរងទុក្ខរបស់ទ្រង់ បានផ្លាស់ប្តូរពួកគេឱ្យបានប្រសើរឡើង។ ហើយទ្រង់ក៏បានសព្វព្រះទ័យ នឹងអ្វីដែលទ្រង់បានទតឃើញនោះដែរ។ បន្ទាប់មក ព្រះយេស៊ូវបានប្រកាស ដោយព្រះសូរសៀងយ៉ាង ខ្លាំង ដើម្បីឱ្យអ្នកដែលបានសង្គ្រោះ និងអ្នកដែលបានបាត់បង់ បានឮព្រះសូរសៀងទ្រង់ ដែលបានមាន ព្រះបន្ទូលថា “ខ្ញុំបានលោះអ្នកដែលបានសង្គ្រោះ ដោយប្រើលោហិតរបស់ខ្ញុំ។ ខ្ញុំបានរងទុក្ខជំនួសពួកគេ។ ខ្ញុំបានសុគតជំនួសពួកគេ ដើម្បីឱ្យពួកគេបានរស់នៅជាមួយនឹងខ្ញុំជារៀងរហូតតទៅ”។ ទន្ទឹមគ្នានេះ ទេវតា របស់ព្រះក៏បានឈរនៅជុំវិញបល្ល័ង្ករបស់ទ្រង់ដែរ។ ពួកគេបានពាក់សម្លៀកបំពាក់ពណ៌ស និងបានច្រៀង ចម្រៀងសរសើរតម្កើងព្រះ នៅជុំវិញបល្ល័ង្ករបស់ទ្រង់យ៉ាងដូច្នេះថា៖ «កូនចៀមដែលគេបានសម្លាប់ នោះ គួរនឹងបានព្រះចេស្តា ទ្រព្យសម្បត្តិ ប្រាជ្ញា ឥទ្ធិឫទ្ធិ កិត្តិនាម សិរីល្អ និងព្រះពរ» (វិវរណៈ 5:12)។ ដក ស្រង់ពី Ellen G. White, The Great Controversy, page 671, adapted។

**សំណួរពិភាក្សា**

`1. សូមឱ្យលោកអ្នកស្រមៃថា៖ លោកអ្នកកំពុងតែឈរនៅមុខព្រះ។ លោកអ្នកបានដឹងថា ព្រះបានជ្រាបពី អំពើបាបនៅក្នុងចិត្តរបស់យើង និងជ្រាបពីកំហុស និងរឿងខុសឆ្គងទាំងអស់ ដែលយើងបានធ្វើ។ តើលោកអ្នក បានគិតថា ព្រះនឹងជំនុំជម្រះលោកអ្នកយ៉ាងដូចម្តេច? តើលោកអ្នកមានអ្វី ដែលយកមកការពារអំពើបាប និងកំហុសរបស់លោកអ្នកនោះ? តើនៅត្រង់ចំណុចនេះ អ្វីដែលជាភាពយុត្តិធម៌នោះ? តើអ្វីទៅ ដែលជាក្តី សង្ឃឹមតែមួយគត់នោះ? តើហេតុអ្វីបានជាអ្នកមានបាប អនុញ្ញាតឱ្យព្រះ ធ្វើឱ្យពួកគេទទួលបាន «សេចក្តី សុចរិតរបស់ព្រះ តាមរយៈជំនឿដល់ព្រះយេស៊ូវគ្រីស្ទ សម្រាប់អស់អ្នកដែលជឿ» (រ៉ូម 3:22) យ៉ាងដូច្នេះ? តើហេតុអ្វីបានជាយើងត្រូវតែយកព្រះជន្មរបស់ព្រះយេស៊ូវ មកពាក់ជាសម្លៀកបំពាក់យ៉ាងដូច្នេះ នៅពេល ដែលព្រះជំនុំជម្រះយើងនោះ? សរុបឱ្យខ្លីមក តើហេតុអ្វីបានជាយើងត្រូវការដំណឹងល្អ អំពីព្រះយេស៊ូវយ៉ាង ដូច្នេះ?`

`2. លោកយ៉ូហាន បាទីស្ទបានធ្វើនូវកិច្ចការ ដែលទេវតាបានធ្វើ ដោយបានបញ្ចេញសិរីល្អរបស់ព្រះ។ លោក យ៉ូហានក៏ប្រៀបដូចជាចង្កៀង ដែលកំពុងតែឆេះ និងភ្លឺចែងចាំងយ៉ាងដូច្នោះដែរ។ ជាការពិតណាស់ លោកយ៉ូហានគឺជាហោរា ដែលព្រះបានចាត់ឱ្យមក មុនពេលដែលព្រះយេស៊ូវបានយាងមកកាន់ផែនដីនេះ។ ភារកិច្ចរបស់លោកយ៉ូហាន គឺជាការជួយឱ្យអ្នកដទៃបានត្រៀមខ្លួនជាស្រេច ដើម្បីនឹងជួបជាមួយនឹង ព្រះយេស៊ូវ។ តើយើងដែលជាអ្នកសេវេនដេយអាត់វេនទីស្ទ មានភារកិច្ចអ្វីខ្លះ ដែលដូចជាអ្វីដែលព្រះបាន ប្រទានដល់លោកយ៉ូហាននោះ?`