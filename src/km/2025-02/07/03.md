---
title:  ទេវតា2អង្គ
date:  12/05/2025
---

បន្ទាប់ពីលោកអ័ដាម និងនាងអេវ៉ាបានធ្វើបាបរួចមក នោះព្រះបានបង្គាប់ឱ្យពួកគេ ចាកចេញ ពីសួនច្បារអេដែន។ ទន្ទឹមគ្នានេះ ព្រះក៏បានប្រទានសេចក្តីសង្ឃឹមដល់ពួកគេ អំពីព្រះអង្គសង្គ្រោះដែលត្រូវយាងមកនោះដែរ (លោកុប្បត្តិ 3:15)។ បន្ទាប់មក ព្រះបានដាក់ទេវតា2អង្គ នៅត្រង់មាត់ទ្វាររបងនៃ សួនច្បារអេដែន។ ហើយមានពន្លឺមួយ បានភ្លឺនៅក្នុងចន្លោះនៃទេវតាទាំង2អង្គនោះ។ តើលោកអ្នកបានឃើញពីរបៀបដែលឈុតឆាកនៃទេវតាដ៏ភ្លឺចែងចាំងនេះ បានជួយឱ្យយើងនឹកចាំពីហឹបសញ្ញារបស់ព្រះ ដែរឬទេ (និក្ខមនំ 25:18)? ហឹបសញ្ញារបស់ព្រះ គឺជារូបស័ព្ទតំណាងឱ្យបល្ល័ង្ករបស់ទ្រង់។

`សូមអានអំពីទេវតា ដែលមានចែងនៅក្នុងគម្ពីរលោកុប្បត្តិ 3:21-24។ តើព្រះបានប្រទានដល់ ទេវតា នូវកិច្ចការអ្វីខ្លះ? តើហេតុអ្វីបានព្រះប្រទានដល់ពួកគេ នូវកិច្ចការទាំងនេះយ៉ាងដូច្នេះ?`

ទេវតាមានទំនួលខុសត្រូវ នៅក្នុងការការពារមិនឱ្យមនុស្សមានបាប មកបរិភោគផ្លែឈើនៃដើម ជីវិត (លោកុប្បត្តិ 3:22)។ ទេវតាក៏ជារូបស័ព្ទមួយ តំណាងឱ្យសេចក្តីសន្យា និងសេចក្តីសង្ឃឹមផងដែរ។ ដ្បិតព្រះបានសន្យាថា នៅថ្ងៃមួយ មនុស្សលោកនឹងបានរស់នៅក្នុងសួនច្បារអេដែនជាថ្មីម្តងទៀត។ «សួនច្បារអេដែនបានស្ថិតនៅលើផែនដីនេះអស់រយៈពេលយ៉ាងយូរ បន្ទាប់ពីព្រះបានបណ្តេញពួកគេចេញពីសួន។ ព្រះបានអនុញ្ញាតឱ្យមនុស្សមានបាប សម្លឹងមើលលំនៅឋានដែលពួកគេបានបាត់បង់។ ប៉ុន្តែ ទេវតាបានរារាំងពួកគេ មិនឱ្យចូលទៅក្នុងសួនច្បារម្តងទៀតឡើយ។ នៅត្រង់មាត់ទ្វាររបងនៃសួនច្បារនេះ ទេវតាដែលមានពន្លឺចែងចាំង បានបង្ហាញសិរីល្អរបស់ព្រះ។ ហើយលោកអ័ដាម និងពួកកូនប្រុសរបស់គាត់ ក៏បានចូលមកថ្វាយបង្គំនៅត្រង់មាត់ទ្វាររបងទាំងនេះដែរ។ ពួកគេបានសន្យាថា ពួកគេនឹងគោរពតាមបញ្ញត្តិ ដែលពួកគេបានរំលង។ ពីព្រោះនៅពេលដែលលោកអ័ដាមបានរំលងបញ្ញត្តិ នោះព្រះបានបណ្តេញមនុស្ស លោក ឱ្យចាកចេញពីសួនច្បារអេដែន។ ប៉ុន្តែ នៅពេលដែលព្រះបង្គើតផ្ទៃមេឃថ្មី និងផែនដី នោះទ្រង់ក៏បង្កើត សួនអេដែនថ្មីផងដែរ (វិវរណៈ 21:1)។ បន្ទាប់មក សួនច្បារនេះនឹងមានសម្រស់ស្អាត ជាងពេលដែលព្រះ បានបង្កើតសួននេះជាលើកដំបូងទៅទៀត»។ ដកស្រង់ពី Ellen G. White, Patriarchs and Prophets, page 62, adapted។

ពាក្យពេចន៍នៅក្នុងគម្ពីរលោកុប្បត្តិ 3:24 ក៏ជាពាក្យពេចន៍ដែលគួរឱ្យចាប់អារម្មណ៍ណាស់ដែរ។ ព្រះគម្ពីរបានចែងថា ព្រះ «បានដាក់» ទេវតានៅខាងកើតនៃសួនច្បារអេដែន។ ពាក្យថា «ដាក់» ប្រែ មកពីពាក្យថា «ស្សាខាន (shakan)» ជាភាសាហេព្រើរ។ ដ្បិតពាក្យពេចន៍តំណាងរោងឧបោសថ ដែលជាកន្លែងដែលព្រះបានគង់នៅមួយនឹងពួកគេ ក៏បានប្រែមកពីពាក្យថា «ស្សាខាន» នេះដែរ (និក្ខមនំ 25:9; ជនគណនា 3:26)។ ហើយពាក្យដែលតំណាងឱ្យសិរីល្អដ៏ភ្លឺចែងចាំងនោះ គឺជាពាក្យថា «ស្សេឃីណាហ៍ (Shekinah)»។ ពាក្យនេះ មិនមែនមាននៅក្នុងព្រះគម្ពីរនោះទេ បុ៉ន្តែ ពាក្យ នេះក៏មានប្រភពមកពីពាក្យថា «ស្សាខាន» នោះដែរ។

នៅក្នុងព្រះគម្ពីរ លោកយ៉ូហានបានភ្ជាប់ទេវតាពិសេសដែលមានឈ្មោះថា ចេរូប៊ីន ទៅនឹង សិរីល្អរបស់ព្រះ (របាក្សត្រទី1 13:6; ទំនុកតម្កើង 80:1; អេសាយ 37:16)។ ពីព្រោះទេវតា ដែលព្រះបានដាក់ទៅត្រង់របងនៃសួនច្បារអេដែន គឺជាទេវតាចេរូប៊ីន។ ដូច្នេះហើយ លោកយ៉ូហានបានភ្ជាប់ ទេវតាចេរូបីន ទៅនឹងបល្ល័ង្ក និងព្រះនាមដ៏បរិសុទ្ធរបស់ព្រះ។ នៅក្នុងបទគម្ពីរវិវរណៈ ជំពូក4 ព័ត៌មាន នេះ បានជួយឱ្យយើងយល់កាន់តែច្បាស់ឡើងអំពីបល្ល័ង្ករបស់ព្រះ។ ដូច្នេះហើយ យើងនឹងច្រៀងសរសើរ តម្កើងព្រះ ដោយសារតែយើងជាមនុស្សមានបាប ដែលទ្រង់បានសង្គ្រោះនោះឯង។