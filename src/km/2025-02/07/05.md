---
title:  ព្រះដែលគង់នៅក្នុងចំណោមរាស្ត្ររបស់ទ្រង់
date:  14/05/2025
---

ដុំពពកបាននាំផ្លូវសាសន៍អ៊ីស្រាអែល ទៅកាន់ទឹកដីសន្យា ដោយមានព្រះគង់នៅក្នុងដុំពពក នោះ។ នៅពេលដែលដុំពពកឈប់ទ្រឹង នោះសាសន៍អ៊ីស្រាអែលបានផ្អាកដំណើរ និងបានដំឡើងរោង ឧបោសថរបស់ទ្រង់។ បន្ទាប់មក អំបូរទាំង12នៃសាសន៍អ៊ីស្រាអែល បានដំឡើងតង់របស់ពួកគេនៅ ជុំវិញរោងឧបោសថ។ ប៉ុន្តែ 3អំបូរបានបោះតង់នៅត្រង់ទិសទាំង4នៃរោងឧបោសថនោះ។ បន្ទាប់មក ព្រះបានយាងចុះមកកាន់ទីបរិសុទ្ធដ៏ខ្ពស់បំផុត នៅក្នុងរោងឧបោសថនោះ ដើម្បីនឹងគង់នៅក្នុងចំណោម រាស្ត្ររបស់ទ្រង់។

**អំបូរចំនួន4ក្រុម បានបោះតង់នៅជំុវិញទិសទាំង4នៃរោងឧបោសថ។ គម្ពីរជនគណនា ជំពូក 2 បានពិពណ៌នាអំពីពូជអំបូរទាំងនេះ។ តើអំបូរទាំងនេះ ជាពូជអំបូរអ្វីខ្លះ?**

`ជនគណនា 2:3 (ខាងកើត):`

`ជនគណនា 2:10 (ខាងត្បូង):`

`ជនគណនា 2:18 (ខាងលិច):`

`ជនគណនា 2:25 (ខាងជើង):`

សូមកត់ចំណាំថា ពូជអំបូរនីមួយៗនៅក្នុងពូជអំបូរដ៏មានអំណាចខ្លាំងពូកែនេះ ក៏បានតំឡើងទង់ ពិសេសរបស់ពួកគេដែរ។ ទង់ទាំងនោះ បានបង្ហាញថា ពួកគេជាអ្នកណា។ ព្រះគម្ពីរមិនបានបង្ហាញច្បាស់ នូវអ្វីដែលមាននៅលើទង់ទាំងនោះនោះទេ។ ប៉ុន្តែ បទគម្ពីរលោកុប្បត្តិ ជំពូក49 និងបទគម្ពីរចោទិយកថា ជំពូក33 បានផ្តល់ព័ត៌មានបន្ថែមទៀត អំពីអំបូរផ្សេងៗទៀត។ «អ្នកប្រាជ្ញនៃសាសន៍យូដាមួយចំនួន បានជឿថា ទង់ដែលមានរូបសត្វតោ តំណាងឱ្យអំបូរយូដា។ ទង់ដែលមានរូបក្បាល ឬរូបដងខ្លួនមនុស្ស តំណាងឱ្យអំបូររ៉ូប៊ីន។ រូបសត្វគោគឺជាទង់តំណាងឱ្យអំបូរអេប្រាអិម។ ទង់ដែលមានរូបឥន្ទ្រីតំណាងឱ្យ ពូជអំបូរដាន់។ ដូច្នេះហើយ រូបភាពដែលនៅលើទង់ទាំង4នេះ បានបង្ហាញពីតួមាជីវិត ឬទេវតាទាំង4 ដែល លោកអេសេគាលបានឃើញនៅក្នុងសុបិននិមិត្តរបស់គាត់»។ ដកស្រង់ពី Carl Friedrich Keil and Franz Delitzsch, Commentary on the Old Testament, volume 1 (Peabody, MA: Hendrickson, 2011), page 660, adapted។

យើងអាចប្រៀបធៀបព័ត៌មាននេះ ជាមួយនឹងអ្វីដែលព្រះគម្ពីរបានចែង អំពីទីក្រុងយេរូសាឡិម ថ្មី។ ដ្បិតនៅពេលដែលយើងធ្វើដូច្នេះ នោះយើងនឹងបានឃើញអ្វីម៉្យាងដែលគួរឱ្យចាប់អារម្មណ៍ គឺថា៖ ទីក្រុង នេះមានរបងនៅគ្រប់ទិស។ របងនៃទិសនីមួយៗ តំណាងឱ្យ3អំបូរ (វិវរណៈ 21:12, 13)។ ព័ត៌មាន អំពីក្រុមជំនុំនៃសាសន៍អ៊ីស្រាអែល និងទីក្រុងយេរូសាឡិមថ្មី បានជួយឱ្យយើងមើលឃើញពីគោលគំនិត មួយដ៏គួរឱ្យចាប់អារម្មណ៍ គឺថា៖ ព្រះមានបំណងចង់នាំមនុស្សលោកទាំងអស់ មកក្បែរបល្ល័ង្ករបស់ទ្រង់។ ពីព្រោះគម្ពីរវិវរណៈបានបង្រៀនយើងថា «ខ្ញុំមិនឃើញមានព្រះវិហារនៅក្នុងក្រុងនោះទេ ដ្បិតព្រះអម្ចាស់ ជាព្រះដ៏មានព្រះចេស្តាបំផុត និងកូនចៀម ជាព្រះវិហាររបស់ក្រុងនោះ» វិញ (វិវរណៈ 21:22)។