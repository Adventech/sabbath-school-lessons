### និមិត្តរូប និង ទីសំគាល់ នៃ គ្រាចុងក្រោយ

នៅក្នុងអំឡុងនៃសង្គ្រាមឈូងសមុទ្រលើកទី១ នៅក្នុងឆ្នាំ១៩៩១ អ្នកសរសេរ និងអ្នកអធិប្បាយ ប្រូតេស្តង់ ដ៏ល្បីល្បាញម្នាក់ បានជឿថា កណ្ឌគម្ពីរវិវរណៈបានដាស់តឿន អំពីសង្គ្រាមឈូងសមុទ្រនេះ មុនពេលដែលវាបានកើតមានឡើង។ អ្នកអធិប្បាយបានជឿថា ឧទ្ធម្ភាគចក្រមួយចំនួននៅក្នុងសង្គ្រាមនេះ មើលទៅដូចជាកណ្តូបដែលមានចែងនៅក្នុងព្រះគម្ពីរវិវរណៈអ៊ីចឹង។ កណ្តូបគឺជាសត្វល្អិតម៉្យាងដែល មានស្លាប។ «ផ្កាយនោះក៏បើកទីជម្រៅនៃជង្ហុកធំ រួចមានផ្សែងហុយឡើងពីទីនោះ ដូចជាផ្សែងពីគុកភ្លើង យ៉ាងធំ ហើយព្រះអាទិត្យ និងអាកាសក៏ងងឹត ដោយព្រោះផ្សែងដែលហុយពីរណ្ដៅនោះមក។ បន្ទាប់មក មានកណ្តូបជាច្រើនចេញពីផ្សែងនោះ ហើរមកលើផែនដី វាបានទទួលអំណាច ដូចជាអំណាចខ្យាដំរីដែល នៅផែនដីដែរ» (វិវរណៈ ៩:២, ៣)។

ការបកស្រាយបែបនេះ មិនមែនជាការបកស្រាយអំពីសារនៃគ្រាចុងក្រោយទេ មែនទេ? ប៉ុន្តែ គួរឱ្យ សោកស្តាយណាស់ អ្នកខ្លះបានបកស្រាយព្រះគម្ពីរទៅតាមរបៀបនេះគ្រប់ពេលវេលា។ ប៉ុន្មានឆ្នាំមកនេះ មានសៀវភៅ អត្ថបទ បទបង្ហាញតាមទូរទស្សន៍ និងគេហទំព័រនៅពេលបច្ចុប្បន្ននេះ បានដាស់តឿនអ្នកអាន របស់ទាំងនេះ នូវហេតុការណ៍ដែលត្រូវកើតឡើងនៅពេលអនាគត។ ការដាស់តឿនរបស់ពួកគេ ក៏បាន រួមបញ្ចូលទាំងកាលបរិច្ឆេទថា នៅពេលដែលរឿងទាំងនេះត្រូវកើតឡើង នៅក្នុងអំឡុងនៃគ្រាចុងក្រោយ ដែរ។ ហើយព្រឹត្តិការណ៍ទាំងនេះភាគច្រើន ក៏បានរួមបញ្ចូលទាំងសង្គ្រាម ឬចម្បាំងនៅក្នុងតំបន់មជ្ឈិម បូព៌ាផងដែរ។

គួរឱ្យភ្ញាក់ផ្អើលណាស់ រឿងដែលសៀវភៅ អត្ថបទ បទបង្ហាញតាមទូរទស្សន៍ និងតាមគេហទំព័រ ទាំងនេះ បានប្រកាស និងបានដាស់តឿននោះ មិនបានកើតឡើងដូចជាអ្វីដែលពួកគេបានទស្សន៍ទាយ នោះទេ។

នៅក្នុងនាមជាអ្នកសេវេនដេយអាត់វេនទីស្ទ យើងបានប្រើវិធីផ្សេងពីនេះ ដើម្បីបកស្រាយពីព្រឹត្តការណ៍នៃគ្រាចុងក្រោយ ដោយយកព្រះយេស៊ូវមកធ្វើជាផ្នែកសំខាន់បំផុត នៅក្នុងការបកស្រាយ របស់យើង។ យើងក៏បានប្រើមហាវិវាទរវាងព្រះ និងសាតាំងផងដែរ ដើម្បីនឹងជួយឱ្យយើងយល់ពីសារនៃគ្រាចុងក្រោយ ដែលព្រះគម្ពីរបានចែង។ សង្គ្រាមនេះនឹងត្រូវបញ្ចប់ទៅ នៅពេលដែលសាសន៍យូដា និងសាសន៍ដទៃ ដែលជារាស្ត្ររបស់ព្រះ បានទទួលនូវការសាកល្បងចុងក្រោយ (សូមអានគម្ពីរវិវរណៈ ១២:១៧; វិវរណៈ ១៤:១២)។ ការសាកល្បង គឺស្តីអំពីការថ្វាយបង្គំដែលថា៖ តើយើងនឹងថ្វាយបង្គំព្រះ (វិវរណៈ ១៤:៧) ឬក៏យើងនឹងថ្វាយបង្គំសត្វសាហាវ និងព្រះក្លែងក្លាយរបស់ទ្រង់នោះ?

បទគម្ពីរដានីយ៉ែល ជំពូក២ គឺជាផ្នែកដ៏សំខាន់មួយ នៅក្នុងការជួយឱ្យយើងយល់ពីសារនៃគ្រាចុងក្រោយ ដែលព្រះគម្ពីរបានចែង។ បទគម្ពីរដានីយ៉ែល ជំពូក២ បានបង្ហាញយើងនូវប្រវត្តិសាស្ត្រ មុនពេល ដែលហេតុការណ៍នោះបានកើតឡើង។ ជំពូកនេះក៏បានជួយឱ្យយើងយល់ពីអត្ថន័យសារនៃគ្រាចុងក្រោយ ដទៃទៀត ដែលព្រះគម្ពីរបានចែងនោះដែរ។

បទគម្ពីរដានីយ៉ែល ជំពូក២ បានបង្ហាញយើង នូវនគរ៤ដែលបានគ្រប់គ្រងពិភពលោក ដែលមាន៖ នគរបាប៊ីឡូន នគរមេឌី-ពើស៊ី នគរក្រេក និងនគររ៉ូម។ ប៉ុន្តែ នៅពេលដែលនគរទាំងនេះបានរលំទៅ នោះព្រះនឹងតាំងនគរដ៏នៅអស់កល្បរបស់ទ្រង់ ដែលនគរនេះ «នឹងបំផ្លាញមិនបានឡើយ ហើយរាជ្យនោះក៏នឹងមិនត្រូវផ្ទេរទៅឲ្យសាសន៍ដទៃណាមួយដែរ គឺនឹងកម្ទេចរាជ្យទាំងប៉ុន្មាននោះវិញ ហើយធ្វើឲ្យ វិនាសសាបសូន្យ រាជ្យនោះនឹងនៅស្ថិតស្ថេរជារៀងរហូត» (ដានីយ៉ែល ២:៤៤)។

បទគម្ពីរដានីយ៉ែល ជំពូក៧ និងជំពូក៨ ក៏មានចែង នូវបទទំនាយដែលផ្តោតទៅលើតារាងពេលវេលា នៃប្រវត្តិសាស្ត្រដដែលនេះដែរ។ ពោលគឺថា ជំពូកទាំងនេះ បានបង្ហាញយើងពីការកកើត និងការដួលរលំនៃ នគរមហាអំណាចទាំងនេះ រហូតដល់ចុងបញ្ចប់ ព្រះនឹងតាំងនគររបស់ទ្រង់ជារៀងរហូតតទៅ។

នៅក្នុងគម្ពីរដានីយ៉ែល ជំពូក៧ ទេវតាបានបកស្រាយនិមិត្តរូបតាមរយៈបទទំនាយ ដោយបានចែង៖ «ឯសត្វធំទាំងបួននោះ គឺជាស្តេចបួនអង្គដែលនឹងកើតឡើងនៅផែនដី។ ប៉ុន្ដែ ពួកបរិសុទ្ធរបស់ព្រះដ៏ខ្ពស់ បំផុត នឹងទទួលរាជ្យនោះ ហើយបានរាជ្យនោះជារបស់ខ្លួនអស់កល្បជានិច្ច គឺអស់កល្បជាអង្វែងតរៀង ទៅ» (ដានីយ៉ែល ៧:១៧, ១៨)។

ដូច្នេះហើយ នៅក្នុងប្រវត្តិសាស្ត្រ នគរមហាអំណាចទាំង៤ (នគរប៉ាប៊ីឡូន នគរមេឌី-ពើស៊ី នគរក្រេក និងនគររ៉ូម) បានរលំម្តងមួយៗរហូតដល់ព្រះយេស៊ូវបានយាងមកជាលើកទី២។ បន្ទាប់មក ព្រះនឹងតាំង នគរដ៏នៅអស់កល្បរបស់ទ្រង់ឡើង។

ជាការពិតណាស់ យើងបានបន្តរស់នៅលើផែនដីនេះ នៅក្នុងសម័យរ៉ូម ដែលជាសម័យកាលទី៤ និង ជានគរចុងក្រោយគេបង្អស់ មុនពេលដែលព្រះយេស៊ូវបានយាងត្រឡប់មកវិញ។

ប្រវត្តិសាស្ត្រនៃបទគម្ពីរដានីយ៉ែល ជំពូក២ គឺជាគ្រឹះ ដើម្បីឱ្យយើងបានយល់ពីសារនៃគ្រាចុងក្រោយ ដែលព្រះគម្ពីរបានចែង។ ដូច្នេះហើយ នៅក្នុងត្រីមាសនេះ យើងនឹងបានសិក្សាប្រធានបទអំពីរបៀបយល់ ពីសារនៃគ្រាចុងក្រោយ។ ហើយយើងក៏នឹងសិក្សាអត្ថន័យនៃរឿង រូបស័ព្ទ និមិត្តរូប និងទីសំគាល់ទាំងឡាយ ដែលព្រះគម្ពីរបានចែងនោះដែរ ដើម្បីឱ្យយើងបានដឹងពីរបៀបដែលពួកគេអាចជួយឱ្យយើង យល់ពីរឿង ដែលត្រូវកើតឡើង នៅក្នុងសម័យចុងក្រោយនោះដែរ។

យើងនឹងចាប់ផ្តើមពីរឿងនៅក្នុងកណ្ឌគម្ពីរលោកុប្បត្តិ អំពីរបៀបដែលព្រះបានធ្វើបានបង្កើតផ្ទៃមេឃ និងផែនដីដែរ។ ហើយយើងក៏សិក្សាអំពីប៉មបាបិល តង្វាយនៅក្នុងគម្ពីរសញ្ញាចាស់ កណ្ឌគម្ពីរទំនុកតម្កើង និងឧទាហរណ៍មួយចំនួន ទាក់ទងទៅនឹងអាពាហ៍ពិពាហ៍នៅក្នុងគម្ពីរសញ្ញាចាស់ផងដែរ។ យើងនឹងស្វែងរក រូបស័ព្ទ និមិត្តរូប និងទីសំគាល់ ដែលជួយឱ្យយើងយល់ពីសារនៃគ្រាចុងក្រោយនៅក្នុងព្រះគម្ពីរ តាមរយៈ ឧទាហរណ៍ទាំងអស់នេះ និងឧទាហរណ៍ជាច្រើនទៀត។

ជាការពិតណាស់ មេរៀននៅក្នុងត្រីមាសទី១ មិនទាន់គ្រប់គ្រាន់ ដើម្បីឱ្យយើងបានដឹងរឿង និងរូបស័ព្ទ ទាំងអស់ ដែលជួយឱ្យយើងយល់សេចក្តីពិតអំពីអនាគតនោះទេ។ ជួនកាល យើងក៏អាចនឹងត្រូវចំណាយ ជីវិតអស់កល្បទាំងអស់របស់យើង ដើម្បីឱ្យយើងបានយល់ពីរឿងទាំងអស់នេះដែរ។ ដ្បិតដោយសារ ព្រះគុណរបស់ព្រះ នោះយើងនឹងសិក្សានូវអ្វីដែលយើងអាចធ្វើទៅបាន រហូតដល់ពេលនោះមកដល់។