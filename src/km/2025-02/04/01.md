---
title:  សាសន៍ដទៃ វគ្គ1
date:  19/04/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 10:1-12; លោកុប្បត្តិ 12:1-9; សាំយូអែលទី1 8:4-18; ម៉ាថាយ 20:25-28; អេសាយ 42:6។

> <p>ខចងចាំ</p>
> «លោកបានទទួលអំណាចគ្រប់គ្រង និងសិរីល្អ ព្រមទាំងរាជសម្បត្តិ ដើម្បីឲ្យប្រជាជនទាំងអស់ ជាតិសាសន៍នានា និងមនុស្សគ្រប់ភាសាបានគោរពបម្រើព្រះអង្គ ឯអំណាចគ្រប់គ្រងរបស់ព្រះអង្គ ជាអំណាចគ្រប់គ្រងនៅស្ថិតស្ថេរអស់កល្ប ឥតដែលកន្លងបាត់ឡើយ ហើយរាជ្យរបស់ព្រះអង្គនឹង បំផ្លាញមិនបានឡើយ» (ដានីយ៉ែល 7:14)។

គម្ពីរវិវរណៈបានបង្ហាញយើង ពីរបៀបដែលព្រះត្រូវដោះស្រាយបញ្ហានៃអំពើបាប និងបញ្ហានៃ ការអាក្រក់។ នៅក្នុងជំពូកចុងក្រោយនៃគម្ពីរវិវរណៈ ព្រះនឹងអនុញ្ញាតឱ្យអ្នកដែលបានសង្គ្រោះ បរិភោគ ផ្លែពីដើមជីវិត។ ទ្រង់នឹងដោះបណ្តាសាពីយើង។ បន្ទាប់មក យើងនឹងអាចរស់នៅជាមួយនឹងទ្រង់ ដោយ ឃើញទ្រង់មុខទល់នឹងមុខ។ បើយោងតាមទិដ្ឋភាពជាច្រើន គម្ពីរវិវរណៈគឺជាគម្ពីរលោកុប្បត្តិដែលត្រឡប់ ក្រោយវិញ។ គម្ពីរលោកុប្បត្តិមានសារៈសំខាន់ ដោយសារតែគម្ពីរនេះបានជួយឱ្យយើងយល់ ពីរបៀប ដែលបញ្ហានៅលើផែនដីនេះ បានចាប់ផ្តើមពីដំបូង។ គម្ពីរវិវរណៈបានបង្ហាញយើង ពីរបៀបដែលព្រះ បានប្រទានដល់យើង នូវរបស់គ្រប់យ៉ាងដែលយើងបានបាត់បង់នៅក្នុងសួនច្បារអេដែន។

នៅក្នុងគម្ពីរដានីយ៉ែល និងគម្ពីរវិវរណៈ ការគ្រប់គ្រងរបស់មនុស្សលោក គឺជាប្រធានបទ មួយដ៏សំខាន់បំផុត ដោយសារតែគម្ពីរទាំងនេះបានបង្ហាញ ពីរបៀបដែលមនុស្សលោកបានព្យាយាម គ្រប់គ្រងភពមួយកន្លែង ដែលជាកម្មសិទ្ធិរបស់ព្រះ។ ប៉ុន្តែ ព្រះនឹងគ្រប់គ្រងផែនដីនេះម្តងទៀត នៅពេល ដែលអំពើបាប និងការអាក្រក់លែងមានតទៅទៀត។ ប៉ុន្តែ ទាល់តែកន្លងរាប់ពាន់ឆ្នាំ ហើយមានរឿង ជាច្រើនបានកើតឡើងជាមុនសិន។ ដ្បិតការគ្រប់គ្រងរបស់មនុស្សលោក មិនមែនជាការគ្រប់គ្រងដ៏ល្អឥតខ្ចោះនោះទេ ពីព្រោះការគ្រប់គ្រងដ៏ល្អបំផុតរបស់មនុស្សលោក បានបរាជ័យនៅក្នុងការបំពេញ នូវរឿងទាំងអស់ ដែលការគ្រប់គ្រងនោះបានសន្យាថានឹងធ្វើ។ ដ្បិតប្រវត្តិសាស្ត្រដ៏សោកសៅជាច្រើន របស់មនុស្សលោក សុទ្ធតែជារឿងស្តីអំពីការអាក្រក់ ដែលមេដឹកនាំរបស់មនុស្សលោកបានធ្វើ។ ហើយ គួរឱ្យសោកស្តាយណាស់ ដែលរឿងទាំងនេះ នឹងកាន់តែអាក្រក់ទៅៗ រហូតដល់នគររបស់ព្រះបានចាប់ផ្តើមឡើង (ដានីយ៉ែល 7:27)។ បន្ទាប់មក នគររបស់ទ្រង់នឹងបំផ្លាញមិនបានឡើយ។