---
title:  លោកអ័ប្រាហាំ
date:  21/04/2025
---

នៅក្នុងបទគម្ពីរលោកុប្បត្តិ ជំពូក10 យើងបានឃើញអំពីការចាប់ផ្តើម នៃក្រុមមនុស្សផ្សេងៗ គ្នានៅលើផែនដីនេះ។ បទគម្ពីរលោកុប្បត្តិ ជំពូក10 ក៏បានប្រាប់យើងថា មនុស្សលោកបានបំបែកគ្នា ទៅតាមកន្លែងផ្សេងៗ ទៅតាមភាសា និងទៅតាមកុលសម្ព័ន្ធរបស់ពួកគេ (លោកុប្បត្តិ 10:5; សូមអាន គម្ពីរវិវរណៈ 14:6 ផងដែរ)។

បន្ទាប់មក ព្រះគម្ពីរបានចែងអំពីរបៀបដែលព្រះ បានបង្គាប់ឱ្យលោកអ័ប្រាហាំចាកចេញពីកុលសម្ព័ន្ធមួយនៅក្នុងចំណោមកុលសម្ព័ន្ធទាំងនោះ។ ព្រះទ្រង់មានផែនការពិសេស សម្រាប់ជីវិតរបស់ លោកអ័ប្រាហាំ។ ប៉ុន្តែ លោកអ័ប្រាហាំចាំបាច់ ត្រូវតែចាកចេញពីស្រុកដែលគាត់បានស្នាក់នៅ និងចាកចេញពីប្រជាជននៅក្នុងស្រុកនោះជាមុនសិន។ ដូច្នេះហើយ គាត់ត្រូវតែមានលក្ខណៈខុសពីពួកគេ ដើម្បីឱ្យផែនការដែលព្រះបានរៀបចំសម្រាប់គាត់នោះ អាចកើតឡើងបាន។

`សូមអានគម្ពីរលោកុប្បត្តិ 12:1-9។ តើហេតុអ្វីបានជាព្រះបង្គាប់លោកអាប់រ៉ាម (ដែលក្រោយមក ព្រះបានផ្លាស់ប្តូរឈ្មោះរបស់គាត់ថា ជាលោកអ័ប្រាហាំវិញនោះ) ឱ្យចាកចេញពីស្រុកកំណើតរបស់គាត់ យ៉ាងដូច្នេះ?`

ព្រះមានបំណងចង់ឱ្យលោកអ័ប្រាហាំ បង្កើតជាតិសាសន៍អ៊ីស្រាអែល ដែលត្រូវមានលក្ខណៈ ខុសគ្នា ពីនគរនៃមនុស្សលោកដទៃទៀត។ សាសន៍អ៊ីស្រាអែល មិនមានស្តេចដែលជាមនុស្សលោក នោះទេ។ នោះគឺដោយសារតែព្រះអង្គទ្រង់ផ្ទាល់ ជាស្តេចរបស់ពួកគេ។ ទ្រង់មានបំណងចង់ឱ្យសាសន៍ អ៊ីស្រាអែល បង្ហាញនូវអ្វីដែលត្រូវកើតឡើង នៅពេលដែលមនុស្សលោកបានធ្វើតាមព្រះ។ ហើយទ្រង់ ក៏ចង់ឱ្យសាសន៍អ៊ីស្រាអែល បានក្លាយទៅជាព្រះពរសម្រាប់ជាតិសាសន៍ទាំងអស់ នៅលើផែនដីនេះដែរ (លោកុប្បត្តិ 12:3)។ ដូច្នេះហើយ បានជាទ្រង់ប្រទានសេចក្តីពិតនៃព្រះគម្ពីរ និងព្រះពរដល់សាសន៍ អ៊ីស្រាអែល ដែលគ្មានអ្នកណាម្នាក់នៅលើផែនដីនេះនៅក្នុងសម័យទឹកជំនន់ មិនបានឃើញពីមុនមក។

`តើនៅក្នុងគម្ពីរចោទិយកថា 4:5-9 ព្រះអម្ចាស់បានប្រាប់សាសន៍អ៊ីស្រាអែលយ៉ាងដូចម្តេចខ្លះ?`

អ៊ីស្រាអែល មិនមែនត្រឹមតែបុគ្គលម្នាក់នោះទេ។ ប៉ុន្តែ អ៊ីស្រាអែលក៏ជាជាតិសាសន៍ដ៏ធំមួយ ដែរ។ ដ្បិតព្រះចង់ឱ្យពួកគេធ្វើការរួមគ្នាជាមួយនឹងទ្រង់ ដើម្បីបង្ហាញសេចក្តីស្រឡាញ់ និងសេចក្តីមេត្តារបស់ ទ្រង់ ដល់មនុស្សគ្រប់គ្នានៅលើផែនដីនេះ។ ព្រះបានប្រទានរបស់ជាច្រើនដល់សាសន៍អ៊ីស្រាអែល ដើម្បី បង្ហាញសាសន៍ដទៃទៀតថា ពួកគេគឺជាជាតិសាសន៍ដ៏ពិសេសមួយចំពោះទ្រង់។ ដូច្នេះហើយ បានជា ទ្រង់ប្រទានបញ្ញត្តិដល់សាសន៍អ៊ីស្រាអែល។ ប៉ុន្តែ សាសន៍នេះត្រូវតែគោរពបញ្ញត្តិទាំងនេះ។ ពីព្រោះការស្តាប់បង្គាប់របស់ពួកគេ នឹងធ្វើឱ្យសាសន៍ដទៃនិយាយថា «សាសន៍ដ៏ធំនេះពិតជាមនុស្សមានប្រាជ្ញា និង ការយល់ដឹងមែន» (ចោទិយកថា 4:6)។ ជាការពិតណាស់ ព្រះបានប្រទានសេចក្តីពិតនៃព្រះគម្ពីរដល់ សាសន៍អ៊ីស្រាអែលពិតមែន ប៉ុន្តែ សាសន៍នេះមិនបានធ្វើតាម ឬគោរពតាមសេចក្តីពិតទាំងនេះឡើយ។ ដូច្នេះហើយ ព្រះមិនអាចប្រទានពរដល់ពួកគេ តាមដែលទ្រង់ប្រាថ្នានោះទេ។ ដ្បិតទ្រង់ចង់ប្រទានជីវិត ដល់ពួកគេ ប៉ុន្តែ សាសន៍អ៊ីស្រាអែលបានជ្រើសរើសអំពើបាប និងសេចក្តីស្លាប់វិញ។

`យើងមិនត្រឹមតែគោរពតាមសេចក្តីពិតនៃព្រះគម្ពីរនោះទេ ប៉ុន្តែ យើងក៏ត្រូវតែគោរពសេចក្តីពិត នៃព្រះគម្ពីរផងដែរ។ តើហេតុអ្វីបានជាច្បាប់នេះ សំខាន់សម្រាប់យើង ដែលជាអ្នកអាត់វេនទីស្ទសម័យនេះ ខ្លាំងម្ល៉េះ?`