---
title:  ការទទួលបាននូវអ្វី ដែលយើងបានទូលសូម
date:  22/04/2025
---

កាលពីដើម សាសន៍អ៊ីស្រាអែលមិនមានស្តេច ដូចជាសាសន៍ដទៃទៀតឡើយ។ ប៉ុន្តែ ក្រោយមក ជំនឿរបស់សាសន៍អ៊ីស្រាអែលបានចុះអន់ថយ។ បន្ទាប់មក សាសន៍អ៊ីស្រាអែលក៏ចង់បានរបស់ ដូចជា សាសន៍ដទៃដែរ។

`តើលោកអ្នកគិតថា ហេតុអ្វីបានជាអ្នកដឹកនាំនៃសាសន៍អ៊ីស្រាអែល ចង់បានស្តេចមួយអង្គ យ៉ាងដូច្នេះ? សម្រាប់ចម្លើយ សូមអានគម្ពីរសាំយូអែលទី1 8:4-18។ តើយើងចង់បានរបស់ ដែលទ្រង់ មិនចង់ប្រទានដល់យើងនោះ ទៅតាមវិធីណាខ្លះ?`

បំណងប្រាថ្នាដែលសាសន៍អ៊ីស្រាអែលចង់បានស្តេចមួយអង្គ ក៏ប្រៀបដូចជាពួកគេបានបដិសេធ ការគ្រប់គ្រងរបស់ព្រះចំពោះពួកគេអ៊ីចឹង។ ដ្បិតនៅពេលដែលសាសន៍នេះ បានទូលសូមព្រះនូវស្តេច មួយអង្គ នោះពួកគេក៏បានរងនូវបញ្ហា ដូចជាសាសន៍ដទៃដែលនៅជំុំវិញពួកគេ បានរងទុក្ខនោះដែរ។ ពួកគេ នឹងត្រូវស្តេចបង្ខំ ឱ្យធ្វើសង្គ្រាមដែលស្តេចបានរៀបចំ។ ស្តេចក៏អាចនឹងដកយកទ្រព្យសម្បត្តិរបស់ពួកគេ ហើយស្តេចក៏យកពន្ធពីពួកគេដែរ។ មិនយូរប៉ុន្មាន សាសន៍អ៊ីស្រាអែលបានដឹងថា ស្តេចបានគិតពីអង្គទ្រង់ មុនប្រជារាស្ត្ររបស់ទ្រង់។ ប៉ុន្តែ ព្រះបានគិតពីរាស្ត្ររបស់ទ្រង់ មុនដែលទ្រង់បានគិតពីអង្គទ្រង់វិញ។

ព្រះបានប្រទានដល់រាស្ត្ររបស់ទ្រង់ នូវស្តេចមួយអង្គដែលជាមនុស្សលោក តាមដែលពួកគេបាន ទូលសូម។ ប៉ុន្តែ មិនយូរប៉ុន្មាន សាសន៍នេះបានដឹងថា ពួកគេបានធ្វើខុស។ ម្តងនេះ ពួកគេនឹងត្រូវជាប់គាំង ជាមួយនឹងការសម្រេចចិត្តរបស់ពួកគេជារៀងរហូតតទៅ។ ដ្បិតព្រះគម្ពីរបានចែងថា «នៅថ្ងៃនោះ អ្នករាល់គ្នានឹងអំពាវនាវដល់ព្រះយេហូវ៉ា ដោយព្រោះស្តេចដែលអ្នករាល់គ្នានឹងរើសនោះ តែព្រះអង្គមិនព្រម ស្តាប់តាមអ្នករាល់គ្នានៅថ្ងៃនោះទេ» (សាំយូអែលទី1 8:18)។

ព្រះបានជ្រាបថា រាស្ត្ររបស់ទ្រង់មានភាពកម្សោយ។ ហើយទ្រង់ក៏ជ្រាបថា ពួកគេនឹងចង់បាន ស្តេចមួយអង្គ ដែលជាមនុស្សលោកនោះដែរ។ ពួកគេបានទូលសូមព្រះតែម្តងគត់ ប៉ុន្តែ មានប្រវត្តិសាស្ត្រ ជាច្រើននៅក្នុងព្រះគម្ពីរ ស្តីអំពីហេតុការណ៍ដែលបានកើតឡើង ដោយសារតែការសម្រេចចិត្តខុសរបស់ ពួកគេ។ សូមអានគម្ពីរចោទិយកថា 17:14-20។ សូមកត់ចំណាំថា ព្រះមិនបានមានបន្ទូលថា «យើង នឹងប្រទានស្តេចមួយអង្គដល់ពួកគេនោះទេ»។ ផ្ទុយទៅវិញ ទ្រង់បានមានបន្ទូលថា រាស្ត្ររបស់ទ្រង់ បាន សម្រេចចិត្តថា ពួកគេចង់បានស្តេចមួយអង្គវិញ។ ប៉ុន្តែ ទោះបីជាពួកគេបានសម្រេចចិត្តយ៉ាងនេះក៏ដោយ ក៏ព្រះនៅតែបង្ហាញសេចក្តីមេត្តាដល់រាស្ត្ររបស់ទ្រង់ផងដែរ។ គឺថា ទ្រង់បានប្រទានបញ្ញត្តិដល់ពួកគេ ដើម្បីការពារពួកគេឱ្យរួចផុតពីការអាក្រក់មួយចំនួន ដែលបានបង្កឡើង ដោយការគ្រប់គ្រងរបស់មនុស្ស លោក ដូចដែលប្រវត្តិសាស្ត្រនៃអ៊ីស្រាអែលបានបង្ហាញយើងថា មានស្តេច និងមេដឹកនាំជាច្រើននាក់ ដែលមិនបានយកចិត្តទុកដាក់ចំពោះបញ្ញត្តិទាំងនេះ។

សូមក្រឡេកមើលប្រវត្តិសាស្ត្រនៃសាសន៍អ៊ីស្រាអែល បន្ទាប់ពីពួកគេបានសម្រេចចិត្តថា ពួកគេ ចង់បានស្តេចមួយអង្គ។ លោកអ្នកនឹងបានឃើញថា ការអាក្រក់បែបណាខ្លះ ដែលបានកើតឡើងចំពោះ ពួកគេ នៅពេលដែលពួកគេស្ថិតក្រោមការគ្រប់គ្រងរបស់ស្តេចទាំងនោះ។ ប៉ុន្តែ សូម្បីតែស្តេច «ល្អ» មួយ ចំនួន ក៏បានធ្វើការអាក្រក់ដែរ (សូមគិតអំពីស្តេចដាវីឌ ហើយនិងអំពើបាបដែលទ្រង់បានទាស់នឹងនាង បាតសេបា)។ ជាញឹកញាប់ សាសន៍អ៊ីស្រាអែលបានស្ថិតនៅក្រោមការគ្រប់គ្រងនៃស្តេចមួយអង្គ បន្ទាប់ពី ស្តេចមុនដែលបាន «ប្រព្រឹត្តអំពើអាក្រក់ដែលមិនគាប់ព្រះហឫទ័យព្រះអម្ចាស់» (ពង្សាវតារក្សត្រទី1 11:6; សូមអានពង្សាវតារក្សត្រទី1 15:26; ពង្សាវតារក្សត្រទី1 16:30; ពង្សាវតារក្សត្រទី2 3:2 និង ខគម្ពីរដទៃទៀតផងដែរ)។

មិនថាសម័យនោះ ឬសម័យនេះនោះទេ ការគ្រប់គ្រងរបស់មនុស្សលោកទាំងអស់ បានបង្ហាញ នូវរឿងដដែលដែលថា៖ អ្នកដឹកនាំរបស់ពួកគេ ដែលបានគ្រប់គ្រងមនុស្សមានបាបនោះ ក៏ជាបាបជន ម្នាក់ដែរ។

`តើនៅត្រង់ចំណុចនេះ មានអ្វីដែលអាចខុសប្រក្រតីនោះ?`