---
title:  ជាពន្លឺដល់សាសន៍ដទៃ
date:  24/04/2025
---

នៅក្នុងសម័យគម្ពីរសញ្ញាចាស់ ព្រះបានបង្កើតជាតិសាសន៍អ៊ីស្រាអែល ដោយសារតែទ្រង់មាន ហេតុផលដ៏សំខាន់មួយ ដែលថា៖ ទ្រង់ចង់សង្គ្រោះមនុស្សគ្រប់គ្នានៅលើផែនដីនេះ ដោយមិនចាំបាច់ ដាក់ទោសពួកគេ។ ជាការពិតណាស់ ពួកយើងភាគច្រើនមានអារម្មណ៍ថា យើងបានធ្វើខុស នៅពេល ដែលយើងសង្កេតមើលឥរិយាបថ នៃអ្នកដែលបានបានធ្វើតាមទ្រង់។ ទន្ទឹមគ្នានេះ ព្រះក៏ចង់ឱ្យសាសន៍ អ៊ីស្រាអែល ក្លាយមកជាសាសន៍ដ៏បរិសុទ្ធផងដែរ។ នៅពេលនោះ ជីវិតដ៏បរិសុទ្ធរបស់ពួកគេ នឹងជួយឱ្យ សាសន៍ដទៃ មើលឃើញអំពើបាបរបស់ពួកគេ។ ទន្ទឹមគ្នានេះ នៅពេលដែលយើងរស់នៅក្នុងជីវិតដ៏បរិសុទ្ធ នោះអ្នកដែលនៅជុំវិញយើង នឹងបានឃើញគំរូរបស់ព្រះយេស៊ូវ។ បន្ទាប់មក ពួកគេនឹងត្រូវការអ្វីម៉្យាង នៅក្នុងចិត្តរបស់ពួកគេ ដើម្បីឱ្យពួកគេបានផ្លាស់ប្តូរជីវិតរបស់ពួកគេ។ ជីវិតនៃរាស្ត្ររបស់ព្រះ ដែលបាន ធ្វើតាមបញ្ញត្តិរបស់ទ្រង់ (វិវរណៈ14:12) ក៏បានបង្ហាញពីសេចក្តីស្រឡាញ់ និងសេចក្តីមេត្តា ដែលទ្រង់ មានចំពោះសាសន៍ដទៃផងដែរ។

តើយ៉ាងណាទៅវិញ បើសិនជាសាសន៍អ៊ីស្រាអែលបានបង្ហាញឥរិយាបថ ដែលព្រះបានសូម ដល់ពួកគេ ដោយបានធ្វើនូវអ្វីដែលទ្រង់បានបង្គាប់ដល់ពួកគេវិញនោះ? នៅពេលនោះ សាសន៍ដទៃនឹង ធ្វើចូលមករកពួកគេ ដោយក្តីសុខសាន្ត។ ពីព្រោះសាសន៍ទាំងនេះ នឹងសួរសំណួរជាច្រើន ដើម្បីឱ្យពួកគេ បានដឹងបន្ថែមទៀត អំពីសាសន៍អ៊ីស្រាអែល និងព្រះរបស់ពួកគេ។ ប៉ុន្តែ គួរឱ្យសោកស្តាយណាស់ នៅពេល ដែលរឿងនៃសាសន៍អ៊ីស្រាអែល និងសាសន៍បាប៊ីឡូនបានដំណាលឡើង នោះសាសន៍ដទៃបែរជាចូលមក ធ្វើសង្គ្រាមទៅវិញ គឺមិនមែនចូលមករកសេចក្តីសុខសាន្តនោះឡើយ។

ព្រះយេស៊ូវគឺជាគំរូដ៏ល្អឥតខ្ចោះ ដែលបានបញ្ជាក់អំពីសេចក្តីស្រឡាញ់ និងសេចក្តីមេត្តារបស់ ព្រះ។ ព្រះយេស៊ូវក៏ជាព្រះមួយអង្គគត់ ដែលបានបង្ហាញយើងនូវសេចក្តីស្រឡាញ់នេះដែរ។ ដ្បិតគំរូ ដ៏ល្អឥតខ្ចោះរបស់ទ្រង់ គឺជាមធ្យោបាយនៃការត្រាស់ហៅមនុស្សលោក ឱ្យចូលមករកព្រះវិញ (សូមអាន គម្ពីរយ៉ូហាន 3:16-21)។

ព្រះបានបង្កើតក្រុមជំនុំគ្រីស្ទាន ក៏ដោយព្រោះតែហេតុផលដដែលនេះដែរ ដែលថា៖ ព្រះចង់ ប្រើរាស្ត្ររបស់ទ្រង់ ឱ្យដឹកនាំមនុស្សមានបាបមកកាន់ព្រះយេស៊ូវ។ ហើយរាស្ត្ររបស់ព្រះ នឹងធ្វើកិច្ចការ នេះ ជាមួយនឹងសារនៃទេវតាទាំង3។ ពីព្រោះសារទាំងនេះ នឹង «ប្រាប់មនុស្សគ្រប់ជាតិសាសន៍ គ្រប់កុលសម្ព័ន្ធ គ្រប់ភាសា និងគ្រប់ប្រជាជនដែលរស់នៅលើផែនដី» នេះ (វិវរណៈ 14:6)។

**តើខគម្ពីរខាងក្រោមនេះ បានបង្រៀនយើងអ្វីខ្លះ អំពីកិច្ចការដែលព្រះបានធ្វើ សម្រាប់រាស្ត្ររបស់ទ្រង់នៅលើផែនដីនេះ? តើយើងអាចធ្វើតាមច្បាប់សំខាន់ទាំងនេះ នៅក្នុងជីវិតរបស់យើងដោយ របៀបណា?**

`ជនគណនា 14:17-21`

`អេសាយ 42:6; អេសាយ 49:6; អេសាយ 60:3`

`វិវរណៈ 18:1-4`

`តើព្រះនឹងប្រើឱ្យយើង ហៅរាស្ត្ររបស់ទ្រង់ចេញពីនគរបាប៊ីឡូន (សូមអានគម្ពីរវិវរណៈ 18:1-4)?`