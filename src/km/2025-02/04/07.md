---
title:  ការសិក្សាបន្ថែម
date:  25/04/2025
---

សូមអានគម្ពីរអេសាយ 44:24-45:13។

អំពើបាបគឺជារឿងមួយដែលអាថ៌កំបាំង។ ហើយ «អាថ៌កំបាំងនេះ បានធ្វើការអាក្រក់របស់វា បន្ថែមហើយបន្ថែមទៀត នៅក្នុងក្រុមជំនុំគ្រីស្ទាន។ មុនដំបូង អាថ៌កំបាំងនេះបានធ្វើការយ៉ាងសម្ងាត់ ដើម្បី ឱ្យវាបានគ្រប់គ្រងលើចិត្តរបស់មនុស្ស។ បន្ទាប់មក នៅពេលដែលអាថ៌កំបាំងនេះកាន់តែរីកធំឡើង នោះ វានឹងមិនលាក់បាំង នូវអ្វីដែលវាបានធ្វើនោះតទៅទៀតឡើយ។ ទន្ទឹមគ្នានេះ គោលជំនឿខុសឆ្គងបានចូល មកក្នុងព្រះវិហារ។ ការបៀតបៀនមកលើអ្នកគ្រីស្ទាន បានរារាំងអំពើអាក្រក់ មិនឱ្យចូលមកក្នុងព្រះវិហារ។ ប៉ុន្តែ ក្រោយមកទៀត ការបៀតបៀននេះបានឈប់ទៅវិញ បន្ទាប់មក ពួកស្តេចបានបង្រួបបង្រួមព្រះវិហារ ឡើងវិញ។ ប៉ុន្តែ ចិត្តរបស់ព្រះវិហារនេះ បានពេញទៅដោយអំនួត មិនដូចជាព្រះយេស៊ូវទៀតឡើយ។ ពីព្រោះព្រះវិហារនេះបានយកច្បាប់ និងគោលគំនិតរបស់មនុស្សលោក មកជំនួសឱ្យបញ្ញត្តិរបស់ព្រះ វិញ។ ដូច្នេះហើយ មនុស្សជាច្រើនបានត្រេកអរ នៅពេលដែលស្តេចកុងស្តង់ទីន បានក្លាយជាគ្រីស្ទាន។ នៅពេលនោះ មានអ្នកមិនជឿព្រះជាច្រើននាក់ បានចូលរួមជាមួយនឹងព្រះវិហារ។ ម្តងនេះ ការអាក្រក់ បានរីករាលដាលឡើងនៅក្នុងព្រះវិហារយ៉ាងឆាប់រហ័ស។ ហើយការថ្វាយបង្គំព្រះក្លែងក្លាយ ក៏បានគ្រប់គ្រង ព្រះវិហារដែរ ដោយសារតែការបង្រៀនខុសឆ្គង ការប្រារព្ធពិធី និងគោលគំនិតផ្សេងៗ បានលាយឡំជាមួយ នឹងជំនឿគ្រីស្ទាន ហើយនិងការថ្វាយបង្គំរបស់មនុស្សដទៃទៀត ដែលបានអះអាងថា ពួកគេជាសិស្សរបស់ ព្រះយេស៊ូវ»។ ដកស្រង់ពី Ellen G. White, The Great Controversy, pages 49, 50, adapted។

សូមអានសំណួរ នៅចុងបញ្ចប់នៃមេរៀនថ្ងៃពុធម្តងទៀត។ តើយើងដែលជាគ្រីស្ទាន បានស្ថិត នៅក្នុងគ្រោះថ្នាក់ នៃការក្លាយជាអ្នកដែលមានអំនួតដែរឬទេ? បើសិនជាយើងគិតថា យើងមិនបានជួប គ្រោះថ្នាក់បែបនេះទេ នោះមានន័យថា យើងកំពុងតែកុហកខ្លួនយើងហើយ។

**សំណួរពិភាក្សា**

`1. នៅពេលដែលសាសន៍បាប៊ីឡូន បាននិរទេសរាស្ត្ររបស់ព្រះ នៅពេលនោះឯង ដែលសាសន៍អ៊ីស្រាអែល បានឈឺចាប់ជាខ្លាំង។ ប៉ុន្តែ យើងត្រូវចាំថា ព្រះបានបង្គាប់ឱ្យលោកអ័ប្រាហាំ ចាកចេញពីនគរបាប៊ីឡូន (ស្រុកខាល់ដេ) ដើម្បីបង្កើតជាតិសាសន៍អ៊ីស្រាអែល។ កិច្ចការរបស់សាសន៍អ៊ីស្រាអែល គឺដើម្បីបង្ហាញ ពីក្តីស្រឡាញ់របស់ព្រះ ចំពោះមនុស្សគ្រប់គ្នានៅលើផែនដីនេះ។ បើទោះជាយ៉ាងនេះក្តី ព្រះបានអនុញ្ញាត ឱ្យសាសន៍បាប៊ីឡូន និរទេសពួកគេទាំងជាប់ចំណង។ ខណៈដែលសាសន៍អ៊ីស្រាអែលបានស្ថិតនៅក្នុង ទីក្រុងបាប៊ីឡូន នោះព្រះបានបង្ហាញសាសន៍អ៊ីស្រាអែល ពីរបៀបដែលរឿងគ្រប់យ៉ាងនឹងបានខុសប្លែក ពីនេះ បើសិនជាពួកគេបានថ្វាយបង្គំទ្រង់។ ពោលគឺថា ស្តេចនេប៊ូក្នេសា បានថ្វាយជីវិតរបស់ទ្រង់ដល់ ព្រះយេស៊ូវ (ដានីយ៉ែល ជំពូក4)។ បន្ទាប់មក ព្រះបានប្រើស្តេចស៊ីរូសនៃសាសន៍ពើស៊ី ឱ្យមកបម្រើនៅក្នុង បែបបទជាអ្នកសង្គ្រោះ។ ស្តេចស៊ីរូសបានដោះលែងរាស្ត្ររបស់ព្រះពីនគរបាប៊ីឡូន ឱ្យត្រឡប់ទៅឯទឹកដី សន្យារបស់ពួកគេវិញ។ ស្តេចស៊ីរូស មិនមែនជាសាសន៍យូដានោះទេ ប៉ុន្តែ ព្រះបានជ្រើសរើសទ្រង់ ដើម្បី ឱ្យទ្រង់បង្ហាញពីផែនការរបស់ព្រះ នៅក្នុងការសង្គ្រោះមនុស្សលោក។ តើរឿងទាំងនេះ បានបង្រៀនយើង នូវមេរៀនអ្វីខ្លះ អំពីព្រះ និងរបៀបដែលទ្រង់បានឈ្វេងយល់ពីក្រុមគ្រួសារមនុស្សលោកនោះ?`

`2. ប្រហែលជាយើងមិនបាននៅក្នុងទីក្រុងបាប៊ីឡូនពិតប្រាកដដែរ។ ប៉ុន្តែ តើទីក្រុងបាប៊ីឡូននៅក្នុងចិត្ត របស់យើង មានច្រើនប៉ុនណា? តើយើងអាចធ្វើអ្វីខ្លះ អំពីបញ្ហានេះ?`