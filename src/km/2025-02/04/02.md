---
title:  លោកនីមរ៉ុឌ និងទីក្រុងនីនីវេ
date:  20/04/2025
---

ព្រះបានបង្កើតសួនច្បារអេដែន សម្រាប់មនុស្សជាតិ។ សួនច្បារអេដែន គឺជាលំនៅឋានដ៏ល្អ ឥតខ្ចោះសម្រាប់យើង។ បន្ទាប់មក លោកអ័ដាម និងនាងអេវ៉ាបានធ្វើបាប ដែលធ្វើឱ្យ ព្រះមិនមាន ជម្រើស។ ដូច្នេះហើយ ទ្រង់ត្រូវតែបំបែកមនុស្សលោក ចេញពីសួនច្បារអេដែន និងចេញពីដើមជីវិតជាបណ្តោះអាសន្នសិន។

នៅខាងក្រៅសួនច្បារ មនុស្សលោកបានប្រឹងប្រែធ្វើការ ដើម្បីឱ្យពួកគេបានរស់។ ជីវិតរបស់ មនុស្សលោក បានប្រែមកជាលំបាក។ ដូច្នេះហើយ បានជាយើងរងទុក្ខ មានអារម្មណ៍ឈឺចាប់ និងខិតខំ ធ្វើការ ដើម្បីចិញ្ចឹមជីវិត (លោកុប្បត្តិ 3:16-19)។ ឪពុកម្តាយដំបូងរបស់យើង បានជឿថា ស្តេចដ៏ ពិតប្រាកដ (ព្រះយេស៊ូវ) នឹងបើកទ្វាររបងនៃសួនច្បារអេដែនដល់ពួកគេម្តងទៀត។ លោកអ័ដាម និងពួក កូនប្រុសរបស់គាត់ បាននាំយកតង្វាយទៅកាន់មាត់ទ្វាររបងអេដែន ដើម្បីថ្វាយបង្គ។ តង្វាយរបស់ពួកគេ បានបង្ហាញថា ពួកគេបានជឿទៅលើផែនការ ដែលព្រះបានរៀបចំ ដើម្បីសង្គ្រោះពួកគេចេញពីអំពើបាប។

«សួនច្បារអេដែនបានស្ថិតនៅលើផែនដីនេះ បន្ទាប់ពីព្រះបានបង្គាប់ឱ្យលោកអ័ដាម និងនាង អេវ៉ាចាកចេញពីទីនោះ . . . . លោកអ័ដាម និងពួកកូនប្រុសរបស់គាត់ បានមកកាន់សួនច្បារអេដែន ដើម្បី ថ្វាយបង្គំព្រះ។ ពួកគេក៏បានសន្យាម្តងទៀតថា ពួកគេនឹងគោរពតាមបញ្ញត្តិដែលពួកគេបានបំពាននោះដែរ។ ដ្បិតនៅពេលដែលពួកគេបានរំលងបញ្ញត្តិនេះ នោះទ្រង់បានបង្គាប់ឱ្យពួកគេ ចាកចេញពីសួនច្បារអេដែន។ ចំណេរក្រោយមក ផែនដីទាំងមូលបានពេញទៅដោយអំពើបាប។ បន្ទាប់មក ព្រះបានបញ្ជូនទឹកជំនន់ ឱ្យមកបំផ្លាញផែនដីនេះ។ ប៉ុន្តែ ព្រះក៏បានដកសួនច្បារអេដែន ដែលទ្រង់បានតាំងឡើងនោះ ចេញពី ផែនដីដែរ។ ប៉ុន្តែ នឹងមានគ្រាមកដល់ នៅពេលដែលមាន «ផ្ទៃមេឃថ្មី និងផែនដីថ្មី» (វិវរណៈ 21:1)។ នៅពេលគ្រានេះមកដល់ នោះព្រះនឹងតាំងសួនច្បារអេដែននៅលើផែនដីនេះម្តងទៀត។ ហើយទ្រង់ក៏ធ្វើ ឱ្យផែនដីនេះ មានសម្រស់ស្រស់ស្អាត ជាងពេលដំបូងដែលទ្រង់បានបង្កើតរៀបចំសួនច្បារនេះទៅទៀត»។ ដកស្រង់ពី Ellen G. White, Patriarch and Prophets, page 62, adapted។

ប៉ុន្តែ អ្នកខ្លះមិនបានជឿទុកចិត្តទៅលើសេចក្តីសន្យារបស់ព្រះ ដែលថា ទ្រង់នឹងយកសួនច្បារ អេដែនមកឱ្យពួកគេវិញ ឬសង្គ្រោះពួកគេនោះឡើយ។ ផ្ទុយទៅវិញ ពួកគេបានព្យាយាមដោះស្រាយបញ្ហា ទៅតាមវិធីរបស់ពួកគេវិញ ដោយពួកគេបានសង្ឃឹមថា ពួកគេនឹងទទួលជីវិតស្រណុកស្រួលនោះវិញ។ ពួកគេ បានចាប់ផ្តើមបង្កើតទីក្រុងទាំងឡាយ ដោយសារតែពួកគេប្រហែលជាបានយល់ឃើញថា ទីក្រុងរបស់ពួកគេអាចផ្តល់ជីវិតដ៏ល្អឥតខ្ចោះ ដែលពួកគេបានបាត់បង់នៅក្នុងសួនច្បារអេដែននោះមកវិញ។

`សូមអានគម្ពីរលោកុប្បត្តិ 10:1-12។ នៅក្នុងខទាំងនេះ ព្រះគម្ពីរបានចែងអំពីទីក្រុងសំខាន់ៗ ជាច្រើន ដែលរួមមានទាំងទីក្រុងនីនីវេ និងទីក្រុងបាប៊ីឡូនផងដែរ។ យើងអាចអានរឿងបន្ថែមទៀត អំពី ទីក្រុងទាំងនេះនៅក្នុងព្រះគម្ពីរ។ តើលោកអ្នកបានចាំអ្វីខ្លះ អំពីទីក្រុងទាំងនេះ ដែលព្រះគម្ពីរបានចែង នោះ? តើការចងចាំនេះ បានជួយឱ្យលោកអ្នកយល់ នូវអ្វីដែលគម្ពីរលោកុប្បត្តិ 10:1-12 បានចែង អំពីទីក្រុងទាំងនេះដោយរបៀបណា?`

អ្នកខ្លះបានគិតថា លោកនីមរ៉ុឌគឺជាវីរបុរស ដោយសារតែព្រះគម្ពីរបានចែងថា លោកនីមរ៉ុឌ «ជាព្រានព្រៃដ៏ខ្លាំងពូកែនៅចំពោះព្រះយេហូវ៉ា» (លោកុប្បត្តិ 10:9)។ ពាក្យទាំងនេះ មិនមែនជាពាក្យ សរសើរនោះទេ។ ផ្ទុយទៅវិញ ពាក្យនេះមានន័យថា លោកនីមរ៉ុឌបានទាស់នឹងព្រះ ប៉ុន្តែ មិនមែនដើម្បី ព្រះនោះទេ។ លោកនីមរ៉ុឌបានប្រឆាំងទាស់នឹងព្រះ ដោយបង្ខំឱ្យអ្នកដទៃចូលរួមច្បាំងជាមួយនឹងគាត់

ដែរ។ ចម្បាំងនេះមិនបានបញ្ចប់នោះឡើយ រហូតទាល់តែព្រះបានបំផ្លាញអំពើបាប និងការអាក្រក់ជារៀង រហូតជាមុនសិន។