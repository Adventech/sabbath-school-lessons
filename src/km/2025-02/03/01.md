---
title:  រូបស័ព្ទអំពីអាពាហ៍ពិពាហ៍
date:  12/04/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 2:23-25; អេសេគាល 16:4-14; ហូសេ 1:2; លោកុប្បត្តិ 24:1-4; វិវរណៈ 19:1-9។

> <p>ខចងចាំ</p>
> «ទេវតាពោលមកកាន់ខ្ញុំថា៖ “ចូរសរសេរដូច្នេះថា មានពរហើយ អស់អ្នកដែលព្រះបានហៅមកបរិភោគការកូនចៀម”»។ ទេវតាពោលមកកាន់ខ្ញុំទៀតថា៖ «“នេះជាព្រះបន្ទូលពិតរបស់ព្រះ”» (វិវរណៈ 19:9)។

ព្រះគម្ពីរមានពេញទៅដោយរឿងនៃក្តីស្រឡាញ់ច្រើនសណ្ឋាន។ រឿងទាំងនេះបានជួយឱ្យ យើងយល់ ពីផែនការដែលព្រះបានរៀបចំ ដើម្បីសង្គ្រោះយើង និងបានជួយឱ្យយើងយល់ ពីសេចក្តីស្រឡាញ់ដែលទ្រង់មានចំពោះរាស្ត្ររបស់ទ្រង់។ អាពាហ៍ពិពាហ៍អាចបង្រៀនយើង នូវមេរៀនដ៏សំខាន់ មួយ ស្តីអំពីសេចក្តីស្រឡាញ់ដែលព្រះមានចំពោះយើង ទំនាក់ទំនងដែលយើងមានជាមួយនឹងទ្រង់ ហើយនិងទំហំនៃកិច្ចការដែលទ្រង់បានធ្វើ ដើម្បីសង្គ្រោះយើង។

គោលគំនិតសម័យថ្មី អំពីសេចក្តីស្រឡាញ់ និងអាពាហ៍ពិពាហ៍ បានធ្វើឱ្យយើងពិបាកនឹង យល់ នូវអ្វីដែលព្រះកំពុងតែព្យាយាមបង្រៀនយើងអំពីអាពាហ៍ពិពាហ៍។ ជាការពិតណាស់ អំពើបាប បានធ្វើឱ្យអាពាហ៍ពិពាហ៍ប្រេះស្រាំ ទៅតាមវិធីអាក្រក់ជាច្រើន។ បើទោះជាយ៉ាងនេះក្តី អាពាហ៍ពិពាហ៍ អាចជាឧបករណ៍ដ៏មានឥទ្ធិពល នៅក្នុងការជួយឱ្យយើងយល់សេចក្តីពិត និងបទទំនាយអំពីសម័យ ចុងក្រោយ។ អាពាហ៍ពិពាហ៍មានន័យលើសពីអ្វី ដែលធ្វើឱ្យយើងសប្បាយចិត្តទៅទៀត។ អាពាហ៍ពិពាហ៍ ក៏ដូចជាសាលារៀនមួយកន្លែងដូច្នេះដែរ។ នៅក្នុងសាលារៀននេះ យើងនឹងរៀនមេរៀនសំខាន់ៗអំពី ខ្លួនយើង និងអំពីទំនាក់ទំនងដែលយើងមានជាមួយនឹងព្រះ។

**សប្តាហ៍នេ**

យើងនឹងក្រឡេកមើលវិធីផ្សេងៗគ្នា ដែលព្រះគម្ពីរបានចែងអំពីអាពាហ៍ពិពាហ៍ ដែលល្អ និងអាពាហ៍ពិពាហ៍ដែលអាក្រក់។ បន្ទាប់មក យើងអាចរៀនមេរៀនចេញពីគំរូទាំងនេះ ដើម្បី ជួយឱ្យយើងយល់កាន់តែប្រសើរឡើង អំពីរបៀបដែលព្រះស្រឡាញ់យើង ទោះបីជានៅពេលដែលយើងបានធ្វើខុសក៏ដោយ។ គំរូអំពីសេចក្តីស្រឡាញ់របស់ព្រះទាំងនេះ ក៏បានជួយឱ្យយើងយល់អំពីព្រឹត្តិការណ៍នៃគ្រាចុងក្រោយ កាន់តែប្រសើរឡើងផងដែរ។