---
title:  ព្រះបានជំនុំជម្រះស្ត្រីម្នាក់ដែលចិត្តពិសពុល
date:  17/04/2025
---

សូមអានគម្ពីរវិវរណៈ 19:1-9។ នៅក្នុងខទាំងនេះ មានរឿង2យ៉ាងដែលគេបានអបអរនៅក្នុង ពេលតែមួយ គឺថា៖ (1) ចុងបញ្ចប់នៃស្រីពេស្សា។ យើងបានបានឃើញរួចមកហើយថា ស្រីពេស្សាជាបុគ្គល ម្នាក់ ដែលបានរកកម្រៃតាមរយៈការរួមភេទជាមួយនឹងអ្នកដទៃ។ តើរឿងទាំង2យ៉ាងនេះ បានបង្ហាញ សេចក្តីស្រឡាញ់របស់ព្រះ នៅក្នុងពេលតែមួយយ៉ាងដូចម្តេចទៅបាន?

ការកំផិតនឹងទទួលបានមកវិញ នូវលទ្ធផលដ៏គួរឱ្យឈឺចាប់។ ការកំផិតនឹងធ្វើបាប ដល់ជីវិត នៃកូនៗរបស់យើង និងអ្នកដទៃទៀត។ ស្វាមី ឬភរិយាដែលបានកំផិត អាចនឹងដឹងថា នឹងមានគ្រាមួយ ដែលពួកគេមិនអាចរក្សាអាពាហ៍ពិពាហ៍របស់ពួកគេតទៅទៀត។ ទន្ទឹមគ្នានេះ នៅពេលដែលចិត្តរបស់មនុស្សលោកនៅលើផែនដីនេះ ពិបាករហូតដល់មិនអាចលន់តួបាបបាន នោះព្រះនឹងសម្រេចព្រះទ័យបញ្ចប់ប្រវត្តិសាស្ត្ររបស់មនុស្សលោក។ ទ្រង់នឹងធ្វើដូច្នេះ ដោយសារតែទ្រង់មិនចង់ឱ្យការរងទុក្ខដោយ ព្រោះអំពើបាប ត្រូវបន្តយូរទៅមុខទៀត។ ទន្ទឹមគ្នានេះ យើងក៏នឹងមានអារម្មណ៍សោកសៅ ចំពោះមនុស្ស ណាដែលបានបាត់បង់នោះដែរ។ ប៉ុន្តែ យើងនៅតែអាចអបអរសាទរ ដែលអំពើបាប និងការឈឺចាប់បាន កន្លងផុតទៅនោះ។ បន្ទាប់មក ព្រះនឹងបង្កើតផែនដី និងផ្ទៃមេឃថ្មី ដែលនៅទីនោះ គ្មានអ្នកណាម្នាក់ ប្រឆាំងទាស់នឹងព្រះម្តងទៀតទេ។ ដូច្នេះហើយ យើងនឹងបានដឹងតាមវិធីលំបាកថា ព្រះទ្រង់បានមាន បន្ទូលត្រូវ អំពីការឈឺចាប់ដែលបានកើតឡើង នៅពេលដែលយើងបានបំបែកខ្លួនយើងចេញពីទ្រង់។

`សូមអានគម្ពីរវិវរណៈ 21:1-4។ តើនៅក្នុងខទាំងនេះ លោកយ៉ូហានបានយកអាពាហ៍ពិពាហ៍ មកធ្វើជារូបស័ព្ទដោយរបៀបណា? តើរូបស័ព្ទនេះ មានន័យយ៉ាងណា? តើហេតុអ្វីបានជារូបស័ព្ទនេះ បានផ្តល់ក្តីសង្ឃឹមដល់យើងខ្លាំងម្ល៉េះ? តើខទាំងនេះសន្យាថា នឹងផ្តល់ក្តីសង្ឃឹមអ្វីដែរ?`

«អាពាហ៍ពិពាហ៍គឺជារឿងដែលត្រូវធ្វើមួយជីវិត។ អាពាហ៍ពិពាហ៍គឺជារូបស័ព្ទតំណាងឱ្យទំនាក់-ទំនងរវាងព្រះយេស៊ូវ និងក្រុមជំនុំរបស់ទ្រង់។ សេចក្តីស្រឡាញ់ដែលព្រះយេស៊ូវបានបង្ហាញដល់ក្រុមជំនុំ គឺជាសេចក្តីស្រឡាញ់ដែលស្វាមី និងភរិយាត្រូវបង្ហាញទៅកាន់គ្នាទៅវិញមក»។ ដកស្រង់ពី Ellen G. White, Testimonies for the Church, volume 7, page 46, adapted។

ព្រះយេស៊ូវបានរងនូវការឈឺចាប់យ៉ាងដំណំ ដូចជាមនុស្សបានបដិសេធទ្រង់ និងបានថ្វាយបង្គំ ព្រះក្លែងក្លាយដទៃទៀតដែរ។ ប៉ុន្តែ ទោះជាយ៉ាងនេះក្តី ក៏ទ្រង់បានលះបង់អង្គទ្រង់សម្រាប់យើងដដែល ដោយទ្រង់បានចេញថ្លៃលោះអំពើបាបរបស់យើង។ បើសិនជាយើងបានលន់តួបាបរបស់យើង ហើយ ឈប់ធ្វើបាបទាំងនោះតទៅទៀត នោះព្រះយេស៊ូវនឹងប្រទានដល់យើង នូវសេចក្តីសន្យានៃជីវិតដ៏នៅអស់កល្ប។

`សូមអានគម្ពីរពេត្រុសទី1 1:18, 19។ តើខទាំងនេះបានប្រាប់យើងអ្វីខ្លះ ដែលបានផ្តល់ ឱ្យយើងនូវក្តីសង្ឃឹម ដែលគម្ពីរវិវរណៈ 21:1-4 បានចែងនោះ?`