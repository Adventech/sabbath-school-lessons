---
title:  ធុងបឺរដ៏ធំ
date:  18/04/2025
---

បន្ទាប់ពីចោរបានលួចសត្វគោចិញ្ចឹមរួចមក នោះស្ត្រីជាម្តាយបានចិញ្ចឹមសត្វឆ្កែមួយក្បាល ដើម្បី ឃ្លាំមើលសត្វគោដែលទើបនឹងទិញថ្មីរបស់ពួកគេ។ ម្តាយក៏ចង់ឱ្យសត្វឆ្កែនោះយាមធុងបឺរដ៏ធំមួយ ដែល ជាតង្វាយ10ហូត1នោះដែរ។

ឪពុកដែលជាប៉ាស្ទ័រនៃព្រះវិហារអាត់វេនទីស្ទ បានស្នាក់នៅឯជំរំសូវៀតមួយកន្លែងដ៏សែនឆ្ងាយ ដោយសារតែរឿងក្តីនៃការរក្សាថ្ងៃសប្បាតហ៍។ ដូច្នេះហើយ សត្វគោរបស់ពួកគេ គឺជាប្រភពនៃប្រាក់ចំណូលតែមួយគត់សម្រាប់ម្តាយ និងកូនតូចៗទាំង2នាក់របស់គាត់ នៅក្នុងប្រទេសតាជីគីស្ថាន ដែលជា សាធារណរដ្ឋសូវៀតខាងត្បូងនៅក្នុងសម័យនោះ។ ម្តាយបានច្របាច់យកទឹកដោះគោ រួចដោះដូរទឹកដោះគោ នោះ ជាមួយនឹងអាហារនៅក្នុងផ្សារមួយ។ ម្តាយក៏បានបែបចែកទឹកដោះគោចំនួន10ភាគរយ ទុកជា តង្វាយ10ហូត1ផងដែរ ដោយសារតែនាងបានកិនវាឱ្យទៅជាបឺរ រួចរក្សាទុកនៅក្នុងធុងមួយ។ នៅពេល ដែលធុងនោះពេញ ល្មមហើយ នោះនាងនឹងលក់វាចេញ។

ថ្ងៃមួយ ខណៈពេលដែលនាងបានធ្វើដំណើរទៅផ្សារ នោះម្តាយបានត្រងយកទឹកដោះគោ រួចបានប្រាប់កូនទាំង2ឱ្យរង់ចាំនាង។ នាងបាននិយាយថា «កុំបើកទ្វារផ្តេសផ្តាស»។ នាងបានពិនិត្យមើល ធុងបឺរ ដែលនៅក្បែរសត្វឆ្កែដែលនាងបានចងនៅក្នុងទីធ្លាផ្ទះ បន្ទាប់មក នាងបានចាកចេញទៅ។ កូនៗ បានរង់ចាំហើយរង់ចាំទៀត។ បន្ទាប់មក ទ្វាររបងក៏បានបើកឡើង រួចមានជនចម្លែកម្នាក់ដើរចូលទៅក្នុង បរិវេណផ្ទះ។ ឆ្កែមិនបានព្រូសទៅកាន់បុរសនោះឡើយ។ បុរសដែលកំពុងតែស្លៀកពាក់សម្លៀកបំពាក់ មូស្លីម បានដើរកាត់សត្វឆ្កែនោះ។ វាហាក់ដូចជាសត្វឆ្កែមិនបានព្រូសបុរសម្នាក់នោះទាល់តែសោះ។ ដូច្នេះហើយ បុរសម្នាក់នោះបានលើកយកធុងបឺរ ដើរត្រឡប់ទៅក្រោយ រួចចាកចេញទៅ។ ក្រោយមក កូនៗបានប្រាប់ម្តាយអំពីបុរសម្នាក់នោះ ដោយក្តីភ្ញាក់ផ្អើល។ ពីព្រោះពួកគេមិនបានយល់ពីហេតុការណ៍ ដែលបានកើតឡើងនៅក្នុងពេលនោះឡើយ។

ជាច្រើនឆ្នាំបានកន្លងផុតទៅ។ ឪពុកក៏ត្រូវបានគេដោះលែងពីជំរំធ្វើការ ឱ្យមកបំពេញកិច្ចការ របស់គាត់នៅក្នុងនាមប៉ាស្ទ័រឡើងវិញដែរ។ គាត់ និងម្តាយមានកូនលើសពី5នាក់។ នាងនីណា (Nina) ដែលជាបងស្រីច្បង បានរៀបអាពាហ៍ពិពាហ៍ ហើយមានកូនជាច្រើននាក់ទៀត។ នាងក៏មានការងារនៅក្នុង ការសម្អាតបរិយាល័យនៃក្រុមហ៊ុនជីមួយកន្លែង។ ឥឡូវនេះ ដើម្បីឱ្យទទួលបានប្រាក់ខែ នោះនាងនីណាត្រូវតែ ទៅជួបជាមួយនឹងគណនេយ្យករក្រុមហ៊ុន។ ថ្ងៃមួយ ខណៈពេលដែលនាងកំពុងតែរង់ចាំប្រាក់ខែ របស់នាង នោះនាងបានប្រាប់គណនេយ្យករអំពីធុងបឺរនៃម្តាយរបស់នាង។ គណនេយ្យករបានស្តាប់យ៉ាងសុភាពរាបសារ រហូតដល់នាងនីណាបានពិពណ៌នាថា នាងបានឃើញបុរសម្នាក់ដែលបានស្លៀកពាក់តាមបែបម៉ូស្លីម។ គណនេយ្យករបានលាន់មាត់ថា «តើរឿងនេះបានកើតឡើងនៅពេលណា?»។ នៅពេលនោះ នាងនីណា បានប្រាប់គណនេយ្យករ អំពីដំណើរដើមទង និងកាលបរិច្ឆេទ។ នាងនីណាបានសួរគណនេយ្យករថា «តើអ្នកចង់ដឹងថា រឿងនេះបានបញ្ចប់ទៅយ៉ាងណាទេ?»។ នាងនីណាបានរៀបរាប់ប្រាប់គណនេយ្យករថា នាង និងបងប្អូនទាំង4នាក់របស់នាង បានធំធាត់ឡើងនៅក្នុងប្រទេសស៊ីបេរី (Siberia)។ ឪពុកម្តាយពិត ប្រាកដរបស់ពួកគេ ត្រូវគេសម្លាប់នៅក្នុងសង្គ្រាមលោកលើកទី2 បន្ទាប់មក ពួកគេបានមករស់នៅជាមួយ នឹងលោកយាយ (ស្ត្រីដែលជាម្តាយ) របស់ពួកគេ។ បន្ទាប់មកទៀត ជីវិតរបស់ពួកយើងលំបាកវេទនាណាស់ រហូតដល់មានថ្ងៃខ្លះ ពួកគេពុំមានទាំងម្ហូបអាហារបរិភោគផង។ លោកយាយបានហៅចៅទាំង5នាក់ មកអធិស្ឋាននៅជុំវិញតុដែលគ្មានអាហារនោះ។ បន្ទាប់ពីបានអធិស្ឋានរួច ពួកគេបានឮសំឡេងគោះទ្វារ។ នៅ ខាងក្រៅ មានបុរសម្នាក់កំពុងឈរនៅក្នុងសម្លៀកបំពាក់មូស្លីម ដែលមានដៃម្ខាងកាន់ធុងបឺរ ហើយដៃម្ខាង ទៀតកាន់នំប័ុងមួយដុំ។ នៅក្នុងក្រុមហ៊ុនជី គណនេយ្យករបានសូមឱ្យ នាងនីណាប្រាប់នាងបន្ថែមអំពី ព្រះ។ ក្រោយមក គណនេយ្យករ និងកូនស្រីរបស់ស្ត្រីដែលជាម្តាយ បានថ្វាយចិត្តរបស់ពួកគេដល់ ព្រះយេស៊ូវ ដោយការចូលជាសមាជិកនៃក្រុមជំនុំអាត់វេនទីស្ទ។

រហូតមកដល់ថ្ងៃនេះ គ្មានអ្នកណាម្នាក់បានដឹងពីអត្តសញ្ញាណនៃបុរសចម្លែកម្នាក់នោះឡើយ។ ប៉ុន្តែ នាងលីយូបូវ ប្រុនតុន ដែលជាកូនស្រីរបស់នាងនីណា បានឆ្លើយថា នាងមិនបានឆ្ងល់ពីហេតុការណ៍ ដែលបានកើតឡើងនោះទេ ពីព្រោះនាងបានជឿជាក់ថា បុរសម្នាក់នោះគឺជាទេវតារបស់ព្រះនោះឯង។ ហើយនាងក៏បាននិយាយបន្ថែមទៀតថា «ទេវតាបានចំណាយពេលត្រឹមតែមួយវិនាទីប៉ុណ្ណោះ ដើម្បីនឹង យកធុងបឺរពីប្រទេសតាជីគីស្ថានមកកាន់ប្រទេសស៊ីបេរី ប៉ុន្តែ នាងខ្ញុំឆ្ងល់ណាស់ថា តើទេវតាអង្គនេះបាន រកឃើញធុងប៊ឺរដ៏ធំនេះមកពីណា។ ម្ល៉ោះហើយ នាងខ្ញុំចង់តែឡើងទៅនគរស្ថានសួគ៌ឱ្យបានឆាប់រហ័សទេ ដើម្បីឱ្យនាងខ្ញុំបានសួរណាំនូវហេតុការណ៍ ដែលខ្ញុំមិនបានដឹងនោះ»។