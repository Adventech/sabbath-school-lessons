---
title:  ការសិក្សាបន្ថែម
date:  18/04/2025
---

សូមអានគម្ពីរយ៉ូហាន 2:1-11; ម៉ាថាយ 22:1-14; កូរិនថូសទី2 11:1-5; ម៉ាថាយ 25:1-13។

គ្រីស្ទានមួយចំនួន បានធ្វើឱ្យនិមិត្តរូប និងរូបស័ព្ទនៅក្នុងរឿងនៃព្រះគម្ពីរ សំខាន់ជាងរឿង ទាំងនោះទៅទៀត។ បន្ទាប់មក ពួកគេបានចាប់ផ្តើមបង្រៀនថា រឿងនៅក្នុងព្រះគម្ពីរ មិនមែនជារឿងពិត ប្រាកដនោះទេ។ ប៉ុន្តែ ការបង្រៀនរបស់ពួកគេ គឺជាការបង្រៀនខុសឆ្គង។ ពីព្រោះយើងត្រូវតែចាំថា ព្រះ ក៏អាចយកបទពិសោធន៍ពិតៗដែលបានកើតឡើង មកបង្រៀនយើងនូវរឿងស្តីអំពីផែនការអនាគត ដែល ទ្រង់បានរៀបចំសម្រាប់ក្រុមជំនុំនោះដែរ។

សូមគិតរឿងមង្គលការនៅក្នុងភូមិកាណា។ រឿងនេះ អាចជួយឱ្យយើងយល់ពីរបៀប ដែលអ្នក សរសេរព្រះគម្ពីរបានយកអាពាហ៍ពិពាហ៍ មកធ្វើជារូបស័ព្ទមួយ នៅក្នុងបទទំនាយរបស់ពួកគេអំពីអនាគត។ «ព្រះបន្ទូលរបស់ព្រះយេស៊ូវ បានប្រទាននូវរបស់គ្រប់យ៉ាង ដែលម្ចាស់ពិធីត្រូវការសម្រាប់ពិធីជប់លៀងនោះ។ ទន្ទឹមគ្នានេះ សេចក្តីមេត្តារបស់ព្រះយេស៊ូវ ក៏មានអំណាចខ្លាំងណាស់ដែរ។ ពីព្រោះសេចក្តីមេត្តា របស់ទ្រង់ អាចលុបអំពើបាបរបស់យើង អាចធ្វើឱ្យយើងក្លាយជាមនុស្សថ្មី និងអាចផ្តល់ឱ្យយើងនូវជីវិតខាងឯ វិញ្ញាណ»។ ដកស្រង់ពី Elln G. White, The Desire of Ages, page 149, adapted។

យើងក៏អាចអាននៅក្នុងសៀវភៅព្រះនៃក្តីស្រឡាញ់ផងដែរ ដែលសរសេរថា «“ព្រះយេហូវ៉ាមិន ធ្វើអ្វី ដោយមិនសម្ដែងការលាក់កំបាំងរបស់ព្រះអង្គ ប្រាប់ពួកហោរាជាអ្នកបម្រើព្រះអង្គនោះឡើយ”» (អេម៉ុស 3:7)។ ហើយ «សេចក្ដីលាក់កំបាំង នោះស្រេចនៅព្រះយេហូវ៉ាជាព្រះរបស់យើងរាល់គ្នា តែសេចក្ដីដែលបាន បើកសម្ដែងមក នោះស្រេចនៅយើងរាល់គ្នា និងកូនចៅរបស់យើងជារៀងរហូត ដើម្បីឲ្យយើងបានប្រព្រឹត្ត តាមអស់ទាំងពាក្យក្នុងក្រឹត្យវិន័យនេះ» (ចោទិយកថា 29:29)។ ដកស្រង់ពី Page 234, adapted។

**សំណួរពិភាក្សា**

`1. សូមអានគម្ពីរយ៉ូហាន 2:1-11។ រឿងជាច្រើននៅក្នុងកណ្ឌគម្ពីរយ៉ូហាន បានបង្ហាញអំពីកិច្ចការរបស់ ព្រះយេស៊ូវនៅពេលអនាគត។ អ្នកប្រាជ្ញខាងឯព្រះគម្ពីរ បានកត់សម្គាល់ពីរបៀប ដែលលោកយ៉ូហានបានដឹកនាំអ្នកអានគម្ពីររបស់គាត់ ឆ្ពោះទៅរកឈើឆ្កាង។ តើនៅក្នុងរឿងនៃខទាំងនេះ លោកអ្នកបានឃើញសេចក្តី ស្រឡាញ់ និងនគរអនាគតរបស់ព្រះយេស៊ូវនៅត្រង់កន្លែងណា?`

`2. តើរឿងប្រៀបប្រដូចអំពីស្ត្រីព្រហ្មចារីទាំង10នាក់ បានបង្រៀនយើងអ្វីខ្លះ អំពីសម័យចុងក្រោយនោះ? តើការដែលកូនកំលោះបានពន្យារពេលនោះ មានន័យយ៉ាងណា? តើរឿងប្រៀបប្រដូចនេះ បានបង្រៀន មេរៀនអ្វីខ្លះ អំពីទំនាក់ទំនងដែលយើងមានចំពោះព្រះយេស៊ូវ និងទំនាក់ទំនងរបស់ទ្រង់ជាមួយនឹងក្រុមជំនុំ ទាំងមូលនោះ? តើចំណុចទាំង2យ៉ាងនេះ ខុសពីគ្នាយ៉ាងដូចម្តេច?`

`3. សូមគិតអំពីការបង្រៀនក្លែងក្លាយ ដែលបានចូលមកក្នុងព្រះវិហារ។ នៅក្នុងចំណោមការបង្រៀនទាំងនោះ ការថ្វាយបង្គំនៅថ្ងៃអាទិត្យ គឺជាការបង្រៀនមួយដ៏ខុសឆ្គង។ តើមានគោលជំនឿខុសឆ្គងផ្សេងទៀតអ្វីខ្លះ ដែលបានចូលមកក្នុងព្រះវិហារនោះ? តើគោលជំនឿខុសឆ្គងទាំងនោះ បានចូលមកក្នុងព្រះវិហារដោយ របៀបណា? តើយើងអាចការពារខ្លួនយើង ទាស់នឹងការបង្រៀនក្លែងក្លាយទាំងនោះយ៉ាងដូចម្តេច?`