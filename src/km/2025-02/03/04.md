---
title:  ភរិយាដ៏អាក្រក់របស់លោកហូសេ
date:  15/04/2025
---

ព្រះបានសូមលោកហូសេដែលជាហោរារបស់ទ្រង់ ធ្វើនូវរឿងមួយដ៏ចម្លែក។ ទ្រង់បានបង្គាប់ឱ្យ លោកហូសេទៅរៀបអាពាហ៍ពិពាហ៍ ជាមួយនឹងស្រីពេស្យា។ យើងបានឃើញកាលពីម្សិលមិញរួចមកហើយថា ស្រីពេស្យាជាបុគ្គលម្នាក់ ដែលបានទទួលកម្រៃពីការរួមភេទជាមួយនឹងអ្នកដទៃ។ ព្រះបាន បង្គាប់លោកហូសេ ឱ្យរៀបអាពាហ៍ពិពាហ៍ជាមួយនឹងស្រីពេស្យា ដោយសារតែទ្រង់ចង់ឱ្យយើងយល់ដឹង ថា អំពើបាបគឺជារឿងដែលអាក្រក់បំផុត។ ដ្បិតព្រះបានរើសយកសាសន៍អ៊ីស្រាអែល មកធ្វើជាមហេសី។ សាសន៍អ៊ីស្រាអែលបានកំផិតទ្រង់ម្តងហើយម្តងទៀត។ ប៉ុន្តែ ទ្រង់បានទៅយកនាងមកវិញ បន្ទាប់ពីនាង បានកំផិតទ្រង់ និងបានធ្វើឱ្យនាងក្លាយជាមនុស្សថ្មីឡើងវិញ។

`សូមប្រៀបធៀបគម្ពីរហូសេ 1:2; ហូសេ 3:1; វិវរណៈ 17:1, 2 និងវិវរណៈ 18:1-4។ តើនៅក្នុងខទាំងនេះ រូបស័ព្ទនៃស្រីពេស្យាតំណាងឱ្យអ្វី? តើក្រុមជំនុំគ្រីស្ទានអានរៀនមេរៀនអ្វីខ្លះ ចេញពី រឿងនៃលោកហូសេនេះ? តើក្រុមជំនុំគ្រីស្ទានបានប្រព្រឹត្តអំពើបាបដដែល ដូចជាសាសន៍អ៊ីស្រាអែលនៅក្នុងសម័យគម្ពីរសញ្ញាចាស់នោះ តាមវិធីណាខ្លះ?`

ព្រះគម្ពីរបានបង្ហាញថា ក្រុមជំនុំសញ្ញាថ្មីនឹងសាងកំហុសដដែលនេះ ដែលសាសន៍អ៊ីស្រាអែល បានធ្វើនៅក្នុងគម្ពីរសញ្ញាចាស់។ សាសន៍យូដារួមគ្នាជាមួយនឹងព្រះក្លែងក្លាយ ដើម្បីទាស់នឹងព្រះ មុនពេល ដែលសាសន៍បាប៊ីឡូនបាននិរទេសពួកគេ។ ទន្ទឹមគ្នានេះ នៅក្នុងឆ្នាំ300នៃគ្រិស្តសករាជ ក្រុមជំនុំគ្រីស្ទាន បានអញ្ជើញលោកកុងស្តង់ទីន ដែលជាស្តេចនៃសាសន៍រ៉ូម ឱ្យមកធ្វើជាអ្នកកាត់ក្តីទៅលើភាពមិនចុះសម្រុង និងការទាស់ទែងគ្នានៅក្នុងក្រុមជំនុំ។ នៅក្នុងឧទាហរណ៍នីមួយៗ រាស្ត្ររបស់ព្រះបានធ្វើដំណើរទៅជួប នឹងអ្នកដទៃ ដើម្បីនឹងដោះស្រាយបញ្ហា។ ម្ល៉ោះហើយ ពួកគេមិនបានសូមជំនួយពីទ្រង់នោះទេ។

ជម្រើសនៃពាក្យពេចន៍របស់ព្រះ បានបង្ហាញយើងថា ទ្រង់កំពុងតែជួយឱ្យយើងបានមើលឃើញ នូវអ្វីដែលយើងបានធ្វើខុស និងបង្ហាញយើងពីអារម្មណ៍របស់ទ្រង់។ ដូច្នេះហើយ អ្នកណាដែលមានស្វាមី ឬភរិយាផិតក្បត់ ពួកគេក៏អាចនឹងយល់បានពីរបៀបដែលអំពើបាបរបស់យើង បានធ្វើឱ្យទ្រង់មានអារម្មណ៍ បែបណាដែរ។ ដ្បិតផ្នែកដ៏អស្ចារ្យបំផុតនៅក្នុងរឿងរបស់ហូសេ ប្រហែលជាស្តីអំពីរបៀបដែលគាត់បាន សង្គ្រោះភរិយារបស់គាត់ ដែលបានធ្វើបាបនោះក៏ថាបាន។

សូមកត់ចំណាំថា តើព្រះកំពុងតែមានបន្ទូលទៅកាន់អ្នកណា នៅពេលដែលទ្រង់បានប្រទាននូវ ការដាស់តឿនចុងក្រោយ ឱ្យចាកចេញពីនគរបាប៊ីឡូននោះ។ ជាការពិតណាស់ ព្រះអង្គបានត្រាស់ហៅ រាស្ត្ររបស់ទ្រង់ តែមិនបានត្រាស់ហៅមនុស្សណាផ្សេងឡើយ។ ដ្បិតទ្រង់បានជ្រាបថា រាស្ត្ររបស់ទ្រង់ ជាអ្នកណា ហើយទ្រង់ក៏ស្រឡាញ់ពួកគេដែរ។ ហើយទ្រង់ក៏បានលះបង់ដើម្បីសង្គ្រោះពួកគេ នៅក្នុងវេលា ដ៏អាក្រក់បំផុតនៃប្រវត្តិសាស្ត្រមនុស្សលោកដែរ ដើម្បីឱ្យទ្រង់បានលោះយកពួកគេ ដោយប្រើលោហិតរបស់ ទ្រង់។ ដូច្នេះហើយ ឈើឆ្កាងរបស់ព្រះយេស៊ូវបានបង្ហាញយើង ពីទំហំដែលព្រះអម្ចាស់ចង់សង្គ្រោះរាស្ត្រ របស់ទ្រង់ លើសពីរឿងផ្សេងទៀត។

`តើសព្វថ្ងៃនេះ ក្រុមជំនុំ និងសូម្បីតែយើងផ្ទាល់នោះ បាន «កំផិត» ព្រះដោយរបៀបណា?`