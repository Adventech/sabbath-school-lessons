---
title:  លោកអ៊ីសាក និងនាងរេបិកា
date:  16/04/2025
---

នៅពេលដែលលោកអ័ប្រាហាំមានវ័យចំណាស់ នោះគាត់ប្រាកដជាបានគិតអំពីសេចក្តីសន្យា ដែលព្រះគម្ពីរបានតាំងឡើងជាមួយនឹងគាត់ អំពីពូជអំបូរជំនាន់ក្រោយរបស់គាត់ (សូមអានគម្ពីរលោកុប្បត្តិ 15:5)។ ដូច្នេះហើយ បានជាលោកអ័ប្រាហាំបានផ្តល់ការងារដ៏សំខាន់មួយ ដល់អ្នកបម្រើដ៏ជំនិតម្នាក់ ដែលគួរឱ្យទុកចិត្តជាងគេបំផុត។

`សូមអានគម្ពីរលោកុប្បត្តិ 24:1-4។ តើហេតុអ្វីបានជាការដែលលោកអ័ប្រាហាំ មិនបានឱ្យកូនប្រុសរបស់គាត់រៀបអាពាហ៍ពិពាហ៍ ជាមួយនឹង «កូនស្រីសាសន៍កាណាន» នោះ សំខាន់ចំពោះលោក អ័ប្រាហាំខ្លាំងម្ល៉េះ (លោកុប្បត្តិ 24:3)?`

ហេតុផលរបស់លោកអ័ប្រាហាំ គឺជាហេតផុលខាងឯវិញ្ញាណ។ ដ្បិតគាត់បានដឹងថា សាសនា នៃសាសន៍កាណាន និងការថ្វាយបង្គំព្រះក្លែងក្លាយរបស់ពួកគេ គឺជារឿងអាក្រក់។ ដូច្នេះហើយ លោកអ័ប្រាហាំមិនចង់ឱ្យកូនរបស់គាត់ ចាប់ផ្តើមដើរតាមសាសនានៃសាសន៍កាណាននោះទេ។ បើសិនជាលោក អ៊ីសាកបានរៀបអាពាហ៍ពិពាហ៍ ជាមួយនឹងភរិយាដែលជាសាសន៍កាណាន នោះរឿងអាក្រក់បែបនេះនឹងអាចកើតឡើងបាន។

ប្រវត្តិសាស្ត្រនៃសាសន៍អ៊ីស្រាអែលភាគច្រើន នៅក្នុងអំឡុងនៃសម័យព្រះគម្ពីរ គឺស្តីអំពីការដែល ពួកគេបានធ្វើតាមការបង្រៀនក្លែងក្លាយនៃសាសនា ដែលនៅជំុវិញពួកគេនោះឯង។ ហើយសព្វថ្ងៃនេះ បញ្ហាដដែលនេះក៏បានកើតឡើងចំពោះគ្រីស្ទានដែរ។ ឧទាហរណ៍ដ៏ធំបំផុតនៃបញ្ហានេះ អាចជាការផ្លាស់ប្តូរ ពីថ្ងៃសប្បាតហ៍នៅក្នុងព្រះគម្ពីរ ទៅជាថ្ងៃអាទិត្យវិញ។ ជាការពិតណាស់ នៅក្នុងសម័យចុងក្រោយ ការថ្វាយបង្គំនៅថ្ងៃអាទិត្យ នឹងក្លាយជាបញ្ហាចម្បង។

`សូមអានគម្ពីរលោកុប្បត្តិ 24:57-67។ តើយើងអាចរៀនមេរៀនអ្វីខ្លះចេញពីរឿងនេះ អំពី ព្រះយេស៊ូវ និងក្រុមជំនុំរបស់ទ្រង់នោះ? នាងរេបិកាគឺជាបងប្អូនសាច់ឆ្ងាយរបស់លោកអ៊ីសាក។ តើព័ត៌មាន នេះ បានបង្រៀនយើងអ្វីខ្លះ អំពីទំនាក់ទំនងដែលយើងមានចំពោះព្រះអម្ចាស់នោះ។`

ព្រះក៏ជាបងប្អូនសាច់ឆ្ងាយរបស់យើងដែរ ដោយសារតែទ្រង់បានបង្កើតយើង ឱ្យដូចជារូបអង្គ ទ្រង់។ ប៉ុន្តែ អំពើបាបបានបំបែកយើងចេញពីទ្រង់។ ទន្ទឹមគ្នានេះ យើងក៏ជាកូនក្រមុំរបស់ព្រះដែរ បើទោះ បីជា «អាពាហ៍ពិពាហ៍» របស់យើង មានការលំបាកយ៉ាងណាក៏ដោយ ក៏យើងនៅតែជាកូនក្រមុំរបស់ទ្រង់ ដដែល។

`មែនហើយ ព្រះទ្រង់ស្រឡាញ់យើងដែលជាកូនក្រមុំរបស់ទ្រង់នោះ លើសពីយើងស្រឡាញ់ ទ្រង់ទៅទៀត។ តើរាល់ថ្ងៃនេះ យើងអាចសម្រេចចិត្តធ្វើអ្វីខ្លះ ដើម្បីនឹងធ្វើឱ្យសេចក្តីស្រឡាញ់ដែលយើង មានចំពោះព្រះបានរឹងមាំឡើង? ទន្ទឹមគ្នានេះ តើជម្រើសអ្វីខ្លះ ដែលបានធ្វើឱ្យសេចក្តីស្រឡាញ់របស់យើង បានចុះខ្សោយនោះ?`