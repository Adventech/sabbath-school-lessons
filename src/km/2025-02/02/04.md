---
title:  អ៊ីសាកបានសួរថា៖ តើកូនចៀមសម្រាប់តង្វាយដុតនៅឯណា?
date:  08/04/2025
---

ព្រះគម្ពីរបានពិពណ៌នាអំពីពាក្យថា «សេហ៍ (seh)» (ដែលពាក្យនៃភាសាហេព្រើរដែលប្រែថា “កូនចៀម” ជាលើកដំបូងនោះ គឺនៅក្នុងរឿងនៃបទគម្ពីរលោកុប្បត្តិ ជំពូក22។ យើងបានឃើញរួចមកហើយ ថា នៅក្នុងព្រះគម្ពីរ រឿងនេះក៏ជារឿងតែមួយ ដែលបានពិពណ៌នាអំពីសេចក្តីស្រឡាញ់ជាលើកដំបូងនោះ ដែរ។ ដ្បិតកូនចៀមគឺជារូបស័ព្ទ ឬនិមិត្តរូបសំខាន់បំផុតនៅក្នុងកណ្ឌគម្ពីរវិវរណៈ។ នៅក្នុងកណ្ឌគម្ពីរនេះ លោកយ៉ូហានបានហៅព្រះយេស៊ូវថាជា «កូនចៀម» មិនតិចជាង20ដងនោះទេ។ ដូច្នេះហើយ យើងអាច អានអំពីទស្សនកិច្ចរបស់លោកយ៉ូហាន នៅក្នុងដំណាក់នៃនគររបស់ព្រះ តាមរយៈជំពូកមួយនៅក្នុង ចំណោមជំពូកផ្សេងទៀតនៅក្នុងកណ្ឌគម្ពីរវិវរណៈ ដែលមានឥទ្ធិពលខ្លាំងក្លាបំផុត (វិវរណៈ ជំពូក4 និង វិវរណៈ ជំពូក5)។ នៅក្នុងជំពូក5 កូនចៀមក៏មានផ្នែកសំខាន់មួយដែរ។

`សូមអានគម្ពីរលោកុប្បត្តិ 22:7, 8; និក្ខមនំ 12:3-13 និងវិវរណៈ 5:5-10។ តើរឿងអំពីលោកអ័ប្រាហាំដែលបានថ្វាយលោកអ៊ីសាកជាយញ្ញបូជា បានជួយឱ្យយើងយល់ពីរបៀបដែលអ្នក សរសេរព្រះគម្ពីរ បានប្រើរូបស័ព្ទនៃកូនចៀមនោះយ៉ាងដូចម្តេច? តើរឿងរបស់លោកអ័ប្រាហាំ និងរឿង របស់លោកអ៊ីសាក បានជួយបកស្រាយនូវអ្វីដែលលោកយ៉ូហានបានឃើញ នៅក្នុងបទគម្ពីរវិវរណៈ ជំពូក5 នោះដោយរបៀបណា?`

ជាថ្មីម្តងទៀត យើងបានឃើញពាក្យថា «សេហ៍ (កូនចៀម)» នៅក្នុងព្រះគម្ពីរជាលើកដំបូងនោះ គឺនៅពេលដែលលោកអ៊ីសាកបានសួរលោកអ័ប្រាហាំថា «តើកូនចៀមសម្រាប់តង្វាយដុត [នោះ] នៅឯ ណា?» (លោកុប្បត្តិ 22:7)។ ខគម្ពីរដែលនៅសេសសល់ បានឆ្លើយប្រាប់នូវសំណួរនេះ។ ហើយគម្ពីរ សញ្ញាចាស់ទាំង38កណ្ឌផ្សេងទៀត ក៏បានឆ្លើយសំណួរនេះ ដោយមានព័ត៌មានជាច្រើនបន្ថែមទៀតផងដែរ។ ដ្បិតយើងបានឃើញគេឆ្លើយសំណួររបស់លោកអ៊ីសាកម្តងហើយម្តងទៀត ចាប់ពីយញ្ញបូជានៅក្នុងគម្ពីរ សញ្ញាចាស់ រហូតដល់រឿងអំពីស្តេចដាវីឌ។ គម្ពីរសញ្ញាចាស់ក៏មានបទទំនាយមួយ ស្តីអំពីព្រះអង្គសង្គ្រោះ នាអនាគតនោះដែរ។ ដូច្នេះហើយ នៅក្នុងគម្ពីរសញ្ញាថ្មី អ្នកសរសេរព្រះគម្ពីរបានឆ្លើយសំណួររបស់លោក អ៊ីសាក នៅពេលដែលព្រះយេស៊ូវបានយាងមកកាន់ផែនដីនេះ ដើម្បីនឹងជួយរាស្ត្ររបស់ទ្រង់ និងដើម្បី សុគតនៅលើឈើឆ្កាង។

ទន្ទឹមគ្នានេះ សូមក្រឡេកមើលលោកយ៉ូហាន ដែលបានពិពណ៌នានៅក្នុងរឿងរបស់គាត់ជាលើកដំបូង អំពីកូនចៀមដែលជាតួអង្គព្រះយេស៊ូវ។ នៅក្នុងគម្ពីរយ៉ូហាន 1:29-34 លោកយ៉ូហានបាន សរសេរអំពីលោកយ៉ូហាន បាទីស្ទ ដែលបានឆ្លើយសំណួររបស់លោកអ៊ីសាក។ នៅក្នុងសាច់រឿងនេះ មនុស្សមានបាបបានលន់តួអំពើបាបរបស់ពួកគេ។ មនុស្សមានបាបបានទទួលបុណ្យជ្រមុជទឹក។ បុណ្យ ជ្រមុជទឹកជារូបស័ព្ទតំណាងឱ្យការស្លាប់ និងការកើតឡើងវិញ នៅក្នុងព្រះយេស៊ូវ។ បន្ទាប់មក ព្រះយេស៊ូវ ដែលជាកូនចៀមរបស់ព្រះ បានយាងមកដល់ ហើយផ្ទៃមេឃក៏បានបើកឡើង។ សំឡេងមួយមកពីលើ មេឃ បានប្រកាសអំពីព្រះយេស៊ូវថា៖ «នេះជាកូនស្ងួនភ្ងារបស់យើង យើងពេញចិត្ត នឹងព្រះអង្គណាស់» (ម៉ាថាយ 3:17)។ សូមកត់ចំណាំថា សំឡេង (នៃទេវតារបស់ព្រះអម្ចាស់) ក៏បានប្រកាសចម្លើយឆ្លើយតប ទៅនឹងបញ្ហារបស់លោកអ័ប្រាហាំ និងលោកអ៊ីសាកពីស្ថានសួគ៌មកដែរ (លោកុប្បត្តិ 22:11-14)។

ខគម្ពីរទាំងអស់នេះបានបង្ហាញថា ព្រះយេស៊ូវដែលជាកូនចៀមរបស់ព្រះ គឺជាអ្នកជំនួសយើង។ ដូច្នេះហើយ សេចក្តីពិតនៃព្រះគម្ពីរនេះ បានជួយឱ្យយើងយល់កាន់តែច្បាស់ឡើង អំពីកូនចៀមនៅក្នុងសុបិននិមិត្តរបស់លោកយ៉ូហាន (វិវរណៈ ជំពូក5)។