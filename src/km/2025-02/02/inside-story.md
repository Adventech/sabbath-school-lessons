---
title:  បាដិហារ្យអំពីទឹកដោះគោ
date:  11/04/2025
---

នៅពេលដែលស្ត្រីជាម្តាយត្រឡប់មកពីផ្សារវិញ នាងមិនឃើញមានសត្វគោឈរនៅក្នុងទីធ្លាផ្ទះ នោះទេ។ ម្តាយបានដើររកមើលជំុំវិញផ្ទះ ប៉ុន្តែ មិនបានឃើញសត្វគោទាល់តែសោះ។ នាងបានដឹងថា កូនតូចៗរបស់នាង កំពុងតែរង់ចាំនាងនៅក្នុងផ្ទះ។ នៅពេលនោះ ទឹកភ្នែករបស់នាង បានស្រក់ចុះ ដោយសារ តែនាងបានគិតថា តើនាងអាចប្រាប់កូនៗរបស់នាងថា ចោរបានលួចសត្វគោ ដែលជាប្រភពនៃប្រាក់ចំណូល របស់ពួកគេនោះយ៉ាងដូចម្តេចទៅបាន? បើសិនជាគ្មានសត្វគោ នោះពួកគេប្រាកដជាស្លាប់ជាមិនខាន។

ម្តាយបានសម្រេចចិត្តថា នាងនឹងមិនប្រាប់កូនៗរបស់នាងអំពីរឿងនេះឡើយ។ ហើយនាងក៏ មិនចង់ឱ្យពួកគេឃើញទឹកភ្នែករបស់នាងដែរ។ នាងបានដើរចូលទៅក្នុងគុម្ពព្រៃ រួចទូលទៅព្រះយ៉ាងអស់ ពីចិត្ត។ នាងបានរំឭកទ្រង់ថា ប៉ូលិសបានចាប់ស្វាមីរបស់នាង ដែលជាប៉ាស្ទ័រនៃព្រះវិហារសេវេនដេយអាត់វេនដេយអាត់វេនទីស្ទ ដោយសារតែស្វាមីរបស់នាងបានរក្សាថ្ងៃសប្បាតហ៍ ហើយត្រូវតុលាការកាត់ ទោសឱ្យធ្វើការនៅក្នុងប្រទេសតាជីគីស្ថាន ដែលជាសាធារណរដ្ឋសូវៀតខាងត្បូងនៅក្នុងសម័យនោះ។ នាងបានអរព្រះគុណព្រះ ពីរឿងសត្វគោដែលត្រូវចោរលួច ដែលនាងតែងតែដោះដូរទឹកដោះគោជាមួយ នឹងម្សៅ ដំឡូង ការ៉ុត ខ្ទឹមបារាំង ខ្ទឹមស ប៉េងប៉ោះ និងត្រសក់ពីផ្សារនៅក្នុងភូមិ។

នាងបានយំ រួចនិយាយថា «តើទូលបង្គំត្រូវធ្វើអ្វីទៀត? តើទូលបង្គំ និងកូនៗរបស់ទូលបង្គំអាច រស់នៅបានដោយរបៀបណា?»។

ខណៈដែលនាងកំពុងតែយំ ហើយអធិស្ឋាន នោះនាងក៏បានក្រឡេកមើលនៅតាមគុម្ពព្រៃ ហើយ នាងបានឃើញអ្វីមួយដែលនៅជាប់នឹងមែកឈើ។ នាងបានដើរទៅមើល រួចបានឃើញក្រដាសប្រាក់មួយ សន្លឹកដែលមានតម្លៃថ្លៃ។ នាងបានអធិស្ឋានថា «ទូលបង្គំសូមអរព្រះគុណទ្រង់ ដែលទ្រង់បានប្រទានប្រាក់ មកឱ្យទូលបង្គំ ដើម្បីឱ្យទូលបង្គំបានទិញសត្វគោមួយក្បាលទៀត»។

ស្ត្រីដែលជាម្តាយបានជូតទឹកភ្នែករបស់នាង រួចត្រឡប់ទៅផ្សារវិញ ដើម្បីនឹងទិញសត្វគោមួយ ក្បាលទៀត។ ប៉ុន្តែ អ្នកលក់ទាំងអស់ចង់បានប្រាក់ លើសជាងអ្វីដែលនាងបានរកឃើញនៅក្នុងគុម្ពព្រៃបន្ថែមទៀត។ នៅទីបំផុត មានអ្នកលក់ម្នាក់បានយល់ព្រមបញ្ចុះតម្លៃឱ្យនាង។ បុរសម្នាក់នោះបាននិយាយ ថា «ខ្ញុំនឹងលក់គោរបស់ខ្ញុំ ទៅតាមចំនួននៃទឹកប្រាក់ដែលនាងមាន»។ នៅក្នុងផ្សារ សត្វគោដែលនាងបាន ទិញនោះ គឺជាសត្វគោដែលតូច និងខ្សោយបំផុត។ ម្តាយបានប្រគល់ប្រាក់ទៅឱ្យនាង រួចយកសត្វគោនោះ ត្រឡប់មកផ្ទះវិញ។ នៅតាមផ្លូវ នាងបានអធិស្ឋានថា «ឱ្យព្រះអង្គអើយ ទូលបង្គំសូមថ្វាយគោមួយក្បាលនេះ ទៅក្នុងព្រះហស្តរបស់ទ្រង់»។

នៅពេលដែលនាងមកដល់ផ្ទះវិញ នោះម្តាយបានឱ្យចំណីសត្វគោនោះ ហើយកូនទាំង2របស់ នាងក៏បានលេងជាមួយវាដែរ។ ដោយមានចំណី និងក្តីស្រឡាញ់ នោះសត្វគោនោះបានធំធាត់ឡើង។ មិនយូរប៉ុន្មាន សត្វគោនោះបានផលិតទឹកដោះយ៉ាងច្រើន ដូចជាសត្វគោពីមុនដែលចោរបានលួចនោះដែរ។ នាងលីយូបូវ ប្រុ៊នតុន (Liubov Brunton) ដែលជាចៅស្រីនៃម្តាយនៅក្នុងសាច់រឿងនេះ បាននិយាយថា «ព្រះបានសង្គ្រោះជីវិតពួកយើង នៅក្នុងអំឡុងនៃគ្រាលំបាក។ នាងបាននិយាយថា ការអស្ចារ្យអំពីទឹកដោះ គោនេះ បានបម្រើការនៅក្នុងនាមជាវត្ថុរំឭកមួយដ៏មានឥទ្ធិពល ដែលថា ព្រះបានការពារ និងបានថែរក្សា បេសកជនរបស់ទ្រង់ មិនថា ពួកគេបម្រើនៅពេលណា ឬនៅទីណានោះទេ។ លោកយាយរបស់នាងលីយូបូវ ក៏នឹងប្រាប់យើងអំពីបាដិហារ្យមួយទៀតដែរ។ សូមអានអំពីបាដិហារ្យមួយទៀតនោះ នៅសប្តាហ៍ក្រោយ។