---
title:  បទពិសោធន៍នៃសេចក្តីស្លាប់
date:  09/04/2025
---

សេចក្តីស្លាប់គឺជាប្រធានបទមួយ នៅក្នុងសារនៃគ្រាចុងក្រោយ ដែលព្រះគម្ពីរបានចែង។ ព្រះគម្ពីរ បានចែងអំពីសេចក្តីស្លាប់ជាលើកដំបូង ដែលបានជួយឱ្យយើងយល់ពីបញ្ហាអំពើបាបកាន់តែប្រសើរឡើង។ សេចក្តីស្លាប់ក៏បានជួយឱ្យយើងយល់កាន់តែច្បាស់ អំពីរបៀបដែលព្រះត្រូវដោះស្រាយបញ្ហានៃអំពើបាប នោះដែរ។

`នៅក្នុងគម្ពីរលោកុប្បត្តិ 4:8-15 ព្រះគម្ពីរបានចែងអំពីមនុស្សម្នាក់ ដែលហៀបនឹងស្លាប់ជា លើកដំបូង។ នៅក្នុងគម្ពីរលោកុប្បត្តិ 2:15-17 ព្រះគម្ពីរបានចែងអំពីការស្លាប់ជាលើកដំបូងបង្អស់។ សូមអានគម្ពីរកូរិនថូសទី1 15:15-19 និងវិវរណៈ 1:18។ តើខទាំងអស់នេះ បានប្រាប់យើងអ្វីខ្លះ អំពីមូលហេតុដែលនាំឱ្យមនុស្សត្រូវស្លាប់ និងអំពីការយល់ឃើញរបស់ព្រះ អំពីសេចក្តីស្លាប់នោះ? តើព្រះ នឹងដោះស្រាយបញ្ហានៃសេចក្តីស្លាប់ដោយរបៀបណា?`

យើងបាននិយាយជាញឹកញាប់ថា «សេចក្តីស្លាប់គឺជាផ្នែកមួយនៃជីវិត»។ ប៉ុន្តែ ការនិយាយ បែបនេះ គ្រាន់តែជាការកុហកប៉ុណ្ណោះ។ តាមពិតទៅ សេចក្តីស្លាប់មានលក្ខណៈខុសគ្នាពីជីវិត។ សេចក្តី ស្លាប់មិនមានន័យថា ជាផ្នែកមួយនៃបទពិសោធន៍របស់យើង នៅលើផែនដីនេះទេ។ យើងគ្រាន់តែស៊ាំជាមួយនឹងសេចក្តីស្លាប់ប៉ុណ្ណោះ ប៉ុន្តែ នៅពេលដែលយើងប្រឈមមុខនឹងសេចក្តីស្លាប់នេះ នោះយើង នឹងប្រឆាំងទាស់នឹងសេចក្តីនេះយ៉ាងដាច់អហង្ការវិញ ហាក់ដូចជាយើងបានយល់ថា នៅក្នុងនាមជា មនុស្សលោក សេចក្តីស្លាប់មិនមែនជារឿងប្រក្រតីនោះឡើយ។ សេចក្តីស្លាប់មិនមែនជារឿងល្អនោះទេ ប៉ុន្តែ របៀបស្លាប់មួយចំនួន អាចធ្វើឱ្យយើងមានអារម្មណ៍សង្វេតជាងអ្នកដទៃទៅទៀត។ តួយ៉ាង ដូចជាកូនរបស់យើងបានបាត់បង់ជីវិតទៅ នោះយើងនឹងមានអារម្មណ៍សោកសៅជាខ្លាំង។ យើងបានរំពឹងថា ឪពុកម្តាយនឹងត្រូវស្លាប់មុនកូនរបស់ពួកគេ។ ប៉ុន្តែ នៅពេលដែលកូនរបស់ពួកគេ បានស្លាប់មុនឪពុកម្តាយ របស់គាត់ នោះការស្លាប់របស់គាត់ អាចនឹងបង្កឱ្យមានការឈឺចាប់ជាខ្លាំង ដល់អ្នកដែលស្រឡាញ់គាត់។

ការស្លាប់ជាលើកដំបូង ដែលយើងបានអាចនៅក្នុងព្រះគម្ពីរ នោះគឺជាការស្លាប់របស់លោក អេបិល។ នៅពេលនោះ លោកអ័ដាម និងនាងអេវ៉ាដែលជាឪពុកម្តាយ បានឈឺចាប់ជាខ្លាំង នៅពេលដែល កូនប្រុសដ៏បរិសុទ្ធរបស់ពួកគេបានបាត់បង់ជីវិត បន្ទាប់មក ពីលោកកាអ៊ីនដែលជាបងប្រុសអាក្រក់ បាន សម្លាប់កូនប្រុសម្នាក់នោះ។ ការស្លាប់របស់លោកអេបិល មិនមែនជារឿងយុត្តិធម៌នោះទេ។

សូមគិតអំពីព្រះយេស៊ូវ ដែលជាព្រះបរិសុទ្ធ។ មនុស្សអាក្រក់បានសម្លាប់ព្រះយេស៊ូវ ដូចជា លោកកាអ៊ីនបានសម្លាប់លោកអេបិលយ៉ាងដូច្នោះដែរ។ ពីព្រោះការសុគតរបស់ទ្រង់ មិនមែនជាការសុគត ដែលយុត្តិធម៌នោះទេ។ តើការស្លាប់របស់លោកអេបិល បានជួយឱ្យយើងយល់ពីការសុគតរបស់ព្រះយេស៊ូវ នៅលើឈើឆ្កាងដោយរបៀបណា? តើការសុគតរបស់លោកអេបិល បានជួយឱ្យយើងយល់យ៉ាងដូចម្តេច ទៅលើអ្វីដែលព្រះយេស៊ូវចង់បង្ហាញ នៅពេលដែលទ្រង់បានមានបន្ទូលថា «យើងមានកូនសោនៃសេចក្ដី ស្លាប់ ហើយក៏មានកូនសោនៃស្ថានឃុំព្រលឹងមនុស្សស្លាប់ដែរ» នោះ (វិវរណៈ 1:18) ? តើព្រះកំពុងតែ ប្រទានអ្វីដល់យើង តាមរយៈព្រះយេស៊ូវនោះ?

`តើហេតុអ្វីបានជាជីវិតរបស់យើងគ្មានខ្លឹមសារ ប្រសិនបើព្រះមិនបានដោះស្រាយបញ្ហាអំពើបាប របស់យើងនោះ? តើចម្លើយរបស់លោកអ្នក បានបង្រៀនលោកអ្នកអ្វីខ្លះ អំពីរបៀបអរព្រះគុណចំពោះអ្វីដែលព្រះយេស៊ូវបានធ្វើសម្រាប់លោកអ្នក នៅលើឈើឆ្កាងនោះ?`