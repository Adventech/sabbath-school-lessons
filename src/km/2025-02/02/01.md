---
title:  កណ្ឌគម្ពីរលោកុប្បត្តិ និងកណ្ឌគម្ពីរវិវរណៈ
date:  05/04/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
អេសាយ 40:7, 8; លោកុប្បត្តិ 22:1-13; លោកុប្បត្តិ 22:7, 8; លោកុប្បត្តិ 2:15-17; លោកុប្បត្តិ 3:1-5។

> <p>ខចងចាំ</p>
> «លុះស្អែកឡើង លោកយ៉ូហានឃើញព្រះយេស៊ូវកំពុងយាងមករកលោក ហើយពោលថា៖ “ន៎ុះន៏ កូនចៀមរបស់ព្រះដែលដោះបាបមនុស្សលោក”» (យ៉ូហាន 1:29)។

កណ្ឌគម្ពីរលោកុប្បត្តិ បានជួយឱ្យយើងយល់ពីកណ្ឌគម្ពីរវិវរណៈ។ ប៉ុន្តែ អ្នកប្រាជ្ញខាងឯព្រះគម្ពីរសម័យថ្មីជាច្រើននាក់ មិនបានយល់ពីក្បួនច្បាប់សំខាន់មួយនេះទេ។ ដូច្នេះហើយ បានជាលោកយ៉ូហានសរសេរកណ្ឌគម្ពីរវិវរណៈនេះឡើង។ ការសរសេររបស់គាត់ បានបង្ហាញយើងថា គាត់ បានដឹងរឿងជាច្រើន អំពីកណ្ឌគម្ពីរសញ្ញាចាស់។ ពោលគឺគាត់ បានប្រើគោលគំនិតពីគម្ពីរសញ្ញាចាស់ ដែលអ្នកអានកណ្ឌគម្ពីររបស់គាត់ បានដឹងច្រើនរួចទៅហើយ។

នៅក្នុងព្រះគម្ពីរ យើងអាចស្វែងរកខគម្ពីរសំខាន់ៗនៅក្នុងព្រះគម្ពីរ ដែលជួយឱ្យយើងយល់ពីកណ្ឌគម្ពីរវិវរណៈ ប្រសើរជាងខដទៃទៀត។ អ្នកអានគម្ពីររបស់គាត់ភាគច្រើន បានរកឃើញ ខទាំងនេះនៅក្នុង កណ្ឌគម្ពីរលោកុប្បត្តិ។ កណ្ឌគម្ពីរលោកុប្បត្តិបានជួយឱ្យយើងយល់ពីរបៀបដែល អំពើបាបបានចាប់ផ្តើម ឡើងនៅលើផែនដីនេះ។ ដូច្នេះហើយ គោលគំនិតសំខាន់ៗទាំងអស់ ដែលមានចែងនៅក្នុងកណ្ឌគម្ពីរវិវរណៈ សុទ្ធសឹងតែបានបង្ហាញនៅដើមជំពូកនៃព្រះគម្ពីរ។

**សប្តាហ៍នេ**

យើងនឹងសិក្សាប្រធានបទធំៗមួយចំនួនតូច ដែលបានមកពីកណ្ឌគម្ពីរវិវរណៈ។ ហើយកណ្ឌគម្ពីរលោកុប្បត្តិ ក៏នឹងជួយឱ្យយើងយល់ពីប្រធានបទពីកណ្ឌគម្ពីរវិវរណៈទាំងនេះ កាន់តែ ប្រសើរឡើងដែរ។ បន្ទាប់មក យើងនឹងសិក្សាមេរៀនសំខាន់ៗ ដែលកណ្ឌគម្ពីរវិវរណៈអាចបង្រៀន យើងអំពីខ្លួនយើង អំពីព្រះ និងអំពីមហាវិវាទរវាងសេចក្តីល្អ និងសេចក្តីអាក្រក់។