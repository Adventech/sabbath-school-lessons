---
title:  ការសិក្សាបន្ថែម
date:  11/04/2025
---

សូមអាន Ellen G. White, “The Revelation,” pages 578-581, in The Acts of the Apostles។

សព្វថ្ងៃនេះ មានសាសនាជាច្រើនបានចាប់ផ្តើមពីគោលគំនិតនេះ។ ប៉ុន្តែ គោលគំនិតនៅក្នុង សាសនាគ្រីស្ទ មានប្រភពចេញមកពីបទពិសោធន៍ពិតប្រាកដ ដែលបានកើតឡើងនៅក្នុងប្រវត្តិសាស្ត្រ។ ព្រះគម្ពីរគឺជារឿងស្តីអំពីទំនាក់ទំនងរបស់ព្រះ ជាមួយនឹងមនុស្សទាំងឡាយ ទូទាំងប្រវត្តិសាស្ត្រមនុស្ស លោក។ បន្ទាប់មក នៅពេលដែលយើងសិក្សាទំនាក់ទំនងទាំងអស់នេះ នោះយើងនឹងអាចរៀនបានច្រើន អំពីព្រះ និងសេចក្តីស្រឡាញ់របស់ទ្រង់ ដែលមិនបានផ្លាស់ប្តូរ។

មានពេលខ្លះ អ្នកគ្រីស្ទានបានចាប់ផ្តើមរអ៊ូរទាំថា ពួកគេនឿយហត់នឹងការឮរឿងដដែលៗ។ មានពេលខ្លះ នៅពេលដែលប៉ាស្ទ័រកំពុងតែអធិប្បាយសាររបស់យើង នោះយើងនឹងអាចគិតថា គ្មានមេរៀន ថ្មីដែលយើងត្រូវរៀនពីសារដដែលរបស់យើងនោះឡើយ។

ខណៈដែលសាររបស់យើងមិនបានផ្លាស់ប្តូរ នោះក៏មិនមានន័យថា សារនោះមិនមែនជាសារ ដែលគួរឱ្យចាប់អារម្មណ៍នោះដែរ។ ដ្បិតនៅពេលដែលលោកអ្នកសិក្សាព័ត៌មាន ដែលព្រះបានប្រទានដល់ក្រុមជំនុំរបស់យើង នោះលោកអ្នកបានសិក្សាយ៉ាងប្រញាប់ប្រញាល់ពេក រហូតដល់លោកអ្នកមិនបាន អានដល់ចុងបញ្ចប់នៃប្រធានបទ ដើម្បីឱ្យលោកអ្នកបានដឹងនូវរឿងគ្រប់យ៉ាងនៃប្រធានមួយនោះឡើយ។

អ្នកស្រីអេឡែន ជីវ៉ៃត៍ បានប្រាប់នូវហេតុផលមួយដែលថា លោកយ៉ូហានបានសរសេរកណ្ឌគម្ពីរវិវរណៈនេះ ដើម្បីជួយឱ្យក្រុមជំនុំគ្រីស្ទាន បានដឹងពីផែនការដែលព្រះបានរៀបចំសម្រាប់កណ្ឌ គម្ពីរ នេះ។ ប៉ុន្តែ «[នៅពេលនោះ] អ្នកបម្រើព្រះវ័យក្មេងមួយចំនួន . . . . បានធុញទ្រាន់ទៅនឹងសេចក្តីពិត នៃព្រះគម្ពីរ។ ពួកគេចង់ឮនូវអ្វីដែលថ្មី។ ដូច្នេះហើយ បានជាពួកគេបានព្យាយាមណែនាំនូវការបង្រៀន ថ្មីៗ»។ ដកស្រង់ពី The Acts of the Apostles, page 580, adapted។ ដូច្នេះហើយ កណ្ឌគម្ពីរវិវរណៈ មិនគ្រាន់តែជាកណ្ឌគម្ពីរស្តីអំពីអនាគតប៉ុណ្ណោះទេ ប៉ុន្តែ កណ្ឌគម្ពីរនេះក៏ជាកណ្ឌគម្ពីរអំពីអនាគតផងដែរ។ ពីព្រោះលោកយ៉ូហានបានសរសេរកណ្ឌគម្ពីរវិវរណៈ ដើម្បីជួយឱ្យយើងយល់ពីប្រវត្តិនៃក្រុមជំនុំរបស់យើង និងជួយឱ្យយើងយល់ពីហេតុផលគាំទ្រជំនឿរបស់យើង។ នៅពេលដែលយើងធ្វើដូច្នេះ នោះមានន័យថា យើងនឹងមិនអនុញ្ញាតឱ្យបំណងប្រាថ្នាចង់បានរបស់អ្វីថ្មីណាមួយ មកគ្រប់គ្រង ឬបំផ្លាញជំនឿរបស់យើង នោះឡើយ។

**សំណួរពិភាក្សា**

`1. ព្រះគម្ពីរតែងតែផ្តល់ព័ត៌មាន និងការយល់ដឹងថ្មីៗដល់យើង។ មែនហើយ យើងអាចនឹងមានបំណង ចង់រៀននូវអ្វីដែលថ្មី។ ប៉ុន្តែ តើហេតុអ្វីបានជាវាសំខាន់ម្ល៉េះ ដែលយើងត្រូវបន្តជឿទៅលើសេចក្តីពិតនៃព្រះគម្ពីរ ដែលព្រះបានប្រទានដល់យើងរួចជាស្រេចនោះ?`

`2. តើយ៉ាងណាទៅវិញ បើសិនជាមានអ្នកណាម្នាក់បាននឹកឃើញពីការបង្រៀនថ្មីមួយ អំពីបទទំនាយណាមួយនៅក្នុងព្រះគម្ពីរវិញនោះ? ជាការពិតណាស់ ការសិក្សាមិនដែលចប់នោះទេ។ ប៉ុន្តែ ទន្ទឹមគ្នានេះ តើយើង អាចដឹងបានថា «ពន្លឺ» ថ្មី ជាសេចក្តីពិតនៃព្រះគម្ពីរ ឬជាការបង្រៀនក្លែងក្លាយដោយរបៀបណា?`

`3. តើហេតុអ្វីបានជាជីវិតរបស់យើងគ្មានន័យនោះឡើយ បើសិនជាយើងមិនបានរស់ពីស្លាប់ឡើងវិញនោះ?`