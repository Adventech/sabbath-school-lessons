---
title:  សត្វពស់
date:  10/04/2025
---

នៅក្នុងកណ្ឌគម្ពីរវិវរណៈ ការថ្វាយបង្គំគឺជាប្រធានដ៏សំខាន់មួយ ដោយសារតែសត្វនាគ បាន បង្កើតនូវការថ្វាយបង្គំក្លែងក្លាយ (វិវរណៈ 13:2-4)។ សត្វនាគជារូបស័ព្ទតំណាងឱ្យសាតាំង។ សាតាំង ក៏មានឈ្មោះថា លុយស៊ីហ្វ័រ ដែលជាទេវតាដែលបានធ្លាក់ចូលទៅក្នុងអំពើបាប។ លោកយ៉ូហានបាន ប្រៀបធៀបលុយស៊ីហ្វ័រ ទៅនឹងសត្វនាគ។ ភាសានេះបានជួយឱ្យយើងនឹកចាំពីសត្វពស់ នៅក្នុងសួនច្បារ អេដែន។ សត្វពស់បានបញ្ចុះបញ្ចូលលោកអ័ដាម និងនាងអេវ៉ា ឱ្យចូលរួមជាមួយនឹងវា ដើម្បីប្រឆាំងទាស់ នឹងព្រះ។

`សូមប្រៀបធៀបគម្ពីរលោកុប្បត្តិ 3:1-5 ជាមួយនឹងគម្ពីរវិវរណៈ 12:1-9។ តើនៅក្នុងរឿង នីមួយៗ មានគោលគំនិតដូចគ្នាអ្វីខ្លះ? តើរឿងអំពីសត្វពស់នៅក្នុងកណ្ឌគម្ពីរលោកុប្បត្តិ បានជួយឱ្យយើង យល់យ៉ាងដូចម្តេច អំពីហេតុផលមួយចំនួនដែលបានបង្កឱ្យមានសង្គ្រាម នៅលើស្ថានសួគ៌ដែលកណ្ឌគម្ពីរវិវរណៈបានចែងនោះ?`

នៅក្នុងព្រះគម្ពីរ មានរឿង2 ដែលបានពិពណ៌នាអំពីរបៀបដែលសាតាំងបានកុហក ដល់មនុស្ស គ្រប់គ្នា និងបានដឹកនាំពួកគេឱ្យឃ្លាតឆ្ងាយពីព្រះ។ រឿងទី1 បានកើតឡើងនៅក្នុងកណ្ឌគម្ពីរ លោកុប្បត្តិ នៅពេលដែលលោកអ័ដាម និងនាងអេវ៉ាស្នាក់នៅលើផែនដីនេះ តែ2នាក់ប្តីប្រពន្ធ។ រឿងទី2 គឺនៅក្នុង បទគម្ពីរវិវរណៈ ជំពូក12 និងជំពូក13 ដែលបានបង្ហាញថា សាតាំង «ជាមេបោកបញ្ឆោតពិភពលោក ទាំងមូល» (វិវរណៈ 12:9)។ វាបានផ្តល់អំណាចឱ្យសត្វដែលឡើងមកពីសមុទ្រ (វិវរណៈ 13:2)។ ក្រោយមកទៀត សាតាំងបានប្រើសត្វដែលផុសចេញពីដី ឱ្យបង្ខំមនុស្សគ្រប់គ្នា ឱ្យថ្វាយបង្គំសត្វដែលឡើង មកពីសមុទ្រនោះ (វិវរណៈ 13:12)។ ដូច្នេះហើយ ប្រធានបទមហា វិវាទរវាងព្រះ និងសាតាំងនេះ ជាប្រធានបទសំខាន់បំផុត នៅក្នុងចំណោមប្រធានបទសំខាន់ៗអំពីគ្រាចុងក្រោយ។ សង្គ្រាមនេះបាន បង្ហាញថា សេចក្តីស្រឡាញ់របស់ព្រះ និងសេចក្តីមេត្តារបស់ទ្រង់ មិនបានផ្លាស់ប្តូរឡើយ។ ដរាបណា អារក្សនៅមានជីវិតនៅឡើយ នោះវាក៏មិនផ្លាស់ប្តូរផែនការរបស់វាដែរ។ ពោល គឺវានឹងមិនឈប់ប្រឆាំងទាស់ នឹងព្រះជាដាច់ខាត។

ព្រះទ្រង់នៅតែជាទ្រង់។ ហើយអារក្សក៏នៅតែជាអារក្សដដែលដែរ។ បើទោះបីជាសាតាំងបាន លាក់បាំងអត្តសញ្ញាណរបស់វាពីមនុស្សក៏ដោយ ក៏កណ្ឌគម្ពីរវិវរណៈ និងប្រវត្តិសាស្ត្រមនុស្សលោកបាន បង្ហាញយើងថា វាបានប្រើផែនការដដែល ដែលវាបានប្រើនៅក្នុងសួនច្បារអេដែន។ ព្រះបានសន្យាថា ទ្រង់នឹងប្រទានប្រាជ្ញា និងការយល់ដឹងដល់យើង (យ៉ាកុប 1:5)។ កាលពីមុន សាតាំងបានបោកបញ្ឆោត មនុស្សជាច្រើននាក់។ នៅពេលអនាគត វានឹងបោកបញ្ឆោតមនុស្សជាច្រើននាក់ទៀត។ ប៉ុន្តែ ព្រះគម្ពីរ នឹងការពារយើង ឱ្យរួចផុតពីការកុហករបស់វា។

`មនុស្សជំនាន់នេះ មិនបានទទួលយកទង្វើ និងគោលគំនិតដែលមនុស្សជំនាន់មុនបានទទួលយក នោះទេ។ ផ្ទុយទៅវិញ មនុស្សជំនាន់នេះបានធ្វើទង្វើ និងទទួលយកគោលគំនិត ដែលមនុស្សជំនាន់មុនមិន បានទទួលយកនោះវិញ។ ដូច្នេះហើយ នៅក្នុងនាមកជាគ្រីស្ទានដែលបានជឿទៅលើមហាវិវាទ រវាងសេចក្តី ល្អ និងសេចក្តីអាក្រក់ តើយើងគួរតែរស់នៅក្នុងចំណោមមនុស្ស ដែលមានគោលគំនិត និងគោលជំនឿ ផ្លាស់ប្តូរបែបនេះញឹកញាប់ប៉ុនណាដែរ? នៅក្នុងសួនច្បារអេដែន សាតាំងបាននិយាយកុហកអំពីរឿង2យ៉ាង គឺថា៖ (1) អ្នកនឹងមិនស្លាប់ទេ និង (2) យើងនឹងបានដូចជាព្រះ។ តើសព្វថ្ងៃនេះ លោកអ្នកបានរកឃើញ ការកុហកបែបនេះនៅកន្លែងណាខ្លះ?`