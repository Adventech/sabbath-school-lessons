---
title:  បទគម្ពីរដានីយ៉ែល ជំពូក2
date:  28/04/2025
---

នៅក្នុងសម័យដែលសាសន៍យូដាស្ថិតនៅក្នុងនគរបាប៊ីឡូន នោះព្រះបានបង្ហាញទំនាក់ទំនង ដ៏ពិសេសមួយ រវាងរាស្ត្ររបស់ទ្រង់ និងនគរនៅលើផែនដីនេះ។ ទន្ទឹមគ្នានេះ រាស្ត្ររបស់ព្រះក៏ជាអ្នកទោស ផងដែរ។ ម្តងនេះ ពួកគេនឹងត្រូវរងទុក្ខ ដោយសារតែការសម្រេចចិត្តរបស់ពួកគេ។ (ពួកគេអាចនឹងរៀន ពីការសម្រេចចិត្តទាំងនោះដែរឬទេ?)។

`សូមអានគម្ពីរដានីយ៉ែល 2:31-35។ ខទាំងនេះបានបង្ហាញយើង នូវអ្វីដែលត្រូវកើតនៅក្នុង ប្រវត្តិសាស្ត្រមនុស្សលោក រហូតដល់សម័យចុងក្រោយ។ តើសេចក្តីពិតសំខាន់អ្វី ដែលយើងអាចរៀនចេញពីសារដ៏អស្ចារ្យនេះ?`

នៅចុងទសវត្សន៍ឆ្នាំ1800 មានមនុស្សជាច្រើននាក់ បានត្រេកអរអំពីអនាគត។ ពួកគេបាន សង្ឃឹមថា វិទ្យាសាស្ត្រនឹងដោះស្រាយនូវបញ្ហាដ៏ធំបំផុតរបស់យើង។ នៅក្នុងឆ្នាំ1900 មានអ្នកប្រាជ្ញ ជាច្រើនបានជឿថា មនុស្សលោកអាចក្លាយទៅជាមនុស្សគ្រប់លក្ខណ៍បាន ហើយពួកគេក៏ជឿថា ការ ច្នៃប្រឌិតថ្មីៗ តាមរយៈវិទ្យាសាស្ត្រ និងឱសថ នឹងបង្កើតជាសម័យកាលថ្មីមួយដ៏អស្ចារ្យ នៅក្នុងប្រវត្តិសាស្ត្រមនុស្សលោក។

បន្ទាប់មក សង្គ្រាមលោកលើកទី1បានមកដល់ និងបានបង្ហាញថា សេចក្តីសង្ឃឹមទាំងនេះជា សេចក្តីសង្ឃឹមក្លែងក្លាយ។ លុះដល់ចុងឆ្នាំ1900 មានមនុស្សជាង200លាននាក់ បានស្លាប់នៅក្នុង សង្គ្រាមនេះ។ ដ្បិតការច្នៃប្រឌិតខាងឯផ្នែកវិទ្យាសាស្ត្រ អាចនឹងធ្វើឱ្យជីវិតរបស់យើងងាយស្រួល និងប្រសើរជាងមុនទៅតាមវិធីជាច្រើន។ ប៉ុន្តែ វិទ្យាសាស្ត្រមិនបានធ្វើឱ្យយើង ល្អប្រសើរជាងមុននោះទេ។

មនុស្សជាច្រើនដែលបានសិក្សាបទគម្ពីរដានីយ៉ែល ជំពូក2 បានកត់សម្គាល់ថា លោហធាតុ ទាំងអស់ ដែលមាននៅក្នុងរូបសំណាក បានចាប់ផ្តើមពីលោហធាតុដែលមានតម្លៃខ្ពស់ រហូតដល់លោហធាតុ ដែលមានតម្លៃទាប គឺថា៖ ពីមាសចុះទៅប្រាក់ ពីប្រាក់ចុះទៅលង្ហិន ពីលង្ហិនចុះទៅដែក ហើយទីបំផុតនោះ ពីដែកចុះទៅដែកលាយដីឥដ្ឋ។

នៅក្នុងឆ្នាំ1900 មានអ្នកប្រាជ្ញ និងអ្នកវិទ្យាសាស្ត្រជាច្រើន បានព្យាយាមបញ្ចុះបញ្ចូលយើង ថា មនុស្សលោក និងជីវិតរបស់ពួកគេ នឹងកាន់តែប្រសើរឡើង។ បើទោះបីជាជីវិតរបស់យើងបាន ប្រសើរឡើងក៏ដោយ ប៉ុន្តែ តើមានគ្នាយើងប៉ុន្មាននាក់ ដែលបានសង្ឃឹមថា ចង់បានអនាគតដែលប្រកប ទៅដោយសេចក្តីសុខសាន្ត សុវត្ថិភាព និងអនាគតដែលមានពេញយ៉ាងបរិបូណ៌នោះ?

`ព្រះយេស៊ូវបានដាស់តឿនយើង អំពីរឿងដែលត្រូវកើតឡើងនៅក្នុងពេលអនាគត គឺថា៖ «អ្នក រាល់គ្នានឹងឮអំពីសង្គ្រាម និងដំណឹងអំពីសង្គ្រាម ចូរប្រយ័ត្នកុំជ្រួលច្របល់ ដ្បិតការនេះត្រូវតែកើតឡើង តែមិនទាន់ដល់ចុងបញ្ចប់នៅឡើយទេ ដ្បិតសាសន៍មួយនឹងលើកគ្នាទាស់នឹងសាសន៍មួយ នគរមួយទាស់ នឹងនគរមួយ ហើយនឹងកើតមានអំណត់ [ជំងឺអាសន្នរោគ] និងរញ្ជួយផែនដីនៅកន្លែងផ្សេងៗ» (ម៉ាថាយ 24:6, 7)។ តើការយល់ដឹងនូវអ្វីដែលត្រូវកើតឡើងនៅក្នុងពេលអនាគត បានផ្តល់ក្តីសង្ឃឹមដល់យើង អ្វីខ្លះ?`