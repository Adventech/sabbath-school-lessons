---
title:  បទគម្ពីរដានីយ៉ែល ជំពូក7
date:  29/04/2025
---

នៅក្នុងបទគម្ពីរដានីយ៉ែល ជំពូក2 ព្រះបានបង្ហាញសុបិន ឱ្យស្តេចនៃសាសន៍បាប៊ីឡូនបានឃើញមុនគេ។ បន្ទាប់មក នៅក្នុងបទគម្ពីរដានីយ៉ែល ជំពូក7 ព្រះបានបើបង្ហាញសុបិននេះដល់លោកដានីយ៉ែល ដែលជាហោរានៃសាសន៍ហេព្រើរ។ លោកដានីយ៉ែល គឺជាសាសន៍យូដាដែលជារាស្ត្រជ្រើសតាំង របស់ព្រះ។

នៅក្នុងបទគម្ពីរដានីយ៉ែល ជំពូក7 ព្រះបានបង្ហាញលោកដានីយ៉ែល នូវប្រធានបទដដែលដែលទ្រង់បានបង្ហាញ ឱ្យស្តេចនេប៊ូក្នេសាបានឃើញ នៅក្នុងបទគម្ពីរដានីយ៉ែល ជំពូក2 ប៉ុន្តែ នៅក្នុង បែបបទផ្សេងមួយទៀត។ ដ្បិតនៅក្នុងសុបិនរបស់គាត់ ស្តេចនេប៊ូក្នេសាបានឃើញរូបសំណាកមួយ។ ប៉ុន្តែ លោកដានីយ៉ែលបានឃើញសត្វសាហាវមួយហ្វូង ដែលបានឡើងមកពីសមុទ្រនៅពេលដែលខ្យល់ បក់បោកមកលើផ្ទៃទឹក។ ដ្បិតជាតិសាសន៍នៃសត្វសាហាវទាំងនេះ តែងតែច្បាំងដណ្តើមអំណាចគ្នាទៅវិញ ទៅមក។ គម្ពីរទំនុកតម្កើង 65:5-8; អេសាយ 17:12, 13 និងយេរេមា 46:7, 8 បានយករូបស័ព្ទ នៃរលក និងទឹកជំនន់មកប្រើ ដើម្បីពិពណ៌នាអំពីចម្បាំងរវាងជាតិសាសន៍ទាំងនេះ។

ព្រះមានបំណងចង់ឱ្យទឹកដីសន្យា មានលក្ខណៈខុសប្លែកពីជាតិសាសន៍ទាំងនេះ។ ហើយ ទឹកដីសន្យារបស់ទ្រង់ ក៏បានខុសប្លែកពីជាតិសាសន៍ទាំងនេះមួយរយៈពេលមែន។ ពីព្រោះទឹកដីសន្យា ក៏ប្រៀបដូចជាកោះនៃសេចក្តីសុខសាន្ត និងសុវត្ថិភាពនោះដែរ។ ដ្បិតសាសន៍អ៊ីស្រាអែលគឺជាជាតិសាសន៍ បរិសុទ្ធ ដែលស្ថិតនៅក្រោមការគ្រប់គ្រងរបស់ព្រះ មិនមែននៅក្រោមការគ្រប់គ្រង ពីចម្បាំងនៃជាតិសាសន៍ ដទៃនោះទេ។

`សូមអានគម្ពីរដានីយ៉ែល 7:1-3។ នៅក្នុងខទាំងនេះ មានរឿងរ៉ាវជាច្រើនបានកើតឡើង។តើយើងអាចរៀនមេរៀនអ្វីខ្លះ ចេញពីរូបស័ព្ទនៅក្នុងខទាំងនេះ? (តួយ៉ាងដូចជាសត្វព្រៃ ឬសត្វសាហាវ ដែលឡើងមកពីសមុទ្រនោះជាដើម)។`

លោកដានីយ៉ែលបានឈរនៅលើឆ្នេរខ្សាច់ និងបានសម្លឹងមើលចម្បាំងនៃជាតិសាសន៍ដទៃ។ រំពេចនោះ សត្វសាហាវបានចាប់ផ្តើមឡើងមកលើដីគោក និងបានចូលមកក្នុងតំបន់របស់លោកដានីយ៉ែល។ ម្តងនេះ បញ្ហានៃសាសន៍ដទៃ បានក្លាយមកជាបញ្ហានៃរាស្ត្ររបស់ទ្រង់។ ដូច្នេះហើយ សាសន៍អ៊ីស្រាអែល បានសម្រេចចិត្តរស់នៅ ដូចជាសាសន៍ដទៃដែរ។ ហើយឥឡូវនេះ សាសន៍អ៊ីស្រាអែលនឹងរស់នៅជាមួយ នឹងជាតិសាសន៍ទាំងនេះ ដោយស្ថិតនៅក្រោមការគ្រប់គ្រងរបស់ពួកគេ។ ដ្បិតនៅពេលដែលសាសន៍ បាប៊ីឡូន បាននិរទេសសាសន៍អ៊ីស្រាអែលចូលទៅនគរបាប៊ីឡូន នោះសាសន៍អ៊ីស្រាអែលមិនដែលបាន ទទួលសេរីភាពពេញលេញនោះទេ។

សព្វថ្ងៃនេះ អ្នកគ្រីស្ទានក៏មិនអាចទទួលគ្រប់គ្រងជីវិតរបស់ពួកគេបានទាំងស្រុងដែរ រហូតដល់ ចុងបញ្ចប់នៃពេលវេលា។ ទន្ទឹមគ្នានេះ នៅចុងបញ្ចប់ ព្រះយេស៊ូវក៏នឹងក្លាយជាស្តេចរបស់យើងដែរ។ នៅក្នុងសម័យគម្ពីរសញ្ញាថ្មី រាស្ត្ររបស់ព្រះបានបន្តរងទុក្ខ នៅក្រោមអាណានិគមនៃសាសន៍រ៉ូម។ ក្រោយ មកទៀត រាស្ត្ររបស់ព្រះបានរងទុក្ខ នៅពេលដែលស្នែងតូចបានធ្វើបាបពួកគេ ដោយព្រោះតែជំនឿរបស់ ពួកគេ។ ស្នែងតូចបានក្តោបក្តាប់អំណាច និងការគ្រប់គ្រងពីនគររ៉ូមនេះឯង។

`គម្ពីររ៉ូម 3:10-19 បានជួយបកស្រាយយ៉ាងពិស្តារ អំពីព្រឹត្តិការណ៍ដែលកំពុងតែនៅក្នុងពេលបច្ចុប្បន្ននេះ។ តើខ19បានបង្ហាញយើងយ៉ាងដូចម្តេច អំពីមូលហេតុដែលបានជំរុញឱ្យយើងត្រូវការ ដំណឹងល្អ អំពីព្រះយេសូវនៅក្នុងជីវិតរបស់យើងនោះ?`