---
title:  ការសិក្សាបន្ថែម
date:  02/05/2025
---

សូមអាន Ellen G. White, “The Tower of Babel,” pages 117-124, in Patriarchs and Prophets។

«“បន្ទាប់មក ខ្ញុំឃើញផ្ទៃមេឃថ្មី និងផែនដីថ្មី ដ្បិតផ្ទៃមេឃមុន និងផែនដីមុនបានកន្លងបាត់ទៅ ហើយក៏គ្មានសមុទ្រទៀតឡើយ” (វិវរណៈ 21:1)។ ភ្លើងស្ពាន់ធ័រ នឹងបំផ្លាញអ្នកដែលបានបដិសេធព្រះ។ ភ្លើងដដែលនេះ ក៏នឹងសម្អាតផែនដីនេះដែរ រហូតទាល់តែអំពើបាបបានឆេះអស់។ ភ្លើងនេះក៏មិនមែនជា ស្ថាននរក ដែលមានភ្លើងឆេះអស់កល្បជានិច្ច ដើម្បីនឹងជួយឱ្យអ្នកដែលបានសង្គ្រោះហើយ បាននឹកចាំថា អំពើ បាបគឺជារឿងដ៏គួរឱ្យភ័យខ្លាចនោះដែរ»។

«របស់ដែលត្រូវបន្សល់ទុក ដើម្បីនឹងជួយឱ្យរាស្ត្ររបស់ព្រះបាននឹកចាំនោះ គឺជារូបកាយរបស់ ព្រះអង្គសង្គ្រោះ ដែលមានជាប់ស្នាមរបួសពីការឈឺចាប់ ដែលទ្រង់បានរងទុក្ខជំនួសអំពើបាបរបស់យើង នោះឯង។ ពីព្រោះព្រះសិរសា ឆ្អឹងជំនីរ ព្រះហស្ត និងព្រះបាទារបស់ទ្រង់ គឺជារឿងតែមួយគត់ដែលបាន បង្ហាញថា អំពើបាបជារឿងដ៏អាក្រក់បំផុត។ លោកហាបាគុកដែលជាហោរារបស់ព្រះ បានឃើញព្រះយេស៊ូវ នៅក្នុងសិរីល្អរបស់ទ្រង់ បន្ទាប់មក លោកហាបាគុកបាននិយាយថា “សេចក្ដីរុងរឿងរបស់ព្រះអង្គក៏ដូចជា ពន្លឺ មានរស្មីចេញពីព្រះហស្តរបស់ព្រះអង្គ នោះឯងជាទីលាក់ទុកនូវព្រះចេស្តារបស់ព្រះអង្គ” (ហាបាគុក 3:4)។ ដ្បិតសិរីល្អរបស់ព្រះអង្គសង្គ្រោះ គឺស្ថិតនៅត្រង់ឆ្អឹងជំនីរជំហៀង ដែលពួកទាហានរ៉ូមបានចាក់ទ្រង់នឹងលំពែង។ ព្រះលោហិត បានហូរចេញពីឆ្អឹងជំនីររបស់ទ្រង់។ ហើយព្រះលោហិតនេះ បានធ្វើឱ្យ ព្រះទទួលយកមនុស្សមានបាប។ ព្រះយេស៊ូវបានលះបង់អង្គទ្រង់ ដើម្បីសង្គ្រោះយើង។ ទ្រង់មានអំណាច គ្រប់គ្រាន់ នៅក្នុងការសង្គ្រោះយើង។ ហើយទ្រង់ក៏អាចជំនុំជម្រះដល់អ្នកណា ដែលបានបដិសេធព្រះគុណ របស់ព្រះផងដែរ។ ពីព្រោះស្នាមរបួសរបស់ទ្រង់ បានធ្វើឱ្យទ្រង់អាម៉ាស់ នៅពេលដែលមានព្រះជន្មនៅលើ ផែនដីនេះនៅឡើយ។ ហើយឥឡូវនេះ ស្លាកស្នាមទាំងនេះ បានថ្វាយសិរីល្អ និងបានលើកតម្កើងទ្រង់ វិញ។ ដ្បិតស្នាមរបួសដែលព្រះយេស៊ូវបានរងទុក្ខនៅលើភ្នំកាល់វ៉ារី នឹងធ្វើឱ្យភាវៈរស់ទាំងអស់សរសើរ តម្កើងទ្រង់។ ហើយស្នាមរបួសទាំងនេះ ក៏នឹងប្រកាសអំពីអំណាចរបស់ព្រះយេស៊ូវផងដែរ»។ ដកស្រង់ ពី Ellen G. White, The Great Controversy, page 674, adapted។

**សំណួរពិភាក្សា**

`1. នៅពេលដែលព្រះយេស៊ូវយាងមកវិញ នោះទ្រង់នឹងបំផ្លាញរឿងគ្រប់យ៉ាង ដែលយើងបានធ្វើនៅក្នុង ជីវិតកាលពីមុន និងបានធ្វើនៅពេលឥឡូវនេះជារៀងរហូត។ តើហេតុអ្វីបានជាវាសំខាន់ម្ល៉េះ ដែលយើង ត្រូវតែចងចាំនូវគោលគំនិតមួយនេះ? តើគោលគំនិតនេះ បានជួយឱ្យយើងនឹកចាំពីរឿងដ៏សំខាន់បំផុត នៅក្នុងជីវិតនេះដោយរបៀបណា?`

`2. នៅក្នុងគម្ពីរវិវរណៈ 13:1-10 សូមក្រឡេកមើលសត្វសាហាវ ដែលឡើងមកពីសមុទ្រនោះម្តងទៀត។ តើសត្វសាហាវនេះបានបង្ហាញទង្វើ ដូចជាជាតិសាសន៍ទាំងអម្បាលម៉ាន ឬដូចជាជាតិសាសន៍ពីនគរបាប៊ីឡូន រហូតដល់អំណាចនៃស្នែងតូចនោះយ៉ាងដូចម្តេច? តើរដ្ឋាភិបាលនៅលើផែនដីនេះ បានបង្ហាញពីគោលគំនិត និងយល់ឃើញរបស់នគរបាប៊ីឡូន ឬនគររ៉ូមនោះដោយរបៀបណា?`

`3. តើយើងដែលអ្នកអាត់វេនទីស្ទ ត្រូវធ្វើតាមព្រះអម្ចាស់ផង និងគោរពតាមច្បាប់ប្រទេស ដែលយើង បានរស់នៅនោះ ស្របពេលតែមួយបានដោយរបៀបណា? តើនឹងមានអ្វីកើតឡើង នៅពេលដែលការ ស្តាប់បង្គាប់ដែលយើងមានចំពោះព្រះ បានរារាំងយើងមិនឱ្យគោរពតាមច្បាប់ប្រទេសវិញនោះ?`