---
title:  បញ្ញតិ្តដំបូងគេបង្អស់
date:  27/04/2025
---

សួនច្បារអេដែន ក៏ប្រៀបដូចជាថ្នាក់រៀនយ៉ាងដូច្នោះដែរ។ ដ្បិតនៅក្នុងសួនច្បារនេះ ព្រះបាន បង្រៀនលោកអ័ដាម និងនាងអេវ៉ា អំពីសេចក្តីស្រឡាញ់របសទ្រង់បន្ថែមទៀត។ «លោកអ័ដាម និងនាង អេវ៉ា គឺជាកូនរបស់ព្រះ រីឯទ្រង់វិញ គឺជាឪពុកដែលបានយកចិត្តទុកដាក់ចំពោះពួកគេ។ លោកអ័ដាម និង នាងអេវ៉ា ក៏ជាសិស្សរបស់ព្រះដែលបានបង្កើតពួកគេដែរ។ ព្រះទ្រង់មានប្រាជ្ញាណាស់។ ហើយទ្រង់ក៏ ជ្រាបពីរឿងគ្រប់យ៉ាងផងដែរ។ ដូច្នេះហើយ បានជាទ្រង់បង្រៀនរឿងជាច្រើនដល់លោកអ័ដាម និងនាង អេវ៉ា . . . . លោកអ័ដាម និងនាងអេវ៉ាបានសិក្សាថា “កិច្ចការអស្ចារ្យរបស់ព្រះ ដ៏មានតម្រិះសព្វគ្រប់”» (យ៉ូប 37:16)។ អាថ៌កំបាំងនៃធម្មជាតិទាំងនេះ បានបង្រៀនចំណេះដឹងដល់លោកអ័ដាម និងនាងអេវ៉ា ដែលធ្វើឱ្យពួកគេមានអំណរជាខ្លាំង» ដកស្រង់ពី Ellen G. White, Patriarchs and Prophets, pages 50, 51, adapted។

`សូមអានគម្ពីរលោកុប្បត្តិ 2:9-17។ តើបញ្ញតិ្តដំបូងគេបង្អស់ ដែលព្រះបានបង្គាប់ដល់មនុស្ស លោកនោះគឺជាបញ្ញត្តិអ្វី? តើហេតុអ្វីបានជាបញ្ញតិ្តនេះ សំខាន់ខ្លាំងម្ល៉េះ?`

បញ្ញតិ្តដំបូងគេបង្អស់ ដែលព្រះបានប្រទានដល់មនុស្សលោក គឺស្ថិតនៅក្នុងគម្ពីរលោកុប្បត្តិ 2:16។ ព្រះបានបង្គាប់មិនឱ្យលោកអ័ដាម និងនាងអេវ៉ា បរិភោគផ្លែពីដើមដឹងខុសត្រូវនោះទេ។ តើហេតុអ្វី បានជាព្រះ បានហាមឃាត់ចំណេះដឹងមួយចំនួនយ៉ាងដូច្នេះ? តើការដែលបានដឹងរឿងរ៉ាវច្រើន មិនល្អទេ ឬអី?

នេះមិនមែនជាអ្វី ដែលព្រះគម្ពីរបានចែងនោះទេ។ ជាការពិតណាស់ ព្រះទ្រង់ចង់អប់រំរាស្ត្រ របស់ទ្រង់អំពីរឿងល្អៗ។ ប៉ុន្តែ ចំណេះដឹងខ្លះអាចបង្កឱ្យមានការឈឺចាប់។ ដូច្នេះហើយ ព្រះទ្រង់មិនចង់ឱ្យ លោកអ័ដាម និងនាងអេវ៉ា រៀនអំពីចំណេះដឹងអាក្រក់ទាំងនោះទេ។ ដ្បិតនៅពេលដែលយើងបានបដិសេធ មិនព្រមឱ្យព្រះគ្រប់គ្រងជីវិតរបស់យើង នោះយើងនឹងត្រូវរងទុក្ខនូវរឿងអាក្រក់ៗជាច្រើន។

ជាច្រើនពាន់ឆ្នាំ បន្ទាប់ពីលោកអ័ដាម និងនាងអេវ៉ាបានស្លាប់ទៅ នោះសាសន៍អ៊ីស្រាអែលបាន ទូលសូមព្រះនូវស្តេចមួយអង្គ។ ប៉ុន្តែ ព្រះអម្ចាស់បានប្រាប់រាស្ត្ររបស់ទ្រង់ អំពីការអាក្រក់ដែលបានកើត ឡើង ដោយសារតែពួកគេចង់បានស្តេច។ ព្រះអម្ចាស់ក៏ប្រាប់រាស្ត្ររបស់ទ្រង់ថា ការសម្រេចចិត្តដែលថា ពួកគេបានបដិសេធការគ្រប់គ្រងរបស់ទ្រង់ នឹងត្រូវបន្តទៅទៀតរហូតដល់គ្រាចុងក្រោយ។

ពីមួយជំនាន់ទៅមួយជំនាន់ ពួកស្តេចនៃសាសន៍អ៊ីស្រាអែល កាន់តែអាក្រក់ទៅៗ។ ហើយរាស្ត្រ ជ្រើសតាំងរបស់ព្រះ ក៏កាន់តែដូចសាសន៍ដទៃដែរ។ ពីព្រោះសាសន៍អ៊ីស្រាអែលមិនបានដឹកនាំ ពីផែនការ ដែលព្រះបានរៀបចំសម្រាប់ជីវិតរបស់ពួកគេនោះទេ។ ដូច្នេះហើយ បានជាព្រះប្រទានរដ្ឋាភិបាលមនុស្ស លោក ដល់សាសន៍អ៊ីស្រាអែលបន្ថែមទៀត ទៅតាមអ្វីដែលពួកគេចង់បាន។

នៅពេលដែលយើងយល់ពីគោលគំនិតទាំងនេះ នោះយើងក៏នឹងយល់ពីគម្ពីរដានីយ៉ែលកាន់តែ ច្បាស់ឡើងដែរ។ ដ្បិតនៅក្នុងគម្ពីរដានីយ៉ែល យើងនឹងបានឃើញនគរផ្សេងៗគ្នា ដែលត្រូវគ្រប់គ្រងផែនដី នេះ។ គម្ពីរដានីយ៉ែលក៏បានបង្ហាញពីមូលហេតុ ដែលនាំឱ្យសាសន៍អ៊ីស្រាអែលបរាជ័យនៅក្នុងនាមជាជាតិសាសន៍មួយ ដោយសារតែពួកគេបានបដិសេធមិនព្រមធ្វើតាមបញ្ញត្តិរបស់ព្រះ។ ទន្ទឹមនឹងនេះ សាសន៍ បាប៊ីឡូនក៏បានមកជាថ្នាក់រៀនរបស់ពួកគេ ដូចជាសួនច្បារអេដែនដែលជាថ្នាក់ដំបូង សម្រាប់រាស្ត្ររបស់ ទ្រង់យ៉ាងដូច្នេះដែរ។ ហើយរាស្ត្ររបស់ព្រះ ក៏មិនបានរួចផុតពីទាសភាព នៅក្នុងសម័យបាប៊ីឡូននោះដែរ។ ប៉ុន្តែ អ្នកណាដែលចង់រៀនពីថ្នាក់នេះ នឹងបានមើលឃើញថា នគររបស់ព្រះមានលក្ខណៈខុសប្លែកពីនគរនៅលើផែនដីនេះ។