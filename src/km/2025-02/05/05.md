---
title:  វិវាទរវាងទឹក និងដី
date:  30/04/2025
---

ព្រះគម្ពីរបានយកពាក្យថា «ទឹក» និង «ដី» មកធ្វើជារូបស័ព្ទតំណាងឱ្យបទទំនាយអំពីអនាគត។ រូបស័ព្ទទាំងនេះ អាចបង្រៀនយើងនូវមេរៀនសំខាន់ៗ ស្តីអំពីសម័យចុងក្រោយ។

«នៅពេលដែលព្រះគម្ពីរបានចែងអំពី «ទឹក» និង «ដី» ទាំង2យ៉ាងនេះ ជាញឹកញាប់ «ដី» បាន បង្ហាញយើងពីកន្លែងមួយដែលសុខសាន្ត ឬជាកន្លែងដែលមានសុវត្ថិភាព។ ប៉ុន្តែ សមុទ្របានបង្ហាញពី សាសន៍ដទៃ ដែលបានធ្វើបាបសាសន៍អ៊ីស្រាអែល ដូចជារលកសមុទ្រដែលបានបក់បោកមកលើផ្ទៃដីយ៉ាង ដូច្នោះដែរ»។ ដកស្រង់ពី Beatrice S. Neall, “Sealed Saints and the Tribulation,” in Symposium on Revelation, Book 1, editor Frank B. Holbrook (Silver Spring, MD: Biblical Research Institude, General Conference of Seventh-day Adventists, 1992), page 260, adapted។

ដូច្នេះហើយ នៅក្នុងព្រះគម្ពីរ ពាក្យថា «ដី» ក៏អាចជារូបស័ព្ទតំណាងឱ្យកន្លែងសុខសាន្ត និងកន្លែង សុវត្ថិភាពដែលព្រះបានបង្កើតឡើងផងដែរ។ រីឯពាក្យថា «សមុទ្រ» វិញ បានបង្ហាញយើងពីជាតិសាសន៍ ដែលតែងតែមានអំនួត និងច្បាំងគ្នាជានិច្ច។

`សូមអានគម្ពីរវិវរណៈ 12:15, 16 និងគម្ពីរវិវរណៈ 13:1, 11។ សូមកត់ចំណាំអំពីរបៀប ដែលខទាំងនេះបានចែងអំពីទឹក និងដី។ តើនៅក្នុងខទាំងនេះ លោកយ៉ូហានបានប្រើរូបស័ព្ទ «ទឹក» និង «ដី» នេះដោយរបៀបណា? តើរូបស័ព្ទទាំងនេះ អាចបង្រៀនយើងអ្វីខ្លះ ពីរបៀបនៃការយល់បទទំនាយ អំពីសម័យចុងក្រោយ ដែលព្រះគម្ពីរបានចែងនោះ?`

សូមកត់ចំណាំថា នាគបានប្រើ «ទឹក» ដើម្បីធ្វើទុក្ខស្ត្រី (ក្រុមជំនុំ)។ យើងបានឃើញរួចមក ហើយថា នៅក្នុងសារអំពីសម័យចុងក្រោយដែលព្រះគម្ពីរបានចែង ជាញឹកញាប់ «ទឹក» គឺជារូបស័ព្ទតំណាង ឱ្យរដ្ឋាភិបាល និងអ្នកដឹកនាំនៅលើផែនដីនេះ ដែលតែងតែច្បាំងគ្នាដណ្តើមអំណាច និងការគ្រប់គ្រង។ ដូច្នេះហើយ រូបស័ព្ទទាំងនេះបានបង្ហាញយើងពីរបៀបដែលសាតាំង បានប្រើអ្នកដឹកនាំ និងរាស្ត្ររបស់ ពួកគេ ដើម្បីធ្វើបាបដល់រាស្ត្ររបស់ព្រះ ដែលភាគច្រើននៅក្នុងអំឡុងប្រវត្តិសាស្ត្រនៃក្រុមជំនុំ។

ម៉្យាងទៀត អ្នកសេវេនដេយអាត់វេនទីស្ទបានយល់ឃើញថា គម្ពីរវិវរណៈ 12:16 គឺដើម្បី បង្ហាញពីគ្រីស្ទានទាំងឡាយ ដែលបានចូលមកក្នុងប្រទេសអាមេរិក ដើម្បីឱ្យពួកគេបានរួចផុតពីការបៀតបៀនទាំងនេះ។ បើយោងទៅតាមខ16 តើប្រទេសអាមេរិកគឺជា «ដី» ដែលដូចជា «ទឹកដីសន្យា» ដ៏ជាកន្លែងសុខសាន្ត និងមានសុវត្ថិភាព ដែលព្រះបានបង្កើតឡើងសម្រាប់រាស្ត្ររបស់ទ្រង់នោះដែរឬទេ? តើនេះគឺជាមូលហេតុ ដែលនាំឱ្យសត្វសាហាវដែលបានផុសចេញពីដីនោះ មើលទៅដូចជាកូនចៀមដែរ ឬទេ? ជាការពិតណាស់ ប្រទេសអាមេរិកមិនអាចជា «អ៊ីស្រាអែលថ្មី» ដែលអ្នកខ្លះបានអះអាងនោះទេ។ ប៉ុន្តែ ប្រទេសនេះគឺជាទឹកដីនៃសេរីភាពខាងឯសាសនា សម្រាប់ប្រជាជនរាប់លាននាក់ ដែលបានចាកចេញ ពីប្រទេសពួកគេ ដើម្បីឱ្យបានរួចផុតពីការបៀតបៀន មកលើជំនឿរបស់ពួកគេ។

មានពេលខ្លះ ប្រទេសអាមេរិកនឹងបង្ហាញឥរិយាបថ ដូចជាសត្វនាគដូច្នោះដែរ (វិវរណៈ 13:11)។ ហើយការផ្លាស់ប្តូរនេះ នឹងបានកើតឡើង នៅពេលដែលមនុស្សលោកសម្រេចចិត្តធ្វើតាមបញ្ញត្តិ ដែលមិនបានលើកតម្កើងព្រះ ឬព្រះគម្ពីរនោះឯង។