---
title:  សាសន៍ដទៃ វគ្គ2
date:  26/04/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
លោកុប្បត្តិ 2:9-17; ដានីយ៉ែល 2:31-35; ដានីយ៉ែល 7:1-3; វិវរណៈ 12:15, 16; វិវរណៈ 10:1-11។

> <p>ខចងចាំ</p>
> «ចូរស្ងប់ស្ងៀម ហើយដឹងថា យើងជាព្រះ យើងនឹងបានថ្កើងឡើង នៅកណ្ដាលជាតិសាសន៍ នានា យើងនឹងបានថ្កើងឡើងនៅផែនដី» (ទំនុកតម្កើង 46:10)។

អស់រយៈពេលជាច្រើនរយឆ្នាំមកនេះ មនុស្សខ្លះបាននិយាយថា ព្រះបានរៀបចំផែនការ ដែលបានរួមបញ្ចូលទាំងអំពើបាប តាំងតែពីដើមរៀងមក។ មនុស្សទាំងនេះបាននិយាយថា ព្រះត្រូវការ ឱ្យមនុស្សលោកធ្លាក់ទៅក្នុងអំពើបាប និងសេចក្តីស្លាប់។ បន្ទាប់មក ទ្រង់នឹងអាចបញ្ជូនព្រះយេស៊ូវទៅកាន់ឈើឆ្កាង ដើម្បីសង្គ្រោះពួកគេ។ តើមានវិធីណាផ្សេងទៀត ដែលល្អជាងការដែលព្រះបង្ហាញ សេចក្តីស្រឡាញ់របស់ទ្រង់ ចំពោះមនុស្សមានបាបជាងការដែលទ្រង់បញ្ជូនព្រះរាជបុត្រារបស់ទ្រង់ ឱ្យមកសុគតនៅលើឈើឆ្កាងនោះ? សំណួរនេះហើយ ដែលធ្វើឱ្យអ្នកប្រាជ្ញអះអាងថា ព្រះត្រូវការឱ្យ ក្រុមគ្រួសារមនុស្សលោក ធ្លាក់ទៅក្នុងអំពើបាប។

គោលគំនិតបែបនេះ ជាគោលគំនិតដែលខុសឆ្គងជាទីបំផុត។ ពីព្រោះព្រះទ្រង់មិនដែលចង់ឱ្យ សាតាំង ឬមនុស្សលោក ធ្លាក់ចូលទៅក្នុងអំពើបាបនោះទេ។ ដ្បិតអំពើបាបរបស់សាតាំងគឺជាការអាក្រក់ ហើយអំពើបាបរបស់លោកអ័ដាម និងនាងអេវ៉ាក៏ជាការអាក្រក់ដែរ។ ដូច្នេះហើយ អំពើបាបអាចបង្កឱ្យរឿងអាក្រក់ជាច្រើន បានកើតមានឡើង។ ប៉ុន្តែ បើសិនជាលោកអ័ដាម និងនាងអេវ៉ាមិនបានធ្វើបាប ទេនោះ អំណរដែលយើងមាននៅក្នុងព្រះអម្ចាស់ នឹងបានគ្រប់លក្ខណ៍មិនខាន។

**សប្តាហ៍នេ**

យើងនឹងបន្តក្រឡេកមើលបញ្ហា ដែលអំពើបាបបានបង្កឡើង។ យើងក៏នឹងបន្ត ក្រឡេកមើលបញ្ហាដែលបានកើតឡើង នៅពេលដែលមនុស្សលោកចង់បានមេដឹកនាំដែលជាមនុស្ស លោក ដើម្បីគ្រប់គ្រងជីវិតរបស់ពួកគេជំនួសឱ្យព្រះវិញ។ យើងក៏នឹងក្រឡេកមើលគម្ពីរដានីយ៉ែល ដែលបានបង្ហាញថា ព្រះទ្រង់ពិតជាមានបន្ទូលត្រូវមែន។ ពោលគឺទ្រង់បានដាស់តឿនរាស្ត្ររបស់ទ្រង់ អំពីរឿងអាក្រក់ៗ ដែលបានកើតឡើង នៅពេលដែលពួកគេបានងាកចេញពីទ្រង់ ទៅរើសយកស្តេច វិញ។ ពួកស្តេចក៏ជាមនុស្សមានបាប ដូចជាពួកគេដែរ។ ដូច្នេះហើយ ប្រវត្តិសាស្ត្រនៃព្រះគម្ពីរបាន បង្រៀនយើងថា មនុស្សមានបាបបានគ្រប់គ្រងមនុស្សមានបាប។ ផែនការចង់បានស្តេចនេះ មិនមែន ជាផែនការដ៏ឈ្លាសវៃនោះទេ។