---
title:  ចូរបង្រៀនវិធីរបស់លោកអ្នក ដល់មនុស្សមានបាប
date:  22/05/2025
---

បន្ទាប់ពីព្រះអម្ចាស់បានបង្ហាញអង្គទ្រង់ដល់លោកអេសាយ នៅក្នុងគម្ពីរអេសាយ 6:1-8 នោះគាត់បានដឹងថា ព្រះបានដកហូតអំពើបាបរបស់គាត់រួចទៅហើយ។ បន្ទាប់មក លោកអេសាយបាន ឆ្លើយតបទៅកាន់ការត្រាស់ហៅរបស់ព្រះ ដែលទ្រង់ចង់ឱ្យគាត់បម្រើទ្រង់។ លោកអេសាយបានមាន បន្ទូលថា «ទូលបង្គំនៅឯណេះហើយ សូមចាត់ទូលបង្គំចុះ» (អេសាយ 6:8)។ ជាការពិតណាស់ លោក អេសាយបានដឹងថា គាត់មានកំហុសអ្វីខ្លះ។ ប៉ុន្តែ នៅពេលដែលលោកអេសាយបានដឹងថា ព្រះបានទទួល យកគាត់ នោះគាត់បានត្រៀមខ្លួនជាស្រេច ដើម្បីធ្វើការថ្វាយព្រះអម្ចាស់។

រឿងរបស់លោកអេសាយនៅត្រង់នេះ ក៏ដូចជារឿងរបស់យើងដែរ មែនទេ? តើយើងអាច ប្រកាសដំណឹងល្អ អំពីព្រះគុណរបស់ព្រះ ដល់អ្នកដទៃយ៉ាងដូចម្តេចទៅបាន បើសិនជាខ្លួនយើងមិនទាន់ បានទទួលដំណឹងល្អនេះផងនោះ? ប៉ុន្តែ យើងអាចទទួលបានអំណោយទាននេះ បើសិនជាយើងជឿទៅលើ ព្រះយេស៊ូវ និងជឿទៅលើរឿងគ្រប់យ៉ាងដែលទ្រង់បានធ្វើសម្រាប់យើងនោះ។

`សូមអានគម្ពីរទំនុកតម្កើង 51:7-15។ តើស្តេចដាវីឌបានសន្យាថា ទ្រង់នឹងធ្វើអ្វីដែរ បន្ទាប់ពី ព្រះបានលើកលែងទោសអំពើបាបទ្រង់នោះ?`

នៅពេលដែលព្រះត្រាស់ហៅយើង ឱ្យចូលមកក្នុងពន្លឺដ៏ចែងចែងរបស់ទ្រង់ នោះទ្រង់នឹងបញ្ជូន យើង ឱ្យត្រឡប់ទៅក្រោយវិញ ដើម្បីឱ្យបានជួយសង្គ្រោះអ្នកដទៃសិន។ ជាការពិតណាស់ ព្រះបានសូម ឱ្យអ្នកដែលបានសង្គ្រោះ បានមកបម្រើទ្រង់ ដោយទ្រង់នឹងបញ្ជូនពួកគេ ឱ្យទៅសង្គ្រោះមនុស្សមានបាប នៅក្នុងនាមជាហោរារបស់ទ្រង់។ ដូច្នេះហើយ នៅពេលអនាគតដ៏ខ្លីខាងមុខនេះ រាស្ត្ររបស់ព្រះនឹងបាន ថ្លែងប្រាប់ពីសារចុងក្រោយរបស់ទ្រង់ ទៅតាមរបៀបមួយដ៏មានឥទ្ធិពលជាទីបំផុត។ គម្ពីរវិវរណៈ 18:1 បានប្រាប់យើងថា ព្រះនឹងបំពេញផែនដីទាំងមូល ដោយយកសេចក្តីពិតនៃព្រះគម្ពីរ មកធ្វើជាការត្រាស់ហៅ ចុងក្រោយរបស់ទ្រង់។

«នៅពេលដែលមានបុគ្គលណាម្នាក់បានចូលមករកព្រះយេស៊ូវ នោះមានន័យថា គាត់ក៏ចង់ ប្រាប់អ្នកដទៃផងដែរថា ព្រះយេស៊ូវជាមិត្តសម្លាញ់បស់គាត់។ ពីព្រោះអ្នកដែលបានសង្គ្រោះ មិនអាច លាក់សេចក្តីពិត អំពីព្រះយេស៊ូវ នៅក្នុងចិត្តរបស់គាត់បានឡើយ។ ដូច្នេះហើយ យើងត្រូវតែយកព្រះជន្ម ដ៏បរិសុទ្ធរបស់ទ្រង់ មកពាក់ជាសម្លៀកបំពាក់។ បន្ទាប់មក ព្រះយេស៊ូវនឹងចាក់បំពេញយើង ដោយក្តីអំណរ នៃព្រះវិញ្ញាណរបស់ទ្រង់។ ហើយយើងក៏នឹងលែងលាក់បាំង អំពីទ្រង់តទៅទៀតដែរ។ ដ្បិតបើសិនជា យើងបានដឹងថា ព្រះអម្ចាស់ទ្រង់ល្អ នោះយើងនឹងមានរឿងអ្វីមួយ ដើម្បីប្រាប់ដល់អ្នកដទៃទៀត។ ដ្បិត យើងនឹងបានដូចជាលោកភីលីព នៅពេលដែលគាត់បានរកឃើញព្រះអង្គសង្គ្រោះយ៉ាងដូច្នោះដែរ។ គឺថា យើងនឹងអញ្ជើញមនុស្សគ្រប់គ្នា ឱ្យចូលមករកទ្រង់»។ ដកស្រង់ពី Ellen G. White, Steps to Christ, page 78, adapted។

នៅក្នុងគម្ពីរវិវរណៈ ជំពូក14 លោកយ៉ូហានបានភ្ជាប់សារនៃទេវតាទាំង3 ទៅនឹងដំណឹងល្អ ដែលត្រូវបន្តជារៀងរហូតនោះ (វិវរណៈ 14:6)។ ដូច្នេះហើយ សារដំបូងគេ ដែលរាស្ត្ររបស់ព្រះនៅក្នុងគ្រា ចុងក្រោយនឹងប្រកាសនោះ គឺជាដំណឹងល្អដែលថា ព្រះបានសង្គ្រោះមនុស្សមានបាបនេះឯង។ បន្ទាប់មក រាស្ត្ររបស់ព្រះនឹងប្រាប់មនុស្សមានបាប ឱ្យថ្វាយបង្គំទ្រង់វិញ ដោយការព្រមានពួកគេអំពីទីក្រុងបាប៊ីឡូន និងអំពីអំណាចនៃសត្វសាហាវ។ នេះគឺដោយសារតែការព្រមាន និងសាររបស់ទេវតាទាំង3 មិនមានន័យ អ្វីសោះ បើសិនជាគ្មានសេចក្តីសង្ឃឹម និងសេចក្តីសន្យាដែលយើងមានចំពោះព្រះយេសូ៊វនោះ។ បើសិនជាមិនមានដំណឹងល្អអំពីព្រះយេស៊ូវទេ នោះយើងក៏គ្មានអ្វីដែលមានតម្លៃ ដើម្បីនឹងប្រាប់ដល់អ្នកដទៃនោះ ដែរ។