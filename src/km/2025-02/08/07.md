---
title:  ការសិក្សាបន្ថែម
date:  23/05/2025
---

«កំណាព្យ និងចម្រៀងរបស់ស្តេចដាវីឌ បានចែករំលែកអំពីបទពិសោធន៍របស់មនុស្សលោក ជាច្រើន ដែលបានបែរចេញពីកំហុស និងវិប្បិដិសារី មកឯសេចក្តីស្រឡាញ់ និងជំនឿលើព្រះជាម្ចាស់ វិញ។ កំណត់អំពីព្រះជន្មរបស់ស្តេចដាវីឌ បានបង្ហាញថា អំពើបាបបាននាំមកនូវការរងទុក្ខ និងការអាម៉ាស់។ ប៉ុន្តែ សេចក្តីស្រឡាញ់ និងសេចក្តីមេត្តារបស់ព្រះ អាចសង្គ្រោះមនុស្សគ្រប់គ្នាបាន។ សេចក្តីជំនឿនឹង បណ្តាល ឱ្យអ្នក ដែលមានវិប្បដិសារីចំពោះអំពើបាបរបស់ពួកគេ បានក្លាយមកជាកូនចៅរបស់ព្រះវិញ . . . .។

«ព្រះអង្គមានព្រះបន្ទូលថា “យើងបានតាំងសញ្ញាជាមួយអ្នក ដែលយើងបានជ្រើសរើស យើង បានស្បថជាមួយដាវីឌ ជាអ្នកបម្រើរបស់យើងថា . . . ដៃយើងនឹងនៅជាមួយគេជានិច្ច ដើមដៃយើងនឹងចម្រើនកម្លាំងគេ។ យើងនឹងតាំងឲ្យគេមានអំណាចនៅលើសមុទ្រ ហើយឲ្យដៃស្តាំគេបានគ្រប់គ្រងលើអស់ទាំងទន្លេ”។ ដាវីឌនឹងអំពាវនាវរកយើងថា “ព្រះអង្គជាព្រះវរបិតានៃទូលបង្គំជាព្រះនៃទូលបង្គំ ហើយ ជាថ្មដានៃការសង្គ្រោះរបស់ទូលបង្គំ”។ “យើងនឹងតាំងគេឲ្យធ្វើជាកូនច្បងរបស់យើង ជាស្ដេចដ៏ខ្ពស់ជាងគេ ទាំងអស់នៅលើផែនដី។ យើងនឹងបម្រុងទុកសេចក្ដីសប្បុរសរបស់យើង សម្រាប់ដាវីឌជានិច្ច ហើយសេចក្ដី សញ្ញារបស់យើងនឹងនៅជាប់ជាមួយគេ” (ទំនុកតម្កើង 89:3-28)»។ ដកស្រង់ពី Ellen G. White, Partriarchs and Prophets, pages 754, 755, adapted។

**សំណួរពិភាក្សា**

`1. ស្តេចដាវីឌបានសាងកំហុសជាច្រើន។ ប៉ុន្តែ ព្រះបានប្រើគាត់ ឱ្យប្រាប់យើងអំពីសេចក្តីពិតនៃព្រះគុណ របស់ទ្រង់។ តើស្តេចដាវីឌបានបង្ហាញយើងយ៉ាងដូចម្តេច អំពីកិច្ចការនាពេលអនាគតរបស់ព្រះយេស៊ូវ នោះ? តើហេតុអ្វីបានជាអំណោយទាននៃព្រះគុណ និងការលើកលែងទោសនេះ ជាក្តីសង្ឃឹមតែមួយគត់ ដែល ព្រះយេស៊ូវបានប្រទានដល់យើងនោះ?`

`2. តើនៅក្នុងគម្ពីរទំនុកតម្កើង មានកំណាព្យ ឬចម្រៀងណាខ្លះ ដែលបានជួយដល់លោកអ្នកកាលពី អតីតកាលនោះ? តើកំណាព្យ ឬចម្រៀងទាំងនោះ បានជួយឱ្យលោកអ្នកយល់កាន់តែប្រសើរឡើង អំពី បទពិសោធន៍ ដែលលោកអ្នកបានឆ្លងកាត់នោះដោយរបៀបណា?`

`3. តើហេតុអ្វីបានជាគម្ពីរទំនុកតម្កើង បានពិពណ៌នាអំពីរោងឧបោសថរបស់ព្រះយ៉ាងដូច្នេះ? តើយើងអាច រៀនមេរៀនអ្វីខ្លះ ចេញពីក្តីស្រឡាញ់ដែលស្តេចដាវីឌមានចំពោះរោងឧបោសថរបស់ព្រះនោះ? តើសេចក្តី ស្រឡាញ់ដែលស្តេចដាវីឌមានចំពោះព្រះវិហារ បានជួយឱ្យយើងមានអារម្មណ៍ដឹងគុណកាន់តែខ្លាំង ចំពោះ ព្រះយេស៊ូវ និងកិច្ចការគ្រប់យ៉ាងដែលទ្រង់បានធ្វើសម្រាប់យើងនៅឯស្ថានសួគ៌ នៅក្នុងពេលឥឡូវនេះ ដោយរបៀបណា (សូមអានគម្ពីររ៉ូម 8:34)? តើហេតុអ្វីបានជារាស្ត្ររបស់ព្រះ ត្រូវការជំនួយពីព្រះយេស៊ូវដែលនៅស្ថានសួគ៌ យ៉ាងដូច្នេះ?`

`4. សូមអានសម្រង់មតិខាងលើរបស់អ្នកស្រីអេឡែន ជីវ៉ៃត៍ម្តងទៀត។ តើព្រះគុណរបស់ព្រះ បានជួយឱ្យ លោកអ្នកមានអារម្មណ៍សោកស្តាយ ចំពោះអំពើបាបរបស់លោកអ្នកនោះយ៉ាងដូចម្តេច? តើការលើកលែង ទោសរបស់ទ្រង់ បានជួយឱ្យលោកអ្នកក្លាយមកជាកូនរបស់ទ្រង់ដោយរបៀបណា បន្ទាប់ពីលោកអ្នកបាន ធ្វើបាបនោះ?`