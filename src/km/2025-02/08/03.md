---
title:  ភ្នំស៊ីយ៉ូន
date:  19/05/2025
---

នៅក្នុងគម្ពីរវិវរណៈ រាស្ត្ររបស់ព្រះបានឈរនៅលើភ្នំស៊ីយ៉ូន។ ភ្នំនោះគឺជាភ្នំមួយដ៏ខ្ពស់។ ភ្នំ ស៊ីយ៉ូនដំបូងបង្អស់ គឺស្ថិតនៅភាគខាងលិចនៃទីក្រុងយេរូសាឡិមបុរាណ ដែលសាសន៍អ៊ីស្រាអែលបាន ជឿថា ព្រះបានគង់នៅក្នុងចំណោមពួកគេនៅលើភ្នំស៊ីយ៉ូន។ ក្រោយមក ពួកសាសន៍យូដាបានសាងសង់ ព្រះវិហាររបស់ពួកគេ នៅលើភ្នំម៉ូរីយ៉ាឯណោះវិញ។ ដូច្នេះហើយ បានជាពួកសាសន៍យូដាបានយល់ឃើញ ថា ព្រះវិហារនៅលើភ្នំម៉ូរីយ៉ា ក៏ជាផ្នែកមួយនៃភ្នំស៊ីយ៉ូនដែរ។

`សូមអានបទគម្ពីរទំនុកតម្កើង 15 និង24 ដែលជាកន្លែងដែលស្តេចបានសួរសំណួរដ៏សំខាន់ មួយថា៖ «តើអ្នកណានឹងនៅលើភ្នំបរិសុទ្ធរបស់ព្រះអង្គបាន?» (ទំនុកតម្កើង 15:1; សូមអានគម្ពីរទំនុក-តម្កើង 24:3 ផងដែរ)។ សូមប្រៀបធៀបចម្លើយដែលស្តេចដាវីឌបានឆ្លើយ នៅក្នុងគម្ពីរវិវរណៈ 14:1-5 នៅក្នុងខគម្ពីរទំនុកតម្កើងទាងនេះ ជាមួយនឹងរូបភាពនៃមនុស្សដែលបានឈរនៅលើភ្នំស៊ីយ៉ូន។ តើមានចំណុចអ្វីខ្លះដែលដូចគ្នារវាងចម្រៀងរបស់ស្តេចដាវីឌនៅក្នុងបទគម្ពីរទំនុកតម្កើងទាំងនេះ ហើយ និងបទគម្ពីរវិវរណៈជំពូក14 ដែលលោកយ៉ូហានបានសរសេរនោះ? តើយើងបានចូលរួមជាមួយនឹងក្រុម ដោយរបៀបណា? តើលោកអ្នកបានឃើញថា ព្រះនាមរបស់ព្រះវរបិតាត្រូវបានកត់ត្រា នៅលើថ្នាសរបស់ ពួកគេដែរឬទេ (វិវរណៈ 14:1)។ តើចំណុចនេះ មានន័យយ៉ាងណា?`

កំណាព្យរបស់ស្តេចដាវីឌបានបង្ហាញថា ព្រះបានអនុញ្ញាតឱ្យមនុស្សលោករស់នៅជាមួយនឹង ព្រះអង្គ។ ប៉ុន្តែ នៅក្នុងនាមជាមនុស្សមានបាប ភាពល្អឥតខ្ចោះនៅឆ្ងាយពីយើងណាស់។ តើអ្នកណាខ្លះ ដែលហ៊ានអះអាងថា យើងតែងតែធ្វើនូវអ្វីដែលត្រឹមត្រូវ និងយុត្តិធម៌ជានិច្ចនោះ? តើអ្នកណាខ្លះដែលបានប្រាប់សេចក្តីពិត ដោយមិនដែលបានកុហកនោះ (ទំនុកតម្កើង 15:2)? បើសិនជាយើងបានអះអាង ថា យើងមិនដែលធ្វើបែបនេះទេ នោះមានន័យថា យើងបានកុហកអ្នកដទៃហើយ (យ៉ូហានទី1 1:8)។

ព្រះយេស៊ូវដែលជាកូនចៀម បានប្រទានកម្លាំងដល់យើង ដើម្បីឱ្យយើងបានឈរយ៉ាងមាំមួន នៅលើភ្នំស៊ីយ៉ូន។ ស្តេចដាវីឌមិនបានពិពណ៌នាអំពីកូនចៀម នៅក្នុងចម្រៀងរបស់គាត់នោះទេ។ ប៉ុន្តែ លោកយ៉ូហានបានសរសេរអំពីកូនចៀម នៅក្នុងបទគម្ពីរវិវរណៈ ជំពូក14 នេះវិញ។ បទគម្ពីរវិវរណៈ ជំពូក14 គឺជាចម្លើយឆ្លើយតបទៅសំណួរ ដែលស្តេចដាវីឌបានសួរ។ ចម្លើយនោះគឺថា ដោយសារតែកូនចៀមរបស់ព្រះបានឈរនៅលើភ្នំស៊ីយ៉ូន នោះយើងក៏អាចនឹងរស់នៅជាមួយនឹងទ្រង់ ដោយក្តីជំនឿ ផងដែរ។ ពោលគឺថា យើងអាចឡើងទៅលើភ្នំស៊ីយ៉ូនបាន «ដោយយើងមានចិត្តជឿជាក់នឹងចូលទៅក្នុង ទីបរិសុទ្ធ ដោយសារព្រះលោហិតរបស់ព្រះយេស៊ូវ តាមផ្លូវដែលព្រះអង្គបានបើកឲ្យយើង ជាផ្លូវថ្មី ហើយរស់ ឆ្លងកាត់វាំងនន គឺជារូបសាច់ព្រះអង្គ» នោះឯង (ហេព្រើរ 10:19, 20)។ ដូច្នេះហើយ បើសិនជា មានព្រះលោហិតរបស់ព្រះយេស៊ូវនោះទេ តើយើងនឹងមានសង្ឃឹមអ្វីទៅ? ចម្លើយគឺថា យើងនឹងគ្មានសង្ឃឹម ទាល់តែសោះ។

`សូមគិតអំពីសេចក្តីសន្យាទាំងអស់ ដែលព្រះបានប្រទានដល់យើង ដើម្បីឱ្យយើងបានយកឈ្នះ អំពើបាប។ បើដូច្នេះមែន តើហេតុអ្វីបានជាយើងនៅតែបន្តធ្វើបាបនោះទៀត? តើហេតុអ្វីបានជាយើងត្រូវការព្រះយេស៊ូវ និងព្រះជន្មដ៏គ្រប់លក្ខណ៍របស់ទ្រង់ មកជំនួសយើងយ៉ាងដូច្នេះ?`