---
title:  បទគម្ពីរទំនុកតម្កើង ជំពូក5
date:  21/05/2025
---

`សូមអានបទគម្ពីរទំនុកតម្កើង ជំពូក5។ នៅក្នុងកំណាព្យនេះ ស្តេចដាវីឌបានប្រៀបធៀបអ្នក បាត់បង់ ជាមួយនឹងអ្នកដែលបានសង្គ្រោះ។ សូមប្រៀបធៀបបទគម្ពីរទំនុកតម្កើង ជំពូក5 ជាមួយនឹង គម្ពីរវិវរណៈ 14:1-12។ តើនៅក្នុងសំណុំនៃបទគម្ពីរទាំង2នេះ លោកអ្នកបានរកឃើញចំណុចដូចគ្នា អ្វីខ្លះ? តើចម្លើយរបស់លោកអ្នកបានជួយឱ្យលោកអ្នកយល់យ៉ាងដូច្នេះ អំពីអត្ថន័យនៃការក្លាយមកជាផ្នែកមួយ នៃក្រុមជំនុំរបស់ព្រះនៅក្នុងគ្រាចុងក្រោយនោះ?`

ព្រះគម្ពីរបានចែង ថា «អំពើអាក្រក់មិនអាចនៅជាមួយព្រះអង្គបានឡើយ» (ទំនុកតម្កើង 5:4)។ ហេតុផលដែលនាំឱ្យព្រះបង្គាប់រាស្ត្ររបស់ទ្រង់ សាងសង់រោងឧបោសថនៅក្នុងសម័យគម្ពីរ សញ្ញាចាស់ នោះ គឺដើម្បីឱ្យទ្រង់បានគង់នៅជាមួយនឹងពួកគេ។ ហើយរឿងដដែលនេះ ក៏នឹងកើតមានឡើងនៅក្នុងនគររបស់ព្រះផងដែរ (វិវរណៈ 21:3)។ អ្នកដែលត្រូវបានសង្គ្រោះ គឺជាអ្នកដែលបានចូលទៅឯបល្ល័ង្ក របស់ព្រះនោះឯង។

នៅក្នុងគម្ពីរទំនុកតម្កើង 5:7 ស្តេចដាវីឌបានពិពណ៌នាអំពីសកម្មភាពនៃការថ្វាយបង្គំ។ ការ ថ្វាយបង្គំគឺជាប្រធានបទដ៏សំខាន់បំផុត នៅក្នុងមហាវិវាទរវាងព្រះ និងសាតាំង។ បទគម្ពីរវិវរណៈ ជំពូក13 ក៏បានពិពណ៌នាអំពី «ការថ្វាយបង្គំ» នេះ ចំនួន6ដង។ សារនៃទេវតាទាំង3 បានត្រាស់ហៅមនុស្សគ្រប់គ្នា នៅលើផែនដីនេះ ឱ្យថ្វាយបង្គំព្រះដែលបានបង្កើតរបស់គ្រប់យ៉ាង។ ស្តេចដាវីឌបានប្រាប់យើងថា ទ្រង់ បានកោតខ្លាចព្រះ។ សារនៃទេវតា1បានប្រាប់មនុស្សគ្រប់គ្នានៅលើផែនដីនេះថា «ចូរកោតខ្លាចព្រះ ហើយសរសើរសិរីល្អរបស់ព្រះអង្គចុះ ដ្បិតពេលដែលព្រះអង្គត្រូវជំនុំជម្រះ បានមកដល់ហើយ ចូរក្រាបថ្វាយបង្គំព្រះអង្គដែលបង្កើតផ្ទៃមេឃ ផែនដី សមុទ្រ និងរន្ធទឹកទាំងប៉ុន្មានចុះ» វិវរណៈ 14:7)។

ម្យ៉ាងទៀត តើលោកអ្នកបានឃើញថា អ្នកដែលបានសង្គ្រោះនៅក្នុងបទគម្ពីរវិវរណៈ ជំពូក14 គឺជាអ្នកដែលមិនបាននិយាយកុហកដែរឬទេ (វិវរណៈ 14:5)? ពួកគេបាននិយាយការពិត។ ហើយទង្វើ និងពាក្យសម្តីរបស់ពួកគេ ក៏បានបង្ហាញអំពីសេចក្តីស្រឡាញ់ និងសេចក្តីមេត្តារបស់ទ្រង់ដែរ។ រីឯមនុស្ស អាក្រក់វិញ មិនបាននិយាយការពិតនោះទេ (ទំនុកតម្កើង 5:9)។

នៅក្នុងផ្នែកនៃបទគម្ពីរវិវរណៈ ជំពូក14 នេះ លោកយ៉ូហានបានបង្ហាញយើង នូវឈុតឆាកដ៏ សំខាន់មួយ។ គឺថា ព្រះបានសង្គ្រោះមនុស្សមានបាប ឱ្យរួចផុតពីការស្លាប់។ ម្តងនេះ ពួកគេបានឈរជាមួយ នឹងព្រះវិញ។ មនុស្សមានបាបទាំងនេះ មិនបានធ្វើអ្វីឱ្យខ្លួនគេទទួលបានព្រះគុណពីព្រះនោះទេ។ ផ្ទុយ ទៅវិញ ព្រះបានប្រទានអំណោយទាននេះដល់ពួកគេ ដោយសារព្រះយេស៊ូវដែលជាកូនចៀមរបស់ព្រះ បានឈរនៅទីនោះជាមួយនឹងពួកគេវិញ។ ព្រះទ្រង់បានលើកលែងទោសដល់ពួកគេ និងបានសង្គ្រោះ ពួកគេ។ ពួកគេក៏មិនចាំបាច់ត្រូវរងទុក្ខ ដោយព្រោះតែកំហុសរបស់ពួកគេនោះដែរ (សូមប្រៀបធៀបជាមួយ នឹងគម្ពីរទំនុកតម្កើង 5:10)។ កូនចៀមបានដកហូតកំហុសរបស់ពួកគេ ដោយទ្រង់បានទទួលយកទោស របស់ពួកគេ ដោយបានសុគតជំនួសពួកគេវិញ (សូមប្រៀបធៀបជាមួយនឹងគម្ពីរអេសាយ 53:12 និង កូរិនថូសទី2 5:21)។

នៅពេលដែលព្រះទ្រង់បានចារព្រះនាមរបស់ព្រះអង្គ នៅក្នុងចិត្តរបស់យើងរួចរាល់ហើយ នោះយើង នឹងមិនអាចនៅស្ងៀមបានឡើយ។ រាស្ត្ររបស់ព្រះនឹងប្រកាស អំពីសេចក្តីមេត្តាចុងក្រោយបង្អស់ (វិវរណៈ 14:7)។ «តែសូមឲ្យអស់អ្នកដែលពឹងជ្រកក្នុងព្រះអង្គ បានរីករាយឡើង សូមឲ្យគេ ច្រៀង ដោយអំណរ សូមព្រះអង្គរក្សាការពារគេ ហើយសូមឲ្យអស់អ្នកដែលស្រឡាញ់ដល់ព្រះនាមព្រះអង្គ បានត្រេកអរក្នុងព្រះអង្គ» (ទំនុកតម្កើង 5:11)។