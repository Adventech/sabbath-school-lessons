---
title:  ស្តេចស៊ីរ៉ូស ដែលព្រះបានជ្រើសតាំង
date:  26/06/2025
---

នៅពេលដែលស្តេចស៊ីរ៉ូសបានគ្រប់គ្រងទីក្រុងបាប៊ីឡូន នោះទ្រង់បានផ្តល់សេរីភាពដល់រាស្ត្រ របស់ព្រះ។ ពួកសាសន៍ពើស៊ីបានអនុញ្ញាតឱ្យសាសន៍យូដា ត្រឡប់ទៅកាន់ទឹកដីសន្យារបស់ពួកគេវិញ ព្រមទាំងបានអនុញ្ញាតឱ្យពួកគេសាងសង់ ព្រះវិហាររបស់ពួកគេម្តងទៀត។ នៅក្រោមការគ្រប់គ្រងរបស់ ស្តេចស៊ីរ៉ូស នគរពើស៊ីបានក្លាយមកជានគរធំជាងគេបំផុត នៅក្នុងប្រវត្តិសាស្ត្រ។ លោកថម ហូល្លែន (Tom Hollance) ដែលជាអ្នកនិពន្ធ បាននិយាយថា «នៅក្នុងប្រវត្តិសាស្ត្រ ប្រទេសពើស៊ីបានទទួលសួយសារអាករយ៉ាងច្រើនបំផុត ពីប្រទេសផ្សេងគ្នាៗដែលស្ថិតនៅក្រោមការគ្រប់គ្រងរបស់វា»។ ដកស្រង់ ពី Tom Holland, Dominion Basic Books, Kindle Edition, page 25, adapted។

ប្រជារាស្ត្របានឱ្យគោរមងារដល់ស្តេចស៊ីរ៉ូសថាជា «ស្តេចដ៏ខ្លាំងពូកែ» ឬជា «ស្តេចលើអស់ ទាំងស្តេច»។ ដ្បិតស៊ីរ៉ូសបានបង្ហាញយើង នូវអ្វីដែលត្រូវកើតឡើង នៅពេលដែលព្រះយេស៊ូវយាងត្រឡប់ មកវិញ ដើម្បីក្រុមជំនុំរបស់ទ្រង់ គឺថា៖ ព្រះយេស៊ូវគឺជាស្តេចដែលបានយាងមកពីទិសខាងកើតនោះឯង (សូមប្រៀបធៀបជាមួយនឹងគម្ពីរម៉ាថាយ 24:27)។ ព្រះយេស៊ូវនឹងធ្វើសង្គ្រាមទាស់នឹងទីក្រុងបាប៊ីឡូន)។ ទ្រង់ក៏នឹងជួយឱ្យរាស្ត្ររបស់ទ្រង់ បានរួចផុតពីទីក្រុងនេះដែរ។ ព្រះយេស៊ូវនឹងនាំរាស្ត្ររបស់ទ្រង់ ទៅកាន់ ទឹកដីសន្យា។ (សូមអានគម្ពីរវិវរណៈ 19:11-16)។ នេះហើយជាមូលហេតុដែលព្រះបានហៅស្តេចស៊ីរ៉ូសថាជា «ស្តេចដែលទ្រង់បានជ្រើសតាំង» នោះឯង (អេសាយ 45:1)។ ដូច្នេះហើយ សង្គ្រាមដែល ស្តេចស៊ីរ៉ូសបានច្បាំងទាស់នឹងទីក្រុងបាប៊ីឡូន គឺជានិមិត្តរូប ដែលបានបង្ហាញយើងពីការយាងមកវិញជាលើកទី2របស់ព្រះយេស៊ូវ។

`សូមអានគម្ពីររបាក្សត្រទី2 36:22, 23។ តើរឿងរបស់ស្តេចស៊ីរ៉ូស បានជួយឱ្យយើងយល់ ពីរឿងរបស់ស្តេចនេប៊ូក្នេសា ទៅតាមវិធីអ្វីខ្លះ? តើអត្ថន័យនៃច្បាប់ ដែលស្តេចបានចេញបញ្ជានៅក្នុង របាក្សត្រទី2 36:22, 23 នោះ មានន័យយ៉ាងណា? តើច្បាប់នេះបានចង្អុលទៅរកការយាងមកជាលើក1របស់ព្រះយេស៊ូវ ប៉ុន្មានរយឆ្នាំក្រោយនោះដោយរបៀបណា?`

សព្វថ្ងៃនេះ គម្ពីរសញ្ញាចាស់បានបញ្ចប់ជាមួយនឹងគម្ពីរម៉ាឡាគី។ ប៉ុន្តែ កាលពីមុន គម្ពីរសញ្ញា ចាស់បានបញ្ចប់ជាមួយនឹងការចេញព្រះរាជឱង្ការរបស់ស្តេចស៊ីរ៉ូស នៅក្នុងគម្ពីររបាក្សត្រទី2 36:22, 23 នោះវិញ។ បន្ទាប់មក អ្វីដែលត្រូវមកដល់បន្តទៀតនោះ គឺជាគម្ពីរម៉ាថាយ នៅក្នុងគម្ពីរសញ្ញាថ្មី ដែលបានចាប់ផ្តើមការប្រសូតរបស់ព្រះយេស៊ូវ។ ដូច្នេះហើយ ស្តេចស៊ីរ៉ូសគឺជានិមិត្តរូបតំណាងឱ្យព្រះយេស៊ូវនោះឯង។ ពីព្រោះទ្រង់បានចេញបង្គាប់ឱ្យសាសន៍អ៊ីស្រាអែល សាងសង់ព្រះវិហាររបស់ពួកគេ ឡើងវិញ។ ទន្ទឹមគ្នានេះ ព្រះយេស៊ូវក៏បានចាប់ផ្តើមកិច្ចការរបស់ទ្រង់ នៅក្នុងព្រះវិហារនៅឯស្ថានសួគ៌ បន្ទាប់ពីទ្រង់បានមានព្រះជន្មរស់ពីសុគតឡើងវិញ និងបានយាងទៅកាន់ស្ថានសួគ៌នោះដែរ។ កិច្ចការ នេះនឹងត្រូវបញ្ចប់ទៅ នៅពេលដែលទ្រង់បានរំដោះរាស្ត្ររបស់ទ្រង់នៅក្នុងសម័យចុងក្រោយ។ ជាការ ពិតណាស់ ស្តេចស៊ីរ៉ូសមិនមែនជានិមិត្តរូបល្អឥតខ្ចោះរបស់ព្រះយេស៊ូវនោះទេ ដ្បិតគ្មាននិមិត្តរូបណា ដែលល្អឥតខ្ចោះនោះទេ។ ដូច្នេះហើយ យើងត្រូវតែប្រុងប្រយ័ត្នមិនត្រូវបកស្រាយនិមិត្តរូបទាំងអស់ ទៅ តាមបែបទូលំទូលាយពេកនោះឡើយ។ ទន្ទឹមគ្នានេះ ស្តេចស៊ីរ៉ូសក៏ជានិមិត្តរូបដ៏មានប្រយោជន៍ឆ្លុះបញ្ចាំង អំពីព្រះយេស៊ូវ ដែលបានជួយឱ្យយើងយល់កាន់តែច្បាស់ នូវអ្វីដែលត្រូវកើតឡើងនៅក្នុងសម័យចុងក្រោយ នោះដែរ។

`ព្រះបានប្រើស្តេចនៃសាសន៍ពើស៊ី នៅក្នុងវិធីដ៏មានអំណាចបំផុត ដើម្បីឱ្យស្តេចបានធ្វើកិច្ចការ របស់ព្រះ និងបានរក្សាសេចក្តីដែលទ្រង់តាំងឡើងជាមួយនឹងរាស្ត្ររបស់ទ្រង់ផងដែរ។ តើព័ត៌មាននេះបានជួយឱ្យយើងជឿទុកចិត្តថា ព្រះអម្ចាស់នឹងបញ្ចប់កិច្ចការរបស់ទ្រង់ ដូចដែលទ្រង់បានសន្យានឹងយើង នោះដោយរបៀបណា?`