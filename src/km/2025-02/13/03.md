---
title:  អ្នកក្រុងនីនីវេបានលន់តួអំពើបាប
date:  23/06/2025
---

សារដែលលោកយ៉ូណាសបានប្រកាស ទៅកាន់មនុស្សនៅក្នុងទីក្រុងនីនីវេនោះ គឺជាសារតាម បែបសាមញ្ញយ៉ាងដូច្នេះថា៖ ព្រះបានត្រៀមព្រះអង្គជាស្រេច ដើម្បីនឹងដាក់ទោសអំពើបាបរបស់ពួកគេ។ «ដូច្នេះ ហោរាយ៉ូណាសក៏ក្រោកឡើងទៅក្រុងនីនីវេតាមព្រះបន្ទូលរបស់ព្រះយេហូវ៉ា រីឯនីនីវេជាទីក្រុងធំ ដែលដើរអស់រយៈពេលបីថ្ងៃ ទើបបានសព្វ កាលហោរាយ៉ូណាសបានចាប់ផ្ដើមដើរចូលក្នុងទីក្រុងនោះ ចម្ងាយដើរអស់មួយថ្ងៃហើយ នោះលោកប្រកាសថា “នៅតែសែសិបថ្ងៃទៀតក្រុងនីនីវេនឹងត្រូវបំផ្លាញហើយ”» (យ៉ូណាស 3:4-5)។

ព្រះមិនបានបំផ្លាញទីក្រុងនីនីវេនោះទេ។ បើដូច្នេះមែន តើមានអ្វីបានកើតឡើង? តើលោកយ៉ូណាសមិនមែនជាហោរារបស់ព្រះទេឬអី? តើហេតុអ្វីបានជារឿងដែលគាត់បានប្រាប់ថា នឹងត្រូវកើត ឡើងនោះ បែរទៅជាមិនបានកើតឡើងទៅវិញ?

`សូមអានគម្ពីរយ៉ូណាស 3:5-10។ តើហេតុអ្វីបានជាសារនេះមិនបានកើតឡើងយ៉ាងដូច្នេះ?`

ទីក្រុងទាំងមូល បានលន់តួអំពើបាបរបស់ពួកគេ។ ដូច្នេះហើយ ព្រះមិនបានបំផ្លាញទីក្រុងនីនីវេ នោះទេ យ៉ាងហោចណាស់ ក៏មិនមែននៅក្នុងពេលនោះដែរ។ អ្នកដែលមិនបានដឹងអំពីព្រះ បានបែរមក គោរពទ្រង់ និងបញ្ញត្តិរបស់ទ្រង់វិញ។ ប៉ុន្តែ ព្រះបានបំផ្លាញទីក្រុងនេះ ជាច្រើនឆ្នាំក្រោយមកទៀត។ នេះ ហើយគឺដោយសារតែមនុស្សនៃទីក្រុងនីនីវេ បានបដិសេធមិនព្រមលើកតម្កើងព្រះតទៅទៀត ដោយបាន ក្លាយទៅជាជាតិសាសន៍ដែលមានពេញទៅដោយអំនួតវិញ»។ ដកស្រង់ពី Ellen G. White, Prophets and Kings, page 271, adapted។

នៅពេលដែលយើងចែកចាយនូវការព្រមានចុងក្រោយរបស់ព្រះ ទៅកាន់មនុស្សនៅលើផែនដី នេះ តើយើងធ្លាប់ដែលរំពឹងចង់ឱ្យហេតុការណ៍អ្វីមួយបានកើតឡើង នៅក្នុងគ្រាចុងក្រោយដូចជាបទពិសោធន៍នេះដែរឬទេ? លោកអ្នកអាចឆ្លើយថា ធ្លាប់ ប៉ុន្តែ លោកអ្នកក៏អាចឆ្លើយថា មិនធ្លាប់ដែរ។ ជាការពិត ណាស់ មនុស្សនឹងបានឮនូវការព្រមាននេះ នៅគ្រប់ទីកន្លែង ដោយបានប្រកាសថា «ប្រជារាស្ត្រយើងអើយ ចូរចេញពីទីក្រុងនោះមក ដើម្បីកុំឲ្យអ្នកមានចំណែកក្នុងអំពើបាបរបស់គេឡើយ ក្រែងត្រូវរងគ្រោះកាច ជាមួយគេដែរ» (វិវរណៈ 18:4)។ អ្នកជឿព្រះដែលនៅគ្រប់ទីកន្លែងនៅលើផែនដីនេះ នឹងប្រកាន់ជំហរ របស់ពួកគេដើម្បីព្រះ ដោយបានប្រឆាំងទាស់នឹងសត្វសាហាវ។ ក្រុមនេះនឹង «កាន់តាមបទបញ្ជារបស់ព្រះ និងកាន់តាមជំនឿរបស់ព្រះយេស៊ូវ» (វិវរណៈ 14:12)។ មនុស្សបែបនេះដែលបានរស់នៅក្នុងសម័យ ចុងក្រោយ នឹងបានដូចជាមនុស្សនៅក្នុងទីក្រុងនីនីវេយ៉ាងដូច្នោះដែរ។ ពីព្រោះព្រះនឹងមិនដាក់ទោស ពួកគេ ជាមួយមនុស្សបាត់បង់នោះឡើយ។

ទន្ទឹមគ្នានេះ យើងក៏ត្រូវតែយល់ផងដែរថា ព្រះបានមានបន្ទូលថា ទ្រង់នឹងបំផ្លាញទីក្រុងនីនីវេ បើសិនជាមនុស្សមិនបានឈប់ធ្វើបាបនោះទេ (សូមអានគម្ពីរយេរេមា 18:7-10)។ មានពេលខ្លះ ទោះបី ជាយើងបានធ្វើបាប ឬមិនបានធ្វើបាបក៏ដោយ ក៏មិនអាចផ្លាស់ប្តូរនូវអ្វីដែលត្រូវកើតឡើងដែរ។ ពីព្រោះ ព្រះទ្រង់នៅតែអនុវត្ត នូវអ្វីដែលទ្រង់មានបន្ទូលនោះដដែល ដូចជា៖ ការយាងមកជាលើកទី1 និងលើកទី2 ទីសំគាល់នៃសត្វសាហាវ សេចក្តីវេទនាចុងក្រោយទាំង7យ៉ាង និងការបៀតបៀននៅក្នុងគ្រាចុងក្រោយ ជាដើម។ ហើយយើងក៏មិនអាចបញ្ឈប់រឿងទាំងនេះ មិនឱ្យកើតមានឡើងបានដែរ។ ដ្បិតអ្វីដែលយើង បានជ្រើសរើសធ្វើនោះ នឹងកំណត់ថា យើងនៅខាងអ្នកណា នៅក្នុងអំឡុងនៃព្រឹត្តិការណ៍ដែលត្រូវកើត ឡើងនៅក្នុងសម័យចុងក្រោយនោះ។

`តើឥឡូវនេះ លោកអ្នកកំពុងតែសម្រេចចិត្តយ៉ាងដូចម្តេច ដែលអាចនឹងជួយឱ្យលោកអ្នកសម្រេច ចិត្តត្រឹមត្រូវ នៅក្នុងអំឡុងពេលនៃការសាកល្បងចុងក្រោយ ដែលនឹងត្រូវមកដល់នោះ?`