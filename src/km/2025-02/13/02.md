---
title:  លោកយ៉ូណាសដែលជាហោរាដែលមិនព្រមធ្វើតាមព្រះ
date:  22/06/2025
---

រឿងរបស់លោកយ៉ូណាស គឺជារឿងដែលខ្លីបំផុត (យ៉ូណាស ជំពូក1-4)។ ប៉ុន្តែ វាបានបង្រៀន យើង នូវសេចក្តីពិតសំខាន់ៗជាច្រើន ដែលមាននៅក្នុងព្រះគម្ពីរ។ ពួកយើងភាគច្រើន ក៏បានចាត់ទុក ខ្លួនយើងថា ដូចជាហោរាដែលមិនព្រមធ្វើតាមព្រះដែរ។ ហោរាគឺជាអ្នកនាំសារពិសេសដែលមកពីព្រះ។ រឿងរបស់លោកយ៉ូណាស ក៏បានជួយឱ្យយើងយល់ពីគ្រាចុងក្រោយកាន់តែប្រសើរឡើងផងដែរ។

`តើមានផ្នែកណាខ្លះ នៅក្នុងរឿងរបស់លោកយ៉ូណាសដែលព្រះយេស៊ូវលើកមកពិភាក្សា នៅពេល ដែលទ្រង់បានមានបន្ទូលទៅកាន់ពួកសង្ឃនោះ? តើព្រះបន្ទូលរបស់ព្រះយេស៊ូវបានបង្រៀនយើងនូវមេរៀនអ្វីខ្លះ អំពីកិច្ចការរបស់ព្រះនៅក្នុងនាមជាចៅក្រមនោះ? សម្រាប់ចម្លើយ សូមអានគម្ពីរម៉ាថាយ 12:38-42។`

ព្រះយេស៊ូវបានប្រកាសថា ទ្រង់សំខាន់ជាងលោកយ៉ូណាស។ទ្រង់បានជ្រាបថា ការដែលទ្រង់ បានយាងមកកាន់ផែនដីនេះ នោះមានន័យថា ទ្រង់នឹងត្រូវជាប់ឆ្កាង។ ប៉ុន្តែ បើទោះជាយ៉ាងនេះក្តី ក៏ទ្រង់ នៅតែយាងមកកាន់ផែនដីនេះដដែល។ ទ្រង់ «បានមក ដើម្បីស្វែងរក ហើយសង្គ្រោះមនុស្សបាត់បង់» (លូកា 19:10)។ លោកយ៉ូណាសបានចំណាយពេល3ថ្ងៃ នៅក្នុងពោះត្រីដ៏ធំមួយ ដោយសារតែអំពើបាបរបស់ គាត់។ ទន្ទឹមគ្នានេះ ព្រះយេស៊ូវក៏បានចំណាយពេល3ថ្ងៃនៅក្នុងផ្នូរ ដោយសារតែអំពើបាបយើងដែរ។ នេះហើយគឺជាអ្វីទ្រង់បានចំណាយ ដើម្បីឱ្យទ្រង់បានសង្គ្រោះយើង។

សព្វថ្ងៃនេះ យើងបានស្គាល់លោកយ៉ូណាសថា ជាហោរាដែលមិនព្រមធ្វើតាមព្រះ។ លោកយ៉ូណាសមិនចង់ទៅកាន់ទីក្រុងនីនីវេនោះទេ។ បើសិនជាប្រើទស្សនៈរបស់មនុស្សលោក នោះយើងងាយនឹង យល់ច្រឡំពីមូលហេតុ ដែលនាំឱ្យលោកយ៉ូណាសមិនព្រមធ្វើតាមព្រះ។ ពួកសាសន៍អាសសើរគឺជាសាសន៍ ដែលអាក្រក់ និងចិត្តដាច់ចំពោះខ្មាំងសត្រូវរបស់ពួកគេ។ គំរូបស់ពួកគេ បានបង្ហាញយើងនូវអ្វីដែល ពួកគេបានធ្វើដល់អ្នកទោសរបស់ពួកគេ នៅក្នុងសង្គ្រាម។ ពួកសាសន៍អាសសើរ បានសម្លាប់អ្នកទោស ទាំងនោះយ៉ាងសាហាវបំផុត តាមរយៈដែលពួកគេអាចធ្វើទៅបាន។ តើអ្នកណាដែលចង់ទៅប្រាប់មនុស្ស បែបនេះ នៅក្នុងទីក្រុងរបស់ពួកគេថា ពួកគេត្រូវតែលន់តួកំហុសនោះ?

រឿងរបស់លោកយ៉ូណាស បានផ្ទុកនូវមេរៀនមួយសម្រាប់ក្រុមជំនុំចុងក្រោយរបស់ព្រះ។ ដ្បិត នៅពេលដែលអ្នកសំពៅបានសួរថា តើគាត់ជាអ្នកណា នោះគាត់បានឆ្លើយឡើងថា «ខ្ញុំជាសាសន៍ហេព្រើរ ហើយខ្ញុំកោតខ្លាចព្រះយេហូវ៉ា ជាព្រះនៃស្ថានសួគ៌ ដែលបានបង្កើតសមុទ្រ និងដីគោក» (យ៉ូណាស 1:9)។ ចម្លើយនេះក៏ស្រដៀងគ្នាទៅនឹងសារ នៃទេវតាទាំង3ដែរ (វិវរណៈ 14:7)។ ពាក្យពេចន៍របស់ លោកយ៉ូណាស បានបង្ហាញយើងថា ព្រះអម្ចាស់បានបង្កើតរបស់គ្រប់យ៉ាង។ សេចក្តីពិតនៃព្រះគម្ពីរនេះ គឺជាហេតុផលដែលយើងគួរតែថ្វាយបង្គំទ្រង់។ ដូចដែលយើងបានដឹងថា ការថ្វាយបង្គំគឺជាការសាកល្បង ដ៏សំខាន់មួយ នៅក្នុងសម័យចុងក្រោយ។

ព្រះបានបង្គាប់ឱ្យយើងចែកចាយសារនេះ ទៅកាន់មនុស្សនៅក្នុងទីក្រុងបាប៊ីឡូនខាងឯវិញ្ញាណ។ ដ្បិតនៅពេលដែលយើងនិយាយថា «ចូរចេញពីទីក្រុងនោះមក» (វិវរណៈ 18:4) នោះសារនេះក៏មាន អត្ថន័យ ដូចជាការដែលបានប្រាប់ដល់អ្នកដទៃថា ពួកគេត្រូវលន់តួបាបរបស់ពួកគេផងដែរ។ សាររបស់ យើង មិនមែនត្រឹមតែជាសារដែលមានប្រជាប្រិយប៉ុណ្ណោះទេ។ ប៉ុន្តែ ក៏មានមនុស្សខឹងនឹងយើង នៅពេល ដែលពួកគេបានឮសារនេះដែរ បើទោះបីជាយើងបានចែកចាយសារនេះ ទៅតាមវិធីដែលប្រកបទៅដោយ ក្តីស្រឡាញ់ តាមដែលអាចធ្វើទៅបានក៏ដោយ។

`តើនិស្ស័យរបស់លោកយ៉ូណាស មាននៅក្នុងខ្លួនលោកអ្នកច្រើនប៉ុនណាដែរ? តើលោកអ្នក អាចបំភ្លេចនូវគំនិត និងអារម្មណ៍ដែលខុសឆ្គងរបស់លោកអ្នកនោះដោយរបៀបណា?`