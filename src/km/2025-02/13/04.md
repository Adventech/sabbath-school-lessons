---
title:  ពិធីជប់លៀងរបស់ស្តេចបេលសាសារ
date:  24/06/2025
---

នៅក្នុងឆ្នាំ612មុនគ្រិស្តសករាជ កងទ័ពដែលមកពីនគរបាប៊ីឡូន បានច្បាំងទាស់នឹងទីក្រុង នីនីវេ ហើយទីក្រុងនេះក៏បានចាញ់សង្គ្រាមទៅ។ បិតារបស់ស្តេចនេប៊ូក្នេសា បានដឹកនាំកងទ័ព ដែលមាន ទាំងសាសន៍មេឌី និងសាសន៍បាប៊ីឡូនមកជាមួយដែរ។ បន្ទាប់មក ទីក្រុងបាប៊ីឡូនបានលូតលាស់កាន់តែ ខ្លាំងឡើង។ ស្តេចនេប៊ូក្នេសាបានធ្វើឱ្យទីក្រុងបាប៊ីឡូនមានអំណាច។ ទីក្រុងនេះបានលូតលាស់ទាំងអំណាច និងភោគសម្បត្តិ។ ទីក្រុងបាប៊ីឡូនគឺជាមហាក្សត្រីនៃផែនដីនេះទាំងមូល។ ដូច្នេះហើយ បានជាប្រទេសណា ដែលប្រាថ្នាចង់បានជោគជ័យ សុទ្ធតែប្រកាសថា ពួកគេបានស្មោះត្រង់ចំពោះនាងដែរ។

តាមដែលយើងដឹងកន្លងមក ស្តេចនេប៊ូក្នេសាបានសុគត ដោយជឿទុកចិត្តទៅលើព្រះ។ មុននេះ បន្តិច ស្តេចបានប្រកាសថា ព្រះរបស់ស្តេចដានីយ៉ែល គឺជាស្តេចពិតប្រាកដនៃប្រទេសទាំងអស់នៅលើ ផែនដីនេះ (ដានីយ៉ែល 4:34-37)។ រឿងនៅក្នុងគម្ពីរដានីយ៉ែលបន្ទាប់ទៀតនោះ គឺស្តីអំពីស្តេច បេលសាសារ ដែលបានគ្រប់គ្រងនគរបាប៊ីឡូន បន្ទាប់ពីស្តេចនេប៊ូក្នេសារ។

`សូមអានគម្ពីរដានីយ៉ែល 5:1-31។ តើយើងអាចរៀនពីសារសំខាន់ៗអ្វីខ្លះខាងឯវិញ្ញាណចេញពីខទាំងនេះ? តើអ្វីដែលបានបណ្តាលឱ្យស្តេចបេលសាសារ បាត់បង់នគររបស់ទ្រង់នោះ?`

ផ្នែកដ៏អាក្រក់បំផុតនៅក្នុងសាច់រឿងនេះ ក៏អាចនឹងរកឃើញនៅក្នុងគម្ពីរដានីយ៉ែល ជំពូក 5:22 ដែរ។ មុនដំបូង លោកដានីយ៉ែលបានទូលប្រាប់ស្តេចអំពីប្រវត្តិសាស្ត្រនៃការធ្លាក់ចុះ និងការឡើង កាន់អំណាចឡើងវិញរបស់ស្តេចនេប៊ូក្នេសា។ បន្ទាប់មក លោកដានីយ៉ែលបានទូលប្រាប់ស្តេចបេលសាសារ យ៉ាងដូច្នេះថា៖ «បពិត្រព្រះករុណាបេលសាសារ ជាព្រះរាជបុត្រ ទោះបើទ្រង់ជ្រាបហេតុការណ៍ទាំងនោះ ហើយក្ដី ក៏ព្រះហឫទ័យរបស់ព្រះករុណាមិនបានបន្ទាបដែរ» (ដានីយ៉ែល 5:22)។ តើខនេះចង់មាន ន័យយ៉ាងដូចម្តេច? ខនេះចង់បង្ហាញថា ស្តេចបេលសាសារបានដឹងអំពីសេចក្តីពិត។ ស្តេចអាចនឹងមិនបាន ឃើញសេចក្តីពិត ដោយភ្នែករបស់ទ្រង់ អំពីអ្វីដែលបានកើតឡើងដល់ស្តេចនេប៊ូក្នេសា។ ប៉ុន្តែ ស្តេចបានដឹង ពីរឿងរ៉ាវគ្រប់យ៉ាង ប៉ុន្តែ ស្តេចបានជ្រើសរើសមិនព្រមរៀនពីរឿងទាំងនោះឡើយ។ ស្តេចបេលសាសារ បានជ្រើសរើសធ្វើនូវរឿងដដែល ដែលបានបណ្តាលឱ្យស្តេចនេប៊ូក្នេសាប្រឈមនឹងបញ្ហាជាច្រើន។

ដ្បិតនៅពេលដែលស្តេចនេប៊ូក្នេសារបានសាងសង់រូបសំណាកមាស នៅលើវាលទំនាបឌូរ៉ា នោះមានន័យថា ស្តេចនេប៊ូក្នេសាបានបដិសេធបទទំនាយដ៏អស្ចារ្យរបស់ព្រះដោយបើកចំហរវិញ។ ទន្ទឹម គ្នានេះ ស្តេចបេលសាសារក៏បានទាស់នឹងសារពិសេសរបស់ព្រះដែរ។ ស្តេចបេលសាសារបានប្រើប្រាស់ចាន និងពែងពីព្រះវិហារនៃសាសន៍យូដា ដើម្បីលើកតម្កើងព្រះរបស់ទ្រង់។ ស្តេចបេលសាសារមានបំណងចង់ បង្ហាញថា សាសន៍បាប៊ីឡូន គឺជាជាតិសាសន៍ដែលបានគ្រប់គ្រងលើសាសន៍យូដា និងព្រះរបស់ពួកគេ ដែលបានមានបន្ទូលថា នគរនៃសាសន៍បាប៊ីឡូននឹងត្រូវវិនាសទៅ។

ទង្វើរបស់ស្តេចបេលសាសារបានបង្ហាញថា ទ្រង់បានបដិសេធមិនបានធ្វើតាមព្រះ។ ស្តេច បេសាសារបានទទួលនូវ «ភ័ស្តុតាង» ជាច្រើន ដើម្បីឱ្យទ្រង់បានដឹងកាន់តែប្រសើរឡើង។ ទ្រង់ក៏មាន ចំណេះដឹងគ្រប់គ្រាន់ ដើម្បីនឹងវែកញែកសេចក្តីពិតដែរ។ ប៉ុន្តែ បញ្ហារបស់ទ្រង់ មិនស្ថិតនៅក្នុងគំនិតរបស់ ទ្រង់នោះទេ ប៉ុន្តែ វាស្ថិតនៅក្នុងចិត្តទ្រង់វិញ។ ទន្ទឹមគ្នានេះ មនុស្សគ្រប់គ្នាក៏នឹងបានឮសេចក្តីពិតដែរ។ បន្ទាប់មក ពួកគេត្រូវតែសម្រេចចិត្តថា ពួកគេត្រូវទទួលយក ឬមិនត្រូវទទួលយក។ ពីព្រោះជម្រើសរបស់ ពួកគេ ក៏នឹងត្រូវពឹងផ្អែកទៅលើចិត្តរបស់ពួកគេ ដូចដែលស្តេចបេលសាសារបានធ្វើយ៉ាងដូច្នោះដែរ។