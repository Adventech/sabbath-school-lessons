---
title:  ការសិក្សាបន្ថែម
date:  27/06/2025
---

សូមអាន Read Ellen G. White, “The Unseen Watcher,” page 535-538, in Prophets and Kings។

«ព្រះបានប្រទានឱកាសដល់ប្រទេស និងនគរទាំងអស់ ដើម្បីប្រើប្រាស់អំណាចរបស់ខ្លួន នៅក្នុង ផ្លូវល្អ និងដើម្បីធ្វើនូវកិច្ចការដែលទ្រង់បានរៀបចំ សម្រាប់ឱ្យប្រទេស និងនគរទាំងនោះបានបំពេញនៅលើ ផែនដីនេះដែរ។ នៅក្នុងព្រះគម្ពីរ បទទំនាយនៃគ្រាចុងក្រោយ បានបង្ហាញពីការឡើងកាន់អំណាច និងការលូតលាស់នៃនគរមហាអំណាចនៅលើផែនដីនេះ ដែលមាន៖ នគរប៊ីឡូន នគរមេដូ-ពើស៊ី នគរក្រេក និងនគររ៉ូម។ នៅក្នុងប្រវត្តិសាស្ត្រ យើងក៏បានឃើញនូវរឿងដដែល ដែលបានកើតឡើងម្តងហើយម្តងទៀត ទៅលើនគរមហាអំណាចទាំងនេះ និងទៅលើនគរដែលមិនសូវមានអំណាចនោះដែរ។ ព្រះបានប្រទាន ពេលវេលាមួយ ដើម្បីឱ្យនគរ ឬប្រទេសនីមួយៗ មានឱកាសនៅក្នុងការគ្រប់គ្រង។ ហើយពេលវេលាដែល ទ្រង់បានប្រទានឱ្យនេះ បានរាប់ថាជាការសាកល្បងវិញ។ ប៉ុន្តែ នគរ ឬប្រទេសនីមួយៗ បានបរាជ័យ នូវការសាកល្បងនេះវិញ។ បន្ទាប់មក សិរីល្អរបស់នគរទាំងនោះ និងអំណាចរបស់ពួកគេ ក៏បានមកដល់ ទីបញ្ចប់ដែរ។ នៅពេលដែលប្រទេស និងនគរនីមួយៗបានបដិសេធច្បាប់សំខាន់ៗរបស់ព្រះ នោះមាន ន័យថា ពួកគេក៏នឹងត្រូវវិនាសទៅដែរ។ ទន្ទឹមគ្នានេះ យើងក៏នឹងបានឃើញផែនការរបស់ព្រះ ដែលបានដំណើរការគ្រប់សម័យកាលនៅក្នុងប្រវត្តិសាស្ត្រនោះដែរ»។ ដកស្រង់ពី Ellen G. White, Prophets and Kings, page 535, adapted។

នៅក្នុងបទគម្ពីរយេរេមា ជំពូក18 លោកយេរេមាបានសង្កេតមើលជាងស្មូន ដែលកំពុងតែ ធ្វើការ។ ជាងស្មូនបានសូនដីឥដ្ឋ ឱ្យក្លាយទៅជាចាន ជាឆ្នាំង ឬទៅជាអ្វីដែលគាត់ចង់បាន។ ដូចគ្នានេះ ដែរ ព្រះក៏បានប្រើរូបស័ព្ទនៃជាងស្មូននេះ ដើម្បីនឹងជួយបកស្រាយពីច្បាប់សំខាន់មួយផងដែរ គឺថា បទ ទំនាយដែលសំខាន់បំផុតនៅក្នុងព្រះគម្ពីរ ក៏ត្រូវពឹងផ្អែកទៅលើជម្រើសរបស់យើងដែរ។ ដើម្បីឱ្យបាន ជ្រាបថា យើងនឹងបានយល់ពីច្បាប់សំខាន់នេះ នោះព្រះអម្ចាស់បានមានព្រះ បន្ទូលតាមរយៈលោកយេរេមា យ៉ាងដូច្នេះថា៖ «នៅវេលាណាដែលយើងនិយាយពីដំណើរសាសន៍ណា ឬនគរណាថា នឹងដករំលើងគេ ព្រមទាំងរំលំ ហើយបំផ្លាញ ប្រសិនបើនគរដែលយើងបាននិយាយនោះ បែរចេញពីអំពើអាក្រក់របស់ខ្លួន នោះយើងនឹងប្រែគំនិតចេញពីការអាក្រក់ ដែលយើងបានគិតធ្វើដល់គេដែរ។ ប្រសិនបើពេលណាយើង និយាយពីសាសន៍ណា ឬនគរណា ថានឹងស្អាងគេ ហើយតាំងគេឡើង បើគេប្រព្រឹត្តអំពើអាក្រក់នៅភ្នែក យើង ហើយមិនស្តាប់តាមពាក្យយើង នោះយើងនឹងប្រែគំនិតចេញពីការល្អ ដែលយើងបានថានឹងធ្វើដល់ គេនៅវេលានោះដែរ» (យេរេមា 18:7-10)។

**សំណួរពិភាក្សា**

`1. សូមគិតអំពីព្រះបន្ទូលរបស់ព្រះយេស៊ូវដែលថា ព្រះនឹងបង្ហាញសេចក្តីមេត្តាដល់មនុស្សនៅក្នុងទីក្រុង នីនីវេ ច្រើនជាងរាស្ត្ររបស់ទ្រង់ ដែលបានបដិសេធសេចក្តីពិតនៃព្រះគម្ពីរទៅទៀត។ (សូមអានគម្ពីរ ម៉ាថាយ 12:39-42)។ តើក្រុមជំនុំអាចរៀនមេរៀនអ្វី ចេញពីការដាស់តឿននេះ?`

`2. តើនគរទាំងអស់មានបញ្ហាដូចគ្នាអ្វីដែរ នៅក្នុងបទទំនាយនៃគ្រាចុងក្រោយ ដែលព្រះគម្ពីរបានចែង នោះ? តើរដ្ឋាភិបាលនៅពេលបច្ចុប្បន្ននេះ កំពុងតែធ្វើនូវរឿងដដែលនេះដោយរបៀបណា?`