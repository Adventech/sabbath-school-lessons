---
title:  នៅពេលដែលទន្លេអឺប្រាតបានរីងស្ងួតអស់
date:  25/06/2025
---

ទន្លេអឺប្រាត គឺជាចំណុចមួយដែលបានធ្វើឱ្យទីក្រុងបាប៊ីឡូនក្លាយទៅជាទីក្រុងមួយដ៏រឹងមាំ។ ទន្លេនេះបានហូរនៅក្រោមជញ្ជាំងនៃទីក្រុងបាប៊ីឡូន ដែលបានផ្តល់ទឹកដល់ទីក្រុងទៅតាមសេចក្តីត្រូវការ។ ទន្លេអឺប្រាតក៏ជាចំណុចខ្សោយដ៏ធំបំផុតនៃទីក្រុងនេះដែរ។ ព្រះនាងនីតូ្រគ្រីស (Nitrocris) ដែលជាម្ចាស់ក្សត្រី នៃសាសន៍បាប៊ីឡូនសម័យបុរាណ បានមានបំណងចង់សាងសង់ផ្លូវមួយខ្សែដែលអមទន្លេនេះ។ ដូច្នេះហើយ ព្រះនាងបានឱ្យគេបង្វែរទឹកទន្លេនេះ ទៅកាន់វាលភក់វិញ ដើម្បីសម្ងួតទឹកទន្លេនោះ។ បន្ទាប់មក ក្រុម ការងារអាចចូលទៅធ្វើការនៅក្នុងទន្លេ ដែលរីងស្ងួតនោះបានយ៉ាងងាយ។

ស្តេចស៊ីរ៉ូសបានគិតថា ទ្រង់ក៏អាចនឹងធ្វើនូវរឿងដដែលនេះ ដូចជាម្ចាស់ក្សត្រីនីត្រូគ្រីសយ៉ាង ដូច្នោះដែរ។ ដូច្នេះហើយ ស្តេចស៊ីរ៉ូសបានធ្វើឱ្យទឹកទន្លេអឺប្រាតរីងស្ងួតទៅ ដើម្បីឱ្យកងទ័ពរបស់ទ្រង់បាន ដើរដង្ហែក្បួននៅក្រោមជញ្ជាំងទីក្រុង។ នៅពេលដែលស្តេចស៊ីរ៉ូស និងកងទ័ពរបស់ទ្រង់នៅក្រោមជញ្ជាំង ទីក្រុង នោះទ្រង់បានដឹងថា គ្មានអ្នកណាម្នាក់បានយាមល្បាតនៅទីនោះទេ។ ដូច្នេះហើយ ទីក្រុងបាន រលំនៅក្នុងរយៈពេលត្រឹមតែមួយយប់គត់។ លោកហឺរ៉ូដូទូសដែលជាអ្នកនិពន្ធជនជាតិក្រេកកាលពីសម័យ បុរាណ បានប្រាប់យើងថា «មនុស្សដែលបានរស់នៅចំកណ្តាលទីក្រុងបាប៊ីឡូន មិនបានដឹងថា សាសន៍ពើស៊ី បានគ្រប់គ្រងផ្នែកខាងក្រៅនៃទីក្រុងរបស់ពួកគេនោះទេ។ នៅពេលនោះ ទីក្រុងបាប៊ីឡូនកំពុងតែមាន ពិធីជប់លៀងមួយ។ មនុស្សគ្រប់គ្នានៅក្នុងទីក្រុងនោះ កំពុងតែច្រៀងរាំ និងកំពុងតែដេញតាមភាពស្រើប ស្រាល»។ ដកស្រង់ពី Herodotus, The Histories, Tom Holland, translator (New York: Penguin, 2015), page 94, adapted។

`សូមប្រៀបធៀបគម្ពីរដានីយ៉ែល 5:18-31 ជាមួយនឹងគម្ពីរវិវរណៈ 16:12-19។ តើមាន សេចក្តីវេទនាអ្វីខ្លះ នៅក្នុងរឿងនៃការដួលរលំរបស់ទីក្រុងបាប៊ីឡូន ដែលដូចគ្នាទៅនឹងសេចក្តីវេទនាទាំង 7យ៉ាង ដែលគម្ពីរវិវរណៈបានចែងនោះ?`

ព្រះយេស៊ូវបានបកស្រាយទៅកាន់សិស្សរបស់ទ្រង់ ពីរបៀបយល់ដឹងអំពីទីសំគាល់នៃសម័យ ចុងក្រោយយ៉ាងដូច្នេះថា៖ «ដូច្នេះ ចូរប្រុងស្មារតី ដ្បិតអ្នករាល់គ្នាមិនដឹងថា ព្រះអម្ចាស់របស់អ្នករាល់គ្នា នឹងយាងមកថ្ងៃណាទេ ប៉ុន្តែ ចូរយល់សេចក្តីនេះចុះ បើម្ចាស់ផ្ទះបានដឹងថា ចោរនឹងចូលមកនៅយាមណាមួយ នោះគាត់មុខជានៅចាំយាមមិនឲ្យចោរទម្លុះចូលផ្ទះគាត់បានឡើយ» (ម៉ាថាយ 24:42, 43)។ ទន្ទឹមគ្នានេះ ការលេចមកភ្លាមៗរបស់ព្រះ នៅពេលដែលទ្រង់យាងមកជាលើកទី2នោះ ក៏បានធ្វើឱ្យមនុស្ស មួយចំនួនមានការភ្ញាក់ផ្អើល ដូចទៅនឹងការដួលរលំរបស់ទីក្រុងបាប៊ីឡូនយ៉ាងដូច្នោះដែរ។ ប៉ុន្តែ ការយាងមក ជាលើកទី2 ក៏មិនបាច់ឱ្យមនុស្សគ្រប់គ្នាមានការភ្ញាក់ផ្អើលនោះដែរ។ ពីព្រោះព្រះបានប្រទានភ័ស្តុតាង គ្រប់គ្រាន់ អំពីការយាងមកជាលើកទី2របស់ព្រះយេស៊ូវ នៅក្នុងបទទំនាយជាច្រើនដែលព្រះគម្ពីរបានចែង។

មនុស្សនៅលើផែនដីនេះ នឹងមានការភ្ញាក់ផ្អើលចំពោះការយាងមកជាលើកទី2របស់ព្រះយេស៊ូវ។ តើហេតុអ្វីបានជាពួកគេមានការភ្ញាក់ផ្អើលយ៉ាងដូច្នេះ? នោះគឺដោយសារតែពួកគេបានជ្រើសរើសមិនព្រម ជឿទៅលើរឿង ដែលព្រះយេស៊ូវបានទាយទុកនោះឡើយ។

`នៅក្នុងព្រះគម្ពីរ ព្រះទ្រង់បានប្រទាននូវការដាស់តឿនជាច្រើនអំពីគ្រាចុងក្រោយ។ គម្ពីរវិវរណៈ 16:15 គឺជាគំរូមួយ។ បើទោះបីជាមានការព្រមាននៅក្នុងខនេះក៏ដោយនោះ តើគម្ពីរវិវរណៈបានបង្ហាញ ដំណឹងល្អអំពីព្រះយេស៊ូវដោយរបៀបណា? តើពាក្យថា «ដើរអាក្រាត» មានន័យយ៉ាងណាដែរ?`