---
title:  និមិត្តរូបនៃគ្រាចុងក្រោយ
date:  21/06/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ 12:38-42; យ៉ូណាស 3:5-10; ដានីយ៉ែល 5:1-31; ដានីយ៉ែល 5:18-31; របាក្សត្រទី2 36:22, 23។

> <p>ខចងចាំ</p>
> «លោកប្រាប់គេថា៖ “ខ្ញុំជាសាសន៍ហេព្រើរ ហើយខ្ញុំកោតខ្លាចព្រះយេហូវ៉ា ជាព្រះនៃស្ថានសួគ៌ ដែលបានបង្កើតសមុទ្រ និងដីគោក”» (យ៉ូណាស 1:9)។

**សប្តាហ៍នេ**

យើងនឹងក្រឡេកមើលរឿងមួយចំនួនជាលើកចុងក្រោយ ដែលនឹងជួយឱ្យយើង យល់ពីគ្រាចុងក្រោយកាន់តែប្រសើរឡើង។ យើងនឹងក្រឡេកមើលរឿងអំពីលោកយ៉ូណាស រឿងអំពី ចុងបញ្ចប់នៃទីក្រុងបាប៊ីឡូន និងរឿងអំពីស្តេចស៊ីរូស។ ស្តេចស៊ីរូសគឺជាស្តេចនៃសាសន៍ពេស៊ី ដែល បានរំដោះរាស្ត្ររបស់ព្រះ និងបានជួយឱ្យពួកគេត្រឡប់មកកាន់ទឹកដីសន្យាវិញ។

រឿងទាំងនេះបានបង្ហាញយើង ពីសេចក្តីដ៏សំខាន់មួយនៅក្នុងព្រះគម្ពីរ។ រឿងទាំងនេះក៏បាន បង្ហាញយើង នូវសេចក្តីពិតនៃព្រះគម្ពីរអំពីគ្រាចុងក្រោយផងដែរ។ រឿងទាំងនេះមានអត្ថន័យយ៉ាងពិសេស សម្រាប់មនុស្សដែលបានរស់នៅ មុនពេលដែលព្រះយេស៊ូវបានយាងត្រឡប់មកវិញ។ ដូច្នេះហើយ យើងអាចរៀនពីរឿងទាំងនេះ និងគោលគំនិតជាច្រើន ដែលអាចនឹងជួយឱ្យយើងយល់កាន់តែច្បាស់ អំពី «សេចក្តីពិតបច្ចុប្បន្ន»។ សេចក្តីពិតបច្ចុប្បន្នគឺជាសេចក្តីពិតនៃព្រះគម្ពីរ ដែលយើងត្រូវការបំផុតសម្រាប់សម័យកាលរបស់យើង។

យើងត្រូវតែប្រុងប្រយ័ត្ន នៅពេលដែលយើងក្រឡេកមើលរឿងទាំង2នេះ។ យើងក៏ត្រូវតែ ព្យាយាមយល់រឿងទាំងនេះ ទៅតាមរបៀបដែលយើងបានយល់ពីរឿងប្រៀបប្រដូចយ៉ាងដូច្នោះដែរ។ យើងគួរតែក្រឡេកមើលពីក្បួនច្បាប់ និងគោលគំនិតសំខាន់ៗវិញ។ ដូច្នេះហើយ យើងអាចរៀនសេចក្តី ពិតនៃព្រះគម្ពីរ ដែលរឿងទាំងនេះកំពុងតែព្យាយាមបង្រៀនយើង សម្រាប់គ្រាចុងក្រោយនោះឯង។