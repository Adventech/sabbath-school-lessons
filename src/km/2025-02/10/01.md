---
title:  ចុងបញ្ចប់នៃផែនដីនេះ បានជិតមកដល់ហើយ
date:  31/05/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
វិវរណៈ 6:12-17; ម៉ាថាយ 24:37-39; ពេត្រុសទី2 2:4-11; យូដាស ខ5-8; អេសេគាល 16:46-50; លោកុប្បត្តិ 18:17-32; ដានីយ៉ែល 7:9, 10, 13, 14, 22, 26, 27។

> <p>ខចងចាំ</p>
> «ហេតុការណ៍ទាំងនោះបានកើតឡើងដល់ពួកលោកទុកជាគំរូ ហើយបានចែងទុកសម្រាប់ទូន្មានយើង ដែលយើងរស់នៅគ្រាចុងក្រោយបង្អស់នេះ ដូច្នេះ បើអ្នកណាស្មានថាខ្លួនឈរមាំហើយ នោះត្រូវប្រយ័ត្នក្រែងលោដួល» (កូរិនថូសទី1 10:11, 12)។

ព្រះគម្ពីរមានពេញទៅដោយរឿង ស្តីអំពីរាស្ត្ររបស់ព្រះ។ រឿងទាំងនេះ បានជួយឱ្យយើង យល់កាន់តែច្បាស់ អំពីសេចក្តីពិតបច្ចុប្បន្ន និងអំពីសម័យចុងក្រោយ។ សេចក្តីពិតបច្ចុប្បន្ន គឺជាសេចក្តី ពិតនៃព្រះគម្ពីរ ដែលត្រូវការបំផុតនៅក្នុងសម័យកាលរបស់យើង។ ព្រះគម្ពីរក៏មានរឿងមួយចំនួន ដែល បានជួយឱ្យយើងយល់ពីសារនៃគ្រាចុងក្រោយ នៅក្នុងគម្ពីរដានីយ៉ែល និងគម្ពីរវិវរណៈ។

នៅក្នុងសាច់រឿងទាំងនេះ យើងនឹងបានឃើញពីរបៀបដែលព្រះបានដឹកនាំរបស់គ្រប់យ៉ាង ដើម្បីបង្ហាញយើងនូវអ្វីដែលត្រូវកើត នៅក្នុងសម័យចុងក្រោយ។ នៅក្នុងរឿងទាំងនេះ រួមមានទាំងរឿង នៃក្រុងសុដុំម និងក្រុងកូមូ៉រ៉ា ហើយនិងរឿងនៃទឹកជំនន់ផងដែរ។ រឿងទាំងនេះបានបកស្រាយយ៉ាង ច្បាស់ អំពីអ្វីដែលត្រូវកើតឡើង នៅក្នុងអំឡុងសម័យចុងក្រោយ។ ចំណែកឯរឿងដទៃទៀតនៅក្នុងព្រះគម្ពីរមានអត្ថន័យបង្កប់ច្រើនវិញ។ ដូច្នេះហើយ យើងចាំបាច់ត្រូវតែអានរឿងទាំងនេះយ៉ាងប្រុងប្រយ័ត្ន ដើម្បីឱ្យយើងបានយល់សេចក្តីពិតនៃព្រះគម្ពីរ ដែលព្រះបានប្រទានដល់យើង តាមរយៈរឿងទាំងនេះ។

នៅក្នុងរយៈពេល2សប្តាហ៍ខាងមុននេះ យើងនឹងសិក្សារឿងសំខាន់ៗមួយចំនួន ដើម្បីឱ្យ យើងបានដឹង នូវអ្វីដែលរឿងទាំងនេះ អាចបង្រៀនយើងបានអំពីការយាងមកជាលើកទី2 កិច្ចការរបស់ ព្រះជាចៅក្រម រួមទាំងព្រឹត្តិការណ៍ចុងក្រោយដទៃទៀតផងដែរ។ យើងនឹងបានឃើញថា នៅក្នុងរឿង ទាំងនេះ ព្រះយេស៊ូវគឺជាផ្នែកដ៏សំខាន់បំផុត។រឿងគ្រប់យ៉ាងដែលព្រះគម្ពីរបានបង្រៀនយើង អំពីសម័យ ចុងក្រោយនេះ បានចាប់ផ្តើមឡើងដោយសារតែព្រះយេស៊ូវ ហើយត្រូវបញ្ចប់ទៅវិញ ក៏ដោយសារតែទ្រង់ នេះដែរ។