---
title:  ចៅក្រមនៃពិភពលោកទាំងមូល
date:  04/06/2025
---

មុនពេលដែលព្រះហៀបបានបំផ្លាញទីក្រុងសូដុំម នោះព្រះគម្ពីរបានប្រាប់យើង នូវរឿងមួយ ដ៏គួរឱ្យចាប់អារម្មណ៍។ រឿងនេះបានកើតឡើង នៅលើវាលទំនាបមួយ ដែលមានឈ្មោះថា ម៉ាមរេ។ នៅ ទីនោះ ព្រះបានបង្ហាញអង្គទ្រង់ ឱ្យលោកអ័ប្រាហាំបានឃើញ ដោយមានអមជាមួយនឹងទេវតា2អង្គទៀត។ នៅពេលដែលលោកអ័ប្រាហាំបានឃើញពួកគេ នោះគាត់បានអញ្ជើញភ្ញៀវទាំងនោះ ឱ្យទទួលទានអាហារ មួយពេល។ បន្ទាប់មក ព្រះបានសន្យានឹងលោកអ័ប្រាហាំថា នាងសារ៉ានឹងមានកូនប្រុសមួយ។ បន្ទាប់មក ព្រះអង្គសង្គ្រោះដែលព្រះបានសន្យាទុកនោះ ក៏នឹងបានប្រសូតចេញពីកូនចៅរបស់លោកអ័ប្រាហាំនោះ ដែរ។ ដូច្នេះហើយ បានជាព្រះយេស៊ូវប្រសូតចេញមកពីពូជអំបូររបស់លោកអ័ប្រាហាំនោះ (សូមប្រៀបធៀប ជាមួយនឹងគម្ពីរកាឡាទី 3:16)។ បន្ទាប់មក ប្រធានបទនេះបានប្តូរទៅការពិភាក្សា អំពីទីក្រុងដ៏អាក្រក់ ដែលនៅតាមវាលទំនាបឯណោះវិញ។

`សូមអានគម្ពីរលោកុប្បត្តិ 18:17-32។ យើងបានរៀនមេរៀនអ្វីខ្លះ ចេញពីខទាំងនេះ ដែល ស្តីអំពីសេចក្តីស្រឡាញ់របស់ព្រះនោះ? តើព្រះបានរៀបចំផែនការ ដើម្បីនឹងដោះស្រាយបញ្ហានៃការអាក្រក់ នៅលើភពរបស់យើងនេះដោយរបៀបណា?`

ព្រះមិនបានជំពាក់យើង នូវការបកស្រាយអំពីសកម្មភាពរបស់ទ្រង់នោះទេ។ ប៉ុន្តែ ទ្រង់ក៏បាន សម្រេចព្រះទ័យថា ទ្រង់នឹងមិនលាក់បាំងហេតុផល និងផែនការរបស់ទ្រង់ពីយើងនោះឡើយ។ «ដ្បិតព្រះយេហូវ៉ាមិនធ្វើអ្វី ដោយមិនសម្ដែងការលាក់កំបាំងរបស់ព្រះអង្គ ប្រាប់ពួកហោរាជាអ្នកបម្រើព្រះអង្គនោះឡើយ» (អេម៉ុស 3:7)។

មុនពេលដែលព្រះបំផ្លាញទីក្រុងសូដុំម និងទីក្រុងកូម៉ូរ៉ា នោះទ្រង់ក៏បានប្រកាសថា អ្វីដែល ត្រូវធ្វើត្រឹមត្រូវនោះ គឺទ្រង់នឹងលោកអ័ប្រាហាំដឹងនូវអ្វីហៀបនឹងកើត។ បន្ទាប់មក លោកអ័ប្រាហាំនឹងបានត្រៀមខ្លួនជាស្រេច នូវអ្វីដែលគាត់បានរំពឹងថា គាត់នឹងបានឃើញនៅក្នុងពេលបន្តិចទៀតនេះ។

ព្រះបានគង់នៅជាមួយនឹងលោកអ័ប្រាហាំ ខណៈពេលដែលទេវតា2អង្គទៀត បានធ្វើដំណើរ ទៅកាន់ទីក្រុងដ៏អាក្រក់ ដើម្បីព្រមានពួកបណ្តាជនឱ្យចេញពីក្រុងនោះ។ ផ្នែកនៃសាច់រឿងនៅត្រង់នេះ បានជួយឱ្យយើងនឹកចាំពីទេវតា3អង្គ នៅក្នុងគម្ពីរវិវរណៈ ដែលបានធ្វើរឿងដដែលនេះនៅក្នុងសម័យចុងក្រោយ។ ទេវតាទាំង3អង្គនេះ បានហៅរាស្ត្ររបស់ព្រះ ដែលបានរស់នៅក្នុងទីក្រុងបាប៊ីឡូន ឱ្យចាកចេញ ពីទីក្រុងនេះ (វិវរណៈ 14:6-12; វិវរណៈ 18:1-4)។ ទន្ទឹមពេលដែលទេវតាទាំង2បានផ្តល់នូវការព្រមានចុងក្រោយ នៅក្នុងទីក្រុងសូដុំម នោះព្រះក៏បានពិភាក្សាជាមួយនឹងលោកអ័ប្រាហាំ នូវអ្វីដែលហៀប នឹងកើតនោះដែរ ដោយទ្រង់បានអនុញ្ញាតឱ្យលោកអ័ប្រាហាំសួរសំណួរទ្រង់។

លោកអ័ប្រាហាំបានមានប្រសាសន៍ថា «ព្រះអង្គមិនគួរប្រព្រឹត្តដូច្នោះទេ សូមកុំប្រហារមនុស្ស សុចរិតរួមជាមួយមនុស្សអាក្រក់ឡើយ យ៉ាងនោះឈ្មោះថា មនុស្សសុចរិតក៏ដូចជាមនុស្សអាក្រក់ដែរ សូម ព្រះអង្គកុំធ្វើដូច្នោះឡើយ! ព្រះដ៏ជាចៅក្រមនៃផែនដីទាំងមូល តើព្រះអង្គនឹងមិនប្រព្រឹត្តដោយយុត្តិធម៌ទេឬ?» (លោកុប្បត្តិ 18:25)។ លោកអ័ប្រាហាំបានចង់ដឹង អំពីអំពើបាបនៃទីក្រុងសូដុំម។ គាត់ក៏បានដឹង អំពីក្តីស្រឡាញ់របស់ព្រះដែរ។ ទន្ទឹមគ្នានេះ មុនពេលដែលបាបចុងក្រោយបំផុតបានមកដល់ នោះព្រះក៏នឹងបើកក្រាំងនៃស្ថានសួគ៌ (វិវរណៈ 20:4, 11-15) ហើយអនុញ្ញាតឱ្យយើងបានមើលក្រាំងទាំងនោះ ដែរ មុនពេលដែលទ្រង់ទម្លាក់ភ្លើងមកកាន់ផែនដីនេះ។ នៅទីនោះ យើងនឹងមានរយៈពេលវេលា 1000ឆ្នាំដើម្បីឱ្យយើងទទួលបាននូវចម្លើយឆ្លើយតបទៅនឹងសំណួរជាច្រើន ប៉ុន្តែ ឥឡូវនេះ យើងមិនមានការឆ្លើយតប ទៅនឹងសំណួរទាំងអស់នោះទេ។