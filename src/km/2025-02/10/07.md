---
title:  ការសិក្សាបន្ថែម
date:  06/06/2025
---

សូមអាន Ellen G. White, “The Flood,” pages 101, 102, in Patriarchs and Prophets។

«យើងមិនអាចតវ៉ានឹងសាតាំង ដោយប្រើអំណាចរបស់យើងបានឡើយ។ ពីព្រោះសាតាំង បានចោទប្រកាន់យើងថា យើងក៏បានធ្វើបាបដែរ។ ដូច្នេះហើយ យើងនឹងបានឈរនៅមុខព្រះ នៅក្នុង សំលៀកបំពាក់កខ្វក់។ ភាពកខ្វក់ទាំងនេះ ក៏ប្រៀបដូចជាអំពើបាបដែរ។ ដ្បិតយើងនឹងលន់តួអំពើបាប របស់យើង នៅមុខព្រះភ័ក្ត្ររបស់ព្រះ ដោយសម្លៀកបំពាក់ទាំងនេះឯង។ ប៉ុន្តែ ព្រះយេស៊ូវទ្រង់ជាមេធាវី របស់យើង។ ទ្រង់នឹងចូលទៅជួបព្រះជំនួសយើង។ ទ្រង់នឹងទូលសូមឱ្យព្រះជួយដល់អ្នកដែលបាននិយាយ ថា ពួកគេមានការសោកស្តាយចំពោះអំពើបាបរបស់ពួកគេ។ មនុស្សដែលមានជំនឿដូចគ្នាទាំងនេះ បាន ទូលសូមឱ្យព្រះការពារពួកគេ។ ដូច្នេះហើយ បានជាព្រះយេស៊ូវទូលសូម ឱ្យព្រះបង្ហាញសេចក្តីមេត្តាដល់ ពួកគេវិញ ដោយទ្រង់បានរំឭកព្រះវរបិតា ឱ្យនឹកចាំនូវអ្វីដែលទ្រង់បានធ្វើ នៅលើឈើឆ្កាងនោះវិញ។ នេះហើយគឺជារបៀបដែលព្រះយេស៊ូវ ត្រូវឈ្នះសង្គ្រាមទាស់នឹងសាតាំង។ ដ្បិតការស្តាប់បង្គាប់ដ៏ល្អឥតខ្ចោះ ដែលទ្រង់មានចំពោះបញ្ញត្តិរបស់ព្រះ បានផ្តល់ឱ្យទ្រង់នូវអំណាចគ្រប់គ្រងទាំងអស់នៅស្ថានសួគ៌ និង នៅលើផែនដីនេះ។ ព្រះយេស៊ូវបានទូលសូមឱ្យព្រះវរបិតារបស់ទ្រង់ បង្ហាញសេចក្តីមេត្តាដល់មនុស្សមាន បាបដែលមានកំហុស។ បន្ទាប់មក ទ្រង់នឹងនាំពួកគេត្រឡប់ទៅព្រះវិញ»។ ដកស្រង់ពី Ellen G. White, Prophets and Kings, pages 583-586, adapted។

**សំណួរពិភាក្សា**

`1. ព្រះយេស៊ូវបានប្រាប់សិស្សរបស់ទ្រង់ថា ពួកគេត្រូវតែរស់នៅលើផែនដីនេះបន្តទៅទៀត។ ប៉ុន្តែ ពួកគេ មិនត្រូវក្លាយជាផ្នែកមួយនៃការអាក្រក់ នៅលើផែនដីនេះឡើយ។ (សូមអានគម្ពីរយ៉ូហាន 15:19; យ៉ូហាន 17:14-16)។ ដូច្នេះហើយ យើងត្រូវនាំមនុស្សមកឯព្រះយេស៊ូវ។ ប៉ុន្តែ ទន្ទឹមគ្នានេះ យើងក៏ត្រូវតែការពារ ខ្លួនយើង «មិនឲ្យប្រឡាក់ដោយលោកីយ៍នេះ» ដែរ (យ៉ាកុប 1:27)។ តើយើងអាចធ្វើរឿងទាំង2នេះដោយរបៀបណា?`

`2. តើការអធិប្បាយជាសាធារណៈរបស់លោកណូអេមុនទឹកជំនន់ បានបង្រៀនយើងថា មហាវិវាទរវាង សេចក្តីល្អ និងសេចក្តីអាក្រក់នេះ បានដំណើរការយ៉ាងដូចម្តេច? តើសព្វថ្ងៃនេះ មានវិធីណាខ្លះ ដែល បានបង្ហាញថា យើងបានធ្វើកិច្ចការដែលលោកម៉ូសេបានធ្វើកាលពីមុននោះ?`

`3. មុនពេលដែលព្រះបំផ្លាញមនុស្សបាត់បង់ ដោយប្រើភ្លើងពីស្ថានសួគ៌ នោះទ្រង់ក៏បានដាស់មនុស្សបាត់បង់ឱ្យរស់ឡើងវិញដែរ។ បន្ទាប់មក ព្រះនឹងបណ្តោយឱ្យសាតាំងធ្វើការជាមួយនឹងពួកគេមួយរយៈ ពេលខ្លី (វិវរណៈ 20:7-9)។ តើលោកអ្នកគិតថា ហេតុអ្វីបានជាព្រះនឹងបណ្តោយឱ្យរឿងនេះកើតឡើង មុនពេលដែលទ្រង់បានកែតម្រូវរបស់គ្រប់យ៉ាងវិញនោះ?`

`4. សូមគិតអំពីរឿងដែលយើងបានអាន នៅក្នុងសប្តាហ៍នេះ។ តើរឿងទាំងនេះ បានផ្តល់នូវមេរៀន និង ការដាស់តឿនអ្វីខ្លះ នៅក្នុងជីវិតរបស់លោកអ្នក? តើរឿងទាំងនេះបានបង្រៀនយើងអ្វីខ្លះ អំពីក្តីសង្ឃឹមដែលលោកអ្នកមានចំពោះព្រះយេស៊ូវនោះ?`