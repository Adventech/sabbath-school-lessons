---
title:  កំហឹងនៃកូនចៀម
date:  01/06/2025
---

`សូមអានអំពីមនុស្ស នៅក្នុងគម្ពីរវិវរណៈ 6:12-17។ មនុស្សទាំងនេះ បានរស់នៅក្នុងអំឡុង ពេលចុងក្រោយ នៃប្រវត្តិសាស្ត្រផែនដីនេះ។ តើលោកអ្នកបានកត់សម្គាល់អ្វីខ្លះ អំពីបែបបទនៃទង្វើ និង ការគិតរបស់ពួកគេ នៅពេលដែលពួកគេបានឃើញនូវអ្វីដែលកំពុងតែកើតឡើងនោះ?`

តើលោកអ្នកបានឃើញថា មនុស្សដែលបានបាត់បង់ មិនបាននិយាយថា «តើមានអ្វីកើតឡើង» ដែរឬទេ? មនុស្សដែលបានបាត់បង់ មើលទៅហាក់ដូចជាបានដឹងច្បាស់ណាស់ថា មានអ្វីកើតឡើង។ ពួកគេបានហៅព្រះនាមព្រះយេស៊ូវថា ជាកូនចៀម ដែលមានន័យថា ពួកគេបានដឹងរឿងអ្វីម៉្យាងអំពីព្រះយេស៊ូវ។ មនុស្សដែលបានបាត់បង់ មើលទៅក៏ហាក់ដូចជាបានយល់ដែរថា ថ្ងៃនៃកំហឹងកូនចៀម បានមកដល់ហើយ ដោយពួកគេបានសួរថា «តើអ្នកណាអាចនឹងឈរនៅបាន?» (វិវរណៈ 6:17)។

មុនពេលដែលចុងបញ្ចប់បានមកដល់ នោះរាស្ត្ររបស់ព្រះនឹងចែកចាយដំណឹងល្អអំពីព្រះយេស៊ូវ ទៅកាន់មនុស្សគ្រប់គ្នានៅលើផែនដីនេះ (ម៉ាថាយ 24:14)។ ហើយមនុស្សគ្រប់គ្នានៅលើផែនដីនេះ នឹងបានឮអំពីសារនៃទេវតាទាំង3។ ប៉ុន្តែ អ្នកខ្លះមិនបានត្រៀមខ្លួននោះទេ។ ពួកគេបានឮដំណឹងថា ពួកគេ ត្រូវការដំណឹងល្អនេះ ដើម្បីឱ្យពួកគេបានសង្គ្រោះ។ ប៉ុន្តែ ពួកគេបែរជាបដិសេធមិនព្រមជឿ និងមិនព្រម គោរពតាមដំណឹងល្អនេះវិញ។ នេះហើយជាហេតុផល ដែលនាំឱ្យមនុស្សមួយចំនួន នឹងត្រូវបាត់បង់នៅក្នុង សម័យចុងក្រោយ។

`តើព្រះយេស៊ូវបានប្រាប់យើង នូវមេរៀនអ្វីខ្លះ ដែលយើងគួរតែដកស្រង់ចេញពីរឿងរបស់លោក ណូអេនោះ? សម្រាប់ចម្លើយ សូមអានគម្ពីរម៉ាថាយ 24:36-44។`

ព្រះយេស៊ូវបានប្រើទឹកជំនន់ ដើម្បីព្រមានយើងថា ការយាងមករបស់ទ្រង់ នឹងធ្វើឱ្យមនុស្សជាច្រើននាក់មានការភ្ញាក់ផ្អើល។ ទឹកជំនន់បានធ្វើឱ្យមនុស្សដែលមានជីវិតរស់នៅលើផែនដីនេះ នៅក្នុង ជំនាន់នោះ មានការភ្ញាក់ផ្អើល ប៉ុន្តែ មិនមែនដោយសារតែពួកគេមិនបានដឹងដំណឹង អំពីទឹកជំនន់នេះទេ។លោកណូអេបានអធិប្បាយប្រាប់មនុស្សនៅលើផែនដីនេះ អំពីទឹកជំនន់ដែលនឹងត្រូវមកដល់នោះ អស់រយៈ ពេល120ឆ្នាំ។ ប៉ុន្តែ ពួកគេបានបដិសេធមិនព្រមទទួលយក សាររបស់គាត់នោះទេ។ ជាការពិតណាស់ លោកណូអេបានប្រាប់មនុស្សដទៃទៀត អំពីអ្វីដែលត្រូវកើតឡើង ប៉ុន្តែ ពួកគេគ្រាន់តែមិនបាន ជឿប៉ុណ្ណោះ។

នៅក្នុងសម័យចុងក្រោយ រឿងដដែលនេះនឹងត្រូវកើតឡើង។ ដ្បិតមនុស្សលោកបាននិយាយថា ផែនដីនេះមានអាយុកាលរាប់លានឆ្នាំ។ ពួកគេបានជឿថា ជីវិតនៅលើផែនដីនេះ មានប្រភពចេញពីការ ផ្លាស់ប្តូរ ដែលបានកើតឡើងបន្តិចម្តងៗ អស់រយៈពេលយ៉ាងយូរ។ ដូច្នេះហើយ ពួកគេមិនបានជឿទៅលើសារនៃព្រះគម្ពីរ ដែលស្តីអំពីសម័យចុងក្រោយនោះទេ។ លោកពេត្រុសបានមានប្រសាសន៍អំពីមនុស្ស ទាំងនេះ ដែលបានរស់នៅក្នុងសម័យចុងក្រោយនោះយ៉ាងដូច្នេះថា៖ «នៅគ្រាចុងក្រោយបង្អស់ នឹងមាន មនុស្សចំអក មកចំអកមើលងាយ ហើយបណ្តោយតាមសេចក្ដីប៉ងប្រាថ្នារបស់គេ។ គេនឹងពោលថា៖ “តើសេចក្ដីសន្យាពីការយាងមករបស់ព្រះអង្គនៅឯណា? ដ្បិតតាំងពីដូនតារបស់យើងបានស្លាប់ទៅ អ្វីៗ ទាំងអស់នៅតែដដែល ដូចកាលពីដើមកំណើតពិភពលោករៀងមកដែរ”» (ពេត្រុសទី2 3:3, 4)។