---
title:  ព្រះរបស់យើងដែលប្រកបដោយក្តីស្រឡាញ់
date:   18/01/2025
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖

ទំនុកតម្កើង ១០៣:១៣; ហូសេ ១:២; ម៉ាថាយ ៩:៣៦; កូរិនថូសទី១ ១៣:៤; កូរិនថូសទី១ ១៣:៤-៨។

> <p>ខចងចាំ៖</p>
> «តើស្ត្រីអាចនឹងភ្លេចកូនដែលកំពុងបៅដោះ ឥតមានអាណិតដល់កូនដែលចេញពីផ្ទៃខ្លួនមកបានដែរឬ? គេនឹងភ្លេចបាន ប៉ុន្តែ យើងមិនដែលភ្លេចអ្នកឡើយ» (អេសាយ ៤៩:១៥)។

អ្នកខ្លះបានជឿថា មានមនោសញ្ចេតនាខ្លាំងពេក គឺជារឿងមិនល្អ។ ដូច្នេះហើយ ពួកគេបាន ព្យាយាមគេចចេញពីអារម្មណ៍ទាំងនេះ តាមដែលពួកគេអាចធ្វើទៅបាន។ ដោយសារតែមានអ្នកខ្លះ បានជឿថា មនោសញ្ចេតនាទាំងនេះ ជាអារម្មណ៍មិនល្អនេះហើយ បានជាពួកគេយល់ឃើញថា មនុស្ស ល្អមិនគួរមានអារម្មណ៍បែបនេះទេ។ អ្នកប្រាជ្ញនៃសាសន៍ក្រេកមួយចំនួនបានជឿថា មនុស្សដែលល្អបំផុត គឺជាមនុស្សដែលមិនមានមនោសញ្ចេតនា ឬជាអ្នកដែលអាចគ្រប់គ្រងអារម្មណ៍ខ្លួនឯងបាន។

ជាការពិតណាស់ មនោសញ្ចេតនាខ្លះដែលហួសល្បត់ពេក ក៏អាចឱ្យមានបញ្ហាដែរ។ ប៉ុន្តែ ព្រះបានបង្កើតយើងមក ជាមួយនឹងចិត្តដែលមានអារម្មណ៍។ ព្រះគម្ពីរបានបង្ហាញថា ព្រះជាបុគ្គលម្នាក់ ដែលមានមនោសញ្ចេតនា។ បើសិនជាព្រះមានមនោសញ្ចេតនានេះដែរ នោះមានន័យថា អារម្មណ៍ បែបនេះ មិនអាចជាអារម្មណ៍អាក្រក់បានឡើយ។ នេះគឺដោយសារតែព្រះទ្រង់ល្អ គ្រប់លក្ខណ៍ និង មានប្រាជ្ញាញ្ញាណ។

ព្រះស្រឡាញ់យើងយ៉ាងជ្រាលជ្រៅ។ នៅពេលដែលយើងយល់ពីគោលគំនិតអំពីសេចក្តី ស្រឡាញ់របស់ព្រះនេះ នោះយើងក៏នឹងបានរៀនអំពីសេចក្តីពិតនៃព្រះគម្ពីរដ៏ល្អមួយចំនួនដែរ។ ប៉ុន្តែ យើងត្រូវតែចាំជានិច្ចថា សេចក្តីស្រលាញ់របស់ព្រះមិនមែនជាសេចក្តីស្រឡាញ់របស់យើងនោះទេ។ ពីព្រោះសេចក្តីស្រឡាញ់របស់យើង ជាសេចក្តីស្រឡាញ់របស់មនុស្សលោក។ ប៉ុន្តែ សេចក្តីស្រឡាញ់ របស់ព្រះ ជាសេចក្តីស្រឡាញ់ល្អឥតខ្ចោះវិញ។