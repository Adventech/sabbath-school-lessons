---
title:  ការសិក្សាបន្ថែម
date:   24/01/2025
---

សូមអាន Ellen G. White, “The Beatitudes,” pages 6-44, in Thoughts From the Mount of Blessing។

«អស់អ្នកណាដែលបានដឹងថា ពួកគេមិនអាចក្លាយជាមនុស្សបរិសុទ្ធបាន ដោយខ្លួនពួកគេ ផ្ទាល់ អាចរកឃើញអំណាចដែលពួកគេត្រូវការ នៅពេលដែលពួកគេចូលមកសុំជំនួយពីព្រះយេស៊ូវ។ ដ្បិតព្រះយេស៊ូវបានមានបន្ទូលថា “អស់អ្នកដែលនឿយព្រួយ ហើយផ្ទុកធ្ងន់អើយ! ចូរមករកខ្ញុំចុះ ខ្ញុំនឹង ឲ្យអ្នករាល់គ្នាបានសម្រាក” (ម៉ាថាយ ១១:២៨)។ លោកអ្នកគឺជាអ្នកខ្សត់ខ្សោយ ដូច្នេះហើយ បានជាព្រះយេស៊ូវត្រាស់ហៅលោកអ្នកឱ្យទទួលយកអំណោយទាននៃសេចក្តីមេត្តា និងការលើកលែងទោស។ អំណោយទានទាំងនេះនឹងធ្វើឱ្យយើងក្លាយជាអ្នកមាន។ ជាការពិតណាស់ យើងមិនស័ក្តិសមនឹងទទួល បានសេចក្តីស្រឡាញ់របស់ព្រះនោះទេ ប៉ុន្តែ ព្រះយេស៊ូវទ្រង់ស័ក្តសមនឹងទទួលបានសេចក្តីស្រឡាញ់នេះ។ ដូច្នេះហើយ ព្រះយេស៊ូវអាចសង្គ្រោះដល់អស់អ្នកណាដែលបានចូលមករកទ្រង់។ បទពិសោធន៍ កាលពីមុនរបស់លោកអ្នក មិនមែនជាបញ្ហានោះឡើយ។ ដ្បិតនៅពេលនេះ លោកអ្នកអាចនឹងមានអារម្មណ៍ អស់សង្ឃឹមនៅក្នុងជីវិត។ ប៉ុន្តែ សូមឱ្យលោកអ្នកបានចូលមករកព្រះយេស៊ូវ នៅក្នុងសភាពជាអ្នកទន់ខ្សោយ ជាអ្នកអស់សង្ឃឹម និងជាអ្នកសោកសៅចុះ។ ដ្បិតព្រះសង្គ្រោះជាទីស្រឡាញ់របស់យើង នឹងចូលមកជួប នឹងលោកអ្នក នៅពេលដែលលោកអ្នកនៅឆ្ងាយពីទ្រង់។ ទ្រង់នឹងឱបក្រសោបលោកអ្នក ដោយព្រះហស្ត ជាទីស្រឡាញ់របស់ទ្រង់។ ទ្រង់នឹងបំពាក់សេចក្តីស្រឡាញ់ និងព្រះជន្មដ៏បរិសុទ្ធរបស់ទ្រង់ឱ្យលោកអ្នក ដូចជាសម្លៀកបំពាក់យ៉ាងដូច្នោះដែរ ដើម្បីនឹងនាំលោកអ្នកទៅជួបនឹងព្រះវរបិតារបស់ទ្រង់។ ព្រះយេស៊ូវ បានចូលទៅគាល់ព្រះជំនួសយើងយ៉ាងដូច្នេះថា “ទូលបង្គំបានសុគតជំនួសមនុស្សមានបាបម្នាក់នេះ សូម ព្រះអង្គទតមកមើលទូលបង្គំជំនួសកូនម្នាក់នេះចុះ”។ សាតាំងបានរអ៊ូរទាំអំពីយើង និងបានចោទប្រកាន់ យើងថា បានប្រព្រឹត្តអំពើបាប។ ប៉ុន្តែ ដោយមានអំណាចខ្លាំងជាងសាតាំង នោះព្រះយេស៊ូវបានទូលសូម ឱ្យព្រះលើកលែងទោសដល់យើង តាមរយៈព្រះលោហិតរបស់ទ្រង់»។ ដកស្រង់ពី Ellen G. White, Thoughts From the Mount of Blessing, pages 8, 9, adapted។

**សំណួរពិភាក្សា**

`សូមអរព្រះគុណដល់ព្រះយេស៊ូវ ដែលព្រះវរបិតាបានទទួលយកយើង។ អ្នកស្រីអេឡែន ជីវ៉ៃតបានសរសេរនៅក្នុងសម្រង់មតិខាងលើនេះយ៉ាងដូច្នេះថា៖ «ទ្រង់នឹងបំពាក់សេចក្តីស្រឡាញ់ និងព្រះជន្មដ៏បរិសុទ្ធរបស់ទ្រង់ឱ្យលោកអ្នក ដូចជាសម្លៀកបំពាក់យ៉ាងដូច្នោះដែរ ដើម្បីនឹងនាំលោកអ្នកទៅជួបនឹងព្រះវរបិតារបស់ទ្រង់»។ ជាការពិតណាស់ យើងអាចនឹងមានអារម្មណ៍អស់សង្ឃឹម នៅពេលដែលយើង ធ្វើខុស ឬមិនបានបង្ហាញអ្នកដទៃពីក្តីស្រឡាញ់ដែលព្រះបានបង្ហាញយើងនោះ។ បើដូច្នេះមែន តើហេតុអ្វី បានជាយើងត្រូវតែនឹកចាំដំណឹងល្អអំពីកិច្ចការ ដែលព្រះយេស៊ូវត្រូវធ្វើដើម្បីយើងនោះ?`

`ព្រះគម្ពីរបានប្រាប់យើងជាច្រើនលើកច្រើនសាថា តម្រូវការរបស់ពួកបណ្តាជនបានប៉ះពាល់ព្រះទ័យ ព្រះយេស៊ូវ។ តើព្រះយេស៊ូវបានធ្វើអ្វីខ្លះ ដើម្បីបំពេញតម្រូវការរបស់ពួកគេ? តើមានវិធីអ្វីខ្លះ ដែលលោកអ្នក ឬសិស្សនៅក្នុងថ្នាក់សប្បាតហ៍ស្គូលរបស់លោកអ្នក អាចជួយបំពេញតម្រូវការដល់អ្នកដែលរងទុក្ខ និង គ្មានសង្ឃឹមនោះ?`