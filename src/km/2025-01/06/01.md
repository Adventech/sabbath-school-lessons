---
title:  ព្រះទ្រង់យុត្តិធម៌
date:   01/02/2025
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖

ទំនុកតម្កើង ៣៣:៥; ចោទិយកថា ៣២:៤; ម៉ាឡាទី ៣:៦; ជនគណនា ២៣:១៩; ម៉ាថាយ ៥:៤៣-៤៨។

> <p>ខចងចាំ៖</p>
> «ឯអ្នកដែលអួត នោះត្រូវឲ្យអួតតែពីសេចក្ដីនេះវិញ គឺថាខ្លួនមានយោបល់ ហើយក៏ស្គាល់ ដល់យើងថា យើងជាព្រះយេហូវ៉ាដែលប្រោសផ្សាយសេចក្ដីសប្បុរស សេចក្ដីយុត្តិធម៌ និងសេចក្ដីសុចរិតនៅផែនដី ដ្បិតយើងរីករាយចិត្តចំពោះសេចក្ដីទាំងនោះហើយ នេះជាព្រះបន្ទូលនៃព្រះយេហូវ៉ា» (យេរេមា ៩:២៤)។

នៅក្នុងសម័យព្រះគម្ពីរ «ព្រះក្លែងក្លាយ» ដែលពួកសាសន៍ដទៃបានថ្វាយបង្គំ បានធ្វើរឿង អាក្រក់ៗជាច្រើន។ ពួកបណ្តាជនមិនអាចជឿទុកចិត្តទៅលើព្រះក្លែងក្លាយទាំងនេះបានឡើយ។ ពួក សង្ឃនៃព្រះក្លែងក្លាយបានបង្គាប់ឱ្យពួកសិស្សនៃព្រះទាំងនេះ សម្លាប់កូនៗរបស់ពួកគេ ដើម្បីថ្វាយជា សំណែនដល់ព្រះក្លែងក្លាយ។ អ្នកដែលបានសម្លាប់កូនរបស់ពួកគេ បានថ្វាយសាកសពកូនរបស់ពួកគេ ដល់ព្រះក្លែងក្លាយ ដោយចង់បានព្រះពរ ឬចង់ផ្គាប់ព្រះទ័យព្រះទាំងនេះ។ ដូច្នេះហើយ ពួកបណ្តាជន បានភ័យខ្លាចមិនហ៊ានធ្វើអ្វីឱ្យព្រះក្លែងក្លាយទាំងនេះខឹងសម្បាឡើយ។

គម្ពីរចោទិយកថា ៣២:១៧ បានប្រាប់យើងថា ព្រះទាំងនេះជាពួកអារក្សយ៉ាងពិតប្រាកដ (សូមអានគម្ពីរកូរិនថូសទី១ ១០:២០, ២១ ផងដែរ)។ អ្នកដែលបានថ្វាយបង្គំអារក្សទាំងនេះ បានភាន់ ច្រឡំរវាងសេចក្តីល្អ និងសេចក្តីអាក្រក់ សេចក្តីដែលត្រឹមត្រូវ និងសេចក្តីដែលមិនត្រឹមត្រូវ។

ព្រះនៃព្រះគម្ពីរ ទ្រង់មានលក្ខណៈខុសពីអារក្សទាំងនេះ។ ព្រះយេហូវ៉ា (Yahweh) ទ្រង់ល្អ ឥតខ្ចោះ ទ្រង់បរិសុទ្ធ ហើយទ្រង់ក៏មិនដែលផ្លាស់ប្តូរម្តងណាដែរ។ ដោយសារតែព្រះទ្រង់មិនដែលផ្លាស់ប្តូរនេះហើយ បានជាយើងអាចជឿជាក់ទ្រង់បាន។ ទ្រង់បានប្រទានសេចក្តីសង្ឃឹមដល់យើងនៅពេលឥឡូវនេះ និងរៀងរហូតតទៅ។ ព្រះយេហូវ៉ាបានយកព្រះទ័យទុកដាក់ចំពោះអ្នកដែលបានរងទុក្ខ។ ទ្រង់មានបំណងចង់ឱ្យអ្វីៗគ្រប់យ៉ាងទទួលបានភាពយុត្តិធម៌។ ទ្រង់បានជំនុំជម្រះទាស់នឹងការអាក្រក់ ការឈឺចាប់ការសម្រេចចិត្ត និងសកម្មភាពដែលមានភាពលម្អៀង។ សំខាន់ជាងនេះទៅ ទៀតនោះ នៅពេលអនាគត ទ្រង់ក៏នឹងបញ្ឈប់ភាពអយុត្តិធម៌ទាំងនេះជារៀងរហូតដែរ។