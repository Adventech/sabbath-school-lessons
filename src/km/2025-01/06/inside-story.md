---
title:  រឿងខ្លី
date:   07/02/2025
---

### «អ្នកមិនអាចដើរហួសបុរសម្នាក់នេះបានឡើយ»

នាងចូអាន ប៉ាក គីម (Joanne Park Kim) ដែលជាបេសកជនជនជាតិអាមេរិក កំពុងតែដើរ ទៅរកផ្ទះរបស់នាងនៅក្នុងទីក្រុងអ៊ូឡាន់បាតារ (Ulaanbaatar) ប្រទេសម៉ុលហ្គោលី។ នៅពេលនោះ គឺជារដូវត្រជាក់ខ្លាំង ដូច្នេះហើយ សីតុណ្ហភាពនៅពេលរសៀលប្រហែលជាដក៤០អង្សារ។

បន្ទាប់មក នាងចូអានបានឃើញអ្នកស្រវឹងម្នាក់ដេកនៅតាមចិញ្ចើមថ្នល់។ ដោយសារតែនាង ធ្លាប់មានអ្នកស្រវឹងស្រាធ្វើបាបកាលពីឆ្នាំមុន ដូច្នេះហើយ នាងមិនចង់នៅក្បែរអ្នកស្រវឹងស្រានោះទេ ក្រែងលោអ្នកនោះធ្វើបាបនាងដែរ? នាងបានចាប់ផ្តើមដើរហួសគាត់ ប៉ុន្តែ បន្ទាប់មក នាងបានឈប់នៅ មួយកន្លែង ដោយសារតែនាងបានឮសំឡេងដ៏តូចខ្សិបប្រាប់នាងថា «អ្នកមិនអាចដើរហួសបុរសម្នាក់នេះ បានឡើយ»។ នាងចូអានពិបាកស៊ូទ្រាំនឹងគោលគំនិតនៃការជួយអ្នកស្រវឹងម្នាក់នេះណាស់។ នាងបាន ទូលទៅព្រះថា «ឱព្រះអម្ចាស់អើយ អ្នកស្រវឹងស្រាម្នាក់នេះគាត់មានមាឌធំជាងទូលបង្គំដល់តែ២ដង ឯណោះ តើទូលបង្គំអាចជួយគាត់យ៉ាងដូចម្តេចទៅបាន?»។ នាងបានក្រឡេកមើលជំុំវិញនាង។ នៅតាម ផ្លូវមានភាពស្ងាត់ជ្រងំ មិនឃើញមានអ្នកណាម្នាក់នៅទីនោះឡើយ។ នាងចូអានបានក្រឡេកមើលអ្នក ស្រវឹងស្រាម្នាក់នោះម្តងទៀត។ នាងបានគិតថា «បើសិនជាខ្ញុំដើរហួស នោះអ្នកស្រវឹងស្រាម្នាក់នេះប្រាកដ ជាស្លាប់ជាមិនខាន ពីព្រោះរាងកាយរបស់គាត់នឹងត្រូវកកអស់នៅក្នុងរយៈពេលត្រឹមតែ២ម៉ោងប៉ុណ្ណោះ»។

នាងចូអានបានឃើញអគារផ្ទះល្វែងនៅជុំវិញនាង។ អគារនីមួយៗមានបន្ទប់ជាប់ដីមួយកន្លែង សម្រាប់អ្នកយាម ដូច្នេះហើយ ច្រកចូលទៅក្នុងបន្ទប់នោះមានកំដៅឧណ្ហៗ។ អគារដែលនៅក្បែរនោះមាន ចម្ងាយប្រហែលជា៣០០ម៉ែត។ ដូច្នេះហើយ នាងចូអានបាននិយាយថា «អូខេព្រះ ទូលបង្គំនឹងយកបុរស ម្នាក់នេះទៅដាក់ទៅអគារមួយនោះ»។ នាងបានយកដៃរបស់នាងទៅទ្រអ្នកស្រវឹងស្រាម្នាក់នោះ បន្ទាប់មក នាងបានអធិស្ឋានសូមកម្លាំងពីព្រះ ដើម្បីលើកបុរសម្នាក់នោះ។ នៅទីបំផុត នាងបានលើកគាត់ទៅដល់ អគារនោះ។ បន្ទាប់ពីបានដាក់គាត់ចុះរួចរាល់ហើយ នោះនាងបានថយមកក្រោយ រួចសម្លឹងមើលអ្នកស្រវឹង ស្រានោះម្តងទៀត។ អារម្មណ៍ថ្មីមួយបានចូលមកក្នុងចិត្តរបស់នាង ធ្វើឱ្យនាងមានអារម្មណ៍អាណិតអាសូរ ចំពោះបុរសម្នាក់នោះ។

ការជួបជុំគ្នានេះបានបង្ហាញការផ្លាស់ប្តូរ នៅក្នុងកិច្ចការបេសកកម្មរបស់នាងចូអាន។ នាងលែង មានអារម្មណ៍មិនល្អចំពោះអ្នកដែលធ្វើបាបនាងទៀតហើយ ដោយសារតែការអាណិតអាសូរបានបន្សាប ចិត្តរបស់នាង។ នៅទីបំផុត នាងអាចស្រឡាញ់អ្នកស្រវឹងស្រាបានដូចជាព្រះយេស៊ូវដែរ។ នាងចូអានបាន បន្តជួយដាំព្រះវិហារអាត់វេនទីស្ទដំបូងគេនៅឯទីក្រុងអ៊ូឡារបាតារ នៅក្នុងនាមជាបេសកជនត្រួសត្រាយ ផ្លូវ ដោយមានជំនួយពីអង្គការនៃបេសកកម្មពីរនៅក្នុងឆ្នាំ១៩៩២ដល់ឆ្នាំ១៩៩៨។ នាងបានត្រឡប់មកកាន់ ប្រទេសម៉ុលហ្គោលីវិញនៅក្នុងឆ្នាំ២០១៧ ដែលឥឡូវនេះ នាងបានបម្រើការនៅក្នុងនាមជាប្រធាននាយក ដ្ឋានផ្នែកអប់រំ និងផ្នែកអភិវឌ្ឍសម្រាប់ព្រះវិហារអាត់វេនទីស្ទនៅក្នុងប្រទេសម៉ុងហ្គោលី។

អ្នកស្រវឹងស្រានៅតែបន្តបៀតបៀននាងម្តងហើយម្តងទៀតរហូតមកដល់សព្វថ្ងៃនេះ ប៉ុន្តែ ការ ស្រឡាញ់ដែលនាងមានចំពោះព្រះ និងរាស្ត្ររបស់ទ្រង់ មិនបានរង្គោះរង្គើនោះឡើយ។ នាងចូអានបាន និយាយថា «សាតាំងវាមិនព្រមចុះចាញ់ឡើយ ដោយសារតែវាបានដឹងថា វាអាចគម្រាមខ្ញុំបាន ប៉ុន្តែ ព្រះ បានប្រទានអំណោយទានដល់ខ្ញុំ ដោយឱ្យខ្ញុំចេះភាសាម៉ុងហ្គោលី និងទទួលបានចិត្តនៃការផ្លាស់ប្តូរ ពីព្រោះ សូម្បីតែអ្នកស្រវឹងស្រាដែលបានធ្វើបាបខ្ញុំនេះ ក៏ទ្រង់ស្រឡាញ់ពួកគេដែរ ដូច្នេះហើយ ខ្ញុំចាំបាច់ត្រូវតែ ស្រឡាញ់ពួកគេ និងជួយពួកគេតាមដែលខ្ញុំអាចធ្វើទៅបានវិញ»។