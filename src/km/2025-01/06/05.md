---
title:  ព្រះមិនចេះកុហកនោះឡើយ
date:   05/02/2025
---

តើព្រះអាចមានអារម្មណ៍សោកស្តាយ អំពីអ្វីដែលទ្រង់បានមានបន្ទូលដែរឬទេ? តើទ្រង់អាចផ្លាស់ប្តូរគម្រោងរបស់ទ្រង់ ដោយមិនបានធ្វើនូវអ្វីដែលទ្រង់បានសន្យានោះដែរឬទេ? បើដូច្នេះមែន តើអត្ថន័យនៃការផ្លាស់ប្តូរពិតប្រាកដនោះមានន័យយ៉ាងណា? យើងបានឃើញថា ព្រះទ្រង់តែងតែដូចពីមុន និងអាចជឿទុកចិត្តបាន។ ប៉ុន្តែ ខគម្ពីរខ្លះបានចែងថា ព្រះមិនបានជ្រើសរើសធ្វើនូវអ្វីដែលទ្រង់បានតាំង ឡើងនោះទេ។ នៅក្នុងនាមជាមនុស្សលោក ជាញឹកញាប់ យើងមានអារម្មណ៍សោកស្តាយ អំពីអ្វីដែល យើងបានធ្វើខុស។ ចំណែកឯព្រះវិញ ទ្រង់មិនអាចធ្វើបាប ឬធ្វើខុសបានឡើយ។ តើព្រះគម្ពីរចង់មាន ន័យយ៉ាងណា ដោយបានចែងថា ព្រះទ្រង់មានព្រះហឫទ័យសោកស្តាយចំពោះអ្វីដែលទ្រង់បានធ្វើ ឬអ្វី ដែលទ្រង់នឹងធ្វើនោះ?

`សូមអានគម្ពីរនិក្ខមនំ ៣២:១៤ បន្ទាប់មក សូមប្រៀបធៀបខគម្ពីរនេះជាមួយនឹងគម្ពីរយេរេមា ១៨:៤-១០។ តើខទាំងនេះបានបង្រៀនយើងអ្វីខ្លះ អំពីអារម្មណ៍សោកស្តាយរបស់ព្រះចំពោះរឿងដែល ទ្រង់បានមានបន្ទូល ឬបានធ្វើនោះ?`

នៅក្នុងខទាំងនេះ និងនៅក្នុងខដទៃទៀតដែលមានចែងនៅក្នុងព្រះគម្ពីរ យើងបានឃើញថា ព្រះបានសម្រេចចិត្តថា ទ្រង់នឹងមិនដាក់ទោសរាស្ត្ររបស់ទ្រង់តទៅទៀតឡើយង នៅពេលដែលពួកគេបាន បង្ហាញទ្រង់ថា ពួកគេបានលន់តួអំពើបាបរបស់ពួកគេនោះ។ ព្រះបានសន្យាថា ទ្រង់នឹងមិនដាក់ទោសរាស្ត្រ របស់ទ្រង់ដោយព្រោះអំពើបាបរបស់ពួកគេតទៅទៀតឡើយ ប្រសិនបើពួកគេបានឈប់ធ្វើរឿងអាក្រក់នោះ។ ដូច្នេះហើយ ព្រះនឹងមិនជំនុំជម្រះ ឬកាត់ទោសពួកគេ ដូចជាទ្រង់បានគ្រោងនឹងធ្វើនោះឡើយ។

`សូមអានគម្ពីរជនគណនា ២៣:១៩ និងសាំយូអែលទី១ ១៥:២៩។ តើខទាំងនេះបានបង្រៀន យើងអ្វីខ្លះ អំពីព្រះ និងការសម្រេចព្រះទ័យរបស់ទ្រង់នោះ?`

ខទាំងនេះបានប្រកាសថា ព្រះ «មិនមែនជាមនុស្សដែលចេះប្រែប្រួលទេ» (ជនគណនា ២៣:១៩)។ ហើយទ្រង់ «មិនមែនជាមនុស្សដែលចេះកុហកនោះឡើយ ក៏មិនមែនជាកូនមនុស្សដែលផ្លាស់ប្ដូរ គំនិតនោះដែរ។ ព្រះអង្គបានសន្យាហើយ តើទ្រង់មិនធ្វើតាមទេឬ? ព្រះអង្គបានមានព្រះបន្ទូលហើយ តើទ្រង់មិនសម្រេចតាមទេឬ?» (ជនគណនា ២៣:១៩)។ នៅពេលដែលយើងអានខទាំងនេះ និងខដទៃ ទៀត នោះយើងនឹងបានយល់ថា ខទាំងនេះមិនបានចែងថា ព្រះមិនអាចផ្លាស់ប្តូរផែនការ ឬការសម្រេច ចិត្តរបស់ទ្រង់បានឡើយ។ ប៉ុន្តែ ព្រះមិនបានផ្លាស់ប្តូរទៅតាមរបៀបដែលមនុស្សលោកបានផ្លាស់ប្តូរនោះ ទេ។ ព្រះទ្រង់តែងតែរក្សាសេចក្តីសន្យារបស់ទ្រង់។ ទ្រង់អាចនឹងផ្លាស់ប្តូរការសម្រេចចិត្តរបស់ទ្រង់ នៅក្នុង ការជំនុំជម្រះរាស្ត្ររបស់ទ្រង់ បើសិនជាពួកគេឈប់ធ្វើនូវរឿងអាក្រក់នោះ។ នៅពេលដែលពួកគេ ធ្វើដូច្នេះ នោះទ្រង់ប្រហែលអាចសម្រេចចិត្តមិនដាក់ទោសពួកគេបាន។ ពីព្រោះទ្រង់ជាព្រះនៃសេចក្តីស្រឡាញ់ សេចក្តីបរិសុទ្ធ និងជាព្រះដែលប្រកបទៅដោយសេចក្តីមេត្តា។ ការសម្រេចចិត្តរបស់ទ្រង់តែងតែស្របទៅ តាមសេចក្តីស្រឡាញ់ និងព្រះគម្ពីររបស់ទ្រង់ជានិច្ច។ នេះហើយជាមូលហេតុដែលនាំឱ្យព្រះជ្រើសរើស មិនដាក់ទោសរាស្ត្ររបស់ទ្រង់ នៅពេលដែលពួកគេលន់តួអំពើបាបរបស់ពួកគេ និងឈប់ធ្វើអំពើបាបនោះ តទៅទៀត។