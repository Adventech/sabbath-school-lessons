---
title:  ព្រះមិនបានផ្លាស់ប្តូរឡើយ
date:   04/02/2025
---

`សូមអានគម្ពីរម៉ាឡាគី ៣:៦ និងគម្ពីរយ៉ាកុប ១:១៧។ តើខទាំងនេះបានបង្រៀនយើងអ្វីខ្លះ អំពីព្រះ និងអត្តសញ្ញាណរបស់ទ្រង់នោះ?`

នៅក្នុងគម្ពីរម៉ាឡាគី ៣:៦ ព្រះបានប្រកាសថា «យើង គឺយេហូវ៉ា យើងមិនប្រែប្រួលឡើយ ហេតុនោះ ឱពួកកូនចៅយ៉ាកុបអើយ អ្នករាល់គ្នាមិនត្រូវវិនាសទេ»។ អ្នកខ្លះបានគិតថាខនេះមានន័យថា ព្រះមិនបានផ្លាស់ប្តូរម្តងណាឡើយ។ ប៉ុន្តែ នៅពេលដែលយើងអានខគម្ពីរនេះទាំងមូល នោះយើងនឹងបាន យល់ថា លោកមីកាកំពុងតែមានប្រសាសន៍ថា ព្រះតែងតែបរិសុទ្ធ និងធ្វើនូវអ្វីដែលត្រឹមត្រូវជានិច្ច។ គម្ពីរ ម៉ាឡាគី ៣:៦ ដែលនៅសេសសល់បានបង្រៀនយើងថា មនោសញ្ចេតនារបស់ព្រះ អាចផ្លាស់ប្តូរបាន ទៅតាមទំនាក់ទំនងដែលទ្រង់មានជាមួយនឹងយើង ដោយទ្រង់បានមានបន្ទូលតាមរយៈលោកម៉ាឡាគី ថា «ហេតុនោះ ឱពួកកូនចៅយ៉ាកុបអើយ អ្នករាល់គ្នាមិនត្រូវវិនាសទេ»។ នៅក្នុងខគម្ពីរបន្ទាប់ទៀត ព្រះ បានប្រកាសប្រាប់រាស្រ្តរបស់ទ្រង់ថា «ចូរវិលមកយើងវិញចុះ នោះយើងនឹងត្រឡប់មករកអ្នករាល់គ្នាដែរ» (ម៉ាឡាគី ៣:៧)។

ដូច្នេះហើយ ព្រះអាចចូល និងបានចូលមកក្នុងចំណងមេត្រីភាព ជាមួយនឹងអ្នកដែលមិនមែន ជាមនុស្សល្អឥតខ្ចោះ។ ទំនាក់ទំនងទាំងនេះ មិនមែនជាទំនាក់ទំនងដែលល្អឥតខ្ចោះនោះទេ ម្ល៉ោះហើយ ទំនាក់ទំនងទាំងនេះអាចនឹងផ្លាស់ប្តូររវាងព្រះ និងរាស្ត្ររបស់ទ្រង់។ ប៉ុន្តែ សេចក្តីស្រឡាញ់របស់ព្រះមិន បានផ្លាស់ប្តូរនោះឡើយ។ គម្ពីរយ៉ាកុប ១:១៧ បានប្រាប់យើងពីសេចក្តីពិតដដែលនេះ។ ខនេះបានប្រកាស ថា គ្រប់អំណោយទានដ៏ល្អឥតខ្ចោះ និងអស្ចារ្យទាំងអស់មានប្រភពចេញមកពីព្រះ ដែលជាបុគ្គលដែល មិនបានផ្លាស់ប្តូរ។ ទ្រង់មិនមែនជាអ្នកបង្កើតអំពើបាបនោះឡើយ។

នៅក្នុងខនេះ និងនៅក្នុងខដទៃទៀត យើងបានដឹងថា ព្រះមិនបានផ្លាស់ប្តូរឡើយ។ ឬអាច និយាយបានថា ក្តីស្រឡាញ់របស់ព្រះ និងព្រះជន្មដ៏បរិសុទ្ធរបស់ទ្រង់គឺនៅតែដូចមុនជានិច្ច។ ទន្ទឹមគ្នានេះ ព្រះក៏អាចមានទំនាក់ទំនងពិតប្រាកដ ជាមួយនឹងមនុស្សដែលមិនមែនជាអ្នកល្អឥតខ្ចោះនោះទេ។ ព្រះ ក៏តែងតែឆ្លើយមកយើងវិញ ដោយក្តីស្រឡាញ់របស់ទ្រង់ ហើយទ្រង់ក៏តែងតែយុត្តិធម៌ជានិច្ចដែរ។

`សូមអានគម្ពីរធីម៉ូថេទី២ ២:១៣; ទីតុស ១:២ និងហេព្រើរ ៦:១៧, ១៨។ តើខទាំងនេះបាន បង្រៀនយើងអ្វីខ្លះ អំពីព្រះ?`

ខទាំងនេះបានបង្រៀនយើងថា ព្រះមិនចេះកុហកនោះឡើយ។ ទ្រង់បានរក្សាសេចក្តីសន្យាទាំងអស់របស់ទ្រង់។ ទ្រង់មិនអាចក្បត់សេចក្តីសន្យាទាំងនោះបានឡើយ។ យើងអាចជឿទុកចិត្តបានថា ព្រះនៃព្រះគម្ពីរជាព្រះដែលបាន (សណ្ឋិតនៅក្នុងព្រះយេស៊ូវ) បានលះបង់អង្គទ្រង់ជំនួសយើងនៅលើ ឈើឆ្កាង ដោយសារតែទ្រង់ចង់ធ្វើបែបនេះ។ ដូច្នេះហើយ យើងអាចជឿទុកចិត្តទៅលើទ្រង់បាន ដោយគ្មាន មន្ទិលសង្ស័យ ឬភ័យខ្លាចអ្វីឡើយ។ យើងក៏អាចជឿទុកចិត្ត និងមានសង្ឃឹមចំពោះអនាគតដែរ ដោយសារ តែគម្ពីរហេព្រើរ ១៣:៨ បានចែងយ៉ាងដូច្នេះថា «ព្រះយេស៊ូវគ្រីស្ទទ្រង់នៅតែដដែល គឺថ្ងៃម្សិល ថ្ងៃនេះ និងរហូតអស់កល្បជានិច្ច»។

`តើលោកអ្នកអាចរៀនជឿទុកចិត្តទៅលើសេចក្តីសន្យារបស់ព្រះ នៅពេលដែលលោកអ្នកជួប នឹងបញ្ហា ដែលធ្វើឱ្យជីវិតរបស់លោកអ្នកច្របូលច្របល់នោះ? សូមស្រមៃថា ព្រះកំពុងតែជាប់នៅលើ ឈើឆ្កាង។ តើរូបស័ព្ទនេះបានជួយឱ្យយើងរៀនជឿទុកចិត្តទៅលើសេចក្តីស្រឡាញ់ និងសេចក្តីមេត្តា របស់ព្រះនោះយ៉ាងដូចម្តេច?`