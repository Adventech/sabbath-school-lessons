---
title:  ការសិក្សាបន្ថែម
date:   07/02/2025
---

សូមអាន Ellen G. White, “God’s Love for Man,” pages 9-15, in Steps to Christ។

«ព្រះគម្ពីរបានប្រាប់យើងអំពីព្រះ។ ដ្បិតទ្រង់បានប្រកាសនៅក្នុងព្រះគម្ពីរថា ព្រះទ័យរបស់ទ្រង់ មានពេញទៅដោយសេចក្តីស្រឡាញ់ និងសេចក្តីអាណិតអាសូរ។ នៅពេលដែលលោកម៉ូសេអធិស្ឋាន ថា “សូមព្រះអង្គបង្ហាញសិរីរុងរឿងរបស់ព្រះអង្គឲ្យទូលបង្គំឃើញផង” (និក្ខមនំ ៣៣:១៨)។ ព្រះអម្ចាស់មានព្រះបន្ទូលថា៖ “យើងនឹងសម្តែងសេចក្ដីសប្បុរសរបស់យើង ហើយយើងប្រកាសឈ្មោះយើងជាព្រះអម្ចាស់ នៅចំពោះមុខអ្នក” (និក្ខមនំ ៣៣:១៩)។ បន្ទាប់មក ព្រះអម្ចាស់បានយាងកាត់មុខលោកម៉ូសេ និងបានប្រកាសថា៖ «ព្រះអម្ចាស់ ព្រះអម្ចាស់ ជាព្រះប្រកបដោយព្រះហឫទ័យអាណិតអាសូរ និងប្រណី សន្ដោស ព្រះអង្គមានព្រះហឫទ័យអត់ធ្មត់ ហើយពោរពេញទៅដោយព្រះហឫទ័យមេត្តាករុណា និងស្មោះស្ម័គ្រជានិច្ច។ ព្រះអង្គសម្តែងព្រះហឫទ័យមេត្តាករុណា រហូតដល់មួយពាន់តំណ ព្រះអង្គតែងតែអត់ទោសចំពោះកំហុស អំពើទុច្ចរិត និងអំពើបាបដែលមនុស្សបានប្រព្រឹត្ត តែព្រះអង្គមិនចាត់ទុកអ្នកមានកំហុសថាជាជនស្លូតត្រង់ឡើយ។ អ្នកធ្វើខុស ព្រះអង្គដាក់ទោសគេចាប់ពីឪពុករហូតដល់កូនចៅបីបួនតំណ!” (និក្ខមនំ ៣៤:៦, ៧, គខប)»។

«ព្រះបានប្រទានព្រះពរជាច្រើនពីស្ថានសួគ៌ និងផែនដី ដើម្បីជំរុញឱ្យយើងស្រឡាញ់ទ្រង់។ ព្រះបានប្រើធម្មជាតិ និងចំណងមេត្រីភាពដែលយើងមានចំពោះអ្នកដទៃទៀត ដើម្បីអង្គទ្រង់ដល់យើង។ ទន្ទឹមគ្នានេះ ធម្មជាតិ និងចំណងមេត្រីភាពរបស់យើងមិនអាចបង្ហាញយ៉ាងពេញលេញថា ព្រះជាអ្នកណា បានឡើយ។ ប៉ុន្តែ ព្រះបានប្រទានភ័ស្តុតាងជាច្រើនដែលបានបញ្ជាក់ពីក្តីស្រឡាញ់របស់ទ្រង់ រីឯសាតាំង បានធ្វើឱ្យមនុស្សលោកភ័យខា្លចព្រះវិញ។ វាបានបោកបញ្ឆោតមនុស្សលោកឱ្យជឿថា ព្រះទ្រង់សាហាវ ព្រៃផ្សៃ ហើយទ្រង់នឹងមិនលើកលែងទោសឱ្យពួកគេ។ សាតាំងបានដឹកនាំពួកគេឱ្យយល់ឃើញថា ព្រះ ជាចៅក្រមដែលចិត្តដាច់។ សាតាំងបានធ្វើឱ្យពួកគេគិតថា ព្រះបានទតមើលពួកគេ និងរង់ចាំឱ្យពួកគេសាងកំហុសជាមុនសិន ទើបទ្រង់អាចដាក់ទោសពួកគេបាន។ ប៉ុន្តែ ព្រះយេស៊ូវបានយាងមកកាន់ផែនដី នេះនៅក្នុងសភាពជាមនុស្សលោក ដើម្បីបង្ហាញយើងថា ព្រះគឺជាសេចក្តីស្រឡាញ់»។ ដកស្រង់ពី Ellen G. White, Steps to Christ, pages 10, 11, adatped។

**សំណួរពិភាក្សា**

`តើហេតុអ្វីបានជាវាសំខាន់ម្ល៉េះ ដែលយើងត្រូវតែយល់ថា សិរីល្អ និងកិត្តិនាមរបស់ទ្រង់មានជាប់ពាក់ព័ន្ធទៅនឹងសេចក្តីស្រឡាញ់របស់ទ្រង់នោះ?`

`តើលោកអ្នកធ្លាប់ឆ្ងល់ពីមូលហេតុដែលនាំឱ្យព្រះបណ្តោយឱ្យការអាក្រក់ជាច្រើនបានកើតឡើងនៅក្នុង ជីវិតដែរឬទេ? តើហេតុអ្វីបានជាព្រះដែលប្រកបដោយក្តីស្រឡាញ់ និងក្តីមេត្តា បានបណ្តោយឱ្យរឿង អាក្រក់កើតឡើងដូច្នេះ? តើលោកអ្នកនឹងឆ្លើយសំណួរទាំងនេះដោយរបៀបណា?`

`តើសង្គ្រាមទូទាំងពិភពលោករវាងព្រះ និងសាតាំងបានជួយឱ្យយើងយល់ពីការអាក្រក់ទាំងអស់ ដែល យើងបានឃើញនៅលើផែនដីនាពេលបច្ចុប្បន្ននេះដោយរបៀបណា?`