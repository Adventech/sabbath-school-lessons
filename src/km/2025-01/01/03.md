---
title:  ការស្រឡាញ់អ្នកណាម្នាក់ ដែលមិនបានស្រឡាញ់លោកអ្នក
date:   30/12/2024
---

រឿងអំពីលោកហូសេ បានបង្ហាញយើងពីសេចក្តីស្រឡាញ់ដែលព្រះមានចំពោះមនុស្សមានបាប។ លោកហូសេ គឺជាហោរារបស់ព្រះ។ ដូច្នេះហើយ បានជាព្រះបង្គាប់ឱ្យគាត់ «ចូរទៅយកស្ត្រីពេស្យា ម្នាក់មកធ្វើជាភរិយា ហើយបង្កើតកូនពីស្ត្រីពេស្យានោះចុះ ដ្បិតស្រុកនេះចេះតែប្រព្រឹត្តអំពើពេស្យាចារ ដោយបោះបង់ចោលព្រះយេហូវ៉ា» (ហូសេ ១:២)។ លោកហូសេ និងភរិយាផិតក្បត់របស់គាត់ គឺជាកម្មវត្ថុ នៃមេរៀន។ ពួកគេបានបង្ហាញពីសេចក្តីស្រឡាញ់ដែលព្រះមានចំពោះរាស្ត្ររបស់ទ្រង់ នៅពេលដែលរាស្ត្របស់ព្រះបានផិតក្បត់ទ្រង់ ទៅនៅជាមួយនឹងព្រះដទៃទៀត។ រឿងអំពីលោកហូសេ និងភរិយាផិតក្បត់ របស់គាត់ បានបង្ហាញពីរបៀបដែលព្រះបានប្រទានសេចក្តីស្រឡាញ់របស់ទ្រង់ ដល់អ្នកដែលមិនស័ក្តិសម នឹងទទួលសេចក្តីស្រឡាញ់នោះ។

ពួកសាសន៍អ៊ីស្រាអែលបានធ្វើបាបទាស់នឹងព្រះម្តងហើយម្តងទៀត។ ព្រះគម្ពីរបានប្រាប់យើង ជាច្រើនលើកច្រើនសាថា ព្រះក៏ប្រៀបដូចជាស្វាមីដែលបានរៀបអាពាហ៍ពិពាហ៍ជាមួយនឹងភរិយាផិតក្បត់ ម្នាក់។ ដ្បិតព្រះស្រឡាញ់រាស្ត្ររបស់ទ្រង់ ជាមួយនឹងសេចក្តីស្រឡាញ់ដ៏ល្អឥតខ្ចោះ។ ព្រះទ្រង់ស្មោះត្រង់ ចំពោះរាស្ត្ររបស់ទ្រង់។ ប៉ុន្តែ សាសន៍អ៊ីស្រាអែលមិនបានស្រឡាញ់ទ្រង់វិញឡើយ។ សាសន៍អ៊ីស្រាអែល បានបម្រើ និងថ្វាយបង្គំព្រះដទៃទៀត។ រាស្ត្ររបស់ព្រះបានបំផ្លាញទំនាក់ទំនងដែលគេមានជាមួយនឹង ទ្រង់ ហើយក៏បានធ្វើឱ្យទ្រង់ឈឺចាប់ដែរ។ ទន្ទឹមគ្នានេះ ទំនាក់ទំនងដែលពួកគេមានជាមួយនឹងព្រះ មើល ទៅហាក់ដូចជាមិនផ្សះផ្សាបានឡើយ។

`សូមអានគម្ពីរហូសេ ១៤:១-៤។ តើខទាំងនេះបានបង្ហាញយើងអ្វីខ្លះ អំពីសេចក្តីស្រឡាញ់ដែលព្រះមានចំពោះរាស្ត្ររបស់ទ្រង់នោះ?`

_____________________________________________________________________

_____________________________________________________________________

បន្ទាប់ពីរាស្ត្ររបស់ព្រះ បានធ្វើបាបទាស់នឹងទ្រង់ម្តងទៀត នោះព្រះបានប្រកាសថា៖ «យើងនឹង ប្រោសចិត្តដែលផិតក្បត់របស់គេឲ្យជា យើងនឹងស្រឡាញ់គេដោយស្ម័គ្រពីចិត្ត ដ្បិតកំហឹងរបស់យើងបាន បែរចេញពីគេហើយ» (ហូសេ ១៤:៤)។ ពាក្យថា «ស្ម័គ្រពីចិត្ត (freely)» បានប្រែមកពីពាក្យថា «នេតដាបាហ៍ (nedabah)» ជាភាសាហេព្រើរ។ ពាក្យថា «នេតដាបាហ៍» មានន័យថា របស់អ្វីមួយដែលបុគ្គលណាម្នាក់ បានឱ្យទៅបុគ្គលម្នាក់ទៀត ដោយសារតែគាត់មានបំណងចង់ឱ្យបុគ្គលម្នាក់នោះ។ អ្នកសរសេរព្រះគម្ពីរ បានយកពាក្យដដែលនេះ មកពិពណ៌នាអំពីតង្វាយនៅពេលថ្វាយបង្គំ ដែលមនុស្សបានជ្រើសរើសយកមក ថ្វាយព្រះ ដោយស័្មគ្រពីចិត្ត។ សាសន៍អ៊ីស្រាអែលបានបំពានទំនាក់ទំនងដែលពួកគេមានជាមួយនឹងព្រះ ម្តងហើយម្តងទៀត។ ប៉ុន្តែ ព្រះបានជ្រើសរើសស្រឡាញ់រាស្ត្ររបស់ទ្រង់ ដោយស្ម័គ្រពីចិត្តវិញ។ មនុស្ស មិនស័ក្តិសមទទួលបានសេចក្តីស្រឡាញ់របស់ព្រះនោះទេ។ ពួកគេបានបដិសេធសេចក្តីស្រឡាញ់របស់ ព្រះម្តងហើយម្តងទៀត។ ប៉ុន្តែ ព្រះនៅតែបន្តប្រទានសេចក្តីស្រឡាញ់របស់ទ្រង់ ដល់រាស្ត្ររបស់ទ្រង់ត ទៅទៀត។

`តើរូបស័ព្ទរបស់ព្រះនៅក្នុងនាមជាស្វាមីដែលមានភរិយាផិតក្បត់ បានជួយឱ្យយើងមើលឃើញ ព្រះនៅតាមវិធីផ្សេងមួយទៀតដោយរបៀបណា? តើរូបស័ព្ទនេះបានផ្លាស់ប្តូររបៀបដែលយើងបានយល់ដឹងពីទំនាក់ទំនងរបស់លោកអ្នកដែលមានជាមួយនឹងព្រះនោះយ៉ាងដូចម្តេច?`