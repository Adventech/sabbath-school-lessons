---
title:  ព្រះទ្រង់ស្រឡាញ់យើង ដោយស្ម័គ្រពីចិត្ត ២៨
date:   28/12/2024
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ

និក្ខមនំ ៣៣:១៥-២២; ហូសេ ១៤:១-៤; វិវរណៈ ៤:១១, ទំនុកតម្កើង ៣៣:៦; ម៉ាថាយ ២២:១-១៤; យ៉ូហាន ១០:១៧, ១៨។

> <p>ខចងចាំ៖</p>
> «យើងនឹងប្រោសចិត្តដែលផិតក្បត់របស់គេឲ្យជា យើងនឹងស្រឡាញ់គេដោយស្ម័គ្រពីចិត្ត ដ្បិតកំហឹងរបស់យើង បានបែរចេញពីគេហើយ» (ហូសេ ១៤:៤)។

លោកពេត្រុសបានប្រកែកចំនួន៣ដងថា គាត់មិនបានស្គាល់ព្រះយេស៊ូវ។ មុនពេលដែល ព្រះយេស៊ូវសុគត នោះទ្រង់បានដាស់តឿនលោកពេត្រុសថា គាត់នឹងនិយាយថា គាត់មិនបានស្គាល់ ទ្រង់នោះឡើយ (ម៉ាថាយ ២៦:៣៤)។ បន្ទាប់ពីព្រះយេស៊ូវមានព្រះជន្មរស់ពីសុគតឡើងវិញ នោះទ្រង់ បានមានបន្ទូលថា៖ «“ស៊ីម៉ូន កូនយ៉ូហានអើយ តើអ្នកស្រឡាញ់ខ្ញុំជាងអ្នកទាំងនេះឬទេ?” គាត់ទូល ឆ្លើយថា៖ “ក្រាបទូលព្រះអម្ចាស់ ព្រះអង្គជ្រាបហើយថា ទូលបង្គំស្រឡាញ់ព្រះអង្គ”។ ព្រះយេស៊ូវមាន ព្រះបន្ទូលថា៖ “ចូរឲ្យចំណីកូនចៀម របស់ខ្ញុំផង!”។ ព្រះអង្គមានព្រះបន្ទូលទៅគាត់ជាលើកទីពីរថា៖ “ស៊ីម៉ូន កូនយ៉ូហានអើយ តើអ្នកស្រឡាញ់ ខ្ញុំឬទេ?” គាត់ទូលឆ្លើយថា៖ “ក្រាបទូលព្រះអម្ចាស់ ព្រះអង្គជ្រាបហើយថា ទូលបង្គំស្រឡាញ់ព្រះអង្គ”។ ព្រះយេស៊ូវមានព្រះបន្ទូលទៅគាត់ថា៖ “ចូរឃ្វាលហ្វូងចៀមរបស់ខ្ញុំផង!”។ ព្រះអង្គមានព្រះបន្ទូលជាលើកទីបីថា៖ “ស៊ីម៉ូន កូនយ៉ូហានអើយ តើស្រឡាញ់ ខ្ញុំមែនឬទេ?” ពេត្រុសមានចិត្តព្រួយ ព្រោះព្រះអង្គមានព្រះបន្ទូលជាលើកទីបីថា “តើអ្នកស្រឡាញ់ខ្ញុំ ឬទេ?” ដូច្នេះ។ លោកទូលតបទៅព្រះអង្គ ថា៖ “ព្រះអម្ចាស់អើយ ព្រះអង្គជ្រាបគ្រប់ការទាំងអស់ គឺព្រះអង្គជ្រាបថា ទូលបង្គំស្រឡាញ់ព្រះអង្គហើយ”។ ព្រះយេស៊ូវមានព្រះបន្ទូលទៅគាត់ថា៖ “ចូរឲ្យចំណីហ្វូងចៀមរបស់ខ្ញុំផង!”» (យ៉ូហាន ២១:១៥-១៧)។ ព្រះយេស៊ូវក៏បានសូមឱ្យលោកពេត្រុសបម្រើ ទ្រង់ ចំនួន៣ដងដែរ។ លេខ៣ គឺជាចំនួន ដង ដែលលោកពេត្រុសបានប្រកែកថា គាត់មិនបានស្គាល់ ព្រះយេស៊ូវ។ ដូច្នេះហើយ ព្រះយេស៊ូវបាន សួរពេត្រុសចំនួន៣ដងថា គាត់បានស្រឡាញ់ទ្រង់ដែរឬ ទេ។ ព្រះយេស៊ូវបានសួរសំណួរនេះចំនួន៣ដង ពីព្រោះទ្រង់ចង់បង្ហាញសិស្សរបស់ទ្រង់ថា ទ្រង់បានទទួលយកលោកពេត្រុសម្តងទៀត។

សំណួរដែលព្រះយេស៊ូវបានសួរលោកពេត្រុស ក៏ដូចជាសំណួរដែលព្រះបានសួរយើងម្នាក់ៗ ផងដែរថា៖ «តើអ្នកស្រឡាញ់ខ្ញុំដែរឬទេ?»។

អ្វីៗគ្រប់យ៉ាងគឺស្ថិតនៅលើចម្លើយដែលយើងបានឆ្លើយមកកាន់សំណួរនេះ។