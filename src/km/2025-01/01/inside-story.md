---
title:  រឿងខ្លី
date:   03/01/2025
---

### ការបើករបាំងឫស្សី

នៅក្នុងអំឡុងពេលនៃកម្មវិធីលៀងព្រះអម្ចាស់នៅក្នុងព្រះវិហារសេវេនដេយអាត់វេនទីស្ទអន្តរជាតិម៉ូស្កូវនៃប្រទេសរុស្ស៊ី ខ្ញុំបានលុតជង្គង់នៅមុខសិស្សជនជាតិកូរ៉េម្នាក់ រួចសួរនាំគាត់ថា តើគាត់ មានសំណូមពរអ្វីដែរឬទេ មុនពេលដែលខ្ញុំលាងជើងឱ្យគាត់។ សិស្សម្នាក់នោះបានប្រាប់ខ្ញុំថា «សូមអ្នកគ្រូ អធិស្ឋានឱ្យប្រទេសកូរ៉េខាងជើងផង ពីព្រោះដំណឹងល្អត្រូវតែផ្សាយឱ្យភាគខាងជើង ដើម្បីឱ្យព្រះយេស៊ូវ បានយាងមកវិញ»។ ដោយមានសំណូរពរអធិស្ឋានឱ្យប្រទេសកូរ៉េខាងជើង នោះខ្ញុំបានដឹងអំពីបន្ទុកដ៏សែនធ្ងន់ ដែលអ្នកសេវេនដេយអាត់វេនទីស្ទពីប្រទេសកូរ៉េខាងត្បូង បានរែកជំនួសបងប្អូនប្រុសស្រី របស់ពួកគេ ដែលរស់នៅក្នុងប្រទេសនេះ។ ប៉ុន្តែ ព្រះយេស៊ូវបានមានបន្ទូលថា «ដំណឹងល្អអំពីព្រះរាជ្យនេះ នឹងត្រូវប្រកាសពាសពេញពិភពលោកទាំងមូល ជាទីបន្ទាល់ដល់អស់ទាំងសាសន៍ ហើយពេលនោះ ទើបចុងបញ្ចប់មកដល់» (ម៉ាថាយ ២៤:១៤)។ អ្នកអាត់វេនទីស្ទប្រទេសកូរ៉េខាងត្បូងបានចាត់ទុកប្រទេស កូរ៉េខាងជើងថាជាសមរភូមិចុងក្រោយ នៅក្នុងបេសកកម្មដែលពួកជំនុំត្រូវប្រកាសដំណឹងល្អទៅកាន់ពិភព លោក ហើយសព្វថ្ងៃនេះ មានគ្រីស្ទានជាច្រើននាក់បានអធិស្ឋានយ៉ាងអស់ពីចិត្ត ដើម្បីស្វែងរកវិធីបើក របាំងឫស្សីចូលទៅក្នុងប្រទេសកូរ៉េ។

នៅក្នុងឆ្នាំ១៩០៤ ព័ន្ធកិច្ចនៃព្រះវិហារអាត់វេនទីស្ទបានចាប់ផ្តើមឡើងពីភាគខាងជើងទៅភាគ ខាងត្បូង។ សព្វថ្ងៃនេះ ក្រុមជំនុំអាត់វេនទីស្ទមានសមាជិកចំនួន២៨៥០០០នាក់ ដែលរស់នៅក្នុងចំណោម ប្រជាជន៥២លាននាក់នៅក្នុងប្រទេសកូរ៉េខាងត្បូង។ ប៉ុន្តែ នៅក្នុងប្រទេសកូរ៉េដែលមានប្រជាជន២៦ លាននាក់ បែរជាគ្មានអ្នកអាត់វេនទីស្ទម្នាក់ទៅវិញ។ បើទោះជាយ៉ាងនេះក្តី លោកបេអូម ស៊ុក អូ (Beom Seok Oh) ដែលជាប្រធានភូមិភាគអាស៊ីប៉ាស៊ីហ្វិកខាងជើងដែលបានមើលការខុសត្រូវ នៅក្នុងផ្នែកផ្សាយដំណឹងល្អទៅកាន់ប្រទេសកូរ៉េខាងជើងបាននិយាយថា មានព័ត៌មានមួយបានបង្ហាញថា មានរាស្ត្រ របស់ព្រះម្នាក់នៅក្នុងប្រទេសកូរ៉េខាងជើង។ នៅក្នុងពេលធ្វើដំណើរទៅកាន់ប្រទេសកូរ៉េ លោកបេអូមបានប្រាប់ខ្ញុំអំពីស្ត្រីជនជាតិកូរ៉េខាងជើងម្នាក់ ដែលបានផឹកទឹកស៊ីអ៊ីវជារៀងរាល់ថ្ងៃសប្បាតហ៍ ដើម្បីឱ្យ នាងមានជំងឺគ្រុនក្តៅ ទើបនាងអាចមានលេសពីការធ្វើការនៅថ្ងៃសៅរ៍។ នៅពេលដែលគេឃុំឃាំងនាង នោះនាងបានលួចយកព្រះគម្ពីរទៅក្នុងទីឃុំឃាំង រួចកប់ព្រះគម្ពីរនោះនៅក្នុងដី ដើម្បីកាយយកព្រះគម្ពីរ នោះមកអានវិញ។ ក្រោយមក នាងបានរអិលរត់គេចខ្លួនមកកាន់ព្រំដែនចូលទៅក្នុងប្រទេសកូរ៉េខាងត្បូង ដែលនាងអាចថ្វាយបង្គំព្រះដោយសេរីវិញ។ អ្នកដឹកនាំព្រះវិហារកំពុងតែរៀបចំខ្លួន សម្រាប់ពេលណាមួយដែលព្រំប្រទល់នៃភាគខាងជើងបានបើកឡើង។ នៅពេលដែលព្រំប្រទល់នៃភាគខាងជើងបានកើត ឡើង នោះពួកគេនឹងបញ្ជូនបេសកជនចូលទៅក្នុងប្រទេសនេះភ្លាមៗ។

ទន្ទឹមគ្នានេះ អ្នកអាត់វេនទីស្ទកូរ៉េខាងត្បូងក៏កំពុងតែមើលថែជនភៀសខ្លួនពីប្រទេសកូរ៉េខាង ជើងដែរ។ ជំនួយការបុរស និងភរិយារបស់គាត់បានចុះសួរសុខទុក្ខអ្នកភៀសខ្លួនថ្មីម្នាក់ជាប្រចាំ ដោយ ជួយសម្អាតផ្ទះរបស់គាត់ ជួយរៀបចំម្ហូបអាហារ និងជួយរត់ការក្រដាសស្នាមជូនរដ្ឋាភិបាល។ លោកឆាង ស៊ុប លី (Change-Seop Lee) ដែលជាប៉ាស្ទ័រនៃអ្នកជំនួយការ និងជាអ្នកគ្រប់គ្រងព្រះវិហារនៃភរិយា របស់គាត់ បានមានប្រសាសន៍ថា ៦ខែក្រោយមក អ្នកភៀសខ្លួនថ្មីម្នាក់នោះបានប្រកាសថា គាត់បាន ជឿព្រះយេស៊ូវហើយ។ អ្នកភៀសខ្លួនម្នាក់ទៀតគេងមិនលក់ឡើយ ដោយសារតែគាត់បានគិតអំពីភរិយា និងកូនៗរបស់គាត់ដែលជាប់នៅក្នុងប្រទេសកូរ៉េខាងជើង។ ដូច្នេះហើយ ប៉ាស្ទ័រលីបានអធិស្ឋានជាមួយ នឹងគាត់ ក្រោយមកទៀត អ្នកភៀសខ្លួនម្នាក់នេះបានទទួលស្គាល់ថា គាត់បានព្រះ និងបានអានព្រះគម្ពីរ តាំងពីគាត់នៅក្នុងប្រទេសកូរ៉េខាងជើងមកម្ល៉េះ។ ឧបទ្ទវហេតុនេះ បានធ្វើបន្ថែមកម្លាំងចិត្តដល់ប៉ាស្ទ័រ

នៅក្នុងការដោះស្រាយជួយដល់ជនភៀសខ្លួនទាំងនេះ។ គាត់បានមានប្រសាសន៍ថា «ខ្ញុំជឿថា ពួកយើងអាចពង្រីកដំណឹងល្អរបស់យើងដល់ប្រទេសកូរ៉េខាងជើងបាន ដោយចាប់ផ្តើមជាមួយនឹងមនុស្សដែល យើងបានជួបនៅក្នុងថ្ងៃនេះ»។