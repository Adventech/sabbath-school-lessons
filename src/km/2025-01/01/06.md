---
title:  ព្រះយេស៊ូវបានជាប់នៅលើឈើឆ្កាងដើម្បីយើង
date:   02/01/2025
---

ព្រះបានត្រាស់ហៅមនុស្សគ្រប់គ្នា ឱ្យចូលមកក្នុងចំណងមេត្រីភាពជាមួយនឹងទ្រង់។ ប៉ុន្តែ យើង ត្រូវតែទទួលការត្រាស់ហៅរបស់ទ្រង់ ដោយស្ម័គ្រពីចិត្តជាមុនសិន បើសិនជាយើងចង់មានអំណរជាមួយ នឹងរឿងគ្រប់យ៉ាង ដែលទ្រង់បានរៀបចំសម្រាប់យើងនៅឯស្ថានសួគ៌នោះ។ យើងបានឃើញកាលពីម្សិលមិញរួចមកហើយថា ស្តេចបានអញ្ជើញភ្ញៀវជាច្រើននាក់ ឱ្យមកចូលរួមនៅក្នុងពិធីមង្គលការ។ ប៉ុន្តែ មិនមែនមនុស្សទាំងអស់ សុទ្ធតែសុខចិត្តចូលមកក្នុងកម្មវិធីនេះនោះទេ (ម៉ាថាយ ២២:៣)។

មុនពេលដែលព្រះយេស៊ូវធ្វើដំណើរឆ្ពោះទៅរកឈើឆ្កាងមុននេះបន្តិច នោះទ្រង់បានមានបន្ទូល ជាមួយនឹងពាក្យពេចន៍ដ៏គួរឱ្យសោកសៅយ៉ាងដូច្នេះថា៖ «ឱយេរូសាឡិម យេរូសាឡិមជាក្រុងដែលសម្លាប់ ពួកហោរា ហើយយកថ្មគប់ពួកអ្នកដែលព្រះបានចាត់ឲ្យមករកអ្នកអើយ! តើប៉ុន្មានដងហើយដែលខ្ញុំចង់ ប្រមូលកូនរបស់អ្នកមក ដូចមេមាន់ប្រមូលកូនរបស់វាមកជ្រកក្រោមស្លាប តែអ្នកមិនព្រមទេ!» (ម៉ាថាយ ២៣:៣៧)។ ព្រះយេស៊ូវមានបំណងចង់សង្គ្រោះរាស្ត្ររបស់ទ្រង់។ ប៉ុន្តែ រាស្ត្ររបស់ទ្រង់មិនចង់ឱ្យទ្រង់ សង្គ្រោះពួកគេឡើយ។

បើទោះជាយ៉ាងនេះក្តី ក៏ព្រះយេស៊ូវនៅតែធ្វើដំណើរឆ្ពោះទៅរកឈើឆ្កាងដើម្បីរាស្ត្ររបស់ទ្រង់ ដដែល។ យើងទាំងអស់គ្នាសមនឹងស្លាប់ ដោយសារតែអំពើបាបរបស់យើង។ ប៉ុន្តែ ព្រះ (ដែលសណ្ឋិត នៅក្នុងព្រះយេស៊ូវ) អង្គទ្រង់ផ្ទាល់ បានចេញថ្លៃលោះអំពើបាបរបស់យើង។ ព្រះបានរៀបចំវិធីមួយ ដើម្បី ផ្សះផ្សាទំនាក់ទំនងបែកបាក់រវាងព្រះអង្គទ្រង់ និងមនុស្សមានបាប។ ទន្ទឹមនឹងនេះ ព្រះក៏អាចបន្តប្រទាន សេចក្តីស្រឡាញ់របស់ទ្រង់ដល់យើង ដោយមិនចាំបាច់ស្រឡាញ់យើងក៏បាន។ ប៉ុន្តែ ទ្រង់បានជ្រើសរើស ស្រឡាញ់យើង ដោយសារតែទ្រង់មានបំណងចង់ធ្វើដូច្នេះវិញ។

`សូមអានគម្ពីរយ៉ូហាន ១០:១៧, ១៨។ សូមប្រៀបធៀបខទាំងនេះ ជាមួយនឹងគម្ពីរកាឡាទី ២:២០។ តើនៅក្នុងខទាំងនេះ មានសារអ្វីសម្រាប់យើង?`

ព្រះបានបង្ហាញសេចក្តីស្រឡាញ់ដែលទ្រង់មានចំពោះយើង នៅលើឈើឆ្កាង។ ព្រះយេស៊ូវបានជ្រើសរើសសុគតជំនួសយើង ដោយសារតែទ្រង់មានបំណងចង់ធ្វើដូច្នេះ។ ព្រះយេស៊ូវបានប្រទាន ព្រះជន្មរបស់ទ្រង់ដល់យើង ដោយស្ម័គ្រពីចិត្ត។ ការសម្រេចព្រះទ័យរបស់ទ្រង់ គឺជាផ្នែកនៃផែនការសង្គ្រោះ របស់ព្រះ។ ដ្បិតព្រះវរបិតា និងព្រះយេស៊ូវដែលជាព្រះរាជបុត្រា បានយល់ស្របតាមផែនការនេះ មុនពេល ដែលព្រះវរបិតា និងព្រះយេស៊ូវបានបង្កើតផ្ទៃមេឃ និងផែនដីមកម្ល៉េះ។

«រីឯព្រះដែលអាចនឹងតាំងអ្នករាល់គ្នាឲ្យខ្ជាប់ខ្ជួន ស្របតាមដំណឹងល្អរបស់ខ្ញុំ និងសេចក្ដីប្រកាស អំពីព្រះយេស៊ូវគ្រីស្ទ ស្របតាមការបើកសម្ដែងអំពីអាថ៌កំបាំង ដែលបានលាក់ទុកតាំងពីដើមរៀងមក» (រ៉ូម ១៦:២៥)។ ផែនការសង្គ្រោះរបស់ព្រះ បានបង្ហាញពីច្បាប់សំខាន់ៗ ដែលជាផ្នែកនៃការគ្រប់គ្រងនិរន្តរ៍ភាពរបស់ព្រះ។ ដ្បិតព្រះ និងព្រះយេស៊ូវបានជ្រាបថា សាតាំងនឹងធ្វើបាប តាំងតែពីដើមមក។ ព្រះ និងព្រះយេស៊ូវក៏បានជ្រាបថា សាតាំងនឹងល្បួងមនុស្សឱ្យធ្វើបាបដែរ។ អំពើបាបមិនមែនជាផ្នែកនៃផែនការ ដែលព្រះបានរៀបចំ ដើម្បីសង្គ្រោះយើងនោះទេ។ ប៉ុន្តែ ព្រះបានទតឃើញថា អំពើបាបនឹងកើតមានឡើង។ ដូច្នេះហើយ បានជាទ្រង់សម្រេចព្រះទ័យដោះស្រាយបញ្ហាអំពើបាប។ ព្រះបានស្រឡាញ់ជាអនេក រហូត ដល់ទ្រង់បានស្របជាមួយនឹងព្រះរាជបុត្រាតែមួយអង្គគត់ ដើម្បីសង្គ្រោះយើង។ ព្រះបានបង្កើតផែនការ នេះ «“ដើម្បីឲ្យអ្នកណាដែលជឿដល់ព្រះរាជបុត្រានោះ មិនត្រូវវិនាសឡើយ គឺឲ្យមានជីវិតអស់កល្បជានិច្ច វិញ”» (យ៉ូហាន ៣:១៦)។ ដកស្រង់ពី Ellen G. White, The Desire of Ages, page 22, adapted។