---
title:  ព្រះយេស៊ូវស្រឡាញ់យើង ជាងដែលយើងបានសង្ឃឹមទៅទៀត
date:   29/12/2024
---

ព្រះបានសួរយើងថា «តើអ្នកស្រឡាញ់ខ្ញុំដែរឬទេ?»។ ទ្រង់ក៏បានស្រឡាញ់មនុស្សគ្រប់រូប ដោយ ឥតគិតថ្លៃផងដែរ។ ព្រះបានស្រឡាញ់លោកអ្នក ស្រឡាញ់ខ្ញុំ និងមនុស្សទាំងអស់ ដោយស្ម័គ្រពីចិត្ត ជាជាង កាលដែលយើងបាននឹកស្រមៃទៅទៀត។ យើងអាចអានប្រវត្តិសាស្ត្រនៃព្រះគម្ពីរ ដើម្បីឱ្យយើងបានយល់ ថា ព្រះបានស្រឡាញ់យ៉ាងអនេក។

`សូមអានគម្ពីរនិក្ខមនំ ៣៣:១៥-២២ បន្ទាប់មក សូមគិតអំពីរឿងដែលខទាំងនេះបានពិពណ៌នា។ តើខទាំងនេះបានបង្ហាញយើងអ្វីខ្លះ អំពីផែនការដែលព្រះបានរៀបចំសម្រាប់ជីវិតរបស់យើង ហើយនិង សេចក្តីស្រឡាញ់ដែលទ្រង់មានសម្រាប់យើងនោះ? តើខ១៩បានជួយឱ្យយើងឆ្លើយសំណួរទាំងនេះតាម វិធីដ៏ពិសេសមួយដោយរបៀបណា?`

បន្ទាប់ពីព្រះបានសង្គ្រោះរាស្ត្ររបស់ទ្រង់ឱ្យរួចផុតពីទាសភាពនៅក្នុងស្រុកអេស៊ីព្ទ នោះសាសន៍ អ៊ីស្រាអែលបានថ្វាយបង្គំគោមាស។ នៅពេលដែលលោកម៉ូសេចុះពីលើភ្នំវិញ បន្ទាប់ពីគាត់បានសន្ទនា ជាមួយនឹងព្រះរួចរាល់ហើយ នោះលោកម៉ូសេបានឃើញពួកបណ្តាជនថ្វាយបង្គំគោមាស។ ដូច្នេះហើយ លោកម៉ូសេបានចោលផ្ទាំងថ្មនៃក្រឹត្យវិន័យ ដែលព្រះយេស៊ូវបានចារិក។ ផ្ទាំងថ្មបានបែកទៅជាកម្ទេច តូចៗ។ ពួកបណ្តាជនបានបាត់បង់ព្រះពរ ដែលព្រះបានប្រទានដល់ពួកគេ។ ប៉ុន្តែ ទោះជាយ៉ាងនេះក្តី ព្រះក៏នៅតែជ្រើសរើសបន្តទំនាក់ទំនងយ៉ាងពិសេស ជាមួយនឹងសាសន៍អ៊ីស្រាអែលដដែល។

មនុស្សជាច្រើនមិនបានយល់ពីអត្ថន័យដែលគម្ពីរនិក្ខមនំ ៣៣:១៩ ចង់បង្ហាញនោះទេ។ ហេតុ ដូច្នេះហើយ បានជាព្រះមានបន្ទូលថា «យើងនឹងសម្ដែងអស់ទាំងសេចក្ដីសប្បុរសរបស់យើងនៅចំពោះ មុខអ្នក ក៏នឹងប្រកាសពីឈ្មោះរបស់យើងជា “យេហូវ៉ា” នៅមុខអ្នកដែរ យើងនឹងប្រោសអ្នកណាដែលយើង ចង់ប្រោស ហើយនឹងសម្ដែងសេចក្ដីមេត្តាករុណាដល់អ្នកណាដែលយើងមេត្តាករុណា»។ ជាញឹកញាប់ មនុស្សបានគិតថាខនេះមានន័យថា ព្រះបានជ្រើសរើសបង្ហាញសេចក្តីមេត្តាដល់មនុស្សខ្លះប៉ុណ្ណោះ មិនមែន មនុស្សទាំងអស់នោះទេ។ អ្នកអធិប្បាយល្បីៗជាច្រើននាក់បានបង្រៀននូវគោលគំនិតខុសឆ្គងនេះ។ ពួកគេ បាននិយាយថា ព្រះបានជ្រើសរើសមនុស្ស ដើម្បីឱ្យបានសង្គ្រោះ ហើយមួយចំនួនទៀតនឹងត្រូវបាត់បង់។ ប៉ុន្តែ ព្រះមិនបានធ្វើកិច្ចការតាមរបៀបនេះឡើយ។

បើដូច្នេះមែន តើព្រះចង់មានន័យយ៉ាងណា នៅក្នុងគម្ពីរនិក្ខមនំ ៣៣:១៩ នោះ? ព្រះបានប្រកាស ថា ទ្រង់អាចប្រទានសេចក្តីមេត្តា និងសេចក្តីស្រឡាញ់ដែលឥតគិតថ្លៃ ដល់អស់អ្នកណាដែលមិនបានធ្វើអ្វី ដើម្បីឱ្យខ្លួនទិញបានអំណោយទានទាំងនេះ។ ព្រះនឹងប្រទានសេចក្តីស្រឡាញ់ និងសេចក្តីមេត្តារបស់ទ្រង់ ដល់សាសន៍អ៊ីស្រាអែល បន្ទាប់ពីពួកគេបានថ្វាយបង្គំគោមាស។

រឿងនេះ ជារឿងមួយដែលបានបង្ហាញយើងថា ព្រះបានធ្វើរឿងជាច្រើនសម្រាប់យើង ជាង ដែលយើងបានសង្ឃឹម ឬរំពឹងទុកទៅទៀត។ ពីព្រោះសេចក្តីមេត្តារបស់ព្រះ ជាដំណឹងល្អសម្រាប់យើង ទាំងអស់គ្នាមែនទេ?

`តើព្រះបានបន្តបង្ហាញសេចក្តីស្រឡាញ់ដែលទ្រង់មានចំពោះយើង ហួសពីក្តីសង្ឃឹម ឬហួសពីការរំពឹងទុកទាំងអម្បាលម៉ាននោះ ទៅតាមវិធីអ្វីខ្លះ?`