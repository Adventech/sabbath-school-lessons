---
title:  ការសិក្សាបន្ថែម
date:   03/01/2025
---

សូមអាន Ellen G. White, “ ‘To Meet the Bridegroom,’ ” pages 405-421, in Christ’ Obejct Lessons។

«មនុស្សបានយល់ច្រឡំអំពីព្រះ។ ការយល់ច្រឡំនេះ ក៏ដូចជាពពកខ្មៅដែលគ្របដណ្តប់ផែនដី នេះយ៉ាងដូច្នោះដែរ។ មនុស្សលោកកំពុងតែបាត់បង់ចំណេះដឹងអំពីសេចក្តីស្រឡាញ់របស់ព្រះ។ មនុស្ស លោកបានយល់ច្រឡំ អំពីសេចក្តីស្រឡាញ់របស់ព្រះ។ ទន្ទឹមគ្នានេះ យើងក៏ត្រូវតែប្រកាសសារដែលមកពី ព្រះផងដែរ។ ដ្បិតសារដ៏មានអំណាចនេះ នឹងសង្គ្រោះមនុស្សដទៃទៀត។ ដូច្នេះហើយ យើងត្រូវតែជួយ ឱ្យពួកគេយល់ពីសេចក្តីស្រឡាញ់ សេចក្តីមេត្តា សិរីល្អ និងសេចក្តីពិត»។

«លោកអេសាយបានពិពណ៌នាអំពីកិច្ចការនេះ នៅពេលដែលគាត់បានប្រកាសថា “ឱក្រុងស៊ីយ៉ូន ជាអ្នកនាំដំណឹងល្អអើយ ចូរឡើងទៅប្រកាសប្រាប់ពីលើភ្នំខ្ពស់ចុះ ឱយេរូសាឡិម ជាអ្នកនាំដំណឹងល្អអើយ ចូរបន្លឺសំឡេងឡើងជាខ្លាំង ចូរបន្លឺឡើង កុំខ្លាចឡើយ ចូរប្រាប់ដល់ទីក្រុងនៃស្រុកយូដាទាំងប៉ុន្មាន ថា “មើល៍ ព្រះនៃអ្នករាល់គ្នា!”។ មើល៍ ព្រះអម្ចាស់យេហូវ៉ានឹងយាងមក ដោយមានព្រះចេស្តា ហើយព្រះពាហុ នៃព្រះអង្គនឹងកាន់កាប់ត្រួតត្រាឲ្យព្រះអង្គ ព្រះអង្គនាំយករង្វាន់មកជាមួយ ហើយបំណាច់ដែលព្រះអង្គសងដល់គេក៏នៅចំពោះព្រះអង្គ» (អេសាយ ៤០:៩, ១០)។

«អ្នកដែលបានរង់ចាំព្រះយេស៊ូវយាងត្រឡប់មកវិញ ពួកគេត្រូវតែនិយាយទៅកាន់អ្នកដទៃថា “ចូរសម្លឹងមើលព្រះរបស់អ្នក”។ យើងត្រូវតែប្រកាសសារចុងក្រោយរបស់ព្រះ ទៅកាន់មនុស្សទាំងអស់ នៅលើផែនដីនេះ។ សារនេះនឹងបង្ហាញមនុស្សគ្រប់គ្នាពីសេចក្តីស្រឡាញ់ និងសេចក្តីមេត្តារបស់ព្រះ។ ទន្ទឹមគ្នានេះ សិស្សរបស់ព្រះក៏ត្រូវតែបង្ហាញសិរីល្អរបស់ទ្រង់ នៅក្នុងជីវិតរបស់ពួកគេដែរ។ ពួកគេត្រូវតែ បង្ហាញមនុស្សដទៃទៀត អំពីសេចក្តីស្រឡាញ់ និងសេចក្តីមេត្តារបស់ព្រះ»។

«សេចក្តីពិតនៃព្រះគម្ពីរអំពីព្រះយេស៊ូវ ប្រាកដជាជំរុញយើងឱ្យធ្វើរឿងល្អៗដល់អ្នកដទៃទៀត។ ដូច្នេះហើយ យើងត្រូវតែចែករំលែកសេចក្តីពិតនៃព្រះគម្ពីរ ហើយយើងក៏ត្រូវតែធ្វើកិច្ចការដែលបរិសុទ្ធផងដែរ»។ ដកស្រង់ពី Ellen G. White, Christ’ Object Lessons, pages 415, 416, adapted។

**សំណួរពិភាក្សា**

`គោលគំនិតដែលថា ព្រះមិនសព្វព្រះទ័យនឹងយើង ជាគោលគំនិតអាក្រក់ជាងការដែលគិតថា នៅលើ លោកនេះគ្មានព្រះទៅទៀត។ តើយ៉ាងណាទៅវិញ បើសិនជាគោលគំនិតដែលថា ព្រះមិនសព្វព្រះទ័យ នឹងយើងនេះ ជាគោលគំនិតពិតមែននោះ តើជីវិតនៅលើផែនដីនេះនឹងទៅជាយ៉ាងណា?`

`តើលោកអ្នកគិតថា ហេតុអ្វីបានជាមានមនុស្សជាច្រើននាក់ មិនបានស្គាល់ថាព្រះជាអ្នកណា ឬយល់ អំពីសេចក្តីស្រឡាញ់របស់ទ្រង់នោះ? តើលោកអ្នកអាចជួយអ្នកដទៃឱ្យយល់ពីសេចក្តីស្រឡាញ់ និងសេចក្តី មេត្តារបស់ព្រះឱ្យកាន់តែប្រសើរឡើងដោយរបៀបណា?`

`តើយើងត្រូវការចែករំលែកសារអំពីសេចក្តីស្រឡាញ់របស់ព្រះនៅពេលបច្ចុប្បន្ននេះយ៉ាងដូចម្តេច? តើលោកអ្នកអាចបកស្រាយសារនេះ ដល់អ្នកណាម្នាក់ដែលមិនបានស្គាល់ព្រះ ឬស្គាល់សេចក្តីស្រឡាញ់ របស់ទ្រង់នោះយ៉ាងដូចម្តេច? តើលោកអ្នកអាចបង្ហាញភ័ស្តុតាងអ្វីខ្លះ ដើម្បីបញ្ចុះបញ្ចូលពួកគេអំពីសេចក្តី ស្រឡាញ់ដ៏អស្ចារ្យរបស់ទ្រង់នោះ?`