---
title:  សេចក្តីស្រឡាញ់ដែលបានប្រទានឱ្យ ដោយស្ម័គ្រពីចិត្ត
date:   31/12/2024
---

ព្រះបានបន្តស្រឡាញ់សាសន៍អ៊ីស្រាអែល បន្ទាប់ពីសាសន៍អ៊ីស្រាអែលបានធ្វើបាបទាស់នឹង ទ្រង់ម្តងហើយម្តងទៀត។ ទន្ទឹមគ្នានេះ ព្រះក៏បានបន្តស្រឡាញ់យើង បន្ទាប់ពីយើងបានធ្វើបាបដែរ។ ជាការពិតណាស់ យើងមិនស័ក្តិសមនឹងទទួលបានសេចក្តីស្រឡាញ់ពីទ្រង់នោះទេ។ យើងក៏មិនអាចទិញ សេចក្តីស្រឡាញ់របស់ទ្រង់ដែរ។ ព្រះមិនចាំបាច់ត្រូវការយើងនោះទេ។ ព្រះនៃព្រះគម្ពីរ មិនត្រូវការអ្វី ទាំងអស់ (កិច្ចការ ១៧:២៥) ពីព្រោះទ្រង់ស្រឡាញ់លោកអ្នក ស្រឡាញ់ខ្ញុំ និងមនុស្សគ្រប់គ្នា ដោយសារ តែទ្រង់មានបំណងចង់ស្រឡាញ់យើង។

`សូមប្រៀបធៀបគម្ពីរវិវរណៈ ៤:១១ និងគម្ពីរទំនុកតម្កើង ៣៣:៦។ តើខទាំងនេះបានប្រាប់យើងអំពីសេរីភាពរបស់ព្រះយ៉ាងដូចម្តេច?`

ព្រះបានបង្កើតផ្ទៃមេឃ និងផែនដីនេះ។ ដូច្នេះហើយ បានជាទ្រង់ស័ក្តិសមនឹងទទួលបានសិរីល្អ ការគោរព និងការសរសើរទាំងអស់។ ព្រះមិនចាំបាច់បង្កើតផែនដីនេះ ឬភពណាមួយឡើយ។ ដ្បិតមុនពេល ដែលព្រះបានបង្កើតផែនដីនេះ នោះទ្រង់ក៏មានអំណរជាមួយនឹងចំណងមេត្រីភាព ជាមួយនឹងព្រះយេស៊ូវ ដែលព្រះរាជបុត្រារបស់ទ្រង់ និងព្រះវិញ្ញាណបរិសុទ្ធរួចស្រេចហើយ។

`សូមអានគម្ពីរយ៉ូហាន ១៧:២៤។ តើខនេះបានប្រាប់យើង អំពីសេចក្តីស្រឡាញ់របស់ព្រះមុនពេលដែលទ្រង់បានបង្កើតផែនដីនេះយ៉ាងដូចម្តេច?`

ព្រះក៏មិនចាំបាច់បង្កើតមនុស្ស ដើម្បីឱ្យទ្រង់មានរបស់ម៉្យាងដែលទ្រង់ស្រឡាញ់នោះទេ។ ផ្ទុយ ទៅវិញ ព្រះបានបង្កើតភពផែនដីនេះរបស់យើង ហើយទ្រង់បានចូលមកក្នុងចំណងមេត្រីភាពជាមួយនឹង មនុស្ស ដោយសារតែទ្រង់ជាព្រះនៃសេចក្តីស្រឡាញ់។

ព្រះក៏បានបន្តស្រឡាញ់យើង បន្ទាប់ពីយើងបានធ្វើបាបទាស់នឹងទ្រង់ដែរ។ បន្ទាប់ពីលោក អ័ដាម និងនាងអេវ៉ាបានធ្វើបាបរួចមក ពួកគេមិនស័ក្តិសមនឹងទទួលបានសេចក្តីស្រឡាញ់ពីព្រះនោះឡើយ។ លោកអ័ដាម និងនាងអេវ៉ាបានទិញសេចក្តីស្លាប់ជំនួសជីវិត។ ប៉ុន្តែ ព្រះមិនបានដាក់ទោសពួកគេ ឱ្យស្លាប់ភ្លាមៗនោះទេ។ ផ្ទុយទៅវិញ ព្រះបានបង្កើតវិធីមួយ ដើម្បីសង្គ្រោះមនុស្សមានបាប ហើយនាំពួកគេ ឱ្យត្រឡប់មកស្រឡាញ់ទ្រង់វិញ។ ផែនការសង្គ្រោះរបស់ព្រះ ក៏បានរួមបញ្ចូលទាំងយើងផងដែរ។

`ព្រះបានបន្តស្រឡាញ់មនុស្សមានបាប។ តើជម្រើសនេះបានប្រាប់យើង អំពីសេចក្តីមេត្តា និង សេចក្តីស្រឡាញ់របស់ព្រះនោះយ៉ាងដូចម្តេច? តើសេចក្តីពិតនៃព្រះគម្ពីរនៅត្រង់នេះ បានបណ្តាលឱ្យ យើងស្រឡាញ់ព្រះកាន់តែខ្លាំងឡើងដោយរបៀបណា?`