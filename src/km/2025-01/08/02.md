---
title:  ព្រះដែលជាអ្នកគ្រប់គ្រងអ្វីៗទាំងអស់
date:   16/02/2025
---

ប៉ាស្ទ័រវ័យក្មេងម្នាក់បានប្រាប់សិស្សនៃថ្នាក់មធ្យមសិក្សាយ៉ាងដូច្នេះថា «ព្រះគឺជាអ្នកគ្រប់គ្រង។ ពាក្យនេះមានន័យថា ទ្រង់បានគ្រប់គ្រងរបស់ទាំងអស់ដែលបានកើតមក»។ នៅពេលនោះ មានសិស្ស មធ្យមសិក្សាម្នាក់ដែលបានសួរទាំងស្រពិចស្រពិលថា «បើអ៊ីចឹងមែន នៅពេលដែលឆ្កែខ្ញុំបានស្លាប់ នោះទ្រង់ មានន័យថា ទ្រង់ជាកំណត់ដែរមែនទេ? តើហេតុអ្វីបានជាទ្រង់សម្លាប់ឆ្កែរបស់ខ្ញុំយ៉ាងដូច្នេះ?»។

ប៉ាស្ទ័រវ័យក្មេងម្នាក់នេះបានព្យាយាមឆ្លើយសំណួរនេះយ៉ាងដូច្នេះថា៖ «សំណួរនេះជាសំណួរ ដែលពិបាកនឹងឆ្លើយ ពីព្រោះមានពេលខ្លះ ព្រះបានអនុញ្ញាតឱ្យការអាក្រក់កើតឡើងដល់យើង ដើម្បីជួយ ឱ្យយើងបានត្រៀមខ្លួនជាស្រេច សម្រាប់រឿងនៅពេលអនាគតដែលលំបាកជាងនេះទៅទៀត។ នៅពេល ដែលឆ្កែខ្ញុំស្លាប់ ខ្ញុំបានសោកស្តាយយ៉ាងខ្លាំង។ ប៉ុន្តែ ក្រោយមក បទពិសោធន៍នេះបានជួយដល់ខ្ញុំ នៅពេល ដែលយាយរបស់ខ្ញុំបានបាត់បង់ជីវិតទៅ។ តើឧទាហរណ៍មួយនេះ បានជួយឱ្យប្អូនយល់ពីចំណុចនេះដែរ ឬទេ?»។

មួយស្របក់ក្រោយមក សិស្សម្នាក់នោះបាននិយាយថា «លោកគ្រូ បើអ៊ីចឹងមែន មានតែព្រះ សម្លាប់ឆ្កែរបស់ខ្ញុំ ដើម្បីឱ្យខ្ញុំបានត្រៀមខ្លួនជាស្រេច នៅពេលដែលទ្រង់សម្លាប់យាយរបស់ខ្ញុំមែនទេ?»។ ដកស្រង់ពី A quote from Marc Cortez, in John C. Peckham, Divine Attributes: Knowing the Coovenantal God of Scripture (Michigan: Baker Academic, 2021), page 141, adapted។

មានពេលខ្លះ មនុស្សលោកបានគិតថា រឿងគ្រប់យ៉ាងបានកើតឡើងទៅតាមបំណងព្រះទ័យ របស់ព្រះ ពីព្រោះទ្រង់ជាព្រះដែលមានគ្រប់ព្រះចេស្តាមែនទេ? បើអ៊ីចឹងមែន តើមានហេតុការណ៍អាក្រក់ ដែលបានកើតឡើង ដែលព្រះមិនសព្វព្រះទ័យដែរឬទេ? ដូច្នេះហើយ គោលគំនិតនេះបានបង្រៀនថា ហេតុការណ៍អាក្រក់ៗដែលបានកើតឡើង ប្រាកដជាផែនការរបស់ព្រះជាមិនខាន។

`សូមអានគម្ពីរទំនុកតម្កើង ៨១:១១-១៤; អេសាយ ៣០:១៥, ១៨; អេសាយ ៦៦:៤ និងលូកា ១៣:៣៤។ ខទាំងនេះបានចែងយ៉ាងដូចម្តេច អំពីរឿងដែលបានកើតឡើងនោះ? តើរឿងគ្រប់យ៉ាងបាន កើតឡើង ដោយសារតែព្រះចង់បានបែបនោះដែរឬទេ? តើនៅក្នុងប្រធានបទនេះ ព្រះគម្ពីរបានបង្រៀន សេចក្តីពិតអ្វីខ្លះ?`

ជាការពិតណាស់ មានមនុស្សជាច្រើននាក់បានជឿថា ព្រះប្រាកដជាទទួលបាននូវអ្វីដែលទ្រង់ ចង់បាននោះមែន។ ប៉ុន្តែ ព្រះគម្ពីរបានប្រាប់យើងនូវរឿងខុសប្លែកពីនេះ។ ពោលគឺថា ព្រះគម្ពីរបានបង្ហាញ ម្តងហើយម្តងទៀតថា ព្រះមិនបានទទួលនូវអ្វីដែលទ្រង់ចង់បាននោះទេ។ ដ្បិតមានហេតុការណ៍ដែល បានកើតឡើង ដែលព្រះមិនចង់ឱ្យហេតុការណ៍នោះកើតឡើងនោះឡើយ។ ជាញឹកញាប់ ព្រះបានប្រកាស ថា អ្វីដែលកំពុងតែកើតឡើងនោះ មិនមែនជាអ្វីដែលចង់បាននោះទេ។ ដ្បិតទ្រង់ចង់ឱ្យរាស្ត្ររបស់ទ្រង់ បានល្អប្រសើរ ប៉ុន្តែ ពួកគេបានរើសយករឿងផ្សេងវិញ។ ព្រះទ្រង់មានអារម្មណ៍សោកស្តាយ នៅពេលដែល ទ្រង់បានមានបន្ទូលថា «ប៉ុន្តែ ប្រជារាស្ត្ររបស់យើងមិនបានស្តាប់តាមសំឡេងយើងឡើយ អ៊ីស្រាអែលមិនព្រមចុះចូលចំពោះយើងទេ . . . . ឱប្រសិនបើប្រជារាស្ត្ររបស់យើង ព្រមស្តាប់តាមយើងទៅអេះ! ឱ ប្រសិនបើអ៊ីស្រាអែលព្រមដើរតាមផ្លូវរបស់យើងទៅអេះ! នោះយើងនឹងបង្ក្រាបខ្មាំងសត្រូវរបស់គេភ្លាម ហើយយើងនឹងបង្វែរដៃទៅទាស់នឹងបច្ចាមិត្តរបស់គេជាមិនខាន» (ទំនុកតម្កើង ៨១:១១, ១៣, ១៤)។

`សូមគិតអំពីការបង្រៀនដែលថា រឿងគ្រប់យ៉ាងបានកើតឡើងស្របទៅតាមបំណងព្រះទ័យ របស់ទ្រង់។ បើដូច្នេះមែន តើគោលគំនិតបែបនេះបានបកស្រាយពីបញ្ហានៃការអាក្រក់ដោយរបៀបណា?`