---
title:  សេរីភាពនៅក្នុងការជ្រើសរើស សេចក្តីស្រឡាញ់ និងអំណាច របស់ព្រះ
date:   15/02/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ

ទំនុកតម្កើង ៨១:១១-១៤; វិវរណៈ ១១:១៧; ម៉ាថាយ ២២:៣៧; អេភេសូរ ១:៩-១១; យ៉ូហាន ១៦:៣៣។

> <p>ខចងចាំ៖</p>
> «ខ្ញុំប្រាប់សេចក្ដីនេះដល់អ្នករាល់គ្នា ដើម្បីឲ្យអ្នករាល់គ្នាមានសេចក្តីសុខសាន្តនៅក្នុងខ្ញុំ។ នៅក្នុងលោកីយ៍នេះ អ្នករាល់គ្នានឹងមានសេចក្តីវេទនាមែន ប៉ុន្តែ ត្រូវសង្ឃឹមឡើង ដ្បិតខ្ញុំបានឈ្នះលោកីយ៍នេះហើយ» (យ៉ូហាន ១៦:៣៣)។

ព្រះបានធ្វើរឿងជាច្រើន ដើម្បីថែរក្សារាស្ត្ររបស់ទ្រង់។ កិច្ចការ និងការថែទាំដែលព្រះបាន ធ្វើសម្រាប់រាស្ត្ររបស់ទ្រង់នៅលើផែនដីនេះ មានឈ្មោះមួយដ៏ពិសេសដែលហៅថា៖ ការផ្គត់ផ្គង់។ ដូច្នេះហើយ របៀបដែលយើងបានគិតអំពីការផ្គត់ផ្គង់ដែលព្រះបានផ្តល់ឱ្យយើង គឺជារឿងមួយដ៏សំខាន់។ គោលគំនិត និងអារម្មណ៍ដែលយើងបានយល់ឃើញអំពីព្រះ អំពីអ្នកដទៃ និងអំពីបញ្ហានៃការអាក្រក់ សុទ្ធតែមានប្រភពចេញមកពីការដែលយើងបានយល់ដឹងអំពីការផ្គត់ផ្គង់របស់ព្រះនេះឯង។

មិនមែនគ្រីស្ទានទាំងអស់សុទ្ធតែជឿអំពីការផ្គត់ផ្គង់របស់ព្រះដូចៗគ្នានោះទេ។ ពីព្រោះអ្នក គ្រីស្ទានខ្លះបានជឿថា ព្រះបានយកអំណាចរបស់ទ្រង់មកគ្រប់គ្រងលើអ្វីៗគ្រប់យ៉ាងដែលបានកើតឡើង។ អ្នកគ្រីស្ទានទាំងនេះបានជឿថា ព្រះបានសម្រេចព្រះទ័យថា អ្នកណាខ្លះដែលទ្រង់ត្រូវសង្គ្រោះ និងអ្នកណាខ្លះដែលត្រូវបាត់បង់។ គោលគំនិតនេះបានបង្រៀនយើងថា មនុស្សលោកមិនមានសេរីភាព នៅក្នុងការជ្រើសរើសនោះទេ។ ដ្បិតអ្នកដែលបានជឿបែបនេះបាននិយាយថា ព្រះបានកំណត់អារម្មណ៍ ឱ្យយើង មិនមែនយើងជាអ្នកកំណត់អារម្មណ៍យើងនោះឡើយ។ សូមប្រៀបធៀបគោលគំនិតនេះ ជាមួយ នឹងការបង្រៀនដែលព្រះគម្ពីរបានចែងថា ព្រះមិនមែនកំណត់អ្វីៗគ្រប់យ៉ាងជំនួសយើងនោះទេ តែទ្រង់ បានប្រទានសេរីភាពនៅក្នុងការជ្រើសរើសដល់យើងវិញ ដែលថា ទ្រង់បានអនុញ្ញាតឱ្យយើងជ្រើសរើស ធ្វើនូវរឿងដែលទ្រង់មិនសព្វព្រះទ័យនោះបាន។ ដូច្នេះហើយ រឿងនៃការចាញ់សេចក្តីល្បួង រឿងនៃ អំពើបាប និងរឿងនៃការអាក្រក់ បានបង្ហាញយើងនូវអ្វីដែលត្រូវកើតឡើង នៅពេលដែលបានសម្រេចចិត្ត ខុស។ ពោលគឺថា ព្រះបានរៀបចំផែនការរបស់ទ្រង់ ដើម្បីសង្គ្រោះយើងឱ្យរួចផុតពីរឿងអាក្រក់ដែល បានកើតឡើង នៅពេលដែលមនុស្សលោកបានសម្រេចចិត្តធ្វើនូវរឿងដែលខុសឆ្គង។