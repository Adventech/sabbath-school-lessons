---
title:  ព្រះយេស៊ូវបានឈ្នះសង្គ្រាមដើម្បីយើង
date:   20/02/2025
---

ប្រសិនបើរឿងគ្រប់យ៉ាងបានកើតឡើងទៅតាមបំណងដែលព្រះចង់បាន នោះការអាក្រក់នឹង មិនមាននៅលើផែនដីនេះឡើយ ពីព្រោះសេចក្តីស្រឡាញ់ និងសេចក្តីសុខសាន្តដ៏ល្អឥតខ្ចោះបានពេញ នៅលើផែនដីនេះហើយ។ នៅពេលអនាគត ព្រះយេស៊ូវនឹងធ្វើឱ្យបំណងនេះបានកើតឡើងយ៉ាងជាក់។ ប៉ុន្តែ ឥឡូវនេះ ព្រះបានអនុវត្តផែនការរបស់ទ្រង់នៅក្នុងបែបផែននៃការគោរពសេរីភាពនៃការជ្រើសរើស របស់អ្នកដទៃទៀត។

សូមស្រមៃអំពីការប្រកួតប្រជែង ឬការដុតនំប្រណាំងគ្នា។ អ្នកដុតនំត្រូវតែប្រើគ្រឿងផ្សំមូលដ្ឋាន ដូចៗគ្នា។ ពួកគេអាចបន្ថែមបន្ថយគ្រឿងផ្សំ ដើម្បីបង្កើតនំខេកដែលពួកគេចង់បាន។ នៅទីបំផុត មិនថា អ្នកដុតនំធ្វើនំខេកបែបណានោះទេ យ៉ាងហោចណាស់ ក៏មានរសជាតិល្បាយមួយចំនួនដែលគាត់មិនបាន ជ្រើសរើសនោះដែរ។ ទន្ទឹមគ្នានេះ ព្រះក៏បានគោរពសេរីភាពរបស់យើងដែរ។ សេរីភាពនេះមានសារៈសំខាន់សម្រាប់ជីវិតយើងណាស់។ ដូច្នេះហើយ រឿងជាច្រើនដែលបានកើតឡើងនៅក្នុងប្រវត្តិសាស្ត្រ មិនមែនជាជម្រើសរបស់ព្រះនោះទេ។

នៅក្នុងទស្សនបែបនេះ ព្រះមិនអាចគ្រប់គ្រងរបស់គ្រប់យ៉ាងដែលបានកើតឡើងនោះទេ។ ព្រះបានធ្វើឱ្យរឿងខ្លះនៅក្នុងជីវិតនេះបានកើតឡើង។ ចំណែកឯរឿងផ្សេងទៀតបានកើតឡើង ដោយសារ តែសេរីភាពនៅក្នុងការសម្រេចចិត្តរបស់យើង។ ដូច្នេះហើយ មានរឿងជាច្រើនបានកើតឡើង ដែលព្រះ មិនឱ្យរឿងទាំងនោះកើតឡើង។

`សូមអានគម្ពីរយ៉ូហាន ១៦:៣៣។ តើខនេះបានផ្តល់ក្តីសង្ឃឹមអ្វីដល់យើង នៅក្នុងអំឡុងពេល នៃគ្រាលំបាក ឬនៅពេលដែលយើងកំពុងតែរងទុក្ខនោះ?`

ជាញឹកញាប់ សេចក្តីជំនឿរបស់មនុស្សលោកបានចុះខ្សោយ ដោយសារតែពួកគេបានជឿទៅលើ ការបង្រៀនខុសឆ្គងដែលថា ព្រះបញ្ចៀសពួកគេឱ្យរួចផុតពីគ្រាលំបាក ឬការរងទុក្ខ។ ប៉ុន្តែ ព្រះយេស៊ូវបាន ប្រាប់យើងនូវរឿងផ្សេងមួយទៀត។ ព្រះយេស៊ូវបានដាស់តឿនសិស្សរបស់ទ្រង់ថា ពួកគេនឹងជួបបញ្ហាជាច្រើននៅក្នុងជីវិតរបស់ពួកគេ ប៉ុន្តែ ពួកគេមានសេចក្តីសង្ឃឹមមួយគឺថា ព្រះយេស៊ូវបានឈ្នះសង្គ្រាមទាស់នឹងការអាក្រក់ (យ៉ូហាន ១៦:៣៣)។

យើងប្រហែលជាបានរងទុក្ខ ឬបានជួបនឹងបញ្ហាពិតមែន ប៉ុន្តែ បញ្ហាទាំងនេះមិនមានន័យថា ការរងទុក្ខ និងបញ្ហាជាផ្នែកមួយនៃផែនការដ៏ល្អឥតខ្ចោះដែលព្រះបានរៀបចំសម្រាប់យើង។ ដូច្នេះហើយ យើងក៏ត្រូវតែចាំជានិច្ចពីសង្គ្រាមទូទាំងពិភពលោករវាងសេចក្តីល្អ និងសេចក្តីអាក្រក់ផងដែរ។ យើងបាន ដឹងថា ការល្អអាចកើតឡើងបាន ដោយមិនចាំបាច់មានវត្តមាននៃការអាក្រក់។ ទន្ទឹមគ្នានេះ យើងក៏បាន ដឹងថា ព្រះអាចបង្កើតសេចក្តីល្អចេញពីហេតុការណ៍អាក្រក់បាន។ បើសិនជាយើងជឿទុកចិត្តទៅលើព្រះ នោះទ្រង់អាចប្រើការរងទុក្ខរបស់យើង មកដឹកនាំយើងឱ្យបែរទៅរកទ្រង់វិញ ហើយទ្រង់ក៏អាចធ្វើឱ្យយើង មានចិត្តស្រឡាញ់ និងចិត្តខ្វល់ខ្វាយបន្ថែមទៀតចំពោះមនុស្សដទៃទៀតផងដែរ។