---
title:  ផែនការដ៏ល្អឥតខ្ចោះរបស់ព្រះ និងផែនការកែតម្រង់របស់ទ្រង់
date:   19/02/2025
---

`សូមអានគម្ពីរអេភេសូរ ១:៩-១១។ តើខទាំងនេះបានចែងយ៉ាងដូចម្តេច អំពីអ្នកដែលព្រះបាន សង្គ្រោះ និងអ្នកដែលបាត់បង់នោះ? តើព្រះគម្ពីរបានបង្រៀនថា ព្រះបានជ្រើសរើសសង្គ្រោះត្រឹមតែមនុស្ស មួយចំនួនដែរឬទេ?`

តើនៅក្នុងគម្ពីរអេភេសូរ ១:១១ លោកអ្នកបានឃើញពាក្យសរសេរថា «ស្របតាមបំណងដែល ព្រះអង្គសព្វព្រះហឫទ័យ» ដែរឬទេ? ពាក្យទាំងនេះមានប្រភពចេញមកពីពាក្យថា «ប្រូហូរីស្សូ (prohorizo)»។ ពាក្យនេះមិនបានបង្រៀនថា ព្រះនឹងកំណត់ថាអ្វីកើតឡើងនៅក្នុងប្រវត្តិសាស្ត្រ មុនពេលដែល ហេតុការណ៍នោះបានកើតឡើងនោះទេ។ ផ្ទុយទៅវិញ ពាក្យថា «ប្រហូរីស្សូ» មានន័យថា «សម្រេចចិត្ត មុនពេលដែលរឿងអ្វីមួយបានកើតឡើង»។

ជាការពិតណាស់ បុគ្គលម្នាក់អាចសម្រេចចិត្តធ្វើអ្វីមួយ ដែលអាចបង្ខំឱ្យអ្វីៗគ្រប់យ៉ាងស្របទៅតាមផែនការរបស់គេ។ គេក៏អាចសម្រេចចិត្តធ្វើអ្វីមួយនៅក្នុងបែបផែននៃការគោរពសេរីភាពនៅក្នុង ការសម្រេចចិត្តរបស់អ្នកដទៃ។ ដ្បិតនៅពេលដែលព្រះសម្រេចព្រះទ័យថា ទ្រង់នឹងធ្វើអ្វីមួយ នោះទ្រង់ ក៏បានគោរពការសម្រេចចិត្តរបស់អ្នកដទៃទៀតដែរ។

ពាក្យដែលសរសេរថា «ស្របតាមបំណងដែលព្រះអង្គសព្វព្រះហឫទ័យ» បានបង្ហាញយើងនូវផែនការដែលព្រះបានរៀបចំសម្រាប់អនាគត បន្ទាប់ពីទ្រង់បានបង្ហាញគោរពសេរីភាពនៃការសម្រេច ចិត្តរបស់មនុស្សលោក។ ដូច្នេះហើយ ព្រះអាចដឹកនាំប្រវត្តិសាស្ត្រនៅក្នុងវិធីមួយដែលល្អបំផុតសម្រាប់ មនុស្សគ្រប់គ្នា។ ទន្ទឹមគ្នានេះ ទ្រង់ក៏បានគោរពសិទ្ធសេរីភាពដែលទ្រង់បានប្រទានដល់យើងនោះដែរ។ ពីព្រោះបើសិនជាគ្មានសិទ្ធសេរីភាពនេះទេ នោះព្រះក៏មិនមានចំណងមេត្រីភាពពិតប្រាកដជាមួយនឹងយើងដែរ។

គម្ពីរអេភេសូរ ១:១១ បានប្រកាសថា ព្រះ «បានតម្រូវយើងទុកជាមុន ស្របតាមគោលបំណង របស់ព្រះអង្គ»។ តើខនេះមានន័យថា ព្រះបានកំណត់រឿងគ្រប់យ៉ាងឱ្យស្របទៅតាមបំណងព្រះទ័យទ្រង់ ដែរឬទេ? បើសិនជាយើងបានអានខនេះតែម្នាក់ឯង នោះយើងអាចនឹងគិតខនេះកំពុងតែបង្រៀនគោល គំនិតបែបនេះហើយ។ ប៉ុន្តែ គោលជំនឿបែបនេះអាចនឹងប្រឆាំងទាស់នឹងខជាច្រើន ដែលយើងបានឃើញ មុននេះ ដែលបានបង្ហាញថា មានពេលខ្លះ មនុស្សលោកបានបដិសេធផែនការរបស់ព្រះ (លូកា ៧:៣០; សូមប្រៀបធៀបជាមួយនឹងគម្ពីរលូកា ១៣:៣៤; ទំនុកតម្កើង ៨១:១១-១៤)។ តើខទាំងនេះអាចប្រឆាំង ទាស់នឹងខគម្ពីរដទៃទៀតដែលបានចែងអំពីប្រធានបទនេះដែរឬទេ បើសិនជាព្រះគម្ពីរមិនចេះកុហកនោះ?

គម្ពីរអេភេសូរ ១:១១ គឺជាខដែលស្រួលយល់ បើសិនជាយើងបានដឹងពីផែនការទាំង២យ៉ាង ដែលព្រះបានរៀបចំនៅក្នុងជីវិតរបស់យើងនោះ ដែលផែនការនោះគឺជាផែនការដែលល្អឥតខ្ចោះ និងជា ផែនការដែលកែតម្រង់។ ផែនការដ៏ល្អឥតខ្ចោះដែលព្រះបានរៀបចំសម្រាប់ជីវិតរបស់យើង គឺជាអ្វីដែល ព្រះចង់កើតមានឡើងសម្រាប់យើង តាំងពីដើមមកម្ល៉េះ។ ផែនការនេះជាផែនការដែលត្រូវកើតឡើង បើសិន ជាមនុស្សទាំងអស់តែងតែធ្វើនូវអ្វីដែលព្រះចង់បាននោះ។ ចំណែកឯផែនការកែតម្រង់របស់ព្រះវិញ គឺជា ផែនការសម្រាប់ជីវិតរបស់យើង នៅពេលដែលយើងមិនបានធ្វើតាមផែនការដ៏ល្អឥតខ្ចោះរបស់ទ្រង់ទេនោះ។ ម្ល៉ោះហើយ បានជាព្រះអនុវត្តនូវផែនការកែតម្រង់នេះ ដើម្បីជួយសង្គ្រោះយើង។ ដូច្នេះហើយ គម្ពីរអេភេសូរ ១:១១ ចែងអំពីបំណងចង់កែតម្រង់របស់ព្រះនោះឯង។