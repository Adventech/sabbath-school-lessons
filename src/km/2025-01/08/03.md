---
title:  ព្រះរបស់យើងដែលមានគ្រប់ព្រះចេស្តា
date:   17/02/2025
---

ព្រះគម្ពីរបានបង្ហាញយើងថា ព្រះទ្រង់មានអំណាចខ្លាំងពូកែ។ ព្រះគម្ពីរក៏បានរួមបញ្ចូលនូវរឿង ស្តីអំពីព្រះដែលបានធ្វើបាដិហារ្យផងដែរ។ បើទោះជាយ៉ាងនេះក្តី មានរឿងជាច្រើនបានកើតឡើងដែលមិន ស្របទៅតាមបំណងព្រះទ័យរបស់ទ្រង់។

`សូមអានគម្ពីរវិវរណៈ ១១:១៧; យេរេមា ៣២:១៧-២០; លូកា ១:៣៧ និងម៉ាថាយ ១៩:២៦។ សូមគិតអំពីគម្ពីរហេព្រើរ ១:៣ ផងដែរ។ តើខទាំងនេះបានបង្រៀនយើងអ្វីខ្លះ អំពីទំហំនៃអំណាចរបស់ ព្រះនោះ?`

ខទាំងនេះ និងខដទៃទៀតបានបង្រៀនយើងថា ព្រះទ្រង់មានគ្រប់ព្រះចេស្តា។ ទ្រង់បានការពារ របស់គ្រប់យ៉ាង ដោយប្រើអំណាចរបស់ទ្រង់។ កណ្ឌគម្ពីរវិវរណៈបានដាក់គោរមងារឱ្យព្រះថា «ព្រះដ៏មាន ព្រះចេស្តាបំផុត» (វិវរណៈ ១១:១៧; សូមប្រៀបធៀបជាមួយនឹងគម្ពីរកូរិនថូសទី២ ៦:១៨; វិវរណៈ ១:៨; វិវរណៈ ១៦:៤; វិវរណៈ ១៩:១៥; វិវរណៈ ២១:២២)។ ពាក្យដែលបានសរសេរថា «ព្រះដ៏មានព្រះចេស្ដា លើអ្វីៗទាំងអស់» បានប្រែមកពីពា្យថា «ផេនតូក្រាទឺរ (pantokrator) ជាភាសាហេព្រើរ។ ពាក្យថា «ផេន តូក្រាទឺរ» មានន័យថា «មានគ្រប់ព្រះចេស្តា»។ ដ្បិតព្រះបានបង្ហាញថា ទ្រង់មានគ្រប់ព្រះចេស្តា នៅពេល ដែលទ្រង់សង្គ្រោះរាស្ត្ររបស់ទ្រង់ ឬធ្វើបាដិហារ្យនោះ។

នៅពេលដែលយើងនិយាយថា ព្រះទ្រង់ «មានគ្រប់ព្រះចេស្តា» នោះក៏មិនមានន័យថា ទ្រង់អាចធ្វើរឿងគ្រប់បែបយ៉ាងនោះដែរ។ ពីព្រោះព្រះគម្ពីរបានបង្រៀនយើងថា មានរឿងខ្លះដែលព្រះមិនអាច ធ្វើបាន។ គម្ពីរធីម៉ូថេទី២ ២:១៣ បានចែងថា ព្រះ «ពុំអាចបដិសេធព្រះអង្គទ្រង់បានឡើយ»។

គ្រីស្ទានជាច្រើននាក់បានយល់ស្របថា ព្រះទ្រង់មានអំណាចលើអ្វីៗទាំងអស់។ ទ្រង់មិនអាច ធ្វើរឿងដែលខុសឆ្គងបានទេ។ ដ្បិតមានរឿងខ្លះដែលព្រះមិនអាចបាន ពីព្រោះបើសិនជាទ្រង់បានធ្វើរឿង ទាំងនេះ នោះមានន័យថា ទ្រង់មិនបានស្មោះត្រង់ចំពោះព្រះអង្គទ្រង់នោះឡើយ។ យើងបានដឹងអំពីគោល គំនិតនេះ តាមរយៈសេចក្តីអធិស្ឋានរបស់ព្រះយេស៊ូវនៅក្នុងសួរច្បារគែតសេម៉ានី ដោយទ្រង់បានមាន បន្ទូលថា «មនុស្សមិនអាចធ្វើការនេះបានទេ តែព្រះអាចធ្វើគ្រប់ការទាំងអស់បាន» (ម៉ាថាយ ១៩:២៦)។ ព្រះយេស៊ូវក៏បានអធិស្ឋានទៅកាន់ព្រះវរបិតា មុនពេលដែលគេបានឆ្កាងទ្រង់ដែរ ដោយទ្រង់មានបន្ទូល ថា «ឱព្រះវរបិតារបស់ទូលបង្គំអើយ! ប្រសិនបើបាន សូមឲ្យពែងនេះចៀសផុតពីទូលបង្គំទៅ ប៉ុន្តែ កុំតាម ចិត្តទូលបង្គំឡើយ គឺតាមព្រះហឫទ័យព្រះអង្គវិញ» (ម៉ាថាយ ២៦:៣៩)។

ជាការពិតណាស់ ព្រះវរបិតាមានអំណាចនៅក្នុងការសង្គ្រោះព្រះយេស៊ូវ មិនឱ្យរងទុក្ខនៅលើ ឈើឆ្កាងពិតមែន ប៉ុន្តែ ទ្រង់មិនអាចធ្វើដូច្នេះបាន ស្របពេលកំពុងតែសង្គ្រោះមនុស្សមានបាបបានឡើយ។ ដូច្នេះហើយ នៅក្នុងជម្រើស២យ៉ាងនេះ ព្រះអង្គត្រូវតែជ្រើសរើសធ្វើជម្រើសមួយ។

`ព្រះគម្ពីរក៏បានបង្រៀនថា ព្រះចង់សង្គ្រោះមនុស្សគ្រប់គ្នាដែរ (សូមអានគម្ពីរធីម៉ូថេទី១ ២:៤-៦; ទីតុស ២:១១; ពេត្រុសទី២ ៣:៩; អេសេគាល ៣៣:១១)។ ប៉ុន្តែ មិនមែនមនុស្សទាំងអស់បានសង្គ្រោះ គ្រប់គ្នានោះទេ។ តើសេចក្តីពិតនៃព្រះគម្ពីរនេះបានបង្រៀនយើងអ្វីខ្លះ អំពីសេរីភាពនៃការជ្រើសរើសរបស់ យើង ទៅនឹងកម្រិតនៃព្រះចេស្តាដែលព្រះបានប្រទានមកក្នុងជីវិតរបស់យើងនោះ?`