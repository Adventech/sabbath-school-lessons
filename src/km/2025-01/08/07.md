---
title:  ការសិក្សាបន្ថែម
date:   21/02/2025
---

សូមអាន Ellen G. White, “ ‘God With Us’ ” pages 19-26, in The Desire of Age។

«ផែនការដែលព្រះបានរៀបចំដើម្បីសង្គ្រោះយើង មិនមែនជាអ្វីដែលទ្រង់បានគិតបន្ទាប់ពីលោក អ័ដាមបានធ្វើបាបនោះទេ។ ផែនការសង្គ្រោះរបស់ទ្រង់ជា អាថ៌កំបាំង ដែលបានលាក់ទុកតាំងពីដើមរៀងមក’ (រ៉ូម ១៦:២៥)។ ផែនការនេះបានបង្ហាញពីក្បួនច្បាប់សំខាន់ៗ នៅក្នុងការគ្រប់គ្រងរបស់ព្រះ។ ដ្បិតព្រះ និងព្រះយេស៊ូវបានជ្រាបថា សាតាំងនឹងត្រូវធ្លាក់ទៅក្នុងអំពើបាប ហើយវាក៏នឹងធ្វើឱ្យមនុស្សលោកមានបាបដែរ។ ព្រះមិនបានធ្វើឱ្យអំពើបាបកើតឡើងនោះទេ ប៉ុន្តែ ព្រះបានទតឃើញថា អំពើបាប នឹងកើតមានឡើង។ ដូច្នេះហើយ បានជាទ្រង់រៀបចំផែនការមួយ ដើម្បីដោះស្រាយបញ្ហាបន្ទាន់ដែលមាន សភាពធ្ងន់ធ្ងរ។ ព្រះបានស្រឡាញ់មនុស្សលោកជាខ្លាំង រហូតដល់ទ្រង់បានសន្យាថា ទ្រង់នឹងប្រទានព្រះយេស៊ូវដែលជាព្រះរាជបុត្រាតែមួយគត់របស់ទ្រង់ ‘ដើម្បីឲ្យអ្នកណាដែលជឿដល់ព្រះរាជបុត្រានោះ មិនត្រូវវិនាសឡើយ គឺឲ្យមានជីវិតអស់កល្បជានិច្ចវិញ’ (យ៉ូហាន ៣:១៦)»។ ដកស្រង់ពី Ellen G. White, The Desire of Ages, page 22, adapted។

**សំណួរពិភាក្សា**

`ព្រះតែងតែមិនទទួលបាននូវអ្វីដែលទ្រង់ចង់បាន។ តើសេចក្តីពិតនៃព្រះគម្ពីរនេះ បានផ្លាស់ប្តូររបៀប ដែលយើងបានយល់ឃើញ នូវអ្វីដែលបានកើតឡើងនៅក្នុងជីវិតនេះយ៉ាងដូចម្តេច? តើចំពោះលោកអ្នក ផ្ទាល់ សេចក្តីពិតនេះមានន័យថាព្រះតែងតែមិនទទួលបាននូវអ្វីដែលទ្រង់ចង់បាននោះដែរឬទេ?`

`ព្រះ និងព្រះយេស៊ូវ «បានជ្រាបថាសាតាំងនឹងត្រូវធ្លាក់ទៅក្នុងអំពើបាប ហើយវាក៏នឹងធ្វើឱ្យមនុស្សលោកមានបាបដែរ»។ ប៉ុន្តែ ទោះជាយ៉ាងនេះក្តី ទ្រង់នៅតែសម្រេចព្រះទ័យថា ទ្រង់នឹងបង្កើតមនុស្សលោក ដដែល។ ព្រះបានជ្រាបថា ការដែលទ្រង់ប្រទានសេរីភាពនៅក្នុងការជ្រើសរើសនេះដល់យើង នោះយើងនឹងបញ្ជូនព្រះយេស៊ូវទៅកាន់ឈើឆ្កាង។ ដូច្នេះហើយ ព្រះយេស៊ូវបានធ្វើដំណើរទៅកាន់ ឈើឆ្កាងជំនួស យើង ដើម្បីឱ្យយើងមានសេរីភាពនៅក្នុងការស្រឡាញ់វិញ។ តើសេចក្តីពិតនៃព្រះគម្ពីរនេះបានប្រាប់យើង ថា សេចក្តីស្រឡាញ់ដ៏ល្អឥតខ្ចោះមានសារៈសំខាន់នៅក្នុងការគ្រប់គ្រងរបស់ព្រះនោះ យ៉ាងដូចម្តេច?`

`ជាញឹកញាប់ យើងមិនអាចយល់បានពីមូលហេតុដែលនាំឱ្យយើងឈឺចាប់នោះទេ។ យើងក៏មិនអាច មើលឃើញថា ការរងទុក្ខរបស់យើងអាចដឹកនាំយើងទៅរកសេចក្តីល្អណាមួយដែរ។ ប៉ុន្តែ មានរឿងជាច្រើនបានកើតឡើងនៅក្នុងជីវិតនេះ ដែលមិនមែនជាផ្នែកនៃផែនការរបស់ទ្រង់។ តើសេចក្តីពិតនៃព្រះគម្ពីរ នេះ បានជួយឱ្យលោកអ្នកយល់ពីការឈឺចាប់របស់លោកអ្នកកាន់តែប្រសើរឡើងនោះដោយរបៀបណា?`