---
title:  សង្គ្រាមបានចាប់ផ្តើមឡើងនៅឯស្ថានសួគ៌
date:   25/02/2025
---

បទគម្ពីរលោកុប្បត្តិ ជំពូក១-៣ បានបង្ហាញយើងថា មានការអាក្រក់បានកើតឡើងមុនលោក អ័ដាម និងនាងអេវ៉ាបានធ្វើបាបទៅទៀត។ «ការអាក្រក់» បានបង្ហាញខ្លួននៅក្នុងឈ្មោះនៃដើមដឹងខុសត្រូវ រួចទៅហើយ (លោកុប្បត្តិ ២:៩, ១៧)។ នៅត្រង់ដើមឈើនេះ សត្វពស់បានចោទប្រកាន់ព្រះថា ទ្រង់បាន កុហក ប៉ុន្តែ តាមពិតវាជាអ្នកកុហកទៅវិញទេ។ សត្វពស់ (វិវរណៈ ១២:៩) និងការកុហករបស់វាបានបង្ហាញ ពីការអាក្រក់ដែលមាននៅក្នុងចិត្តរបស់វា។ ដូច្នេះហើយ មុនពេលដែលការធ្លាក់ទៅក្នុងអំពើបាប បាន កើតឡើងនៅក្នុងសួរអេដែន នោះមានការកើតឡើងមុននេះរួចទៅហើយ។

`សូមអានអំពីការធ្លាក់ទៅក្នុងអំពើបាបរបស់សាតាំង នៅក្នុងគម្ពីរអេសេគាល ២៨:១២-១៩។ សូមអានគម្ពីរនិក្ខមនំ ២៥:១៩, ២០។ តើហេតុអ្វីបានជាលុយស៊ីហ្វ័រធ្លាក់ទៅក្នុងអំពើបាបយ៉ាងដូច្នេះ?`

គម្ពីរអេសេគាល ២៨:១២-១៩ បានប្រាប់យើងពីរបៀបដែលការអាក្រក់បានចាប់ផ្តើមឡើង ព្រមទាំងប្រាប់យើងពីរបៀបដែលមហាវិវាទរវាងព្រះ និងសាតាំងបានចាប់ផ្តើមឡើងនៅឯស្ថានសួគ៌នោះ ដែរ។

មុនពេលដែលលុយស៊ីហ្វ័របានធ្លាក់ទៅក្នុងអំពើបាប និងមុនពេលដែលវាបានក្លាយទៅជាសាតាំង នោះវាគឺជាទេវតាដ៏អស្ចារ្យមួយអង្គ។ ព្រះគម្ពីរក៏បានប្រាប់យើងថា វាជា «ជាគំរូពេញលក្ខណៈ អ្នកពោរពេញ ទៅដោយប្រាជ្ញាវាងវៃ ព្រមទាំងមានសម្ផស្សយ៉ាងល្អឥតខ្ចោះ» (អេសេគាល ២៨:១២, ១៣, គខប)។ ស្តេចនៃទីក្រុងទីរ៉ុសមិនបានរស់នៅក្នុងសួរច្បារអេដែននោះទេ។ ដូច្នេះហើយ នៅក្នុងនាមជាមនុស្សមាន បាប ស្តេចនៃទីក្រុងទីរ៉ុសមិនមែនជាស្តេចដែលល្អឥតខ្ចោះនោះឡើយ។ ដូច្នេះហើយ ខទាំងនេះមិនមែន សំដៅទៅលើស្តេចពិតប្រាកដនៃទីក្រុងទីរ៉ុស (ឬជាមនុស្សលោកណាម្នាក់នោះឡើយ)។ ផ្ទុយទៅវិញ ស្តេច នៃទីក្រុងទីរ៉ុសគឺជារូបស័ព្ទមួយតំណាងឱ្យលុយស៊ីហ្វ័រវិញ។ ដូច្នេះហើយ នៅក្នុងខទាំងនេះ យើងបានអានអំពីការដែលលុយស៊ីហ្វ័របានធ្លាក់ចុះទៅក្នុងអំពើបាប។

`សូមអានគម្ពីរអេសាយ ១៤:១២-១៥។ តើខទាំងនេះបានផ្តល់ព័ត៌មានអ្វីខ្លះដល់យើង អំពី សង្គ្រាមរវាងសេចក្តីល្អ និងសេចក្តីអាក្រក់នោះ?`

នៅក្នុងគម្ពីរអេសាយ ជំពូក១៤ លុយស៊ីហ្វ័របានសម្រេចចិត្តថា វានឹងធ្វើឱ្យខ្លួនវាបានដូចជាព្រះ។ បទគម្ពីរអេសាយ ជំពូក១៤ បានបន្ថែមព័ត៌មានបន្ថែមទៀត ទៅលើអ្វីដែលយើងបានអានអំពីលុយស៊ីហ្វ័រនៅក្នុងបទគម្ពីរអេសេគាល ជំពូក២៨។ ចិត្តរបស់លុយស៊ីហ្វ័យមានពេញទៅដោយអំនួត ដោយព្រោះសិរីល្អរបស់វា (អេសេគាល ២៨:១៧)។ លុយស៊ីហ្វ័រមិនបានថ្វាយបង្គំព្រះ ដែលបានបង្កើត វានោះទេ តែបានកុហកអ្នកដទៃអំពីព្រះវិញ។ នៅក្នុងគម្ពីរអេសេគាល ២៨:១៦ ពាក្យថា «ជួញប្រែ» មានន័យថា និយាយមួលបង្កាច់អ្នកណាម្នាក់ ដោយធ្វើបន្ទាល់ក្លែងពីបុគ្គលម្នាក់នោះ។ រូបស័ព្ទនេះបាន បង្ហាញយើងពីរបៀបដែលសាតាំងបានធ្វើកិច្ចការរបស់វាទាស់នឹងព្រះ និងរាស្ត្ររបស់ទ្រង់នៅក្នុងគ្រាចុងក្រោយ។