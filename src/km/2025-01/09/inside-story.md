---
title:  រឿងខ្លី
date:   28/02/2025
---

### អ្នកទទូចដ៏មានះ វគ្គ១

ការទំនាក់ទំនងគ្នានៅតាមកម្មវិធីស៊ូម (Zoom) មិនអាចតភ្ជាប់បានឡើយ។ នាងម៉ាត្រូណា (Matrona) បានលាន់មាត់ថា «កម្មវិធីស៊ូមមិនដំណើរការទេ»។ នៅតាមទូរស័ព្ទ នាងកូឡេតេ (Colette) បានឮនាងម៉ាត្រូណាវាយលេខសម្ងាត់សារចុះសារឡើងនៅក្នុងកុំព្យូទ័រសាលារៀន។ ហើយនេះក៏ជា ទំនាក់ទំនងមួយដែលពួកគេបានព្យាយាមជាច្រើនលើកច្រើនសា នៅក្នុងអាទិត្យនោះ។

នាងម៉ាត្រូណាគឺជាក្មេងជនជាតិអាឡាស្កាម្នាក់ដែលស្នាក់នៅក្នុងផ្ទះនៅតាមសាលារៀននៃរដ្ឋអាឡាស្កា ហើយនាងមានបំណងចង់ស្គាល់នាងកូឡេតេជាខ្លាំង។ នាងបានព្យាយាមវាយលេខសម្ងាត់ ម្តងទៀត។ ប៉ុន្តែ នាងបានស្រែកទៀតថា «កម្មវិធីស៊ូមមិនដំណើរទេ»។ នាងកូឡេតេបានតបទៅវិញថា «មិនអីទេ ម៉ាត្រូណា»។ នាងម៉ាត្រូណាបានតបមកវិញថា «មិនអីមិចកើត ចាំខ្ញុំសាកព្យាយាមម្តងទៀត សិន»។ នៅពេលដែលកម្មវិធីនេះមិនដំណើរការ នោះនាងកូឡេតេបានឱ្យយោបល់ថា ពួកគេគួរតែនិយាយ គ្នាតាមទូរស័ព្ទវិញ។

នាងកូឡេតេ រៀហ្ល (Colette Reahl) ដែលជាគ្រូពេទ្យកុមារនៃព្រះវិហារសេវេនដេយអាត់វេនទីស្ទ ក៏មានបំណងចង់ទាក់ទងជាមួយនឹងនាងម៉ាត្រូណានេះដែរ។ នាងម៉ាត្រូណាដែលជាក្មេងស្រី ជនជាតិអាឡាស្កាបានទទួលយកជាកូនចិញ្ចឹមពេញសិទ្ធ នៅក្នុងទីក្រុងហ្វៀបេង្ស (Fairbanks) ដែល មានចម្ងាយ៥៧៩គីឡូម៉ែត។ នាងម៉ាត្រូណាបានយល់ព្រមនិយាយតាមទូរស័ព្ទជាមួយនឹងកូឡេតេទាំង ស្ទាក់ស្ទើរ។ សំណួរដំបូងដែលនាងម៉ាត្រូណាបានសួរទៅកាន់នាងកូឡេតេនោះគឺថា «តើច្បាប់នៅក្នុងផ្ទះ របស់នាងមានអ្វីខ្លះ?»។ នាងកូឡេតេបានឆ្លើយទៅវិញថា «នេះជាអ្វីដែលយើងអាចពិភាក្សាគ្នាបន្ថែមទៀត បាន នៅពេលដែលអ្នកមកដល់ផ្ទះខ្ញុំ ប៉ុន្តែ គ្រួសាររបស់ខ្ញុំឱ្យតម្លៃទៅលើការគោរពអ្នកដទៃខ្លាំងណាស់។ នាង ម៉ាត្រូណាបានសួរសំណួរនាងកូឡេតេអស់រយៈពេល៣០នាទីបន្ថែមទៀត។ បន្ទាប់មក នាងបានបញ្ចប់ការ សន្ទនារបស់នាងដោយនិយាយថា «តើអ្នកបានដឹងថា ម្តាយចិញ្ចឹមរបស់ខ្ញុំនឹងយកខ្ញុំទៅ ចិញ្ចឹមមែនទេ?»។

នាងកូឡេតេដែលជាជនជាតិផ្លូវរីដា (Flordia) ដែលបានស្នាក់នៅជាមួយនឹងស្វាមីរបស់នាង នៅក្នុងរដ្ឋអាឡាស្កាអស់រយៈពេល៨ឆ្នាំមកហើយ នាងមិនដែលបានជួបមនុស្សបែបនេះពីមុនមកនោះ ទេ។ នាងកូឡេតេបានយល់ឃើញថា នាងម៉ាត្រូណាជាមនុស្សដែលគួរឱ្យចាប់អារម្មណ៍ ហើយនាងក៏ មានបុគ្គលិកលក្ខណៈបែបធំទូលាយផងដែរ។ ដូច្នេះហើយ ដំណើរនៃការផ្សាយដំណើរល្អនេះគឺជាការផ្សងព្រេងមួយបែប។

រីឯខាងនាងម៉ាត្រូណាវិញ នាងបានដឹងថា នាងកូឡេតេកំពុងតែដើររកក្មេងមកចិញ្ចឹម ប៉ុន្តែ នាង ម៉ាត្រូណាមិនចង់ឱ្យខ្លួននាងឈឺចាប់នោះទេ ម្ល៉ោះហើយ នាងបានធ្វើឱ្យនាងកូឡេតេពិបាកនឹងចូលទៅ ជិតនាង។ នាងកូឡេតេបានសួរនាងម៉ាត្រូណាថា នាងចង់ឱ្យនាងកូឡេតេទូរស័ព្ទទៅរកនាងញឹកញាប់ ប៉ុនណាដែរ បន្ទាប់មក នាងម៉ាត្រូណាបានស្នើសុំមួយសប្តាហ៍ម្តងជារៀងរាល់ថ្ងៃអង្គារ។ ប៉ុន្តែ នៅពេល ដែលនាងកូឡេតេទូរស័ព្ទទៅរកនាង នោះនាងម៉ាត្រូណាបានឆ្លើយថា ជាប់រវល់មិនអាចនិយាយទូរស័ព្ទ បានឡើយ។ ពួកគេបានប្តូរការណាត់ជួបពីថ្ងៃអង្គារទៅថ្ងៃព្រហស្បត៍ បន្ទាប់មក បានប្តូរទៅថ្ងៃសៅរ៍វិញ។

នាងកូឡេតេបានយល់ឃើញថា នាងម៉ាត្រូណាធុញទ្រាន់នឹងនាងហើយ ប៉ុន្តែ នាងមិនយល់ថា មកពីហេតុអ្វីនោះឡើយ។ ដូច្នេះហើយ នាងបានសម្រេចចិត្តទូរស័ព្ទទៅកាន់នាងម៉ាត្រូណាជារៀងរាល់ សប្តាហ៍វិញ បើទោះបីជានាងម៉ាត្រូណាមិនចង់និយាយ ឬមិនចង់និយាយជាមួយនាងក៏ដោយ។ ខណៈពេលដែលនាងបន្តទូរស័ព្ទទៅកាន់នាងម៉ាត្រូណា នោះចិត្តរបស់នាងម៉ាត្រូណាក៏បានចាប់ផ្តើមផ្លាស់ប្តូរ ដែរ។