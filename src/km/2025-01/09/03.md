---
title:  មហាវិវាទដែលបានចាប់ផ្តើមនៅលើផែនដី
date:   24/02/2025
---

សំណួរសំខាន់មួយទៀតអំពីការអាក្រក់ គឺជាសំណួរដែលសួរថា៖ «បើសិនជាព្រះបានបង្កើត ផ្ទៃមេឃ និងផែនដីយ៉ាងល្អប្រណីតទៅហើយនោះ តើការអាក្រក់បានចាប់ផ្តើមនៅលើផែនដីដោយរបៀប ណា?»។

`សូមអានគម្ពីរលោកុប្បត្តិ ១:៣១។ តើព្រះបន្ទូលរបស់ព្រះបានបង្ហាញយើងអ្វីខ្លះ អំពីផ្ទៃមេឃ និងផែនដី នៅពេលដែលព្រះបានបង្កើតរបស់ទាំងនេះចប់សព្វគ្រប់នោះ?`

គម្ពីរលោកុប្បត្តិ ១:៣១ បានចែងថា នៅពេលដែលព្រះបានបញ្ចប់ការបង្កើតផែនដី នោះទ្រង់ បានទតឃើញ «ល្អប្រសើរហើយ» (គខប)។ យោងទៅតាមកណ្ឌគម្ពីរលោកុប្បត្តិ ជំពូក១ នៅលើភពនេះ មិនមានការអាក្រក់នៅត្រង់កន្លែងណានោះឡើយ។ បើដូច្នេះមែន តើការអាក្រក់បានក្លាយជាផ្នែកមួយនៃបទពិសោធន៍របស់មនុស្សលោកយ៉ាងដូចម្តេច?

`សូមអានគម្ពីរលោកុប្បត្តិ ៣:១-៧។ តើខទាំងនេះបានប្រាប់យើងអ្វីខ្លះ អំពីរបៀបដែលការអាក្រក់បានកើតឡើងនៅលើផែនដីនេះ? តើចម្លើយនេះបានជួយឱ្យយើងយល់ពីមហាវិវាទរវាងសេចក្តីល្អ និងសេចក្តីអាក្រក់នោះកាន់តែប្រសើរឡើងដោយរបៀបណា? (សូមអានគម្ពីរវិវរណៈ ១២:៧-៩ ផង ដែរ)។`

នៅក្នុងសាច់រឿងនេះ សត្វពស់បាននិយាយកុហកអំពីព្រះ។ សត្វពស់ជារូបស័ព្ទតំណាងឱ្យអារក្សខ្លួនវាផ្ទាល់ (វិវរណៈ ១២:៧-៩)។ ដំបូងឡើយ សត្វពស់បានប្រើសំណួរមួយ ដើម្បីល្បួងនាងអេវ៉ា ឱ្យសង្ស័យទៅលើការបង្គាប់របស់ព្រះ។ បន្ទាប់មក សត្វពស់បានមួលបង្កាច់នូវអ្វីដែលព្រះបានមានបន្ទូល នៅពេលដែលវានិយាយទៅកាន់នាងអេវ៉ាថា «អ្នកទាំងពីរនឹងមិនស្លាប់ទេ» នោះ (លោកុប្បត្តិ ៣:៤, គខប)។

រវាងសត្វពស់ និងព្រះ ប្រាកជាមានម្នាក់បានកុហកនាងអេវ៉ាហើយ។ ដូច្នេះហើយ នៅពេលនោះ នាងត្រូវតែធ្វើនូវការសម្រេចចិត្ត។ តើនាងត្រូវជឿទៅលើអ្វីដែលព្រះបានប្រាប់នាង ឬក៏ត្រូវជឿទៅលើអ្វី ដែលសត្វពស់បាននិយាយនោះវិញ?

នៅក្នុងបទគម្ពីរលោកុប្បត្តិនៅត្រង់នេះ និងនៅកន្លែងផ្សេងទៀតនៃព្រះគម្ពីរ មហាវិវាទរវាងព្រះ និងសាតាំងគឺស្តីអំពីអ្វីដែលគួរជឿ និងអ្វីដែលគួរជឿ។ ម៉្យាងទៀត សង្គ្រាមនេះក៏ស្តីអំពីការស្រឡាញ់ ផងដែរ ដោយសារតែគោលជំនឿ និងចំណេះដឹងរបស់លោកអ្នកអំពីអ្នកណាម្នាក់ បានជួយឱ្យលោកអ្នក បានដឹងថា តើលោកអ្នកអាចជឿទុកចិត្ត អាចស្រឡាញ់ និងអាចស្តាប់បង្គាប់បុគ្គលម្នាក់នោះដែរឬទេ។

`សូមអានគម្ពីរលោកុប្បត្តិ ៣:១៥។ ព្រះបានប្រាប់សត្វពស់ថា នៅពេលអនាគត កូនចៅរបស់ នាងអេវ៉ានឹងក្លាយទៅជាព្រះអង្គសង្គ្រោះ។ ទ្រង់នឹងជាន់ក្បាលពស់។ អ្នកប្រាជ្ញខាងឯព្រះគម្ពីរបានហៅ សេចក្តីសន្យាបែបនេះថា ជាគំរូដំបូងនៃដំណឹងល្អអំពីព្រះយេស៊ូវដែលមាននៅក្នុងព្រះគម្ពីរ។ តើសេចក្តី សន្យានេះបានជួយឱ្យយើងយល់ពីមហាវិវាទរវាងព្រះ និងសាតាំងនោះកាន់តែប្រសើរឡើងដោយរបៀបណា? តើសេចក្តីសន្យានេះបានផ្តល់ក្តីសង្ឃឹមអ្វីដែរ ដល់យើងនោះ?`