---
title:  មហាវិវាទរវាងសេចក្តីល្អ និងសេចក្តីអាក្រក់
date:   22/02/2025
---

### អំណានព្រះគម្ពីរសម្រាប់មេរៀនប្រចំាសប្ដាហ៍នេះ

ម៉ាថាយ ១៣:២៤-២៧; លោកុប្បត្តិ ១:៣១; អេសេគាល ២៨:១២-១៩; ម៉ាថាយ ៤:១-១១; យ៉ូហាន ៨:៤៤, ៤៥។

> <p>ខចងចាំ៖</p>
> «យើងនឹងធ្វើឲ្យឯង និងស្ត្រី ព្រមទាំងពូជឯង និងពូជនាងក្លាយជាសត្រូវនឹងគ្នា ពូជនាងនឹងកិនក្បាលឯង ហើយឯងនឹងចឹកកែងជើងពូជនាង» (លោកុប្បត្តិ ៣:១៥)។

មហាវិវាទរវាងព្រះ និងសាតាំង (មហាវិវាទ) គឺជាសេចក្តីបង្រៀនដ៏សំខាន់មួយនៅក្នុងព្រះគម្ពីរ។ នៅក្នុងសង្គ្រាមនេះ ព្រះ និងពួកទេវតាដែលបានទាស់នឹងទ្រង់បានប្រឆាំងគ្នា។ យើងអាចអានអំពី គោលគំនិតនេះនៅក្នុងព្រះគម្ពីរទាំងមូល (ម៉ាថាយ ១៣:២៤-៣០, ៣៧-៣៩; វិវរណៈ ១២:៧-១០)។ គោលគំនិតនេះក៏ជាផ្នែកដ៏សំខាន់មួយនៅក្នុងប្រវត្តិសាស្ត្រគ្រីស្ទានដែរ។ ប៉ុន្តែ គួរឱ្យសោកស្តាយណាស់ មានអ្នកគ្រីស្ទានជាច្រើននាក់នៅក្នុងសម័យនេះ បានបដិសេធគោលគំនិត សំខាន់នេះ។

ប៉ុន្តែ ព្រះគម្ពីរបានបង្រៀនថា អារក្ស និងទេវតារបស់វាបានច្បាំងទាស់នឹងនគររបស់ព្រះ។ ដូច្នេះហើយ យើងត្រូវតែផ្តោតអារម្មណ៍ទៅលើប្រធានបទនេះ។ បើសិនជាយើងមិនបានធ្វើដូច្នេះទេ នោះយើងនឹងមិនយល់នូវអត្ថន័យពិតប្រាកដនៃរឿងដែលមានចែងនៅក្នុងព្រះគម្ពីរនោះឡើយ។ កណ្ឌ គម្ពីរម៉ាថាយ ម៉ាកុស លូកា និងយូ៉ហានមានពេញទៅដោយខស្តីអំពីអារក្ស និងពួកទេវតាអាក្រក់ដែល បានច្បាំងទាស់នឹងព្រះ។

សប្តាហ៍នេះ យើងនឹងយកព្រះគម្ពីរមកឆ្លើយសំណួរសំខាន់ៗ២យ៉ាង៖

១. តើលោកអ្នកបានរកឃើញការបង្រៀនអំពីមហាវិវាទ រវាងសេចក្តីល្អ និងសេចក្តីអាក្រក់នៅត្រង់កន្លែងណានៅក្នុងព្រះគម្ពីរនោះ?
២. តើសង្គ្រាមនេះស្តីអំពីអ្វី?