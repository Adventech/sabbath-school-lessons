---
title:  ការសិក្សាបន្ថែម
date:   28/02/2025
---

សូមអាន Ellen G. White, “The Origins of Evil,” pages 492-504, in The Great Controversy។

«ព្រះគម្ពីរបានបង្រៀនយ៉ាងសាមញ្ញថា ព្រះមិនមែនជាអ្នកបង្កើតអំពើបាបនោះទេ។ ប៉ុន្តែ ទោះបី ជាយ៉ាងនេះក្តី អំពើបាបមិនបានចាប់ផ្តើមនៅឯស្ថានសួគ៌ ដោយសារតែទ្រង់បានដកហូតសេចក្តីមេត្តារបស់ ទ្រង់នោះទេ។ អំពើបាបក៏មិនបានចាប់ផ្តើម ដោយសារតែមានអ្វីមួយមិនប្រក្រតីនៅក្នុងការគ្រប់គ្រងរបស់ ព្រះនោះដែរ។ ផ្ទុយទៅវិញ អំពើបាបគឺជាខ្មាំងសត្រូវរបស់ព្រះ។ អំពើបាបមិនអាចរាប់ជាសុចរិតបាន ឡើយ។ អំពើបាបគឺជាអាថ៌កំបាំងមួយ ដែលមិនអាចបកស្រាយបាន។ បើសិនជាយើងលើកលែងឱ្យអំពើ បាប នោះក៏ប្រៀបដូចជាយើងបានលើកយកអំណះអំណាងមួយមកគាំទ្រអំពើបាបទាំងនោះដែរ . . . .។ តើយ៉ាងណាទៅវិញបើសិនជាព្រះបានបំផ្លាញសាតាំងភ្លាមៗវិញនោះ? នៅពេលនោះ ទេវតានៅឯស្ថានសួគ៌ និងភាវៈរស់នៅលើភពដទៃទៀត នឹងបម្រើព្រះដោយការភ័យខ្លាច មិនមែនដោយការស្រឡាញ់នោះទេ។ រីឯអំណាចរបស់សាតាំងវិញ នឹងត្រូវបន្តទៅទៀត ពីព្រោះអំណាចនេះមិនបានវិនាសទាំងស្រុងនោះទេ។ ពោលគឺទេវតាដទៃទៀតនឹងបន្តច្បាំងទាស់នឹងព្រះតទៅទៀត។ ដូច្នេះហើយ ដើម្បីជាប្រយោជន៍ដល់នគរស្ថានសួគ៌នៅគ្រប់សម័យកាល នោះព្រះបានបណ្តោយឱ្យសាតាំងបង្ហាញពីច្បាប់នៃការគ្រប់គ្រងទាំងអស់របស់វា។ បន្ទាប់មក ភាវៈរស់ និងទេវតាទាំងអស់នឹងបានយល់ឃើញថា ពួកគេគួរតែជឿទុកចិត្ត និងគោរពតាមការគ្រប់គ្រងរបស់ព្រះ និងបញ្ញត្តិរបស់ទ្រង់ជារៀងរហូតនោះវិញ»។ ដកស្រង់ពី Ellen G. White, The Great Controversy, pages 492, 493, 499, adapted។

**សំណួរពិភាក្សា**

`មានមនុស្សជាច្រើននាក់បានឆ្ងល់ថា ហេតុអ្វីបានជាលុយស៊ីហ្វ័រដែលជាទេវតាដ៏ឥតខ្ចោះមួយអង្គ អាច ប្រព្រឹត្តអំពើបាបដំបូងគេបង្អស់យ៉ាងដូចម្តេចទៅបាន។ តើហេតុអ្វីបានជាយើងមិនអាចលើកលែងទោស ឱ្យអំពើបាបបាន? តើយើងអាចបកស្រាយអំពើបាបដំបូងនេះ ដោយគ្មានហេតុផលសមរម្យយ៉ាងដូចម្តេចទៅបាន? តើហេតុអ្វីបានជាការព្យាយាមផ្តល់នូវហេតុផលដល់ដើមចមនៃអំពើបាបដំបូងនេះ ក៏ប្រៀបដូចជាការលើកយកអំណះអំណាងមកគាំទ្រអំពើបាបទៅវិញនោះ?`

`តើហេតុអ្វីបានជាព្រះមិនបានបំផ្លាញសាតាំងភ្លាមៗយ៉ាងដូច្នេះ? តើហេតុអ្វីបានជាព្រះបណ្តោយឱ្យ ការអាក្រក់រីករាលដាលឡើង ដើម្បីឱ្យវាបានបង្ហាញអត្តសញ្ញាណពិតប្រាកដរបស់វាយ៉ាងដូច្នេះ? តើហេតុអ្វី បានជាផែនការនេះជាប្រយោជន៍ដល់ភាវៈរស់ និងទេវតាទាំងអស់នៅឯស្ថានសួគ៌ និងនៅលើផែនដីនេះ គ្រប់សម័យទាំងអស់យ៉ាងដូច្នេះ?`