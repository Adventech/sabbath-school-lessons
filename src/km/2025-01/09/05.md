---
title:  បើសិនជាទ្រង់ថ្វាយបង្គំខ្ញុំ
date:   26/02/2025
---

យើងបានឃើញកាលពីម្សិលមិញរួចមកហើយថា សាតាំងចង់ដកព្រះចេញពីបល្ល័ង្ក ដោយ យកខ្លួនវាជំនួសទ្រង់វិញ។ យើងបានឃើញផែនការអាក្រក់ដដែលនេះ នៅក្នុងរឿងនៃបទគម្ពីរម៉ាថាយ ជំពូក៤ និងបទគម្ពីរលូកា ជំពូក៤។ នៅក្នុងជំពូកទាំងនេះ សាតាំងបានព្យាយាមល្បួងព្រះយេស៊ូវឱ្យប្រព្រឹត្ត អំពើបាប។ ដូច្នេះហើយ តាមរយៈខទាំងនេះ យើងនឹងរៀនបានច្រើនអំពីមហាវិវាទរវាងព្រះ និងសាតាំង។

`សូមអានគម្ពីរម៉ាថាយ ៤:១-១១។ តើនៅក្នុងខទាំងនេះ លោកម៉ាថាយបានបង្ហាញមហាវិវាទ រវាងព្រះ និងសាតាំងនោះយ៉ាងដូចម្តេច?`

ព្រះវិញ្ញាណបានដឹកនាំព្រះយេស៊ូវចូលទៅក្នុងទីរហោស្ថាន ដើម្បីនឹងឱ្យអារក្សល្បួងលទ្រង់ (ម៉ាថាយ ៤:១)។ មុនពេលដែលព្រះយេស៊ូវបានជួបជាមួយនឹងសាតាំង នោះទ្រង់មិនបានសោយអាហារ អស់រយៈពេល៤០ថ្ងៃ ដែលធ្វើឱ្យទ្រង់មានអារម្មណ៍ស្រេកឃ្លានជាខ្លាំង។ ដូច្នេះហើយ នៅពេលដែល អារក្សចូលមករកទ្រង់ នោះវាបានព្យាយាមល្បួងព្រះយេស៊ូវឱ្យប្រែថ្មទៅជានំប័ុង។ ប៉ុន្តែ ព្រះយេស៊ូវបាន ប្រឆាំងនឹងអារក្សវិញ ដោយប្រើខគម្ពីរដែលបានធ្វើឱ្យផែនការរបស់វាបរាជ័យ។

បន្ទាប់មក សាតាំងបានព្យាយាមល្បួងព្រះយេស៊ូវឱ្យលោតចុះពីកំពូលព្រះវិហារ។ សាតាំងបាន ព្យាយាមលើកយកព្រះគម្ពីរមកអះអាង នូវអ្វីដែលព្រះគម្ពីរមិនបានសន្យា។ សាតាំងបានប្រាប់ព្រះយេស៊ូវថា បើសិនជាទ្រង់ជាព្រះរាជបុត្រានៃព្រះមែន នោះពួកទេវតានឹងការពារទ្រង់ នៅពេលដែលទ្រង់លោតចុះ ទៅក្រោម។ ប៉ុន្តែ ព្រះយេសូ៊វបានប្រើខគម្ពីរដើម្បីប្រឆាំងទាស់នឹងសាតាំង ហើយនិងការកុហករបស់វា។

លើកទី៣ដែលសាតាំងបានព្យាយាមល្បួងព្រះយេស៊ូវឱ្យប្រព្រឹត្តអំពើបាប នោះបានបង្ហាញនូវអ្វីដែលវាកំពុងតែព្យាយាមធ្វើ។ វាចង់ឱ្យព្រះយេស៊ូវថ្វាយបង្គំវា។ ដូច្នេះហើយ សាតាំងបានព្យាយាម លួចយកនូវការថ្វាយបង្គំ ដែលជាកម្មសិទ្ធរបស់ព្រះ។

ដើម្បីឱ្យទ្រង់បានថ្វាយបង្គំវា នោះវាបាន «នាំព្រះអង្គទៅលើកំពូលភ្នំមួយយ៉ាងខ្ពស់ ហើយបង្ហាញអស់ទាំងនគរក្នុងពិភពលោក និងសិរីល្អរបស់នគរទាំងនោះ ថ្វាយព្រះអង្គទត រួចវាទូលព្រះអង្គថា៖ “ប្រសិនបើអ្នកក្រាបថ្វាយបង្គំខ្ញុំ នោះខ្ញុំនឹងប្រគល់របស់ទាំងនេះដល់អ្នក”» (ម៉ាថាយ ៤:៨, ៩)។ យើង ក៏អាចដឹងនូវរឿងដដែលនេះ នៅក្នុងបទគម្ពីរលូកា ជំពូក៤។ នៅក្នុងគម្ពីរលូកា ៤:៦ អារក្សបាននិយាយ ទៅកាន់ព្រះយេស៊ូវថា «ខ្ញុំនឹងឲ្យអំណាច និងសិរីល្អនៃនគរទាំងនេះដល់អ្នក ដ្បិតបានប្រគល់មកខ្ញុំហើយ ខ្ញុំប្រគល់ឲ្យអ្នកណាស្រេចតែនឹងចិត្តខ្ញុំ»។

ជាថ្មីម្តងទៀត ព្រះយេស៊ូវបានប្រឆាំងទាស់នឹងអារក្ស ដោយប្រើខគម្ពីរ។ ចំណែកឯអារក្សវិញ ក៏បានចាញ់សង្គ្រាមនេះម្តងទៀតដែរ។

នៅក្នុងគំរូទាំង៣យ៉ាងនេះ ព្រះយេស៊ូវបានយកព្រះគម្ពីរមកប្រឆាំងទាស់នឹងខ្មាំងសត្រូវ។

`សូមអានគម្ពីរអេភេសូរ ៦:១២ បានប្រាប់យើងថា អ្នកណាដែលយើងកំពុងតែប្រឆាំងទាស់នោះ។ ដូច្នេះហើយ យើងមិនត្រូវរស់នៅក្នុងភាពភ័យខ្លាចនោះទេ។ ប៉ុន្តែ ទន្ទឹមគ្នានេះ តើហេតុអ្វីបានជាយើងចាំបាច់ត្រូវតែនឹកចាំពីអ្វីដែលបានកើតឡើងនៅជុំវិញយើងនេះយ៉ាងដូច្នេះ?`