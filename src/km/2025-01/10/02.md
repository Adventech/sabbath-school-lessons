---
title:  ទេវតាដែលព្រះបានពន្យារ
date:   02/03/2025
---

`សូមអានគម្ពីរដានីយ៉ែល ១០:១-៤។ សូមយកចិត្តទុកដាក់ទៅលើខ១២ និងខ១៣។ តើខ ទាំងនេះបានបង្រៀនយើងអ្វីខ្លះ អំពីមហាវិវាទរវាងព្រះ និងសាតាំងនោះ? ទេវតាបានប្រាប់លោកដានីយ៉ែល ថា «ម្ចាស់នៃនគរពើស៊ីបានតទល់នឹងខ្ញុំអស់ម្ភៃមួយថ្ងៃ» (ដានីយ៉ែល ១០:១៣)។ តើទេវតាចង់មានន័យ យ៉ាងណា នៅពេលដែលគាត់បានថ្លែងពាក្យថា «តទល់» នោះ?`

តើមនុស្សអាចច្បាំងទាស់នឹងទេវតារបស់ព្រះ នៅក្នុងរយៈពេល៣សប្តាហ៍យ៉ាងដូចម្តេចទៅបាន? ដោយសារតែព្រះទ្រង់មានគ្រប់ព្រះចេស្តា នោះទ្រង់បានសម្រេចព្រះទ័យឆ្លើយតបនឹងលោកដានីយ៉ែលភ្លាមៗ។ ទ្រង់ក៏មានអំណាចធ្វើឱ្យទេវតាបង្ហាញខ្លួន ឱ្យលោកដានីយ៉ែលបានឃើញភ្លាមៗដែរ។ ប៉ុន្តែ ទេវតាដែលព្រះបានចាត់ឱ្យមក បានជួបនឹងបញ្ហា ដោយសារតែស្តេចពើស៊ីបានប្រឆាំងទាស់នឹងទេវតា អង្គនេះ អស់រយៈពេល៣អាទិត្យពេញ។ តើរឿងនេះអាចកើតឡើងបានយ៉ាងដូចម្តេចទៅ?

«ទេវតាកាព្រីយ៉ែលបានច្បាំងទាស់នឹងអំណាចនៃការអាក្រក់ អស់រយៈពេល៣អាទិត្យ។ ការ អាក្រក់ទាំងនេះបានព្យាយាមបញ្ឈប់កិច្ចការដែលបានធ្វើនៅក្នុងចិត្តនៃស្តេចស៊ីរូស . . . . ព្រះបានធ្វើរឿង គ្រប់យ៉ាងដែលទ្រង់អាចធ្វើទៅបាន ដើម្បីជួយដល់រាស្ត្ររបស់ទ្រង់។ ហើយទ្រង់ក៏បានឈ្នះសង្គ្រាមនេះ ពិតមែន។ ពោលគឺទ្រង់បានបញ្ឈប់ទេវតាអាក្រក់ មិនឱ្យធ្វើរឿងអាក្រក់ដល់រាស្ត្ររបស់ទ្រង់ នៅក្នុងរជ្ជកាល នៃស្តេចស៊ីរូស និងនៅក្នុងអំឡុងពេលដែលស្តេចខាំប៊ីស៊ីស (Cambyses) ដែលជាព្រះរាជបុត្រារបស់ទ្រង់ បានឡើងគ្រោងរាជ្យ»។ ដកស្រង់ពី Ellen G. White, Prophets and Kings, page 572, adapted។

សង្គ្រាមរវាងទេវតាកាព្រីយ៉ែល និងពួកទេវតាអាក្រក់នេះ បានកើតឡើងដោយសារតែព្រះមិន បានយកអំណាចទាំងអស់របស់ទ្រង់មកបញ្ឈប់បញ្ហានេះ។ តើហេតុអ្វីបានជាទ្រង់មិនបានប្រើអំណាចទាំងអស់របស់ទ្រង់យ៉ាងដូច្នេះ? នោះគឺដោយសារតែទ្រង់បានបណ្តោយឱ្យសាតាំងធ្វើរឿងគ្រប់យ៉ាងដែល វាចង់ធ្វើ។ ដូច្នេះហើយ រឿងនេះបានបង្ហាញយើងថា នៅក្នុងមហាវិវាទរវាងព្រះ និងសាតាំងនេះ ក៏ជាច្បាប់ សង្គ្រាមផងដែរ។ ច្បាប់ទាំងនេះបានចែងនូវអ្វីដែលសាតាំងអាចធ្វើបាន និងអ្វីដែលវាមិនអាចធ្វើបាន។

យើងបានឃើញរួចមកហើយថា ព្រះបានធ្វើរឿងគ្រប់យ៉ាង ដោយព្រោះសេចក្តីស្រឡាញ់។ សេចក្តីស្រឡាញ់គឺជាគ្រឹះនៃការគ្រប់គ្រងរបស់ទ្រង់។ នេះហើយជាមូលហេតុដែលនាំឱ្យព្រះដាក់កម្រិត ទៅលើរឿងដែលសាតាំងអាចធ្វើបាន និងមិនអាចធ្វើបាននោះ។ គោលគំនិតទាំងនេះបានជួយឱ្យយើង ដឹងអំពីមហាវិវាទរវាងព្រះ និងសាតាំងនេះកាន់តែប្រសើរឡើង។

`សូមអានពីគ្រាមួយនៅពេលដែលលោកអ្នកបានធ្វើការជាមួយនឹងមនុស្សរឹងរូស ដែលមានចិត្ត ពេញទៅដោយកំហឹង ឬសម្អប់។ បុគ្គលម្នាក់នោះប្រហែលជាអាក្រក់ និងចិត្តដាច់ចំពោះលោកអ្នក។ ប៉ុន្តែ លោកអ្នកបានបង្ហាញពួកគេពីសេចក្តីស្រឡាញ់វិញ។ តើនៅក្នុងនាមជាគ្រីស្ទាន បទពិសោធន៍នេះបានបង្រៀនយើងអ្វីខ្លះ អំពីកម្រិតនៃអំណាច និងអ្វីដែលយើងអាចធ្វើបាន និងមិនអាចធ្វើបាននោះ?`