---
title:  លោកយ៉ូប
date:   04/03/2025
---

កណ្ឌគម្ពីរយ៉ូបបានប្រាប់យើងនូវព័ត៌មានដ៏គួរឱ្យចាប់អារម្មណ៍មួយបន្ថែមទៀត ស្តីអំពីមហា វិវាទរវាងព្រះ និងសាតាំង។

`សូមអានគម្ពីរយ៉ូប ១:១-១២ និងយ៉ូប ២:១-៧។ តើនៅក្នុងខទាំងនេះ មានច្បាប់សំខាន់ៗអ្វីខ្លះ ដែលបានស្តីអំពីមហាវិវាទរវាងព្រះ និងសាតាំងដែលយើងបានអាននោះ?`

យើងអាចរៀននូវចំណុចសំខាន់ៗជាច្រើនពីខទាំងនេះ។ ចំណុចទី១ ការជួបប្រជុំបានកើតឡើង រវាងព្រះ និងសាតាំង។ នៅពេលនោះ ទេវតា និងភាវៈរស់ពីភពដទៃទៀត ក៏នៅក្នុងការប្រជុំនោះដែរ។

ចំណុចទី២ ព្រះបានសួរសាតាំងថា តើវាបានយល់ឃើញយ៉ាងណាដែរ អំពីលោកយ៉ូប។ សំណួរ នេះបានប្រាប់យើងថា សាតាំងកំពុងតែប្រកែកជាមួយនឹងព្រះអំពីរឿងអ្វីមួយ។ តើហេតុអ្វីបានជាព្រះសួរ សំណួរនេះដល់សាតាំងយ៉ាងដូច្នេះ? យើងបានយល់ឃើញពីមូលហេតុដែលនាំឱ្យព្រះសួរសំណួរនេះ នៅពេលដែលបានដឹងបន្ថែមទៀតអំពីអ្វីដែលសាតាំងបានប្រកែកជាមួយនឹងព្រះនោះ។

ចំណុចទី៣ ព្រះបានប្រកាសថា លោកយ៉ូបគឺជាមនុស្សបរិសុទ្ធ និងជាអ្នកដែលបានគោរពតាម ទ្រង់។ សាតាំងបាននិយាយថា លោកយ៉ូបបានគោរពព្រះ ដោយសារតែទ្រង់បានការពារគាត់។ ពាក្យសម្តីរបស់សាតាំងគឺជាការកុហកអំពីលោកយ៉ូប និងអំពីព្រះ (សូមប្រៀបធៀបជាមួយនឹងគម្ពីរវិវរណៈ ១២:១០; បទគម្ពីរសាការី ជំពូក៣)។

ចំណុចទី៤ សាតាំងបាននិយាយថា ការការពារដែលព្រះបានផ្តល់ឱ្យលោកយ៉ូបនោះ មិនមែន ជារឿងយុត្តិធម៌នោះទេ។ សាតាំងបាននិយាយថា ការការពារនេះបានរារាំងវាមិនឱ្យបង្ហាញទេវតា និងភាវៈរស់ដទៃទៀតដែលនៅឯស្ថានសួគ៌ថា ពាក្យសម្តីដែលវាបានទាស់នឹងព្រះនោះគឺជាពាក្យសម្តីដែល ត្រឹមត្រូវ។ ពាក្យសម្តីរបស់សាតាំងបានបង្ហាញយើងថា ព្រះបានកម្រិតសាតាំង (នូវច្បាប់នៅក្នុងការធ្វើសង្គ្រាម) ដោយថា សាតាំងបានព្យាយាមធ្វើបាបលោកយ៉ូប។

នៅក្នុងការជួបប្រជុំនៅឯស្ថានសួគ៌នេះ ព្រះបានឆ្លើយតបនឹងសាតាំង ដោយទ្រង់បណ្តោយឱ្យសាតាំងមានឱកាសបង្ហាញថា អ្វីដែលវាបានចោទប្រកាន់ទ្រង់នោះគឺជារឿងមិនត្រឹមត្រូវ។ ព្រះបានអនុញ្ញាតឱ្យសាតាំងសាកល្បងលោកយ៉ូប។ ព្រះបានអនុញ្ញាតឱ្យសាតាំងបំផ្លាញអ្វីៗគ្រប់យ៉ាងដែលលោក យ៉ូបមាន។ ប៉ុន្តែ សាតាំងមិនត្រូវធ្វើបាបលោកយ៉ូបនោះឡើយ (យ៉ូប ១:១២)។ ក្រោយមក បន្ទាប់ពីសាតាំង បាននិយាយថា លោកយ៉ូបមិនបានយកចិត្តទុកដាក់ពីអ្នកណាម្នាក់ក្រៅពីខ្លួនគាត់នោះទេ ម្ល៉ោះហើយ ព្រះបានអនុញ្ញាតឱ្យសាតាំងធ្វើបាបលោកយ៉ូប។ ប៉ុន្តែ សាតាំងមិនត្រូវប៉ះពាល់ជីវិតគាត់នោះឡើយ (យ៉ូប ២:៣-៦)។

សាតាំងបានធ្វើឱ្យមានបញ្ហា និងគ្រោះធម្មជាតិអាក្រក់ៗកើតឡើងដល់លោកយ៉ូប និងក្រុម គ្រួសាររបស់គាត់។ ប៉ុន្តែ រាល់ពេលដែលរឿងអាក្រក់បានកើតឡើង នោះលោកយ៉ូបបានបន្តលើកតម្កើង ព្រះនាមរបស់ព្រះតទៅទៀត (យ៉ូប ១:២០-២២; យ៉ូប ២:៩, ១០)។ នៅពេលដែលលោកយ៉ូបលើកតម្កើង ព្រះ នោះគាត់បានបង្ហាញថា ពាក្យសម្តីដែលសាតាំងបានទាស់នឹងព្រះនោះគ្រាន់តែជាពាក្យសម្តីកុហក ប៉ុណ្ណោះ។

យើងបានរៀននូវមេរៀនជាច្រើនទៀតពីរឿងនេះ។ ដ្បិតយើងបានដឹងថា នៅក្នុងមហាវិវាទ រវាងព្រះ និងសាតាំងនេះ ក៏មានច្បាប់នៃការធ្វើសង្គ្រាមដែរ។ ពីព្រោះសាតាំងក៏មានដែនកម្រិតដែលវាអាចធ្វើបាន ហើយព្រះក៏មានដែនកម្រិតរបស់ទ្រង់អាចធ្វើបាបដែរ ដោយសេចក្តីស្រឡាញ់របស់ទ្រង់បាន កម្រិតនូវអ្វីដែលទ្រង់អាចធ្វើបាន ដើម្បីបង្ហាញថា ទ្រង់ជាបុគ្គលដែលស្អាតស្អំ និងដើម្បីបង្ហាញថា សាតាំង ជាបុគ្គលដែលមានកំហុសវិញ។