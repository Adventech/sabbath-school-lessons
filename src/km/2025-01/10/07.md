---
title:  ការសិក្សាបន្ថែម
date:   07/03/2025
---

សូមអាន Ellen G. White, “The Power of Satan,” pages 341-347, in Testimonies for the Church, volume 1។

«អ្នកមានបាបគឺជាអ្នកទោសរបស់សាតាំង។ ពួកគេបានស្ថិតនៅក្រោមការគ្រប់គ្រងរបស់វាដោយសារតែពួកគេបានរំលងច្បាប់របស់ព្រះ។ ប៉ុន្តែ ព្រះយេស៊ូវបានយាងមកសង្គ្រោះមនុស្សមានបាប ឱ្យរួចផុតពីសាតាំង។ នៅក្នុងនាមជាមនុស្សមានបាប យើងមានបំណងចង់ធ្វើតាមការណែនាំរបស់សាតាំង។ យើងមិនអាចប្រកាន់ជំហរទាស់នឹងអំណាចរបស់សាតាំង ដោយគ្មានអំណាចរបស់ព្រះយេស៊ូវបានឡើយ។ ដូច្នេះហើយ ព្រះយេស៊ូវត្រូវតែសណ្ឋិតនៅក្នុងចិត្តរបស់យើង។ ទ្រង់ត្រូវតែគ្រប់គ្រងអារម្មណ៍របស់យើង និងផ្តល់កម្លាំងដល់យើង។ សាតាំងបានទៅគ្រប់កន្លែងនៅលើផែនដីនេះ។ សូម្បីតែមួយភ្លែត ក៏វាមិនបាន សម្រាកដែរ ដោយសារតែវាមិនចង់បាត់បង់ឱកាសនៅក្នុងការបំផ្លាញមនុស្សលោក។ រាស្ត្ររបស់ព្រះត្រូវតែ យល់ពីសេចក្តីពិតនៃព្រះគម្ពីរដ៏សំខាន់នេះ។ បើសិនជាយើងបានយល់សេចក្តីពិតនៃព្រះគម្ពីរនេះ នោះ យើងនឹងគេចផុតពីអន្ទាក់របស់សាតាំង ដែលបានរៀបចំការកុហក និងការបោកបញ្ឆោតរបស់វានោះ ជាស្រេច ពីព្រោះការប្រយុទ្ធចុងក្រោយរបស់សាតាំង នឹងប្រឆាំងទាស់នឹងរាស្ត្ររបស់ព្រះ ដើម្បីល្បួង មិនឱ្យពួកគេដឹងថា វាជាអ្នកណាពិតប្រាកដនោះទេ។ គម្ពីរកូរិនថូសទី២ ១១:១៤ បានចែងថា យើង មិនគួរភ្ញាក់ផ្អើលឡើយដែលថា “សាតាំងក៏ក្លែងខ្លួនធ្វើជាទេវតានៃពន្លឺដែរ” នោះ។ ដ្បិតវានឹងធ្វើឱ្យ មនុស្សខ្លះមានការភាន់ច្រឡំ និងចាញ់បញ្ឆោតដោយជឿថាសាតាំងមិនមានពិតប្រាកដនោះទេ។ ខណៈ ពេលដែលពួកគេជឿទៅលើការកុហកនេះ នោះសាតាំងយកពួកគេទៅធ្វើជាអ្នកទោសរបស់វា។ បន្ទាប់មក វាបានប្រើពួកគេឱ្យធ្វើកិច្ចការរបស់វា។ សាតាំងក៏បានយល់ច្បាស់ជាងរាស្ត្ររបស់ព្រះផងដែរថា រាស្ត្ររបស់ ព្រះ អាចមានអំណាចខ្លាំងជាងវា នៅពេលដែលព្រះយេស៊ូវប្រទានកម្លាំងដល់ពួកគេ។ ដូច្នេះហើយ នៅពេល ដែលយើងសុំព្រះយេស៊ូវឱ្យជួយដល់យើង នោះទ្រង់នឹងប្រទានកម្លាំងដល់យើង ដើម្បីឱ្យយើងនិយាយថា «ទេ» ទៅកាន់សាតាំង។ បន្ទាប់មក គ្រីស្ទានដែលទន់ខ្សោយអាចឈ្នះសង្គ្រាមទាស់នឹងសាតាំង និងបរិវារ របស់វាបាន។ សាតាំងវាមានល្បិចកលណាស់ វាមិនហ៊ានបង្ហាញខ្លួនវាឱ្យយើងបានឃើញនៅក្នុងលក្ខណៈ ជាបុគ្គល ដើម្បីព្យាយាមល្បួងយើងឱ្យធ្វើបាបទាស់នឹងព្រះនោះទេ ពីព្រោះប្រសិនបើសាតាំងបានធ្វើដូច្នេះ មែន នោះអ្នកគ្រីស្ទាននឹងបានមើលឃើញពីគ្រោះថ្នាក់ដែលវាបានរៀបចំ។ ដូច្នេះហើយ បានជាវាចូលមក រកយើង នៅក្នុងវិធីមួយដែលមានល្បិចកលវិញ។ ពោលគឺវាបានប្រើអ្នកគ្រីស្ទានដែលមិនបានធ្វើតាមព្រះ ឱ្យដឹកនាំសិស្សស្មោះត្រង់របស់ព្រះចេញពីទ្រង់»។ ដកស្រង់ពី Ellen G. White, Testimonies for the Church, volume 1, page 341, adapted។

**សំណួរពិភាក្សា**

`តើការដែលក្លាយទៅជាអ្នកទោសរបស់សាតាំងនោះមានន័យយ៉ាងណាដែរ? តើចំណុចនេះមានន័យថា សាតាំងអាចធ្វើចំពោះមនុស្សលោកតាមដែលវាចង់បានឬ? តើការដែលយើងបានក្លាយជាអ្នកទោសរបស់ សាតាំងនេះ មានទំនាក់ទំនងយ៉ាងដូចម្តេច ជាមួយនឹងច្បាប់សង្គ្រាមនៅក្នុងមហាវិវាទរវាងព្រះ និងសាតាំង នោះ?`

`តើហេតុអ្វីបានជាព្រះអនុញ្ញាតឱ្យសាតាំងមានឥទ្ធិពលនៅក្នុងមហាវិវាទរវាងសេចក្តីល្អ និងសេចក្តី អាក្រក់យ៉ាងដូច្នេះ? តើការសម្រេចព្រះទ័យរបស់ព្រះបានបង្ហាញប្រាប់យើងយ៉ាងដូចម្តេចខ្លះ អំពីរបៀប ដែលទ្រង់បានជ្រើសរើសការឆ្លើយតបទៅកាន់ការកុហករបស់សាតាំងនោះ?`

`តើលោកអ្នកអាចនិយាយអ្វីខ្លះ ដើម្បីជួយឱ្យអ្នកដទៃដែលមិនបានជឿថា នៅលើលោកនេះមានសាតាំង ពិតប្រាកដមែន?`