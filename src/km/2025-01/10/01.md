---
title:  ច្បាប់នៅក្នុងការធ្វើសង្គ្រាម
date:   01/03/2025
---

### អំណានព្រះគម្ពីរសម្រាប់មេរៀនប្រចំាសប្ដាហ៍នេះ

ដានីយ៉ែល ១០:១-១៤; វិវរណៈ ១៣:១-៨; យ៉ូប ១:១-១២; យ៉ូហាន ១២:៣១; ម៉ាកុស ៦:៥។

> <p>ខចងចាំ៖</p>
> «អ្នកណាប្រព្រឹត្តអំពើបាប អ្នកនោះមកពីអារក្ស ដ្បិតអារក្សបានធ្វើបាបចាប់តាំងពីដើមរៀង មក។ ដោយហេតុនេះហើយបានជាព្រះរាជបុត្រារបស់ព្រះបានលេចមក គឺដើម្បីបំផ្លាញកិច្ចការរបស់ អារក្ស» (យ៉ូហានទី១ ៣:៨)។

ពង្សាវតារក្សត្រទី១ ១៨:១៩-៤០ គឺជារឿងមួយដ៏មានឥទ្ធិពល។ រឿងនេះបានបង្ហាញយើង ថា មហាវិវាទរវាងព្រះ និងសាតាំងស្តីអំពីអ្វី។ នៅក្នុងសាច់រឿងនេះ លោកអេលីយ៉ាបានឡើងទៅលើ ភ្នំខាមែល ដើម្បីនឹងបម្រើព្រះប្រឆាំងទាស់នឹងការអាក្រក់។ នៅកន្លែងនោះ ព្រះបានឈ្នះការប្រកួតប្រជែងទាស់នឹងព្រះនៃសាសន៍ដទៃដែលស្តេចអ័ហាប់ និងព្រះនាងយេសិបិលបានថ្វាយបង្គំ។ តើព្រះ ក្លែងក្លាយទាំងនេះជាអ្នកណា? តើព្រះក្លែងក្លាយទាំងនេះត្រឹមតែជាវត្ថុប្រឌិតមែនទេ? ទេ មិនមែនដូច្នោះ ឡើយ តាមពិតទៅ មានរបស់ម៉្យាងដែលនៅពីក្រោយ «ព្រះក្លែងក្លាយ» ទាំងនេះ។

ព្រះគម្ពីរបានផ្តល់ចម្លើយយ៉ាងដូច្នេះថា៖ «គេបានថ្វាយយញ្ញបូជាដល់ពួកអារក្ស ដែលមិនមែន ជាព្រះ គឺដល់ព្រះដែលគេមិនបានស្គាល់ ជាព្រះថ្មីដែលទើបនឹងកើតឡើង ដែលបុព្វបុរសរបស់អ្នកមិន ដែលកោតខ្លាច» (ចោទិយកថា ៣២:១៧)។ លោកប៉ុលបានបកស្រាយថា «អ្វីដែលសាសន៍ដទៃថ្វាយ គេថ្វាយដល់អារក្ស មិនមែនថ្វាយដល់ព្រះទេ ខ្ញុំមិនចង់ឲ្យអ្នករាល់គ្នាក្លាយជាគូកនរបស់អារក្សឡើយ» (កូរិនថូសទី១ ១០:២០)។

ដូច្នេះហើយ «ព្រះក្លែងក្លាយ» ដែលសាសន៍ដទៃបានថ្វាយបង្គំពិតប្រាកដនោះគឺជាពួកអារក្ស។ ព័ត៌មាននេះនឹងជួយឱ្យយើងយល់កាន់តតែប្រសើរឡើង អំពីមហាវិវាទរវាងព្រះ និងសាតាំង ហើយនិង បញ្ហានៃការអាក្រក់។