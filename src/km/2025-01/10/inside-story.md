---
title:  រឿងខ្លី
date:   07/03/2025
---

### អ្នកទទូចដ៏មានះ វគ្គ២

ក្មេងស្រីជនជាតិអាឡាស្កាដែលមានអាយុ១៣ឆ្នាំ បានធ្វើមុខមាំទៅកាន់អ្នកគ្រូពេទ្យនៃព្រះវិហារ សេវេនដេយអាត់វេនទីស្ទ។

បន្ទាប់ពីបានជួបគ្នាតាមរយៈទូរស័ព្ទជាលើកដំបូងបានរយៈពេល៤ខែរួចមក នោះនាងកូឡេតេ រីអាល់ (Colette Reahl) ដែលជាគ្រូពេទ្យ បានបើករថយន្តរយៈពេល៧ម៉ោងពីទីក្រុងអេនខូរេជ (Ancho-

rage) ទៅកាន់ទីក្រុងហ្វៀបេង្ស (Fairbanks) នៅក្នុងរដ្ឋអាឡាស្កា ដើម្បីឡើងមកជួបនាងម៉ាត្រូណា (Matrona) ជាលើកដំបូងនៅឯមណ្ឌលដែលនាងបានរស់នៅជាមួយនឹងក្មេងប្រុស និងក្មេងស្រីដទៃទៀត ចំនួន១៩នាក់។ នាងម៉ាត្រូណាមានកម្ពស់១៧៤សង់ទីម៉ែត្រ។ រីឯនាងកូឡេតេវិញ មានកម្ពស់១៦២ សង់ទីម៉ែត្រ។ នៅពេលដែលនាងកូឡេតេបានឃើញនាងម៉ាត្រូណា នោះនាងបានគិតថា ក្មេងស្រីម្នាក់ នេះគួរឱ្យចាប់អារម្មណ៍ណាស់ ពីព្រោះនាងមើលទៅដូចជាយក្សអ៊ីចឹង»។

មុនដំបូង នាងម៉ាត្រូណាដែលបានអង្គុយនៅលើឥដ្ឋនៅក្នុងបន្ទប់ប្រជុំ មានការអៀសខ្មាសមិន ហ៊ាននិយាយនោះទេ។ ប៉ុន្តែ នាងកូឡេតេបានមកអង្គុយនៅលើសាឡុងជាមួយនឹងនាង។ ប៉ុន្មាននាទី ដ៏ចម្លែកនេះបានកន្លងផុតទៅ នោះនាងកូឡេតេបាននឹកចាំថា នាងបាននាំយកកាដូមួយមកជូននាង ម៉ាត្រូណា ដែលកាដូនោះគឺជាវចនានុក្រមអំពីសត្វ។ នាងកូឡេតេបានបើកសៀវភៅនោះពីមួយទំព័រទៅ មួយទំព័រយ៉ាងស្ងៀមស្ងាត់។ នាងម៉ាត្រូណាបានចាប់ផ្តើមចាប់អារម្មណ៍ បន្ទាប់មក នាងបានឱនមកឈ្ងោក មើលសៀវភៅនោះជាមួយនឹងនាងកូឡេតេ។ មិនយូរប៉ុន្មាន នាងម៉ាត្រូណាបានខិតទៅជិតនាងកូឡេតេ ដើម្បីនឹងមើលរូបភាពទាំងនោះជាមួយនឹងនាង។ ការសួរសុខទុក្ខជាលើកដំបូងនេះគឺជាការសួរសុខទុក្ខ ដ៏រីករាយ ហើយនាងម៉ាត្រូណាបានចំណោយពេលអស់រយៈពេល៣ម៉ោងជាមួយនឹងនាងកូឡេតេ។

មួយខែក្រោយមក ពួកគេបានជួបគ្នាម្តងទៀត បន្ទាប់មក នាងកូឡេតេបានជូនព្រះគម្ពីរមួយក្បាលដល់នាងម៉ាត្រូណា។ នាងបានណែនាំនាងម៉ាត្រូណាឱ្យអានព្រះគម្ពីរជាមួយនឹងនាងតាមទូរស័ព្ទ ប៉ុន្តែ នៅពេលដែលនាងទូរស័ព្ទទៅកាន់នាងម៉ាត្រូណា នោះនាងម៉ាត្រូណាបាននិយាយថា នាងបានជាប់ រវល់មិនអាចនិយាយបានទៅវិញ។

ចំណេរក្រោយមក នាងម៉ាត្រូណាបានផ្លាស់ទៅកាន់មណ្ឌលមួយទៀតនៅក្នុងទីក្រុងអេនខូរេជ។ នៅទីនោះ នាងមានអារម្មណ៍ឯកោ និងនឹកមិត្តភក្តិរបស់នាងនៅឯទីក្រុងហ្វៀបេង្ស។ នាងបានចាប់ផ្តើម ទូរស័ព្ទទៅលេងនាងកូឡេតេជារៀងរាល់ថ្ងៃ ដោយចង់ឱ្យនាងកូឡេតេយកនាងមកធ្វើជាកូនចិញ្ចឹម។

ទន្ទឹមគ្នានេះ នាងកូឡេតេក៏បានចាប់ផ្តើមផ្លាស់ប្តូរការងាររបស់នាងដែរ ពីព្រោះកិច្ចការជាគ្រូពេទ្យដែលនាងបានធ្វើនៅក្នុងទីក្រុងអេនខូរេជបានចប់កុងត្រាហើយ ដូច្នេះហើយ នាងបានរៀបចំខ្លួន ផ្លាស់ទៅនៅឯភូមិបេតថែល (Bethel) ដែលជាទីក្រុងធំជាងគេបំផុតនៅក្នុងរដ្ឋអាឡាស្កាភាគខាងលិច ដែលមានប្រជាជនចំនួន៦០០០នាក់នោះវិញ។ នាងមានបំណងចង់ធ្វើការនៅក្នុងមន្ទីរពេទ្យនៅក្នុងភូមិ បេតថែលវិញ។

នៅពេលដែលនាងម៉ាត្រូណាបានឮអំពីការផ្លាស់ប្តូរនេះ នោះនាងបានលាន់មាត់ថា «ហុឺម»។ ចំពោះនាងម៉ាត្រូណា ភូមិបេតថែលគឺជាភូមិតូចតាច ដូច្នេះហើយ នាងបានយល់ឃើញថា បើសិនជានាង ទៅរស់នៅក្នុងភូមិបេតអែល នោះនាងប្រាកដជាអផ្សុកជាមិនខាន។