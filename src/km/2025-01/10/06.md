---
title:  ច្បាប់សង្គ្រាម និងដែនកម្រិត
date:   06/03/2025
---

មហាវិវាទរវាងព្រះគ្រីស្ទ និងសាតាំងគឺជាសង្គ្រាមស្តីអំពីសេចក្តីស្រឡាញ់របស់ព្រះ និងអត្តសញ្ញាណរបស់ទ្រង់។ សាតាំងបានចាប់ផ្តើមប្រយុទ្ធ នៅពេលដែលវានិយាយថា ព្រះ និងការគ្រប់គ្រងរបស់ទ្រង់មិនមែនជាការគ្រប់គ្រងល្អ ឬយុត្តិធម៌នោះ។ មហាវិវាទរវាងព្រះគ្រីស្ទ និងសាតាំងក៏ប្រៀបដូចជា រឿងក្តីនៅឯនគរស្ថានសួគ៌យ៉ាងដូច្នោះដែរ។

រឿងក្តីនេះមិនអាចដោះស្រាយ ដោយប្រើអំណាច ឬកម្លាំងបាយបានឡើយ។ ដូច្នេះហើយ ព្រះ និងសាតាំងត្រូវតែផ្តល់ភ័ស្តុតាង ដើម្បីបង្ហាញថាអ្នកណាជាអ្នកស្អាតស្អំ។

ប្រសិនបើអ្នកណាម្នាក់បានប្តឹងអ្នកម្នាក់ទៀតថាបានប្រព្រឹត្តអំពើឧក្រិដ្ឋកម្ម នោះវិធីដែលល្អបំផុត ដើម្បីបង្ហាញថា បុគ្គលម្នាក់នោះជាមនុស្សស្អាតស្អំគឺតាមរយៈការកាត់ក្តី។ ហើយការកាត់ក្តីនេះក៏ត្រូវតែ យុត្តិធម៌ផងដែរ។

តើគោលគំនិតទាំងអស់នេះបានជួយឱ្យយើងយល់អំពីមហាវិវាទរវាងព្រះ និងសាតាំងនេះកាន់តែ ប្រសើរឡើងដោយរបៀបណា? ចូរឱ្យយើងឆ្លើយសំណួរនេះ ដោយប្រើសំណួរមួយទៀតថា បើសិនជាព្រះ បានតាំងសេចក្តីសន្យាពិតមែន តើទ្រង់នឹងរំលងសេចក្តីសន្យានោះដែរឬទេ? ទេ ទ្រង់នឹងមិនធ្វើដូច្នេះ ឡើយ។ ដូច្នេះហើយ ច្បាប់ណាដែលព្រះបានយល់ស្របធ្វើតាម ច្បាប់ទាំងនោះនឹងកម្រិតសកម្មភាពរបស់ ទ្រង់នៅពេលអនាគត។

`សូមអានគម្ពីរម៉ាកុស ៦:៥ និងម៉ាកុស ៩:២៩។ តើខទាំងនេះបានបង្ហាញយើងអ្វីខ្លះ អំពីរបៀប ដែលព្រះបានភ្ជាប់សកម្មភាពរបស់ទ្រង់ទៅនឹងសេចក្តីអធិស្ឋាន និងជំនឿរបស់យើងនោះ?`

នៅក្នុងគម្ពីរម៉ាកុសទាំង២ខនេះ យើងបានឃើញដែនកម្រិត ឬច្បាប់សង្គ្រាមមួយចំនួន។ ការ អធិស្ឋាន និងជំនឿរបស់យើងអាចអនុញ្ញាតឱ្យព្រះធ្វើនូវរឿងពិសេសម៉្យាងដែលទ្រង់មិនអាចធ្វើបាន បើសិន ជាយើងបានទូលសូមទៅទ្រង់។ យើងអាចមើលឃើញភ័ស្តុតាងជារៀងរាល់ថ្ងៃ ដែលថា ការអធិស្ឋាន បានផ្លាស់ប្តូរហេតុការណ៍នៅលើផែនដីនេះ។ ប៉ុន្តែ យើងមិនគួរគិតថា ការអធិស្ឋាន និងជំនឿគឺជារឿងតែ មួយគត់ដែលបានអនុញ្ញាតឱ្យព្រះបញ្ចេញសកម្មភាពនោះទេ។ ដ្បិតអាចនឹងមានវិធីដទៃទៀត ដែលយើង មិនបានដឹងផងក៏ថាបាន។

`សូមអានគម្ពីររ៉ូម ៨:១៨ និងគម្ពីរវិវរណៈ ២១:៣, ៤។ មានរឿងជាច្រើនដែលយើងមិនបាន ដឹង។ បើទោះជាយ៉ាងនេះក្តី តើខទាំងនេះបានផ្តល់ក្តីសង្ឃឹមដែលថា យើងអាចជឿទុកចិត្តបានថា ព្រះ បានជ្រាប និងមានបំណងចង់ឱ្យយើងទទួលបាននូវអ្វីដែលល្អបំផុតសម្រាប់យើងនោះដោយរបៀបណា?`