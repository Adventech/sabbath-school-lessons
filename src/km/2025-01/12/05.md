---
title:  ព្រះទ្រង់ចង់ឱ្យយើងមានភាពយុត្តិធម៌
date:   19/03/2025
---

ហោរានៅក្នុងព្រះគម្ពីរគឺជាអ្នកនាំសារពិសេសរបស់ព្រះ។ ហោរាបានប្រាប់អ្នកដឹកនាំនៃសាសន៍ អ៊ីស្រាអែលឱ្យមានភាពយុត្តិធម៌។ ព្រះគម្ពីរបានដាស់តឿនយើងម្តងហើយម្តងទៀតថា កុំឱ្យយើងធ្វើបាប អ្នកដទៃ ប៉ុន្តែ មិនឱ្យយើងមានភាពលំអៀង។ ដ្បិតនៅពេលដែលហោរាបានសូមឱ្យព្រះដាក់ទោសការ អាក្រក់ នោះមានន័យថា ពួកគេបានសូមឱ្យព្រះប្រទានឱ្យទឹកដីរបស់ពួកគេ មានការអ្នកដឹកនាំដែលយុត្តិធម៌ និងអ្នកដឹកនាំដែលបានបង្ហាញសេចក្តីមេត្តាដល់អ្នកដទៃ។

ហោរាអេសាយបានពិពណ៌នាអំពីការអាក្រក់ ដែលបានកើតឡើងចំពោះសាសន៍អ៊ីស្រាអែល នៅក្នុងជំនាន់គាត់។ សារដែលគាត់បានប្រាប់ទៅកាន់អ្នកដទៃ គឺស្តីអំពីភាពយុត្តិធម៌នៅក្នុងកិច្ចការគ្រប់យ៉ាង ដែលពួកគេបានធ្វើ។ សព្វថ្ងៃនេះ សារនេះក៏សំខាន់ចំពោះយើងដែរ ដោយបានប្រាប់យើងថា «ចូរហាត់ រៀនធ្វើការល្អវិញ ចូរស្វែងរកឲ្យបានសេចក្ដីយុត្តិធម៌ ចូរជួយការពារចំពោះមនុស្សដែលត្រូវគេសង្កត់សង្កិន ចូរកាត់ក្តីដល់ពួកកំព្រាហើយកាន់ក្តីជំនួសពួកស្ត្រីមេម៉ាយចុះ» (អេសាយ ១:១៧)។ លោកអេសាយក៏បានដាស់តឿនអ្នកដឹកនាំដែលកាន់ «បញ្ញត្តិទុច្ចរិត និងពួកអ្នកដែលតែងច្បាប់វៀចវេរ ដើម្បីនឹងបង្វែរពួកកម្សត់ ទុគ៌តចេញពីសេចក្ដីយុត្តិធម៌» (អេសាយ ១០:១, ២)។ បន្ទាប់មក លោកអេសាយបានសួរអ្នកដឹកនាំទាំងនេះ ថា «តើអ្នករាល់គ្នានឹងធ្វើដូចម្តេចក្នុងថ្ងៃពិនិត្យពិច័យ ហើយក្នុងការបំផ្លាញដែលនឹងមកពីទីឆ្ងាយ តើអ្នករាល់គ្នានឹងរត់ទៅពឹងដល់អ្នកណា តើនឹងផ្ញើសក្តិយសរបស់អ្នកទុកនៅឯណា» (អេសាយ ១០:៣)។

ទន្ទឹមគ្នានេះ ហោរាយេរេមាក៏បានប្រកាសពីសាររបស់ព្រះដែរ ដោយគាត់បានប្រកាសថា ព្រះ នឹងជំនុំជម្រះស្តេច «“សង់វាំងតែមិនប្រព្រឹត្តតាមសេចក្ដីសុចរិត អ្នកសង់បន្ទប់នៅជាន់ខាងលើ តែមិនប្រព្រឹត្ត តាមសេចក្ដីយុត្តិធម៌ អ្នកប្រើប្រជារាស្ត្រឲ្យធ្វើការ តែមិនឲ្យប្រាក់ឈ្នួលទេ . . . . បិតារបស់អ្នកធ្លាប់បរិភោគ បាយទឹក ដូចអ្នកឯទៀតៗដែរ តែគេបានប្រព្រឹត្តតាមសេចក្ដីសុចរិត និងយុត្តិធម៌ ហេតុនេះហើយបានជា បិតារបស់អ្នកបានប្រកបដោយសេចក្ដីសុខសាន្ត បិតារបស់អ្នករកយុត្តិធម៌ឲ្យជនទុគ៌ត និងជនក្រីក្រ ហេតុនេះ ហើយបានជាស្រុកទេសមានសេចក្ដីសុខសាន្ត ដ្បិតអ្នកដែលស្គាល់យើងតែងតែប្រព្រឹត្តដូច្នេះ” នេះជាព្រះបន្ទូលរបស់ព្រះអម្ចាស់» (យេរេមា ២២:១៣, ១៥, ១៦, គខប)។

`សូមអានគម្ពីរម៉ាថាយ ២៣:២៣-៣០។ តើអ្វីទៅដែលជា «រឿងដែលសំខាន់ជាងនៅក្នុងក្រឹត្យ-វិន័យ» (ខ២៣) ដែលព្រះយេស៊ូវបានមានបន្ទូលនោះ?`

ព្រះយេស៊ូវបានខ្វល់ខ្វាយអំពីភាពយុត្តិធម៌។ ទ្រង់បានមានបន្ទូលថា «វេទនាដល់អ្នករាល់គ្នាពួកអាចារ្យ និងពួកផារីស៊ី ជាមនុស្សមានពុតអើយ! ដ្បិតអ្នករាល់គ្នាថ្វាយមួយភាគក្នុងដប់ពីជីរអង្កាម ជីរនាងវង និងម្អម តែអ្នករាល់គ្នាធ្វេសប្រហែសនឹងរឿងដែលសំខាន់ជាងនៅក្នុងក្រឹត្យវិន័យ ដូចជាសេចក្តី យុត្តិធម៌ សេចក្តីមេត្តាករុណា និងជំនឿ។ សេចក្ដីទាំងនេះហើយដែលអ្នករាល់គ្នាគួរតែបានប្រព្រឹត្ត ហើយ ក៏មិនត្រូវធ្វេសប្រហែសនឹងសេចក្ដីឯទៀតដែរ» (ម៉ាថាយ ២៣:២៣)។