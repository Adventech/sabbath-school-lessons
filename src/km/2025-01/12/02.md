---
title:  បញ្ញត្តិ២យ៉ាងដែលសំខាន់ជាងគេបំផុត
date:   16/03/2025
---

បើសិនជាយើងចង់បង្ហាញសេចក្តីស្រឡាញ់របស់ព្រះដល់អ្នកដទៃ នោះយើងត្រូវតែចាប់ផ្តើម ដោយធ្វើនូវរឿងដែលព្រះបានបង្គាប់ឱ្យយើងធ្វើនោះជាមុនសិន។

`សូមអានគម្ពីរម៉ាថាយ ២២:៣៤-៤០។ តើព្រះយេស៊ូវបានឆ្លើយតបទៅនឹងសំណួររបស់អ្នកកាន់ច្បាប់យ៉ាងដូចម្តេច?`

ព្រះយេស៊ូវបានមានបន្ទូលថា «“ត្រូវស្រឡាញ់ព្រះអម្ចាស់ ជាព្រះរបស់អ្នក ឲ្យអស់ពីចិត្ត អស់ ព្រលឹង និងអស់ពីគំនិតរបស់អ្នក” នេះជាបទបញ្ជាទីមួយ ហើយសំខាន់ជាងគេ ហើយបទបញ្ជាទីពីរក៏ សំខាន់ដូចគ្នា គឺ “ត្រូវស្រឡាញ់អ្នកជិតខាងរបស់អ្នកដូចខ្លួនឯង” គ្រប់ទាំងគម្ពីរក្រឹត្យវិន័យ និងគម្ពីរហោរា មានឫសគល់ចេញពីបទបញ្ជាទាំងពីរនេះឯង» (ម៉ាថាយ ២២:៣៧-៤០)។ តើនៅក្នុងខទាំងនេះ លោកអ្នក បានឃើញបញ្ញត្តិដែលព្រះយេស៊ូវបានមានបន្ទូលនោះ ជាសម្រង់មតិមកពីកណ្ឌគម្ពីរសញ្ញាចាស់ដែរឬ ទេ?

`សូមអានគម្ពីរម៉ាថាយ ១៩:១៦-២៣។ តើចម្លើយដែលព្រះយេស៊ូវបានឆ្លើយតបទៅនឹងសំណួរ របស់បុរសអ្នកមានវ័យក្មេងនៅក្នុងខនេះ ដូចអ្វីទៅនឹងចម្លើយដែលព្រះយេស៊ូវបានឆ្លើយសំណួររបស់អ្នក កាន់ច្បាប់នៅក្នុងបទគម្ពីរម៉ាថាយ ជំពូក២២ នោះយ៉ាងដូចម្តេច?`

តើនៅក្នុងរឿងនេះមានអ្វីបានកើតឡើង? តើហេតុអ្វីបានជាព្រះយេស៊ូវឆ្លើយតបទៅនឹងបុរស ម្នាក់តាមវិធីដែលទ្រង់បានធ្វើនោះយ៉ាងដូច្នេះ? តើការជួបជុំនេះបានបង្ហាញអ្វីខ្លះដល់យើងទាំងអស់គ្នាដែលជាអ្នកមាន និងជាអ្នកក្រនោះ?

«ព្រះយេស៊ូវបានផ្តល់សេចក្តីបង្គាប់មួយដល់បុរសអ្នកមានវ័យក្មេង ដែលសេចក្តីបង្គាប់នោះនឹងជួយឱ្យគាត់ក្លាយមកជាគ្រីស្ទានពិតប្រាកដ។ យើងអាចនឹងគិតថា ព្រះបន្ទូលរបស់ព្រះយេស៊ូវជា ព្រះបន្ទូលដែលតឹងរឹង ប៉ុន្តែ ព្រះបន្ទូលរបស់ទ្រង់ក៏ជាព្រះបន្ទូលដែលមានប្រាជ្ញាពិតប្រាកដដែល។ ដ្បិតព្រះយេស៊ូវបានបង្ហាញបុរសអ្នកមានវ័យក្មេង នូវអ្វីដែលគាត់ត្រូវធ្វើដើម្បីឱ្យគាត់បានសង្គ្រោះ។ ហើយ ការធ្វើតាម និងការគោរពច្បាប់ទាំងនេះ គឺជាសេចក្តីសង្ឃឹមតែមួយគត់សម្រាប់បុរសវ័យក្មេងម្នាក់នេះ។ ប៉ុន្តែ ទ្រព្យសម្បត្តិ និងអំណាចរបស់គាត់ បានចាប់ផ្តើមផ្លាស់ប្តូរចិត្តរបស់គាត់ឱ្យមានភាពតានតឹងកាន់តែ ខ្លាំងឡើង។ ប្រសិនបើបុរសវ័យក្មេងនេះបានបន្តស្រឡាញ់ទ្រព្យសម្បត្តិខ្លាំងឡើងៗ នោះគាត់នឹងស្រឡាញ់ ព្រះតិចទៅៗជាមិនខាន។ ប្រសិនបើបុរសវ័យក្មេងម្នាក់នេះបានកេងទុកទ្រព្យសម្បត្តិបន្តិចបន្តួច ឬច្រើន ពីព្រះ នោះគាត់ក៏នឹងបាត់បង់កម្លាំងនៅក្នុងការធ្វើជាមនុស្សល្អផងដែរ។ បើសិនជាយើងស្រឡាញ់របស់ ទ្រព្យជាងដែលយើងស្រឡាញ់ព្រះ នៅពេលនោះ របស់ទាំងនេះនឹងមានពេញនៅក្នុងចិត្តរបស់យើង រហូត ដល់គ្មានកន្លែងទុកសម្រាប់ទ្រង់»។ ដកស្រង់ពី Ellen G. White, The Desire of Ages, page 520, adapted។

`ព្រះប្រហែលជាមិនបានសូមឱ្យយើងលក់របស់ទ្រព្យដែលយើងមាននោះ ក៏ថាបាន។ ប៉ុន្តែ តើលោកអ្នកបានតោងជាប់ទៅនឹងរបស់អ្វីដែរ ដែលអាចនឹងធ្វើឱ្យលោកអ្នកលះបង់ទ្រង់នោះ? តើរបស់ ទាំងនោះបានធ្វើឱ្យលោកអ្នកបាត់បង់ជីវិតអស់កល្បរបស់លោកអ្នកដោយរបៀបណា បើសិនជាលោកអ្នក មិនបានលះបង់ពួកវានោះ?`