---
title:  ព្រះស្រឡាញ់ភាពយុត្តិធម៌
date:   18/03/2025
---

ព្រះគម្ពីរបានប្រកាសថា ព្រះស្រឡាញ់ភាពយុត្តិធម៌ ហើយស្អប់នូវការអាក្រក់ (សូមអានគម្ពីរ ទំនុកតម្កើង ៣៣:៥; អេសាយ ៦១:៨)។ ព្រះបានយកព្រះទ័យទុកដាក់យ៉ាងខ្លាំង នៅពេលដែលយើង បង្ហាញភាពយុត្តិធម៌ចំពោះអ្នកដទៃ។ ដ្បិតនៅពេលដែលយើងលំអៀង និងធ្វើបាបអ្នកដទៃ នោះព្រះក៏ នឹងខ្ញាល់ចំពោះយើងដែរ។ នៅក្នុងគម្ពីរសញ្ញាចាស់ និងគម្ពីរសញ្ញាថ្មី ព្រះបានជួយ និងបានការពារដល់ អ្នកខ្សត់ខ្សោយ និងអ្នកខ្វះខាត។ ដូច្នេះហើយ ទ្រង់នឹងខ្ញាល់ជាមួយនឹងអ្នកដែលបានធ្វើបានពួកគេ និង មិនបានបង្ហាញសេចក្តីមេត្តាដល់ពួកគេ។

`សូមអានគម្ពីរទំនុកតម្កើង ជំពូក៨២។ តើកំណាព្យនេះបានបង្ហាញយើងថា ព្រះបានយកព្រះទ័យ ទុកដាក់ចំពោះភាពយុត្តិធម៌របស់យើងនៅក្នុងជីវិតនេះដោយរបៀបណា? តើសព្វថ្ងៃនេះ កំណាព្យនេះមាន ន័យយ៉ាងណាដែរសម្រាប់យើង?`

អ្នកប្រាជ្ញខាងឯព្រះគម្ពីរជាច្រើននាក់បានគិតថា បទគម្ពីរទំនុកតម្កើង ជំពូក៨២ គឺជាការដាស់ តឿនទាស់នឹងអ្នកដឹកនាំដែលមិនមានភាពយុត្តិធម៌។ បទគម្ពីរទំនុកតម្កើង ជំពូក៨២ ក៏បានពិពណ៌នាអំពីគ្រាដែលព្រះនឹងជំនុំជម្រះ «ព្រះក្លែងក្លាយ» ដែលបានធ្វើការជាមួយនឹងមេដឹកនាំអាក្រក់នៅលើផែនដី នេះ និងបានផ្តល់អំណាចឱ្យពួកមេដឹកនាំទាំងនោះ។ (ជាការពិតណាស់ យើងបានដឹងរួចមកហើយថា ព្រះក្លែងក្លាយទាំងនេះគឺជាពួកអារក្ស)។ ដូច្នេះហើយ ព្រះបានសួរពួកមេដឹកនាំថា «តើអ្នករាល់គ្នានឹងជំនុំជម្រះដោយអយុត្តិធម៌ ហើយយល់មុខមនុស្សអាក្រក់ដល់កាលណាទៀត?» (ទំនុកតម្កើង ៨២:៣, ៤)។ នៅក្នុងកំណាព្យនេះ និងនៅតាមខគម្ពីរជាច្រើនទៀត អ្នកសរសេរគម្ពីរសញ្ញាចាស់បានបង្គាប់ឱ្យរាស្ត្រ របស់ព្រះមានភាពយុត្តិធម៌។ សារនេះមានសារៈសំខាន់ណាស់ ដែលយើងបានឃើញសារនេះនៅក្នុងសំណេរនៃពួកហោរារបស់ព្រះនិងនៅក្នុងការបង្រៀនរបស់ព្រះយេស៊ូវ។

ព្រះមិនបានលាក់បាំងរឿងដែលទ្រង់បានរំពឹងចង់ឱ្យសិស្សរបស់ទ្រង់ធ្វើតាមនោះទេ។ ផ្ទុយ ទៅវិញ ទ្រង់បានមានបន្ទូលប្រាប់យើងនៅក្នុងគម្ពីរមីកា ៦:៨ និងនៅក្នុងខដទៃទៀតយ៉ាងដូច្នេះថា៖ «ព្រះ បានបង្ហាញឲ្យឯងស្គាល់សេចក្ដីដែលល្អ តើព្រះយេហូវ៉ាសព្វព្រះហឫទ័យឲ្យឯងប្រព្រឹត្តដូចម្តេច? បើមិន ឲ្យប្រព្រឹត្តដោយសុចរិត ឲ្យស្រឡាញ់សេចក្ដីសប្បុរស ហើយឲ្យដើរជាមួយព្រះរបស់ខ្លួន ដោយសុភាព ប៉ុណ្ណោះ»។

យើងបានឃើញសារដដែលនេះនៅក្នុងព្រះគម្ពីរទាំងមូល។ ដ្បិតព្រះយេស៊ូវបានមានបន្ទូលថា «មនុស្សទាំងអស់នឹងដឹងថា អ្នករាល់គ្នាជាសិស្សរបស់ខ្ញុំ ដោយសារការនេះឯង គឺដោយអ្នករាល់គ្នាមាន សេចក្តីស្រឡាញ់ដល់គ្នាទៅវិញទៅមក» (យ៉ូហាន ១៣:៣៥)។

`តើក្រុមគ្រួសារ និងក្រុមជំនុំរបស់យើងនឹងខុសប្លែកយ៉ាងណាទៅ បើសិនជាយើងបានធ្វើតាម គម្ពីរមីកា ៦:៨ នោះ? តើលោកអ្នកអាចបង្ហាញច្បាប់សំខាន់នេះ នៅក្នុងជីវិតរបស់លោកអ្នកនោះដោយ របៀបណា?`