---
title:  តើអ្វីទៅដែលព្រះចង់បានពិតប្រាកដនោះ?
date:   20/03/2025
---

យោងទៅតាមរឿងអំពីព្រះយេស៊ូវដែលលោកលូកាបានពិពណ៌នា ព្រះយេស៊ូវបានប្រកាសដល់អ្នកកាន់ច្បាប់ថា បញ្ញត្តិសំខាន់២យ៉ាងនោះគឺជាការស្រឡាញ់ព្រះ និងជាការស្រឡាញ់អ្នកជិតខាង របស់យើង។ បន្ទាប់មក អ្នកកាន់ច្បាប់ «ចង់សម្តែងថាខ្លួនសុចរិត ក៏ទូលសួរទៀតថា៖ “តើអ្នកណាជាអ្នកជិតខាងខ្ញុំ?”» (លូកា ១០:២៩)។ ព្រះយេស៊ូវបានឆ្លើយសំណួររបស់បុរសម្នាក់នេះ ដោយប្រើរឿងប្រៀបប្រដូចសាសន៍សាម៉ារីដែលមានសណ្ឋានចិត្ត។

`សូមអានរឿងប្រៀបប្រដូចអំពីសាសន៍សាម៉ារីល្អ នៅក្នុងគម្ពីរលូកា ១០:២៥-២៧។ តើខទាំងនេះ បានចែងយ៉ាងដូចម្តេច អំពីភាពយុត្តិធម៌ និងការបង្ហាញសេចក្តីមេត្តានោះ?`

ទាក់ទងទៅនឹងភាពយុត្តិធម៌ ព្រះយេស៊ូវបានធ្វើលើសពីទ្រង់បានមានបន្ទូលទៅទៀត។ ទ្រង់ បានរស់នៅតាមសេចក្តីអធិប្បាយ ដែលទ្រង់បានចែកចាយអំពីភាពយុត្តិធម៌។ ទ្រង់គឺជាចម្លើយតបទៅនឹងការអធិស្ឋាន នៃរាស្ត្ររបស់ទ្រង់ដែលទូលសូមនូវអ្នកដឹកនាំដែលយុត្តិធម៌ (សូមអានគម្ពីរលូកា ៤:១៦-២១ អមជាមួយនឹងគម្ពីរអេសាយ ៦១:១, ២)។ ទ្រង់គឺជាព្រះអង្គសង្គ្រោះដែលមនុស្សគ្រប់គ្នាត្រូវការ។

រីឯសាតាំងវិញ វាមានលក្ខណៈខុសគ្នាស្រឡះពីព្រះយេស៊ូវ។ វាមានបំណងចង់លួចយកអំណាច របស់ព្រះ និងបល្ល័ង្ករបស់ទ្រង់ ប៉ុន្តែ ព្រះយេស៊ូវបានក្លាយមកជាមនុស្សលោក ដើម្បីឱ្យទ្រង់បានជួយដល់ មនុស្សមានបាបដែលកំពុងតែឈឺចាប់ និងរងទុក្ខ។ ព្រះយេស៊ូវបានឈ្នះសង្គ្រាមទាស់នឹងខ្មាំងសត្រូវ នៅពេលដែលទ្រង់បានលះបង់ព្រះជន្មរបស់ទ្រង់ដើម្បីសង្គ្រោះយើង។ តើយើងអាចនិយាយថា យើងជា គ្រីស្ទានបានដែរឬទេ បើសិនជាយើងមិនបានខ្វាយខ្វល់អំពីភាពយុត្តិធម៌ និងការបង្ហាញសេចក្តីមេត្តាវិញ នោះ?

គម្ពីរទំនុកតម្កើង ៩:៨, ៩ បានប្រកាសថា «ព្រះអង្គជំនុំជម្រះមនុស្សលោក ដោយសេចក្ដីសុចរិត ព្រះអង្គវិនិច្ឆ័យប្រជាជនទាំងឡាយដោយយុត្តិធម៌ ព្រះយេហូវ៉ាជាទីពឹងជ្រកដល់អស់អ្នកណាដែលត្រូវគេ សង្កត់សង្កិន គឺជាទីពឹងជ្រកនៅគ្រាលំបាក»។ អ្នកសរសេរគម្ពីរទំនុកតម្កើង ១៤៦:៧-៩ បានបន្ថែមទៀត ថា «ព្រះអង្គរកយុត្តិធម៌ឲ្យពួកអ្នកដែលត្រូវគេសង្កត់សង្កិន ព្រះអង្គប្រទានអាហារដល់អស់អ្នកដែលស្រេក ឃ្លាន ព្រះយេហូវ៉ាដោះលែងអ្នកជាប់ឃុំឃាំង ព្រះយេហូវ៉ាប្រោសភ្នែកមនុស្សខ្វាក់ឲ្យមើលឃើញ ព្រះយេហូវ៉ា លើកអស់អ្នកដែលត្រូវឱនចុះឲ្យងើបឡើងវិញ ព្រះយេហូវ៉ាស្រឡាញ់មនុស្សសុចរិត ព្រះយេហូវ៉ាការពារ ពួកអ្នកស្នាក់អាស្រ័យ ព្រះអង្គទ្រទ្រង់ក្មេងកំព្រា និងស្ត្រីមេម៉ាយ តែឯផ្លូវរបស់មនុស្សអាក្រក់វិញ ព្រះអង្គ នាំទៅរកសេចក្ដីវិនាស»។

យើងបានឃើញហើយថា ព្រះគម្ពីរបានប្រាប់យើងយ៉ាងច្បាស់លាស់ថា យើងគួរតែជួយដល់ អ្នករងគ្រោះ និងអ្នកខ្វះខាត។

`តើយើងអាចរៀនមេរៀនអ្វីខ្លះ មកពីព្រះជន្ម និងព័ន្ធកិច្ចរបស់ព្រះយេស៊ូវអំពីការជួយដល់អ្នក ខ្វះខាតនេះ? យើងប្រហែលជាអាចធ្វើបាដិហារ្យដូចជាព្រះយេស៊ូវ។ ប៉ុន្តែ តើជំនួយដែលយើងបានឱ្យដល់អ្នកដទៃនោះ អាចជា «បាដិហារ្យ» បានដែរឬទេ?`