---
title:  បញ្ញត្តិ២យ៉ាងដែលសំខាន់ជាងគេបំផុត
date:   15/03/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖
ម៉ាថាយ ២២:៣៤-៤០; ទំនុកតម្កើង ១៣៥:១៣-១៩; ទំនុកតម្កើង ៨២; ម៉ាថាយ ២៣:២៣-៣០; លូកា ១០:២៥-៣៧។

> <p>ខចងចាំ៖</p>
> «ប្រសិនបើអ្នកណាពោលថា “ខ្ញុំស្រឡាញ់ព្រះ” តែស្អប់បងប្អូនរបស់ខ្លួន អ្នកនោះជាអ្នកកុហក ដ្បិតអ្នកណាមិនស្រឡាញ់បងប្អូនរបស់ខ្លួនដែលមើលឃើញ អ្នកនោះក៏ពុំអាចស្រឡាញ់ព្រះ ដែលខ្លួនមើលមិនឃើញនោះបានដែរ» (យ៉ូហានទី១ ៤:២០)។

យើងបានជឿថា នៅចុងបញ្ចប់ ព្រះនឹងធ្វើឱ្យរឿងគ្រប់យ៉ាងត្រឹមត្រូវឡើងវិញ។ ទន្ទឹមគ្នានេះ អ្វីដែលយើងបានធ្វើនៅក្នុងពេលបច្ចុប្បន្ននេះ និងក្នុងពេលឥឡូវនេះ ក៏សំខាន់ណាស់ដែរ។ ជាការពិត ណាស់ មានការអាក្រក់ជាច្រើនដែលព្រះមិនបានបញ្ឈប់ ដោយសារតែដែនកម្រិតនៃអំណាចដែលទ្រង់ អាចធ្វើបាន នៅក្នុងមហាវិវាទរវាងសេចក្តីល្អ និងសេចក្តីអាក្រក់។ ប៉ុន្តែ យើងក៏ត្រូវតែព្យាយាមបញ្ចប់ ការឈឺចាប់ និងការអាក្រក់ដែលយើងបានជួបប្រទះនោះដែរ។ ដូច្នេះហើយ នៅក្នុងនាមជាគ្រីស្ទាន ការដែលយើងជួយដល់អ្នកដទៃក៏ជាផ្នែកមួយនៃកិច្ចការរបស់យើងដែរ។

យើងបានឃើញរួចមកហើយថា សេចក្តីស្រឡាញ់ និងភាពយុត្តិធម៌មិនអាចបំបែកគ្នាបានឡើយ។ ដ្បិតព្រះទ្រង់ស្រឡាញ់យើង នៅពេលណាដែលយើងមានភាពយុត្តិធម៌។ បើសិនជាយើង ស្រឡាញ់ព្រះពិតមែន នោះយើងក៏នឹងស្រឡាញ់ភាពយុត្តិធម៌ផងដែរ។

ម៉្យាងទៀត បើសិនជាយើងស្រឡាញ់ព្រះ នោះយើងក៏នឹងស្រឡាញ់អ្នកដទៃដែរ។ ដ្បិតនៅពេលណាដែលយើងស្រឡាញ់អ្នកដទៃ នោះយើងបានបង្ហាញពួកគេថា យើងបានខ្វល់ខ្វាយអំពី ពួកគេ ដោយចង់ឱ្យពួកគេទទួលបាននូវអ្វីដែលល្អបំផុត។ ដូច្នេះហើយ នៅពេលដែលអ្នកដទៃកំពុង រងទុក្ខ ឈឺចាប់ ស្រេកឃ្លាន ឬខ្សត់ខ្សោយ នោះយើងចាំបាច់ត្រូវតែខ្វល់ខ្វាយអំពីតម្រូវការរបស់ពួកគេ។ យើងគួរតែសួរខ្លួនយើងនូវអ្វីដែលយើងអាចធ្វើបានដោយផ្ទាល់ និងនៅក្នុងសមាជិកម្នាក់ ដើម្បីឱ្យយើង បានបង្ហាញសេចក្តីស្រឡាញ់របស់ព្រះទៅកាន់អ្នកដទៃ។