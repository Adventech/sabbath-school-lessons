---
title:  ការសិក្សាបន្ថែម
date:   21/03/2025
---

សូមអាន Ellen G. White, “The Sabbath,” pages 281-289, in The Desire of Ages។

«ព្រះយេស៊ូវបានសួរសំណួរមួយដល់ពួកមេដឹកនាំនៃសាសនាយូដា។ តើរវាងការសង្គ្រោះ និងការ សម្លាប់អ្នកដទៃ សកម្មភាពមួយណាដែលទាស់នឹងបញ្ញត្តិនៃថ្ងៃសប្បាតហ៍នោះ? នៅពេលដែលព្រះយេស៊ូវ សួរសំណួរនេះ នោះទ្រង់បានបង្ហាញពួកមេដឹកនាំនូវផែនការអាក្រក់ ដែលពួកគេមាននៅក្នុងចិត្តរបស់ពួកគេ។ ពួកមេដឹកនាំបានស្អប់ព្រះយេស៊ូវ។ សម្អប់របស់ពួកគេបានធ្វើឱ្យពួកគេខឹងសម្បា។ ពួកគេមាន បំណងចង់ធ្វើគុតព្រះយេស៊ូវ។ ខណៈពេលដែលពួកគេមានបំណងចង់ធ្វើគុតទ្រង់ នោះព្រះយេស៊ូវក៏កំពុងតែសង្គ្រោះជីវិតមនុស្ស និងធ្វើឱ្យមនុស្សជាច្រើននាក់មានសុភមង្គល។ តើការធ្វើគុតទ្រង់នៅក្នុងថ្ងៃ សប្បាតហ៍ទៅនឹងបំណងដែលពួកគេចង់បាន ប្រសើរជាងការព្យាបាលអ្នកជំងឺដូចជាព្រះយេស៊ូវបានធ្វើ នោះដែរឬទេ? តើការដែលមានចិត្តពេញទៅដោយក្តីសម្អប់ និងការប៉ុនប៉ងចង់សម្លាប់អ្នកដទៃ នឹងធ្វើឱ្យ យើងបានបរិសុទ្ធជាងការដែលយើងស្រឡាញ់មនុស្សទាំងអស់ដែរឬទេ? ទេ មិនមែនដូច្នេះឡើយ។ ដ្បិត នៅពេលណាដែលយើងស្រឡាញ់អ្នកដទៃ នោះយើងក៏នឹងបង្ហាញសេចក្តីមេត្តាដល់ពួកគេដែរ»។ ដកស្រង់ ពី Ellen G. White, The Desire of Ages, page 286, 287, adapted។

**សំណួរពិភាក្សា**

`«សាសនាក្លែងក្លាយទាំងអស់បានបង្រៀនសិស្សរបស់ពួកគេ មិនឱ្យខ្វាយខ្វល់ពីតម្រូវការរបស់មនុស្ស លោកដទៃទៀតឡើយ»។ ដកស្រង់ពី Ellen G. White, The Desire of Ages, page 286, adapted។ តើហេតុអ្វីបានជាសម្រង់មតិនេះជាសម្រង់មតិដែលត្រឹមត្រូវយ៉ាងដូច្នេះ? តើយើងអាចសម្រេចចិត្តធ្វើអ្វីខ្លះ ដើម្បីបង្ហាញថា យើងបានយកចិត្តទុកដាក់ចំពោះតម្រូវការរបស់អ្នកដទៃ ដែលនៅក្នុងព្រះវិហាររបស់យើង និងនៅក្នុងសហគមន៍របស់យើងនោះ?`

`តើអ្នកជិតខាងរបស់ខ្ញុំជាអ្នកណា? តើអ្នកជិតខាងរបស់លោកអ្នកជាអ្នកណា? តើការធ្វើតាមព្រះយេស៊ូវ បានធ្វើឱ្យយើងកាន់តែស្រឡាញ់ និងយកចិត្តទុកដាក់ចំពោះអ្នកដទៃដូចជាសាសន៍សាម៉ារីនោះយ៉ាងដូចម្តេច?`

`ព្រះស្រឡាញ់ភាពយុត្តិធម៌ និងស្រឡាញ់ការបង្ហាញសេចក្តីមេត្តា។ តើយើងគួរតែរស់នៅយ៉ាងដូចម្តេច ដើម្បីឱ្យជីវិតយើងបានបង្ហាញនូវអ្វីដែលសំខាន់បំផុតចំពោះព្រះនោះ? តើយើងម្នាក់ៗអាចធ្វើអ្វីខ្លះ ដើម្បី ឱ្យយើងបានប្រុងប្រយ័ត្នចំពោះ «រឿងដែលសំខាន់ជាងនៅក្នុងក្រឹត្យវិន័យ» (ម៉ាថាយ ២៣:២៣) ដែល ព្រះយេស៊ូវបានមានបន្ទូលនោះ?`