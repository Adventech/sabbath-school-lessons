---
title:  សេចក្តីស្រឡាញ់គឺជាការកាន់តាមបញ្ញត្តិ
date:   26/03/2025
---

ទំនាក់ទំនងរវាងសេចក្តីស្រឡាញ់ និងបញ្ញត្តិ គឺជារឿងដែលមានសារៈសំខាន់ណាស់។ ដ្បិត ព្រះគម្ពីរបានប្រាប់យើងថា នៅពេលដែលយើងស្រឡាញ់អ្នកដទៃ នោះយើងនឹងកាន់តាមបញ្ញត្តិទាំងអស់របស់ទ្រង់។

នៅក្នុងគម្ពីររ៉ូម ១៣:៨-១០ លោកប៉ុលបានបង្រៀនយើងថា «អ្នកណាដែលស្រឡាញ់អ្នកដទៃ នោះបានសម្រេចតាមក្រឹត្យវិន័យហើយ» (រ៉ូម ១៣:៨)។ បន្ទាប់ពីលោកប៉ុលបានពិពណ៌នាអំពីបញ្ញតិ្តចុងក្រោយទាំង៦ នោះគាត់បានប្រកាសថា «ដ្បិតព្រះឱវាទដែលចែងថា៖ “កុំប្រព្រឹត្តអំពើផិតក្បត់ កុំសម្លាប់ មនុស្ស កុំលួច កុំលោភលន់” ហើយបទបញ្ជាណាឯទៀតក៏ដោយ សរុបមកក្នុងពាក្យតែមួយនេះថា៖ «ចូរ ស្រឡាញ់អ្នកជិតខាងរបស់អ្នក ដូចខ្លួនឯង» (រ៉ូម ១៣:៩)។ លោកប៉ុលក៏បានបង្រៀនផងដែរថា «សេចក្តី ស្រឡាញ់មិនធ្វើអាក្រក់ដល់អ្នកជិតខាងឡើយ ដូច្នេះ សេចក្តីស្រឡាញ់ជាការសម្រេចតាមក្រឹត្យវិន័យ» (រ៉ូម ១៣:១០)។ តើសេចក្តីស្រឡាញ់បែបណា ដែលបានគោរពតាមបញ្ញត្តិទាំងអស់នោះ? តើសេចក្តី ស្រឡាញ់បែបនេះ មានសណ្ឋានយ៉ាងណាដែរ?

`សូមអានគម្ពីរម៉ាថាយ ២៣:២៣, ២៤។ តើអំពើអ្វីទៅជា «រឿងដែលសំខាន់ជាងនៅក្នុងក្រឹត្យវិន័យ» ដែលព្រះយេស៊ូវបានមានបន្ទូលនៅក្នុងខ២៣នោះ? សូមអានគម្ពីរចោទិយកថា ៥:១២-១៥ និង គម្ពីរអេសាយ ៥៨:១៣, ១៤។ តើខទាំងនេះបានបង្ហាញយើងយ៉ាងដូចម្តេច អំពីទំនាក់ទំនងរវាងបញ្ញត្តិ និងផែនការដែលព្រះបានរៀបចំដើម្បីសង្គ្រោះយើងនោះ?`

ព្រះយេស៊ូវបានមានបន្ទូលថា «រឿងដែលសំខាន់ជាងនៅក្នុងក្រឹត្យវិន័យ» គឺជាសេចក្តីយុត្តិធម៌ សេចក្តីមេត្តាករុណា និងជំនឿ។ បញ្ញត្តិមួយដែលសំខាន់ជាងបញ្ញត្តិដទៃទៀត គឺជាបញ្ញត្តិដែលបានបង្ហាញ យើងពីទំនាក់ទំនងរវាងសេចក្តីយុត្តិធម៌របស់ព្រះ ជាមួយនឹងព្រះហឫទ័យរបស់ទ្រង់នៅក្នុងការសង្គ្រោះ យើង។ បញ្ញត្តិនោះគឺជាបញ្ញត្តិនៃថ្ងៃសប្បាតហ៍។ ថ្ងៃសប្បាតហ៍បានជួយឱ្យយើងនឹកចាំពីគ្រាមួយ នៅពេល ដែលព្រះបានបង្កើតផ្ទៃមេឃ និងផែនដី។ ថ្ងៃសប្បាតហ៍ក៏បានជួយឱ្យយើងនឹកចាំថា ព្រះបានសង្គ្រោះរាស្ត្រ របស់ទ្រង់ ឱ្យរួចផុតពីអំពើបាប និងភាពជាទាសករនោះដែរ។ ព្រះអម្ចាស់មានបំណងចង់ឱ្យយើងមានអំណរនៅក្នុងថ្ងៃសប្បាតហ៍ និងមានអំណរនៅក្នុងទ្រង់ (អេសាយ ៥៨:១៣, ១៤)។ គម្ពីរអេសាយ ជំពូក ៥៨ ក៏បានពិពណ៌នាអំពីការបំពេញកិច្ចការនៃក្តីស្រឡាញ់ ដើម្បីជួយដល់អ្នកដទៃដែរ។ ដ្បិតព្រះចង់ឱ្យយើង ចម្អែតអ្នកស្រេកឃ្លាន ហើយស្វាគមន៍ឱ្យអ្នកដែលគ្មានផ្ទះសម្បែង ចូលមកក្នុងគេហដ្ឋានរបស់លោកអ្នក (សូមអានគម្ពីរអេសាយ ៥៨:៣-១០)។

ការបង្រៀនទាំងអស់នេះ (និងការបង្រៀនជាច្រើនទៀត) បានជួយឱ្យយើងយល់នូវអត្ថន័យនៃការកាន់តាមបញ្ញត្តិ។ ដ្បិតនៅពេលដែលយើងមិនបានរំលងបញ្ញត្តិ នោះមានន័យថា យើងបានកាន់តាម បញ្ញត្តិនោះហើយ។ ប៉ុន្តែ យើងក៏ត្រូវតែធ្វើល្អផងដែរ។ ពោលគឺយើងត្រូវតែធ្វើការនៃតាមរយៈសេចក្តី ស្រឡាញ់ដែលបានបង្ហាញពីសេចក្តីមេត្តា និងសេចក្តីជំនឿដែលមកពីព្រះ។ ការកាន់តាមបញ្ញត្តិមាន អត្ថន័យលើស ពីការរំលងបញ្ញត្តិទៅទៀត។ ការកាន់តាមបញ្ញត្តិមានន័យថា ជាការធ្វើនូវកិច្ចការល្អៗ។