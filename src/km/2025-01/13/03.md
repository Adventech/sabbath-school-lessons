---
title:  បញ្ញត្តិបរិសុទ្ធ
date:   24/03/2025
---

សេចក្តីស្រឡាញ់គឺជាដើមចមនៃបញ្ញត្តិរបស់ព្រះ។ នៅពេលដែលព្រះគាំទ្របញ្ញត្តិ នោះក៏មាន ន័យថា ទ្រង់ក៏បានគាំទ្រង់សេចក្តីស្រឡាញ់ដែរ។ នេះហើយជាមូលហេតុដែលព្រះយេស៊ូវបានសុគត ដើម្បីសង្គ្រោះមនុស្សមានបាប។ ទ្រង់បានសុគតដើម្បីឱ្យទ្រង់បានគាំទ្របញ្ញត្តិ ហើយទន្ទឹមគ្នានេះ ទ្រង់ ក៏បានបង្ហាញសេចក្តីមេត្តាដល់យើងដែរ។ ដ្បិតតាមរយៈវិធីនេះ នោះព្រះយេស៊ូវអាចនឹងបង្ហាញសេចក្តី យុត្តិធម៌ និងសេចក្តីមេត្តាដល់អស់អ្នកណាដែលជឿដល់ទ្រង់ (រ៉ូម ៣:២៥, ២៦)។ នៅពេលដែលព្រះ សង្គ្រោះយើង នោះទ្រង់ក៏នឹងបង្ហាញថា ទ្រង់បានគាំទ្របញ្ញត្តិរបស់ទ្រង់ដែរ។ ដូច្នេះហើយ បញ្ញត្តិនៅតែ សំខាន់ដដែល នៅពេលដែលព្រះសង្គ្រោះយើងនោះ។

`សូមអានគម្ពីររ៉ូម ៦:១-៣ បន្ទាប់មក សូមអានគម្ពីររ៉ូម ៧:៧-១២។ សូមយកចិត្តទុកដាក់ទៅលើ ខ១២។ តើខទាំងនេះបានបង្រៀនយើងអ្វីខ្លះអំពីបញ្ញត្តិ បន្ទាប់ពីព្រះយេស៊ូវបានសុគតទៅហើយនោះ?`

អ្នកខ្លះបានយល់ឃើញថា សេចក្តីមេត្តា និងផែនការសង្គ្រោះរបស់ព្រះ បានធ្វើឱ្យយើងរួចផុតពី ការរក្សាបញ្ញត្តិ ប៉ុន្តែ លោកប៉ុលបានមានប្រសាសន៍ថា ដើម្បីឱ្យព្រះប្រទានសេចក្តីមេត្តាបន្ថែមទៀតដល់ យើង នោះយើងក៏មិនត្រូវធ្វើបាបតទៅទៀតដែរ។ អ្នកដែលបានជឿទៅលើព្រះយេស៊ូវ ពួកគេបានជ្រមុជទឹក ចូលទៅក្នុងការសុគតរបស់ទ្រង់។ ដូច្នេះហើយ ពួកគេក៏ត្រូវតែបែរចេញពីអំពើបាប មកធ្វើតាមព្រះយេស៊ូវ ដែរ។

បញ្ញត្តិរបស់ព្រះ មិនមែនជាអំពើបាបនោះទេ។ ផ្ទុយទៅវិញ បញ្ញត្តិរបស់ទ្រង់បានបង្ហាញយើង ពីអំពើបាបរបស់យើង និងបង្ហាញយើងថា យើងគឺជាមនុស្សអាក្រក់បើសិនជាគ្មានព្រះ។ «ដូច្នេះ ក្រឹត្យវិន័យ បរិសុទ្ធ ហើយបញ្ញត្តិក៏បរិសុទ្ធ សុចរិត ហើយល្អដែរ» (រ៉ូម ៧:១២)។ បញ្ញត្តិក៏បានបង្ហាញយើងនូវតម្រូវការ របស់យើង ដើម្បីឱ្យព្រះសង្គ្រោះយើង និងដើម្បីយើងទទួលបានសេចក្តីមេត្តាពីទ្រង់ដែរ។ ដ្បិតព្រះគុណ របស់ព្រះ មានប្រភពចេញមកពីព្រះយេស៊ូវតែមួយគត់។ ដូច្នេះហើយ «តើយើងធ្វើឲ្យក្រឹត្យវិន័យទៅជាឥតប្រយោជន៍ ដោយសារជំនឿឬ? ទេ មិនមែនដូច្នោះទេ! ផ្ទុយទៅវិញ យើងលើកស្ទួយក្រឹត្យវិន័យទេតើ» (រ៉ូម ៣:៣១)។

ព្រះយេស៊ូវមិនបានយាងមកបំផ្លាញបញ្ញត្តិនោះទេ។ ផ្ទុយទៅវិញ ទ្រង់បានយាងមក ដើម្បីរក្សា បញ្ញតិ្ត និងសេចក្តីសន្យាដែលមានចែងនៅក្នុងគម្ពីរសញ្ញាចាស់ឯណោះវិញ។ នេះជាមូលហេតុដែលនាំ ឱ្យព្រះយេស៊ូវមានបន្ទូលថា «ខ្ញុំប្រាប់អ្នករាល់គ្នាជាប្រាកដថា ដរាបណាផ្ទៃមេឃ និងផែនដីនៅស្ថិតស្ថេរ នោះគ្មានក្បៀស ឬបន្តក់ណាមួយនៅក្នុងក្រឹត្យវិន័យត្រូវបាត់ឡើយ គឺរហូតទាល់តែគ្រប់ទាំងអស់បានសម្រេច» (ម៉ាថាយ ៥:១៨)។

បញ្ញត្តិរបស់ព្រះ បានបង្ហាញយើងថា ទ្រង់បរិសុទ្ធ។ បញ្ញត្តិក៏បានបង្ហាញយើងថា ព្រះជាសេចក្តី ស្រឡាញ់ ជាសេចក្តីល្អ និងជាសេចក្តីពិតផងដែរ (លេវីវិន័យ ១៩:២; ទំនុកតម្កើង ១៩:៧, ៨; ទំនុកតម្កើង ១១៩:១៤២, ១៧២)។ យើងត្រូវតែចងចាំថា ព្រះបានចារបញ្ញត្តិទាំង១០ប្រការ នៅលើផ្ទាំងថ្មដោយ ព្រះអង្គុលីទ្រង់ផ្ទាល់ (និក្ខមនំ ៣១:១៨)។ ច្បាប់ដែលបានសរសេរនៅលើផ្ទាំងថ្ម បានបង្ហាញយើងថា ព្រះ និងការគ្រប់គ្រងរបស់ទ្រង់មិនបានផ្លាស់ប្តូរឡើយ ពីព្រោះសេចក្តីស្រឡាញ់គឺជាមូលដ្ឋាន ឬជាដើមចមនៃការគ្រប់គ្រងរបស់ទ្រង់នោះឯង។ ដូច្នេះហើយ សេចក្តីពិតនៃព្រះគម្ពីរនៅត្រង់ចំណុចនេះ ជា គោលគំនិតសំខាន់មួយនៅក្នុងសង្គ្រាមរវាងព្រះ និងសាតាំង។