---
title:  បញ្ញត្តិ និងសេចក្តីមេត្តា
date:   25/03/2025
---

យើងបានឃើញរួចមកហើយថា បញ្ញត្តិ និងសេចក្តីមេត្តាបានធ្វើការជាមួយនឹងគ្នា មិនមែនទាស់ នឹងគ្នានោះទេ។ បញ្ញត្តិ និងសេចក្តីមេត្តាបានធ្វើការរួមគ្នា ជាមួយនឹងសេចក្តីស្រឡាញ់របស់ព្រះ និង មានចំណែកនៅក្នុងភាពយុត្តិធម៌របស់ទ្រង់។ នៅក្នុងសម័យគម្ពីរសញ្ញាចាស់ រាស្ត្ររបស់ព្រះបានឃើញ ថា បញ្ញត្តិរបស់ទ្រង់បានបង្ហាញពីព្រះគុណរបស់ទ្រង់។ ប៉ុន្តែ «ព្រះក្លែងក្លាយ» នៃសាសន៍ដទៃមិនបាន បង្ហាញសិស្សរបស់ពួកគេ នូវអ្វីដែលពួកគេចង់បានពីសិស្សរបស់ពួកគេនោះឡើយ។ ប៉ុន្តែ ព្រះនៃព្រះគម្ពីរ បានបង្រៀនរាស្ត្ររបស់ទ្រង់ អំពីរឿងដែលផ្គាប់ទ្រង់វិញ។

យើងត្រូវតែចាំថា បញ្ញត្តិមិនអាចសង្គ្រោះយើងចេញពីអំពើបាបបានឡើយ។ បញ្ញត្តិក៏មិនអាច ផ្លាស់ប្តូរចិត្តមនុស្សលោកបានដែរ។ ប៉ុន្តែ ដោយសារតែយើងជាមនុស្សមានបាប នោះយើងត្រូវការឱ្យព្រះ ដកហូតចិត្តរបស់យើងដែលជាប់នឹងអំពើបាបកាលពីមុន។ បន្ទាប់មក យើងត្រូវការឱ្យទ្រង់ប្រទានដល់ យើង នូវចិត្តថ្មីខាងឯវិញ្ញាណវិញ។

`សូមអានគម្ពីរយេរេមា ៣១:៣១-៣៤។ តើខទាំងនេះបានបង្រៀនយើងអ្វីខ្លះ អំពីសេចក្តីសន្យា របស់ព្រះដែលថា ទ្រង់នឹងប្រទានចិត្តថ្មីដល់យើងនោះ? សូមប្រៀបធៀបសេចក្តីសន្យានេះ ជាមួយនឹងពាក្យពេចន៍ដែលព្រះយេស៊ូវបានមានបន្ទូលទៅកាន់លោកនីកូដេម នៅក្នុងគម្ពីរយ៉ូហាន ៣:១-២១ អំពី ការកើតជាថ្មីម្តងទៀត។ សូមអានគម្ពីរហេព្រើរ ៨:១០ ផងដែរ។`

ព្រះបានចារបញ្ញត្តិទាំង១០ប្រការ នៅលើផ្ទាំងថ្ម (និក្ខមនំ ៣១:១៨)។ ប៉ុន្តែ ព្រះក៏បានចារបញ្ញត្តិ របស់ទ្រង់ នៅក្នុងចិត្តរាស្ត្ររបស់ទ្រង់ដែរ (ទំនុកតម្កើង ៣៧:៣០, ៣១)។ បញ្ញត្តិនៃសេចក្តីស្រឡាញ់របស់ ព្រះ មិនមែនជារឿងដែលនៅខាងក្រៅខ្លួនយើងនោះទេ តែបញ្ញត្តិនៃសេចក្តីស្រឡាញ់របស់ទ្រង់ ជាផ្នែក នៃចិត្តរបស់យើង និងជាផ្នែកទាំងអស់នៃអត្តសញ្ញាណរបស់យើង។ ដូច្នេះហើយ មានតែព្រះមួយអង្គគត់ ដែលអាចចារបញ្ញត្តិរបស់ទ្រង់នៅក្នុងចិត្តរបស់យើង។ ដ្បិតទ្រង់បានសន្យាដល់រាស្ត្រជ្រើសតាំងរបស់ទ្រង់ថា ទ្រង់នឹងចារបញ្ញត្តិនៃសេចក្តីស្រឡាញ់របស់ទ្រង់នៅក្នុងចិត្តពួកគេ (សូមអានគម្ពីរហេព្រើរ ៨:១០)។

យើងមិនអាចសង្គ្រោះខ្លួនយើង ដោយការកាន់តាមបញ្ញត្តិតរបស់យើងបានឡើយ។ ផ្ទុយទៅ វិញ ព្រះទេតើដែលបានសង្គ្រោះយើង ដោយសារតែយើងមានជំនឿទៅលើព្រះគុណរបស់ទ្រង់។ យើង មិនអាចសង្គ្រោះខ្លួនយើងបានឡើយ។ ប៉ុន្តែ ព្រះគុណរបស់ព្រះ គឺជាអំណាយទានដែលទ្រង់ប្រទានដល់ យើងវិញ (អេភេសូរ ២:៨)។ យើងមិនអាចកាន់តាមបញ្ញត្តិ ដើម្បីឱ្យព្រះសង្គ្រោះនោះទេ។ ប៉ុន្តែ យើង បានកាន់តាមបញ្ញត្តិ ដោយសារតែព្រះបានស្រឡាញ់យើងជាមុន។ សេចក្តីស្រឡាញ់ដែលព្រះមានចំពោះ យើង បានជួយឱ្យយើងស្រឡាញ់ទ្រង់ និងស្រឡាញ់អ្នកដទៃ (សូមអានគម្ពីរយ៉ូហាន ១៤:១៥)។

ទន្ទឹមគ្នានេះ បញ្ញត្តិក៏បានបង្ហាញយើងនូវអំពើបាបរបស់យើងដែរ (យ៉ាកុប ១:២២-២៥; រ៉ូម ៣:២០; រ៉ូម ៧:៧)។ បញ្ញត្តិក៏បានបង្ហាញយើងថា យើងត្រូវការព្រះអង្គសង្គ្រោះដែរ (កាឡាទី ៣:២២-២៤)។ បញ្ញត្តិបានដឹកនាំយើងទៅតាមវិធីជីវិតដ៏ល្អបំផុត ព្រមទាំងបានបង្ហាញយើងពីសេចក្តីស្រឡាញ់ របស់ព្រះផងដែរ។

`តើអ្វីទៅជាសេចក្តីសង្ឃឹមរបស់លោកអ្នក នៅពេលដែលព្រះជំនុំជម្រះលោកអ្នកនោះ? តើសេចក្តី សង្ឃឹមរបស់លោកអ្នក គឺជាការដែលលោកអ្នកកាន់តាមបញ្ញត្តិ ឬក៏ជាអំណោយទាននៃសេចក្តីមេត្តា និង ជាព្រះជន្មបរិសុទ្ធរបស់ព្រះយេស៊ូវនោះ? តើចម្លើយរបស់លោកអ្នក បានប្រាប់លោកអ្នកអំពីអ្វីដែលបញ្ញត្តិ របស់ព្រះអាចធ្វើបាន និងមិនអាចធ្វើបានសម្រាប់លោកអ្នកនោះយ៉ាងដូចម្តេច?`