---
title:  អ្វីដែលធំជាងនោះ គឺជាការស្រឡាញ់អ្នកដទៃ
date:   27/03/2025
---

បើសិនជាការស្រឡាញ់ព្រះមានន័យថា យើងត្រូវកាន់បញ្ញត្តិទាំងអស់របស់ទ្រង់ នោះមានន័យថា យើងមិនអាចកាន់តាមបញ្ញត្តិទាំងអស់របស់ព្រះបានទេ លុះត្រាតែយើងឈប់ធ្វើរឿងអាក្រក់ៗជាមុនសិន មែនទេ? បញ្ញត្តិនៃក្តីស្រឡាញ់ នឹងបង្គាប់យើងមិនឱ្យធ្វើរឿងអាក្រក់នោះឡើយ។ បញ្ញត្តិនៃក្តីស្រឡាញ់ ក៏នឹងជំរុញឱ្យយើងធ្វើទង្វើដែលបានបង្ហាញសេចក្តីស្រឡាញ់របស់ព្រះដល់អ្នកដទៃដែរ។ ដូច្នេះហើយ យើងត្រូវតែបង្គាញសេចក្តីស្រឡាញ់របស់ព្រះនេះ ទៅកាន់សមាជិកក្រុមជំនុំ និងទៅកាន់មនុស្សនៅក្នុង សហគមន៍របស់យើងដែលនៅខាងក្រៅព្រះវិហារ ពីព្រោះមនុស្សនៅលើផែនដីនេះ សុទ្ធតែត្រូវការសេចក្តី ស្រឡាញ់របស់ព្រះយ៉ាងចាំបាច់បំផុត។

`សូមអានគម្ពីរយ៉ាកុប ២:១-៩។ តើខទាំងនេះបានប្រទានសារសំខាន់អ្វីដល់យើង?`

លោកយ៉ាកុបបានបង្រៀនយើងថា អ្នកមានមិនត្រូវធ្វើបាបអ្នកខ្សត់ខ្សោយនោះទេ។ បន្ទាប់មក លោកយ៉ាកុបបានពិពណ៌នាអំពីបញ្ញត្តិនៃក្តីស្រឡាញ់ ដែលយើងត្រូវបង្ហាញដល់អ្នកដទៃ ដោយគាត់បាន មានប្រសាសន៍ថា «ប្រសិនបើអ្នករាល់គ្នាកាន់តាមក្រឹត្យវិន័យ ដូចមានចែងក្នុងបទគម្ពីរថា៖ “ចូរស្រឡាញ់ អ្នកជិតខាងរបស់អ្នកដូចខ្លួនឯង” នោះអ្នកប្រព្រឹត្តបានល្អប្រសើរហើយ» (យ៉ាកុប ២:៨)។

ដូចដែលអ្នកស្រីអេឡែន ជីវ៉ៃត៍បានមានប្រសាសន៍យ៉ាងដូច្នេះថា «នៅពេលដែលយើងស្រឡាញ់ អ្នកដទៃ នោះមានន័យថា យើងបានបង្ហាញសេចក្តីស្រឡាញ់របស់ព្រះនៅលើផែនដីនេះហើយ។ ដ្បិតព្រះយេស៊ូវទ្រង់ជាស្តេចនៃសិរីល្អ។ ទ្រង់បានយាងមកផ្ទុកផ្តាក់សេចក្តីស្រឡាញ់នេះ នៅក្នុងចិត្តរបស់ យើង។ សេចក្តីស្រឡាញ់នេះបានធ្វើឱ្យយើងក្លាយទៅជាកូននៃគ្រួសារមួយក្រុម។ ដ្បិតព្រះយេស៊ូវបាន មានបន្ទូលថា ចូរ “ឲ្យអ្នករាល់គ្នាស្រឡាញ់ដល់គ្នាទៅវិញទៅមក ដូចជាខ្ញុំបានស្រឡាញ់អ្នករាល់គ្នាដែរ» (យ៉ូហាន ១៥:១២)។ នៅពេលណាដែលយើងស្រឡាញ់អ្នកដទៃទៅតាមរបៀបដែលព្រះយេស៊ូវស្រឡាញ់ ពួកគេ នោះមានន័យថា កិច្ចការដែលទ្រង់បានធ្វើសម្រាប់យើងនោះបានចប់រួចរាល់ហើយ។ ពោលគឺថា យើងបានត្រៀមខ្លួនសម្រាប់នគរស្ថានសួគ៌រួចជាស្រេច ដោយព្រោះតែយើងមាននគរនោះនៅក្នុងចិត្តរបស់ យើងរួចស្រេចហើយ»។ ដកស្រង់ពី Ellen G. White, The Desire of Ages, page 641, adapted។

នៅពេលដែលយើងស្រឡាញ់អ្នកដទៃ ដូចដែលព្រះយេស៊ូវស្រឡាញ់ពួកគេ នោះយើងនឹងបាន ត្រៀមខ្លួនជាស្រេចសម្រាប់នគរស្ថានសួគ៌។ គួរឱ្យអស្ចារ្យណាស់។ គោលគំនិតនេះមានអំណាចខ្លាំងក្លាណាស់។ វាបានបង្ហាញយើងពីនិយមន័យពិតប្រាកដ នៅក្នុងការធ្វើជាសិស្សរបស់ព្រះយេស៊ូវ។

ព្រះយេស៊ូវបានបង្គាប់ឱ្យសិស្សរបស់ទ្រង់ «ត្រូវឲ្យស្រឡាញ់គ្នា ដូចជាខ្ញុំបានស្រឡាញ់អ្នករាល់គ្នា ដែរ» (យ៉ូហាន ១៣:៣៤)។ ព្រះយេស៊ូវក៏បានមានបន្ទូលថា «មនុស្សទាំងអស់នឹងដឹងថា អ្នករាល់គ្នាជា សិស្សរបស់ខ្ញុំ ដោយសារការនេះឯង គឺដោយអ្នករាល់គ្នាមានសេចក្តីស្រឡាញ់ដល់គ្នាទៅវិញទៅមក» (យ៉ូហាន ១៣:៣៥)។ សេចក្តីស្រឡាញ់មានសារៈសំខាន់ដល់ជំនឿគ្រីស្ទានរបស់យើងណាស់ ពីព្រោះ ព្រះគឺជាសេចក្តីស្រឡាញ់ (យ៉ូហានទី១ ៤:៨, ១៦)។ បើសិនជាយើងអះអាងថា យើងស្រឡាញ់ព្រះ នោះយើងក៏ត្រូវតែស្រឡាញ់អ្នកដទៃដែរ (សូមប្រៀបធៀបជាមួយនឹងគម្ពីរយ៉ូហានទី១ ៣:១១; យ៉ូហាន ទី១ ៤:២០, ២១)។

គម្ពីរពេត្រុសទី១ ៤:៨ បានប្រាប់អ្នកគ្រីស្ទានថា «លើសពីនេះទៅទៀត ត្រូវស្រឡាញ់គ្នាទៅវិញ ទៅមកជានិច្ច ឲ្យអស់ពីចិត្ត ដ្បិតសេចក្តីស្រឡាញ់គ្របបាំងអំពើបាបជាអនេកអនន្ត» (សូមអានគម្ពីរហេព្រើរ ១០:២៤ និងគម្ពីរថែស្សាឡូនីចទី១ ៣:១២ ផងដែរ)។

`សូមគិតបន្ថែមទៀតអំពីគោលគំនិតដែលថា យើងត្រូវតែស្រឡាញ់អ្នកដទៃទៅតាមរបៀបដែល ព្រះយេស៊ូវស្រឡាញ់ពួកគេ។ តើការបង្រៀននេះបានជួយឱ្យយើងយល់កាន់តែច្បាស់ឡើង ពីគោលគំនិត ដែលថា ព្រះនឹងធ្វើឱ្យយើងស័ក្តិសមនឹងទទួលបាននគរស្ថានសួគ៌នៅក្នុងជីវិតមួយនេះយ៉ាងដូចម្តេច?`