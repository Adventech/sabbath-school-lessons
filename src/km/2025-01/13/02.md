---
title:  បញ្ញត្តិនៃសេចក្តីស្រឡាញ់
date:   23/03/2025
---

បញ្ញត្តិរបស់ព្រះសំខាន់ជាងច្បាប់សំខាន់ៗទៅទៀត ពីព្រោះបញ្ញត្តិរបស់ព្រះបានបង្ហាញយើង អំពីទំនាក់ទំនងមួយ។ យើងបានឃើញទំនាក់ទំនងនេះយ៉ាងច្បាស់លាស់ នៅក្នុងបញ្ញត្តិទាំង១០ប្រការ។ ច្បាប់មូលដ្ឋានដែលមាននៅក្នុងបញ្ញត្តិទាំង១០ប្រការ គឺជាផ្នែកនៃការរស់នៅរបស់លោកអ័ដាម និងនាង អេវ៉ា នៅក្នុងសួនច្បារអេដែនមុនពេលដែលពួកគេធ្លាក់ទៅក្នុងអំពើបាប។ ច្បាប់ដែលមាននៅក្នុងបញ្ញត្តិ របស់ព្រះ គឺជាច្បាប់នៃសេចក្តីស្រឡាញ់។ ពួកគេបានបង្ហាញយើងពីទំនាក់ទំនង ដែលព្រះចង់មានជាមួយ នឹងមនុស្សលោក។ ច្បាប់ក៏បានបង្ហាញយើងពីទំនាក់ទំនង ដែលព្រះចង់ឱ្យយើងមានជាមួយនឹងអ្នកដទៃ ផងដែរ។

ព្រះអម្ចាស់បានចារបញ្ញត្តិទាំង១០ប្រការនៅលើផ្ទាំងថ្ម (បទគម្ពីរនិក្ខមនំ ជំពូក២០)។ បញ្ញត្តិ នេះបានបង្ហាញសាសន៍អ៊ីស្រាអែលអំពីទំនាក់ទំនងពិសេស ដែលពួកគេមានជាមួយនឹងព្រះ។ ព្រះបាន ចារបញ្ញត្តិរបស់ទ្រង់ បន្ទាប់ពីទ្រង់បានសង្គ្រោះរាស្ត្ររបស់ទ្រង់ឱ្យចេញពីស្រុកអេស៊ីព្ទ។ បញ្ញត្តិបានបង្ហាញ ពីសេចក្តីស្រឡាញ់របស់ព្រះ និងសេចក្តីសន្យាដែលទ្រង់បានតាំងឡើងជាមួយនឹងរាស្ត្ររបស់ទ្រង់ (សូម អានគម្ពីរនិក្ខមនំ ៦:៧, ៨ និងគម្ពីរលេវីវិន័យ ២៦:១២)។ សេចក្តីទាំងនេះជាភ័ស្តុតាងដែលថា បញ្ញត្តិ ៤ដំបូង និងបញ្ញត្តិចុងក្រោយទាំង៦បានបង្ហាញយើងអំពីទំនាក់ទំនងល្អដែលគួរតែមានរវាងព្រះ និងមនុស្ស លោកដទៃទៀត។

`សូមអានគម្ពីរនិក្ខមនំ ២០:១-១៧។ តើខទាំងនេះបានបង្ហាញនូវច្បាប់សំខាន់ៗ២យ៉ាងដែលថា (១) ត្រូវឱ្យស្រឡាញ់ព្រះ និង (២) ស្រឡាញ់អ្នកជិតខាងខ្លួននោះយ៉ាងដូចម្តេច?`

បញ្ញត្តិ៤ដំបូងបានបង្ហាញពីទំនាក់ទំនងរបស់យើងជាមួយនឹងព្រះ។ ចំណែកឯបញ្ញត្តិចុងក្រោយ ទាំង៦ បានបង្ហាញពីទំនាក់ទំនងរបស់យើងជាមួយនឹងអ្នកដទៃនោះវិញ។ ទំនាក់ទំនងដែលយើងមាន ចំពោះព្រះ និងទំនាក់ទំនងដែលយើងមានចំពោះអ្នកដទៃ ទាំង២យ៉ាងនេះត្រូវតែស្ថិតនៅក្រោមផ្នែកទាំង ២យ៉ាងនៃបញ្ញត្តិរបស់ព្រះនេះ។

ព្រះយេស៊ូវបានភ្ជាប់ផ្នែកទាំង២យ៉ាងនៃបញ្ញត្តិរបស់ព្រះនេះជាមួយនឹងគ្នា។ ទ្រង់បានបង្រៀនថា មានបញ្ញត្តិសំខាន់ៗ២យ៉ាងដែលបានចែងថា៖ «(១) ត្រូវស្រឡាញ់ព្រះអម្ចាស់ ជាព្រះរបស់អ្នក ឲ្យអស់ ពីចិត្ត អស់ពីព្រលឹង និងអស់ពីគំនិតរបស់អ្នក» (ម៉ាថាយ ២២:៣៧; សូមប្រៀបធៀបជាមួយនឹងគម្ពីរចោទិយកថា ៦:៥)។ និង (២) «ត្រូវស្រឡាញ់អ្នកជិតខាងរបស់អ្នកដូចខ្លួនឯង» (ម៉ាថាយ ២២:៣៩; សូម ប្រៀបធៀបជាមួយនឹងគម្ពីរលេវីវិន័យ ១៩:១៨)។

បញ្ញត្តិ៤ដំបូងគឺជាវិធីដែលយើងត្រូវស្រឡាញ់ព្រះ ឱ្យអស់ពីចិត្ត អស់ពីព្រលឹង អស់ពីគំនិត របស់យើង និងអស់ពីរូបកាយរបស់យើង។ ចំណែកឯបញ្ញត្តិចុងក្រោយទាំង៦នោះវិញ គឺជាវិធីដែលយើង ត្រូវស្រឡាញ់អ្នកដទៃ។ ដ្បិតព្រះយេស៊ូវបានមានបន្ទូលថា នៅក្នុងច្បាប់ បញ្ញត្តិទាំង២យ៉ាងនេះគឺជាផ្នែក ដ៏សំខាន់មួយ (ម៉ាថាយ ២២:៤០)។ ដូច្នេះហើយ សេចក្តីស្រឡាញ់ជាគ្រឹះមួយតំណាងឱ្យបញ្ញត្តិទាំងអស់របស់ព្រះ។ ជាញឹកញាប់ យើងបានឮគេនិយាយថា យើងមិនចាំបាច់កាន់តាមបញ្ញត្តិក៏បានដែរ ឱ្យតែយើង ស្រឡាញ់ព្រះ និងអ្នកដទៃនោះ។ តើហេតុអ្វីបានជាគោលគំនិតនេះជាគោលគំនិតខុសឆ្គងយ៉ាងដូច្នេះ?

`តើយើងអាចបង្ហាញសេចក្តីចំពោះព្រះ ឬចំពោះអ្នកដទៃយ៉ាងដូចម្តេចទៅបាន បើសិនជាយើង រំលងបញ្ញត្តិទ្រង់នោះ? សូមបកស្រាយចម្លើយរបស់លោកអ្នក។`