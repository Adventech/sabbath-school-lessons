---
title:  ការសិក្សាបន្ថែម
date:   28/03/2025
---

សូមអាន Ellen G. White, “The Least of These My Brethren,” pages 637-641, in The Desire of Ages។

«នៅពេលដែលយើងបម្រើអ្នកដទៃ និងជួយដល់ពួកគេ នោះព្រះយេស៊ូវក៏នឹងជួយយើងដែរ។ ដ្បិតព្រះយេស៊ូវជាអ្នកគង្វាលល្អ។ ទ្រង់ជាអ្នកដែលបានជួយឱ្យអ្នកដទៃទទួលបានទឹករស់ និងលែងស្រេក តទៅមុខទៀត។ ពួកគេនឹងមិនលែងរំភើបជាមួយនឹងការស្រើបស្រាល ឬការផ្លាស់ប្តូរមួយចំនួនដែលបាន កើតឡើងនៅក្នុងជីវិតរបស់ពួកគេទៀតឡើយ។ ពីព្រោះប្រធានបទដែលធ្វើឱ្យពួកគេចាប់អារម្មណ៍នោះ គឺជារបៀបសង្គ្រោះអ្នកដែលលែងចង់រស់តទៅទៀត។ បន្ទាប់មក ទំនាក់ទំនងរបស់ពួកគេជាមួយនឹងមនុស្សទាំងនោះ នឹងធ្វើឱ្យរឿងល្អៗបានកើតមកវិញ ពីព្រោះសេចក្តីស្រឡាញ់របស់ព្រះអង្គសង្គ្រោះ នឹង ធ្វើឱ្យចិត្តរបស់ពួកគេ បានរួបរួមគ្នានៅក្នុងសេចក្តីសុខសាន្ត និងសេចក្តីសញ្ញាតែមួយវិញ»។

«នៅពេលដែលយើងយល់ថា យើងជាអ្នកដែលបានធ្វើការរួមគ្នាជាមួយនឹងព្រះ នោះយើងនឹង ថ្លែងពីសេចក្តីសន្យារបស់ព្រះ ដោយនៅក្នុងរបៀបមួយដែលគួរឱ្យទាក់ទាញ និងមានអត្ថន័យជ្រាលជ្រៅ វិញ។ សេចក្តីសន្យារបស់ព្រះ នឹងបញ្ឆេះចិត្ត និងបបូរមាត់របស់យើង។ ដ្បិតព្រះបានប្រទានដល់លោក ម៉ូសេ នូវកិច្ចការនៃការបម្រើដល់អ្នកដែលបានទាស់នឹងព្រះ និងអ្នកមិនបានស្គាល់ទ្រង់។ ព្រះបានប្រទាន សេចក្តីសន្យានេះដល់លោកម៉ូសេ ដោយទ្រង់បានមានបន្ទូលថា៖ «វត្តមានរបស់យើងនឹងទៅជាមួយអ្នក ហើយយើងនឹងឲ្យអ្នកបានសម្រាក» (និក្ខមនំ ៣៣:១៤)។ ព្រះអម្ចាស់ក៏បានមានបន្ទូលផងដែរថា «យើង នឹងនៅជាមួយអ្នក» (និក្ខមនំ ៣:១២)។ ព្រះបានតាំងសេចក្តីសន្យាទាំងនេះ ដល់អ្នកណាដែលបានបម្រើ ព្រះយេស៊ូវនិងបានព្យាយាមជួយដល់មនុស្សរងទុក្ខ ដែលជាអ្នកខ្សត់ខ្សោយរបស់ទ្រង់»។ ដកស្រង់ពី Ellen G. White, The Desire of Ages, page 641, adapted។

**សំណួរពិភាក្សា**

`សូមអានគម្ពីរកូរិនថូសទី១ ១៣:៤-៨។ តើបទគម្ពីរកូរិនថូសទី១ ជំពូក១៣ បានជួយឱ្យយល់អំពីអត្ថន័យ នៃការធ្វើជាអ្នកគ្រីស្ទាននោះយ៉ាងដូចម្តេច?`

`តើនៅក្នុងគម្ពីរម៉ាថាយ ២៥:៣១-៤៦ អ្វីទៅដែលបានបំបែកសត្វចៀមចេញពីសត្វពពែនោះ? តើនៅក្នុង ខទាំងនេះ យើងអាចធានាបានថា យើងនឹងមិនយល់ច្រឡំ នូវអ្វីដែលព្រះយេស៊ូវបានមានបន្ទូលនោះដោយ របៀបណា? តើហេតុអ្វីបានជាខទាំងនេះមិនបានបង្រៀនយើងថា ទង្វើរបស់យើងអាចសង្គ្រោះយើងបាន យ៉ាងដូច្នេះ?`

`សូមអានផ្នែកចុងក្រោយនៃសម្រង់មតិពីមេរៀននៃថ្ងៃព្រហស្បតិ៍ដែលថា៖ «នៅពេលណាដែលយើង ស្រឡាញ់អ្នកដទៃទៅតាមរបៀបដែលព្រះយេស៊ូវស្រឡាញ់ពួកគេ នោះមានន័យថា កិច្ចការដែលទ្រង់បានធ្វើសម្រាប់យើងនោះបានចប់រួចរាល់ហើយ។ ពោលគឺថា យើងបានត្រៀមខ្លួនសម្រាប់នគរស្ថានសួគ៌ រួចជាស្រេច ដោយព្រោះតែយើងមាននគរនោះនៅក្នុងចិត្តរបស់យើងរួចស្រេចហើយ»។ ដកស្រង់ពី Ellen G. White, The Desire of Ages, page 641, adapted។ តើសម្រង់មតិនេះមានន័យយ៉ាងណាចំពោះ លោកអ្នក? តើសម្រង់មតិនេះបានប្រាប់យើងអ្វីខ្លះ អំពីព្រះ និងអំពីនគរស្ថានសួគ៌នោះ? តើឥឡូវនេះ យើងអាចរស់នៅឱ្យកាន់តែដូចជាពលរដ្ឋនៃនគរស្ថានសួគ៌នោះដោយរបៀបណា?`