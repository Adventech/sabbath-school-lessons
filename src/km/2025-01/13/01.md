---
title:  សេចក្តីស្រឡាញ់គឺជាការធ្វើតាមបញ្ញត្តិ
date:   22/03/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ៖

និក្ខមនំ ២០:១-១៧; រ៉ូម ៦:១-៣; យេរេមា ៣១: ៣១-៣៤; ម៉ាថាយ ២៣:២៣, ២៤; យ៉ាកុប ២:១-៩។

> <p>ខចងចាំ៖</p>
> «មិនត្រូវជំពាក់អ្វីដល់អ្នកណា ក្រៅពីសេចក្តីស្រឡាញ់ដល់គ្នាទៅវិញទៅមកឡើយ ដ្បិតអ្នកណាដែលស្រឡាញ់អ្នកដទៃ នោះបានសម្រេចតាមក្រឹត្យវិន័យហើយ» (រ៉ូម ១៣:៨)។

ព្រះវិហារនៅតាមតំបន់មួយកន្លែង បានរៀបចំនូវការប្រជុំដ៏ពិសេសមួយស្តីអំពីរឿងដែលពួកគេគួរតែធ្វើចំពោះសមាជិកម្នាក់ដែលបានបង្កបញ្ហា។ សមាជិកម្នាក់នៅក្នុងអង្គប្រជុំបានប្រាប់ប៉ាស្ទ័រ ថា «លោកគ្រូ ដោយព្រោះសេចក្តីមេត្តា ពួកយើងមិនអាចកាត់ទោសគាត់បានឡើយ»។ ប៉ាស្ទ័របាន ងឿងឆ្ងល់នូវពាក្យសម្តីដែលសមាជិកម្នាក់នោះបានយល់ឃើញអំពីព្រះ និងបញ្ញត្តិរបស់ទ្រង់។ សេចក្តី មេត្តាត្រូវតែជាផ្នែកដ៏សំខាន់មួយនៃបែបបទដែលយើងត្រូវដោះស្រាយជាមួយនឹងអ្នកដទៃ នៅពេល ដែលពួកគេធ្វើខុស។ សេចក្តីមេត្តាជាផ្នែកនៃសេចក្តីស្រឡាញ់។ គម្ពីររ៉ូម ១៣:៨ បានប្រាប់យើងថា នៅពេលដែលយើងស្រឡាញ់អ្នកនៅជុំវិញយើងដែលត្រូវការជំនួយពីយើង នោះយើងនឹងធ្វើរឿង គ្រប់យ៉ាងដែលបញ្ញត្តិបានបង្គាប់យើង។

ប្រសិនបើសេចក្តីស្រឡាញ់ជាការធ្វើតាមច្បាប់ នោះយើងក៏គួរតែប្រុងប្រយ័ត្នកុំឱ្យយើងគិត ថា បញ្ញត្តិនៅដាច់ដោយឡែកពីសេចក្តីស្រឡាញ់បានទេ។ មិនថាយ៉ាងណាក៏ដោយ សេចក្តីស្រឡាញ់ មិនអាចបែកចេញពីបញ្ញត្តិបានឡើយ។ ដ្បិតនៅក្នុងព្រះគម្ពីរ សេចក្តីស្រឡាញ់ និងបញ្ញត្តិបានស្រប នឹងគ្នា ពីព្រោះព្រះដែលបានប្រទានបញ្ញត្តិដល់យើង ទ្រង់គឺជាសេចក្តីស្រឡាញ់នោះឯង។ ដូច្នេះហើយ បញ្ញត្តិរបស់ព្រះគឺជាបញ្ញត្តិនៃសេចក្តីស្រឡាញ់ ដូចជាអ្នកស្រីអេឡែន ជីវ៉ៃត៍បានសង្ខេបថា បញ្ញត្តិបាន បង្ហាញថាទ្រង់ជាអ្នកណា»។ (សូមអាន Christ’s Object Lessons, page 305, adapted)។

បញ្ញត្តិរបស់ព្រះមិនមែនជាសំណុំនៃច្បាប់សំខាន់ៗ ដែលមិនមានន័យអ្វីសម្រាប់ជីវិតរបស់ យើងនោះទេ។ ផ្ទុយទៅវិញ បញ្ញត្តិរបស់ព្រះបានបង្ហាញយើងនូវសេចក្តីស្រឡាញ់ដែលទ្រង់មានចំពោះ យើងនោះលើសពីអ្វីៗទាំងអស់។