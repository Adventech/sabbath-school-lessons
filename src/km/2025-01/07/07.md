---
title:  ការសិក្សាបន្ថែម
date:   14/02/2025
---

សូមអាន Ellen G. White, “Why Was Sin Permitted?” pages 33-43, in Patriarchs and Prophets។

«ព្រះបានបោះសាតាំងចេញពីស្ថានសួគ៌។ ប៉ុន្តែ ព្រះទ្រង់មានប្រាជ្ញា សូម្បីតែនៅក្នុងពេលបណ្តេញសាតាំងចេញពីស្ថានសួគ៌នេះ។ ទ្រង់មិនបានបំផ្លាញសាតាំងនោះឡើយ ប៉ុន្តែ ទ្រង់គ្រាន់តែទទួលយកអ្នកដែលបានបម្រើទ្រង់ដោយក្តីស្រឡាញ់ប៉ុណ្ណោះ។ ដូច្នេះហើយ អ្នកគោរពតាមព្រះត្រូវតែ ជឿថា ទ្រង់យុត្តិធម៌ និងប្រកបទៅដោយសេចក្តីមេត្តា។ ទេវតាដែលនៅឯស្ថានសួគ៌ និងមនុស្សលោក នៅលើផែនដីនេះ មិនបានត្រៀមខ្លួនដើម្បីនឹងយល់ពីបញ្ហាដែលបង្កឡើងដោយអំពើបាប និងការអាក្រក់ នៅឡើយទេ។ ដូច្នេះហើយ ពួកគេក៏មិនបានត្រៀមខ្លួនដើម្បីនៅក្នុងការយល់ថា សាតាំងនឹងត្រូវបំផ្លាញ នោះដែរ។ បើសិនជាព្រះបានបំផ្លាញសាតាំងភ្លាមៗ នោះភាវជីវិតដទៃទៀតនឹងបម្រើទ្រង់ដោយការភ័យខ្លាច មិនមែនដោយការស្រឡាញ់នោះឡើយ។ បើដូច្នេះមែន អំពើអាក្រក់របស់សាតាំងក៏មិនវិនាស ទាំងស្រុង ដែរ។ ដ្បិតវិញ្ញាណនៃការប្រឆាំងទាស់នឹងព្រះ នឹងត្រូវបន្តទៅមុខទៀត។ ដូច្នេះហើយ ព្រះបាន ធ្វើរឿងដែលល្អបំផុតសម្រាប់ភាវៈរស់ទាំងអស់។ ព្រះបានបណ្តោយឱ្យសាតាំងបង្ហាញច្បាប់នៃនគរដែល វាចង់បង្កើត។ បន្ទាប់មក ភាវៈរស់ទាំងអស់នឹងបានយល់សេចក្តីពិត អំពីការកុហកដែលសាតាំងបានចោទប្រកាន់ ទៅលើការគ្រប់គ្រងរបស់ព្រះ។ បន្ទាប់មកទៀត ភាវៈរស់ទាំងអស់នឹងបានឃើញថា ព្រះ ទ្រង់យុត្តិធម៌ និងប្រកបទៅដោយសេចក្តីមេត្តា។ នៅពេលនោះ ភាវៈរស់ទាំងអស់នឹងលែងសង្ស័យចំពោះ ព្រះ ឬបញ្ញត្តិរបស់ទ្រង់តទៅទៀតឡើយ»។

«សង្គ្រាមដែលសាតាំងបានច្បាំងទាស់នឹងព្រះ គឺជាមេរៀនមួយសម្រាប់ភាវៈរស់ទាំងអស់ដែល មាននៅឯស្ថានសួគ៌ និងនៅលើផែនដីនេះ។ សង្គ្រាមរបស់សាតាំងបានបង្រៀនយើងអំពីរឿងអាក្រក់ៗដែលបានកើតឡើង នៅពេលដែលយើងរំលងបញ្ញត្តិព្រះ។ ដ្បិតយើងនឹងបានឃើញនូវអ្វីដែលបានកើត ឡើង នៅពេលដែលមនុស្សលោកដើរតាមសាតាំង។ យើងនឹងបានឃើញនូវអ្វីដែលអំពើបាបបានបង្កមកលើទេវតា និងមនុស្សលោកដែលបានបដិសេធមិនគោរពតាមទ្រង់។ យើងក៏បានឃើញថា ការគ្រប់គ្រង របស់ព្រះមានបំណងចង់ឱ្យរបស់គ្រប់យ៉ាងដែលទ្រង់ចង់បង្កើតនោះ ទទួលបានអ្វីដែលល្អបំផុត។ អំពើបាប គឺជាសមិទ្ធកម្មមួយដ៏ភ័យខ្លាច។ ប្រវត្តិសាស្ត្រនៃអំពើបាបនឹងជួយឱ្យភាវៈរស់ដែលនៅភពដទៃទៀត បាន យល់ថា អំពើបាបជារឿងដែលអាក្រក់បំផុត ហើយប្រវត្តិសាស្ត្រនេះទៀតសោធ ក៏នឹងជួយមិនឱ្យពួកគេ ប្រព្រឹត្តនោះដែរ»។ ដកស្រង់ពី Ellen G. White, Patriarchs and Prophets, pages 42, 43, adapted។

**សំណួរពិភាក្សា**

`ព្រះបានប្រទានសេរីភាពនៅក្នុងការជ្រើសរើសដល់យើង។ តើសេរីភាពនៅក្នុងជ្រើសរើសរបស់យើង បានជួយការពារយើងមិនឱ្យគិតថា រឿងគ្រប់យ៉ាងដែលបានកើតឡើងគឺជាផែនការរបស់ព្រះនោះយ៉ាង ដូចម្តេច?`

`តើលោកអ្នកធ្លាប់មានអារម្មណ៍ដូចជាលោកយ៉ូបដែរឬទេ? តើលោកអ្នកធ្លាប់គិតថា ការឈឺចាប់ដែល លោកអ្នក ឬបុគ្គលជាទីស្រឡាញ់របស់លោកអ្នកដែលបានរងទុក្ខនោះ ពុំមានការបកស្រាយល្អណា ដែល អាចទទួលបាននោះដែរឬទេ? លោកយ៉ូបបាននិយាយថា «ទូលបង្គំនេះឯងបានពោលពាក្យ ដែលទូលបង្គំ មិនបានយល់» (យ៉ូប ៤២:៣)។ តើខនេះបានជួយឱ្យលោកអ្នកយល់ពីកម្រិតនៃការយល់ដឹងរបស់យើង អំពីព្រះ និងផែនការរបស់ទ្រង់នោះយ៉ាងដូចម្តេច?`