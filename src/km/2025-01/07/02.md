---
title:  «ឱព្រះអម្ចាស់អើយ តើ . . . . ដល់កាលណាទៀត?»
date:   09/02/2025
---

បញ្ហានៃការអាក្រក់គឺលើសពីបញ្ហាដែលយើងបានជួបនៅពេលបច្ចុប្បន្ននេះ។ អ្នកប្រាជ្ញខាងឯ ព្រះគម្ពីរក៏បានពិពណ៌នាអំពីបញ្ហានៅក្នុងសម័យពួកគេដែរ។

`សូមអានគម្ពីរយ៉ូប ៣០:២៦; យេរេមា ១២:១; យេរេមា ១៣:២២; ម៉ាឡាគី ២:១៧ និងទំនុក-តម្កើង ១០:១។ តើខទាំងនេះបានបង្រៀនអំពីបញ្ហានៃការអាក្រក់យ៉ាងដូចម្តេច? តើបញ្ហានៃការអាក្រក់ នេះមានចំណែកធំប៉ុនណា នៅក្នុងបទពិសោធន៍នៃមនុស្សលោកនោះ?`

ខទាំងនេះបានសួរសំណួរជាច្រើន ដែលយើងនៅតែបន្តសួរ និងស្វែងរកចម្លើយរហូតមកដល់ សព្វថ្ងៃនេះ។ តើហេតុអ្វីបានជាអ្នកដែលបានធ្វើការអាក្រក់ មើលទៅ ពួកគេហាក់ដូចជាទទួលបានភាព ជោគជ័យ ទោះបើមិនមែនជោគជ័យគ្រប់រឿងក៏ដោយ ក៏ល្មមឱ្យពួកគេរស់នៅបន្តទៀតយ៉ាងដូច្នេះ? តើ ហេតុអ្វីបានជាសិស្សរបស់ព្រះដែលស្មោះត្រង់ បានរងទុក្ខខ្លាំងម្ល៉េះ? តើហេតុអ្វីបានជាមានពេលខ្លះ ព្រះ ហាក់ដូចជាឃ្លាតឆ្ងាយពីយើង ឬបំបាំងអង្គទ្រង់យ៉ាងដូច្នេះ?

មិនថា យើងបានឆ្លើយសំណួរទាំងនេះបែបណានោះទេ ក៏យើងមិនត្រូវតែគិតថា បញ្ហានៃការ អាក្រក់ជាបញ្ហាតូចតាច ឬមិនសំខាន់នោះដែរ។ ការអាក្រក់ជារឿងដែលអាក្រក់បំផុត។ ហើយព្រះទ្រង់ស្អប់ ការអាក្រក់នេះលើសជាងយើងស្អប់វាទៅទៀត។ ដូច្នេះហើយ យើងអាចនឹងចូលរួមជាមួយនឹងអ្នកសរសេរ ព្រះគម្ពីរ ដែលបានទូលសូមឱ្យព្រះទាស់នឹងការអាក្រក់នៅក្នុងជីវិតនេះយ៉ាងដូច្នេះថា៖ «ឱព្រះអម្ចាស់អើយ តើទុកឲ្យមនុស្សអាក្រក់លើកតម្កើងខ្លួនដល់កាលណាទៀត?» (ទំនុកតម្កើង ៩៤:៣)។

`សូមអានគម្ពីរម៉ាថាយ ២៧:៤៦។ តើនៅក្នុងខនេះ លោកអ្នកបានយល់ពីព្រះបន្ទូលរបស់ព្រះយេស៊ូវយ៉ាងដូចម្តេច? តើព្រះបន្ទូលរបស់ទ្រង់បានជួយឱ្យយើងយល់ថា ការអាក្រកក៏បានធ្វើឱ្យ ព្រះឈឺចាប់យ៉ាងខ្លាំងដែរនោះដោយរបៀបណា?`

នៅលើឈើឆ្កាង ព្រះយេស៊ូវបានសួរសំណួរមួយថា «ព្រះនៃទូលបង្គំ ព្រះនៃទូលបង្គំអើយ! ហេតុអ្វីបានជាព្រះអង្គបោះបង់ទូលបង្គំ?» (ម៉ាថាយ ២៧:៤៦)។ នៅក្នុងខនេះ យើងបានមើលឃើញថា ការអាក្រក់បានធ្វើបាបព្រះ។ ព្រះបានសេចក្តីពិតនៃព្រះគម្ពីរដ៏អស្ចារ្យនេះ តាមរយៈការឈឺចាប់ និងការ សុគតរបស់ព្រះយេស៊ូវនៅលើឈើឆ្កាង។ ដ្បិតនៅពេលនោះ ការអាក្រក់នៅលើផែនដីនេះ បានធ្លាក់ មកលើព្រះយេស៊ូវ។

ខនេះក៏បានបង្ហាញយើងនូវក្តីសង្ឃឹមមួយដែរ គឺថា នៅលើឈើឆ្កាង ព្រះយេស៊ូវបានឈ្នះ សង្គ្រាមទាស់នឹងការអាក្រក់ ទាស់នឹងសាតាំងដែលជាអ្នកបង្កការអាក្រក់នោះ។ នៅពេលអនាគត ព្រះយេស៊ូវនឹងបញ្ឈប់ការអាក្រក់ជារៀងរហូត។ ដូច្នេះហើយ ពាក្យពេចន៍ដែលព្រះយេស៊ូវបានមាន បន្ទូលនៅលើឈើឆ្កាង គឺជាសម្រង់មតិពីគម្ពីរទំនុកតម្កើង ២២:១។ ហើយខគម្ពីរដែលនៅសេសសល់នៅក្នុងជំពូកនេះ បានបញ្ចប់ជាមួយនឹងភាពជោគជ័យ និងការសរសើរតម្កើងដល់ព្រះវិញ។

`នៅលើឈើឆ្កាង ព្រះយេស៊ូវស្វែងរកសេចក្តីសង្ឃឹមមួយ ដែលទ្រង់បានទតឃើញនៅក្នុងពេល នោះ។ តើបទពិសោធរបស់ព្រះយេស៊ូវនៅឈើឆ្កាង បានផ្តល់ក្តីសង្ឃឹមដល់យើងដោយរបៀបណា នៅពេលដែលយើងមានអារម្មណ៍ថាអស់សង្ឃឹមដែរនោះ?`