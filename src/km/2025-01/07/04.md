---
title:  ព្រះទ្រង់មានហេតុផលដែលយើងមិនបានដឹង
date:   11/02/2025
---

ព្រះបានប្រកាសនៅក្នុងគម្ពីរអេសាយ ៥៥:៨-៩ ថា «គំនិតយើងមិនមែនដូចជាគំនិតរបស់អ្នករាល់គ្នាទេ ឯផ្លូវរបស់អ្នករាល់គ្នាក៏មិនមែនជាផ្លូវរបស់យើងដែរ ដ្បិតដែលផ្ទៃមេឃខ្ពស់ជាងផែនដីយ៉ាងណា នោះអស់ទាំងផ្លូវរបស់យើង ខ្ពស់ជាងផ្លូវរបស់អ្នក ហើយគំនិតរបស់យើងក៏ខ្ពស់ជាងគំនិតរបស់ អ្នករាល់គ្នាយ៉ាងនោះដែរ»។

គំនិតរបស់យើង មិនមានប្រាជ្ញាដូចជាគំនិតទ្រង់នោះឡើយ។ យើងមិនអាចគិតឃើញពីផែនការ ទាំងអស់ដែលព្រះបានរៀបចំសម្រាប់ប្រវត្តិសាស្ត្របានទេ។ បើដូច្នេះមែន តើហេតុអ្វី បានជាយើងរំពឹង ចង់ដឹងហេតុផលពីព្រះនូវអ្វីដែលទ្រង់បានធ្វើ ឬមិនបានទទួលនោះយ៉ាងដូច្នេះ?

បើយើងរំពឹងចង់ដឹងពីហេតុផលរបស់ទ្រង់ដូច្នេះមែន តើយើងដែលជាមនុស្សលោកបានយល់ ពីបញ្ហានៃការអាក្រក់ដោយរបៀបណា? អ្នកខ្លះទៀតបានយកគោលគំនិតនៃទេវនិយមបែបធំទូលាយ (skeptical theism) មកធ្វើជាវិធីមួយ ដើម្បីឱ្យបានយល់ពីបញ្ហានេះ។ ទេវនិយមបែបធំទូលាយ គឺជា គោលជំនឿដែលថា ព្រះមានហេតុផលល្អនៅក្នុងការធ្វើនូវអ្វីដែលទ្រង់បានធ្វើ។ ទន្ទឹមគ្នានេះ ចំណេះដឹង ដែលយើងបានដឹងអំពីព្រះ ក៏មានកម្រិតផងដែរ។ ដូច្នេះហើយ យើងមិនគួររំពឹងចង់ដឹងនូវអ្វីដែលជាហេតុផល របស់ទ្រង់នោះទេ។ អ្នកដែលជឿទៅលើទេវនិយមបែបធំទូលាយ គឺជាអ្នកដែលបានជឿបែបនេះ។ ពួកគេ បានយល់ឃើញថា មនុស្សលោកមិនអាចយល់ពីហេតុផលរបស់ព្រះ ចំពោះអ្វីដែលទ្រង់បានធ្វើ ឬយល់ពី ការសម្រេចចិត្តរបស់ទ្រង់អំពីការអាក្រក់នៅលើផែនដីនេះបានឡើយ។ យើងមិនអាចមើលឃើញមេរោគ ធ្វើចលនានៅក្នុងខ្យល់បានទេ ប៉ុន្តែ ក៏មិនមានន័យថា នៅក្នុងខ្យល់នៅជុំវិញយើង គ្មានមេរោគនោះដែរ។ ទន្ទឹមគ្នានេះ យើងប្រហែលជាមិនបានដឹងពីហេតុផលរបស់ព្រះពិតមែន ប៉ុន្តែ ក៏មិនមានន័យថា ព្រះពុំមាន ហេតុផលល្អនោះដែរ។

`សូមអានបទគម្ពីរទំនុកតម្កើង ជំពូក៧៣។ តើកវីដែលបានសរសេរបទគម្ពីរទំនុកតម្កើង ជំពូក ៧៣ បានគិត និងយល់ឃើញយ៉ាងដូចម្តេច អំពីការអាក្រក់ដែលនៅជុំវិញគាត់នោះ? តើកវីបានយល់ ឃើញយ៉ាងដូចម្តេច ដែលបានជួយឱ្យគាត់យល់ពីការអាក្រក់តាមរបៀបថ្មីនោះ?`

កវីនៅក្នុងបទគម្ពីរទំនុកតម្កើង ជំពូក៧៣ បានមានចិត្តមិនស្អប់ នៅពេលដែលគាត់បានឃើញ ការអាក្រក់នៅក្នុងជីវិតនេះ។ កវីបានក្រឡេកមើលជំុំវិញគាត់ ហើយបានឃើញមនុស្សអាក្រក់កំពុងតែសប្បាយរីករាយជាមួយនឹងភាពជោគជ័យរបស់ពួកគេ។ អ្វីៗគ្រប់យ៉ាងគ្មានយុត្តិធម៌នោះទេ។ ដូច្នេះហើយ កវីមិនមានចម្លើយឆ្លើយតបទៅនឹងអ្វីដែលគាត់បានឃើញនោះទេ។ គាត់បាននឹកឆ្ងល់នៅក្នុងចិត្តថា តើការ ជឿ និងការបម្រើព្រះរបស់គាត់មានតម្លៃដែរឬទេ។ ប៉ុន្តែ បន្ទាប់មក កវីបានក្រឡេកមកមើលរោងឧបោសថ ដ៏បរិសុទ្ធរបស់ព្រះវិញ។

រោងឧបោសថរបស់ព្រះ បានជួយឱ្យកវីយល់ពីបញ្ហានៃការអាក្រក់កាន់តែប្រសើរឡើង។ តើ ដោយរបៀបណា? នោះគឺដោយសារតែរោងឧបោសថជាកន្លែងដែលព្រះបំពេញកិច្ចការរបស់ទ្រង់ នៅក្នុង នាមជាចៅក្រម។ នៅក្នុងនាមចៅក្រមដ៏បរិសុទ្ធ ព្រះនឹងធ្វើនូវអ្វីដែលយុត្តិធម៌។ ពោលគឺទ្រង់នឹងដាក់ទោស អំពើអាក្រក់នៅក្នុងសម័យទ្រង់។