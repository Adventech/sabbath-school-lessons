---
title:  សេចក្តីស្រឡាញ់ និងអំពើអាក្រក់
date:   13/02/2025
---

ព្រះបានប្រទានសេរីភាពនៅក្នុងការជ្រើសរើសដល់មនុស្សលោក។ សេរីភាពនៅក្នុងការជ្រើសរើស សំខាន់ចំពោះសេចក្តីស្រឡាញ់ណាស់។ ដ្បិតនៅពេលដែលយើងសម្រេចចិត្តខុស នោះការអាក្រក់នឹងកើត មានឡើង។ តើហេតុអ្វីបានជាព្រះបណ្តោយឱ្យការអាក្រក់កើតមានឡើងយ៉ាងដូច្នេះ? នោះគឺដោយសារតែ ទ្រង់ស្អប់អំពើអាក្រក់។ ប៉ុន្តែ មានពេលខ្លះ ទ្រង់ក៏បានបណ្តោយឱ្យការអាក្រក់កើតមានឡើង ដើម្បីឱ្យ យើងបានរើសយកសេចក្តីល្អ ឬសេចក្តីអាក្រក់។ បើគ្មានការជ្រើសរើសនេះទេ នោះយើងក៏មិនអាចមាន សេរីភាពនៅក្នុងការស្រឡាញ់អ្នកណាម្នាក់ដែរ។ ប្រសិនបើព្រះបានបំផ្លាញការអាក្រក់ឆាប់រហ័សពេក នោះ មនុស្សលោកនឹងបម្រើព្រះ ដោយសារតែពួកគេភ័យខ្លាចទ្រង់ មិនមែនដោយសារតែពួកគេស្រឡាញ់ទ្រង់ នោះឡើយ។

«មនុស្សដែលនៅលើផែនដីនេះ មិនបានយល់ពីព្រះនោះទេ។ ដូច្នេះហើយ បានជាផែនដីនេះ ជាកន្លែងដែលងងឹតសូនសុងនោះ។ ប៉ុន្តែ ព្រះទ្រង់មានបំណងចង់ឱ្យមនុស្សលោកបានយល់ថា ទ្រង់ជា អ្នកណា។ ទ្រង់មានបំណងចង់បញ្ចប់ការកុហករបស់សាតាំង។ ទ្រង់ក៏មានបំណងចង់នាំមនុស្សលោកត្រឡប់មករកទ្រង់វិញដែរ ប៉ុន្តែ ទ្រង់មិនអាចបង្ខំពួកគេឱ្យទទួលយកទ្រង់បានឡើយ ពីព្រោះការធ្វើបែប នេះ គឺជាការប្រឆាំងទាស់នឹងច្បាប់សំខាន់ៗនៃការគ្រប់គ្រងរបស់ព្រះ។ ព្រះមានបំណងចង់ឱ្យមនុស្សលោក បម្រើទ្រង់ ដោយសារតែពួកគេស្រឡាញ់ទ្រង់។ ពីព្រោះការស្រឡាញ់មិនអាចបញ្ជាបានឡើយ។ ហើយ ការស្រឡាញ់ក៏មិនអាចឈ្នះ ដោយសារតែការគាបសង្កត់នោះដែរ។ ដ្បិតយើងស្រឡាញ់ទ្រង់ ដោយសារ តែព្រះបានស្រឡាញ់យើងជាមុន។ ដូច្នេះហើយ នៅពេលដែលយើងបានស្គាល់ព្រះ នោះមានន័យថា យើងក៏នឹងស្រឡាញ់ទ្រង់វិញដែរ។ យើងត្រូវតែបង្ហាញសេចក្តីស្រឡាញ់របស់ព្រះ ដល់មនុស្សគ្រប់គ្នា នៅលើផែនដីនេះ។ បន្ទាប់មក មនុស្សដទៃទៀតនឹងអាចថ្លឹងថ្លែងសេចក្តីស្រឡាញ់ដែលព្រះមានចំពោះ ពួកគេ ជាមួយនឹងផែនការដែលសាតាំងបានរៀបចំ ដើម្បីបង្ហាញពួកគេ»។ ដកស្រង់ពី Ellen G. White, The Desire of Ages, page 22, adapted។

បើសិនជាយើងមិនមានសេរីភាពនៅក្នុងការជ្រើសរើសទេ នោះយើងមិនអាចមានសេរីភាពនៅក្នុងការស្រឡាញ់បានឡើយ។ បើសិនព្រះជាសេចក្តីស្រឡាញ់ពិតមែន នោះទ្រង់ត្រូវតែអនុញ្ញាតឱ្យយើងមានសេរីភាពនៅក្នុងការជ្រើសរើសស្រឡាញ់ទ្រង់។

`សូមអានគម្ពីររ៉ូម ៨:១៨ និងគម្ពីរវិវរណៈ ២១:៣, ៤។ ជាការពិតណាស់ នៅក្នុងជីវិតនេះមាន ការអាក្រក់ជាច្រើនបានកើតឡើង។ បើទោះជាយ៉ាងនេះក្តី តើខទាំងនេះអាចជួយឱ្យយើងជឿទុកចិត្តទៅលើ សេចក្តីស្រឡាញ់ និងសេចក្តីមេត្តារបស់ព្រះនោះបានដោយរបៀបណា?`

ជាញឹកញាប់ យើងមិនអាចយល់ពីមូលហេតុដែលនាំឱ្យការអាក្រក់កើតមានឡើងនោះទេ។ ប៉ុន្តែ ព្រះបានទតឃើញចុងបញ្ចប់តាំងពីដើមមកម្ល៉េះ។ ទ្រង់ក៏បានសន្យាថា ទ្រង់នឹងប្រទានសុភមង្គល ដល់មនុស្សគ្រប់គ្នាដែលមានជំនឿទៅលើព្រះយេស៊ូវ។ គម្ពីររ៉ូម ៨:១៨ បានប្រាប់យើងថា «ទុក្ខលំបាកនៅពេលបច្ចុប្បន្ននេះ មិនអាចប្រៀបផ្ទឹមនឹងសិរីល្អ ដែលត្រូវបើកសម្ដែងឲ្យយើងឃើញបានឡើយ»។ តើយើងមានជំនឿ និងមានភាពជឿជាក់ទៅលើសេចក្តីសន្យានេះដែរឬទេ?

ព្រះយេស៊ូវបានជ្រើសរើសសុគត ដោយសារតែទ្រង់ចង់ឱ្យយើងមានសេរីភាពនៅក្នុងការជ្រើសរើស។ ដ្បិតទ្រង់បានជ្រាបថា សេរីភាពនៅក្នុងការជ្រើសរើសរបស់យើងនឹងត្រូវឱ្យទ្រង់ចេញថ្លៃប៉ុនណា។ សេរីភាពនៅក្នុងការជ្រើសរើសរបស់យើង នឹងបញ្ជូនទ្រង់ទៅកាន់ឈើឆ្កាង ហើយសេរីភាពនេះក៏ធ្វើឱ្យទ្រង់ឈឺចាប់យ៉ាងដំណំដែរ។ ប៉ុន្តែ ទោះជាយ៉ាងនេះក្តី ក៏ព្រះយេស៊ូវនៅតែប្រទានសេរីភាពដល់យើងដដែល។ តើហេតុអ្វីបានជាយើងត្រូវតែនឹកចាំពីសេចក្តីពិតនៃព្រះគម្ពីរនេះយ៉ាងដូច្នេះ?