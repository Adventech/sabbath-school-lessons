---
title:  រឿងខ្លី
date:   14/02/2025
---

### សំឡេងនៅក្នុងទីងងឹត

នាងគ្រេស បាបខក់ (Grace Babcock) បានភ្ញាក់ឡើងនៅយប់ពាក់កណ្តាលអាធ្រាត្រ ដោយសារ តែនាងបានឮសំឡេងខឹង។ នាងគ្រេសមិនបានភ័យខ្លាចអ្វីនោះទេ។ ប៉ុន្តែ កាលដែលនាងបានភ្ញាក់នេះ ដោយសារតែនាងធុញធ្រាន់នឹងការភ្ញាក់ចុះភ្ញាក់ឡើងនៅលើគ្រែនៃបន្ទប់ជួល នៅក្នុងសាលាឥណ្ឌាហូលប្រ៊ូក (Holbrook) ដែលជាកន្លែងដែលនាងបានធ្វើការនៅក្នុងនាមគ្រូបង្រៀន។ នាងបានផ្ទៀងស្តាប់សំឡេង នោះនិយាយថា «ព្រះកំពុងតែប្រើឯងដូចជាអាយ៉ងអ៊ីចឹង ពីព្រោះមានរឿងជាច្រើនដែលឯងមិនបានដឹងថា ឯងកំពុងតែធ្វើតាមព្រះដោយងប់ងុលហើយ ហើយព្រះក៏កំពុងតែធ្វើបាបឯងដែរ»។ នាងគ្រេសបានព្យាយាម ជឿទុកចិត្តព្រះ ដោយសារតែការស្លាប់ថ្មីៗនៃសិស្សសាលាហូលប្រ៊ូក បានធ្វើឱ្យនាងដក់នៅក្នុងចិត្ត។ នាងមានសំណួរជាច្រើនដែលត្រូវសួរព្រះ ប៉ុន្តែនាងមិនចង់ទូលប្រាប់ទ្រង់អំពីរឿងទាំងនោះឡើយ។ ប៉ុន្តែ នៅពេលនោះ សំឡេងបានចោទប្រកាន់ព្រះ ហើយនាងក៏មិនចូលចិត្តការចោទប្រកាន់នេះដែរ។ នាង បាននិយាយថា «នែអារក្សចេញឱ្យឆ្ងាយទៅ យើងមិនចង់និយាយជាមួយនឹងឯងទេ»។

សំឡេងនោះបានស្ងប់ទៅវិញ។ ប៉ុន្តែ ការចោទប្រកាន់ទាស់នឹងព្រះបានជាប់ដិតដាមនៅក្នុង បន្ទប់។ នាងគ្រេសមិនចង់ទូលប្រាប់ព្រះរឿងនេះទេ ប៉ុន្តែ នាងបានយល់ឃើញថា គ្រាន់តែទ្រង់ឆ្លើយតប បន្តិច ក៏មិនទាស់ខាតអ្វីដែរ។ នាងបានសួរនាំព្រះអំពីការចោទប្រកាន់ដែលនាងបានឮ តែគ្មានចម្លើយ សោះ ដូច្នេះហើយ នាងក៏បានគេងលក់ទៅ។

នៅថ្ងៃបន្ទាប់ នាងគ្រេសទៅលេងតំបន់ធម្មជាតិមួយកន្លែង ដែលចូលចិត្តស្រមៃជាញឹកញាប់។ នាងបានលើកយកការចោទប្រកាន់នោះទៅសួរព្រះម្តងទៀត ដោយអង្គុយនៅលើថ្មពណ៌ត្នោតមួយផ្ទាំង។ លុះដល់ពេលព្រលប់ នោះនាងបានត្រឡប់ទៅផ្ទះវិញ។

នៅថ្ងៃបន្ទាប់មកទៀត នាងបានទៅលេងកន្លែងធម្មជាតិនោះម្តងទៀត។ ជាថ្មីម្តងទៀត នាង មិនបានទទួលចម្លើយនោះឡើយ។ ប៉ុន្តែ ខណៈពេលដែលនាងដើរមកផ្ទះវិញ នោះនាងមានអារម្មណ៍ថា មានសំឡេងមួយបានប្រាប់នាងថា «អ្នកមិនចាំបាច់ចង់ដឹងចម្លើយឆ្លើយតបទៅនឹងសំណួរដែលអ្នកបានសួរ ខ្ញុំនោះទេ ប៉ុន្តែ អ្នកត្រូវតែមានជំនឿ និងការជឿទុកចិត្តមកលើខ្ញុំវិញ»។ នាងបាននិយាយថា «មែនហើយ ព្រះអង្គ ទូលបង្គំមិនចង់ដឹងចម្លើយនោះឡើយ ប៉ុន្តែ ទូលបង្គំត្រូវតែដឹងថា ទ្រង់ជាព្រះដែលល្អ ដ្បិតឥឡូវ នេះ ទូលបង្គំមិនទាន់ដឹងថា ទ្រង់ជាព្រះដែលល្អនៅត្រង់ណានោះទេ»។

នៅឯផ្ទះ នាងគ្រេសបានបើកសៀវភៅមគ្គុទេសក៍សិក្សាថ្នាក់សប្បាតហ៍មនុស្សចាស់ បន្ទាប់មក នាងបានចាប់ផ្តើមអានសៀវភៅនោះ។ ខណៈដែលនាងកំពុងតែអាន នោះមានសំឡេងមួយបាននិយាយ ថា «ចូលមើលទៅខាងលើ»។

នៅពេលដែលនាងមើលទៅខាងលើ នោះនាងបានឃើញរូបភាពមួយផ្ទាំងពីសៀវភៅផាត់រូប ដែលនៅលើទូទឹកកករបស់នាង។ រូបភាពមួយផ្ទាំងនោះ សិស្សទី៥ជាអ្នកជូនដល់នាង ហើយរូបភាពនោះ ក៏បានពិពណ៌នាអំពីឈើឆ្កាង និងព្រះបន្ទូលដែលបានចែងនៅក្នុងគម្ពីរយ៉ូហាន ៣:១៦។ នាងគ្រេសបាន និយាយថា «ឱ្យព្រះយេស៊ូវអើយ ទ្រង់បានសុគតជំនួសពួកយើង ហើយការសុគតនេះ បានបង្ហាញថា ទ្រង់ជាព្រះដែលល្អពិតមែន ដូច្នេះហើយ ទូលបង្គំអាចជឿទុកចិត្តទ្រង់បាន បើទោះបីជាទូលបង្គំមិនមាន ចម្លើយឆ្លើយតបទៅនឹងសំណួរទាំងអស់របស់ទូលបង្គំក៏ដោយ»។