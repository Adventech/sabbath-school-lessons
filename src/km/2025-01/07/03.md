---
title:  មានរឿងជាច្រើនដែលយើងមិនបានដឹង
date:   10/02/2025
---

ប្រវត្តិសាស្ត្រនឹងត្រូវបញ្ចប់ទៅ នៅពេលដែលក្តីស្រឡាញ់របស់ព្រះបានឈ្នះសង្គ្រាមទាស់នឹង ការអាក្រក់នោះ។ ប៉ុន្តែ ទន្ទឹមគ្នានេះ សំណួរជាច្រើនដែលស្តីអំពីការអាក្រក់ អាចនឹងធ្វើឱ្យយើងពិបាក បន្តទៅទៀត។ ដូច្នេះហើយ តើយើងអាចគិតឃើញ និងពិពណ៌នាអំពីបញ្ហានៃការអាក្រក់នេះ នៅក្នុងវិធី មួយដែលមានប្រយោជន៍នោះបានដោយរបៀបណា?

`សូមអានគម្ពីរយ៉ូប ៣៨:១-១២។ តើចម្លើយដែលព្រះឆ្លើយតបមកកាន់លោកយ៉ូប បានជួយឱ្យយើងយល់ពីបញ្ហានៃការអាក្រក់នេះយ៉ាងដូចម្តេច? តើយើងបានដឹងពីហេតុផលដែលបាននាំឱ្យការអាក្រក់កើតមានឡើងនៅពេលបច្ចុប្បន្ននេះច្រើនប៉ុនណា? តើអ្វីដែលយើងមិនបានដឹងវិញនោះ មានច្រើន ប៉ុនណាដែរ?`

លោកយ៉ូបបានឈឺចាប់ជាខ្លាំង។ គាត់បានសួរសំណួរជាច្រើនថា ហេតុអ្វីបានជាការអាក្រក់ និងការឈឺចាប់បានកើតឡើងដល់គាត់ច្រើនម្ល៉េះ។ លោកយ៉ូបមានបំណងចង់សួរសំណួរបែបនេះដល់ព្រះ ដើម្បីឱ្យទ្រង់ឆ្លើយប្រាប់គាត់។ លោកយ៉ូបមិនបានយល់ថា មានរឿងជាច្រើនបានកើតឡើងនៅឯ ស្ថានសួគ៌ជាងដែលគាត់បានឃើញនឹងភ្នែកនោះឡើយ (សូមអានបទគម្ពីរយ៉ូប ជំពូក១-២)។ ព្រះគម្ពីរបកប្រែមួយក្បាលបានសរសេរថា «ឯងដឹងរឿងតិចតួចទេតែហេតុអ្វីបានជាឯងនិយាយច្រើនម្ល៉េះ?» (យ៉ូប ៣៨:២, បកប្រែថ្មីពី CEV)។ បន្ទាប់ពីព្រះបានសួរលោកយ៉ូបនូវសំណួរនេះ នោះទ្រង់បានមានបន្ទូលនៅក្នុងគម្ពីរ យ៉ូប ៣៨:៤ យ៉ាងដូច្នេះថា «នៅគ្រាដែលយើងបង្កបង្កើតផែនដី នោះតើអ្នកនៅឯណា?» (គខប)។

`សូមអានគម្ពីរយ៉ូប ៤២:៣។ តើចម្លើយរបស់លោកយ៉ូប បានជួយឱ្យដឹងនូវអ្វីដែលយើងគួរតែ យល់ដឹងអំពីខ្លួនយើងនោះដោយរបៀបណា?`

ចម្លើយដែលព្រះបានឆ្លើយតបមកកាន់លោកយ៉ូប បានបង្ហាញថា លោកយ៉ូបមិនបានយល់ដឹងរឿងជាច្រើននោះទេ។ យើងទាំងអស់គ្នាក៏ធ្វើដូចជាលោកយ៉ូបយ៉ាងដូច្នេះដែរ។ យើងគួរតែលះបង់អំនួតទាំងអស់ចេញពីចិត្តរបស់យើង ហើយយើងក៏គួរតែយល់ថា មានរឿងជាច្រើនកំពុងតែកើតឡើង នៅក្នុងជីវិតនេះ ដែលយើងមិនអាចមើលឃើញ និងមិនអាចដឹងបាននោះដែរ។ យើងប្រហែលជាមិនបាន ដឹងចម្លើយឆ្លើយតបទៅនឹងសំណួរទាំងអស់របស់យើង។ ប៉ុន្តែ ចំណុចនេះមិនមានន័យថា សំណួររបស់យើងមិនមានចម្លើយឆ្លើយតបនោះឡើយ។ ដូច្នេះហើយ យើងត្រូវតែជឿថា នៅពេលអនាគត ព្រះនឹង ឆ្លើយតបសំណួររបស់យើង។ ប៉ុន្តែ យើងក៏ត្រូវតែជឿទុកចិត្តទៅលើទ្រង់ រហូតដល់ពេលនោះដែរ។

`សូមគិតអំពីទំហំដ៏តូចដែលយើងបានដឹងអំពីរបស់គ្រប់យ៉ាង។ បើយើងពិតជាបានដឹងតិចតួច មែន តើហេតុអ្វីបានជាយើងគួរតែទទួលស្គាល់ថា នៅតែមានសំណួរពីការអាក្រក់ និងការឈឺចាប់ដែល យើងមិនអាចឆ្លើយបាននោះយ៉ាងដូច្នេះ?`