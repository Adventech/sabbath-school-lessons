---
title:  បញ្ហនៃការអាក្រក់
date:   08/02/2025
---

### អំណានព្រះគម្ពីរសម្រាប់មេរៀនប្រចាំសប្តាហ៍នេះ

ទំនុកតម្កើង ៩៤:៣; យ៉ូប ៣៨:១-១២; ទំនុកតម្កើង ៧៣; លោកុប្បត្តិ ២:១៦, ១៧; រ៉ូម ៨:១៨; វិវរណ ២១:៣, ៤។

> <p>ខចងចាំ៖</p>
> «ព្រះអង្គនឹងជូតអស់ទាំងទឹកភ្នែក ចេញពីភ្នែករបស់គេ សេចក្ដីស្លាប់នឹងលែងមានទៀតហើយ ការកាន់ទុក្ខ ការយំសោក ឬការឈឺចាប់ ក៏នឹងលែងមានទៀតដែរ ដ្បិតអ្វីៗពីមុនទាំងប៉ុន្មានបានកន្លងបាត់ទៅហើយ» (វិវរណៈ ២១:៤)។

បញ្ហាដែលធំបំផុតសម្រាប់អ្នកគ្រីស្ទាន ប្រហែលជាបញ្ហានៃការអាក្រក់។ ប្រសិនបើព្រះទ្រង់ ល្អទាំងអស់ និងមានអំណាចខ្លាំងពូកែពិតមែន តើហេតុអ្វីបានជាមានការអាក្រក់បានកើតឡើងច្រើន ម្ល៉េះ?

សំណួរនេះបានធ្វើឱ្យមនុស្សជាច្រើននាក់មានការលំបាក ដោយបានរាំងខ្ទប់ពួកគេមិនឱ្យចូលមកស្គាល់ព្រះ និងស្គាល់សេចក្តីស្រឡាញ់របស់ទ្រង់បានឡើយ។

«មនុស្សជាច្រើននាក់បានមានអារម្មណ៍មិនស្ងប់ ជាមួយនឹងបញ្ហានៃអំពើបាប។ តើអំពើបាប បានចាប់ផ្តើមឡើងដោយរបៀបណា? តើហេតុអ្វីបានជាអំពើបាបមាននៅលើផែនដីនេះយ៉ាងដូច្នេះ? អ្នកខ្លះបានឃើញការអាក្រក់នៅក្នុងជីវិត ដែលការអាក្រក់នោះព្រៃផ្សៃជាទីបំផុត។ ដូច្នេះហើយ បានជា ពួកគេចោទសួរពីរបៀបដែលព្រះនៃសេចក្តីស្រឡាញ់ ដែលមានអំណាចខ្លាំងពូកែ និងជាព្រះដែលមាន ប្រាជ្ញា បានបណ្តោយឱ្យការអាក្រក់កើតមានឡើងនៅលើផែនដីនេះយ៉ាងដូចម្តេចទៅបាន»។ សូម ដកស្រង់ពី Ellen G. White, The Great Controversy, page 492, adapted។

មនុស្សជាច្រើននាក់បានប្រាប់ពីហេតុផលដែលពួកគេមិនបានជឿព្រះ ដោយសារតែបញ្ហា នៃការអាក្រក់។ ប៉ុន្តែ នៅក្នុងសប្តាហ៍នេះ និងសប្តាហ៍ក្រោយ យើងនឹងបានឃើញថា ព្រះនៃព្រះគម្ពីរ គឺជាព្រះដែលបរិសុទ្ធ និងយុត្តិធម៌។ ដូច្នេះហើយ យើងអាចជឿទុកចិត្តទ្រង់បាន បើទោះបីជាមានការ អាក្រក់បានកើតឡើងនៅជំុវិញយើងក៏ដោយ។