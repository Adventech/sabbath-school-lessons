---
title:  រឿងប្រៀបប្រដូចរបស់ព្រះយេស៊ូវ ស្តីអំពីចម្ការទំពាំងបាយជូរ
date:   12/03/2025
---

នៅក្នុងគម្ពីរម៉ាថាយ ជំពូក២១ ព្រះយេស៊ូវបាននិទានរឿងប្រៀបប្រដូចអំពីចម្ការទំពាំងបាយជូរ។ រឿងប្រៀបប្រដូចនេះបានជួយឱ្យយើងនឹកចាំពីចម្រៀងរបស់លោកអេសាយ អំពីចម្ការទំពាំងបាយជូរ នៅក្នុង បទគម្ពីរអេសាយ ជំពូក៥។

`សូមអានគម្ពីរម៉ាថាយ ២១:៣៣-៣៩ ខណៈពេលដែលលោកអ្នកបានគិតអំពីសំណួរដែលព្រះ បានសួរលោកអ្នកនៅក្នុងគម្ពីរអេសាយ ៥:៤។ តើព្រះអាចធ្វើអ្វីខ្លះបន្ថែមទៀតដើម្បីសង្គ្រោះយើង ក្រៅពី កិច្ចការដែលទ្រង់បានធ្វើរួចទៅហើយនោះ?`

ផ្នែកដំបូងនៃរឿងប្រៀបប្រដូចរបស់ព្រះយេស៊ូវ គឺជាសម្រង់មតិចម្រៀងពីបទគម្ពីរអេសាយ ជំពូក៥ ដែលបានស្តីអំពីចម្ការទំពាំងបាយជូរ និងម្ចាស់នៃចម្ការទំពាំងបាយជូរនោះ។ បន្ទាប់មក ព្រះយេស៊ូវ បានបន្ថែមទៀតថា ម្ចាស់ចម្ការបានជួលចម្ការរបស់គាត់ឱ្យកសិករមួយចំនួន បន្ទាប់មក គាត់បានចេញ ដំណើរទៅលេងនៅឯកន្លែងដ៏សែនឆ្ងាយមួយទៀត (ម៉ាថាយ ២១:៣៣)។ ម្ចាស់ចម្ការបានចាត់បាវបម្រើ របស់ទ្រង់ ឱ្យមកពិនិត្យមើលចម្ការទំពាំងបាយជូរនោះចំនួន២ដង។ (អ្នកបម្រើជារូបស័ព្ទមួយតំណាងឱ្យ ហោរារបស់ព្រះ)។ ម្ចាស់ចម្ការបានចាត់អ្នកបម្រើឱ្យមកប្រមូលផល ប៉ុន្តែ ពួកកសិករបានវាយដំ និងសម្លាប់ អ្នកបម្រើរបស់គាត់ (ម៉ាថាយ ២១:៣៤-៣៦)។ នៅទីបំផុត ម្ចាស់ចម្ការ (ព្រះ) បានចាត់ព្រះរាជបុត្រារបស់ ទ្រង់ (ព្រះយេស៊ូវ) ដោយមានបន្ទូលថា «គេមុខជាគោរពកោតខ្លាចកូនប្រុសខ្ញុំមិនខាន» (ម៉ាថាយ ២១:

៣៧)។ «ប៉ុន្តែ ពេលពួកកសិករឃើញកូនប្រុសម្ចាស់ចម្ការមកដល់ គេពិគ្រោះគ្នាថា: “អ្នកនេះជាអ្នកទទួល កេរមត៌កពីម្ចាស់ចម្ការទៅថ្ងៃក្រោយ បើយើងនាំគ្នាសម្លាប់វា មត៌កនេះនឹងត្រូវបានមកយើងមិនខាន”» (ម៉ាថាយ ២១:៣៨, ៣៩)។

តើព្រះអាចធ្វើអ្វីខ្លះបន្ថែមទៀត? ព្រះវរបិតាទ្រង់ស្រឡាញ់យើងជាអនេក ដូច្នេះហើយ បានជា ទ្រង់ប្រទានព្រះរាជបុត្រាជាទីស្រឡាញ់របស់ទ្រង់ឱ្យមកសង្គ្រោះយើង (យ៉ូហាន ៣:១៦)។ យើងបានឃើញ រួចមកហើយថា ព្រះមិនអាចដោះស្រាយមហាវិវាទរវាងសេចក្តីល្អ និងសេចក្តីអាក្រក់ ដោយត្រឹមតែទ្រង់ បំផ្លាញការអាក្រក់ភ្លាមៗនោះទេ។ ប៉ុន្តែ ទ្រង់ត្រូវតែបង្ហាញថា ទ្រង់ជាព្រះនៃសេចក្តីស្រឡាញ់ជាមុនសិន។ ព្រះបានបង្ហាញសេចក្តីស្រឡាញ់របស់ទ្រង់ជាសាធារណៈ តាមរយៈកិច្ចការរបស់ព្រះយេស៊ូវ (រ៉ូម ៣:២៥, ២៦; រ៉ូម ៥:៨)។ តើយើងអាចសុំអ្វីខ្លះទៀតពីព្រះ ក្រៅពីការដែលទ្រង់បានប្រទានព្រះរាជបុត្រារបស់ទ្រង់ ឱ្យមកសុគតជំនួសអំពើបាបរបស់យើងនោះ? ពោលគឺទ្រង់បានប្រទានព្រះរាជបុត្រារបស់ទ្រង់ដល់យើង ដើម្បីឱ្យទ្រង់អាចលើកតម្កើងបញ្ញត្តិរបស់ទ្រង់។ បន្ទាប់មក ទ្រង់នឹងអាចទទួលយកយើងបាន។ ចំណុច នៅត្រង់នេះហើយដែលបង្ហាញថា ទ្រង់មានទាំងភាពយុត្តិធម៌ និងប្រកបដោយក្តីស្រឡាញ់នៅក្នុងពេល តែមួយនោះ។

ឈើឆ្កាងបានបង្ហាញយើងថា ព្រះបានធ្វើរឿងគ្រប់យ៉ាងដែលទ្រង់អាចធ្វើទៅបាន ដើម្បីបំផ្លាញ ការអាក្រក់ដោយមិនចាំបាច់ដកហូតសេរីភាពនៃការជ្រើសរើសរបស់យើង។ សេរីភាពនៅក្នុងការជ្រើសរើស សំខាន់សម្រាប់សេចក្តីស្រឡាញ់ណាស់។ បើសិនជាព្រះអាចសង្គ្រោះយើងតាមវិធីផ្សេងទៀត តើលោកអ្នក មិនគិតថា ទ្រង់នឹងជ្រើសរើសយកវិធីផ្សេងមួយនោះទេឬអី? ជាការពិតណាស់ ទ្រង់នឹងរើសយកវិធីផ្សេង។ មនុស្សលោកអាចនឹងរងទុក្ខនៅក្នុងសង្គ្រាមរវាងព្រះ និងសាតាំងពិតមែន ប៉ុន្តែ ព្រះគឺជាអ្នកបានរងទុក្ខច្រើនជាងគេបំផុត។ ដ្បិតនៅពេលដែលយើងក្រឡេកមើលឈើឆ្កាង នោះយើងនឹងបានឃើញពីទំហំដែល ទ្រង់បានរងទុក្ខ ដោយព្រោះអំពើបាប។ ប៉ុន្តែ ព្រះយេស៊ូវបានសុខចិត្តសុគតជំនួសយើង ដើម្បីឱ្យយើងមានសេរីភាពនៅក្នុងការស្រឡាញ់នោះវិញ។ នេះហើយជាទំហំដែលព្រះយេស៊ូវបានគោរពមកលើសេរីភាព នៃការជ្រើសរើសរបស់យើង។