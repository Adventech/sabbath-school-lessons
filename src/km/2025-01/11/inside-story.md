---
title:  រឿងខ្លី
date:   14/03/2025
---

### អ្នកទទូចដ៏មានះ វគ្គ៣

កូឡេតេ រាអាល់ (Colette Reahl) ដែលជាគ្រូពេទ្យកុមារ បានសង្ឃឹមថានាងនឹងនាំក្មេងស្រី ជនជាតិអាឡាស្កាអាយុ១៣ឆ្នាំមកកាន់ផ្ទះរបស់នាងឱ្យបានមុនថ្ងៃសប្បាតហ៍។ នាងបានប្រាប់នាងម៉ាត្រូណា (Matrona) ថា នាងជាអ្នកសេវេនដេយអាត់វេនទីស្ទ ប៉ុន្តែ ការប្រាប់នេះក៏ជាគំនិតល្អដែរ ដោយសារតែពួកគេ បានដោះស្រាយបញ្ហានេះនៅឯផ្ទះនៅក្នុងទីក្រុងអេនខូរេជ (Anchorage) មុនពេលដែលពួកគេត្រូវចំណាយ ពេលនៅក្នុងថ្ងៃសប្បាតហ៍ជាលើកដំបូងរបស់ពួកគេនោះ។

បើទោះជាយ៉ាងនេះក្តី អាជ្ញាធរខាងឯផ្នែកចិញ្ចឹមក្មេងជនជាតិអាឡាស្កា បាននឹកឃើញគំនិត ផ្សេងៗទៀត។ ពួកគេបានប្រាប់នាងកូឡេតេថា នាងអាចយកក្មេងស្រីម៉ាត្រូណាទៅថ្វាយបង្គំនៅក្នុងថ្ងៃ សប្បាតហ៍នោះបាន។ ដូច្នេះហើយ នាងកូឡេតេបានហៅនាងម៉ាត្រូណាឱ្យមកជួបនឹងនាងនៅឯកន្លែង ធ្វើការរបស់នាងនៅក្នុងទីក្រុងអេនខូរេជ ។ នាងបាននិយាយថា«ជាទូទៅ ខ្ញុំតែងតែទៅព្រះវិហារនៅថ្ងៃ សប្បាតហ៍ តើកូនស្រីចង់ទៅជាមួយម៉ាក់ដែរឬទេ?»។ នាងម៉ាត្រូណាបានឆ្លើយថា «ទេ»។ លុះដល់ព្រឹកឡើង នាងម៉ាត្រូណាបានប្រកាសថា នាងចង់មើលទូរទស្សន៍។ នាងកូឡេតេបានតបទៅវិញថា «យើងតែងតែ មើលកម្មវិធីតាមបែបលក្ខណៈគ្រីស្ទាន ឬមើលវីដេអូធម្មជាតិនៅក្នុងផ្ទះរបស់យើងជារៀងរាល់ថ្ងៃសៅវ៍»។ នាងម៉ាត្រូណាបានភ្ញាក់ផ្អើល។ នាងបាននាំនាងកូឡេតេថា នាងអាចមើលកម្មវិធីគំនូជីវចលអំពីសត្វព្រៃ ជំនួសឱ្យកម្មវិធីទាំងនោះបានដែរឬទេ។ នាងកូឡេតេ និងនាងម៉ាត្រូណាត្រូវចំណាយពេលក្របកគ្នានៅក្នុង ទីក្រុងអេនខូរេជនៅក្នុងរយៈពេល២ខែ មុនពេលដែលពួកគេផ្លាស់ទៅនៅឯទីក្រុងបេតថែល (Bethel) ដែលនាងកូឡេតេទទួលបានការងារថ្មីនៅក្នុងមន្ទីរពេទ្យនៅឯកន្លែង នោះ។ នៅក្នុងអំឡុងពេលនោះ ពួកគេបានបង្កើតទម្លាប់ថ្មី និងស្ថាបនាទំនាក់ទំនងរបស់ពួកគេ។ ពួកគេបានថ្វាយបង្គំនៅពេលព្រឹក និង នៅពេលល្ងាច ដែលបានធ្វើឱ្យផ្នែកវិញ្ញាណរបស់នាងម៉ាត្រូណាបានរីកចម្រើនឡើង។

សព្វថ្ងៃនេះ នាងម៉ាត្រូណានាងមានអាយុ១៥ឆ្នាំ ហើយនាងពេញចិត្តនឹងការរស់នៅនៅក្នុង ទីក្រុងបេតថែល ដែលនាងបានសិក្សានៅក្នុងផ្ទះ រៀនមេរៀនព្យាណូ មានមិត្តភក្តិជាច្រើននាក់ ព្រមទាំង បានចូលរួមយ៉ាងសស្រាក់សស្រាំនៅក្នុងជីវិតខាងឯព្រះវិហារសេវេនដេយអាត់វេនទីស្ទបេតថែលផងដែរ។ នាងកូឡេតេដែលបានបម្រើការជាគ្រូបង្រៀនព្រះគម្ពីរ ជាអ្នកដឹកនាំព្រះវិហារ និងជាគ្រូពេទ្យកុមារ ផងនោះ បាននិយាយថា «ព្រះបានរៀបចំអ្វីៗទាំងអស់រួចជាស្រេច»។ នាងបាននិយាយថា «នាងម៉ាត្រូណា ដែលខ្ញុំបានជួបជាលើកដំបូងនៅតាមទូរស័ព្ទកាលពីមុន មិនដូចជានាងម៉ាត្រូណានៅក្នុងពេលឥឡូវនេះ នោះទេ ពីព្រោះឥឡូវនេះ នាងជាអ្នកដឹកនាំក្មេងៗនៅក្នុងព្រះវិហារ និងនៅក្នុងសហគមន៍របស់នាងចំណុច នេះឯងដែលបានធ្វើឱ្យខ្ញុំមើលឃើញថា ព្រះបានធ្វើការនៅក្នុងជីវិតរបស់នាង និងបានធ្វើឱ្យជំនឿរបស់ នាងបានរឹងមាំឡើង»។

នាងម៉ាត្រូណាបានបង្ហាញការដឹងគុណចំពោះការទូរស័ព្ទដ៏ឈប់ឈររបស់នាងកូឡេតេ ព្រមទាំង អរគុណចំពោះសេចក្តីស្រឡាញ់ដ៏មានះរបស់នាងកូឡេតេនៅក្នុងនាមជាម្តាយរបស់នាង។ នាងម៉ាត្រូណា បាននិយាយថា «បើសិនជានាងកូឡេតេមិនបានព្យាយាមចូលមករកខ្ញុំទេ នោះខ្ញុំប្រាកដជាមិនបានស្គាល់ ព្រះឡើយ»។ នាងបាននិយាយថា ព្រះបានប្រើនាងកូឡេតេមកឱ្យផ្លាស់ប្តូរជីវិតរបស់នាង។ នាងបាន និយាយទៀតថា «របៀបដែលនាងបានរកខ្ញុំឃើញ មិនមែនជារឿងចៃដន្យ នោះទេ ពីព្រោះខ្ញុំមានអារម្មណ៍ ថា ព្រះបាននាំនាងមកជួបនឹងខ្ញុំ ហើយទ្រង់ក៏បាននាំខ្ញុំទៅជួបនឹងនាងដែរ។ ព្រះបាននាំខ្ញុំមកកាន់ កន្លែង កន្លែងមួយដ៏ស្រស់ស្រាយ ហើយទ្រង់ក៏បានប្រទានសេចក្តីសុខសាន្តដល់ខ្ញុំផងដែរ»។