---
title:  ចម្រៀងពីអ្នកជាទីស្រឡាញ់របស់ខ្ញុំ
date:   11/03/2025
---

ព្រះបានបង្ហាញសេចក្តីស្រឡាញ់របស់ទ្រង់ចំពោះយើង នៅក្នុងមហាវិវាទរវាងព្រះ និងសាតាំង ទៅតាមវិធីអស្ចារ្យជាច្រើន។ ប៉ុន្តែ អ្នកខ្លះអាចនឹងសួរថា «តើព្រះគួរតែធ្វើលើសពីការដែលទ្រង់បានការពារ ឬបានដកហូតអំពើអាក្រក់នោះដែរឬទេ? យើងបានឃើញថា មហាវិវាទរវាងសេចក្តីល្អ និងសេចក្តីអាក្រក់ បានបង្ហាញថា ព្រះតែងតែធ្វើសកម្មភាពដោយការគោរពសេរីភាពនៃការជ្រើសរើសរបស់យើង។ ទ្រង់បានគោរពសេរីភាពនៃការជ្រើសរើសរបស់យើង ដើម្បីឱ្យយើងបានស្រឡាញ់ទ្រង់វិញ។ យើងបានឃើញ រួចមកហើយថា សេរីភាពនៅក្នុងការជ្រើសរើសនេះសំខាន់ចំពោះសេចក្តីស្រឡាញ់រវាងព្រះ និងមនុស្ស លោកនេះណាស់។ យើងក៏បានឃើញដែរថា ព្រះបានធ្វើតាមច្បាប់មានចែងនៅក្នុងមហាវិវាទសេចក្តីល្អ និងសេចក្តីអាក្រក់នេះដែរ។ ពីព្រោះទ្រង់បានហៅច្បាប់ទាំងនេះថា ជាច្បាប់សង្គ្រាម។ ច្បាប់សង្គ្រាមបាន បង្ហាញយើងពីរបៀបដែលព្រះត្រូវធ្វើការ និងបង្ហាញយើងពីរឿងដែលទ្រង់អាចធ្វើបាប និងមិនអាចធ្វើបាប ពីព្រោះទ្រង់គឺជាសេចក្តីស្រឡាញ់។

`សូមអានគម្ពីរអេសាយ ៥:១-៤។ តើខទាំងនេះកំពុងតែចែងអំពីអ្នកណា? តើលោកអេសាយ កំពុងតែពិពណ៌នាអំពីអ្នកណា? ចម្ការទំពាំងបាយជូរ និងម្ចាស់ចម្ការគឺជារូបស័ព្ទ។ តើរូបស័ព្ទទាំងនេះ បានបង្ហាញយើងអ្វីខ្លះ? តើម្ចាស់ចម្ការបានធ្វើអ្វីខ្លះ ដើម្បីចម្ការទំពាំងបាយជូររបស់គាត់នោះ? តើហេតុអ្វី បានជាកិច្ចការទាំងនេះសំខាន់ម្ល៉េះ? តើកិច្ចការទាំងនេះមានន័យដូចម្តេចខ្លះ? តើមានអ្វីកើតឡើង ដោយសារ តែកិច្ចការដែលម្ចាស់ចម្ការបានធ្វើនេះ?`

នៅក្នុងខទាំងនេះ លោកអេសាយបានច្រៀងចម្រៀងមួយបទ ស្តីអំពីអ្នកជាទីស្រឡាញ់របស់ គាត់ ដែលប្រៀបដូចជាការចម្ការទំពាំងបាយជូរយ៉ាងដូច្នេះដែរ។ ចម្ការទំពាំងបាយជូរគឺជារូបស័ព្ទតំណាង ឱ្យរាស្ត្ររបស់ព្រះ (សម្រាប់ឧទាហរណ៍បន្ថែមទៀត សូមអានគម្ពីរអេសាយ ១:៨ និងគម្ពីរយេរេមា ២:២១)។ ប៉ុន្តែ ចម្ការទំពាំងបាយជូរក៏អាចជារូបស័ព្ទតំណាងឱ្យមនុស្សទាំងអស់ ដែលព្រះបានព្យាយាមសង្គ្រោះពួកគេនៅគ្រប់ទីកន្លែងនៅលើផែនដីនេះ។ ម្ចាស់ចម្ការទំពាំងបាយជូរគឺជាព្រះ ដែលទ្រង់បានធ្វើអ្វីៗគ្រប់យ៉ាង ដែលយើងអាចរំពឹងបាន ដើម្បីឱ្យបានប្រាកដថា ចម្ការរបស់ទ្រង់នឹងបានដុះឡើង។ ព្រះគម្ពីរសម្រាយមួយ ចំនួនបានសរសេរថា ទំពាំងបាយជូរ «មិនល្អ» ដែលគ្មានប្រយោជន៍។ ភាសាហេព្រើរសម្រាប់ពាក្យថា «សត្វព្រៃ» ឬ «មិនល្អ» ក៏អាចសរសេរបានថាជា «ផ្លែឈើស្អុយ» ផងដែរ។ ដូច្នេះហើយ ចម្ការទំពាំងបាយជូរ របស់ព្រះក៏បានដុះចេញនូវផលផ្លែទំពាំងបាយជូរស្អុយផងដែរ។

ព្រះបានចាប់ផ្តើមមានបន្ទូល នៅក្នុងគម្ពីរអេសាយ ៥:៣។ ទ្រង់បានត្រាស់ហៅមនុស្សគ្រប់គ្នា ឱ្យចេះវិនិច្ឆ័យរវាងទ្រង់ និងចម្ការទំពាំងបាយជូររបស់ទ្រង់។ នៅក្នុងគម្ពីរអេសាយ ៥:៤ ព្រះបានសួរសំណួរ សំខាន់បំផុតថា «ខ្ញុំបានធ្វើការសព្វគ្រប់ទាំងអស់ចំពោះចម្ការនេះហើយ តើនៅខ្វះអ្វីទៀត? ខ្ញុំនឹកសង្ឃឹម ថា នឹងបានផ្លែទំពាំងបាយជូរល្អ តែហេតុដូចម្ដេចបានជាចម្ការខ្ញុំ បង្កើតសុទ្ធតែផ្លែមិនល្អទៅវិញដូច្នេះ?» (អេសាយ ៥:៤, គខប)។ តើព្រះអាចធ្វើអ្វីខ្លះ? តើលោកអ្នកបានឃើញថា ព្រះបានសុំឱ្យអ្នកដទៃវិនិច្ឆ័យ នូវអ្វីដែលទ្រង់បានធ្វើនោះដែរឬទេ? សំណួរនេះជាចំណុចសំខាន់មួយដ៏គួរឱ្យចាប់អារម្មណ៍។

`នៅពេលដែលលោកអ្នកក្រឡេកមើលឈើឆ្កាង សូមឱ្យលោកអ្នកបានគិតអំពីគម្ពីរអេសាយ ៥:៤)។ តើព្រះអាចធ្វើអ្វីខ្លះបន្ថែមទៀត ក្រៅពីការសុគតជំនួសអំពើបាបរបស់យើងនោះ?`