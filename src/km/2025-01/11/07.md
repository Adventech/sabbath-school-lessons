---
title:  ការសិក្សាបន្ថែម
date:   14/03/2025
---

សូមអាន Ellen G. White, “The Reward of Earnest Effort,” pages 285-288, in Testimonies for the Church, volume 9។

«នៅពេលដែលយើងឡើងទៅដល់ស្ថានសួគ៌ នោះយើងនឹងបានយល់ពីរឿងគ្រប់យ៉ាងដែលបានធ្វើឱ្យយើងយល់ច្រឡំអំពីផែនការដែលព្រះបានរៀបចំនៅក្នុងជីវិតមួយនេះ។ យើងនឹងទទួលបាននូវការបកស្រាយពីរឿងរ៉ាវដែលពិបាកយល់នៅក្នុងពេលឥឡូវនេះ ពីព្រោះព្រះនឹងបកស្រាយអាថ៌កំបាំង នៃសេចក្តីមេត្តា និងសេចក្តីស្រឡាញ់របស់ទ្រង់។ នៅពេលនេះយើងបានឃើញថាត្រឹមតែជាសេចក្តីសន្យា បែកបាក់ប៉ុណ្ណោះ ប៉ុន្តែ យើងនឹងបានឃើញផែនការដ៏ល្អឥតខ្ចោះបំផុត។ យើងនឹងបានដឹងថា ព្រះបាន ប្រទានបទពិសោធន៍តាមរយៈសេចក្តីស្រឡាញ់របស់ទ្រង់ ដែលមើលទៅហាក់ដូចជាលំបាកបំផុត។ យើង នឹងបានយល់ថា ព្រះបានធ្វើរបស់គ្រប់យ៉ាងសហការគ្នា ដើម្បីជាប្រយោជន៍ដល់យើង។ បន្ទាប់មក យើង នឹងបានរីករាយជាមួយនឹងសេចក្តីអំណរដែលមិនអាចថ្លែងបាន។ សេចក្តីអំណររបស់យើងនឹងបានពេញទៅ ដោយការសរសើរតម្កើងព្រះ»។ ដកស្រង់ពី Ellen G. White, Testimonies for the Church, volume 9, page 286 adapted។

**សំណួរពិភាក្សា**

`តើលោកអ្នកធ្លាប់មានអារម្មណ៍ច្របូកច្របល់ នៅពេលដែលលោកអ្នកបានព្យាយាមយល់ពីផែនការ ដែលព្រះបានរៀបចំសម្រាប់ជីវិតរបស់លោកអ្នកដែរឬទេ? តើការព្យាយាមយល់ពីផែនការរបស់ព្រះនេះ បានផ្តល់ក្តីសង្ឃឹមដល់លោកអ្នកដោយរបៀបណា ដើម្បីឱ្យលោកអ្នកបានដឹងថា ព្រះនឹងបកស្រាយរឿង គ្រប់យ៉ាងដល់លោកអ្នកនៅឯស្ថានសួគ៌នោះ?`

`សូមគិតអំពីរឿងគ្រប់យ៉ាងដែលព្រះយេស៊ូវបានលះបង់ ដើម្បីក្លាយមកជាមនុស្សលោក និងដើម្បីសុគត ជំនួសយើង។ ម៉្យាងទៀត សូមគិតអំពីការសម្រេចចិត្តរបស់ទ្រង់ដែលបានប្រាប់យើងអំពីសេចក្តីស្រឡាញ់របស់ព្រះ និងពីមូលហេតុដែលយើងអាចជឿទុកចិត្តទៅលើទ្រង់។ តើព្រះអាចធ្វើអ្វីខ្លះបន្ថែមទៀត ដើម្បី សង្គ្រោះយើងនោះ?`

`តើហេតុអ្វីបានជាព្រះនាមរបស់ព្រះសំខាន់ខ្លាំងម្ល៉េះសម្រាប់លោកអ្នក? តើចម្លើយរបស់លោកអ្នកបាន ប្រាប់លោកអ្នកយ៉ាងដូចម្តេច អំពីសារៈសំខាន់នៃឈ្មោះរបស់យើងនៅក្នុងនាមជាអ្នកគ្រីស្ទានសេវេនដេយ អាត់វេនទីស្ទនោះ? តើមានវិធីណាខ្លះ ដែលអ្នកគ្រីស្ទានធ្លាប់បានធ្វើនូវរឿងដែលបានបង្កឱ្យអ្នកដទៃបាត់បង់ ការគោរពចំពោះព្រះនាមរបស់ព្រះយេស៊ូវនោះ? ដើម្បីបង្ហាញអ្នកដទៃអំពីនិយមន័យនៃការធ្វើតាមព្រះយេស៊ូវ នៅក្នុងជីវិតនេះ តើយើងអាចធ្វើអ្វីខ្លះនៅក្នុងសហគមន៍នៅតាមតំបន់របស់យើងនោះ?`