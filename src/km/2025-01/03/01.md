---
title:  ដើម្បីឱ្យបានគាប់ព្រះទ័យព្រះ
date:   11/01/2025
---

### អំណានព្រះគម្ពីរសម្រាប់មេរៀនប្រចាំសប្ដាហ៍នេះ៖

លូកា ១៥:១១-៣២; សេផានា ៣:១៧; អេភេសូរ ៥:២៥-២៨; អេសាយ ៤៣:៤; រ៉ូម ៨:១; ម៉ាកុស ៩:១៧-២៩។

> <p>ខចងចាំ៖</p>
> «ព្រះយេហូវ៉ាដ៏ជាព្រះរបស់អ្នក ព្រះអង្គគង់នៅកណ្ដាលអ្នក ព្រះអង្គជាព្រះដ៏មានឥទ្ធិឫទ្ធិដែល នឹងសង្គ្រោះ ព្រះអង្គនឹងរីករាយចំពោះអ្នកដោយអរសប្បាយ ព្រះអង្គនឹងធ្វើឲ្យអ្នកមានចិត្តស្ងប់ ដោយ សេចក្ដីស្រឡាញ់របស់ព្រះអង្គ ព្រះអង្គនឹងរីករាយចំពោះអ្នក ដោយសំឡេងច្រៀងយ៉ាងឮ» (សេផានា ៣:១៧)។

សូមឱ្យលោកអ្នកស្រមៃពីឈុតឆាកយ៉ាងដូច្នេះថា៖ មានកុមារាអាយុ៥ឆ្នាំម្នាក់ បានចូលមក រកឪពុករបស់គាត់ ជាមួយនឹងកាដូវិចខ្ចប់ដ៏តូចតាចមួយ នៅក្នុងទិវាឪពុក។ ក្មេងប្រុសម្នាក់នេះបានរំភើបចិត្តជាខ្លាំង ខណៈពេលដែលគាត់ហុចកាដូជូនឪពុករបស់គាត់។

សូមឱ្យលោកអ្នកបន្តស្រមៃថា ឪពុកបានឆ្លើយថា «កូនអើយ កុំឱ្យកាដូប៉ាអី ពីព្រោះមិនថា កូនឱ្យអ្វីប៉ាក៏ដោយ ក៏មិនអាចផ្គាប់ចិត្តប៉ាដែរ។ អ្វីដែលកូនឱ្យមកពុក ពុកអាចទិញខ្លួនឯងបាន ពីព្រោះ របស់កូនយកប្រាក់ពុកទៅទិញរបស់នេះ។ ដូច្នេះហើយ កូនទុកវាចុះ។ ពុកមិនត្រូវការកាដូនេះទេ។ ប៉ុន្តែ ទោះបីជាប៉ាមិនបានយកកាដូនេះក៏ដោយ ក៏ប៉ានៅតែស្រឡាញ់ជានិច្ច»។

តើលោកអ្នកយល់ឃើញយ៉ាងណាដែរ អំពីពាក្យសម្តីរបស់ឪពុកម្នាក់នេះ? លោកអ្នកអាច យល់ឃើញថា ពាក្យទាំងនេះជាពាក្យ «អាក្រក់» «ឃោរឃៅ» និង «ចិត្តដាច់»។ នេះគឺជាអ្វីដែលព្រះ បានយល់ឃើញអំពីយើង និងអំណោយរបស់យើង? តើយើងអាចផ្គាប់ព្រះទ័យព្រះបានដែរឬទេ? ជាការ ពិតណាស់ ដំណឹងល្អគឺថា យើងអាចផ្គាប់ព្រះទ័យព្រះបាន។ យើងអាចជាមនុស្សមានបាប ដែលចង់ ធ្វើការអាក្រក់ ប៉ុន្តែ ព្រះមិនបានទតមើលមកយើង ឬអំណោយដែលយើងនាំយកមកថ្វាយទ្រង់ ដូច ដែលឪពុកនៅក្នុងរឿងខាងលើនេះ បានសម្លឹងមើលកូនប្រុសអាយុ៥ឆ្នាំរបស់គាត់នោះឡើយ។ បើសិន ជាយើងអាចផ្គាប់ព្រះទ័យព្រះដូច្នេះមែន តើយើងបានផ្គាប់ព្រះទ័យទ្រង់ដោយរបៀបណា? ចម្លើយ គឺថា យើងត្រូវការជំនួយពីព្រះយេស៊ូវ។ យើងមិនអាចផ្គាប់ព្រះទ័យព្រះ ដោយខ្លួនយើងបានទេ ប៉ុន្តែ ដោយមានជំនួយពីព្រះយេស៊ូវ នោះយើងប្រាកដជាអាចផ្គាប់ព្រះទ័យទ្រង់ជាមិនខាន។