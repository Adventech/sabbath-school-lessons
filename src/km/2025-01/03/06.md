---
title:  ដំបូន្មានដ៏សំខាន់
date:   16/01/2025
---

យើងអាចផ្គាប់ព្រះទ័យព្រះបាន នៅពេលដែលយើងទទួលយកក្តីស្រឡាញ់ពីទ្រង់។ ពីព្រោះ ព្រះជាបុគ្គលតែម្នាក់គត់ ដែលស័ក្តិសមនឹងទទួលបានសេចក្តីស្រឡាញ់នេះ។ ព្រះទ្រង់បរិសុទ្ធ និងល្អ ឥតខ្ចោះ។ នៅពេលដែលយើងជឿទៅលើព្រះយេស៊ូវ នោះព្រះនឹងចាត់ទុកយើងថា ជាមនុស្សដែលស័ក្តិសម នឹងទទួលបានសេចក្តីស្រឡាញ់ពីទ្រង់។ បន្ទាប់មក យើងនឹងក្លាយជារាស្ត្ររបស់ព្រះ ដែលត្រូវរស់នៅជាមួយ នឹងទ្រង់ នៅក្នុងសេចក្តីស្រឡាញ់ដ៏ល្អឥតខ្ចោះជារៀងរហូត។ សេចក្តីសន្យានេះ ជាសេចក្តីសន្យារបស់យើង នៅពេលដែលយើងមានជំនឿទៅលើកិច្ចការដែលព្រះយេស៊ូវបានធ្វើសម្រាប់យើង នៅឯនគរស្ថានសួគ៌ នោះ។

«ប៉ុន្តែ» លោកអ្នកអាចនឹងឆ្ងល់ថា «តើសេចក្តីសន្យានេះអាចរួមបញ្ចូលទាំងរូបខ្ញុំបានដោយរបៀបណា? តើយ៉ាងណាទៅវិញ បើសិនជាខ្ញុំមានអារម្មណ៍ថា ខ្ញុំមិនល្អគ្រប់គ្រាន់ ឬមិនមានជំនឿគ្រប់គ្រាន់ នោះ?

`សូមអានរឿងនៅក្នុងគម្ពីរម៉ាកុស ៩:១៧-២៩។ តើនៅក្នុងសាច់រឿងនេះ ព្រះបានឆ្លើយតប យ៉ាងដូចម្តេច? តើជំនឿប៉ុនណាទៅ ដែលជាជំនឿល្មមគ្រប់គ្រាន់នោះ?`

សិស្សរបស់ព្រះយេស៊ូវ មិនអាចបណ្តេញអារក្សឱ្យចេញពីក្មេងប្រុសម្នាក់បានឡើយ។ មនុស្ស គ្រប់គ្នានៅក្នុងរឿងនេះ បានចាប់ផ្តើមបាត់បង់សេចក្តីសង្ឃឹម។ ប៉ុន្តែ ក្រោយមក ព្រះយេស៊ូវបានយាង មកដល់។ ទ្រង់បានប្រាប់ឪពុកនៃក្មេងនោះថា «គ្រប់ការទាំងអស់អាចសម្រេចបានដល់អ្នកណាដែលជឿ» (ម៉ាកុស ៩:២៣)។ «ភ្លាមនោះ ឪពុករបស់ក្មេងនោះក៏ស្រែកឡើងថា៖ “ខ្ញុំជឿហើយ សូមជួយកុំឲ្យខ្ញុំសង្ស័យ ផង!”» (ម៉ាកុស ៩:២៤)។

តើលោកអ្នកបានឃើញថា ព្រះយេស៊ូវមិនបានមានបន្ទូលទៅកាន់បុរសដែលជាឪពុកថា «ចូរ មកតាមខ្ញុំ នៅពេលដែលអ្នកមានជំនឿខ្លាំងជាងនេះ» ដែរឬទេ? បុរសម្នាក់នេះបានស្រែកឡើងថា «ខ្ញុំជឿហើយ សូមជួយកុំឲ្យខ្ញុំសង្ស័យផង!» ល្មមគ្រប់គ្រាន់សម្រាប់ព្រះយេសូវហើយ?

បើគ្មានជំនឿទេ នោះយើងមិនអាចផ្គាប់ព្រះទ័យព្រះបានឡើយ (ហេព្រើរ ១១:៦)។ ទន្ទឹមគ្នា នេះ ព្រះយេស៊ូវក៏បានទទួលយកជំនឿដែលតិចបំផុតផងដែរ។ ដ្បិតនៅពេលដែលយើងមានជំនឿទៅលើ កិច្ចការដែលព្រះយេស៊ូវបានធ្វើសម្រាប់យើង នោះយើងអាចផ្គាប់ព្រះទ័យទ្រង់បាន។ ជំនឿទៅលើព្រះយេស៊ូវ បានជួយឱ្យយើងឆ្លើយតបទៅព្រះវិញ ទៅតាមរបៀបដែលផ្គាប់ព្រះទ័យទ្រង់។ បន្ទាប់មក ព្រះនឹងគាប់ ព្រះទ័យជាមួយនឹងយើង ទៅតាមរបៀបដែលឪពុកដែលជាមនុស្សលោកបានគាប់ចិត្ត នៅពេលដែលកូន ជាទីស្រឡាញ់របស់គាត់ បានយកកាដូដែលគ្មានតម្លៃ មកជូនគាត់យ៉ាងដូច្នេះដែរ។

យើងគួរតែធ្វើដំបូន្មានរបស់លោកប៉ុល ដែលប្រាប់ឱ្យយើង «មានបំណងចង់ឲ្យបានគាប់ព្រះ-ហឫទ័យព្រះអង្គ» (កូរិនថូសទី២ ៥:៩; សូមអានខ១០ផងដែរ)។ សូមប្រៀបធៀបជាមួយនឹងគម្ពីរកូឡូស ១:១០; ថែស្សាឡូនីចទី១ ៤:១; ហេព្រើរ ១១:៥ ផងដែរ)។ ដូច្នេះហើយ យើងគួរតែទូលសូមឱ្យព្រះជួយ ឱ្យយើងកាន់តែប្រុងប្រយ័ត្នឡើង អំពីតម្រូវការរបស់អ្នកដទៃយ៉ាងដូច្នេះថា៖ «ចូរស្រឡាញ់គ្នាទៅវិញទៅមក ដោយសេចក្ដីស្រឡាញ់ជាបងជាប្អូន ចូរផ្តល់កិត្តិយសគ្នាទៅវិញទៅមក ដោយការគោរព ខាងសេចក្ដីឧស្សាហ៍ នោះមិនត្រូវខ្ជិលច្រអូសឡើយ ខាងវិញ្ញាណ នោះត្រូវបម្រើព្រះអម្ចាស់ដោយចិត្តឆេះឆួល ចូរអរសប្បាយដោយមានសង្ឃឹម ចូរអត់ធ្មត់ក្នុងសេចក្តីទុក្ខលំបាក ចូរខ្ជាប់ខ្ជួនក្នុងការអធិស្ឋាន ចូរជួយផ្គត់ផ្គង់ ដល់ពួកបរិសុទ្ធដែលខ្វះខាត ចូរទទួលភ្ញៀវដោយចិត្តរាក់ទាក់» (រ៉ូម ១២:១០-១៣)។