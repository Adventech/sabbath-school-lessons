---
title:  មានអំណរជាមួយនឹងចិត្តដែលរីករាយ
date:   13/01/2025
---

មនុស្សម្នាក់ៗដែលបានរស់នៅលើផែនដីនេះ មានចំពោះព្រះ មានតម្លៃពិសេសណាស់។ នេះ ហើយជាមូលហេតុដែលនាំឱ្យព្រះមានអំណរ នៅពេលទ្រង់បានសង្គ្រោះបុគ្គលណាម្នាក់។

`សូមអានគម្ពីរសេផានា ៣:១៧។ តើខនេះបានជួយឱ្យយើងយល់ពីរឿងប្រៀបប្រដូចនៃកូនពៅ វង្វេងនេះដោយរបៀបណា (លូកា ១៥:១១-៣២)។`

គម្ពីរសេផានា ៣:១៧ បានបង្ហាញយើងថា ព្រះទ្រង់មានអំណរ នៅពេលដែលទ្រង់បានសង្គ្រោះ រាស្ត្ររបស់ទ្រង់។ នៅក្នុងខមួយនេះ លោកសាការីបានប្រើពាក្យពេចន៍ជាភាសាហេព្រើរគ្រប់សណ្ឋាន ដើម្បី តំណាងឱ្យពាក្យថា «អំណរ» និង ពាក្យថា «រីករាយ»។ ពាក្យទាំងអស់ដែលគាត់បាន ហាត់ដូចជាគ្មាន ពាក្យណា ដែលបានបញ្ជាក់ពីព្រះទ័យរីករាយយ៉ាងពេញលេញរបស់ព្រះ នៅពេលដែលទ្រង់បានសង្គ្រោះ បុគ្គលណាម្នាក់នោះទេ។

សូមក្រឡេកមើលកន្លែងដែលព្រះបានគង់នៅ ដូចដែលខនេះបានប្រាប់យើងយ៉ាងដូច្នោះដែរ។ ព្រះទ្រង់ «គង់នៅ» ជាមួយនឹងរាស្ត្ររបស់ទ្រង់។ ទន្ទឹមគ្នានេះ នៅពេលដែលឪពុកនៅក្នុងរឿងប្រៀបប្រដូច បានឃើញកូនប្រុសរបស់គាត់ពីចម្ងាយ នោះគាត់បានរត់រកកូនប្រុសរបស់គាត់។ ដូច្នេះហើយ នៅពេល ដែលព្រះគង់នៅក្នុងចំណោមរាស្ត្ររបស់ទ្រង់ នោះរាស្ត្ររបស់ទ្រង់ក៏អាចត្រឡប់មកទ្រង់វិញដែរ។

គម្ពីរអេសាយ ៦២:៤ បានប្រើរូបស័ព្ទមង្គលការ ដើម្បីបង្រៀននូវគោលគំនិតដដែលនេះអំពីព្រះ។ នៅក្នុងគម្ពីរអេសាយ ៦២:៤ លោកអេសាយបានហៅរាស្ត្ររបស់ព្រះថាជា អ្នកដែល «ព្រះយេហូវ៉ា គាប់ព្រះហឫទ័យ»។ ឈ្មោះនេះមានន័យថា ព្រះទ្រង់សព្វព្រះទ័យចំពោះរាស្ត្ររបស់ទ្រង់។ ហើយទ្រង់ នឹងហៅស្រុកនេះថាជា «កូនក្រមុំរបស់ព្រះ» (បកប្រែថ្មី) ដែលមានន័យថា «ស្ត្រីមានប្តី» ហើយ (គកស ១៦)។ តើហេតុអ្វីបានជាព្រះដាក់ឈ្មោះស្រុកនេះថាជាស្រុក «កូនក្រមុំរបស់ព្រះ» យ៉ាងដូច្នេះ? នោះគឺ ដោយសារតែខនេះបានចែងថាព្រះបាន «ពេញចិត្តនឹងអ្នកជាខ្លាំង» ហើយស្រុករបស់អ្នកនឹងបានដូចជា «ស្ត្រីមានប្តី» ដែរ។ ព្រះនឹងមានអំណររឹតតែខ្លាំងឡើង នៅពេលដែលទ្រង់បាននៅជាមួយនឹងរាស្ត្ររបស់ ទ្រង់ជារៀងរហូត។ នៅពេលនោះ ទ្រង់នឹងមានអំណរជំនួសយើង នៅក្នុងនាមជាឪពុកដែលមានអំណរ ជំនួសកូនពៅវង្វេងរបស់គាត់ នៅក្នុងរឿងប្រៀបប្រដូចដែលព្រះយេស៊ូវបានទិទាន នៅក្នុងគម្ពីរលូកា ១៥:១១-៣២។

`សូមអានគម្ពីរអេភេសូរ ៥:២៥-២៨។ តើខទាំងនេះបានចែងយ៉ាងដូចម្តេច អំពីសេចក្តីស្រឡាញ់ ដែលព្រះបានសូមឱ្យយើងបង្ហាញតាមរយៈអាពាហ៍ពិពាហ៍នោះ?`

ខទាំងនេះបានប្រាប់ស្វាមី ឱ្យស្រឡាញ់ភរិយារបស់ពួកគេ ដោយបានចែងថា «ប្ដីរាល់គ្នាអើយ ចូរស្រឡាញ់ប្រពន្ធរបស់ខ្លួន ដូចព្រះគ្រីស្ទបានស្រឡាញ់ក្រុមជំនុំ ហើយបានប្រគល់អង្គទ្រង់សម្រាប់ក្រុមជំនុំដែរ» (អេភេសូរ ៥:២៥)។ តើព្រះយេស៊ូវបានបង្ហាញសេចក្តីស្រឡាញ់របស់ទ្រង់ចំពោះក្រុមជំនុំ របស់ទ្រង់ដោយរបៀបណា? គឺថា ព្រះបាន «ប្រគល់អង្គទ្រង់សម្រាប់ក្រុមជំនុំ» (ខ២៥)។ ដូច្នេះហើយ «ប្តីត្រូវស្រឡាញ់ប្រពន្ធរបស់ខ្លួន ឲ្យដូចជាស្រឡាញ់រូបកាយរបស់ខ្លួនដែរ» (ខ២៨)។ ខទាំងនេះបានជួយ ឱ្យយើងយល់ពីសេចក្តីស្រឡាញ់ ដែលស្វាមីមានចំពោះភរិយារបស់ខ្លួន។ ការស្រឡាញ់របស់ស្វាមី មិនគួរ អាត្មានិយមនោះឡើយ។ ផ្ទុយទៅវិញ ស្វាមីត្រូវតែសុខចិត្តលះបង់នូវអ្វីដែលចាំបាច់សម្រាប់ខ្លួន ដើម្បី ស្រឡាញ់ និងការពារនាងវិញ។ ទន្ទឹមគ្នានេះ ខទាំងនេះបានប្រាប់យើងថា ព្រះយេស៊ូវស្រឡាញ់ក្រុមជំនុំ ដែលជារាស្ត្ររបស់ទ្រង់ ទុកជាផ្នែកនៃរូបអង្គទ្រង់។