---
title:  តើយើងអាចផ្គាប់ព្រះទ័យព្រះយ៉ាងដូចម្តេចទៅបាន?
date:   14/01/2025
---

តើហេតុអ្វីបានជាព្រះដ៏អស្ចារ្យ មានអំណរក្រៃលែងចំពោះអ្នកដែលបានរស់នៅលើភពដ៏តូចរបស់យើងនេះយ៉ាងដូច្នេះ? តើហេតុអ្វីបានជាយើងត្រូវតែខ្វល់ខ្វាយចំពោះព្រះដ៏មានគ្រប់ព្រះចេស្តា ដែល មិនត្រូវការរបស់អ្វីសោះយ៉ាងដូច្នេះ? ដើម្បីឱ្យយើងឆ្លើយសំណួរទាំងនេះបាន នោះយើងអាចបំបែកចេញ ជា២សំណួរ។ សំណួរទី១ តើអ្វីទៅដែលធ្វើឱ្យព្រះមានអំណរនោះ? សំណួរទី២ តើអ្នកមានបាបអាចផ្គាប់ ព្រះទ័យទ្រង់ដោយរបៀបណា? ថ្ងៃនេះ យើងនឹងឆ្លើយសំណួរទាំង២យ៉ាងនេះ។ បន្ទាប់មក នៅថ្ងៃស្អែក យើងនឹងក្រឡេកមើលសំណួរមួយទៀតដែលថា៖ ហេតុអ្វីបានជាយើងសំខាន់ម្ល៉េះចំពោះព្រះ?

`សូមអានគម្ពីរអេសាយ ៤៣:៤; ទំនុកតម្កើង ១៤៩:៤ និងសុភាសិត ១៥:៨, ៩។ តើខទាំងនេះ បានប្រាប់យើងអ្វីខ្លះ អំពីព្រះ និងសេចក្តីអំណរដែលទ្រង់មានចំពោះរាស្ត្ររបស់ទ្រង់?`

យើងបានឃើញកាលពីម្សិលមិញរួចមកហើយថា មនុស្សអាចផ្គាប់ព្រះទ័យព្រះបាន ដោយសារ តែទ្រង់ស្រឡាញ់ពួកគេ។ ទ្រង់បានយកព្រះទ័យទុកដាក់ចំពោះពួកគេ ដោយចង់ឱ្យពួកគេបានល្អបំផុត។

ទន្ទឹមគ្នានេះ ព្រះក៏មិនសព្វព្រះទ័យនឹងរាស្ត្ររបស់ទ្រង់ នៅពេលដែលពួកគេធ្វើអាក្រក់នោះ ដែរ។ គម្ពីរសុភាសិត ១៥:៨, ៩ បានបង្រៀនថា ព្រះបានគាប់ព្រះទ័យទៅនឹងសេចក្តីអធិស្ឋានពីអ្នកដែល បានគោរពទ្រង់។ ប៉ុន្តែ ព្រះមិនបានគាប់ព្រះទ័យ ជាមួយនឹងតង្វាយ និងជីវិតនៃអ្នកដែលបានរំលងបញ្ញត្តិ របស់ទ្រង់នោះឡើយ។ ដូច្នេះហើយ ខទាំងនេះបានបង្ហាញយើងថា ព្រះមិនគាប់ព្រះទ័យជាមួយនឹងការ អាក្រក់នោះទេ។ នៅក្នុងខទាំងនេះ យើងក៏បានឃើញទំនាក់ទំនងរវាងសេចក្តីអំណររបស់ព្រះ ហើយនិង សេចក្តីស្រឡាញ់របស់ទ្រង់។ យើងក៏បានឃើញគោលគំនិតដដែលនេះ នៅក្នុងព្រះគម្ពីរទាំងមូលដែរ។

គម្ពីរទំនុកតម្កើង ១៤៦:៨ បានចែងថា «ព្រះយេហូវ៉ាស្រឡាញ់មនុស្សសុចរិត»។ គម្ពីរកូរិនថូស ទី២ ៩:៧ បានបន្ថែមថា «ស្រឡាញ់អ្នកដែលថ្វាយដោយចិត្តរីករាយ»។ សូមកត់ចំណាំនូវអ្វីដែលខទាំងនេះ មិនបានចែង។ ខទាំងនេះមិនបានចែងថា ព្រះស្រឡាញ់ត្រឹមតែមនុស្សសុចរិត ឬមនុស្សបរិសុទ្ធប៉ុណ្ណោះ ទេ។ ខទាំងនេះមិនបានចែងថា ព្រះស្រឡាញ់ត្រឹមតែការថ្វាយដោយក្តីអំណរប៉ុណ្ណោះទេ។ ព្រះស្រឡាញ់ មនុស្សគ្រប់គ្នា។ ប៉ុន្តែ ទន្ទឹមគ្នានេះ ខទាំងនេះក៏ប្រាកដជាមានន័យថា ព្រះស្រឡាញ់មនុស្សបរិសុទ្ធ និង អ្នកដែលថ្វាយដោយក្តីអំណរ នៅក្នុងបែបផែនមួយដ៏ពិសេស។ អ្វីដែលយើងបានឃើញនៅក្នុងគម្ពីរ សុភាសិត ១៥:៨, ៩ បានផ្តល់គន្លឹះមួយដល់យើង គឺថា៖ ព្រះស្រឡាញ់មនុស្សទាំងនេះ និងអ្នកដទៃ ទៀតដែលស្រឡាញ់ទ្រង់ ដោយសារតែទ្រង់គាប់ព្រះទ័យនឹងពួកគេ។

`ព្រះទ្រង់យកព្រះទ័យទុកដាក់ចំពោះយើងខ្លាំងណាស់។ សេចក្តីពិតនៃព្រះគម្ពីរនេះ បានប្រាប់ យើងថា ស្ថានសួគ៌ និងផែនដីប្រាកដជាមានទំនាក់ទំនងជិតស្និទ្ធជាមិនខាន។ តើគោលគំនិតដ៏អស្ចារ្យ នេះ បានផ្តល់សេចក្តីសង្ឃឹមអ្វី? តើគោលគំនិតនេះបានធ្វើឱ្យលោកអ្នកមានសង្ឃឹមដោយរបៀបណា នៅពេលដែលលោកអ្នកឆ្លងកាត់គ្រាលំបាកនោះ?`