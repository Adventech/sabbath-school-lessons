---
title:  តើយើងដែលជាមនុស្សមានបាប អាចផ្គាប់ព្រះទ័យព្រះដ៏បរិសុទ្ធដោយរបៀបណា?
date:   15/01/2025
---

`សូមអានគម្ពីររ៉ូម ៨:១ និងរ៉ូម ៥:៨។ តើខទាំងនេះបានបង្រៀនយើងអ្វីខ្លះ អំពីព្រះ?`

ជាញឹកញាប់ ព្រះបានប្រទានសេចក្តីមេត្តារបស់ទ្រង់ដល់យើង មុនពេលដែលយើងទទួលបាន សេចក្តីនេះទៅទៀត។ មុនពេលដែលយើងនិយាយ ឬធ្វើអ្វីមួយ ព្រះបានប្រទានជម្រើសដល់យើង ដើម្បី ឱ្យសម្រេចចិត្តទទួលយក ឬបដិសេធសេចក្តីស្រឡាញ់របស់ទ្រង់ ដូចដែលគម្ពីររ៉ូម ៥:៨ បានចែងថា «ទ្រង់ សម្ដែងសេចក្តីស្រឡាញ់របស់ព្រះអង្គដល់យើង ដោយព្រះគ្រីស្ទបានសុគតសម្រាប់យើង ក្នុងពេលដែល យើងនៅជាមួយមនុស្សមានបាបនៅឡើយ»។ (សូមប្រៀបធៀបជាមួយនឹងគម្ពីរយេរេមា ៣១:៣។)។ នៅពេលដែលយើងមានជំនឿទៅលើអំណាចប្រោសលោះរបស់ព្រះយេស៊ូវ នោះទ្រង់នឹងទទួលយកយើង ព្រមទាំងគាប់ព្រះទ័យជាមួយនឹងយើងដែរ។

`សូមអានគម្ពីរពេត្រុសទី១ ២:៤-៦ បន្ទាប់មក សូមប្រៀបធៀបខនេះជាមួយនឹងគម្ពីរហេព្រើរ១១:៦។ តើខទាំងនេះបានប្រាប់យើងអ្វីខ្លះ អំពីរបៀបដែលយើងអាចផ្គាប់ព្រះទ័យព្រះនោះ?`

បើគ្មានជំនួយពីព្រះទេ នោះមនុស្សមានបាបមិនអាចផ្គាប់ព្រះទ័យព្រះបានឡើយ។ ប៉ុន្តែ ព្រះ បានរៀបចំផ្លូវមួយ ដើម្បីសង្គ្រោះពួកគេតាមរយៈសេចក្តីមេត្តា និងសេចក្តីស្រឡាញ់របស់ទ្រង់ ដែលការ នេះអាចកើតឡើងបាន តាមរយៈព្រះយេស៊ូវ។ នៅពេលដែលលោកអ្នក «ថ្វាយយញ្ញបូជាខាងវិញ្ញាណ» នោះ «ព្រះសព្វព្រះហឫទ័យទទួល តាមរយៈព្រះយេស៊ូវគ្រីស្ទ» (ពេត្រុសទី១ ២:៥)។ ជាការពិតណាស់ យើងមិនអាចផ្គាប់ព្រះទ័យព្រះ ដោយគ្មានជំនឿបានឡើយ (ហេព្រើរ ១១:៦)។ លោកប៉ុលបានប្រាប់ យើងថា ព្រះនឹង «ប្រោសប្រទានឲ្យអ្នករាល់គ្នាមានគ្រប់ទាំងការល្អ ដើម្បីឲ្យអ្នករាល់គ្នាបានធ្វើតាមព្រះ-ហឫទ័យរបស់ព្រះអង្គ ដោយធ្វើការនៅក្នុងយើង ជាកិច្ចការដែលគាប់ព្រះហឫទ័យនៅចំពោះព្រះអង្គ តាម រយៈព្រះយេស៊ូវគ្រីស្ទ។ សូមលើកតម្កើងសិរីល្អរបស់ព្រះអង្គ អស់កល្បជានិច្ចរៀងរាបតទៅ។ អាម៉ែន»។ (ហេព្រើរ ១៣:២១)។ ដូច្នេះហើយ នៅពេលដែលយើងឆ្លើយទៅព្រះវិញដោយក្តីជំនឿ នោះព្រះនឹងទទួល យកយើង ដោយសារតែព្រះយេស៊ូវនេះឯង។ ពីព្រោះព្រះជន្មរបស់ព្រះយេស៊ូវ ជាព្រះគុណដ៏បរិសុទ្ធ តែមួយគត់ដែលព្រះបានទទួលយក។ កិច្ចការដែលព្រះយេស៊ូវបានធ្វើសម្រាប់យើងបានធ្វើឱ្យយើងមាន តម្លៃនៅក្នុងព្រះនេត្ររបស់ព្រះ ដោយសារតែទ្រង់បានផ្លាស់ប្តូរយើងឱ្យក្លាយជាមនុស្សបរិសុទ្ធ និងប្រកប ដោយក្តីស្រឡាញ់ (កូរិនថូសទី១ ១៥:៥១-៥៧; យ៉ូហានទី១ ៣:២)។ កិច្ចការដ៏បរិសុទ្ធរបស់ព្រះ មិនមែនត្រឹមតែជាកិច្ចការដែលទ្រង់បានធ្វើសម្រាប់យើងនោះទេ ប៉ុន្តែ ក៏ជាកិច្ចការដែលទ្រង់បានធ្វើនៅក្នុងចិត្តយើង ផងដែរ។

`ឥឡូវនេះ ព្រះយេស៊ូវកំពុងតែធ្វើការនៅឯស្ថានសួគ៌ ដើម្បីសង្គ្រោះលោកអ្នក។ តើហេតុអ្វីបានជា គោលគំនិតនេះ ផ្តល់ក្តីសង្ឃឹមឱ្យលោកអ្នកខ្លាំងម្ល៉េះ?`