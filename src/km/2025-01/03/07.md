---
title:  ការសិក្សាបន្ថែម
date:   17/01/2025
---

សូមអាន Ellen G. White, “ ‘Let Not Your Heart Be Troubled,’ ” pages 662-680, in The Desire of Ages។

«ព្រះអម្ចាស់បានព្រួយព្រះទ័យ នៅពេលដែលរាស្ត្ររបស់ទ្រង់មិនបានគិតថា ពួកគេមានតម្លៃ ខ្លាំងប៉ុនណានោះ។ ព្រះអម្ចាស់មានបំណងចង់ឱ្យរាស្ត្រជ្រើសតាំងរបស់ទ្រង់ដឹងថា ពួកគេជាមនុស្សមាន តម្លៃ ដោយសារតែថ្លៃលោះដែលទ្រង់បានចេញនៅក្នុងការសង្គ្រោះយើងនោះ។ ព្រះអម្ចាស់ទ្រង់ចង់បាន ពួកគេ ហេតុដូច្នេះហើយ បានជាទ្រង់បញ្ជូនព្រះរាជបុត្រារបស់ទ្រង់ឱ្យមកបំពេញបេសកកម្ម ដើម្បីសង្គ្រោះ ពួកគេ។ ព្រះអម្ចាស់ទ្រង់មានបំណងចង់ប្រើរាស្ត្ររបស់ទ្រង់។ រាស្ត្ររបស់ព្រះប្រហែលជាបានរំពឹងថា ព្រះ នឹងធ្វើការអស្ចារ្យធំៗ បើសិនជាពួកគេមានជំនឿទៅលើសេចក្តីសន្យារបស់ទ្រង់»។

«ការអធិស្ឋាននៅក្នុងព្រះនាមរបស់ព្រះ មានអត្ថន័យជ្រាលជ្រៅណាស់។ ការអធិស្ឋាននៅក្នុង ព្រះនាមរបស់ព្រះ មានន័យថា យើងបានទទួលយកព្រះជន្ម និងក្តីស្រឡាញ់ដ៏បរិសុទ្ធរបស់ទ្រង់ហើយ។ យើងក៏ត្រូវតែបង្ហាញពីព្រះវិញ្ញាណរបស់ទ្រង់ ដោយធ្វើនូវរឿងដែលទ្រង់បានធ្វើផងដែរ។ សេចក្តីសន្យារបស់ព្រះអង្គសង្គ្រោះ មានផ្ទុកពាក្យថា «ប្រសិនបើ»។ ពាក្យថា «ប្រសិនបើ» បានប្រាប់យើងថា ព្រះបាន រំពឹងថា យើងនឹងគោរពតាមទ្រង់ ដោយទ្រង់បានមានបន្ទូលថា «បើអ្នករាល់គ្នាស្រឡាញ់ខ្ញុំ ចូរកាន់តាមបទបញ្ជារបស់ខ្ញុំចុះ» (យ៉ូហាន ១៤:១៥)។ ព្រះសង្គ្រោះមនុស្សពិតមែន ប៉ុន្តែ មិនមែនសង្គ្រោះពួកគេទាំង ជាប់អំពើបាបនោះទេ។ ផ្ទុយទៅវិញ ព្រះបានសង្គ្រោះមនុស្សចេញពីអំពើបាប។ ដ្បិតនៅពេលដែលយើង ស្រឡាញ់ទ្រង់ នោះយើងក៏នឹងធ្វើតាមទ្រង់ដែរ។ ដ្បិតការស្តាប់បង្គាប់ គឺជាវិធីដែលយើងបង្ហាញថា យើង ស្រឡាញ់ទ្រង់»។

«ការស្តាប់បង្គាប់ពិតប្រាកដទាំងអស់ មានប្រភពចេញមកពីចិត្ត។ ព្រះយេស៊ូវបានគោរពតាមព្រះយ៉ាងអស់ពីចិត្ត។ ដូច្នេះហើយ បើសិនជាយើងបានអនុញ្ញាតឱ្យព្រះយេស៊ូវចូលមកក្នុងចិត្តរបស់យើង នោះទ្រង់នឹងជួយឱ្យយើងរស់នៅតាមរបៀបដែលទ្រង់បានរស់នៅ បានគិត និងបានធ្វើការ។ គោលគំនិត របស់ទ្រង់ នឹងក្លាយមកជាគោលគំនិតរបស់យើង។ សេចក្តីប្រាថ្នារបស់ទ្រង់នឹងក្លាយមកជាបំណងប្រាថ្នា របស់យើង។ បន្ទាប់មក យើងនឹងធ្វើកិច្ចការដែលផ្គាប់ព្រះទ័យទ្រង់ទៅតាមទំនោរធម្មជាតិរបស់យើង។ សេចក្តីអំណរដ៏ធំបំផុតរបស់យើង នឹងមានប្រភពចេញមកពីការបម្រើព្រះ។ ដ្បិតនៅពេលដែលយើងបាន ស្គាល់អត្តសញ្ញាណរបស់ទ្រង់ តាមដែលយើងគួរដឹង នោះយើងនឹងគោរពព្រះជានិច្ច។ នៅពេលដែលយើង សន្ទនាជាមួយនឹងព្រះ នោះយើងនឹងបានយល់ដឹងពីព្រះយេស៊ូវ និងអត្តសញ្ញាណរបស់ទ្រង់កាន់តែប្រសើរ ឡើង។ បន្ទាប់មក យើងនឹងស្អប់អំពើបាប»។ ដកស្រង់ពី Ellen G. White, The Desire of Ages, page 668, adapted។

**សំណួរពិភាក្សា**

`តើការឱ្យ និងការទទួលមានទំនាក់ទំនងអ្វីនឹងគ្នា? តើនៅលើផ្ទៃមេឃ និងផែនដីថ្មី ការឱ្យ និងការទទួល នឹងមានលក្ខណៈខុសប្លែកយ៉ាងណាសម្រាប់យើង?`

`លោកដានីយ៉ែលជាហោរារបស់ព្រះ។ មានពេលមួយ ទេវតាបានប្រាប់លោកដានីយ៉ែលថា គាត់ជា «ឆាតម៊ូដុត (chamudot)»។ នៅក្នុងភាសាហេព្រើរ ពាក្យថា «ឆាតម៊ូដុត» មានន័យថា «ជាទីស្រឡាញ់» ឬ «មានតម្លៃ»។ ទេវតាបានប្រាប់លោកដានីយ៉ែលថា គាត់ជា «ឆាតម៊ូដុត» ចំនួន៣ដង (សូមអានគម្ពីរ ដានីយ៉ែល ៩:២៣; ដានីយ៉ែល ១០:១១; ដានីយ៉ែល ១០:១៩)។ តើពាក្យពេចន៍ដែលទេវតាបានថ្លែងអំពី លោកដានីយ៉ែលនៅចំណុចនេះ បានប្រាប់យើងយ៉ាងដូចម្តេច អំពីព្រះ និងទំហំដែលទ្រង់ស្រឡាញ់យើង នោះ? តើសេចក្តីពិតនៃព្រះគម្ពីរដ៏អស្ចារ្យនេះ បានផ្តល់ក្តីសង្ឃឹមអ្វីដល់លោកអ្នក?`