---
title:  ការសិក្សាបន្ថែម
date:   31/01/2025
---

សូមអាន Ellen G. White, “Idolatry at Sinai,” pages 315-330, in Patriarchs and Prophets។

នៅពេលដែលអ្នកស្រីអេឡែន ជីវ៉ៃត៍សរសេរអំពីរូបចម្លាក់គោមាស នោះគាត់ក៏បានមានប្រសាសន៍ ថា៖ «ពួកសាសន៍អ៊ីស្រាអែលបានធ្វើខុស ដោយបានបែរមកទាស់នឹងព្រះ។ ព្រះជាស្តេចរបស់ពួកគេ ដែល នៅក្នុងនាមជាស្តេចរបស់ពួកគេ ទ្រង់បានចាក់ព្រះពរជាច្រើនមកលើពួកគេ។ ពួកបណ្តាជនបានសន្យាថា ពួកគេនឹងគោរពតាមព្រះ។ ដូច្នេះហើយ ឥឡូវនេះ ព្រះចាំបាច់ត្រូវតែដាក់ទោសសាសន៍នេះ ដែលបាន រំលងបញ្ញត្តិទ្រង់។ ទន្ទឹមគ្នានេះ ព្រះក៏បានបង្ហាញសេចក្តីមេត្តាដល់សាសន៍ដទៃទៀតដែរ។ ព្រះបានលើក តម្កើងបញ្ញត្តិរបស់ទ្រង់ ប៉ុន្តែ ទ្រង់បានប្រទានសិទ្ធដល់ពួកគេ នៅក្នុងការជ្រើសរើសលន់តួអំពើបាបរបស់ ពួកគេ ហើយឈប់ប្រព្រឹត្តអំពើបាបនោះតទៅទៀត»។

«ព្រះចាំបាច់ត្រូវតែដាក់ទោសអំពើបាបនេះ ដើម្បីឱ្យសាសន៍ដទៃដែលនៅជុំវិញសាសន៍អ៊ី- ស្រាអែល បានដឹងថាព្រះបានខ្ញាល់ នៅពេលដែលអ្នកណាម្នាក់បានថ្វាយបង្គំរូបសំណាកនៃព្រះក្លែងក្លាយ នោះ។ លោកម៉ូសេបានសរសេរអំពីអំពើឧក្រិដ្ឋកម្មរបស់សាសន៍អ៊ីស្រាអែល ដោយបន្សល់ទុកកំណត់ត្រា មួយដែលបានបង្ហាញថា ព្រះមិនសព្វព្រះទ័យជាមួយនឹងរាស្ត្ររបស់ទ្រង់ ដោយព្រោះអំពើបាបរបស់ពួកគេ។ ក្រោយមកទៀត សាសន៍អ៊ីស្រាអែលត្រូវតែបង្រៀនសាសន៍ដទៃដែលនៅជុំវិញពួកគេថា ការថ្វាយបង្គំ រូបសំណាកគឺជាអំពើបាប។ ខ្មាំងសត្រូវរបស់ពួកគេ នឹងចោទប្រកាន់សាសន៍អ៊ីស្រាអែលថា ពួកគេបាន ថ្វាយបង្គំរូបសំណាកគោមាសនៅត្រង់ថ្មដាហូរែប បន្ទាប់ពីពួកគេបានសន្យាថា ពួកគេនឹងថ្វាយបង្គំទ្រង់តែ មួយគត់។ រាស្ត្ររបស់ព្រះចាំបាច់ត្រូវតែឆ្លើយថា ពួកគេបានធ្វើអំពើបាបពិតមែន។ ប៉ុន្តែ បន្ទាប់មក ពួកគេ ត្រូវតែជួយឱ្យអ្នកដទៃនឹកចាំថា ព្រះបានដាក់ទោសដល់អ្នកដែលបានធ្វើបាបទាស់នឹងពួកគេ។ ទោសនេះ ជាភ័ស្តុតាងបង្ហាញថា ព្រះមិនបានការពារអំពើបាបរបស់ពួកគេនោះទេ»។

«សេចក្តីស្រឡាញរបស់ព្រះ បានជំរុញឱ្យទ្រង់ជំនុំជម្រះរាស្ត្ររបស់ទ្រង់ ដោយបានថ្វាយបង្គំ រូបសំណាកគោមាស។ ដោយសារតែព្រះគុណរបស់ព្រះ នោះព្រះបានបណ្តោលឱ្យមនុស្សជាច្រើននាក់ ត្រូវរងទុក្ខ នៅពេលដែលទ្រង់ជំរុំជម្រះពួកគេនោះ។ ព្រះបានបណ្តោយឱ្យពួកគេរងទុក្ខ ដើម្បកុំឱ្យទ្រង់ ត្រូវជំនុំជម្រះ និងដាក់ទោសមនុស្សរាប់លាននាក់។ ដូច្នេះហើយ ដើម្បីទ្រង់អាចសង្គ្រោះមនុស្សជាច្រើន នាក់ នោះទ្រង់ចាំបាច់ត្រូវតែដាក់ទោសមនុស្សមួយចំនួនតូចដែលបានធ្វើខុសជាមុនសិន»។ ដកស្រង់ពី Ellen G. White, Patriarchs and Prophets, pages 324, 325, adapted។

**សំណួរពិភាក្សា**

`តើលោកអ្នកគិតថា ហេតុអ្វីបានជាមនុស្សពិបាកនៅក្នុងការទទួលយកសេចក្តីខ្ញាល់របស់ព្រះខ្លាំងម្ល៉េះ? តើអ្វីទៅដែលបានជួយឱ្យយល់ពីសេចក្តីខ្ញាល់របស់ព្រះនេះ?`

`តើមានអ្វីកើតឡើង នៅពេលដែលមនុស្សបានព្យាយាមសងសឹកជាមួយនឹងអ្នកដែលបានធ្វើបាបពួកគេ នោះ? តើហេតុអ្វីបានជាបញ្ហាទាំងនេះមិនបានកើតឡើង នៅពេលដែលព្រះតបតនឹងការអាក្រក់នោះ?`

`តើការដាក់ទោសរបស់ព្រះចំពោះសាសន៍អ៊ីស្រាអែល ដែលបានថ្វាយបង្គំរូបសំណាកគោមាស បាន បង្ហាញពីសេចក្តីមេត្តារបស់ទ្រង់ដោយរបៀបណា? តើមានគំរូណាខ្លះទៀតនៅក្នុងព្រះគម្ពីរ ដែលបាន បង្ហាញថា កិច្ចការចៅក្រមរបស់ព្រះជាកិច្ចការនៃក្តីស្រឡាញ់នោះ?`

`តើហេតុអ្វីបានជាយើងមិនត្រូវវិនិច្ឆ័យអ្នកដទៃយ៉ាងដូច្នេះ?`