---
title:  សេចក្តីខ្ញាល់របស់ទ្រង់ គឺជាសេចក្តីខ្ញាល់ដែលបរិសុទ្ធ
date:   28/01/2025
---

អារម្មណ៍ខឹងភាគច្រើន គឺជាអារម្មណ៍អាក្រក់ និងពេញទៅដោយអំពើបាប។ ប៉ុន្តែ ព្រះគម្ពីរក៏ បានបង្រៀនយើងដែរថា មានសេចក្តីខ្ញាល់ដែលបរិសុទ្ធ។

សូមឱ្យលោកអ្នកបាននឹកស្រមៃថា មានម្តាយម្នាក់កំពុងតែមើលថែកូនស្រីអាយុ៣ឆ្នាំរបស់គាត់ នៅឯកន្លែងក្មេងលេង។ រំពេចនោះ ស្រាប់តែមានបុរសម្នាក់បានចូលមកធ្វើបាបកូនស្រីរបស់គាត់។ នៅក្នុង ករណីនេះ ម្តាយគួរតែខឹងដែរឬទេ? ដូចគ្នានេះដែរ នៅពេលដែលរឿងអាក្រក់បានកើតឡើងមកលើគ្រួសារ យើង នោះយើងនឹងខឹងសម្បា ដោយសារតែក្តីស្រឡាញ់ដែលយើងមានចំពោះអ្នក ដែលគេបានធ្វើបាប នោះ។ ឧទាហរណ៍េនេះបានជួយឱ្យយល់ពីសេចក្តីខ្ញាល់របស់ព្រះ។

`សូមអានគម្ពីរម៉ាថាយ ២១:១២, ១៣ និងគម្ពីរយ៉ូណាស ២:១៤, ១៥។ តើព្រះយេស៊ូវបាន មានបន្ទូល និងធ្វើអ្វីខ្លះ នៅពេលដែលទ្រង់បានទតឃើញការអាក្រក់បានកើតឡើងនៅក្នុងរោងឧបោសថ របស់ព្រះនោះ? តើសេចក្តីខ្ញាល់របស់ព្រះយេស៊ូវនៅក្នុងសាច់រឿងនេះ បានជួយឱ្យយើងយល់ពីសេចក្តី ខ្ញាល់របស់ព្រះចំពោះការអាក្រក់នោះយ៉ាងដូចម្តេច?`

នៅក្នុងខទាំងនេះ យើងបានឃើញថា ព្រះយេស៊ូវមានពេញទៅដោយសេចក្តីខ្ញាល់ដ៏បរិសុទ្ធដែលទាស់នឹងអ្នកដែលបានធ្វើការអាក្រក់ នៅក្នុងរោងឧបោសថរបស់ព្រះនោះ។ មនុស្សទាំងនេះបាន លួចប្រាក់ ដែលត្រូវយកទៅជួយដល់ស្ត្រីមេម៉ាយ ក្មេងកំព្រា និងអ្នកក្រខ្សត់ (ម៉ាថាយ ២១:១៣; សូម ប្រៀបធៀបជាមួយនឹងគម្ពីរយ៉ូហាន ២:១៦)។ តង្វាយនៅក្នុងរោងឧបោសថ បានបង្ហាញពីការលើកលែង ទោសរបស់ទ្រង់ និងបានបង្ហាញពីរបៀបដែលទ្រង់បានសម្អាតមនុស្សលោកចេញពីអំពើបាប។ ប៉ុន្តែ ពួកមេដឹកនៃសាសន៍យូដាបានយកតង្វាយមកប្រើ ដើម្បីគេងប្រវ័ញ្ច និងធ្វើបាបអ្នកខ្សត់ខ្សោយ និងអ្នក ខ្វះខាត។ ដូច្នេះហើយ យើងមិនគួរឆ្ងល់ឡើយ ដែលព្រះយេស៊ូវទ្រង់បានខ្ញាល់នោះ។

គម្ពីរម៉ាកុស ១០:១៣, ១៤ និងគម្ពីរម៉ាកុស ៣:៤, ៥ បានបង្ហាញគំរូបន្ថែមទៀត អំពីសេចក្តី ខ្ញាល់ដ៏បរិសុទ្ធរបស់ព្រះ។ ដ្បិតនៅពេលដែលពួកបណ្តាជនបាននាំកូនៗតូចមករកព្រះយេស៊ូវ នោះសិស្សរបស់ទ្រង់បានស្តីបន្ទោសឱ្យអ្នកដែលបាននាំក្មេងៗទាំងនោះចូលមក។ ប៉ុន្តែ ការនេះបានធ្វើឱ្យ ព្រះយេស៊ូវខកព្រះទ័យជាខ្លាំង។ រួចទ្រង់បានមានបន្ទូលទៅកាន់សិស្សរបស់ទ្រង់ថា «ទុកឲ្យក្មេងៗមករកខ្ញុំចុះ កុំឃាត់ពួកគេឡើយ ដ្បិតព្រះរាជ្យរបស់ព្រះជារបស់មនុស្ស ដូចក្មេងៗទាំងនេះឯង» (ម៉ាកុស ១០:១៤)។

នៅក្នុងរឿងមួយទៀតក្នុងព្រះគម្ពីរ ពួកមេដឹកនាំនៃសាសន៍យូដាបានរង់ចាំចាប់កំហុសព្រះយេស៊ូវ ថា ទ្រង់បានបំពានថ្ងៃសប្បាតហ៍ ដោយសារតែទ្រង់បានព្យាបាលមនុស្សម្នាក់នៅក្នុងថ្ងៃនោះ។ ប៉ុន្តែ ព្រះ-យេស៊ូវ បានសួរពួកមេដឹកនាំថា «នៅថ្ងៃសប្បាតហ៍ តើច្បាប់អនុញ្ញាតឲ្យធ្វើការល្អ ឬឲ្យធ្វើការអាក្រក់? ឲ្យ សង្គ្រោះជីវិត ឬឲ្យសម្លាប់?» ប៉ុន្តែ គេនៅស្ងៀម ព្រះអង្គងាកទតទៅគេទាំងក្រោធ ហើយមានព្រះហឫទ័យ ព្រួយនឹងចិត្តរឹងរូសរបស់គេ។ ព្រះអង្គមានព្រះបន្ទូលទៅបុរសនោះថា៖ «ចូរលាតដៃរបស់អ្នកទៅ!» បុរស នោះលាដៃ ហើយដៃរបស់គាត់ក៏បានជាដូចដើម» (ម៉ាកុស ៣:៤, ៥)។ តើលោកអ្នកបានឃើញថា ព្រះយេស៊ូវបានខ្ញាល់ និងខកព្រះទ័យនៅក្នុងពេលតែមួយដែរឬទេ? ព្រះយេស៊ូវទ្រង់ខកព្រះទ័យ ដោយសារ តែពួកមេដឹកនាំនៃសាសន៍យូដាមានចិត្តរឹងរូស។ សេចក្តីខ្ញាល់របស់ព្រះយេស៊ូវ ជាសេចក្តីខ្ញាល់បរិសុទ្ធ ដោយសារតែសេចក្តីខ្ញាល់នេះមានប្រភពចេញមកពីសេចក្តីស្រឡាញ់របស់ទ្រង់។ ទន្ទឹមគ្នានេះ សេចក្តី ខ្ញាល់របស់ព្រះនៅក្នុងគម្ពីរសញ្ញាចាស់ ក៏ជាសេចក្តីខ្ញាល់បរិសុទ្ធដែរ ដោយសារតែសេចក្តីនេះមានប្រភព ចេញមកពីសេចក្តីស្រឡាញ់របស់ទ្រង់។ តើព្រះអាចខកព្រះទ័យជាមួយនឹងការអាក្រក់ដោយរបៀបណា នៅពេលដែលការអាក្រក់បានធ្វើបាបដល់អ្នកដែលទ្រង់ស្រឡាញ់នោះ?