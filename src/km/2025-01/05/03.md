---
title:  ព្រះទ្រង់យឺតនឹងខ្ញាល់
date:   27/01/2025
---

ការអាក្រក់បានធ្វើឱ្យព្រះខ្ញាល់ ដោយសារតែព្រះទ្រង់ជាសេចក្តីស្រឡាញ់។ ព្រះទ្រង់មានពេញ ទៅដោយសេចក្តីមេត្តា រហូតដល់មានហោរាម្នាក់នៅក្នុងព្រះគម្ពីរ បានបន្ទោសទ្រង់ដោយសារតែទ្រង់មាន សេចក្តីមេត្តាលើសលប់ពេក។

`សូមគិតអំពីរឿងរបស់ហោរាយ៉ូណាស។ តើលោកយ៉ូណាសបានយល់ឃើញ និងបាននិយាយ អ្វីខ្លះ នៅពេលដែលព្រះបានលើកលែងទោសឱ្យទីក្រុងនីនីវេនោះ? សម្រាប់ចម្លើយ សូមអានគម្ពីរយ៉ូណាស ៤:១-៤ (សូមអានគម្ពីរម៉ាថាយ ១០:៨ ផងដែរ)។`

ពាក្យសម្តី និងអារម្មណ៍របស់លោកយ៉ូណាសបានប្រាប់យើងនូវព័ត៌មានជាច្រើន។ មុនដំបូង យើងបានឃើញថា លោកយ៉ូណាសជាមនុស្សចិត្តដាច់។ លោកយ៉ូហាសបានស្អប់សាសន៍អាសស៊ើរជាខ្លាំង ដោយសារតែអ្វីដែលសាសន៍នេះបានធ្វើមកលើសាសន៍អ៊ីស្រាអែល។ ដូច្នេះហើយ លោកយ៉ូហាន មិនចង់ឱ្យព្រះបង្ហាញសេចក្តីមេត្តាដល់សាសន៍នេះឡើយ។

រឿងរបស់លោកយ៉ូណាស គឺជាមេរៀនដ៏សំខាន់មួយសម្រាប់យើង។ គឺថា យើងត្រូវប្រុងប្រយ័ត្ន កុំឱ្យខ្លួនយើងមានអារម្មណ៍ដូចជាមនុស្សដែលបានធ្វើបាបយើង។ សូមចងចាំថាព្រះបានប្រទានសេចក្តី មេត្តារបស់ទ្រង់ដល់យើង ទាំងដែលយើងមិនស័ក្តិសមនឹងទទួលបានសេចក្តីមេត្តានេះទាល់តែសោះ។ ដូច្នេះហើយ យើងត្រូវតែយល់ព្រមបង្ហាញសេចក្តីមេត្តាដល់អ្នកដទៃ។

ម៉្យាងទៀត គំនិត និងអារម្មណ៍របស់លោកយ៉ូណាស បានបង្ហាញយើងអំពីសេចក្តីស្រឡាញ់ សេចក្តីមេត្តា និងសេចក្តីលើកលែងទោសដ៏សំខាន់របស់ព្រះ ដែលសំខាន់ដល់ការយល់ដឹងរបស់យើងអំពីអត្តសញ្ញាណរបស់ទ្រង់ផងដែរ។ លោកយ៉ូណាសបានដឹងយ៉ាងច្បាស់ថា ព្រះមិនងាយនឹងខ្ញាល់ឡើយ (យ៉ូណាស ៤:២)។ លោកយ៉ូណាសបានដឹងថា ព្រះអម្ចាស់មិនបានដាក់ទោសទីក្រុងនីនីវេ ដោយសារតែ មនុស្សដែលបានរស់នៅក្នុងទីក្រុងនេះ បានឈប់ធ្វើរឿងអាក្រក់នោះទេ ពីព្រោះព្រះទ្រង់យុត្តិធម៌ដល់មនុស្សទាំងអស់នៅគ្រប់ទីកន្លែង។

សូមក្រឡេកមើលពាក្យជាភាសាហេព្រើរនៅក្នុងគម្ពីរយ៉ូណាស ដែលបានសរសេរថា «ព្រះអង្គ យឺតនឹងខ្ញាល់» (យ៉ូណាស ៤:២)។ ពាក្យពេចន៍ជាភាសាហេព្រើរទាំងនេះ សំដៅទៅលើបុគ្គលម្នាក់ដែល បាន «គិតគូរវែងឆ្ងាយ (long nose)»។ នៅក្នុងសម័យព្រះគម្ពីរ អ្នកដែលបានគិតគូរវែងឆ្ងាយ គឺជារូបស័ព្ទ តំណាងឱ្យអ្នកដែលមានការអត់ធ្មត់ខ្ពស់។ ការគិតគូរវែងឆ្ងាយគឺជាទីសំគាល់បង្ហាញថា មនុស្សបែបនេះ បានចំណាយពេលគិតគូរយ៉ាងយូរ មុននឹងគាត់ខឹងអ្នកណាម្នាក់។

ព្រះគម្ពីរបានចែងថា ព្រះជាបុគ្គលដែលបានគិតគូរវែងឆ្ងាយ ដោយសារតែទ្រង់ជាបុគ្គលដែល យឺតនឹងខ្ញាល់ ហើយក៏ជាបុគ្គលដែលមានការអត់ធ្មត់ខ្លាំងណាស់ដែរ។ ព្រះទ្រង់យឺតនឹងខ្ញាល់ ប៉ុន្តែ មនុស្ស លោកងាយនឹងខឹងណាស់ មែនទេ? ដោយសារតែព្រះទ្រង់មានព្រះទ័យអត់ធ្មត់នេះហើយ បានជាទ្រង់ប្រទានព្រះគុណរបស់ទ្រង់យ៉ាងពេញលេញ និងស្ម័គ្រពីចិត្តនោះ។ ប៉ុន្តែ ព្រះគុណរបស់ព្រះមិនបានជួយ ការពារអំពើបាបនោះទេ។ ដ្បិតព្រះបានទទួលយកការដាក់ទោសជំនួសអំពើបាបរបស់យើងនៅលើឈើឆ្កាង ដើម្បីឱ្យទ្រង់បានយុត្តិធម៌ និងបានសង្គ្រោះដល់អ្នកដែលបានជឿមកលើទ្រង់ (រ៉ូម ៣:២៥, ២៦)។

`តើការចងចាំនូវអ្វីដែលព្រះបានធ្វើសម្រាប់លោកអ្នក បានជួយឱ្យលោកអ្នកបង្ហាញសេចក្តីមេត្តា ដល់អ្នកដទៃដោយរបៀបណា? តើការបង្ហាញសេចក្តីមេត្តាទៅកាន់អ្នកដែលបានធ្វើបាបលោកអ្នក គឺដូចជា ការជួយការពារអំពើបាបរបស់ពួកគេដែរឬទេ? សូមបកស្រាយ។`