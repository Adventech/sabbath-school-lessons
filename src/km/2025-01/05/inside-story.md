---
title:  រឿងខ្លី
date:   31/01/2025
---

### «តើអ្នកចង់ឱ្យសាតាំងឈ្នះមែនទេ?»

នាងចូអាន ប៉ាក គីម (Joanne Park Kiim) ដែលជាបេសកនារីជនជាតិអាមេរិកកាំង បានសំងំ នៅក្នុងផ្ទះរបស់នាង បន្ទាប់ពីបុរស៤នាក់នៅក្នុងប្រទេសម៉ុងហ្គោលីបានធ្វើបាបនាងរួចមក។ នាងបាន យំទាំងឈឺចាប់ និងភ័យខ្លាច។ នាងចង់ត្រឡប់ទៅផ្ទះរបស់នាងនៅឯសហរដ្ឋអាមេរិកនោះវិញណាស់។

២ថ្ងៃក្រោយមក បេសកជនម្នាក់ទៀតបានចូលមកមើលនាង។ មុនដំបូង នាងស្មានតែគាត់ចូល មកលើកទឹកចិត្តនាង ប៉ុន្តែ បេសកជនម្នាក់នោះបានស្តីបន្ទោសឱ្យនាងវិញ។ គាត់បាននិយាយថា «ចូអាន អើយ តើនាងមកពីកន្លែងដ៏សែនឆ្ងាយ ដើម្បីនឹងធ្វើបន្ទាល់នៅត្រង់ទូខោអាវនេះឬ? តើនាងចង់ឱ្យសាតាំង ឈ្នះមែនទេ?»។

ពាក្យទាំងនេះគឺជាអ្វីដែលនាងចូអានចង់ឮ។ ប្រសិនបើបេសកជនបានលើកទឹកចិត្តនាង នោះ នាងប្រហែលជាវង្វេងនៅក្នុងការឈឺចាប់របស់នាង ដោយលះបង់បេសកកម្ម និងត្រឡប់ទៅ ស្រុកនាង វិញជាមិនខាន។ ប៉ុន្តែ ឥឡូវនេះ នាងបានឆ្លុះបញ្ចាំងពីមូលហេតុដែលនាំឱ្យនាងមកកាន់ប្រទេសម៉ុងហ្គោលី នេះ។ ដំបូងឡើយ នាងមានគម្រោងទៅប្រទេសអ៊ូសបេគីស្ថាន (Uzbekistan) ដូច្នេះហើយ នាងបាន ចាប់ផ្តើមរៀនភាសារុស្ស៊ី រួមទាំងតួអក្សរស៊ីរីលីខ (Cyrillic) ផងដែរ។ ប៉ុន្តែ នៅពេលដែលគម្រោងនេះ បរាជ័យ នោះនាងបានទៅប្រទេសម៉ុងហ្គោលីដែលបានប្រើតួអក្សរស៊ីរីលីខដូចគ្នា ប៉ុន្តែ នាងមិនអាចយល់ អត្ថន័យនៃពាក្យទាំងនោះបានឡើយ។ នៅក្នុងរយៈពេល២ខែដំបូង នាងចូអានបានព្យាយាមរៀនភាសា ម៉ុងហ្គោលី តែមិនបានជោគជ័យឡើយ។ បើនាងមិនចេះភាសាម៉ុងហ្គោលីទេ នោះនាងមិនអាចសុំជំនួយ ឬនិយាយការពារខ្លួននាងបានឡើយ នៅពេលអ្នកស្រវឹងស្រាបានធ្វើបាបនាងជារៀងរាល់សប្តាហ៍នោះ។ អ្វីដែលជាបញ្ហានោះ គឺថា អ្នកស្រុកបានសន្និដ្ឋានថា នាងជាជនជាតិម៉ុងហ្គោលីដែលនិយាយ ភាសា ម៉ុងហ្គោលី ដោយសារតែភាពស្រដៀងគ្នានៃជនជាតិកូរ៉េរបស់នាង។

នាងចូអាននៅតែមានបំណងចង់ចែករំលែកសេចក្តីស្រឡាញ់របស់ព្រះយេស៊ូវ នៅក្នុងប្រទេស ម៉ុលហ្គោលីនេះណាស់ ប៉ុន្តែ នាងបានបាត់បង់អារម្មណ៍បែបនេះ បន្ទាប់ពីអ្នកស្រវឹងបានធ្វើបាបនាងរួច មក។

នាងបានអធិស្ឋានថា «ឱព្រះអម្ចាស់អើយ បើសិនជាទ្រង់មានបំណងចង់ឱ្យទូលបង្គំនៅទីនេះ ពិតមែន សូមព្រះអង្គប្រទានវិធីណាមួយ ដើម្បីដោះស្រាយបញ្ហាទាំងនេះផងចុះ»។ នាងបានសម្រេច ចិត្តថា នាងនឹងរង់ចាំចម្លើយពីព្រះ ដោយបន្តស្នាក់នៅក្នុងប្រទេសម៉ុលហ្គោលីមួយរយៈទៀត។

អ្នកស្រវឹងស្រាមិនបានឈប់ធ្វើបាបនាងនោះឡើយ ប៉ុន្តែ ព្រះបានប្រទានឧបករណ៍មួយដើម្បី ឱ្យនាងបានការពារខ្លួននាងវិញ។ ពោលគឺនាងបានរៀនចេះភាសាម៉ុងហ្គោលីយ៉ាងស្ទាត់ជំនាញ។ រឿង នេះគឺជាបាដិហារ្យមួយ។ នាងចូអានអាចបង្រៀនព្រះគម្ពីរជាភាសាម៉ុងហ្គោលី ហើយនាងក៏អាចនិយាយ ការពារខ្លួននាង និងសុំជំនួយ នៅពេលដែលមានគេធ្វើបាបនាងដែរ។ ប៉ុន្តែ នាងមិនអាចស្រឡាញ់អ្នក ស្រវឹងស្រាទាំងនោះ ដូចជាព្រះយេស៊ូវបានឡើយ ពីព្រោះការឈឺចាប់ដែលនាងបានទទួលរងពីអ្នកស្រវឹង ស្រាទាំងនោះបានដក់នៅក្នុងចិត្តរបស់នាង។