---
title:  ការសិក្សាបន្ថែម
date:   10/01/2025
---

សូមអាន Ellen G. White, “The Privilege of Prayer,” pages 93-104, in Steps to Christ។

«ចូរទូលប្រាប់ព្រះ អំពីតម្រូវការរបស់លោកអ្នក អំណររបស់លោកអ្នក ការឈឺចាប់របស់លោកអ្នក បញ្ហារបស់លោកអ្នក ហើយនិងការភ័យខ្លាចរបស់លោកអ្នក។ ព្រះមិនបានធុញធ្រាន់នឹងស្តាប់លោកអ្នក នោះទេ។ ផ្ទុយទៅវិញ ទ្រង់បានជ្រាបពីចំនួននៃសរសៃសក់ដែលមាននៅលើក្បាលរបស់លោកអ្នក។ ដូច្នេះហើយ ទ្រង់ក៏ជ្រាបពីរឿងគ្រប់យ៉ាងដែលលោកអ្នកត្រូវការដែរ។ “ទ្រង់មានព្រះហឫទ័យអាណិតអាសូរ និងមេត្ដាករុណាយ៉ាងពោរពេញ” (យ៉ាកុប ៥:១១)។ ការឈឺចាប់របស់យើង បានបង្ហាញពីក្តី ស្រឡាញ់នៅក្នុងព្រះទ័យរបស់ព្រះ។ នៅពេលដែលយើងទូលទៅព្រះនូវការឈឺចាប់របស់យើង នោះចិត្ត របស់ទ្រង់ក៏សព្វព្រះហឫទ័យដែរ។ សូមទូលទៅព្រះ នូវបញ្ហាដែលមាននៅក្នុងចិត្តរបស់លោកអ្នក។ ពីព្រោះ គ្មានបញ្ហាណាដែលព្រះមិនអាចដោះស្រាយបានឡើយ។ ទ្រង់បានទ្រទ្រង់ជីវិតភាវដែលមានជីវិតនៅលើ ភពទាំងអស់។ ទ្រង់ជាស្តេចលើអស់ទាំងផ្ទៃមេឃ និងផែនដី។ ទ្រង់បានយកព្រះទ័យទុកដាក់ សូម្បីតែ រឿងតូចតាចដែលនាំឱ្យយើងមានអំណរ ឬមានសេចក្តីសុខសាន្តនោះឡើយ។ ទ្រង់បានជ្រាបពីរឿងគ្រប់យ៉ាង ដែលបានកើតឡើងដល់យើង។ ទ្រង់អាចផ្សះផ្សាបាន នូវបញ្ហាគ្រប់បែបយ៉ាង។ ព្រះវរបិតារបស់យើងដែលគង់នៅឯនគរស្ថានសួគ៌ បានចាប់អារម្មណ៍នឹងរឿងដែលបានធ្វើឱ្យយើងមិនសប្បាយចិត្ត ក៏ដូចជារឿង ដែលធ្វើឱ្យយើងមានអំណរនោះដែរ។ ទ្រង់បានជាប់ព្រះទ័យនូវរាល់ការអធិស្ឋានដោយជំនឿ ដែលយើង បានទូលសូម នោះ។ “ព្រះអង្គប្រោសអ្នកដែលមានចិត្តខ្ទេចខ្ទាំឲ្យបានជា ព្រះអង្គរុំរបួសឲ្យគេ” (ទំនុកតម្កើង ១៤៧:៣)។ ទំនាក់ទំនងរវាងព្រះ ហើយនិងយើងម្នាក់ៗ គឺជាទំនាក់ទំនងផ្ទាល់ខ្លួនបែបស៊ីជម្រៅ។ ព្រះ ទ្រង់ស្រឡញ់លោកអ្នក ហើយទ្រង់ក៏បានមើលលោកអ្នក ទុកជាបុគ្គលម្នាក់នៅលើផែនដី ដែលបានត្រូវការ សេចក្តីស្រឡាញ់ និងការយកព្រះទ័យទុកដាក់ពីទ្រង់។ ទ្រង់ក៏ស្រឡាញ់លោកអ្នក ដូចដែលទ្រង់បានចាត់ ព្រះរាជបុត្រាជាទីស្រឡាញ់តែមួយគត់របស់ទ្រង់ ឱ្យមកសុគតជំនួសលោកអ្នកយ៉ាងដូច្នេះដែរ»។ ដកស្រង់ ពី Ellen G. White, Steps to Christ, page 100, adapted។

**សំណួរពិភាក្សា**

`សូមគិតអំពីគោលគំនិត ដែលស្រង់មកពីសម្រង់មតិខាងលើនេះដែលថា៖ «ព្រះទ្រង់ស្រឡញ់លោកអ្នក ហើយទ្រង់ក៏បានមើលលោកអ្នក ទុកជាបុគ្គលម្នាក់នៅលើផែនដី ដែលបានត្រូវការសេចក្តីស្រឡាញ់ និង ការយកព្រះទ័យទុកដាក់ពីទ្រង់។ ទ្រង់ក៏ស្រឡាញ់លោកអ្នក ដូចដែលទ្រង់បានចាត់ព្រះរាជបុត្រាជាទី ស្រឡាញ់តែមួយគត់របស់ទ្រង់ ឱ្យមកសុគតជំនួសលោកអ្នកយ៉ាងដូច្នេះដែរ»។ តើគោលគំនិតនេះ បាន ផ្តល់ក្តីសង្ឃឹមឱ្យលោកអ្នកដោយរបៀបណា? តើលោកអ្នកគួរតែរស់នៅ ដោយការស្គាល់ពីទំហំដែលព្រះ បានយកព្រះទ័យទុកដាក់ចំពោះលោកអ្នកនោះយ៉ាងដូចម្តេច?`

`តើមេរៀននៅក្នុងសប្តាហ៍នេះ បានជួយឱ្យលោកអ្នកយល់ពីគម្ពីរទំនុកតម្កើង ១០៣:១៧, ១៨ កាន់តែ ប្រសើរឡើងនោះដោយរបៀបណា? តើមេរៀននេះបានបង្ហាញលោកអ្នកអ្វីខ្លះ អំពីសេចក្តីស្រឡាញ់ដ៏នៅអស់កល្បជានិច្ចរបស់ព្រះនោះ?`

`តើការយល់ដឹងរបស់លោកអ្នក អំពីសេចក្តីស្រឡាញ់ដ៏នៅអស់កល្បរបស់ព្រះ បានពង្រឹងទំនាក់ទំនង របស់លោកអ្នកជាមួយនឹងព្រះ ក៏ដូចជាអ្នកដទៃនោះយ៉ាងដូចម្តេច?`