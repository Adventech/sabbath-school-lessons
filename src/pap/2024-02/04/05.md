---
title:  E STREA DI MARDUGA DI E REFORMA
date:   24/04/2024
---

`Lesa Salmo 19:7-11, Salmo 119:140, Salmo 119:162, i Yeremias 15:16. Kua aktitut similar David i Yeremias tabatin relashoná ku e Palabra di Dios ku tabata, realmente, e piedra di skina di e Reforma?`

Kada un di e reformadónan tabata "gosa" den e Palabra di Dios. Nan tabata "alegrá" den hasi e boluntat di Dios. Nan tabata "stima" Su lei. Un di e bèrdatnan fundamental di mas signifikante di e Reforma tabata e goso ku studiamentu di e Skrituranan tabata trese. Estudio di Beibel no tabata un tarea difísil. E no tabata un ehersisio legalista. E no tabata un rekerimentu rígido, sino un delisia. Segun ku nan tabata studia e Skrituranan, e poder di Spiritu santu tabata transformá nan. "E karakter di Wycliffe ta un testimonio di e poder edukativo i transformadó di e Santu Skrituranan. Ta Beibel a hasié loke e tabata. E esfuerso pa kapta e gran bèrdatnan di revelashon ta duna freskura i vigor na tur fakultat. E ta ekspandé mente, ta hasi e persepshonnan skerpi, i ta madurá huisio. Estudio di Beibel lo refiná kada pensamentu, sintimentu, persepshon, manera niun otro estudio por hasi. E ta duna stabilidat di propósito, pasenshi, kurashi, i fortalesa; e ta refiná karakter i ta santifiká alma. Un estudio serio i reverente di e Skrituranan, ku ta trese mente di e studiante den kontakto direkto ku e mente infinito, lo a duna mundu hòmbernan di intelekto mas fuerte i mas aktivo, i tambe di prinsipio mas noble, ku hamas a resultá for di e kapasitashon di mas kapas ku filosofia humano ta permití."-The Great Controversy, p. 94.

`Lesa 1 Timoteo 2:i-3. Ki konseho apòstel Pablo a duna Timoteo tokante kompartí e Palabra di Dios?`

E bèrdat di e Palabra di Dios i e goso di salbashon den Kristu a yena kurason di e reformadónan di tal manera ku nan mester a kompartié. John Wycliffe a pasa su bida tradusiendo e Palabra di Dios na ingles pa dos motibu so, e Kristu bibu a kambi'é pa medio di e Palabra, i e amor pa Kristu a motiv'é pa kompartí loke el a siña ku otronan. Masha tiki di Beibel tabata eksistí na ingles promé ku Wycliffe. Aunke el a muri promé ku Roma a gar'é, di forma oudas, papado a koba su restunan saka, a kima nan, i a tira su shinishi den un riu. Pero meskos ku e awa a plama e shinishinan ei, asina e Palabra di Dios, e awa di bida, a plama leu i hanchu komo resultado di Su obra. Asina Dios a us'é.-"The Morning Star of the Reformation."