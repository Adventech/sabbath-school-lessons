---
title:  PA STUDIA I MEDITÁ
date:   26/04/2024
---

"Dios a permití gran lus lusa riba mente di e hòmbernan skohí akí, revelando na nan hopi di e erornan di Roma; pero nan no a risibí tur e lus ku mester a duna na mundu. A traves di esakinan, Su sirbidónan, Dios tabata sakando e hendenan for di e skuridat di romanismo; pero tabatin hopi i gran opstákulo pa nan topa, i El a guia nan, paso pa paso, segun ku nan por a karg'é. Nan no tabata prepará pa risibí tur e lus mesora. Meskos ku e gloria total di e lus di solo di merdia pa esnan ku a biba hopi tempu den skuridat, si el a presentá, e lo a pone nan bira bai. P'esei, El a revel'é na e lidernan tiki tiki, segun ku e hendenan por a risibié. Di siglo pa siglo, otro obreronan fiel mester a sigui, pa hiba e hendenan ainda mas leu riba e kaminda di reforma."-Ellen G. White, The Great Controversy, p. 103. "Den un otro karta, na un saserdote ku a bira un disipel di e evangelio, Huss a papia ku humildat profundo di su propio erornan, akusando su mes 'di a sinti plaser den i bisti paña riku, di a pèrdè oranan den okupashonnan sin sintí.' Despues el a añadí e atvertensianan emoshonante akí: 'Ku e gloria di Dios i e salbashon di alma okupá bo mente, i no e poseshon di benefisio i herensia. Tene kuidou ku adorá bo kas mas ku bo alma; i, riba tur kos, kuida e edifisio spiritual sea piadoso i humilde ku esnan pober, i no gasta bo biennan ku komementu. Si bo no kambia bo bida i apstené di kosnan di mas, mi ta teme ku lo bo keda severamente kastigá, manera ami mes ta.' "-Ellen G. White, The Great Controversy, p. 105, 106.

***PREGUNTA PA DISKUSHON***

`Kiko ta "lus progresivo"? Di kon Dios ta revelá lus gradualmente? Kon e prinsipionan akí ta apliká na e iglesia di Dios awe?`

`Kon deskubrimentu di bèrdatnan nobo ta relashoná ku bèrdatnan previo ku e pueblo di Dios a komprendé? Di kon lus nobo nunka mester kontradesí lus bieu?`

`No importá unda bo ta biba, bo kultura ta bai promové balor, idea, i kódigo moral ku, di un forma, ta den konflikto ku loke_Beibel ta siña. Despues di a identifiká e áreanan di konflikto akí, kon bo ta mira bo mes i nos, komo iglesia, ta tratando ku e desafionan akí? Kan nos ta keda bon siudadanonan miéntras, na mes momento, nos no ta sukumbí pa kualke balor trosé ku nos kultura ta proklamá?`

`Kon e karta di John Huss ta impaktá bo pensamentu awe? Kiko ta impreshoná bo tokante su karta?`