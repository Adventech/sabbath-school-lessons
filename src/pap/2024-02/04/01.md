---
title:  PARA PA E BÈRDAT
date:   20/04/2024
---

### Lesa

LESA PA ESTUDIO DI E SIMAN AKÍ: Dan. 7:23-25; Rev. 12:6, 14; Hudas 3, 4; Rev. 2:10; Echonan 5:28-32; Salmo 19:7-11; 1 Huan 5:n-13.

> <p>TEKSTO DI MEMORIA</p> 
> "Manera Moises a hisa e kolebra di brons riba un staka den desierto, asina tambe mester alsa Yu di hende, pa tur ku kere den djE, haña e bida eterno ku ta den djE" (Huan 3:14, 15).

E stat moderno di Izmir na kosta turko tabata un tempu e stat bíbliko di Smirna menshoná den e buki di Revelashon. E stat antiguo akí di aproksimadamente 100.000 habitante a floresé na final di e promé i di dos siglo. E tabata un stat próspero, i fuertemente leal na Roma.incienso a los dioses romanos. Un biaha pa aña tabata ordená tur e siudadanonan di Smirna pa kima sensia na e diosnan romano. Evidentemente durante siglo dos Smirna tabatin un komunidat kristian próspero tambe, i hopi no tabata bai kumpli. A martirisá Polycarpo, un líder di e iglesia primitivo, riba e plasa públiko di Smirna, a kim'é na staka di kandela pa motibu ku el a nenga di traishoná su Señor kimando sensia na e diosnan romano. Ora a puntr'é un último biaha pa repudiá Kristu, e hòmber bieu a kontestá: "Ochentiseis aña mi a sirbiE, i E no a hasi mi nada malu. Kon mi por papia malu di mi Rei ku a salba mi?" A lo largu di siglonan hòmber- i muhénan tabata dispuesto pa eksperensiá martirio na lugá di renunsiá nan fe den Kristu. Nan sakrifisio ta rebibá nos kurashi. E storia di nan kompromiso na Kristu ta renobá nos propio kompromiso. E siman akí nos lo wak algun prinsipio bíbliko ku a motivá e waldensenan i reformadónan posterior, manera Huss i Jerome, pa keda fiel na Señor, no importá kiko pasa-asta na menasa di morto for di e mesun poder ku a mata Polycarpo: Roma, pero awor e fase papal.