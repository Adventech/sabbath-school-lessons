---
title:  PA STUDIA I MEDITÁ
date:   14/06/2024
---

Adorá e bestia i su imágen ta referí na Daniel 3, kaminda e rei di Babilonia a manda Shadrak, Meshak, and Abed-nego buig pa un imágen di oro òf lo a tira nan den un fornu kayente. Babilonia antiguo, Babilonia moderno-e tema ta adorashon. Adorashon berdadero ta brota for di un mente siñá pa e Palabra di Dios, un alma transformá pa Su amor, i un kurason yená ku Su Spiritu. E ora ei nos lo no ta "konformá ku e mundu akí" ma lo biba di akuerdo ku e boluntat di Dios, ku ta hañá den Su Palabra. Esei ta nos úniko seguridat! "Dios nunka ta forsa boluntat òf konsenshi; pero Satanas su rekurso konstante- pa gana kontrol di esnan ku di otro manera e no por sedusí-ta preshon pa medio di krueldat. A traves di miedu òf forsa e ta determiná pa goberná e konsenshi i sigurá homenahe na su mes. Pa logra esaki, e ta obra a traves di tantu outoridatnan religioso komo sekular, moviendo nan na aplikashon di leinan humano desafiando e lei di Dios."-Ellen G. White, The Great Controversy, p. 591. "Ku e meta di soportá e huisio nan dilanti, nan mester komprendé e boluntat di Dios manera e ta revelá den Su Palabra; nan por honr'E solamente ora nan tin e konsepto korekto di Su karakter, gobiernu, i propósitonan, i aktua di akuerdo ku nan. Ningun sino esnan ku a fortifiká nan mente ku e bèrdatnan di Beibel lo para durante e último gran konflikto."-Ellen G. White, The Great Controversy, p. 593. "Pero Dios lo tin un pueblo riba tera pa mantené Beibel, i Beibel so, komo e norma di tur doktrina i e base di tur reforma. E opinionnan di hòmbernan siñá, ededukshonnan di siensia, e kredo- òf desishonnan di konsilionan eklesiástiko, pa numeroso i den desakuerdo ku e iglesianan ku nan ta representá ta, e bos di e mayoría-no mester konsiderá ni un ni tur di esakinan komo evidensia pa òf kontra kualke punto di fe religioso. Promé ku aseptá kualke doktrina òf presepto, nos mester demandá un 'Asina Señor ta bisa' kla den su apoyo."-Ellen G. White, The Great Controversy, p. 595.

***PREGUNTA PA DISKUSHON***

`Kon nos por biba den e espektativa di e binida di Kristu i kompartí e speransa ei sin bira alarmista?`

`Reflekshoná mas riba e kuestion di adorashon. Kiko nos bida diario, nos rutina diario, ta bisa nos tokante ken òf kiko nos ta adorá?`

`Kon nos por yuda nos mes i otronan enfrentá futuro ku konfiansa i no ku miedu?`

`Ki diferensia práktiko komprendé eventonan di último dia ta hasi den nos bida awe?`