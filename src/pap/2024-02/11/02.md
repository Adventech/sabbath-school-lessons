---
title:  E KONFLIKTO FINAL DI REVELASHON
date:   09/06/2024
---

E mensahe di Revelashon ta muchu mas ku símbolo kríptiko, bestia straño, i imágen straño. E ta papia di bèrdatnan eterno duná pa un Dios amoroso na un generashon di tempu di fin. E konflikto entre Kristu i Satanas a kuminsá den shelu tokante adorashon. E lo yega na su klímaks final tokante adorashon.

`Kompará Revelashon 14:7, 9 ku Revelashon 4:11. Kiko ta e tema general di Revelashon den e konflikto kósmiko akí entre bon i malu?`

A lo largu di Revelashon, adorashon i kreashon ta inseparablemente konektá. Revelashon 14:7 ta yama nos pa adorá e Señor di henter kreashon. Den konteksto di evolushon, ku a konkistá mundu durante e último dos siglonan, sabat ta un rekordatorio eterno di nos identidat. Konstantemente e ta enfatisá ku nos ta sernan kreá i nos Kreador ta digno di nos lealtat i adorashon. Esaki ta un motibu ku diabel ta odia sabat asina tantu.

`Lesa Revelashon 12:17 i Revelashon 14:12. Kon adorashon di e Kreador ta haña su ekspreshon final?`

Adorá e Kreador pa medio di warda e mandamentunan di Dios ta oponé direkto adorashn di e bestia direktamente. Dios lo tin un pueblo di tempu di fin ku ta leal na djE a pesar di e oposishon di mas grandi i persekushon di mas feros den historia. "Miéntras wardamentu di e sabat falsu den kumplimentu ku e lei di estado, kontrali na e di kuater mandamentu, lo ta un konfeshon di lealtat na un poder ku ta den oposishon na Dios, e wardamentu di e sabat berdadero, den obediensia na e lei di Dios, ta un evidensia di lealtat na e Kreador."-Ellen G. White, The Great Controversy, p. 605. Revelashon 14:12 ta deklará ku e siguidónan komprometé di e Salbador lo tin "e fe di Hesus". E fe di Hesus ta un fe asina profundo ku ta konfia ora e no por mira. E ta perseverá ora e no ta komprendé. E ta un don di Hesus ku nos ta risibí pa medio di fe i lo hiba nos a traves di e konflikto inminente.

`Sabat ta un símbolo asina fundamental di Dios komo Kreador ku e ta bai bèk te na Eden mes. Pues, trata na poderá di dje, manera Roma a hasi (wak Dan. 7:25), ta nifiká trata na poderá di e outoridat di Dios na e nivel di mas fundamental posibel. Kon e bèrdat akí ta yuda nos mira di kon e lo ta un punto asina kontroversial den e último dianan?`