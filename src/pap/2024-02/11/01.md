---
title:  E KONFLIKTO INMINENTE
date:   08/06/2024
---

### Lesa

> <p>TEKSTO DI MEMORIA</p> 
> "Konsagrá nan pa medio di bèrdat; bo palabra ta bèrdat" (Huan 17:17).

Tin un aparato médiko relativamente nobo yamá Biochip òf Veri chip, mas o ménos grandura di un pipita di aros, ku por implantá den un pashent. E Biochip ta kontené informashon tokante e pashent su historia médiko, ku por optené pasando un scanner eksterno a traves di e área kaminda a hinka e Biochip òf Veri chip. Algun kristian ta mira esaki komo parti di un konspirashon pa imponé e marka di e bestia. Pa otronan, e marka di e bestia tin di aber ku e bara di kódigo riba blekinan di kuminda; òf e ta un number misterioso riba biyetenan di doler ku supuestamente ta suma 666. Pa algun e tin di aber ku e órden masóniko, Iluminati, helikopter pretu di UN, i Nashonnan Uní. Meta di e lès di e siman akí ta pa revelá e konflikto benidero tokante adorashon. Satanas lo desafiá e outoridat di Dios, tratando na mina e lei di Dios. Spesífikamente, sabat lo bira e sentro di un konflikto global tokante adorashon. Satanas ta odia sabat pasobra e ta odia e Kreador. E lo usa obligashon, preshon, i forsa pa kibra nos kompromiso ku Kristu. Lo tin un choke di kreensia tokante e dia berdadero òf falsu di adorashon. Dios su apelashon final ta hasi un apelashon na fieldat na Kristu a pesar di persekushon, boikot ekonómiko, enkarselashon, i dekreto di morto. E estudio di e lès akí ta enfatisá Hesus su fortalesa pa hiba nos a traves di e konflikto final di tera ..