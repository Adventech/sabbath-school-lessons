---
title:  SPIRITISMO EKSPONÉ
date:   01/06/2024
---

### Lesa

LESA PA ESTUDIO DI E SiMAN AKÍ: Mat. 10:28; Pred. 9:5; Isa. 8:19, 20; Huan 11:11-14, 21-25; 1 Tes. 4:16, 17; Rev. 16:13, 14; Mat. 24:23-27; 2 Tes. 2:9-12.

> <p>TEKSTO DI MEMORIA</p> 
> "Pasobra na momento ku tende un stèm duru duna órdu, e stèm di arkangel zona i trómpet di Dios resoná, Señor mes lo baha for di shelu. Esnan ku a kere den Kristu promé ku nan a muri, lo lanta for di morto promé. Anto despues Dios lo alsa nos ku ta na bida ainda riba e nubianan, huntu ku esnan ku a muri kaba, pa bai kontra ku Señor den !aria. I asina nos lo ta pa semper huntu ku Señor" (1 Tesalonisensenan 4:16, 17).

En todo el Dékadanan pasá, a surgi storianan tokante eksperensianan serka di morto (ESM), den kaminda hendenan ku a muri, i ku a rebibá, tabata duna relatonan inkreibel di loke nan a mira i a tende miéntras "nan tabata morto". A dokumentá i studia míles di e storianan akí. Riba henter mundu, inkluyendo e mundu kristian, miónes ta kere ku e relatonan akí ta evidensia ku e mortonan no ta realmente morto. De echo, spiritismo tin su prinsipio den Eden ku e mentira di e kolebra na Adam i Eva, "No tin kuenta di boso ta muri" (Gen. 3:4). A lo largu di historia el a turna vários forma, pero semper ku e ponensia básiko ku bida ta sigui despues di morto. Den e konflikto final di tera, Satanas lo gaña miónes a traves di e fenómeno spiritista. E buki di Revelashon ta indiká ku esaki ta un manera ku e lo purba trese mundu bou di su kontrol. E meta di e lès akí ta pa mustra ku nos úniko salbaguardia kontra Satanas su engañonan di último dia ta un relashon personal ku Kristu i un base sólido riba e siñansanan di Beibel. Esaki ta inkluí su siñansa tokante morto, a pesar di loke nos wowo i orea i kurason lo por purba bisa nos.