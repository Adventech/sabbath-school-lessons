---
title:  SPIRITISMO DEN E ULTIMO DIANAN - PARTI 2
date:   06/06/2024
---

Nos speransa di salbashon ta ankrá den Kristu. Su mannan manchá ku sanger ta yama nos pa aseptá e sakrifisio asina gratuitamente proveé na preis infinito. Pronto Kristu lo regresá pa reklamá Esnan di djE. Tito 2:13 (Beibel santu) ta yama e segundo binida di Kristu: "e speransa bendishoná". E meta di Satanas ta pa destruí e speransa akí. E lo ehekutá milager, señal i maravia, kualke kos i tur kos ku por a desviá hende for di bèrdat di Beibel i salbashon den Kristu. "Aki ta konta perseveransia di esnan ku ta pertenesé na Dios, di esnan ku ta kumpli ku Dios su mandamentunan i ta keda tene na e fe den Hesus." (Rev. 14:12). Den e lucha final, Satanas ta bai hasi tur loke e por pa prevení hende di sea warda e "mandamentunan di Dios" òf tin "e fe di Hesus", òf tur dos. Por lo tantu, e nesesidat di ta kuidadoso di kualke siñansa ku, asta si e ta kompañá pa señalnan, maravianan, i milagernan, lo a bira nos for di kualke di e dos karakterístikana akí di e remanente.

`Lesa Mateo 24:23-27; 2 Korintionan 11:13, 14; i 2 Tesalonisensenan 2:9-12. Kiko e pasashinan akí ta bisa nos tokante e poder engañoso i manera di obra di Satanas?`

Durante e último momentonan di tempu, Satanas lo dekretá su último engaño: "Bistanan spantoso di karakter sobrenatural lo revelá pronto den e shelunan, komo prueba di e poder di demoñonan ku ta obra milager. E spiritu di demoñonan lo bai serka e reinan di tera i di henter mundu, pa mara nan den engaño, i urgi nan pa uni ku Satanas den su último lucha kontra e gobiernu di shelu. E agensianan akí lo gaña tantu gobernantenan komo súpditonan mesun kos. Personanan lo lanta pretendiendo di ta Kristu Mes, i reklamando e título i adorashon ku ta pertenesé na e Redentor di mundu. Nan lo ehekutá milagernan asombroso di kurashon i lo profesá di tin revelashonnan for di shelu ku ta kontradesí e testimonio di e Skrituranan. "Komo e akto kulminante den e gran drama di engaño, Satanas mes lo personifiká Kristu. Pa hopi tempu e iglesia a wak e atvent di e Salbador komo e kulminashon di nan speransa. Awor e gran gañadó lo laga parse ku Kristu a bini. Na diferente parti di tera, Satanas lo manifestá su mes meimei di hende komo un ser mahestuoso di brio lombrante, paresido na e deskripshon di e Yu di Dios duná pa Huan den Revelashon. Revelashon 1:13-15."-Ellen G. White, The Great Controversy, p. 624 (énfasis añadí).

`Di kon komprendé e bèrdat tokante kon Kristu ta regresá, komo tambe estado di e mortonan, ta asina importante pa nos no ta gañá?`