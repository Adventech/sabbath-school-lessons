---
title:  SPIRITISMO DURANTE E ULTIMO DIANAN - PARTI 1
date:   05/06/2024
---

Lesa Mateo 24:5, 11, 24; 2 Tesalonisensenan 2:7-9; Revelashon 13:13, 14; i Revelashon 16:13, 14. Ki tipo di engaño hende lo enfrentá durante e último dianan? Diabel lo usa "señalnan i maravianan" i milagernan espektakular pa gaña multitutnan djis promé ku e binida di Hesus. Komentando riba e poder engañoso di spiritunan demoniako, Angel Rodríguez ta hasi e deklarashon revelador akí: "No ta haña nan forsa di konvikshon den e kontenido di nan mensahe sino den e forsa di manifestashonnan sobrenatural yamá 'señal' òf' milager'. Nan ta ehekutá/hasi (poieo) señal, apelando asina na e banda afektivo di ser humano na lugá di ku nan abilidatnan diskreto i rashonal. E echo ku ta demoñonan ta ehekutá e señalnan akí ta mustra ku e forsa unifikadó di e mensahe di e tres demoñonan [dragon, bestia, i profeta falsu] ta spiritualista di naturalesa-Dios no ta nan fuente òf orígen. Segun ku e konflikto kósmiko ta aserká su final, poder demoniake lo drenta e arena di historia humano di un forma sin presedente. Spiritismo ku su fundishi mes ta e siñansa no bíbliko di inmortalidat di e alma, kasi lo tuma mundu koutivo."-"The Closing of the Cosmic Conflict: Role of the Three Angels'. Messages," manuskrito no publiká, p. 6.

`Di kon ta peligroso konfia nos emoshonnan? Ki ròl nan ta hunga, bon i malu, den nos eksperensia di fe? Kon Satanas lo por desviá nos prosesonan di pensamentu i ta apelá na nos sintimentunan?`

"Pa hopi tempu Satanas a prepará pa su esfuerso final pa gaña mundu (... ).Tiki tiki el a prepará e kaminda pa su obra maestral di engaño den desaroyo di spiritismo. Ainda e no a alkansá e realisashon pleno di su diseñonan; pero e lo alkans'é den e último restu di tempu (. .. ). Eksepto esnan ku e poder di Dios mantené, a traves di fe den Su palabra, henter mundu lo ta hibá den e filanan di e engaño akí. Rápidamente lo kalma e hendenan hiba na un seguridat fatal, pa asina spierta pa e dramamentu di e furia di Dios."-Ellen G. White, The Great Controversy, p. 561, 562. Nos úniko seguridat ta den Hesus i Su Palabra. No ta difísil pa mira kon miónes, asta biónes, ku no ta komprendé e estado di e mortonan por tabata hibá pa delirionan ku ta envolví e idea ku e mortonan ta sigui biba despues di morto.

`Asta awor, kua ta algun engaño komun ku esnan ku ta komprendé ku e mortonan ta drumi, ta protegé di dje?`