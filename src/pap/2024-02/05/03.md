---
title:  TRANSMITIENDO E PALABRA DI DIOS
date:   29/04/2024
---

`Lesa 2 Korintionan 4:1-6 i 2 Korintionan 2:14. Kiko e pasashinan akí ta bisa nos tokante e konfiansa ku Pablo tabatin, a pesar di e desafionan ku e tabata konfrontá ora e tabata proklamando e bèrdat di e Palabra di Dios?`

Apòstel Pablo a enfrentá opstákulonan abrumador den su trabou di plama e evangelio; sin embargo, e tabatin konfiansa ku e Palabra di Dios finalmente lo a triunfá, "pasobra," manera el a bisa, "nos no por hasi nada ku ta bai kontra bèrdat, solamente loke ta na fabor di bèrdat" (2 Kor. 13:8). E reformadónan a enfrentá pruebanan similar; pa medio di fe nan a keda fiel na e Palabra di Dios. Un ehèmpel di kurashi a pesar di aparente probabilidatnan abrumador ta William Tyndale. E deseo di mas grandi di Tyndale tabata pa duna Inglatera un tradukshon minusioso i legibel di Beibel. El a determiná pa tradusí Beibel for di e idiomanan original i koregí algun di e erornan den e tradukshon di Wycliffe di 200 aña promé. Finalmente a arestá i husga Tyndale tambe. A konfiská hopi di su tradukshonnan di Beibel, ku a imprimí na Worms, Alemania, i a kima nan públikamente. Su huisio a tuma lugá na Belgika na 1536 dK. A konden'é riba akusashon di idolatría i sentensiá pa kim'é. Su burdugunan tabata chok'é, miéntras nan tabata mar'é na staka di kandela i despues a kima su kurpa. El a papia su último palabranan ku afan na bos haltu i a reportá nan komo: "Señor, habri wowo di e rei di Inglatera." Dios a kontestá e orashon di Tyndale milagrosamente. Denter di kuater aña di su morto, a publiká kuater tradukshon ingles di Beibel. Na 1611 a imprimí e vershon di Beibel King James, i pa gran partí e tabata basá riba e obra di Tyndale. E 54 eruditonan ku a produsí e obra a saka hopi for di e tradukshon ingles anterior di Tyndale. Un averahe ta sugerí ku Tèstamènt Bieu di King James Bible di 1611 ta 76 porshento tradukshon di Tyndale, i Tèstamènt Nobo ta 83 porshento. Na 2011 e vershon di Beibel King James a selebrá su di 400 aniversario, pasando e echo memorabel di un bion Beibel imprimí. Tradusí den 2.454 idioma, el a impaktá sentenáres di miónes di hende rònt mundu. E sakrifisio di William Tyndale sigur tabata bale la pena. No importá kon difísil e tabata parse òf kon desafiante e sirkunstansianan tabata, Tyndale i su koleganan ku tabata kere den Beibel a konfia ku Dios tabata obrando tur kos di akuerdo ku Su boluntat. Tyndale su bida a hasi un diferensia pa eternidat.

`Lesa Daniel 12:3 i Revelashon 14:13. Kon e tekstonan akí ta apliká di forma poderoso na e bida di Tyndale? Awor, pensa riba bo propio bida i bo impakto riba otronan. Ki enkurashamentu e tekstonan akí ta duna en konekshon ku e oportunidat ku bo tin pa influensiá otronan pa eternidat?`