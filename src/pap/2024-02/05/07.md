---
title:  PA STUDIA I MEDITÁ
date:   03/05/2024
---

"E sirbidónan fiel di Dios no tabata traha duru nan so. Miéntras prinsipadonan i podernan i spiritunan malbado den lugánan haltu tabata konspirá kontra nan, Señor no a bandoná Su pueblo. Si lo por a habrí nan bista, nan lo a mira komo evidensia marka di presensia i ayudo divino manera a konsedé un profeta di antigwedat. Ora e sirbidó di Eliseo a mustra su shon e ehérsito hostil ku tabata rondoná nan i korta tur oportunidat pa skapa, e profeta a resa: 'SEÑOR, habri su wowo pa e mira.' 2 Reinan 6:17. I, ata, e serunan tabata yená ku garoshi i kabai di kandela, e ehérsito di shelu stashoná pa protegé e hòmber di Dios. Asina angelnan tabata warda e obreronan den e kousa di Reforma."-Ellen G. White, The Great Controversy, p. 208. "Ora enemigunan poderoso tabata uni pa tumba e fe reformá, i míles di spada tabata parse na punto di keda saká for di baliña kontra dje, Luther a skirbi: 'Satanas ta lansando su furia; pontífisenan impio ta konspirando; i ta menasá nos ku guera. Insitá e pueblo pa lucha balentemente dilanti di e trono di Señor, pa medio di fe i orashon, pa asina nos enemigunan, vensí pa e Spiritu di Dios, por keda limitá na pas. Nos nesesidat prinsipal, nos trabou prinsipal, ta orashon; laga e hendenan sa ku awor nan ta eksponé na e fila di spada i na e rabia di Satanas, i laga nan resa.' "-D'Aubigné, buki 10, kapítulo 14, sitá den Ellen G. White, The Great Controversy, p. 209. Hustifikashon pa fe, e gran bèrdat ku Luther a deskubrí di nobo, ta e fundeshi di e evangelio, e bèrdat ku nos speransa di salbashon ta deskansá riba dje. Su himno: "Un Forti Fuerte," ta deskribí e evangelio poderosamente: "Si nos konfia den nos mes, nos lucha lo ta robes. Nos tin pará na nos lado E hòmber ku ta digno. Ta ken esei por ta? Kristu Hesus, E ta Señor di e sabat. Su nòmber t'eksalsá. E mester ta Vensedor."-Seventh-day Adventist Hymnal (Hagerstown, MD: Review and Herald Publishing Association, 1985), No. 506.

***PREGUNTA PA DISKUSHON***

`Kon nos por splika e balanse entre grasia i leí, entre fe i bon obra?`

`Di kon bo ta kere ku ta asina fásil pa laga nos mente slep drenta den legalismo?`

`Kon lo bo a definí legalismo? Di kon e ta asina perhudisial pa nos fe kristian?`

`Tin peliger si no komprendé e konsepto di "salbashon pa grasia" korektamente? Na unda e malkomprendementu ei lo por hiba?`

`Kiko algun hende ke men ora nan usa e término "grasia barata"? Grasia algun biaha ta barata?`