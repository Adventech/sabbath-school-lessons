---
title:  LUS TA BRIA DEN SKURIDAT
date:   13/04/2024
---

### Lesa

LESA PA ESTUDIO DI E SiMAN AKÍ: Huan 8:44; Prov. 23:23; Echonan 20:27-32; 2 Tes. 2:7-12; Salmo 119:105:116, 130, 133, 160; Prov, 16:25, 2 Kor.4:3-6

> <p>TEKSTO DI MEMORIA</p> 
> "E ora ei Hesus a kontestá nan: 'E lus lo ta meimei di boso, pa un poko tempu mas. Sigui kana miéntras boso tin lus, pa skuridat no poderá di boso. Esun ku ta kana den skuridat no sa unda e ta bai'" (Huan 12:35).

Den e último buki di Beibel, Revelashon, ta deskribí diabel komo un dragon i un kolebra (Rev. 12:9). E ta un dragon pasobra e ta deseá di destruí e pueblo di Dios, i un kolebra pasobra e ta usa tur su mentiranan astuto pa gaña nan. Durante e añanan despues di e morto di Kristu, Roma imperial a torturá míles, a tira nan pa leon, i a kima nan na staka di kandela, pa motibu ku nan a nenga di adorá nan "deidatnan". Sin embargo, dilanti di e kastigu kruel akí. hopi a keda fiel, e evangelio a sigui plama, i iglesia a krese. Komo resultado, Satanas a kambia su strategia. Desénas di pagano a batisá, pero sin instrukshon kompleto den bèrdat di Beibel. Eror a kore drenta den iglesia segun ku lidernan tabata meskla e bèrdatnan di Skritura ku kustumbernan popular. E di kuater i di sinku siglo tabata eranan di kompromiso ora obispunan di iglesia a meskla práktikanan pagano ku siñansanan kristian. Sin embargo, asta durante e momentonan di mas difísil di bida, Dios tabata kontinuamente huntu ku Su pueblo. Nan a haña Hesus, "e kaminda, e bèrdat i e bida" i, a traves di e poder di Spiritu Santu, nan a para firme, asta dilanti di preshon aplastante pa sede nan konvikshonnan konsiente. Nan a keda leal na e boluntat revelá di Dios, den Skritura, i a para firme pa e bèrdat di Su Palabra, no importá e preshon poné riba nan, sea abiertamente òf sutilmente.