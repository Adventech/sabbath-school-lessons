---
title:  PA STUDIA I MEDITÁ
date:   19/04/2024
---

"E mesun spiritu di odio i oposishon na e bèrdat a inspirá e enemigunan dí Dios den tur siglo, i e mesun vigilansia i fieldat tabata rekerí di Su sirbidónan. E palabranan di Kristu na e promé disipelnan ta aplikabel na Su siguidónan te na fin di tempu: 'Loke Mi ta bisa boso, Mi ta bisa tur hende: Sea alerta!' Marko 13:37."-Ellen G. White, The Great Controversy, p. 56, 57. Na hopi parti di mundu, spesialmente kaminda hende tin akseso liber na Beibel, Satanas a usa otro medionan pa debilitá su influensia. Un manera mashá efektivo tabata a traves di vários esfuerso sientífiko òf asta erudishon bíbliko, ku tin biaha ta ku e posishonnan ku, si aseptá nan, lo a mina konfiansa den e Palabra di Dios. Por ehèmpel, aunke e buki di Daniel ta data su mes na mas ku 500 aña promé ku Kristu, hopi erudito ta fech'é, en kambio, te na meimei di siglo 2 promé ku Kristu. Nan ta argumentá ku mester a skirbié na e tempu ei; di otro manera e profeta lo tabata bisando e futuro ku eksaktitut, i esei no por sosodé. P'esei, nan ta argumentá, Daniel no tabata skirbí ora e ta bisa ku e tabata sino, mas bien, sentenáres di aña mas despues. Desafortunadamente, e mentira akí tokante Beibel ta un di hopi ku eruditonan moderno di Beibel ta trata na imponé riba nos. I mas desafortunadamente ainda, hopi hende ta aseptá e eror akí pasobra, despues di tur kos, eruditonan di Beibel ta instruyé. Nada straño ku Pablo ta spierta nos: "saminá tur kos i keda ku loke ta bon" (1 Tes. 5:21).

***PREGUNTA PA DISKUSHON***

`Referí na e sita den lès di djamars i despues konsiderá lo siguiente: Kon Satanas ta usando métodonan similar awendia pa, di forma sutil, mina outoridat di e Skrituranan?`

`Kua ta nos salbaguardianan di mas grandi kontra malinterpretashon di e Palabra di Dios?`

`E gran intento di Satanas den e gran konflikto entre bon i malu ta di daña e karakter di Dios i present'E komo un tirano autoritario i sin amor. Kon e malbado ta purba hasi esaki i kiko ta e reakshon di Dios riba su mentiranan?`

`Apòstel Pedro ta afirmá ku "niun profesia di Skritura no ta bini komo resultado di hende su mes interpretashon" (2 Pe. 1:20). Kon nos por ta sigur ku nos no ta trose e nifikashon di Skritura pa alkansá nos propio finnan? Di kon esaki lo por ta mas fásil pa hasi ku nos ta realisá, i kon nos mester arma nos mes kontra e práktika akí? Kon nos por arma nos mes kontra dje?`