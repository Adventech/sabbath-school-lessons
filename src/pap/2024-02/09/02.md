---
title:  E SANTUARIO I E LEI
date:   26/05/2024
---

`Lesa Revelashon 11:19, Eksodo 25:16, Eksodo 31:18, i Revelashon 12:17. Kiko e versíkulonan akí ta indiká ku tabatin den e Arka di Aliansa den e Lugá Santísimo di e santuario?`

E Dia di Ekspiashon tabata un dia di huisio. Tabata ordená henter Israel pa tuma parti den e evento akí pa medio di arepentirnentu, saminashon di alma, i apstenshon di tur trabou (wak Lev. 23:29-31). Riba e dia akí so e sumosaserdote lo a drenta den e Lugá Santísimo pa hasi ekspiashon pa piká. Einan, den e apartamento mas paden di e santuario, tabatin e Arka di Aliansa. Denter di e arka tabatin e lei di Dies Mandamentunan di Dios, skirbí riba tablanan di piedra. Tabata yama e tapa di oro di e arka e propisiatorio, kaminda tabata sprengu sanger pa purifiká e santuario di piká. E presensia di Dios tabata manifestá su mes den e gloria Shekinah riba e propisiatorio. Kada sakrifisio ofresé tabata revelá e mizerikòrdia di Dios pa ku ser humano pekaminoso, pero e Dia di Ekspiashon ta mustra ku ta rekòrdá piká te na e dia di huisio (Hebr. 10:3) i ku realmente por a kit'é solamente a traves di fe den e sanger di Kristu pa purifikashon di piká (1 Pe. 1:18, 19). Einan, den presensia di Dios, mizerikòrdia i hustisia ta kombiná maraviosamente. Mirando den e santuario selestial, apòstel Huan a mira "e tèmpel di Dios ( ... ) habrí" i e "arka di Su aliansa" revelá (Rev. 11:19). The Great Controversy ta añadí e komentario akí: "Denter di e lugá santísimo, den e santuario den shelu, e lei divino ta ankrá sagradamente-e leí ku Dios Mes a pronunsiá meimei di e bosnan di Sinai i skirbí ku Su mes dede riba e tablanan di piedra. E lei di Dios den e santuario den shelu ta esun gran original, siendo ku e preseptonan inskribí riba e tablanan di piedra i registrá pa Moises den e Pentateuko, tabata un transkripshon infalibel. A hiba esnan ku a yega na un komprendementu di e punto importante akí di tal manera ku nan por mira e karakter sagrado i inkambiabel di e lei divino."-Ellen G. White, The Great Controversy, p. 434. Segun ku e promé kreyentenan atventista tabata studia e siñansa di Beibel tokante e santuario, nan a realisá e nifikashon di e lei di Dios i e sabat na sentro di e lei di Dios. Nan a rasoná ku, si e lei di Dios tabata representá den e Arka di Aliansa den e santuario selestial, seguramente no por a elimin'é na krus.

`Pensa riba sabat, ku, na mil mia pa ora, ta yega serka nos tur siman, i sin eksepshon. Kiko esei mester bisa nos tokante e importansia di e doktrina di kreashon? Kua otro doktrina tin un rekordatorio asina poderoso, i rekurente??`