---
title:  E FUNDESHI DI E GOBIERNU DI DIOS
date:   25/05/2024
---

### Lesa

LESA PA ESTUDIO DI E SIMAN AKÍ: Rev. 14:6-12; Pred. 12:13, 14; Prov. 28:9; Dan. 7:25.

> <p>TEKSTO DI MEMORIA</p> 
> "Awor e dragon a bira furioso riba e muhé. El a bai pa bringa ku e otro yunan di e muhé, esta esnan ku ta kumpli ku e mandamentunan di Dios i ta keda tene na testimonio di Hesus" (Revelashon 12:17).

Atraves di estudio di Beibel intensivo, atventistanan a yega na komprendé nifikashon di e lei den e Lugá Santísimo di e santuario selestial. Mirando den kurason di e leí di Dios, nan a deskubrí tambe e nifikashon di e sabat, e di kuater mandamentu. De echo, e mandamentu akí, mas ku kualke otro, ta identifiká klaramente Dios komo nos Kreador, e fundeshi di tur berdadero adorashon-un tema ku lo ta relevante spesialmente den e último dianan di historia di tera (wak Rev. 14:6-12). Satanas su meta for di prinsipio tabata pa frustra e adorashon di Dios debilitando e lei di Dios. Esa ku ofendé "den un solo punto" ta nifiká ta "kulpabel di tur" (Santiago 2:10, Beibel Santu); asina, e ta enkurashá hende pa violá e lei di Dios. Satanas ta odia sabat pasobra e ta kòrda hende riba e Kreador i kon mester ador'E. Ma e ta ankrá tambe den e lei di Dios den e Lugá Santísimo den e santuario selestial. Pasobra e leí ta loke ta definí piká, tanten ku hende ta trata na ta fiel na Dios, e ora ei Su lei mester sigui ta bálido, inkluyendo e mandamentu di sabat. Meta di e lès akí ta pa mustra e konekshon entre e santuario, e lei di Dios, sabat, i e krísis benidero riba e marka di e bestia. Nos lo eksplorá tambe e relevansia di e sabat pa un generashon di tempu di fin.