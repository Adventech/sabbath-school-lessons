---
title:  PA STUDIA I MEDITÁ
date:   31/05/2024
---

"Den ousensia di testimonio di Beibel na nan fabor, hopi a urgi ku persistensia inkansabel-lubidando kon a usa e mesun rasonamentu kontra Kristu i Su apòstelnan: 'Di kon nos gran hòmbernan no ta komprendé e asuntu di sabat? Pero poko ta kere manera abo ta kere. No por ta ku bo ta korekto i ku tur e sabínan den mundu ta robes.' "Refutá argumentonan asina tabata nesesario solamente pa sita e siñansanan di e Skrituranan i e historia di Señor su tratamentu ku Su pueblo durante tur siglo. "Kristiannan di generashonnan pasá tabata opservá djadumingu, suponiendo ku, hasiendo asina, nan tabata wardando e sabat di Beibel; i awor tin berdadero kristiannan den tur iglesia, sin hasi eksepshon di e komunion katóliko romano, ku ta kere sinseramente ku djadumingu ta e sabat di institushon divino. Dios ta aseptá nan sinseridat di propósito i nan integridat Su dilanti. Pero ora lei lo imponé wardamentu di djadumingu, i lo iluminá mundu tokante obligashon di e berdadero sabat, e ora ei, ken ku violá e mandato di Dios, pa obedesé un presepto ku no tin outoridat mas haltu ku esun di Roma, lo honra papado na lugá di Dios. E ta dunando homenahe na Roma i na e poder ku ta imponé e institushon ordená pa Roma. E ta adorando e bestia i su imágen. Miéntras hende e ora ei ta rechasá e institushon ku Dios a deklará di ta e señal di Su outoridat, i honra na lugá di esei e loke Roma a skohe komo e señal di su soberanía, asina nan lo asina e señal di lealtat na Roma-'e marka di e bestia.' I ta te ora presentá e asuntu klaramente dilanti di e pueblo, i nan mester skohe entre e mandamentunan di Dios i e mandamentunan di hende, lo sosodé ku esnan ku sigui den transgreshon lo risibí 'e marka di e bestia.' "-Ellen G. White, The Great Controversy, p. 455, 449.

***PREGUNTA PA DISKUSHON***

`Mundu ta kambiando asina rápidamente, asina dramátikamente. Di kon nos mester ta vigilante semper pa asina e eventonan di último dia no kohe nos sin ta prepará?`

`Kon un komprendementu di e huisio i e lei di Dios ta harmonisá ku e echo ku nos ta salbá pa grasia so?`

`Kua ta maneranan ku bo por testifiká na esnan ku no ta kapta e nifikashon di e berdadero sabat i sinseramente ta warda djadumingu, e promé dia di siman?`

`Ki peliger tin den e union di podernan di iglesia i di estado? Kon, komo kristian, nos mester relashoná ku gobiernu?`