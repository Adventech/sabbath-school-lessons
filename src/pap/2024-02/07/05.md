---
title:  E 2.300 DIANAN DI DANIEL 8:14
date:   15/05/2024
---

William Miller a opservá ku eventonan pronostiká pa e profetanan a kumpli eksaktamente: e 400 añanan di peregrinashon di e desendientenan dí Abraham, e 40 añanan di Israel su dualmente den desierto, e koutiverio di 70 aña di Israel, i e 70 añanan di Daniel asigná na Israel (Gen. 15:13, Num. 14:34, Yer. 25:11, i Dan. 9:24).

`Lesa Marko 1:15, Galatanan 4:4, i Romanonan 5:6. Kiko e versíkulonan akí ta bisa nos tokante Dios su liña di tempu pa e promé binida?`

Segun ku Miller tabata studia e profesianan, komparando Skritura ku Skritura, el a konkluí ku si Dios tabatin un kalendario divino a lo largu di Beibel, Dios mester tin un kalendario divino ora ta trata di e segundo binida di nos Señor.

`Lesa Daniel 8:14. Kua evento tabata bai tuma lugá na final di e 2.300 dianan?`

William Miller a aseptá e punto di bista popular ku e "purifikashon di e santuario" tabata e purifikashon di tera pa medio di kandela. Diligentemente el a studia e Skrituranan pa komprendé un evento di tantu importansia asina El a deskubrí e konekshon entre Daniel 8 i Daniel 9. Den Daniel 8 a instruí e angel pa" splika e hòmber ei e vishon" (Dan. 8:16). Na final di e kapítulo, e úniko porshon di henter e vishon di Daniel 8 ku a keda sin splikashon (wak Dan. 8:27) tabata e parti tokante e 2.300 dianan. Despues e angel a bai bèk serka Daniel i a deklará: " 'mi a bini awor pa splika bo e asuntu bon kla'" (Dan. 9:22; wak tambe Dan. 9:23, 25-27). Esaki tabata pa yud'é komprendé tokante e 2.300 dianan. Nos sa esaki pasobra, despues di a pidi Daniel pa" 'skucha bon pa bo komprondé e vishon' " (Dan. 9:23), e promé palabranan di e angel tabata: "'Un temporada di setenta siman ta fihá pa bo pueblo i pa bo siudat santu'" (Dan. 9:24). E palabra tradusí "fihá" literalmente ta nifiká "korta afó". Setenta siman, 490 aña, mester kòrta afó. Pero di kiko? E vishon di e 2.300 dianan, opviamente-e úniko partí di Daniel 8 ku Daniel no a komprendé, i ku e angel a bin splika awor. I ya ku e punto di salida di e 70 simannan tabata " 'for di e momento ku e ordu a wordu duná pa restourá i rekonstruí Jerusalem'" (Dan. 9:25, Beibel Santu), Miller tabata sa ku si e tabatin e fecha ei, e por a sa e komienso di e 70 simannan i e profesia di 2.300 dia.