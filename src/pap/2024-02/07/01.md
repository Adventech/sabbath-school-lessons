---
title:  MOTIVÁ PA SPERANSA
date:   11/05/2024
---

### Lesa

LESA PA ESTUDIO DI E SIMAN AKÍ:1 Tes. 4:13-18; Mat. 24:27, 30, 31; 2 Pe. 1:19-21; Dan. 8:14; Dan. 9:20-27; Esdras 7:7-13. > <p>TEKSTO DI MEMORIA</p> > "E dia ei hende lo bisa: 'Bo n' ta mira? T'asina ta nos Dios. Den djE nos a pone nos konfiansa i t'E a salba nos. T'esaki ta e SEÑOR di nos konfiansa. Awor nos por kanta yen di alegria, pasobra El a trese salbashon pa nos.' (Isaias 25:9).

E segundo binida di Hesus ta un di e temanan sentral di Skritura. E ta un hilu di oro ku ta kore a traves di e páginanan sagrado di Beibel. Un erudito a kalkulá ku tin 1.854 referensia na e segundo binida di Kristu den Tèstamènt Bieu. Den e 260 kapítulonan di Tèstamènt Nobo tin mas di 300 referensia na e regreso di Kristu. Un den kada 25 versíkulo ta menshon'é. Bintitres di e 27 bukinan di Tèstamènt Nobo ta referí na e gran evento akí. Despues di e Reforma na Europa a pega i divishon i lucha a strob'é, protestantismo a kue rais den e Mundu Nobo, inkluyendo Estádos Unídos, kaminda hopi a trata na rekohé e mantel di bèrdat, inkluyendo e bèrdat to kan te e Segundo Binida. Entre nan tabatin un kampesino baptista yamá William Miller. For di su estudio di Beibel, el a kere ku Hesus tabata biniendo pronto, asta durante su bida, i despues a kuminsá prediká e mensahe ei, i a kuminsá un movementu ku, aunke el a enfrentá un gran desapunto, a habri pa hopi hende bèrdatnan di Beibel ku ta relevante te dia di awe. Den e les di e siman akí nos lo saminá di kon e segundo binida di Kristu a yena kurason di kreyentenan ku goso a traves di siglonan i kon nos por ta kla pa e gran evento ei.