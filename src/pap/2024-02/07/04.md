---
title:  WILLIAM MILLER I BEIBEL
date:   14/05/2024
---

Meskos ku Dios a usa e reformadónan protestant pa redeskubrí e bèrdat tokante hustifikashon pa fe den Kristu so, El a usa William Miller pa redeskubrí e bèrdat tokante e forma di Kristu su segundo binida. Segun ku Miller tabata studia Skritura, el a deskubrí un Kristu ku tabata stim'E mas ku posiblemente e por a imaginá. Ku su Beibel, un pen, i un buki di anotashon, el a kuminsá lesa na Genesis i no a lesa mas rápido ku e por a komprendé e pasashi konserní. Komparando Skritura ku Skritura, el a permití Beibel splika su mes.

`Lesa Isaias 28:9, 10; Proverbionan 8;8, 9; Huan 16:13; i 2 Pedro 1:19-21. Kua prinsipio di interpretashon di Beibel bo ta deskubrí a traves di e pasashinan akí?`

Segun ku William Miller tabata kompará Skritura ku Skritura, e misterionan di Beibel tabata habri p'e. E tabata buska manera un hende ta buska un tesoro skondí i a keda rikamente rekompensá. Spiritu Santu a habri e Palabra di Dios pa su komprendementu. El a aserká profesia ku e mes un diligensia den estudio di Beibel ku e otro pasashinan ku e tabata studiando .

`Lesa Daniel 1:17; Daniel 2:45; 1 Pedro 1:10, 11; i Revelashon 1:1-3. Kiko e pasashinan akí ta siña nos tokante komprendé e profesianan di Beibel?`

E símbolonan den e bukinan profétiko no ta di lòk den misterio. Un Dios amoroso a duna nos Su Palabra profétiko pa prepará nos pa e eventonan klimátiko ku pronto lo desplegá den e mundu akí. William Miller a komprendé klaramente ku profesia mes tabata su mihó intérprete. Beibel mes ta splika e símbolonan di profesia. Bestia ta representá rei òf reino (Dan. 7 :17, 23). Bientu ta representá destrukshon (Yer. 49:36). Awa ta representá pueblo òf nashon (Rev. 17:15). Un muhé ta representá iglesia (Yer. 6:2, Efe. 5:22-32). E profesianan di tempu di Daniel i Revelashon ta duná tambe den lenguahe simbóliko, ku un dia profétiko representando un aña literal (Num. 14:34, Eze. 4:6). Segun ku William Miller tabata apliká e prinsipionan akí di interpretashon bíbliko, e tabata sorprendí pa loke el a deskubrí relashoná ku loke el a kere di ta e tempu di e regreso di Kristu.

`Di kon komprendementu di simbolismo profétiko ta asina importante pa nos fe?`