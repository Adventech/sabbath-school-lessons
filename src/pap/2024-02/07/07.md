---
title:  PA STUDIA I MEDITÁ
date:   17/05/2024
---

Wak e siguiente grafik pa e profesianan di e 70 simannan i e 2.300 dianan. E profesianan a kuminsá na 457 pK i ta pronostiká e eventonan rònt di "Mesías e Prens", ku e profesia di 70 siman ta basá riba dje. Ku e fundeshi sólido ei, e profesia di 2.300 dia ta terminá na aña 1844.

"Meskos ku e promé disipelnan, William Miller i su sosionan mes no a komprendé e importansia kompletamente di e mensahe ku nan tabata hiba. Erornan ku a establesé hopi tempu den iglesia tabata prevení nan di yega na e interpretashon korekto di un punto importante di profesia. P'esei, aunke nan tabata proklamá e mensahe ku Dios a konfia na nan pa duna mundu, tòg a traves di un mal komprendementu di su nifikashon nan a sufrí desapunto."-Ellen G. White, The Great Controversy, p. 351, 352. "Sin embargo, Dios a kumpli ku Su propio propósito benefisioso, permitiendo pa duna e spiertamentu di e huisio eksaktamente manera e tabata. E gran dia tabata serka, i den Su providensia El a hiba e hendenan na e prueba di un tempu definí, pa asina revelá na nan loke tabata den nan kurason. E mensahe tabata diseñá pa prueba i purifikashon di iglesia. Mester a hiba nan na mira si nan afekto tabata establesé riba e mundu akí òf riba Kristu i shelu. Nan tabata profesá di stima e Salbador; awor nan mester a proba nan amor. Nan tabata kla pa renunsiá nan speransa- i ambishonnan mundano i, ku goso, duna bon biní na e binida di nan Señor? E mensahe tabata diseñá pa kapasitá nan pa diserní nan berdadero estado spiritual; a mand'é den mizerikòrdia pa spierta nan pa buska Señor ku repentimentu i humiliashon."-Ellen G. White, The Great Controversy, p. 353.

***PREGUNTA PA DISKUSHON***

`Ki les nos por siña for di e eksperensia di William Miller? Tin biaha Dios ta ignorá nos komprendementu robes?`

`Di kon un komprendementu di Daniel 9:24-27 ta asina signifikante ora ta establesé e integridat di Beibel i e divinidat di Kristu?`

`Ki ròl komprendé profesia ta hunga den e plan di salbashon? Di kon profesia ta asina signifikante den e plan di Dios?`