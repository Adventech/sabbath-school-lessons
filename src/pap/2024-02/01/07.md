---
title:  PA STUDIA I MEDITÁ
date:   05/04/2024
---

"Den e deportashon di Satanas for di shelu, Dios a deklará Su hustisia i a mantené e honor di Su trono. Pero ora hende a peka, ora el a sede na e engañonan di e spiritu apóstata, Dios a duna un evidensia di Su amor ora El a sede Su úniko Yu pa muri pa e rasa kaí. Den e ekspiashon e karakter di Dios ta revelá. E argumento poderoso di e krus ta demostrá na henter universo ku e kurso di piká ku Lusifer a skohe, di ningun manera tabata pa kuenta di e gobiernu di Dios."-Ellen G. White, The Great Controversy, p. 500, 501. "E krus di Kalvario, miéntras e ta deklará e lei inmutabel, ta proklamá na e universo ku e pago di piká ta morto. Den e último gritu di e Salbador, 'Ta kumplí,' e klòk di morto di Satanas a bati. E gran konflikto ku tabata asina tantu tempu den progreso a keda disidí e ora ei, i e eradikashon final di maldat tabata sigurá. E Yu di Dios a pasa a traves di e portanan di e graf, pa 'pa medio di su morto, E kaba ku esun ku tabatin poder riba morto, esta diabel.' Hebreonan 2:14."-Ellen G. White, The Great Controversy, p. 503.

***PREGUNTA PA DISKUSHON***

`Si Dios tabata sa ku Lusifer tabata bai rebeldiá, di kon El a dun'é poder di eskoho na promé lugá? Of ora Lusifer a rebeldiá, di kon Dios no a djis destruyé inmediatamente? Ki tipo di kreashon e universo ku no a kai lo por tabatin si Dios a eliminá Lusifer inmediatamente? Di kon e konsepto di e interes di e universo den e plan di salbashon (1 Pe. 1:I2, Rev. 5:13, Rev. 16:7) ta asina importante pa komprendé e gran konflikto?`

`Riba kua motibu òf motibunan bo por pensa pa e morto di Kristu riba krus? Tabata solamente pa revelá e karakter di Dios? Tabata pa paga e preis di reskate pa piká? Si ta asina, na ken a paga e reskate? Kompartí bo pensamentunan i duna motibunan bíbliko pa nan.`

`Ora nos usa e tèrmino "e gran konflikto", kiko nos ke men? Diskutí e vários aspektonan di e gran konflikto i kon e lès di e siman akí ta apliká na bo propio bida.`

`Kua teksto di Beibel ta papia tokante e realidat di e gran konflikto? (Lesa, por ehèmpel, Job 1, 2; Efe. 6:12.)`

`Kon e komprendementu atventista ta úniko entre otro denominashonnan kristian? Kiko tin den e tema di gran konflikto akí ku ta separá atventistanan for di otronan?`