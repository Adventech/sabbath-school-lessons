---
title:  SPERANSA DEN E PRONTO REGRESO DI HESUS
date:   24/06/2024
---

`Lesa Huan 14:1-3 i Tito 2:11-14. Relashoná ku e desafionan di futuro i e tempu di angustia benidero, di kon e versíkulonan akí ta asina alentador?`

Hesus su palabranan, "No laga boso kurason bíra íntrankíl", ta Su síguransa ku E lo no bandoná nos nunka i ta biniendo bèk pa hiba nos kas. E mundu akí no ta nos hogar. Un mihó día ta biniendo. Un biaha den kada 25 versíkulo Tèstamènt Nobo ta papia di e regreso di nos Señor. Ora e dianan ta skur i e medidanan opresivo di un poder di iglesia-estado ta menasá nos bida, e promesa di Hesus su binida ta yena nos kurason ku speransa. Esaki ta e "speransa bendishoná" ku a inspirá e pueblo fiel di Dios a traves di tur generashon.

`Lesa Revelashon 6:15-17 i Isaias 25:8, 9. Kompará e aktitut di esnan salbá i esnan pèrdí revelá den e versíkulonan akí. Kiko ta splika e diferensia entre e dos mentalidatnan akí?`

E malbadonan ta realisá ku e konsekuensianan horibel di piká miéntras e hustunan a aseptá e provishonan maravioso di grasia. Rebelion kontra Dios ta hiba na miedu, kulpa, kondena, i finalmente perdishon eterno. Nos kontesta riba su grasia salbador ta hiba na pordon, pas, i goso eterno na Su glorioso regreso.

`Lesa Revelashon 15:3, 4 i Revelashon 19:7. Kon e redimínan lo respondé riba e salbashon glorioso proveé gratuitamente a traves di Kristu?`

"E krus di Kristu lo ta e siensia i e kantika di e redimí nan a lo largu di henter eternidat. Den Kristu glorifiká nan lo kontemplá Kristu krusifiká: (. ..) - Ku e Kreador di tur mundu, e Arbitro di tur destino, mester a pone Su gloria un banda i humiliá Su mes pa amor pa hende, semper ta spierta e maravia i adorashon dí universo." -Ellen G. White, The Great Controversy; p. 651.

`Lesa Revelashon 12:17; Revelashon 17:13, 14; i Revelashon 19:11-16. Nota kuida· dosamente e progreshon di e versíkulonan akí. Kiko e progreshon den e versíkulonan akí ta bisa tokante e último guera di tera i e viktoria final di Kristu?`