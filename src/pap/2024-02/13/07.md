---
title:  PA STUDIA I MEDITÁ
date:   28/06/2024
---

"Aya e sabananan amplio ta hincha bira serunan di beyesa, i e serunan di Dios ta lanta nan tòpnan elevá. Riba e sabananan pasífiko ei, banda di e riunan bibu ei, e pueblo di Dios, asina tantu tempu peregrino i vagabundo, lo haña un hogar ... "Aya, mentenan inmortal lo kontemplá, ku deleite ku nunka ta faya, e maravianan di poder kreativo, e misterionan di amor redentor. Lo no tin enemigu kruel i engañoso pa renta pa lubidá Dios. Kada fakultat lo ta desaroyá, kada kapasidat oumentá. Atkirimentu di konosementu lo no kansa e mente òf agotá e energia. Einan por hiba e empresanan di mas grandi a kabo, alkansá e aspirashonnan di mas haltu, realisá e ambishonnan di mas haltu; i ainda lo surgi halturanan nobo pa surpasá, maravianan nobo pa atmirá, bèrdatnan nobo pa komprendé, ophetonan fresku pa invoká e poder di mente i alma i kurpa."-Ellen G. White, The Great Controversy, p. 675, 677, "Ku plaser inekspresabel e yunan di tera lo drenta e goso i sabiduria di sernan ku no a kai. Nan ta kompartí e tesoronan di konosementu i komprendementu atkirí a traves di siglonan den kontemplashon di e obra di Dios. Ku vishon kla nan ta kontemplá e gloria di kreashon-solo i luna i sistemanan, tur den nan órden apuntá, sirkulando rònt di e trono di e Deidat. Riba tur kos, for di esun di mas chikitu te na esun di mas grandi, nòmber di e Kreador ta skirbí, i den nan tur tin e rikesanan di Su poder desplegá." -The Great Controversy, p. 677. 678. "E gran konflikto a terminá. Piká i pekadónan no tei mas. Henter universo ta limpi. Un pulso di harmonia i alegria ta bati a traves di e enorme universo. For di djE, ku a krea tur kos, ta kore bida i lus i alegria, a traves di e reinonan di espasio ilimitá. For di e atom di mas chikitu te na e mundu di mas grandi, tur kos, animá i no animá, den nan beyesa nunka bisto i goso perfekto, ta deklará ku Dios ta amor." - The Great Controversy, p. 678.

***PREGUNTA PA DISKUSHON***

`Di kon bo ta kere ku Dios a permití piká sigui asina tantu tempu? Na mes momento, niun ser humano ta sufri den e mundu akí mas largu ku nan mes eksistensia akinan. Ke men, niun hende ta sufri mas ku su mes bida. Kon kórtiku un bida humano ta, kompará ku e miles di añanan di piká? Kon e perspektiva akí lo por yuda nos dil ku e kuestion difísil akí di maldat?`

`Kon e periodo di mil aña, konosí komo milenio, ta pas den e plan di salbashon? Pensa riba loke e ta bisa tokante e karakter di Dios ku, note ora tur e redimínan a baña chens pa mira e hustisia i rektitut i amor di Dios, e huisio final, kastigu finaJ, lo bin ríba esnan pèrdí.`