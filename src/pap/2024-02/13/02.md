---
title:  SPERANSA DURANTE E TEMPU DI ANGUSTIA
date:   23/06/2024
---

`Lesa Revelashon 22:11, 12; Daniel 12:1, 2; i Yeremias 30:5-7. Kua ta e eventonan ku ta tuma lugá djis promé ku e segundo binida?`

Un tempu di angustia ta sigui e klousura di probashon humano " 'manera nunka tabatin desde ku tabatin un nashon, te na e tempu ei.'" Revelashon 16 ta deskribí shete último plaga ku lo basha riba e mundu malbado. Pero, manera ku e plaganan ku a kai riba Egipto, e pueblo di Dios lo ta protegé di nan. Nota e promesa den Daniel: "Pero den e tempu ei, tur esnan di bo pueblo ku nan nòmber ta skibí den buki di Dios, lo salba" (Dan. 12:1). Esaki mester ta refiriendo na e "buki di bida" (wak Fil. 4:3; Rev. 13:8; Rev. 20:12, 15; Rev. 22:19). Si nos a keda fiel na Hesus, lo no skrap nos nòmber for di e buki di bida (Rev. 3:5).

`Lesa Huan 3:1-3; Huan 8:29; i Huan 14:30. Kiko ta e úniko preparashon sufisiente pa e tempu di angustia benidero?`

Durante e tempu di angustia e pueblo di Dios tin un relashon personal asina profundo ku Hesus, ku nada no por kambi'é. Nan deseo perfekto ta pa agrad'E den tur kos pa asina, a traves di e obra di Spiritu Santu, nan Jo ta mes puru manera E ta puru. No tabatin nada den kurason di Hesus ku tabata reakshoná riba e engañonan di Satanas. Nos por reflehá e aspekto akí di su karakter tambe.

`Lesa Salmo 27:5, Salmo 91:1-11, i Revelashon 3:10-12. Kua promesa trankilisante Dios ta duna nos pa e tempu di angustia?`

Tin algun hende ku a komprendé e konsepto, di biba a traves di e tempu di problema sin un mediadó, robes. Hesus ta stòp Su mediashon den e santuario selestial ora tur hende a tuma nan desishon final pa òf kontra djE. Pero esaki no ta nifiká ku nos ta nos so durante e tempu akí, konfiando nos propio forsa. Hesus a sigurá nos ku E lo ta ku nos semper (Mat. 28:20). Fe ta konfia ora no por mira i ta kere asta ora e mundu rònt di nos ta kai den otro. Durante e tempu di angustia nos fe ta fortalesé i nos anhelo pa eternidat ta oumentá pa asína nos úniko deseo ta pa biba ku Hesus pa semper.