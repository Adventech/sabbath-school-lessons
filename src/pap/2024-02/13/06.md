---
title:  DOS ETERNIDAT
date:   27/06/2024
---

`Lesa 2 Korintionan 5:10, Romanonan 14:10, 11, i Revelashon 20:11-15. Kiko nan ta bisa tokante di kon e malbadonan ta resusitá atrobe?`

Pa resolvé e problema di piká pa asina maldat no surgi nunka mas atrobe, tur hende mester ta konvensí ku Dios tabata rekto i hustu den tur su kamindanan. Finalmente, tur rudia lo dobla i rekonosé e hustisia di Dios den e gran konflikto, asta Satanas i su angelnan malbado, i ku nunka tabatin niun hustifikashon pa rebelion kontra Dios. Nota e persepshon akí di Ellen G. White: "Asina ku e bukinan di registro habri i wowo di Hesus wak riba e malbadonan, nan ta konsiente di tur piká ku hamas nan a yega di kometé. Nan ta mira presis unda nan pianan a desviá di e kaminda di puresa i santidat, presis kon leu orguyo i rebelion a hiba nan den violashon di e lei di Dios. E tentashonnan seduktivo ku nan a enkurashá pa medio di indulgensia den piká, e bendishonnan trosé, e mensaheronan di Dios despresiá, e spiertamentunan rechasá, e olanan di mizerikòrdia rechasá pa e kurason tèrko i impenitente-tur ta aparesé manera skirbí ku leter di kandela (. ..) . Henter e mundu malbado ta para imkriminá dilanti di e tribunal di Dios riba akusashon di alto traishon kontra e gobiernu di shelu. Nan no tin niun hende pa pleita nan kaso; nan ta sin eksküs; i ta pronunsiá e sentensia di morto eterno kontra nan."-The Great Controversy, pp. 666, 668. Lesa Revelashon 20:9; Salmo 37:20; i Malakias 4:1, 2. Ki persepshon e pasashinan akí ta duna nos tokante e destrukshon final di piká i pekadó i e rekompensa di e hustunan? E bon notisia ta ku lo destruí Satanas i su angelnan malbado den e lago di kandela. Lo konsumí piká i pekadó. Di akuerdo ku Revelashon 20:9, lo devorá i destruí nan, i no tormentá eternamente. E siguiente versíkulo ta usa e ekspreshon: "pa semper i semper". Dependiendo di e konteksto, e palabra "pa semper" semper ta nifiká "sin fin" pero, te ora un kos ta kumplí kompletamente. (Wak Eks. 21:6; 1 Sam. 1:22, 28; Hudas 7; i 2 Pe. 2:4-6.) Pa esnan pèrdí, e destrukshon mes, no e akto di destruí, ta eterno. Dios no ta un torturadó eterno.

`Na final, un di dos eternidat ta spera nos tur. Esnan pèrdí, desafortunadamente, ta risibí e "pago" ku nan a gana-morto eterno. Di kon, anto, nos úniko speransa di no haña loke nos meresé, ku ta morto, nos ta haña den konfia den e hustisia di Hesus?`