---
title:  UN HERENSIA DI AMOR
date:   11/04/2024
---

`Lesa Huan 13:35 i 1 Huan 4:21. Kiko e pasashinan akí ta revelá relashoná ku e desafio di Satanas kontra e gobiernu di Dios den e gran konflikto? Kiko nan ta bisa nos tokante e esensia di kristianismo genuino?`

Amor tabata e norma di komunidatnan kristian durante e promé par di siglonan. Tertullian a afirmá: "Ta prinsipalmente e aktonan di amor asina noble ta hiba hopi hende na pone un marka riba nos. Wak, nan ta bisa, kon nan ta stima otro". (Wak Tertullian su Apology 39 tradusí riba https://www.logoslibrary. org/tertullian/apology/39.html.) Un di e revelashonnan di mas grandi di e amor di Dios tabata demostrá ora dos pandemia devastador a asotá e promé siglonan na 160 dK i 265 dK. Kristiannan a sali padilanti i a ministrá na esnan malu i ku ta muriendo. E plaganan akí a mata desénas di míles i a laga pueblo-i statnan kompleto kasi sin habitante. E ministerio apnegá, di sakrifisio, di kuido, i amoroso di kristiannan a hasi un impakto enorme riba e poblashon. Despues di tempu, míles, i asta sentenáres di míles, i despues miónes den e imperio romano a bira kreyentenan di Hesus durante e dos epidemianan akí. Amor, preokupashon amigabel, i kuido desinteresá organisá di esnan malu i muriendo a krea un atmirashon pa e kreyentenan akí i e Kristu ku nan tabata representá. Rodney Stark su The Rise of Christianity ta un narativo históriko moderno ku ta deskribí e eventonan históriko akí ku un lus nobo i mehorá. Den dje e ta deskribí kon durante e di dos epidemia (260 dK) henter e komunidat kristian, ku ainda tabata hudiu-kristian deboto, a bira un ehérsito virtual di enfermero, ku tabata proveé e nesesidatnan básiko pa e komunidat, ku tabata sufrí, sobrebibí. "Na e punto kulminante di e di dos epidemia, alrededor di 260 dK, den un karta di Pasku di Resurekshon, Dionisia a skirbi un tributo ekstenso na e esfuersonan heroiko di enfermeria di e kristiannan lokal, kaminda hopi a pèrdè nan bida miéntras nan tabata kuidando otronan. "Mayoría di nos rumannan kristian a mustra amor i lealtat ilimitá, i nunka a spar nan mes i tabata pensa solamente riba otro. Sin preokupashon di peliger, nan a tuma enkargo di esnan malu, atendiendo tur nan nesesidatnan i ministrando na nan den Kristu, i ku nan bandonando e bida akí di forma sereno i felis; pasobra otronan a infektá nan ku e malesa, i nan a trese riba nan mes e enfermedat di nan próhimo i yen di goso a aseptá nan dolónan."-Rodney Stark, The Rise of Christianity (Princeton, New Jersey: Princeton University Press, 1996), p. 82.

`Kua ta e mensahe opvio pa nos aki? Kon nos ta siña muri na e ami pa asina nos tambe por manifestá e mesun spiritu apnegá? No ta fásil, berdat?`