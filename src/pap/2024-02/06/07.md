---
title:  PA STUDIA I MEDITÁ
date:   10/05/2024
---

"Ora outoridat religioso i sekular a prohibí Beibel; ora a trose su testimonio, i a hasi tur esfuerso pa hende i demoño por a inventá pa bira mente di e hendenan for di dje; ora a persiguí, traishoná, torturá, dera den selnan di piskalat, martirisá pa nan fe esnan ku a riska proklamá e bèrdatnan sagrado, òf obligá nan pa hui bai na e fürtinan di e serunan, i na kueba-i spelonknan di tera-e ora ei e testigunan fiel a profetisá den paña di saku. ( ... ) Durante e momentonan di mas skur tabatin hòmbernan fiel ku tabata stima e palabra di Dios i tabata seloso pa su honor. Na e sirbidónan leal akí a duna sabiduria, poder, i outoridat pa deklará Su bèrdat durante henter e tempu akí."-Ellen G. White, The Great Controversy, p. 267,268. "Ora Fransia a rechasá Dios públikamente i a pone Beibel un banda, hòmbernan malbado i spiritunan di skuridat a alegrá nan mes ku nan alkanse di e ophetivo asina tantu tempu deseá-un reino liber di e restrikshonnan di e lei di Dios ( ... ). E Spiritu restriktivo di Dios, ku ta imponé un kontrol riba e poder kruel di Satanas, a kita ku gran medida, i a permití esun ku su úniko delisia ta e mizeria di hende, pa obra su boluntat. Esnan ku a skohe e servisio di rebelion a keda pa kosechá su frutanan te ora tera tabata yená ku krímennan demasiado horibel pa pen skirbi. Por di provinsianan destruí i statnan ruiná a tende un gritu teribel-un gritu di e angustia di mas amargo. Ta manera un temblor a sakudí Fransia. Religion, lei, órden sosia!, famia, estado, iglesia-e man impio ku a lanta kontra e leí di Dios a afektá tur." -The Great Controversy, p. 286. "A ménos ku iglesia lo sigui padilanti den Su [Dios] providensia di apertura, aseptando kada rayo di lus, ehekutando kada deber ku e revelá, religion lo degenerá inevitablemente den wardamentu di forma, i e spiritu di deboshon vital lo disparsé."-The Great Controversy, p. 316.

***PREGUNTA PA DISKUSHON***

`Kon e prinsipionan di e gran konflikto ta revelá durante e Revolushon Franses?`

`Ora tabata argumentá ku no tin Dios, un persona a skirbi ku "nos ta líber pa establesé nos mes metanan i pa pasa a traves di kualke límite intelektual sin buska señal di prohibí pa pasa." Di kon e frase "sin buska señal di prohibí pa pasa" ta asina instruktivo pa e motibunan ku hopi hende tin pa rechasá Dios? Kon ideanan asina lo por yuda splika algu di loke a sosodé durante Revolushon Franses?`

`Kiko ta nifikashon di Huan su vishon di e santuario manera e ta relashoná ku eventonan final?`