---
title:  E DOS TESTIGUNAN RESUSITÁ
date:   08/05/2024
---

`Lesa Revelashon 11:11. Kua pronóstiko e teksto akí ta hasi tokante e Palabra di Dios?`

Na final di Revolushon Franses e Palabra di Dios, figurativamente, lo a haña bida atrobe. Lo tabatin un rebibamentu poderoso. Gran temor lo a kai riba esnan ku a mira e Palabra di Dios bira un biaha mas e poder bibu di Dios pa salbashon. Na final di siglo 18 Dios a lanta hòmber-i muhénan ku tabata komprometé na hiba e evangelio te na e finnan di tera. Hendenan a plama e mensahe di Beibel rápidamente, entre otro William Carey, ku a biaha pa India i a tradusí e Beibel den dosena di dialekto indio. Insitá pa e poder di Beibel, a manda mishoneronan rònt mundu. No ta pa kasualidat ku a surgi esfuersonan mishonero rònt mundu despues di Revolushon Franses. E Palabra di Dios ta un Palabra bibu, i aunke pa hopi el a parse "morto", ainda e tabata bibando den kurason di kreyentenan i lo a lanta atrobe na bida kompleto, manera e profesianan di Revelashon a pronostiká. "E Voltaire infiel a bisa un biaha yen di formalidat: 'Mi ta kansá di tende hende ripití ku diesdos hòmber a establesé religion kristian. Lo mi proba ku un hòmber por ta sufisiente pa bash'é abou'. Generashonnan a pasa desde su morto. Miónes a djoin den e guera kontra Beibel. Pero e ta asina leu di ta destruí, ku kaminda tabatin shen den tempu di Voltaire, awor tin dies mil, sí, shen mil kopia di e buki di Dios. Den e palabranan di un reformadó anterior tokante iglesia kristian, 'Beibel ta un bigonia ku a gasta hopi martin.' "-Ellen G. White, The Great Controversy, p. 288.

`Lesa Salmo 119:89 i Salmo 111:7, 8. Kiko e pasashinan akí ta bisa nos tokante Beibel, i di kon nos por konfi'é?`

Por ataká, òf oprimí, e Palabra di Dios, pero nunka por eradik'é. Asta hopi asina yamá kristian ta mina su outoridat den vários forma, kuestionando partinan di Beibel òf enfatisando e elementonan humano asina tantu ku kasi e ta pèrdè su seyo divino, i ta debilitá e bèrdat di Dios. Nunka, di ningun forma, nos mester permití e atakenan akí riba e Palabra di Dios sedusí nos. Ainda e ta bibu awe, papiando na kurasonnan humano, suplando bida nobo den esnan ku ta dispuesto na skucha e Palabra i sigui su siñansanan.

`Kua profesia en partikular ta papia na bo, personalmente, i di kon?`