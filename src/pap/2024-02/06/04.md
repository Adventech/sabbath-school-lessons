---
title:  A MATA E DOS TESTIGUNAN
date:   07/05/2024
---

`Lesa Revelashon 11:7-9. Kòrdando ku e lenguahe ta simbóliko, kiko e versíkulonan akí ta pronostiká ku lo a sosodé ku e dos testigunan di Dios, Tèstamèntnan Bieu i Nobo?`

Pa 538 dK, Imperio Romano pagano a koleps. Justiniano, e emperador romano, a someté outoridat sivil, polítiko, i religioso na Papa Vigillis. E periodo largu di dominio di e iglesia medieval a kuminsá. El a sigui te na 1798 dK. E general franses, Berthier, riba órdu di Napoleon, a marcha sin oposishon drenta Roma riba 10 di febrüari 1798. A kue Papa Pius VI prezu i a tres'é bèk Fransia, kaminda el a muri. E fecha akí ta marka e fin profétikamente pronostiká di e outoridat sekular di iglesia romano, e 1.260 dianan òf añanan manera pronostiká den Daniel i Revelashon (wak e estudio di ayera). Ki un manifestashon poderoso di e bèrdat di profesia bíbliko! Daniel, skirbiendo mas ku 500 aña promé ku Kristu, a pronostiká asina eksakto eventonan 2.300 aña mas despues. Nos por, enrealidat, konfia e profesianan duná den Beibel. Mientrastantu, durante tur esaki, e testimonio di e Palabra a mantené e bèrdat di e evangelio bibu. Pero desafionan ainda mas grandi tabata menasá bèrdat bíbliko. E bestia ku a subi for di e abismo (Satanas) a hasi guera kontra e Skrituranan. El a inisiá atakenan nobo riba e outoridat di Beibel a traves di Revolushon Franses ku a kuminsá na 1789. Durante Revolushon Franses, e gobiemu a establesé e Kulto di Rason ofisialmente komo un religion ateísta di spónser pa estado, intenshoná pa remplasá kristianismo. A tene un Festival di Rason nashonal dia 10 di november 1793. A kambia iglesianan na henter Fransia den Tèmpelnan di Rason, i a pone un muhé bibu riba trono komo e Diosa di Rason. A kima Beibel riba kaya. A deklará ku Dios no ta eksistí, i a pronunsiá ku morto ta un soño sin fin. Satanas a obra a traves di hòmbernan impio pa mata e dos testigunan di Dios. Nan kurpanan morto lo tabata "bentá den kaya grandi di e gran siudat, kaminda a krusifiká nan Señor tambe. E nòmber simbóliko di e siudat ei ta Sódoma i Egipto" (Rev. 11:8). Egipto tabata un kultura di hopi dios ku a nenga e Dios bèrdadero (wak Eks. 5:2). Sódoma ta representá inmoralidat grave. Durante Revolushon Franses, e dos testigunan di Dios-Tèstamènt Bieu i Nobo-tabata drumi morto debí na e ateísmo i inmoralidat ku tabata for di kontrol ora a los restrikshonnan normal durante revolushon i dramamentu di sanger. Revelashon 11:9 ta bisa ku e kadaveman di e dos testigunan di Dios lo a keda bentá abou sin dera pa "tres dia i mei", ke men, "dianan" profétiko ku ta representá tres aña i mei literal. Ateísmo tabata na su punto mas haltu durante e Revolushon Franses, por lo ménos mas o ménos tres aña i mei. E periodo akí a ekstendé for di 26 di november 1793, ora a emití un dekreto na Paris pa abolí religion, te na 17 di yüni 1797, ora gobiemu franses a kita su leinan religioso restriktivo.