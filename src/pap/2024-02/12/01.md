---
title:  LEALTAT NA DIOS I SU PALABRA
date:   15/06/2024
---

### Lesa

LESA PA ESTUDiO DI E SIMAM AKI: Huan 8:32; Eze. 20:12., 20; Rev. 7:1, 2; Rev . 7:1, 2; Rev. 14:1; Yoel 2:21-24; Hos. 6:3; Hakobo 5:7, 8; Rev. ,8:1-4.

> <p>TEKSTO DI MEMORIA</p> > "Kumpra bèrdat i sabiduria, siñansa i komprenshon. No bende nan pa nada di mundu!" (Proverbionan 23:23).

Suponé ku bo tabatin un yu muhé adoselente koriendo pa bai kas for di universidat pa fakansi di zomer. Miéntras bo ta warda pa e yega, bo ta chèk e informenan di wer ansiosamente. Bo ta bira preokupá segun ku e wer ta deteriorá rápidamente. Nubianan di tormenta ta aparesé den lehania na horizonte. Bientu ta supla duru. E shelunan ta habri i áwaseru ta basha bin abou. Palunan ta kai. Pronto e kaminda prinsipal pa kas ta intransitabel. E ora ei bo ta tende di un di bo bisiñanan ku ta posibel pa pasa a traves di un kaminda sekundario. Outonan por nabegá rònt di algun rama di palu ku a kai. Aunke komunikashon ta difísil, bo ta kapas pa manda un mensahe di teksto pa bo yu, detayando kuidadosamente kon e por yega kas sigur. Mas ku kualke otro kos, Hesus ta guia nos a traves di e tormentanan di bida i hiba nos kas. Ellen G. White ta skirbi: "Un tormenta ta biniendo, implakabel den su furia. Nos ta prepará pa top'é?"-Testimonies for the Church, tomo 8, p. 315. E propósito di Kristu su bida, morto, resurekshon, i ministerio den e santuario den shelu ta pa sigurá ku nos ta yega kas. E mensahenan profétiko di Daniel i Revelashon ta instrukshonnan divino spesialmente pa un pueblo di tempu di fin, pa yuda nos a traves di tormentanan di bida, pa asina un dia nos por sinti e brasa kaluroso di un Salbador amoroso. E meta di e lès di e siman akí ta pa revelá kiko e Palabra profétiko ta bisa tokante e eventonan final i deskubrí di nobo e fortalesa di Kristu pa hiba nos a traves di e konflikto final di tera i hiba nos kas.