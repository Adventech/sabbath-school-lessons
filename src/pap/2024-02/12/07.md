---
title:  PA STUDIA I MEDITA
date:   21/06/2024
---

Ya na 1851, pioneronan atventista a identifiká e bestia di Revelashon 13:11-17 ku Estádos Unídos di Amérika. Pero mester tabata difísil e tempu ei pa mira kon Estádos Unídos por a pone henter mundu adorá e promé bestia (Rev. 13:12). Asta durante dékada di 1880 henter e ehérsito di Estádos Unídos tabata konsistí di solamente 48 barku bieu. Pero for di fin di e Guera Friu, niun poder ta igualá Estádos Unídos militarmente. I aunke merikanonan a gosa di libertatnan maravioso, segun ku tempu ta bira mas difísil, no ta difísil pa mira e libertatnan ei keda trapá, òf asta kompletamente miná. Hopi ta kere ku asta awor nos ta mirando esaki sosodé. "Lo presentá tur hende ku rechasá kumplimentu [den warda e sabat falsu] ku sanshonnan sivil, i finalmente lo deklará ku nan meresé morto. Di otro banda, e lei di Dios ku ta ordená e dia di sosiegu di e Kreador ta demandá obediensia i ta menasá rabia kontra tur ku violá su preseptonan."-Ellen G. White, The Great Controversy, p. 604. "Segun ku e tormenta ta aserká, un klase grandi ku a profesá fe den e mensahe di e di tres angel, ma no a keda santifiká a traves di obediensia na e bèrdat, ta bandoná nan posishon i ta djoin e filanan di e oposishon. Pa motibu ku nan a uni ku mundu i a partisipá di su spiritu, nan a yega na mira asuntunan den kasi e mesun lus; i ora e prueba yega, nan ta prepará pa skohe e banda fásil i popular. Hòmbernan ku talento i direkshon agradabel, ku un tempu a gosa den e bèrdat, ta usa nan poder pa gaña i desviá almanan. Nan ta bira e enemigunan di mas amargo di nan anterior rumannan. Ora trese wardadónan di sabat dilanti di e tribunalnan pa kontestá pa nan fe, e apóstatanan akí ta e agentenan di mas efisiente di Satanas pa mal representá i akusá nan i, pa medio di raport falsu i insinuashon, instigá e gobernantenan kontra nan."-Ellen G. White, The Great Controversy, p. 608.

***PREGUNTA PA DISKUSHON***

`Di kon un komprendementu di eventonan di último dia ta asina importante pa e krísis benidero? Kon e Skrituranan ta un salbaguardia for di engaño?`

`Sosiedatnan demokrátiko rònt mundu tabata baluartenan di libertat religioso pa hopi siglo. Kon rápido esei lo por kambia?`

`Wak e sita di Ellen G. White aki riba. Ki eskohon bo ta hasiendo awendia ku por a resultá ku mañan bo ta ku esnan ku ta profesá di ta atventista?`

`Kon e mensahe di e di dos angel ta kambia bou di e gritu duru, i ki preparashon personal nos por hasi pa risibí e áwaseru lat pa terminá e obra di Dios riba tera?`