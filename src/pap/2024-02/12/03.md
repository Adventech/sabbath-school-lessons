---
title:  SEYÁ PA SHELU
date:   17/06/2024
---

Den e krísis benidero relashoná ku adorashon, e pueblo fiel di Dios lo no sede na preshonnan mundano (Rev. 14:12). Spiritu Santu lo seya nan (Efe. 4:30) i lo no por move nan. Den tempunan antiguo seyo tabata sertifiká e outentisidat di dokumentonan ofisial. Nan tabata un marka distintivo i individualisá. Ya ku e konflikto final ta sentrá riba adorashon i e outoridat di Dios manera revelá den Su leí, nos lo a spera ku e seyo di Dios lo ta inkorporá den Su leí (kompará Isa. 8:16).

`Lesa Eksodo 20:8-11. Ki elemento di un seyo e mandamentu di sabat ta kontené?`

Akí nos tin tres elemento di un seyo outéntiko: (1) E nòmber na ken e seyo ta pertenesé, "SEÑOR bo Dios". (2) su título, Esun ku a " traha"-e Kreador. (3) Su teritorio, "shelu i tera, laman, i tur loke tin den nan". Den Beibel tin biaha ta yama un seyo un señal (Rom. 4:11). E dos palabranan ta ínterkambiabel. Komo Dios su señal òf seyo den kurason di e lei di Dios, sabat ta sentral den e konflikto final riba adorashon (Eze. 20:12, 20; Rev. 12:17). Kompará Revelashon 7:1, 2 i Revelashon 14:1 ku Revelashon 13:16, 17. Unda ta risibí e seyo di Dios i e marka di e bestia? Di kon bo ta kere ku tin un diferensia? Ta pone e seyo di Dios riba frenta. Frenta ta un símbolo di mente i ta repesentá un desíshon konsiente. Ta risibí e marka di e bestia sea riba frenta òf na man, indikando ku hende ta konvensí intelektualmente i pa medio di nan propio eskoho ta aseptá e mentiranan di Satanas òf, alternativamente, nan ta konformá na adorashon falsu pa evitá ku ta mata nan. Diabel ta odia esnan ku ta obediente na Dios. E gran konflikto ta yega na un klímaks ora e dragan (Satanas) hasí guera kontra e remanente kreyente ku ta "ta kumpli ku Dios su mandamentunan i ta keda tene na e fe den Hesus" (Rev. 14:12). Nan ta establesé den nan lealtat na Kristu.

`Di kon fieldat diario na Señor ta e klave pa ta prepará pa ora e krísis final yega?`