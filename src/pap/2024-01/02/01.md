---
title:  Siña Nos Resa
date:  06/01/2024
---

### Lesa pa e siman aki
Salmo 105:5; Kol. 3:16; Hakobo 5:13; Salmo 44; Salmo 22; Salmo 13; Salmo 60:1-5.

> <p>Teksto prinsipal</p>
> "Un biaha Hesus tabata resa na un sierto lugá. Ora Ela kava di resa, un di su disipelnan a bis'É:'Señor, siña nos resa, manera Huan a siña su disipelnan' "(lukas 11:1).

Tin un kreensia ku solamente orashon spontáneo, no siñá, ta orashon real ku ta parse di prevalesé entre algun kristian. Sin embargo, Hesus su disipelnan a keda inmensamente rekompensá ora nan a pidi Hesus pa siña nan resa. Dios a pone un buki di orashon, e Salmonan, sentral den Beibel, no simplemente pa mustra nos kon Dios su pueblo di tempunan antiguo tabata resa, sino tambe pa siña nos kon nos por resa awe.

For di e promé siglonan, e Salmonan a forma e orashonnan di e pueblo di Dios, inkluyendo e orashonnan di Hesus (1 Krón. 16:7, 9; Neh. 12:8; Mat. 27:46; Efe. 5:19). E siman akí nos lo wak e ròl ku e Salmonan a hunga den yuda e pueblo di Dios rekoré nan biahe di bida i krese den nan relashon ku Dios. Nos mester kòrda ku Salmo ta orashon i, komo tal, nan ta inkalkulabel, no solamente pa motibu di nan vishon teológiko sino tambe pa e manera ku nan por enrikesé i transformá nos orashonnan individual i komunitario.
Resa Salmo a yuda hopi kreyente establesé i mantené un bida di orashon regular i pleno.

E siman akí nos lo sigui wak e Salmonan, spesialmente den konteksto di momentonan ku kosnan no ta bayendo masha bon pa nos.