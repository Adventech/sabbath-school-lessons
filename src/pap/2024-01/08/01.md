---
title:  Sabiduria Pa Un Bida Rekto
date:  17/02/2024
---

### Lesa pa e siman aki
Salmo119:1-16; Salmo 90; Huan 3:16; Salmo 95:7-11; Salmo 141; Salmo 128.

> <p>Teksto prinsipal</p>
> "Siña nos konta nos dianan, pa nos haña un kurason sensato" (Salmo 90:12).

Manera nos a mira, e grasia di Dios ta proveé pa pordon di piká, i e ta krea un kurason nobo den e pekadó arepentí, ku awor ta biba pa medio di fe. Tambe e Palabra di Dios ta proveé instrukshon pa un bida rekto (Salmo 119:9-16). Warda e lei di Dios di ningun manera ta un wardamentu legalista di regla sino bida den un relashon íntimo ku Dios, un bida yen di bendishon (Salmo 119:1, 2; Salmo 128).

Sin embargo, bida di un hende hustu no ta sin tentashon. Tin biaha e naturalesa astuto di piká por tenta e hustu (Salmo 141:2-4) i asta e por kai pa e tentashon ei. Dios ta permití pa e fieldat (of infidelidat) di Su yunan ta revelá klaramente durante momentonan di prueba. Si e yunan di Dios pone atenshon na instrukshon i amonestashon di Dios, nan fe lo ta purifiká i nan konfiansa den Señor fortalesé. Meimei di tentashon i desafio ta haña sabiduria pa un bida rekto a traves di e dinámika di bida ku Dios. Pues, e orashon ku Dios lo a siña nos pa konta nos dianan pa asina nos por haña un kurason di sabiduria (Salmo 90:12), ta reflehá un kompromiso kontinuo di kana den fieldat na Señor.