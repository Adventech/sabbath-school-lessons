---
title:  Siña Nos Konta Nos Dianan
date:  19/02/2024
---

`Lesa Salmo 90, Salmo 102:11, i Salmo 103:14-16. Kua ta e situashon de­ likado di hende?`

Eksistensia humano kaí ta djis un damp den lus di eternidat. Mil aña den bista di Dios ta "manera un warda di anochi", ku tabata dura tres of kuater ora (Salmo 90:4). Kompará ku tempu divino, bida humano ta bula bai (Salmo 90:10). Esun di mas fuerte entre hende ta análogo na e mata di mas débil (Salmo 90:5, 6; Salmo 103:15, 16). Sin embargo, asta e bida kòrtiku ei ta yená ku molester i doló (Salmo 90:10). Asta hende sekular, ku no ta kere den Dios, ta yora i lamentá e brevedat di bida, spesialmente den kontraste ku e eternidat ku tin eifó i ku, nan sa, ta menasá di sigui sin nan.

Salmo 90 ta pone e situashon delikado di hende den konteksto di Dios su kuido pa hende komo nan Kreador. Señor tabata e lugá di biba di Su pueblo den tur generashon (Salmo 90:1, 2). E palabra hebrea ma'on, "lugá di biba", ta deskribí Señor komo lugá di skonde òf refugio di Su pueblo (Salmo 91:9).

Dios ta restringí Su rabia hustu i ta ekstendé Su grasia di nobo. Esalmista ta sklama, "Ken konosé bo furia pisá?" (Salmo 90:11), implikando ku niun hende hamas a eksperensiá e efekto kompleto di e rabia di Dios kontra piká, i ku tin speransa pa hende pa arepentí i haña sabiduria pa un bida rekto.

Sabiduria den Beibel no simplemente ta deskribí inteligensia, sino reverensia pa Dios. E sabiduria ku nos mester ta di sa kon "konta nos dianan" (Salmo 90:12). Si nos por konta nos dianan, ta nifiká ku nos dianan ta limitá i ku nos sa ku nan ta limitá. Biba sabí ta nifiká biba konsiente di fragilidat di bida ku ta hiba na fe i obediensia ta haña e sabiduria akí solamente a traves di arepentimentu (Salmo 90:8,12) i e donnan di Dios ku ta pordon, kompashon, i mizerikòrdia (Salmo 90:13, 14).

Nos problema fundamental no ta surgi di e echo ku nos ta kreá komo ser humano, sino di piká i di loke piká a obra den nos mundo ta mira su efektonan destruktivo tur kaminda i den tur hende.

Danki na Hesus, sin embargo, ku El a traha un kaminda pa nos for di nos situashon humano delikado (Huan 1:29, Huan 3:14-21). Di otro manera, nos lo no tabatin speransa mes.

`No importá kon rápido nos bida ta pasa, kua promesa nos tin den Hesus? (Wak Huan 3:16.) Ki speransa nos lo tabatin sin djE?`