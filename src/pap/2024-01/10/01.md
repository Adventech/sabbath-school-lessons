---
title:  Lesnan Di Pasado
date:  02/03/2024
---

### Lesa pa e siman aki
Salmo 78; Salmo 105; Gal. 3:29; Salmo 106; Salmo 80; Num. 6:22-27; Salmo 135.

> <p>Teksto prinsipal</p>
> "Loke nos a tende i siña, loke nos grandinan a konta nos nos no ke tene sekreto pa nan yunan, sino konta e generashon benidero: esta gloria di SEÑOR, su poder, i e kosnan milagroso k'El a hasi" (Salmo 78:3, 4).

Den diferente Salmo, alabansa ta tuma e forma di konta Señor su aktonan poderoso di salbashon. Hopi biaha ta yama e Salmonan akí "Salmonan di historia di salbashon" òf "Salmonan históriko". Algun ta apelá na e pueblo di Dios, bisando nan pa siña di nan historia, partikularmente di nan erornan i esnan di nan antepasadonan. Sierto Salmo históriko ta kontené un nota di himno predominante ku ta destaká Dios su aktonan maravioso di pasado na fabor di e pueblo di Dios i ku ta fortalesé nan konfiansa den Señor, kende ta kapas i fiel pa libra nan for di nan privashonnan presente.

E apelashon spesial di e Salmonan históriko ta ku nan ta yuda nos mira nos bida komo parti di e historia di e pueblo di Dios i pa reklamá e pasado ei komo di nos mes. Manera a adoptá nos den e famia di e pueblo históriko a traves di Kristu (Rom. 8:15; Rom. 9:24-26; Gal. 4:6, 7), e herensia históriko di e pueblo antiguo di Israel ta en realidat e relato di nos asendensia spiritual. P'esei, nos por i mester siña di nan pasado, ku ta di nos tambe.

E meta final ta pa realisá ku kada generashon di e pueblo di Dios ta hunga un parti chikitu, pero signifikante den e gran desaroyo históriko di e propósitonan soberano di Dios den e gran konflikto.