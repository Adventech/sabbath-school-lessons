---
title:  DJÁRASON 3 Di Yanuari
date:  03/01/2024
---

`Lesa 2 Samuel 23:11 2 i Romanonan 8:26, 27. Kiko e tekstonan akí ta siña nos tokante orashon?`

E Salmo ta orashon i alabansa inspirá di Israel, pues den e Salmonan e bos ta esun di Dios mesklá ku esun di Su pueblo. E Salmonan ta asumí e dinámika di interakshon bibu ku Dios.

E salmistanan ta dirigí nan mes personalmente na Dios komo "mi Dios", "o Señor", i "mi Rei" (Salmo 5:2, Salmo 84:3). E salmistanan hopi biaha ta implorá Dios pa "skucha" (Salmo 5:1), "skucha mi orashon" (Salmo 39:12), "mira" (Salmo 25:18), "rospondé mi" (Salmo 102:2), i "libra mi" (Salmo 6:4). Esakinan ta klara­ mente e ekspreshonnan di un hende ku ta resando na Dios.

E beyesa remarkabel i atrakshon di e Salmonan komo orashon i alabansa ta sintá den e echo ku e Salmonan ta e Palabra di Dios den forma di orashon piadoso i alabansa di kreyente. E Salmonan, por lo tantu, ta proveé e yunan di Dios ku momentonan di intimidat, manera deskribí den Romanonan 8:26, 27 "Di e mesun manera Spiritu Santu ta bin yuda nos den nos debilidat, pasobra nos no sa kiko ta e kosnan ku nos mester resa p'e, manera debe ser. Pero Spiritu Santu mes ta intersedé pa nos ku suspiro, ku palabra no por ekspresá. Anto Dios, ku ta skrudiñá kurason di hende, sa kiko Spiritu Santu ta pensa, pasobra Spiritu Santu ta intersedé di akuerdo ku boluntat di Dios pa e pueblo santu di Dios".

Hesus tambe a sita for di e Salmonan, manera den Lukas 20:42, 43, ora El a sita direktamente for di Salmonan 110:1" 'Pasobra David mes ta bisa den e Salmonan;" Señor Dios a bisa mi Señor, Sinta na Mi man drechi, te ora Mi pone bo enemigunan manera un banki pa bo pone bo pia"'".

Aunke algun Salmo a surgi di, òf ta referí tantu na eventonan históriko spesífiko i eksperensianan di e salmistanan mes, komo tambe eksperensianan di Israel komo un nashon, e profundidat spiritual di e Salmonan ta papia na un variedat di situashon di bida i ta krusa tur límite kultural, religioso, étniko, i di género. Ku otro palabra, segun ku bo ta lesa e Salmonan, lo bo haña nan ta ekspresá speransa, alabansa, miedu, rabia, tristesa, i ferdrit, kosnan ku hendenan tur kaminda, den tur époka, no importá nan sirkunstansia, ta enfrentá. Nan ta papia na nos tur, den e lenguahe di nos propio eksperensianan.

`Kiko Hesus su uso di e Salmonan mester bisa nos tokante e importansia ku nan lo por hunga den nos propio eksperensia di fe?`