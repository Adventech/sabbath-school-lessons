---
title:  Inmovibel Meskos Ku Seru Sion
date:  14/03/2024
---

`Lesa Salmo 125:1, 2. Kon ta deskribí esnan ku ta konfia Dios akinan?`

Ta kompará esnan ku ta konfia den Señor ku Seru Sion, e símbolo di firmesa i fortalesa. E bista magnífiko di e serunan, ku ta rondoná e stat di Herusalem a inspirá e salmista pa rekonosé e siguransa di protekshon divino (Salmo 5:12, Salmo 32:7, 10). Diferente for di e serunan goberná pa e malbado, ku ta tirá den laman (Salmo 46:2), e durabilidat impreshonante di e seru ku Herusalem ta konstruí riba dje ta inspirá konfiansa profundo. E konfiansa den e protekshon di Dios ta bira ainda mas visíbel ora ta trata e realidat doloroso ku maldat ta parse di prevalesé asina tantu biaha. Sin embargo, asta meimei di e maldat ei, e pueblo di Dios por tin speransa.

`Lesa Salmo 125:3-5. Kon ta tenta esnan hustu? Kua ta e lès pa nos?`

E éksito di e malbado por deskurashá e yunan di Dios i, kisas, tenta nan pa sigui nan kamindanan (Salmo 73:2-13, Salmo 94:3). E stabilidat máksimo di Seru Sion no por sigurá esnan ku bai for di Señor. Ainda ta duna e pueblo libertat pa "saka man pa gara kos di maldat" (Salmo 125:3) i "sigui nan kamindanan robes" (Salmo 125:5). Señor ta hustu i lo husga e individuonan ku permanesé den rebelion huntu ku otro pekadónan ku no repentí.

Ata e yamada akí pa e pueblo di Dios ku ta keda firme den fe i konfiansa den Señor, meskos ku Seru Sion ta nan refugio firme. Ke men, asta ora nos no ta komprendé e kosnan, ainda nos por konfia den e bondat di Dios.

"E entrada di piká den mundu, e enkarnashon di Kristu, regenerashon, e resurekshon, i hopi otro tema presentá den Beibel, ta misterionan demasiado profundo pa e mente humano splika, òf asta komprendé kompletamente. Pero nos no tin motibu pa duda den e palabra di Dios, pasobra nos no por komprendé e misterionan di Su providensia...Tur kaminda tin maravia mas ayá di nos konosementu. Pues nos mester ta sorprendí di haña ku den e mundu spiritual tambe tin misterionan ku nos no por komprendé? E difikultat ta sinta únikamente den e debilidat i rigides di mente humano. Dios a duna nos den e Skrituranan sufisiente evidensia di nan karakter divino, i nos no mester duda den Su palabra pasobra nos no por komprendé tur e misterionan di Su providensia."-Ellen G. White, Steps to Christ, p. 106, 107.