---
title:  Pa studia i meditá
date:  15/03/2024
---

Kontemplá e mensahe di Isaias 40 i Isaias 51-16.
E kantikanan di Sion ta hasi un kompromiso apsoluto pa keda tene kuenta ku Sion i e speransa bibu den e reinado soberano di Dios ku e ta representá. Miéntras ta eksperensiá hopi bendishon di e santuario di Dios den e bida akí,e speransa den e plenitut di bida i goso den Sion ainda ta den futuro. Ku lágrima hopi di e yunan di Dios ta anhelá pa e Sion selestial (Salmo 137:1). Pensa riba Sion no ta impliká solamente un pensamentu di debes en kuando, sino un atenshon deliberá i desishon pa biba di akuerdo ku e rekuerdo bibu ei (Eks.13:3, Eks. 20:8).

Por lo tantu, kanta e kantikanan di Sion ta karga un resolushon pashoná pa tene e speransa den e restourashon di Dios su reino riba e tera nobo bibu (Rev. 21-5). "Ai, mentenan inmortal lo kontemplá, ku un delisia ku nunka ta faya, e maravianan di poder kreativo, e misterionan di amor redentor. No tin un enemigu kruel i engañoso ku ta tenta pa lubidá riba Dios. Kada fakultat lo desaroyá, kada kapasidat aumentá. E atkisishon di konosementu lo no kansa e mente òf agotá energia. Aya por realisá e empresanan di mas grandi, alkansá e aspirashonnan di mas haltu, realisá e ambishonnan di mas haltu; i ainda lo surgi halturanan nobo pa superá, maravianan nobo pa aspirá, berdatnan nobo pa komprendé, ophetonan fresku pa invoká e podernan di mente i alma i kurpa."-Ellen G. White, The Great Controversy, p. 677.

Un kompromiso pa no lubidá Sion ta un promesa implísito di e peregrinonan di Señor, ku nunka nan lo aseptá e mundu akí komo nan patria sino spera e shelunan nobo i e tera nobo.

Pues, kreyentenan di tur generashon ku ta anhelá di biba den e Herusalem Nobo por kanta e Salmonan di Sion (Rev. 3:12). E kantikanan di Sion ta enkurashá nos pa antisipá e mundu futuro ku speransa, pero tambe nan ta obligá nos pa ta agentenan di e grasia di Dios den e mundu presente akí.

**Pregunta pa diskushon**

`1. Kon nos ta tuma e prinsipionan spiritual i teológiko ku tabata sentrá riba e pueblo di Dios na Sion, un lugá literal na Herusalem, i apliká nan na e iglesia i su mishon na mundu?`

`2. Kon kreyentenan por permanesé den e santuario di Dios awe? (Huan 1:14-18, Hebr. 12:22-24).`

`3. Kon Sion lo bira e stat di tur nashon manera ta imaginá den Salmo 87 ? (Rom. 5:10, Efe. 2:11-16, Kol. 1:19-23).`

`4. Kon bo ta kontestá e persona ku ta mustra na e realidat di e malbado ku ta prosperá den e mundu akí miéntras e "bon" hende ta sufri? Kiko bo ta bisa? Di kon ta importante pa rekonosé ku nos no tin kontestanan kompleto pa tur kos aki i awor?`