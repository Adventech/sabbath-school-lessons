---
title:  Goso Ta Yega Mainta
date:  28/03/2024
---

`Lesa Salmo 5:3, Salmo 30:5, Salmo 49:14, Salmo 59:16, Salmo 92:2, Salmo 119:147, 2 Pedro 1:19 i Revelashon 22:16. Ki momento di dia ta deskribí simbólikamente komo e momento di redenshon divino, i di kon?`

Den e Salmonan, mainta ta típikamente e momento ora ta antisipá e redenshon di Dios. Mainta ta revelá e fabor di Dios, ku ta terminá e anochi largu di desesperashon i problema (Salmo 130:5, 6). Den Salmo 143, e liberashon di Dios lo transformá e skuridat di morto presente (Salmo 143:3) den e lus di un mainta nobo (Salmo 143:8), i ta den pos (Salmo 143:7) den biba den "e tera di rektitut" (Salmo 143:10, Beibel Santu).

`Lesa Marko 16:1-8. Kiko a sosodé riba e mainta ku ta papia di dje aki, i di kon esei ta asina importante pa nos?`

E mainta di resurekshon di Hesu-Kristu a habri e kaminda pa e mainta eterno di e salbashon di Dios pa tur ku kere den Su nòmber. E disipelnan di Hesus a eksperensiá e fortalesa kompleto di e promesa den Salmo 30:5: "Si yora anochi, mainta tin legria", ora nan a topa e Señor resusitá. Ta solamente pa medio di e fabor i amor inkondishonal di Dios nos yoramentu ta transformá den legria (Salmo 30:5, 7).

Manera e strea di mardugá ta anunsiá e nasementu di un dia nobo, asina fe ta anunsiá e realidat nobo di bida eterno den e yunan di Dios (2 Pe.1:19). Ta yama Hesus e strea di mardugá briante (Rev. 22:16), kende nos ta spera ku ansiedat pa establesé Su reino ku lo no tin mas nochi, maldat, i morto (Rev. 21:1-8, 25). Al final, mas ku kualke otro kos, esaki ta loke nos ta sperando riba dje ora nos ta papia tokante spera riba Señor. I, seguramente, ta bale la pena warda.

"Riba e graf di sker di Hose, Kristu a proklamá den triunfo: 'Ami ta e resurekshon, i e bida.' Solamente e Deidat por a papia e palabranan akí. Tur ser kreá ta biba pa medio di e boluntat i poder di Dios. Nan ta reseptor dependiente di e bida di Dios. For di e serafin di mas haltu te na e ser bibu di mas humilde, tur ta yena nan mes for di e Fuente di bida. Solamente E ku ta unu ku Dios por a bisa, Mi tin poder pa duna Mi bida, i Mi tin poder pa tum'é atrobe. Den Su divinidat, Kristu tabata poseé e poder pa kibra e lasonan di morto."-Ellen G. White, The Desire of Ages, p. 785.

`Tin bisá ku morto ta grabá den nos sèlnan na nasementu. Aunke e ta bèrdat, a lo ménos pa nos sernan kaí, kiko e resurekshon di Hesus a primintí nos tokante e temporalidat di morto? Di kon nos no mester lubidá nunka kon temporal morto ta pa nos?`