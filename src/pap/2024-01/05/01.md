---
title:  Kantando E Kantika Di Señor Den Un Tera Straño
date:  27/01/2024
---

### Lesa pa e siman aki
Salmo 79:5-13; Salmo 88:3-12; Salmo 69:1-3; Salmo 22:1; Salmo 77; Salmo 73:1-20; 1Pe. 1:17.

> <p>Teksto prinsipal</p>
> "Ma kon nunka nos por a kanta un di SEÑOR su kantikanan den un tera kompletamente straño!" (Salmo 137:4).

Nos no tin mester di bai profundo den e Salmonannan pa deskubrí ku a ekspresá e Salmonan den un mundu imperfekto, unu di piká, sufrimentu i morto. Konstantemente maldat ta menasá e kreashon stabil dirigí pa e Señor soberano i Su leinan hustu. Miéntras piká ta korumpí e mundu mas i mas, tera a bira kada bes mas"un tera straño" pa e pueblo di Dios. E realidat akí ta krea un problema pa e salmista: Kon biba un bida di fe den un tera straño?

Manera nos a mira kaba, e salmistanan ta rekonosé e gobiernu i poder soberano di Dios, komo tambe Su huisionan hustu. Nan sa ku Dios ta e refugio eterno i ku nunka ta faya i yudansa den tempunan di problema. Pa e motibu akí, e salmistanan tin biaha ta konfundí (ken no ta hasié?) pa e aparente ousensia di Dios i e floresementu di maldat dilanti di e Señor soberano i bon. E reakshonnan di e salmistanan riba e aparente silencio di Dios ta demostrá e naturalesa paradóhiko di e Salmonan komo orashon. Ku otro palabra, e salmistanan ta reakshoná riba e ousensia persibí di Dios, pero tambe riba e presensia di Dios.