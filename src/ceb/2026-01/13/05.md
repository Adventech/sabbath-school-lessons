---
title:  Pagpuyo Niini nga Kalibutan Apan Dili Bahin Niini
date:   25/03/2026
---

`Basaha ang Colosas 4:14, 15 ug 2 Timoteo 4:10, 11. Giunsa pagpalahi si Lucas gikan kang Demas ug ngano man?`

Gisultihan kita ni apostol Juan, “Ayaw ninyog higugmaa ang kalibutan, ni ang mga butang diha sa kalibutan. Kon may nagahigugma sa kalibutan, ang gugma alang sa Amahan wala diha kaniya” (1 Juan 2:15). Ang gugma ni Lucas alang kang Jesus ug sa Iyang gingharian nagdala kaniya ngadto sa pagbarog uban kang Pablo ngadto sa katapusan, bisan unsay mahitabo, samtang si Demas nahigugma niini nga kalibutan labaw kaysa umalabot nga kalibutan.

**Basaha ang mosunod nga mga pahayag. Unsa nga tambag gihatag alang niadtong nagpaabut sa Ikaduhang Paganhi?**

`Marcos 13:32–37`

`Tito 2:11–14`

`2 Pedro 3:10–14`

`Pinadayag 3:17–21`

Si Jesus ug ang mga apostoles sa kanunay nagpasidaan kanato sa “pagbantay,” magtukaw, ug mangandam kanunay alang sa pagabut sa Agalon aron dili makuratan. Ikasubo, sama sa mga tinun-an nga napakyas sa pagtuman sa sugo ni Jesus sa “pagbantay ug magampo” (Marcos 14:38), daghan ang wala maghimo sa gikinahanglan nga mga pangandam. Mosangko kini ngadto kung kinsa o unsa ang nagkupot sa atong kasingkasing, tungud kay dili man kita makahimo pagalagad sa duha ka mga agalon.

Sa mensahe ngadto sa Laodicea, naghatag si Jesus kanato og usa ka tinaw nga tambal. Nahauna, hinulsoli ang inyo nga mga sala. Ikaduha, atong buksan ang atong mga kasingkasing ngadto kang Jesus ug tugutan Siya sa paggahum, ug dayon (ang ikatulo) makapahimo kanato sa pagbaton sa “bulawan” sa pagtoo ug gugma nga naulay sa pagsulay ug madaogon batok sa mga tentasyon.

`Unsa nga mga espisipiko nga tingali isugo ni Jesus kanimo nga imong hinulsolan sa imong kinabuhi? Unsa nga bahin sa Iyang tambal nga imong labing gikinahanglan?`