---
title:  Dugang nga Panghunahuna
date:   27/03/2026
---

“Ang kalag nga natugyan ngadto kang Cristo mahimong Iyang kaugalingon nga kuta, nga Iyang kuptan niini nga masupilon nga kalibutan, ug Iyang tuyo nga walay pagbulot-an nga mahibaloan dinhi niini kondili ang Iyang kaugalingon. Ang kalag nga matipigan sa pagpanagiya sa langitnong mga ahensiya dili malumpag sa mga pagataki ni Satanas. Apan gawas kung kita magtugyan sa atong mga kaugalingon ngadto sa paggahum ni Cristo, gamhanan kini sa usa ka daotan. Kinahanglan kita mailalum sa paggahum sa usa o sa lain sa duha ka dagkung mga gahum nga nagtigi alang sa pagkahimo nga labing hataas sa kalibutan. Dili kinahanglan nga sa tinuyo magpili sa pagalagad sa gingharian sa kangitngit aron mailalum sa paggahum niini. Dili lang nato tagdon ang pagkigalayon sa gingharian sa kahayag. Kon dili kita moabag sa langitnong mga ahensiya, si Satanas ang managiya sa kasingkasing, ug himoon kini niya nga dapit nga puluy-anan. Ang bugtong panalipod batok sa daotan mao ang pagpapuyo ni Cristo sulud sa kasingkasing pinaagi sa pagtoo sa Iyang pagkamatarong. Gawas kon kita magkahiusa pag-ayo sa Dios, dili gayud nato mabatokan ang daotang epekto sa paghigugma sa kaugalingon, pagpatuyang sa kaugalingon, ug sa mga tentasyon sa sala. Makahimo kita pagbiya sa daghang dili maayo nga mga nabatasan, alang sa panahon sa atong pagbulag sa pakiguban kang Satanas; apan kung walay mahinungdanon kaayo nga kadugtongan sa Dios, pinaagi sa pagtahan sa atong mga kaugalingon ngadto Kaniya sa matag gutlo, malupig kita. Kung walay personal nga pakigila kang Cristo, ug usa ka mapadayonong pakigsulti, mailalum kita sa kagustohan sa kaaway, ug mobuhat sa iyang sugo sa katapusan.”—Ellen G. White, The Desire of Ages, p. 324.

**Diskusyonan nga mga Pangutana:**

`Tan-awa ang kinutlo ni Ellen G. White sa ibabaw. Adunay, oo, duha lamang ka habig sa dakung away ug gawas kon kita sa kinabubuton mopili kang Cristo, anaa kita sa habig ni Satanas (Lucas 11:23). Bisan unsa ka daghan niana nga ideya nga tingali makasamok sa atong mga paghunahuna, ang Dios walay obligasyon sa pagsiguro sa Iyang mga kamatuuran nga dili makapasakit kanila. Unsay ikasulti niini nga katinuuran kanimo kung unsa ka mahinungdanon kaayo ang pagtahan sa imong kabubut-on ngadto kang Cristo?`

`Basaha ang Pinadayag 14:14–16. Ang sayo nga ulan sa Pentecostes nakahimo sa liso sa ebanghelyo sa pagturok ug pagtubo, samtang ang ulahi nga ulan magandam sa yuta alang sa katapusang ani. Sa unsa nga paagi ang Pinadayag 14:12 madugtong ngadto niini nga umalabot?`

`Unsa ang nagkalainlaing mga paagi nga kita, ingon nga usa ka iglesya sa kinatibuk-an ug sa matag usa ka mga tumotoo, maapektohan pinaagi sa kultura ug sa kalibutan sa atong palibut? Unsaon nato nga mapanalipdan kita batok sa negatibo nga mga impluwensiya sa kalibutan, nga sa kanunay maoy usa ka problema alang sa katawhan sa Dios sa matag usa ka kaliwatan?`