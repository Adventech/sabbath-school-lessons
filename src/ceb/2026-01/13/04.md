---
title:  Magabarug nga Hingpit ug Bug-os
date:   24/03/2026
---

Daghang mga libro ang nagtuki sa kinabuhi nga may katuyoan ug sa iglesya nga gimandoan sa katuyoan. Bisan pa man og ang termino nga “giya sa katuyoan” dili gayud angay gamiton, ang tin-aw nga pagtutok sa tinuud nga katuyoan maoy yawi sa pagkab-ut sa tanang makahuloganong katuyoan sa kinabuhi. Ang kinabuhi ug ministeryo ni Pablo, ug usa sa iyang mga kauban sa buhat ug sa ubang mga apostoles, nagpaila niini nga tumong (tan-awa sa Filipos 3:13, 14). Ang mga resulta mosulti alang sa ilang mga kaugalingon—paspas ang pagkaylap sa ebanghelyo sa tibuuk Emperyo sa Roma ug saylo pa (Colosas 1:23). Ang sama nga pagtutok gikinahanglan karon.

`Basaha ang Colosas 4:12, 13. Unsa nga katuyoan ang gihulagway, ug unsaon niini paglampus?`

Sama sa atong gihisgutan sa miagi nga leksyon, lagmit nga si Epafras adunay dakung papel sa pagpalapad sa ebanghelyo ngadto sa Colosas ug sa kasikbit nga mga lungsod sa Laodicea ug Hierapolis (tan-awa sa Leksyon 1). Ang iyang mga pangumusta ug mga pagampo alang niini nga mga iglesya sa walay duda nakapadasig og dako sa mga tumotoo didto. Ang mga pagampo ni Epafras adunay tinaw nga tumong—nga ang taga Colosas “magabarug nga hingpit ug pinasaligan sa bug-os nga kabobut-on sa Dios” (Colosas 4:12). Atong hisgutan sa dugang ka mainampingon ang daghang mga bahin niini nga pagampo.

_Magabarug._ Ang pulong nagkahulogan sa pagbarog nga lig-on ug dili matarog, nga mahimo lamang pinaagi sa “malig-on ug matinud-anon” diha sa pagtoo ug pagsalig sa kamatuuran sa ebanghelyo (Colosas 1:23). Sama nga pulong gigamit sa makadaghan ni Pablo sa pagpahinungod ngadto sa pakiggubat batok “malipatlipatong kaugdahan sa yawa” (Efeso 6:11) ug bisan pa sa mga puwersa sa kangitngit pinaagi sa balaan nga gahum pinaagi sa pagsul-ob sa “tibuok nga hinagiban sa Dios” (Efeso 6:10–18’ itandi sa 2 Timoteo 2:19).

_Hingpit._ Ang pulong nagpasabut ngadto sa pagkahingpit sa kinaiya nga makakaplag sa katapusang kahulogan niini diha sa mainantosong gugma (Mateo 5:44) niadtong mga dili gayud moangkon “nahingpit” na sila (Filipos 3:12–15).

_Bug-os._ Kini nga gamhanang pulong nagkahulogan sa bug-os nga pagkatagbaw o pagdala sa usa ka butang ngadto sa bug-os nga sukod. Gigamit kini bahin kang Abraham ingon nga “masaligon sa hingpit” nga ang Dios makahimo sa pagbuhat kung unsa ang Iyang gisaad, bisan og sa tawhanong paagi dili mahimo (Roma 4:21), ug kang Pablo ingon nga napalig-on sa Ginoo aron “ang pulong igasangyaw sa hingpit” pinaagi kaniya (2 Timoteo 4:17).

_Ang tanang kabubut-on sa Dios._ Ang pulong “tanan” malukopon. Nagampo si Pablo mismo nga ang mga taga-Colosas mapuno sa kahibalo sa kabubut-on sa Dios, “magakinabuhi nga takus sa Ginoo, nga sa hingpit kahimut-an niya” (Colosas 1:9, 10) pinaagi sa “Iyang mahimayaong gahum” (Colosas 1:11).