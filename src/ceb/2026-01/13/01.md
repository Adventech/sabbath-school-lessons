---
title:  Pagbarog Diha sa Tanan nga Kabubut-on sa Dios
date:   21/03/2026
---

### Basaha sa Pagtuon Niini nga Semana
Colosas 4:7–18; Efeso 6:21; Buhat 15:36–40; 2 Timoteo 4:10, 11; 2 Pedro 3:10–14; Isaias 60:1–3.

> <p>Tekstong Sagulohon</p>
> “Pagmapasalamaton kamo sa tanang higayon; kay kini mao ang pagbuot sa Dios diha kang Cristo Jesus, alang kaninyo” (1 Tesalonica 5:18).

Ang katapusang bahin sa Colosas nagpadayag sa labi pa ka halapad nga kalambigitan ni Pablo sa mga kaubanan sa buhat. Ang Buhat nagpakita kaniya sa pakiguban nahauna kang Bernabe, dayon kang Silas, ug dayon naghatag sa kinatibuk-ang panglantaw sa iyang tulo ka mga panaw-misyonero.

Niini nga semana atong tan-awon ang pamaagi ni Pablo sa pagbuhat, nga naglambigit sa epektibo kaayo nga paggamit sa panahon ug mga kagamitan sa pagkab-ut sa dagkung mga sentro sa Emperyo sa Roma, ug usab sa pagbansay sa masaarong mga magbubuhat aron sa pagabut sa mga siyudad ug mga lungsod nga dili mabisitahan ni Pablo, sama sa Colosas, Laodicea, ug Hierapolis.

Pinaagi sa iyang personal nga mga pagbisita panahon sa iyang mga panaw ug, ilabina ingon nga usa ka binilanggo, pinaagi sa iyang mga sulat, kanunay magdugtong si Pablo sa mga tawo ug mga iglesya. Iyang giila nga ang kalampusan sa buluhaton sa ebanghelyo nagdepende sa pagtinabangay nga pagbuhat—Judio ug Hentil nga mga Cristohanon; mga lalaki ug mga babaye; mga tawo sama kang Tiquico, Aristarco, Justo, Epafras, Lucas, ug Ninfa. Makapatingala, nadunggan usab nato ang usa niya ka sulat ngadto sa Laodicea nga wala mapreserbar alang kanato. Daghang giputos si Pablo niini nga katapusang mga bersikulo, lakip ang usa ka personal nga pagtambag ngadto sa usa ka tawo nga ginganlan og Arquipo. Iyang gibuhat ang tanang butang nga mahimo sa pagpalig-on sa mga iglesya samtang siya pa makahimo.

_*Basaha sa pagtoon kini nga leksyon sa pagpangandam alang sa Sabado, Marso 28._