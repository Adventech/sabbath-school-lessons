---
title:  Usa ka Mensahe Alang sa Laodicea
date:   26/03/2026
---

`Basaha ang Colosas 4:16–18; itandi sa Colosas 2:1–3. Sa paghunahuna bahin sa mensahe ni Jesus ngadto sa Laodicea (tan-awa sa giton-an gahapon), unsa nga mga kadugtongan imong makita niana sa Colosas, nga basahon usab sa iglesya sa Laodicea sa panahon ni Pablo?`

Sa pagtan-aw sa kasaysayan sa katawhan sa Dios latas sa mga katuigan, nagbalikbalik gihapon ang sama nga mga problema. Gibadlong sa mga manalagna ang Israel alang sa kakulangon sa pagsimba sama sa kalibutan ug nagawhag kanila sa paghinulsol sa dili pa ulahi na kaayo. Gani nasubo si Isaias, “Naunsa ang ciudad nga matinumanon nahimo man nga bigaon!” (Isaias 1:21) ug nagawhag sa katawhan sa pagbalik ngadto sa Dios alang sa kapasayloan ug pagkahinlo (Isaias 1:16–20). Si Juan Bautista (Mateo 3:2, 8–10) ug si Jesus (Mateo 4:17, Mateo 12:33–37) nagtawag sa mga Israelita ngadto sa paghinulsol ug pagpamunga og bunga nga makabarog sa pagsukod sa paghukum sa katapusang mga adlaw. Ang mga apostoles nagdala sa sama nga mensahe (Buhat 2:38; Buhat 3:19; Buhat 17:30; 2 Corinto 7:9, 10).

`Itandi ang mosunod nga mga pahayag: Isaias 60:1–3 sa Pinadayag 18:1–4, ug Isaias 62:1–5 sa Pinadayag 19:7, 8. Unsa nga mga pagkasusama anaa tali sa mga mensahe diha sa duha ka mga libro?`

Hiusahon sa Dios ang langit ug yuta. Apan tungud sa dakung away, kinahanglan humanon kini pinaagi niini nga mga hugna.

Sa Kalbaryo, napildi si Satanas sa bisan unsa nga pagbati nga nahibilin kaniya taliwala sa langitnong mga binuhat (Juan 12:31).

Pinaagi sa ministeryo sa paghukum ni Cristo didto sa langitnong santuwaryo, ang katawhan sa Dios “makatuman sa iyang kabubut-on” (Hebreohanon 13:21) ug gipahaum alang sa langit.

Pinaagi sa milenyal nga paghukum ug sa katapusang paghukum pagkahuman sa milenyo, ang tanang nahabilin nga mga pangutana nahusay na sa walay katapusan, ug ang sala ug dili mahinulsolon nga mga makasasala laglagon pinaagi sa linaw nga kalayo nga walay katapusan, nga magahinlo usab sa yuta (Pinadayag 21:8).

Pinaagi lamang sa pagtapus sa sala ang langit ug ang yuta sa katapusan mahiusa (Pinadayag 21:3).

`Unsa man ang imong mahimo (sa walay pagtan-aw kang bisan kang kinsa) aron magpabilin nga matinumanon ngadto sa Dios ug ngadto sa kamatuuran nga Iyang gihatag kanato? Unsa nga mga pagpili imong buhaton nga magpadayag kung kinsa ang tagiya sa imong kasingkasing?`