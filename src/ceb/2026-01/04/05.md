---
title:  Ang Hunahuna ni Cristo
date:   21/01/2026
---

Si Muhammad Ali nagingon, “Ako ang labing bantugan.” Niadtong Agosto 1963, unum ka bulan sa wala pa siya makadaog sa bug-at nga timbang sa boxing nga kampyonato sa kalibutan, siya nagpagawas gani og usa ka rekord album nga giulohan “I Am the Greatest.” Sa walay duhaduha, si Ali, maoy usa ka bantugan nga atleta, apan dili siya usa ka sulondan nga sundon kung ang usa ka tawo gusto magbaton sa hunahuna ni Cristo.

Agi og pagkalahi, si Jesus hingpit nga walay sala. Bisan og gisulayan Siya “sa tanang paagi . . . ingon kanato” (Hebreohanon 4:15), wala gayud Siya makasala, bisan sa usa ka panghunahuna. Apan, ang Hebreohanon 5:8 nagsulti, “Ug bisan tuod siya Anak, siya nakakat-on sa pagkamasinugtanon pinaagi sa mga butang nga iyang giantus”. Ang pagpasakup ni Jesus ngadto sa kabubut-on sa Iyang Amahan hingpit sa kanunay. Walay bisan usa ka gutlo nga Siya midumili sa pagpasakup, bisan og sa walay duhaduha sa daghang mga panahon dili sayon.

`Basaha ang Filipos 2:5–8, unsa ang gihunahuna sa uban nga labing gamhanan ug matahum nga mga teksto sa Kasulatan. Unsay gisulti ni Pablo kanato dinhi? Unsay mga gipasabut niini nga mga pulong? Labaw ka importante, unsaon nato kini paggamit sa atong mga kinabuhi ang mga prinsipyo nga gisulti dinhi?`

Si Jesus, nga sama sa Dios, kinsa Dios man, wala lamang magtan-aw sa Iyang kaugalingon tawhanong unod kondili nahimong usa ka “ulipon” (doulou, usa ka sulogoon, usa ka ulipon) ug dayon naghalad sa Iyang kaugalingon ingon nga halad alang sa atong mga sala! Sa usa ka dapit, nagingon si Pablo nga, nahimong Siya nga “usa ka tunglo alang kanato” (Galacia 3:13). Ang Dios, ang atong Magbubuhat, namatay didto sa krus aron mahimo nga atong Manunubos usab, ug nagkinahanglan kana Kaniya sa pagkahimo nga usa ka tunglo alang kanato.

Unsaon nato pagsugod sa pagpasabut sa atong mga hunahuna niini nga mga pulong? Labaw pa gani, unsaon nato pagbuhat sa gisulti sa teksto kanato nga buhaton, sa pagbaton sa sama nga matang sa pagkaandam sa pagpaubus sa kaugalingon ug sa pagantos alang sa kaayohan sa uban?

Sa laing dapit, nagingon si Jesus: “Ang labing daku kaninyo, ma-inyo siyang sulogoon; bisan kinsa nga magapahitaas sa iyang kaugalingon igapahiubos, ug bisan kinsa nga magapaubos sa iyang kaugalingon igapahitaas” (Mateo 23:11, 12). Kini, sa daghang paagi, nagasubay sa gisulti ni Pablo kanato sa Filipos 2:5–8 nga angay usab nato nga buhaton.

Sa mas gamhanan ug mas hulagwayong mga pulong, nagingon si Pablo dinhi sa iyang nang gisulti sa una nga bahin sa dili pagbuhat sa bisan unsa nga butang “sa pagbahinbahin o sa kawang pagpagarbo sa kaugalingon” (Filipos 2:3).

`Sa unsa nga paagi kita motubag sa gibuhat ni Cristo alang kanato, sumala sa gihulagway diha sa Filipos 2:5–8? Unsa nga tubag ang tingali “igo” o takus niana nga gibuhat ni Cristo alang kanato, tingali lain kaysa pagpiko sa atong mga tuhod ug pagsimba? Ngano nga sayup man kaayo ang paghunahuna nga ang atong mga binuhatan makadugang sa gibuhat na ni Cristo alang kanato?`