---
title:  Panaghiusa Pinaagi sa Pagkamapaubsanon
date:   17/01/2026
---

### Basaha alang sa Pagtuon sa Semana
Filipos 2:1–11, Jeremias 7:9, Filipos 4:8, 1 Corinto 8:2, Roma 8:3, Hebreohanon 2:14–18

> <p>Tekstong Sagulohon</p>
> “Hingpita ninyo ang akong kalipay pinaagi sa inyong paggawi nga magkasinabtanay, nga managbaton sa samang pagbati sa paghigugma, sa samang panghunahuna ug katuyoan” (Filipos 2:2).

Ang panaghiusa usa ka kusog. Apan ang pagkahibalo kung unsa ang tinuud dili sama sa pagbuhat niini. Kitang tanan mapakyas usahay, bisan pa sa atong labing maayong mga paningkamot sa panaghiusa. Apan dili kana sama sa tinuyo nga pagpaluya sa panaghiusa. Dili katingalahan, diay, nga samtang nagpadayon si Pablo sa pagsulat ngadto sa mga taga Filipos, gusto niya sila anaa sa “samang panghunahuna ug katuyoan.”

Gipasukad ni Pablo ang kakinahanglanon sa panaghiusa sa pagtolon-an ug sulondan ni Jesus. Usa kini ka tema nga makita sa tibuuk Bag-ong Tugon ug ilabina sa mga sinulat. Ang sukaranan sa walay panaghiusa sa uniberso naggikan sa garbo ug kauhaw sa pangatungdanan ug gahum sa usa ka manulunda sa langit, usa ka sentimento nga kalit kaayo mikaylap, bisan sulud sa hingpit nga kalikopan (tan-awa sa Isaias 14:12–14). Unya nagsukad kini nga kasinatian didto sa Eden sa susama nga pagkadili-kontento sa mga lagda nga gibutang sa Dios ug ang handum sa pagsaka ngadto sa labaw ka hataas nga natad kaysa gidesinyo sa Dios (Genesis 3:1–6).

Niini nga semana atong tan-awon ang sukaranan sa Biblia alang sa panaghiusa diha sa iglesya, sa pagtutok ilabina sa kahibulungang pagpaubus ni Jesus, ang mga leksyon nga atong mabatonan gikan sa pagtan-aw Kaniya, ug unsaon nato pagtubo sa labi pa nga pagkasama Kaniya.

_*Basaha sa pagtoon kini nga leksyon sa pagpangandam alang sa Sabado, Enero 24._