---
title:  Pag-ilis sa Hunahuna o Pagopera sa Hunahuna?
date:   20/01/2026
---

Ang pagdaghan sa mga kompanya sa kalibutan nagbuhat sa teknolohiya nga naglangkob sa pagproseso sa gahum sa mga kompyuter nga adunay tawhanong pangutok. Sa usa ka pagkasulti, pinaagi sa pagtangkil sa mga hunahuna ngadto sa mga kompyuter, Adunay tinguha ang mga siyentista nga naimpluwensiyahan ang atong panghunahuna pinaagi sa teknolohiya sa kompyuter. Bisan og ang pag-ilis sa tawhanong utok adunay positibo nga mga resulta, nga maglakip sa pagatiman sa balatian nga patol, depresyon, ug Parkinson’s disease, dugang pang mahulgaong daotan nga mga paggamit dili lisud handurawon. Ang paggahum sa hunahuna dili na halayo.

Sa ubang mga paagi, ania na kini karon. Ang atong hunahuna sama sa usa ka kompyuter, lamang labaw pa kaayo kaysa kompyuter. Ang kanunay nga pagtubod sa mga kasayoran nga atong masinatian sa matag-adlaw sa “mga programa” sa atong hunahuna, magpakondisyon sa atong mga panghunahuna, ug mogiya sa atong mga lihok. Kon atong ihumol ang atong mga hunahuna sa medya, sa kalibutanong paagi sa paghunahuna sa mga tawo magpatapot og hulagway sa atong mga hunahuna, ug magsugod kita sa paghunahuna sa sama nga paagi. Ingon og ang mga hunahuna sa ubang mga tawo gitaod o gihiusa sa ato.

Sama kita kang Jesus, sa “espirituhanong panghunahuna” (Roma 8:6). “Walay bisan usa nga makasabut sa mga hunahuna sa Dios gawas sa Espiritu sa Dios,” nga gitandi ni Pablo “sa espiritu nga iya sa kalibutan” (1 Corinto 2:11, 12). Kinsa may atong magtutudlo? Ug unsa man ang atong gitun-an?

`Basaha ang Filipos 2:5. Unsa may imong gihunahuna sa gipasabut sa pagbaton sa “hunahuna” ni Cristo?`

Sa katapusan, atong mausab ang atong hunahuna, apan dili kita makahimo pagusab sa atong kasingkasing; ang Dios lamang. Kinahanglan ang Espiritu Santo maoy mag-opera kanato, sa paggamit sa “espada sa Espiritu” (Efeso 6:17), ang “buhi ug gamhanan” nga pulong sa Dios, nga “modulot ngadto sa gitagboan sa kalag ug espiritu, sa mga lutahan ug sa mga kauyokan, ug motugkad sa mga hunahuna ug katuyoan sa kasingkasing” (Hebreohanon 4:12). Pinaagi lamang sa Espiritu Santo sa tinuud makaila kita sa atong mga kaugalingon tungud, sa kinaiyahan, limbongan kita sa atong mga kasingkasing (Jeremias 17:9). Ang Hebreo nga pulong alang sa “malimbongon” (‘aqov) nagpasabut sa libaongon nga yuta nga makapangdol kanato; pinaagi sa pagdugang, nagkahulogan kini og mga hunahuna nga magsakit, maglubag, ug hiwi. Kinahanglan mausab kita pinaagi sa “pagbag-o” sa atong hunahuna aron atong “mapamatud-an” kung unsa ang maayo ug kahimut-an ug hingpit nga kabubut-on sa Dios” (Roma 12:2).

`Ngano nga importante man kaayo nga atong sundon ang gisulti ni Pablo kanato dinhi: “Sa katapusan, mga igsoon, bisan unsang butang tinuod, bisan unsang butang dungganan, bisan unsang butang matarung, bisan unsang butang ulay, bisan unsang butang hiligugmaon, bisan unsay butang maayong pamation, kon aduna may kahalangdon, kon aduna may pagkadalaygon, palandunga ninyo kining mga butanga” (Filipos 4:8).`