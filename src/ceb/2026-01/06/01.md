---
title:  Pagsalig Lamang Diha Kang Cristo
date:   31/01/2026
---

### Basaha sa Pagtuon Niini nga Semana
Filipos 3:1–16; Roma 2:25–29; Juan 9:1–39; Efeso 1:4, 10; 1 Corinto 9:24–27.

> <p>Tekstong Sagulohon</p>
> “Aron ako makaila kaniya ug sa gahum sa iyang pagkabanhaw ug sa pag-ambit sa iyang mga kasakit, nga mahisama kaniya sa iyang pagkamatay, aron nga kon mahimo makab-ot ko ang pagkabanhaw gikan sa mga patay” (Filipos 3:10, 11).

Adunay usa ka butang bahin kanato nga nagpabiling matahapon bahin sa kaluwasan pinaagi sa pagtoo lamang, gawas gikan sa mga binuhatan sa balaod. Kana mao, alang sa ubang katarungan, kitang tanan mohilig sa pagsandig sa atong mga buhat, ingon og daw idugang ngadto sa atong kaluwasan. Sa laing makatandog nga paagi, gihisgutan kini nga bahin ni Pablo sa iyang kusganong pahayag batok niadtong mopugos nga ang sirkunsisyon kinahanglanon alang sa kaluwasan.

Ang pagbantay batok sa posibilidad nga ang uban maghunahuna sa ilang mga binuhatan, sama sa sirkunsisyon, ingon nga nakatabang ngadto sa ilang kaluwasan. Gipatinaw kini ni Pablo nga ang pagkamatarong nagagikan kang Cristo ingon nga usa ka gasa nga moabut pinaagi sa pagtoo, dili pinaagi sa kasugoan. Bisan kung ang sirkunsisyon tingali dili na isyu karon, ang prinsipyo bahin niini uban sa pagkasiguro.

Ang Protestante nga Repormasyon mismo nagsugod bahin gayod niini nga isyu: ang kalabutan sa pagtoo ug mga buhat sa kasinatian sa usa ka sumusunod ni Cristo. Sa katapusan, si Cristo mao ang tanang butang alang kanato, “ang mag-uugmad ug maghihingpit sa atong pagtoo” (Hebreohanon 12:2). Kung ang atong mga prayoridad anaa sa husto nga dapit, magkinabuhi kita uban sa pasalig sa Dios ug malipay sa saad, bisan karon, bahin sa kaluwasan, samtang “walay pagsalig diha sa unod” (Filipos 3:3).

_*Basaha sa pagtoon kini nga leksyon sa pagpangandam alang sa Sabado, Pebrero 7._