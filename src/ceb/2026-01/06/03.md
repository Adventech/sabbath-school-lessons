---
title:  Ang Kinabuhi ni Pablo “Kaniadto”
date:   02/02/2026
---

Kasagaran nga kasinatian sa mga bag-o nga Cristohanon mao ang pagtan-aw sa ilang kinabuhi isip duha ka bahin—sa wala pa nila dawata si Jesus ug pagkahuman nila Siya nga gidawat, maingon sa gibuhat ni Pablo sa Filipos 3. Bisan pa niana, husto man o sayup, usahay motungha sa atong sinultihan ang pagtawag sa mga dili Cristohanon nga “maayong mga tawo,” ug sumala sa sumbanan sa kalibutan, daghan kanila tinuud nga ingon niana. Lahi, kung itandi sa mga sukdanan sa Dios, walay usa, bisan gani ang mga Cristohanon.

`Diha sa Filipos 3:4–6, nagtudlo si Pablo ngadto sa daghang mga butang sa iyang kinabuhi kaniadto samtang garboso pa siya. Unsa man kini sila? Unsaon man nimo paghulagway ang “maayo” sa imong kinabuhi (kaniadto ug karon)?`

Naghimo si Pablo og usa ka kalahian tali sa matinoohong mga Judio nga nagpakaylap sa mini nga doktrina ug pagsirkunsisyon sa mga tumotoo nga nagsalig sa hingpit kang Cristo alang sa ilang kaluwasan ug wala magbutang og pagsalig sa tawhanong mga buhat sama sa sirkunsisyon (tan-awa sa Hebreohanon 6:1, Hebreohanon 9:14; itandi sa Roma 2:25–29). Bisan pa nga ang kanhi nga kinabuhi ni Pablo ug ang iyang kaliwat talagsaon ug dungganon sa panan-aw sa iyang mga kauban nga mga Judio, walay usa niini nga mga butang nakatampo ngadto sa iyang kaluwasan. Gani, nakababag kini tungud kay nakapabuta kini kaniya sa makadiyot sa iyang pagkinahanglan kang Cristo.

Wala lang gisirkunsisyon si Pablo—siya usa ka “ikawalo ka adlaw,” nagpasabut nga siya, usa ka Israelita sa pagkahimugso ug nasakup sa katawhan sa tugon, gisirkunsisyon sa ikawalo nga adlaw gikan sa pagkahimugso. Dugang pa, gikan siya sa tribo ni Benjamin, kansang teritoryo naglakip sa pila ka labing importante nga mga siyudad sa Israel. Wala lang nahibalo si Pablo og Hebreo kondili, ingon nga usa ka tinun-an ni Gamaliel ang Ansiyano (Buhat 22:3, Buhat 26:4, 5) ug usa ka Pariseo, makinaadmanon kaayo siya bahin sa balaod ug kung sa unsa nga paagi kini, sa labing gamay sumala sa tradisyon, nga tumanon.

Si Pablo mainiton kaayo bahin sa balaod sa pagkaagi nga iyang gilutos ang iglesya tungud sa gihunahuna nga usa kini ka hulga sa paagi sa Judio nga pagkinabuhi, nga iyang gihunahuna ginasugo sa balaod. Makapasibut, nga bisan “walay ikasaway” sumala nianang tawhanong—pagbaton sa “pagkamatarong,” naamgohan ni Pablo nga ang balaod sa aktuwal labaw pa ka halalum ug labaw pa ka higpit kaysa iyang mahanduraw, ug kung wala si Cristo siya nagbarog atubangan niini nga hinukman.

`Itandi ang Roma 7:7–12 sa Mateo 5:21, 22, 27, 28. Unsa nga talandogon nga punto ang gipasabut ni Jesus ug ni Pablo bahin sa kasugoan, ug ngano nga ang “pagtoo diha kang Cristo (Filipos 3:9), imbis ang balaod, mao lamang ang tuburan sa pagkamatarong? Tan-awa kini niini nga paagi: Sa unsa nga paagi ikaw makatuman sa balaod, sa labing diyutay sa paagi sa giingon ni Jesus nga kinahanglan kini atong tumanon?`