---
title:  Ang mga Butang nga Mahinungdanon
date:   03/02/2026
---

Sumala sa gipasabut sa gitun-an gahapon, ang mga butang nga kaniadto nakapagarbo kang Pablo mao hinoon ang nakababag ngadto sa pagtoo tungud kay nakapabuta kini kaniya ngadto sa iyang pagkinahanglan kang Cristo. Naggamit si Pablo sa pinulongan sa negosyo, ganansiya ug alkansi, sa paghulagway sa iyang espirituhanon libro sa negosyo una pa sa pagtoo. Bisan og dili kita gusto maghunahuna og daghan bahin niini, ang matag usa ka tawo adunay usa ka “espirituhanong libro.” Kaniadto, ang libro ni Pablo gisukod pinaagi sa Judio nga sukdanan sa panahon sa baylo nga pinaagi sa biblikal nga mga sukdanan sumala sa gitudlo ni Jesus.

Human sa iyang pagkakabig, ang iyang espirituhanon libro makita nga lahi na kaayo tungud kay ang sukdanan sa prinsipyo dakung pagkausab, gikan sa “salapi” sa Judaismo ngadto sa “salapi sa langit.”

“Siya nga nanaug gikan sa langit makahimo pagsulti bahin sa langit, ug sa husto gipasabut ang mga butang nga magporma sa salapi sa langit, nga niini iyang gimarkahan sa iyang dagway ug gimarkahan. Nasayod siya sa katalagman nga gisudlan sa mga tawo nga iyang gitabangan nga makabangon gikan sa ilang pagkahuyang ug pagkaubus, ug sa pagbayaw ngadto sa usa ka dapit tapad sa iyang kaugalingon ibabaw sa iyang trono. Iyang gipasabut ang ilang katalagman sa pagpatuyang sa paghigugma sa dili magamit ug piligroso nga mga butang. Iyang gitinguha sa pagdani ang hunahuna gikan sa yutan-on ngadto sa langitnon, aron dili kita magusik og panahon, hiyas, ug kahigayonan, sa mga butang nga kakawangan lamang.”—Ellen G. White, The Advent Review and Sabbath Herald, July 1, 1890.

Sa kalibutan sa unang siglo sa Judaismo, si Pablo usa ka paspas kaayo nga misubang nga bitoon hangtod, nga sa iyang pagkabuta sa pagtan-aw sa gihimaya nga Jesus didto sa dalan sa Damasco—basaha ang (Buhat 9), ang espirituhanong pananaw gihusto, ug siya nakakita sa tin-aw.

Ang Juan 9 nagasoy sa sugilanon sa laing tawo nga buta ug dayon nakakita kang Jesus sa tinaw. Miingon si Jesus nga mianhi Siya dinhi sa kalibutan aron nga “kadtong mga dili makakita managpakakita, ug kadtong mga makakita mangabuta” (Juan 9:39). Sa unsa nga paagi kini nga prinsipyo mapahinungod sa imong kinabuhi?

Unsa pay labaw ka bililhon kaysa kinabuhi nga walay katapusan didto sa langit ug sa bag-o nga yuta? Apan ang kalibutanong mga sukdanan makapabuta sa daghan kaayo ngadto niini nga katinuuran. Adunay napanunod nga pagtigi tali sa mga butang nga gimahal dinhi (tan-awa sa Mat 13:22; Lucas 4:5, 6; 1 Juan 2:16) ug ang mga butang sa langit naghatag og bili—sa pagkasama kang Cristo ug sa naluwas nga mga kalag.

`Ang kalibutan makapabuta kanato ngadto sa espirituhanong mga kamatuuran ug ngadto kung unsa gayod ang importante. Unsay yawi ngadto sa pagbantay sa atong mga mata nga magtutok kung unsa ang tinuud nga mahinungdanon?`