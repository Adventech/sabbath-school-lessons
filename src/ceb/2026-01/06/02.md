---
title:  Pagmaya Diha sa Ginoo
date:   01/02/2026
---

`Basaha ang Filipos 3:1–3. Unsa nga positibo ug negatibo nga mga pagtan-aw ni Pablo gipatingog dinhi, ug sa unsa nga paagi sila magkadugtong? Giunsa niya paghulagway ang mga tumotoo?`

Gisugdan ni Pablo sa usa ka positibo kaayo nga pagtan-aw ug halos naglanog ingon og iyang gitapus ang iyang sulat. Apan wala niya mabuhat. Mibalik siya ngadto sa usa dugokan nga mga tema niini nga sulat: pagmaya diha sa Ginoo. Ug maghatag og pipila ka mga rason alang niana dinhi. Labaw ka importante, kinahanglan mosalig kita kang Cristo, dili sa atong mga kaugalingon: “Kita . . . nagapasigarbo kang Cristo Jesus, ug walay pagsalig sa unod” (Filipos 3:3). Kinsa sa atong taliwala adunay sa usa, o lain, nakakatun sa malisud nga paagi bahin sa dili pagbutang og pagsalig diha sa unod?

Ang kusganong pasidaan “Pagmatngon, (tulo ka besis) dili makaplagan sa bisan diing dapita sa Biblia. Masabut, nga ang taga Filipos nahibalo kaayo kon unsa nga hulga ang gipasabut ni Pablo. Sa baylo nga tulo ka managlahi nga mga problema, ang pasidaan makita nga nagpasabut ngadto sa usa ka pundok sa mini nga mga magtutudlo nga gihulagway sa tulo ka nagkalainlaing mga paagi.

Ang daotan ug dili relihiyoso nga mga tawo sa Israel usahay gipahinungod ingon nga “mga iro” (Filipos 3:2; itandi sa Salmo 22:16; Isaias 56:10; Mateo 7:6; 2 Pedro 2:21, 22). Ang mini nga mga magtutudlo mahulagway sa tukma ingon nga “magbubuhat ug dautan.” Nagpasabut kanila ingon nga “nanagpamutol” (Filipos 3:2) o “nanagpamutol ug unod” nagpakita nga, ingon sa Galacia ug sa ubang mga dapit, nagtinguha sila sa pagpatuman sa sirkunsisyon sa Hentil nga mga magtotoo, supak sa pamalaod sa Apostoliko nga Konsilyo (tan-awa sa Buhat 15).

Makapasibut, nga daw ang usa ka sulbad ngadto sa espirituhanong mga hagit, lakip sa pagsangyaw sa mini nga mga pagtolon-an, mao ang “pagmaya diha sa Ginoo” (Filipos 3:1); itandi sa Filipos 4:4).

Bisan unsa nga butang nga kita magmaya magdala kanato og kalipay (maingon sa Ingles, ang duha ka Grego nga mga pulong alang niini nga mga ideya magkadugtong). Gusto sa Dios nga kita magmalipayon, ug ang Iyang Pulong maoy usa ka matang sa sulondan sa pagtudlo alang sa tinuud nga kalipay ug molungtad nga kalipay.

Maglakip kini sa pagdawat sa kalooy sa Dios (Salmo 31:7); pagbutang sa atong pagsalig diha Kaniya (Salmo 5:11); pagdawat sa mga panalangin sa kaluwasan (Salmo 9:14); pagsagop sa balaod sa Dios ingon nga atong dalan sa kinabuhi (Salmo 119:14), lakip ang Igpapahulay (Isaias 58:13, 14); sa pagtuo sa Iyang Pulong (Salmo 119:162); ug pagpatubo og diosnong mga anak (Proverbio 23:24, 25).

`Mahimo nga malisud ang kinabuhi alang kanatong tanan, bisan pa kung maayo ang dalagan sa mga butang sa pagkakaron. Apan bisan kon dili maayo ang ilang dalagan karon, unsa nga mga butang ang imong gikinahanglan aron ikaw magamaya? Unsa may makapahunong kanimo sa pagbuhat niini?`