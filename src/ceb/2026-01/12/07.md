---
title:  Dugang nga Panghunahuna
date:   20/03/2026
---

Ang matag usa ka sakup sa pamilya kinahanglan makaamgo nga siya adunay usa ka katungdanan nga buhaton sa pagpuyo alang sa kahupayan, kahusay, ug pagkamanunayon sa pamilya. Walay usa nga magbuhat sa pakigbatok sa usag-usa. Ang tanan kinahanglan maghiusa sa pagbuhat sa maayo sa pagdinasigay sa usag-usa; ilang palihokon ang pagkamapuanguron, pagsinabtanay, ug pagpailub; magsulti nga dili pinataas, kalma nga paningog, maglikay sa kalibug; ug ang matag usa magabuhat sa kakugi aron pagpagaan sa mga lulan sa inahan. . . .

“Ang matag usa ka sakup sa pamilya kinahanglan makasabut sa iyang bahin nga iyang buhaton sa pakighiusa sa uban. Ang tanan, gikan sa bata nga unum pa ka tuig ang pangidaron ug pataas, kinahanglan makasabut nga gikinahanglan kanila ang pagpas-an sa ilang bahin sa mga lulan sa kinabuhi.”—Ellen G. White, The Adventist Home, pp. 179, 180.

“Kinahanglan atong pasudlon si Cristo sa atong mga kasingkasing ug mga puluy-anan kon maglakaw kita diha sa kahayag. Ang puluy-anan kinahanglan himoon sumala sa kahulogan sa pulong. Kinahanglan mahimo kini nga usa ka gamay nga langit dinhi sa yuta, usa ka dapit diin ang mahigugmaong mga pagbati palamboon sa baylo nga tuyoon sa pagpaluya. Ang atong kalipay nag-agad niini nga pagpalambo sa gugma, kalooy, ug tinuud nga pagtinahuray ngadto sa usag-usa. . . . Kinahanglan magmalimtanon kita sa atong kaugalingon, nga sa kanunay mangita og kahigayonan, bisan diha sa gagmay nga butang, sa pagpakita og pasalamat alang sa mga pabor nga atong nadawat sa uban, ug magbantay sa mga kahigayonan sa paglipay sa uban ug pagpagaan ug paghupay sa mga kasub-anan ug mga lulan pinaagi sa mga buhat sa mapuanguron nga kalooy ug ginagmay nga buhat sa gugma. Kini nga mahunahunaong mga katahuran, nga magsugod sa atong mga pamilya, mosaylo sa gawas sa palibut sa pamilya, nga makatabang sa pagmugna sa kinatibuk-ang kalipayan sa kinabuhi; ug ang walay pagtagad niini nga ginagmay nga mga butang maglangkob sa kapait ug kasub-anan sa kinabuhi.”—Ellen G. White, Testimonies for the Church, vol. 3, pp. 539, 540.

**Diskusyonan nga mga Pangutana:**

`Alang sa minyo nga mga magtiayon, unsa nga mga prinsipyo ang makatabang kanimo sa imong relasyon? Unsa nga tambag imong mahatag alang sa mga dili minyo, ug sa unsa nga paagi sila kinahanglan mangandam alang sa mga hagit nga sa kanunay dad-on sa kaminyoon?`

`Daghang mahigugmaon, matinagdanong mga ginikanan nga magbuhi sa ilang mga anak sa maayong Cristohanong puluy-anan kasagaran magatubang sa kahimtang nga ang ilang hamtong nga mga anak misalikway sa pagtoo. Unsa man ang tambag ug kadasig nga imong mahatag kanila? Ug unsa usab ang mas maayo nga dili na lang isulti kanila?”`

`Isaysay pagdugang ang tambag sa “paglakaw diha sa kaalam.” Agi og pagtandi, unsay ipasabut niini sa paglakaw diha sa “pagkagahian” sukwahi ngadto sa kaalam? Unsay imong nakat-onan gikan sa nagkalahilahi nga mga panahon nga unta naglakaw ikaw sa usa niini o sa lain?`