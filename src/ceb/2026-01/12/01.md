---
title:  “Pagkinabuhi Uban sa Usag-Usa
date:   14/03/2026
---

### Basaha sa Pagtuon Niini nga Semana
Colosas 3:18–4:6; Efeso 5:22–25, 33; Proverbio 22:6, 15; 1 Pedro 2:16; 1 Tesalonica 5:17.

> <p>Tekstong Sagulohon</p>
> “Himoa nga sa kanunay magamadanihon ang inyong sinultihan, tinimplahan ug asin, nga tungod niana inyong mahibaloan kon unsaon ninyo sa pagtubag kang bisan kinsa” (Colosas 4:6).

Kon magsilingan ang mga tawo, sila makahibalag og daghang mga hagit. Adunay magkalainlaing mga opinyon nga makahimo og mga tensiyon; mga argumento motungha. Kung mas suud ang relasyon, mas importante nga magkasinabtanay ang tanan nga anaa sa maong relasyon.

Ang labing suud nga relasyon, natural, anaa sulud sa pamilya. Usahay, ang panimalay gitandi sa usa ka “kompanya nga gipadagan sa pamilya.” Usa kini ka makasibut nga paagi sa paghulagway kon sa unsa nga paagi molihok ang puluy-anan. Adunay tin-aw nga mga pagkapareho tali sa pagpadalagan og patigayon ug pagpadalagan sa usa ka panimalay. Kinahanglan adunay kinatibuk-ang panagkasabut sa mga mithi, mga kalab-uton, ug mga tumong. Ang matag usa kinahanglan magsinabtanay ug magbuhat pagayo sa ilang bahin aron mahimong molambo ang dalagan sa mga butang. Ingon niana ang mga prinsipyo nga himoon sa iglesya, nga usa ka dakung pamilya.

Sa atong pahayag niini nga semana, naghatag si Pablo sa pipila ka mahinungdanong mga prinsipyo kung sa unsa nga paagi ang usa ka Cristohanong pamilya magkinabuhi sa labing maayo. Tungud kay ang Cristohanong puluy-anan kinahanglan dumalahon man pinaagi sa biblikal nga mga prinsipyo, kinahanglan maglihok nga lahi gikan sa kasarangan nga Romanhong panimalay. Naghatag usab si Pablo og ubang bililhong mga prinsipyo nga makatabang alang sa nagkalainlaing sosyal nga mga relasyon, sa sulud ug sa gawas sa puluy-anan.

_*Basaha sa pagtoon kini nga leksyon sa pagpangandam alang sa Sabado, Marso 21._