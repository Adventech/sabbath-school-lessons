---
title:  Mga Ginikanan ug mga Anak
date:   16/03/2026
---

Ang mga anak adunay mahinungdanong kalabutan sa patigayon sa pamilya. Kinahanglan sila nga mahibalo nga sila gihigugma ug gihatagan og bili ingon nga mga sakup sa pamilya ug mga pumoluyo sa langitnong gingharian. Ang pagsimba sa pamilya mahinungdanon kaayo, yano lang apan sa kanunay, sa buntag ug gabii. Sa sayo nga pangidaron, makasugod na ang kabataan pagtabang sa paghinlo ug sa ubang mga katungdanan. Labaw ka importante, kinahanglan motuman sila sa sugo ni Pablo: “Mga anak, magmasinugtanon kamo sa inyong mga ginikanan sa tanang mga butang, kay kini makapahimuot sa Ginoo” (Colosas 3:20).

**Basaha ang mosunod nga mga pahayag. Unsa nga mga prinsipyo ang gihatag alang sa pagmatuto sa mga anak?**

`Proverbio 22:6, 15`

`Mateo 19:14`

`Deuteronomio 6:6, 7`

`Proverbio 1:8, 9`

Kung husto ang pagkabansay alang sa Ginoo, pinaagi sa lagda ug sulondan, ang mga anak mahimo nga usa ka panalangin ngadto sa pamilya, sa iglesya, ug saylo pa. Ug ang pahimangno ni Pablo alang sa mga ginikanan, sama sa iyang pahimangno sa mga bana ug mga asawa, balansi ug magbinayloay: “Mga amahan, ayaw pagsuk-a ang inyong mga anak aron dili sila mawad-an sa kadasig” (Colosas 3:21). Kung giunsa sa mga ginikanan, ilabina sa amahan, pagtagad ug pagdisiplina ang ilang mga anak makaapekto sa ilang espirituhanong pagtubo.

Ang mga pagtuon nagpakita usab, nga kon ang duha ka mga ginikanan mosimba, labaw ka hataas ang porsyento sa mga anak magpabilin sa pagsimba, sukwahi kung usa lang ka ginikanan ang mosimba. Labaw pa gani ka makapahibulong, nga ang makanunayong pagpanimba sa amahan, gani labaw pa kaysa inahan, nagkahulogan nga molabi pa ka daghan sa mga anak nga magpabilin sa iglesya hangtod sila mahimo nga mga hamtong. Ang kalabutan sa amahan, diay, sa espirituhanong paghulma sa iyang mga anak, dili mapakubsan sa kahinungdanon. Daw unsa ka mahinungdanon kaayo nga himoon nga seryoso sa mga amahan ang ilang mga katungdanan.

`Dili tanang amahan, hinoon, (sa dili kaayo bug-at nga pagkasulti) mahimo nga maayong mga modelo alang sa ilang mga anak. Sa unsa nga paagi ang kahibalo bahin sa Dios ingon nga atong Amahan makatabang sa pagdala og pag-alim, diin kini gikinahanglan, ilabina kon ang yutan-ong mga amahan makahimo og dakung kadaot?`