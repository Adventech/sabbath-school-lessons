---
title:  Dagway sa Dili Makita nga Dios
date:   15/02/2026
---

Kon atong tan-awon diha sa salamin o sa usa ka litrato, atong makita ang usa ka dagway sa atong mga kaugalingon, apan dili niini ikapakita kung kinsa gayod ta sa sulud. Sa uban nga mga bahin, ang usa ka magkukulit maghatag og usa ka labi ka tinaw nga ideya apan kulangon gihapon sa paghulagway sa buhi, nagginhawa, naglihok nga katinuuran. Ang konsepto sa Biblia bahin sa dagway, samtang usahay nagpasabut ngadto niini nga dili hingpit nga mga representasyon, nagsugyot sa usa ka butang nga labaw ka halapad gihapon.

`Basaha ang Genesis 1:26, 27; Genesis 5:3; 1 Corinto 15:49; 2 Corinto 3:18; ug Hebreohanon 10:1. Isumada ang daghang mga kahulogan sa “dagway” dinhi niini nga mga pahayag. Sa unsa kaha sila magkalahi gikan sa paghulagway kang Jesus ingon nga dagway sa Dios?`

Ang mga tawo gibuhat nga mahimong sama sa dagway sa Dios kutub sa mahimo—sa pisikal, sa espirituhanon, sa relasyon, ug kalihokan. Sa gihapon, nagpakita sila sa dagway sa Dios sa pila ka mga aspeto lamang, ug ang sala nagdaot gani niana. Apan si Jesus naghimo kanato sa “pagtan-aw” sa dili makita nga Dios. “Siya nga nakakita Kanako,” matuud ni Jesus, “nakakita sa Amahan” (Juan 14:9). Siya ang “tukma nga hulad” sa kinaiyahan sa Dios (Hebreohanon 1:3). Siya ang hunahuna sa Dios nga nahimong nadungog ug ang kinaiya sa Dios nga nahimong nakita.

`Basaha ang Mateo 11:27 ug Juan 1:1, 2, 14, 18. Ngano nga si Jesus sa talagsaon nakahimo sa pagpadayag sa Amahan?`

Tan-awa ang ubang mga paagi nga gihulagway ni Jesus ang Iyang relasyon ngadto sa Dios-Amahan:

1. “Ang akong Amahan nagapadayon sa pagbuhat bisan pa hangtud karon, ug ako nagabuhat sa ingon man” (Juan 5:17).

2. “Ako ug ang Amahan usa ra” (Juan 10:30).

3. “Walay bisan kinsa nga makaadto sa Amahan, gawas kon pinaagi kanako” (Juan 14:6).

Sa subli-subli gihulagway ni Jesus ang Iyang kaugalingon pinaagi sa ngalan sa Dios “AKO MAO” (tan-awa sa Exodo 3:14); “Ako mao ang tinapay sa kinabuhi” (Juan 6:35); “Ako mao ang kahayag sa kalibutan” (Juan 8:12); “Ako mao ang maayong magbalantay sa mga karnero” (Juan 10:11, 14); “Ako mao ang pagkabanhaw ug ang kinabuhi” (Juan 14:11); ug “Sa wala pa si Abraham, Ako mao na” (Juan 8:56).

`Kung si Jesus usa ra ka binuhat ug dili ang Dios mismo, unsa pa may kahulugan niini gawas nga ang Amahan nagpadala lang og usa ka binuhat nga nilalang aron mamatay alang kanato? Ngano nga dako ug mahinungdanon kaayo kana, nga pagkalahi gikan sa Dios mismo, diha sa Persona ni Cristo ug nagpakamatay alang kanato?`