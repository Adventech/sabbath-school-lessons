---
title:  Ang “Sinugdanan” (ug Tigpasiugda)
date:   18/02/2026
---

`Basaha ang Colosas 1:18. Unsay kadugtongan tali sa ideya bahin kang Cristo ingon nga ang ulo ug Siya ingon nga ang “sinugdanan”?`

Sa Hebreo ang mga pulong alang sa ulo (ro’s) ug sinugdanan (re’sit) may kalabutan. Ang una nga higayon sa ulahi nga pulong diha sa Kasulatan anaa sa Genesis 1:1, “Sa sinugdan (re ‘sit) gibuhat sa Dios ang langit ug ang yuta.” Si Jesus ang pangulo sa katawhan ug sa iglesya, dili lang tungud sa Pagpakatawo kondili Siya usab ang Magbubuhat.

Sa Grego, ang pulong alang sa sinugdanan (arche) adunay usa ka halapad nga kahulogan. Dinhi ang “sinugdanan” nagpahinungod ngadto kang Jesus ingon nga sinugdanan o tigpasiugda sa iglesya (Colosas 1:16), ug busa ang Ulo niini, maingon nga Siya ang “sinugdanan” o tigpasiugda sa paglalang.

Si Jesus dili lang ang tigpasiugda labot sa paglalang ug sa iglesya, Siya usab—pinaagi sa Iyang pagkabanhaw gikan sa mga patay (Roma 6:3, 4)—ang tigpasiugda sa bag-o nga paglalang. Tungud kay ang mga bayad sa sala mao ang kamatayon, ang Iyang kadaogan ibabaw sa kamatayon nagpakita usab sa Iyang kadaogan batok sa sala ug sa Iyang gahum sa paglalang pagusab kanato diha sa Iyang dagway. Kini nga tanan nagpakita ngano nga Siya mao “ang panganay gikan sa mga minatay” (labot sa kahulogan sa “panganay,” tan-awa ang gitun-an sa Lunes). Ang Iyang gamhanang pagkabanhaw, bisan og dili ang nahauna (si Moises mao ang nahauna, maoy hinungdan ngano nga adunay lalis sa yawa o pagilog bahin sa iyang lawas [Judas 9]), kung wala ang pagkabanhaw ni Cristo, walay lain pa nga mabanhaw gikan sa mga patay.

Mapuslanon nga balikan sa makadiyot ang tanang rason nga gihatag ni Pablo kung ngano nga si Jesus ang labing labaw sa tanan:

1. Siya ang hingpit nga pagpakita sa dili makita nga Dios.

2. Siya mao ang ahente nga pinaagi Kaniya nabuhat ang tanang butang.

3. Diha na Siya sa wala pa ang tanang butang, ug ang tanang butang nahiusa diha Kaniya.

4. Siya ang ulo sa iglesya, nga mao ang Iyang lawas.

5. Siya ang tigpasiugda sa paglalang ug ang paglalang pagusab.

6. Iyang gibuntog ang sala ug kamatayon ug busa nakabaton sa katungud sa pagbanhaw sa tanan nga nagbutang sa ilang pagsalig diha Kaniya ingon nga Manluluwas.

7. Si Jesus adunay walay katapusang paglungtad, apan karon, tungod sa tanang butang, Siya ang nahimong labing labaw isip Ulo sa katawhan ug Ulo sa iglesya.

`Unsay kinahanglang imong usbon aron imong masinatian sa labaw pa ka maayo ang pagkalabaw sa tanan ni Cristo sa imong kinabuhi?`