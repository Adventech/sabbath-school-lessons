---
title:  Dugang nga Panghunahuna
date:   20/02/2026
---

“Ang usa ka tawo nga ordinaryo lamang ug nagsulti sa mga butang nga gisulti ni Jesus dili mahimong usa ka bantugang magtutudlo sa moralidad. Siya tingali usa ka boangon—sama sa usa ka tawo nga moingon usa siya ka binugok nga itlog— o kaha siya mao gayod ang Yawa gikan sa Impiyerno. Kinahanglan magpili ikaw. Mahimo nimo Siya nga isalikway isip boang, tamayon ug patyon sama sa usa ka demonyo; apan mahimo usab nga moluhod ka sa Iyang tiilan ug moila nga Siya mao ang Ginoo ug ang Dios. Apan dili kita moduul uban sa bisan unsa nga paghimaya nga walay kahulogan bahin sa Iyang pagkabantogan nga tawhanong magtutudlo. Wala Siya magbilin niana nga abli dinhi kanato. Siya walay tuyo sa pagkahimo niana.”—C. S, Lewis, Mere Christianity (New York, Collier Books, 1952), p. 41.

“Ang Amahan mao ang bug-os nga kahingpitan sa Dios, apan dili makita sa mata sa mga mortal.

“Ang Anak mao ang bug-os nga kahingpitan sa Dios nga gipadayag. Nagpamatuud ang Pulong sa Dios bahin Kanniya nga mao ang “dayag nga dagway sa Iyang persona.’”—Ellen G. White, Evangelism, p. 614.

“Si Cristo mao ang diha nang daan, nagkinabuhi sa kaugalingon nga Anak sa Dios. . . . Bahin sa Iyang pagkamalungtaron, gidala ni Cristo ang hunahuna balik pinaagi sa walay kinutoban nga mga katuigan. Gipasaligan kita Niya nga walay panahon nga wala Siya diha sa suud nga pakiguban sa Dios nga walay katapusan. . . .

“Katupong Siya sa Dios, walay kinutoban ug gamhanan sa ngatanan. . . . Siya ang walay katapusan, naglungtad sa kahangturan nga Anak. “—Ellen G. White, Evangelism, p. 615.

**Diskusyonan nga mga Pangutana:**

`Hisguti og dugang ang pangutana sa walay katapusang pagka-Dios ni Jesus. Hunahunaa pagayo ang mga gipasabut sa tibuuk nga plano sa kaluwasan ug ang kahulogan sa halad didto sa krus kung si Jesus lain pa kaysa bisan unsa nga Dios nga walay katapusan. Ang Usa nga wala gayud lalanga kondili sa kanunay, gikan sa milabay nga eternidad, diha nang daan. Ngano nga importante man kaayo kana nga pagtolon-an? Isaysay sa klase kon unsa ang kahulogan kon, gani, si Jesus dili pa eternal, kondili sa pila nga matang Siya sa Iyang kaugalingon gilalang. Sa makausa pa, unsay nawala niana nga matang sa panghunahuna?`

`Kong maghunahuna kita bahin kang Jesus, ang ebanghelyo, ug ang plano sa kaluwasan, ngano nga dili man nato batonan ang konsepto sa tibuuk nga pagkalambigit sa uniberso ug kasibut sa nabuhat ni Jesus dinhi ingon nga kabahin sa atong panghunahuna? Unsa man gayod kaha ang nagpadayon sa ilang mga hunahuna sa ilang pagkakita sa ilang Magbubuhat, sa ilang walay katapusan nga Maglalalang, didto sa krus? Usa ka butang alang kanato ang pagkaluwas pinaagi niini, apan ang wala mahulog nga uniberso nakaila Kaniya sa Iyang walay katapusang himaya. Unsa man kaha ang nasulod sa ilang mga hunahuna samtang nagtan-aw sila sa Usa nga ilang ginasimba didto sa langit nga nagpakamatay didto sa krus?`

`Unsa may imong ikasulti ngadto sa usa ka tawo nga dili motoo nga ang Amahan ug ang Anak nagkauban sa kanunay sa kinabuhi nga una sa tanan? Ngano nga importante man kaayo kini nga kamatuuran? Unsaon nimo pagpasabut nga walay usa ka panahon nga diha na ang Amahan nga wala ang Anak, gawas sa didto ang Anak sa krus, nga adunay temporaryo nga “pagkabulag sa balaan nga mga gahum”? (Tan-awa kang Ellen G. White Comments, The SDA Bible Commentary, vol. 7, p. 924.)`