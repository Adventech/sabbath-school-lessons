---
title:  Palandunga Ninyo Kining mga Butanga . . .
date:   11/02/2026
---

Ang kalinaw nga lapaw sa pagsabut “magabantay sa inyong mga kasingkasing ug sa inyong mga hunahuna diha kang Cristo Jesus” (Filipos 4:7). Ang atong kinabuhi sa sulud nagkinahanglan sa paghingpit. Makasibut nga, ang Filipos 4:7 naggamit usa ka military nga sanglitanan kadugtong sa kalinaw sa Dios. Ang Grego nga berbo (phroureo) gigamit sa paghulagway sa usa ka kuta sa mga sundalo nga magbantay sa siyudad batok sa mosulong (2 Corinto 11:32; itandi sa Buhat 9:24).

Lain pang importante kaayo nga bahin sa kalinaw sa sulud naglambigit sa pagkinabuhi uyon sa kabubut-on sa Dios. “Ang mga nahagugma sa imong Kasugoan adunay pakigdait nga daku; Ug kanila wala ang kahigayonan sa pagkapangdol (Salmo 119:165).

`Basaha ang Filipos 4:8–9. Unsa nga espesipiko nga mga buhat ang giawhag?`

Gipaila ni Pablo ang Filipos 4:8, 9 uban sa “dugang pa” ug usa ka lista sa unum ka mga hiyas, gisundan sa usa ka mubo nga sumaryo kanila ug pagpadasig sa pagsunod sa panigingnan ni Pablo. Kini nga panapus nga nagkalainlaing kultura nga tambag mihaum pagayo sulud sa Grego-Romano nga kahimtang sa Filipos uban sa duha ka pagpasantop bahin sa hiyas ug sulondan. Hinoon, makapasibut, nga ang gitutokan bahin sa biblikal nga mga hiyas, nga masabtan sa wala pagapil ni Pablo sa upat ka dugokan nga Grego nga mga hiyas (pagkamainampingon, hustisya, pagpugong, ug kaisog).

1. Tinuod—dili sulagma, ang lista nagsugod sa dugokan nga biblikal nga hiyas sa kamatuuran, nga sa giingon ni Jesus (Sa pagkatinuud, ako magaingon . . .”) ug ang tibuuk Bag-ong Tugon sa kanunay nagpasantop (tan-awa, pananglitan, Buhat 26:25, Roma 1:18, 1 Corinto 13:6, 2 Corinto 4:2, Efeso 4:15, 1 Timoteo 3:15, Santiago 1:18, 1 Pedro 1:22, 1 Juan 2:21).

2. Dungganan—ang Grego nga pulong nagpasabut ngadto sa usa ka personal nga hiyas (itandi sa ang usag-usa ka mga paggamit niini diha sa 1 Timoteo 3:8, 11; Tito 2:2, diin gihubad kini ingon nga “matinahuron” diha sa nkjv).

3. Matarung—kini nga hiyas gihubit pinaagi sa matarung nga kinaiya sa Dios (itandi sa paggamit niini diha sa Filipos 1:7).

4. Ulay—panghunahuna ug buhat nga nagatubod sa makataronganong pagkamatarong sa Dios nga gidawat pinaagi sa pagtoo (tan-awa sa 1 Juan 3:3).

5. Hiligugmaon—matahum nga katahum, makita sa halapad sa kabuhatan sa Dios.

6. Maayong pamation—“maloloy-on ug madanihon ug mahigugmaon”.

Naghatag si Pablo og dugang duha ka mga kwalipikasyon, basi ipahinungod kini sa pagano nga kahulogan ngadto sa bisan unsa niini nga mga hiyas: “Kon aduna may kahalangdon, kon aduna may pagkadalaygon” (Filipos 4:8), maghunahuna kita niini nga langitnong mga hiyas. Busa, aron makuha ang mga pagduda bahin sa malagmit nga sayup nga pagsabut, gitawag kita ni Pablo sa pagbansay kung unsay atong nakat-onan, nadawat, nadunggan, ug nakita gikan sa iyang kaugalingong sulondan (Filipos 4:9).