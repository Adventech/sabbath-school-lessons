---
title:  Usa ka Langitnong Pagkapumoluyo
date:   07/02/2026
---

### Basaha sa Pagtuon Niini nga Semana
Filipos 3:17–4:23, 1 Corinto 15:42–44, Juan 14:27, Salmo 119:165, Job 1:21, 1 Timoteo 6:7.

> <p>Tekstong Sagulohon</p>
> “Ayaw kamo pagkabalaka mahitungod sa bisan unsang butang, hinonoa sa tanang butang ipahibalo ninyo sa Dios ang inyong mga hangyo pinaagi sa pag-ampo ug sa pagpangamuyo uban sa pagpasalamat” (Filipos 4:6).

Ang leksyon niini nga semana magtapus sa atong pagtuon sa Filipos, ug giputos kini sa bililhong mga leksyon ug mga panultihon alang sa adlaw-adlaw nga pagkinabuhi. Daw daghang hatag-as nga moral nga pagtolona-ang nga naggiya sa kinabuhi ni apostol Pablo ang makaplagan diha sa panapus nga mga bersikulo sa sinulat. Sama sa mga pagtolon-an ni Jesus, nga nagtutok sa sulud sa kinabuhi sa usa ka tawo, ang gipaambit ni Pablo kanato mao ang mga sekreto sa pagkinabuhi sa usa ka malipayong Cristohanong kinabuhi.

Bisan kon dili maayo ang dalagan sa mga butang sumala sa atong gusto, nga mahitabo sa kanunay kaysa atong gusto, dili kita kinahanglan mabalaka o maluya. Sa baylo, adunay mga prinsipyo nga makatabang kanato sa pagpangita og kusog sa sulud aron pagatubang sa mga hagit nga moabut sa kinabuhi, ug busa makasinati kita sa lig-on ug malungtarong kalinaw nga ang Dios lamang ang makahatag. Ang presente ug umalabot anaa sa Iyang mga kamut, ug Iyang isangkap ang tanan nga atong gikinahanglan.

Ang labing importante, dili nato ibutang ang atong mga paglaum sa yutan-ong mga sistema sa gobyerno, nga sa kanunay makapasagmuyo kanato. Ingon nga mga Cristohanon, mga pumoluyo sa langitnong gingharian sa Dios. Ug niana nga pagkapumoluyo moabut ang mga pribilehiyo, maanindot nga mga pribilehiyo. Ug mga katungdanan, usab.

_*Basaha sa pagtoon kini nga leksyon sa pagpangandam alang sa Sabado, Pebrero 14._