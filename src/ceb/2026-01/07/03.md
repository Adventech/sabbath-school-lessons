---
title:  “Managbarug Kamo sa Ingon nga Kalig-on Diha sa Ginoo”
date:   09/02/2026
---

`Basaha ang Filipos 3:20, 21. Sa unsa nga paagi gihulagway sa tinaw ni Pablo kung sama sa unsa ang dagway sa Cristohanong “pagkapumoluyo”?`

Dili sama sa mga kaaway sa krus, kinsa “ang ilang mga hunahuna gitumong diha sa mga butang sa yuta” ug walay labaw ka dako nga dios kaysa ilang mga tiyan (Filipos 3:19), ang Cristohanong lumolupyo atua didto sa langit, ug ang atong magmamando mao si Jesu-Cristo. Sa pagpahayag ni Pablo sa punto, iyang gipasantop ang pagnginahanglan “sa atong timawa nga lawas” (Filipos 3:21), nga masakiton, maluyahon ug mamalatyon, nga pagausbon sa pagkasama sa mahimayaong lawas ni Cristo sa pagkabanhaw.

**Giunsa paghulagway sa mosunod nga mga pahayag ang mahimayaong kahimtang?**

`Job 19:25–27`

`Lucas 24:39`

`1 Corinto 15:42–44`

`1 Corinto 15:50–54`

`Colosas 3:4`

Sa katapusan, pinaagi kang Jesus, ang kamatayon, “ang katapusang kaaway,” pagalaglagon (1 Corinto 15:26). Ug mao kana ang atong labing dako nga paglaum, ang katapusang saad nga nahatag kanato diha kang Jesus—dili lamang sa katapusan sa kamatayon kondili usa ka tibuuk nga bag-ong lawas, ug usa ka “mahimayaong lawas” (Filipos 3:21).

Sa usa ka libro bahin kung unsaon “pagkaplag og kaluwasan” nga walay Dios, nga nakiglalis, hinoon daw sa binoang nga pagkasulti, nga ang pagbuntog sa kahadlok sa kamatayon maoy “kaluwasan,” si Luc Ferry dili mouyon nga ang Cristianidad “makahimo kanato dili lang sa pagpataas ibabaw sa kamatayon, kondili paglupig sa kamatayon mismo. Ug pinaagi sa pagbuhat niana labot sa indibiduwal nga pagkatawo, imbis nga wala mailhi o walay tin-aw, daw mao lang kini nga bersiyon nga nagtanyag og usa ka tinudanay nga kadaogan sa personal nga imortalidad ibabaw sa atong kondisyon ingon nga mga mamalatyon.”—Luc Ferry, A Brief History of Thought (New York: HarperCollins, 2011, Kindle edition), p. 90. Usa ka pagangkon, naggikan sa usa ka ateyista.

Busa, alang kang Pablo, ang atong langitnong pagkapumoluyo naglakip sa saad bahin sa pagkabanhaw ug sa kinabuhi nga walay katapusan sa tibuuk bag-o nga pagkinabuhi nga igo pa lang nato mahanduraw karon.

`Ngano nga mahinungdanon man kaayo ang saad sa kinabuhi nga dayon ngadto sa tanan nga atong gitoohan? Unsa may mahimo nga ikahatag niini nga kalibutan nga takus ikabaylo sa gitanyag ni Cristo kanato?`