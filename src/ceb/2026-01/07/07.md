---
title:  Dugang nga Panghunahuna
date:   13/02/2026
---

“Kadto lamang kanunay nga nagdawat og lab-as nga mga sangkap sa grasya, makabaton og gahum nga tugbang sa ilang adlaw-adlaw nga panginahanglan ug ang ilang katakus sa paggamit niana nga gahum. Sa baylo nga molantaw sa unahan ngadto sa pila ka umalabot nga panahon, nga pinaagi sa usa ka pinasahi nga paghatag sa espirituhanong gahum, makadawat og usa ka milagroso nga pagpahaum alang sa pagdaog og kalag, ilang gitugyan ang ilang mga kaugalingon ngadto sa Dios matag adlaw, aron Iyang buhaton sila nga mga sudlanan nga angay sa Iyang paggamit. Matag adlaw ilang pauswagon ang mga kahigayonan alang sa buluhaton nga ilang maarangan. Sa adlaw-adlaw magsaksi sila alang sa Agalon bisan diin sila, bisan sa ubus nga kahimtang sa buluhaton sa puluy-anan, o sa usa ka publiko nga natad sa pagkamapuslanon.

“Ngadto sa matinugyanong magbubuhat adunay kahibulungang paglipay diha sa kahibalo nga bisan si Cristo panahon sa Iyang pagkinabuhi dinhi sa yuta nangita sa Iyang Amahan adlaw-adlaw alang sa lab-as nga mga sangkap sa gikinahanglan nga grasya; ug gikan niini nga pakigsulti sa Dios mipadayon Siya sa pagpalig-on ug pagpanalangin sa uban.

“Ang matag usa ka magbubuhat nga nagsunod sa sulondan ni Cristo maandam sa pagdawat ug paggamit sa gahum nga gisaad sa Dios ngadto sa Iyang iglesya alang sa pagpahinog sa alanihon sa yuta.”—Ellen G. White, God’s Amazing Grace, p. 117.

“Nahibalo ang Dios sa atong mga kagustohan ug naghatag kanila. Ang Ginoo adunay usa ka balay sa bahandi sa mga pagsangkap alang sa Iyang mga anak, ug makahatag kon unsa man ang ilang gikinahanglan ubus sa tanang kahimtang. Nan ngano nga dili man kita mosalig Kaniya? Naghatag Siya og bililhon nga mga saad ngadto sa Iyang mga anak ubus sa kondisyon sa matinumanong pagtuman sa Iyang mga lagda. Walay usa ka lulan nga dili Siya makakuha, walay kangitngit nga dili Niya mapapas, walay kaluyahon nga dili Niya mapulihan og gahum, walay mga kahadlok nga dili Niya mapakalma, wala angayan nga handum nga dili Niya magiyahan ug mapamatarung.

“Dili nato tan-awon ang atong mga kaugalingon. Kon kanunay kita hunahuna sa atong pagkadili-hingpit, magkunhod ang atong kusog sa pagdaog kanila.”—Ellen G. White, That I May Know Him, p. 224.

**Diskusyonan nga mga Pangutana:**

`Paghunahuna sa pipila ka labing dan-ag nga mga panahon sa natubag nga pagampo. Unsay natabang niini sa imong kasinatian sa kalinaw sa Dios nga labaw pa sa pagsabut? Kamusta man kadtong mga pagampo nga wala matubag? Unsaon nimo sa gihapon pagsinati sa gisaad nga kalinaw?`

`Diha sa gipasabut sa Filipos 4:8, unsa may kasagaran nimo nga gihunahuna sa imong panahon? Unsa ka maayo ang imong paghunahuna nga makapalig-on sa imong pagtoo ug paglakaw uban sa Ginoo?`

`Isaysay ang katapusan nga kinutlo sa ibabaw. Unsay mga gipasabut sa gisulti, “Sa magdugang ang atong paghunahuna sa atong pagkadili hingpit, magkakubos ang atong kusog sa pagdaog kanila”? Unsay yawi sa pagbuntog o pagdaog?`