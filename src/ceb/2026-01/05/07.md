---
title:  Dugang nga Panghunahuna
date:   30/01/2026
---

“Ang labing duol kang Cristo mao kadtong dinhi sa yuta nakasinati sa labing lawom nga espiritu sa Iyang masakripisyong gugma,—gugma nga ‘dili tigpagawal, ang gugma dili tigpaburot, . . . dili maakop-akopon, dili masuk-anon o maligotguton’ (1 Corinto 13:4, 5),—gugma nga makatandog sa tinun-an, samtang kini magtandog sa atong Ginoo, sa paghatag sa tanan, sa pagkinabuhi ug pagbuhat ug pagantos, bisan hangtod sa kamatayon, alang sa pagluwas sa katawhan. Kini nga espiritu napakita sa kinabuhi ni Pablo. Miingon siya, ‘Kay alang kanako ang pagkabuhi mao si Cristo;’ kay ang iyang kinabuhi nagpadayag kang Cristo ngadto sa mga tawo; ‘ug ang pagkamatay maoy pagdaug’—kadaogan ngadto kang Cristo; ang kamatayon mismo magpakita sa gahum sa Iyang grasya, ug magtigum og mga kalag ngadto Kaniya. ‘Ako magapasidungog kang Cristo dinhi sa akong lawas’ miingon siya, ‘bisan pa kon pinaagi sa kinabuhi o pinaagi sa kamatayon’ Filipos 1:21, 20.’—Ellen G. White, The Desire of Ages, p. 549.

“Ang panahon dili na halayo nga moabut ang pagsukod sa matag usa ka tawo. Ang timaan sa mananap nga mapintas ipugos ibabaw kanato. Kadtong sa anam-anam mosugot ngadto sa kalibutanong mga mando ug mouyon sa kalibutanon mga batasan dili malisdan sa pagsunod ngadto sa mga gahum, sa baylo nga pagpailalum sa pagtamay, insulto, hulga sa pagkabilanggo, ug kamatayon. . . .

“Kon ang mga panon sa mini nga mga kaigsoonan maila gikan sa matuud, nan ang mga tinagoan mapadayag sa pagtan-aw, ug uban sa mga hosana maglumbay ubus sa bandila ni Cristo. Kadtong mga maulawon ug walay pagsalig sa kaugalingon magpamatuud sa ilang mga kaugalingon sa dayag alang kang Cristo ug sa Iyang kamatuuran. Ang labing mahuyang ug magalang-alang diha sa iglesya mahimo nga sama ni David—andam ug mangahas. Sa magdugang kangitngit ang gabii alang sa katawhan sa Dios, magdugang ka dan-ag ang ilang mga bitoon. Siguro gayod nga mangharas si Satanas sa mga matinumanon; apan diha sa ngalan ni Jesus, mogula sila nga labaw pa kaysa mga mananaog.”—Ellen G. White, Testimonies for the Church, vol. 5, pp. 81, 82.

**Diskusyonan nga mga Pangutana:**

`Hunahunaa ang pasidaan sa kinutlo sa ibabaw bahin niadtong sa matag usa ka lakang mouyon ngadto sa kalibutanong mga mando ug mouyon ngadto sa kalibutanong mga nabatasan.” Unsa kaha ang malakip niana? Isaysay kung sa unsa nga paagi kini mapahinungod dili lamang ngadto sa mga tawo kondili ngadto sa iglesya sa kinatibuk-an?`

`Nagingon ang Dios, “kay kanila nga nagapasidungog kanako ako magapasidungog” (1 Samuel 2:30). Sa unsa nga mga paagi kita magpasidungog sa Dios? Sama ba kini sa ‘paghatag himaya ngadto Kaniya” (Pinadayag 14:7)? Ngano man o ngano nga dili?`

`Unsaon nato pagsabut ang konsepto sa pagpaningkamot sa atong kaluwasan sa walay pagkahulog ngadto sa lit-ag sa legalismo?`