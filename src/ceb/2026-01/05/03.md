---
title:  Kahayag Diha sa usa ka Mangitngit nga Kalibutan
date:   26/01/2026
---

Diha sa Filipos 2:14, giawhag ni Pablo ang taga Filipos sa “pagbuhat sa tanang butang sa walay pagbagulbol ni pagsukitsukit.” Ang hagit ngadto sa panaghiusa diha sa iglesya seryoso kaayo sa pagkaagi nga dili kini mapabilin kung walay mahinungdanong paningkamot sa atong bahin. Ang panaghiusa diha sa sulud sa iglesya maoy bunga sa atong pakighiusa kang Cristo ug pagtuman sa Iyang Pulong. Ug mahinungdanon kini sa atong pagpanaksi, samtang nagpadayon si Pablo sa pagtudlo, sa pagtawag kanato ngadto “sa pagsidlak ingon nga mga kahayag dinhi sa kalibutan” (Filipos 2:15).

Sa usa ka gabii nga walay bulan, halayo gikan sa kasilaw sa mga siyudad ug mga suga sa kadalanan, daghan pang mga bitoon ang makita, ug daw mosidlak sila sa labaw pa ka dan-ag. Ang kalahian mao ang hinungdan kalainan. Sa magdugang kaitom ang kawanangan, magdugang kadan-ag ang hayag sa mga bitoon. Sama niana ang atong pagsaksi. Sa magkadako ang moral nga kangitngit sa atong palibut, magdugang makita ang kalahian tali sa mga kinabuhi sa matuud nga mga sumusunod sa Dios ug sa mga kalibutan. Daw unsa ka importante, diay, sa dili pagtugot sa artipisyal nga mga kahayag sa kalibutanong mga ideya, mga pagpugos, ug sa mga nabatasan nga makahimo sa atong pagsaksi nga molubad sa luyo o sa pagkawala sa bug-os.

`Basaha ang Filipos 2:15, 16. Giunsa pagpasabut ni Pablo kung unsa kita isip mga anak sa Dios ug unsay angay nato nga buhaton?`

“Walay ikasaway” nagkahulogan nga walay sayup, dili talamayon.” Gigamit kini sa espesipiko bahin kang Job ug sa iyang walay ikasaway nga kinaiya (tan-awa sa Job 1:1, 8; Job 2:3; tan-awa usab sa Job 11:4; Job. 33:9). Ang Grego nga pulong gihubad nga “dili makadaot” sa literal nagkahulogan “walay sagol, putli.” Si Jesus, tungud sa mga pagpangataki nga ang Iyang pagsaksi malagmit magatubang, makapadasig kanato sa “pagkalumo sama sa salampati” (Mateo 10:16). Sa sama nga paagi nagawhag kanato si Pablo nga mahimong “ inocente labut sa dautan” (Roma 16:19). Ang atong moderno nga mga palaumagian sa media wala mailhi alang sa pagkaputli, makapabayaw, ug makadasig sa pagkatagbaw. Sa mga panahon sama niini, ang nabatasan ni David maoy usa ka dakung sulondan alang kanato karon: “Dili ko ibutang sa atubangan sa akong mga mata ang butang nga mahugaw” (Salmo 101:3).

Kinahanglan dili gayud kita mahadlok sa atong pagkalahi—ang atong pagtoo kinahanglan magatubo ngadto sa pagkalahi sa kalibutan. Ang tumong mao ang “pagsidlak ingon nga mga kahayag dinhi sa kalibutan” (Filipos 2:15). Ang bugtong paagi sa pagbuhat niana mao ang dili pagpahiuyon ngadto sa kalibutan (Roma 12:2) pinaagi sa “pagtanyag sa pulong alang sa kinabuhi” (Filipos 2:16). Ang atong mga pagpili maoy mapaila kung nagkinabuhi ba kita uban “sa adlaw ni Cristo” o “maghago sa wala lamay kapuslanan” (Filipos 2:16; itandi sa 1 Corinto 9:24–27).

`Kung adunay mga bahin sa imong kinabuhi nga imong giila nga “kalibutanon” (ug malagmit tinuud), unsaon man nimo nga mahinloan gikan kanila?`