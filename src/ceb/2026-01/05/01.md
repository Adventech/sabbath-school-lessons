---
title:  Pagsidlak Ingon nga mga Kahayag Diha sa Gabii
date:   24/01/2026
---

### Basaha sa Pagtuon Niini nga Semana
Filipos 2:12–30; Roma 3:23, 24; Roma 5:8; 2 Timoteo 4:16; 1 Corinto 4:17; 2 Timoteo 4:21, 13; Lucas 7:2.

> <p>Tekstong Sagulohon</p>
> “Buhata ninyo ang tanang mga butang sa walay pagbagolbol ni pagsukitsukit, aron mahimo kamong putli ug dili masalawayon, mga anak sa Dios nga mga walay buling, taliwala sa usa ka kaliwatan nga hiwi ug masupilon, nga sa taliwala nila kamo nagasidlak ingon nga mga kahayag dinhi sa kalibutan” (Filipos 2:14, 15).

Gisultihan sa Dios ang mga Hebreohanon sa pagtuman tungud kay kana nga pagtuman “mao ang inyong kinaadman ug salabutan sa mga mata sa katawohan, nga nakadungog niining tanan nga kabalaoran, ug magaingon: Sa pagkamatuod gayud kining dakung nasud maoy usa ka makinaadmanon ug masinabutong katawohan’ ” (Deuteronomio 4:6).

Pila ka mga siglo sa ulahi Siya miingon, “Ako mao ang kahayag alang sa kalibutan. Siya nga magasunod kanako dili gayud magalakaw sa kangitngit, hinonoa magabaton siya sa kahayag nga magahatag ug kinabuhi” (Juan 8:12). Nagingon usab Siya, “Kamo mao ang kahayag alang sa kalibutan. Ang siyudad nga mahimutang sa ibabaw sa bungtod dili gayud mahisalipdan” (Mateo 5:14). Unsaon nato sa pagkahimo nga kahayag? Pinaagi sa usa ka suud nga kadugtongan kang Jesus, “ang matuod nga kahayag nga nagaiwag sa matag usa ka tawo, kini nagsingabut sa kalibutan” (Juan 1:9). Sumala sa gisulti diha sa Filipos 2, ang Dios “nagbayaw kaniya sa kahitas-an ug mihatag kaniya sa ngalan nga labaw sa tanang mga ngalan, aron nga sa ngalan ni Jesus ang tanang tuhod magapiko . . . ug ang tanang dila magasugid nga Ginoo si Jesu-Cristo, alang sa pagdalayeg sa Dios nga Amahan” (Filipos 2:9–11).

Ang kahayag ug gahum sa langit mabatonan natong tanan nga motahan sa atong mga kinabuhi ngadto kang Jesus. Apan sagad kaayo atong mapaabut ang Dios sa pagbuhat niini nga tanan o sa atong kaugalingong mga ideya ug mga plano sa pagbabag sa dalan. Mao nga ang mga pulong ni Pablo ngadto sa mga taga Filipos dako og kalabutan karon.

_*Basaha sa pagtoon kini nga leksyon sa pagpangandam alang sa Sabado, Enero 31._