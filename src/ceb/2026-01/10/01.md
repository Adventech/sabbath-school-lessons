---
title:  Nahingpit Diha Kang Cristo
date:   28/02/2026
---

### Basaha sa Pagtuon Niini nga Semana
Colosas 2; Hebreohanon 7:11; Isaias 61:3; 1 Corinto 3:6; Deuteronomio 3124–26; Roma 2:28, 29; Roma 7:7.

> <p>Tekstong Sagulohon</p>
> “Busa ayaw tugoti nga adunay magahukom kaninyo bahin sa kan-onon ug ilimnon, o mahitungod sa pangilin o sa Bulan nga bag-ong subang o sa adlaw nga igpapahulay. Kini sila landong lamang sa butang nga umalabut, apan ang lawas iya ni Cristo” (Colosas 2:16, 17).

Gipangutana ka ba ngano nga nagbantay ka sa adlaw nga Igpapahulay? Tingali gigamit ang teksto nga sagulohon niini nga semana ingon nga “ebidensiya” batok niini. Apan ang teksto gisulat dili bahin sa ikaupat nga sugo, kondili agig tubag sa mga sayup nga gitudlo sa mini nga mga magtutudlo sa iglesya. Unsa man kini nga mga sayup?

Nahauna, ang bakak nga pagtolon-an gihulagway ingon nga “pilosopiya,” “sumala sa tawhanong kalagdaan,” “mga paninugdan nga tinoohan sa kalibutan,” ug “dili sumala ni Cristo” (Colosas 2:8).

Naglambigit usab kini sa sirkunsisyon ug sa pagbantay sa Judio nga mga pista (Colosas 2:11, 16), uban sa Judio nga mga tulomanon sa pagputli ug mga balaod sa pagkaon (Colosas 2:16, 21). Naglambigit kini sa pagsimba sa mga manulunda o usa ka pagsulay sa pag-awat sa pagsimba og mga anghel (Colosas 2:18).

Ug, sa katapusan, gipasukad kini sa “tawhanong kalagdaan ug tuloohan” ug posibli naglambigit sa mga binuhatan sa pagpaputli (Colosas 2:22, 23).

Kini nga mini nga mga magtutudlo dayag nga mga relihiyoso ug sinsero, apan nasayup usab sila pagsabut sa ebanghelyo. Niini nga semana atong tan-awon kon ngano. Ug atong tan-awon ngano ang tekstong sagulohon walay kalabutan sa atong pagbantay sa Igpapahulay sa ikapito nga adlaw.

_*Basaha sa pagtoon kini nga leksyon sa pagpangandam alang sa Sabado, Marso 7._