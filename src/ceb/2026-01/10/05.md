---
title:  Mga Landong o Tinuud?
date:   04/03/2026
---

`Basaha ang Colosas 2:16–19. Unsa nga Judio-Cristohanong mga binuhatan ang gipasantop ni Pablo dinhi?`

Hangtod karon, wala magkauyon ang mga eskolar sa tukma kung unsa nga isyu ang gipahinungdan ni Pablo dinhi. Ang atong masaligan mao nga ang sulat ni Pablo nagpadayag sa daghang kasayoran kabahin sa usa ka impluwensiya nga gikan sa mga Judio-Cristohanon nga daw nagdala ug panagbangi sa kasagaran nga Hentil nga iglesya (Colosas 2:13). Kana mao, ang Judio nga mga tumotoo nagduso sa mga butang nga dili kinahanglan sundon sa mga sakup.

Tin-aw nga ang Colosas 2:16 naglista sa pipila ka mga regular nga mga nabatasan sa mga Judio nga nagpadayon taliwala sa Judio nga mga kinabig ngadto sa Cristianidad. Apan bisan ang mga elemento diha sa Colosas 2:18 haum sa sama nga kahulogan. Gisaway ni Cristo ang mga pagpakaaron-ingnon ngadto sa pagpaubus taliwala sa relihiyoso nga mga pangulo (pananglitan, sa Mateo 6:1, 5, 7, 16). Gikan sa mga linukot sa Qumran, atong nahibaloan nga ang mga manulunda gihulagway sa pagkabantog sa pila ka Judio nga mga pagsabut bahin sa pagsimba. Busa, ang mga problema nga giatubang ni Pablo didto sa Colosas malagmit sama niadtong iyang giatubang sa laing dapit.

Tungud kay kanunay man gisayup sa pagsabut ang Colosas 2:16, importante nga tagdon kini sa labaw pa ka detalyado. Tan-awa kini nga mga punto:

Ang paggamit ni Pablo sa “busa” nagtimaan nga kini nga maong konklusyon nga gikuha gikan sa iya nang gisulti. Kaniadto, ang pagkinahanglan sa literal nga sirkunsisyon giwala na tungud kay ang kausaban sa kasingkasing maoy mahinungdanon (Colosas 2:1–15).

“Ang pagkaon ug ilimnon” nagpasabut ngadto sa mga halad sa pagkaon ug paginum nga dad-on sa mga Judio ngadto sa templo.

Ang pagtudlo sa usa ka “pista o sa usa ka bag-ong bulan o mga igpapahulay” (Colosas 2:16) masabut nga gipahinungod ngadto sa Oseas 2:11, diin ang sama nga pasunod sa seremonyal nga mga adlaw gipahinungod ngadto, nga naglakip sa seremonyal nga mga igpapahulay (tan-awa, pananglitan, Levitico 23:11, 24, 32).

Mahinungdanon kaayo sa atong pagsabut niini nga bersikulo mao ang kaugalingong pagsabut ni Pablo nga kini “sila landong lamang sa butang nga umalabut, apan ang lawas iya ni Cristo” (Colosas 2:17). Kini nga seremonyal nga mga adlaw, sama sa mga halad, nagtudlo ngadto sa buhat ni Cristo (tan-awa sa 1 Corinto 5:7, 1 Corinto 15:23). Ang Igpapahulay sa ikapitong adlaw, sa pagkalahi, gitukod didto sa Eden, sa wala pa ang sala, ug dugay na sa wala pa gisagop ang seremonyal nga halad sa santuwaryo; busa, dili kini usa ka landong nga wagtangon human sa krus.

`Bisan ang Igpapahulay sa ikapitong adlaw dili maoy isyu dinhi, unsaon man nimo paggamit ang tambag ni Pablo sa dili pagpahamtang og hukum sa uban bahin niini?`