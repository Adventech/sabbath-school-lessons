---
title:  Gilansang Ngadto sa Krus
date:   03/03/2026
---

`Basaha ang Colosas 2:11–15. Unsa nga mga isyu nga daw gipakigbisug ni Pablo dinhi?`

Unsa ka sagad nga atong nakita kini nga mga teksto, ilabina ang Colosas 2:14, sayup nga gigamit ingon nga argumento batok sa kasugoan ug pagbantay sa Igpapahulay sa ikapitong adlaw?

Aron matabangan ang pagsabut niini nga mga teksto, duha ka dugokan nga mga paghubad ang gisugyot sa mga Adbentista: Nahauna, ang “sinulat sa kamut” nga gilansang ngadto sa krus mao ang lista sa mga sumbong nga gitumong “batok kanato,” sama sa gisulat ni Pilato nga gibitay didto sa krus ni Jesus (Mateo 27:37; Juan 19:19, 20). O, ikaduha, ang seremonyal nga balaod nga gisulat ni Moises (tan-awa ang Deuteronomio 31:24–26) nga gilansang ngadto sa krus.

Kung atong tan-awon ang bersikulo sa labi pa ka halapad nga kahulogan, atong makita nga tinaw kini nga nagpasabut bahin sa seremonyal nga balaod.

Nagpahinungod usab si Pablo ngadto sa “sirkunsisyon dili ang anaa ra sa dayag diha sa lawas” (Roma 2:28, 29; itandi sa Deuteronomio 30:16), diha sa masabut nga pagkalahi ngadto sa sirkunsisyon sa unod, nga usa sa labing importante nga mga sugo bahin sa seremonyal nga balaod (Levitico 12:3; itandi sa Exodo 12:48).

Busa gidugtong ni Pablo kini nga kausaban sa sulud “sa pagbutang sa lawas sa mga sala sa unod” ug uban sa bautismo pinaagi sa pagtunlod. Niini nga bautismo, nagpaila kita sa atong mga kaugalingon uban sa kamatayon ug pagkabanhaw ni Cristo (Colosas 2:11, 12).

Kini nga kasinatian sa pagkakabig gipakasama ngadto sa “mga patay pa kamo diha sa mga kalapasan” ug “uban kaniya kamo gibuhi sa Dios sa napasaylo niya kita sa tanan tang kalapasan” (Colosas 2:13).

Ang pulong mga “tulomanon” (Colosas 2:14) nagpasabut ngadto sa legal nga mga kamandoan, bisan kini sekular (Lucas 2:1, Buhat 17:7) o relihiyoso (Buhat 16:4). Kini nga Grego nga pulong nga mao lamang ang makita sa mga sinulat ni Pablo nagpasabut ngadto sa seremonyal nga balaod, nga nahimong usa ka paril sa pagkabulag tali sa mga Judio ug mga Gentil (Efeso 2:14, 15).

Tungud kay gipahinungod na ni Pablo ang kapasayloan sa atong mga sala ug sa kausaban sa sulud nga gisimbolohan pinaagi sa bautismo, malagmit dili na mobalik pagusab si Pablo niana nga topiko uban sa usa ka lahi nga sanglitanan nga wala gamita sa bisan diin nga bahin sa Kasulatan. Kondili, daw gipasantop ni Pablo ang sama nga punto diha sa Efeso: nga ang Gentil nga mga tumotoo sa Colosas dili mabalaka bahin sa pagbantay sa seremonyal nga balaod, lakip ang sirkunsisyon, ni bahin sa mga balaod sa pagputli nga naguban niana nga pagtugyan (itandi sa Buhat 10:28, 34, 35).

Tinaw nga wala magsugyot si Pablo nga ang Napulo ka Sugo gilansang ngadto sa krus, wala sa laing dapit iyang gihubit ang sala ingon nga paglapas sa Napulo ka mga Sugo (Roma 7:7).