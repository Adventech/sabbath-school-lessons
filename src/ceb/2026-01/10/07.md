---
title:  Dugang nga Panghunahuna
date:   06/03/2026
---

“Maingon sa kaadlawan sa mga apostoles ang mga tawo misulay pinaagi sa tradisyon ug pilosopiya sa pagguba sa pagtuo sa Kasulatan, mao man karon, pinaagi sa pagpahimuut sa mga pagbati sa mas taas nga pagsaway, ebolusyon, espiritwalismo, teosohiya, ug panteyismo, ang kaaway sa pagkamatarong nagtinguha sa paggiya sa mga kalag ngadto sa gidili nga mga dalan. Alang sa daghan ang Biblia maoy usa ka lamparahan nga walay lana, tungud kay naghatag sa ilang mga hunahuna ngadto sa mga agianan sa gibanabana nga pagtolon-an nga magdala sa sayup nga pagsabut ug kalibug. Ang buhat sa mas taas nga pagsaway, sa pagpikaspikas, paghunahuna, pagusab sa pagtukod, nakaguba sa pagtoo sa Biblia ingon nga usa ka balaan nga pagpadayag. Nagkuha kini sa gahum sa pulong sa Dios sa paggahum, pagtuboy, ug pagdasig sa tawhanong mga kinabuhi. Pinaagi sa espiritwalismo, daghan ang gitudloan sa pagtuo nga ang handum mao ang labing taas nga balaod, nga ang pagtugot mao ang kagawasan, ug nga ang tawo maghatag lang og husay ngadto sa iyang kaugalingon.

“Ang sumusunod ni Cristo makahibalag sa “malinglahong mga pulong” batok sa gipasidaan sa apostol sa mga tumotoo sa Colosas. Iyang mahibalag ang espiritiswalistiko nga mga paghubad sa Kasulatan, apan dili niya dawaton sila. Ang Iyang tingog madungog diha sa tinaw nga pagpamatuud sa walay katapusang mga kamatuuran sa Kasulatan. Magtutok sa iyang mga mata kang Cristo, mopadayon sa kanunay ngadto sa dalan nga gimarkahan, pagwala sa tanang mga ideya nga wala mahiuyon sa Iyang pagtolon-an. Ang kamatuuran sa Dios maoy hilisgutan alang sa iyang pagpamalandong ug paghunahuna. Iyang ilhon ang Biblia ingon nga ang tingog sa Dios nga direkta nga magsulti kaniya. Busa, iyang makaplagan ang kaalam nga balaan.”—Ellen G. White, The Acts of the Apostles, pp. 474, 475.

**Diskusyonan nga mga Pangutana:**

`Unsay gipasabut nga diha kang Cristo “nagapuyo sa pagkalawas ang bug-os kinatibuk-an sa pagka-Dios,” ug Siya “mao ang ulo sa tanang pamunoan ug kagahum” (Colosas 2:9, 10)? Tan-awa usab sa Juan 1:1, Hebreohanon 1:3, ug 1 Pedro 3:22.`

`Malagmit kitang tanan nakadungog sa Colosas 2:14–16 nga gigamit ingon nga usa ka argumento batok sa Igpapahulay sa ikapitong adlaw. Unsa nga ubang mga problema, gawas kung unsay gipasabut sa leksyon niini nga semana, moabut, uban sa paggamit niini nga mga teksto sa pakiglalis nga dili na kita kinahanglan magbantay sa ikaupat nga sugo?`

`Unsaon nimo pagtagad kadtong moinsister nga kinahanglan atong tumanon usab ang seremonyal nga balaod? Bisan og tingali, adunay usa ka tawo nga makakaplag pipila ka espirituhanon o teolohikal nga mga panalangin sa pagbantay kanila, unsa nga mga problema ang motungha sa pagpugos nga kinahanglan sila bantayan?`

`Nagsulat si Ellen G. White sa ibabaw nga kinahanglan atong ilhon ang Biblia “ingon nga tingog sa Dios nga direkta magsulti kanato. Ngano nga kinahanglan kita magbantay sa atong mga kaugalingon sa makugihon batok kang bisan o bisan unsa nga butang nga magpaluya sa atong pagtoo sa awtoridad ug inspirasyon sa tibuuk Kasulatan bisan kung ang mga bahin nga, diha sa mga dapit, tingali maghatag kanato og kahigwaos?`