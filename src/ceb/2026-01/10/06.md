---
title:  Mga Kasugoan nga Hinimo og mga Tawo
date:   05/03/2026
---

`Basaha ang Colosas 2:20–23. Unsaon nimo pagsabut ang mga tambag ni Pablo diha sa kahayag sa ubang mga bahin nga gidiskusyonan niini nga kapitulo?`

Maingon sa iyang sulat ngadto sa taga-Galacia, gihulagway ni Pablo ang iyang kabalaka bahin sa pagbantay sa mga Judio sa mga seremonyas sama “mga paninugdan nga tinoohan sa kalibutan” (Colosas 2:8, 20; itandi sa Galacia 4:3, 9). Sa laing pagkasulti, sama sa yutan-ong templo, kini nga mga butang ania dinhi sa yuta, apan ang atong pagkapumoluyo atua sa langit. Dili kita kinahanglan magapus sa seremonyal nga balaod kay igo lang kini naglandong paguna sa katinuuran nga atong nalipayan karon pinaagi kang Cristo. Bisan og sa orihinal gihatag kini sa Dios, kini nga mga tulomanon, sa nakahimo na sa ilang kagamitan, wala na kinahanglana.

Tungud kay kini nga mga tulomanon giwala na didto sa krus, sumala sa ipaila sa balaan nga kamut nga naggisi sa tabil sa templo (Mateo 27:51; itandi sa Daniel 9:27), ang mga Cristohanon (lakip sa Judio nga mga Cristohanon) walay labot niini nga mga kasugoan. Pinaagi sa pagpasakup ngadto kanila, magpaila kita sa atong mga kaugalingon niini nga kalibutan, nga lumalabay lamang, lahi sa bag-ong kalibutan nga gisaad kanato ni Cristo.

Gani, nagpaabut man kita sa “bag-ong nga langit ug usa ka bag-ong yuta diin nagapuyo ang pagkamatarung” (2 Pedro 3:13) ug dili lamang usa ka pag-ayo sa daan.

Gawas pa sa kamatuuran nga ang mga Pariseo ug mga eskriba nagdugang og tawhanong mga kasugoan ibabaw sa mga kasugoan ni Moises (tan-awa sa Marcos 7:1–13), ang pagpadayon sa pagtuman sa mga seremonyas sa Daang Tugon, nga natuman na ni Cristo, dili na maisip nga gisugo sa Dios, kondili mga tulomanon nga hinimo og mga tawo. Sa pagkatinuud, daw nahimong lulan ngadto sa pagtoo, kasupak ngadto sa usa ka butang nga makapasayon niini. Sayon lang kaayo ang pagsugod sa pagtan-aw sa pagbuhat sa tanan niini nga mga butang nga dili lang sa paghimo sa kaugalingon nga labaw ngadto sa dili motuman, nga dili gayud maayo, kondili bisan sa pagtuo nga makatabang kini alang sa kaluwasan, usa ka lit-ag nga dili kita gusto mahulog.

Sa tibuuk nga Cristohanong kasaysayan, ang mga batid sa Biblia nahulog sa tentasyon sa paghimo og relihiyoso nga mga pamahayag, nga nagilog sa kalabutan sa Balaang Espiritu sa pagmando sa mga tumotoo ngadto sa gipasabut sa teksto. Si Cristo mismo ang tuburan nga niini nagaagay ang kamatuuran sa Kasulatan sumala sa gitudlo ni Pablo ug sa ubang mga magsusulat sa Biblia.

`Unsaon nato pagsiguro nga kita nakasabut nga ang atong bugtong tuburan sa kaluwasan nagagikan lamang sa gibuhat ni Jesus alang kanato, gawas kanato, sa atong dapit—bisan unsay Iyang buhaton dinhi kanato?`