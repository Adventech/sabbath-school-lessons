---
title:  Pagkinabuhi Uban Kang Cristo
date:   07/03/2026
---

### Basaha sa Pagtuon Niini nga Semana
Colosas 3:1–17, Rom. 1:18, Roma 6:1–7, Efeso 4:22–24, Deuteronomio 7:6–8, 1 Samuel 16:23.

> <p>Tekstong Sagulohon</p>
> “Ug labaw niining tanan, isul-ob ninyo ang gugma nga mao ang magabugkos sa tanan ngadto sa usa ka hingpit nga panagkaangay? (Colosas 3:14).

Sa kasarangan giawhag nga dili kaayo kita magpalabi sa pagkalangitnon; kay kung mao, kita dili kaayo maayo sa pagkayutan-on. Samtang matuud kini sa pila ka bahin, adunay sama ka importante nga konsepto nga gipasantop ni Pablo diha sa Colosas 3: Kung ang atong hunahuna anaa na lamang sa kalibutan, dili na kita magamit sa Ginoo alang sa langitnong katuyoan.

Gidani ni Pablo ang atong pagtagad ngadto sa daghan kaayo nga praktikal, mga prinsipyo sa tinuud nga kinabuhi nga natawo sa langit ug masabut lamang pinaagi niadtong mga “gibanhaw uban kang Cristo” (Colosas 3:1). Ang mga tambag ni Pablo mapaubsanon kaayo sa prinsipyo nga makapalambo sa tanan nato nga mga relasyon ug dili lang sulud sa iglesya.

Nagingon si Jesus, “Higugmaa ninyo ang inyong mga kaaway ug pag-ampo kamo alang sa mga magalutos kaninyo, aron mahimo kamong mga anak sa inyong Amahan nga anaa sa langit; kay siya nagapasubang sa iyang Adlaw sa ibabaw sa mga dautan ug sa ibabaw sa mga maayo, ug nagpadalag ulan ngadto sa mga matarung ug sa mga dili matarung” (Mateo 5:44, 45).

Daw imposibli? Tinuud kana, sa tawhanong pagkasulti. Kinahanglan kita mamatay sa dili pa kita sa tinuud magkinabuhi alang sa Dios. Mao nga kinahanglan kita magbaton sa langitnong panghunahuna kon maglaum kita nga magamit sa yutanon ngadto sa atong langitnong Amahan.

Niini nga semana atong tan-awon ang mga paagi nga makakinabuhi kita uban kang Cristo nga makahimo og kalainan, karon ug sa walay katapusan.

_*Basaha sa pagtoon kini nga leksyon sa pagpangandam alang sa Sabado, Marso 14._