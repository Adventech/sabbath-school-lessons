---
title:  Tapusa ang Pagkayutan-on
date:   09/03/2026
---

Atong nadunggan ang daghang mga panultihon karon: “Tapusa ang Gubat!” “Tapusa ang pagpamutol og kahoy!” “Tapusa ang nukleyar nga mga hinagiban!” Apan tingali adunay usa nga wala pa gayud nato madunggi mao ang “Tapusa ang Pagkayutan-on!” Wala kana mohaum sa mga pagbati sa atong kalibutan. Dili kay bisan unsa nga ubang mga panultihon sayup o sayup ang ilang adbokasiya. Mubo lang kaayo ang ilang mga panglantaw, kon atong hunahunaon ang pagkaduul na sa eternidad. Ang atong tutokan nagkinahanglan sa molabaw pa ka hataas, walay katapusan nga pagkahataas.

`Basaha ang Colosas 3:5, 6 (tan-awa usab sa Roma 6:1–7. Unsaon nato pagsinati kung unsa ang kahulogan niini nga pagkamatay ngadto sa kaugalingon ug ngadto sa pagkakalibutanon ug mabuhi ngadto sa “butang nga anaa sa itaas” (Colosas 3:1)?`

Bisan og sa espirituhanong pagkasulti kita namatay uban kang Cristo, ang atong “mga sakup”—kana mao ang mga tentasyon nga ang atong lawas ug hunahuna gipadayag kanato—kinahanglan mamatay.

Apan kinahanglan atong ilhon ang duha ka mga butang nga kadugtong niini nga sugo.

Nahauna, diha sa Colosas 3:1, ang Grego nga porma nga gigamit ni Pablo nagtoo nga atong nabatonan, gani, nabanhaw uban kang Cristo. Ikaduha, ang sugo diha sa Colosas 3:5 maoy usa ka sangputanan niana nga kamatuuran (“Busa”). Atong mapatay ang yutan-ong mga butang (pakighilawas, kahugawan, pagkamaibogon, daotang handum, pagkamasinahon, uban pa) tungud kay nabanhaw man kita uban kang Cristo ug nagbaton sa Iyang espirituhanong kinabuhi ug gahum sa pagwagtang niini nga mga butang gikan sa atong mga hunahuna ug mga kinabuhi.

Ang makasisibut, nga ang laing bugtong hitabo sa Grego sa tukma nga mga pulong nga makita diha sa Colosas 3:16, “ang kapungot sa Dios,” anaa sa Roma 1:18, “Gitugyan” sa Dios ang katawhan ngadto sa ilang daotan nga mga paagi, kay “maabut na” ang adlaw sa Iyang kapungot (tan-awa sa Pinadayag 6:16, 17) “ngadto sa mga masupilon” (Colosas 3:6. Sa Roma 1:18 gipahinungod ni Pablo nga ang “pagkadili-diosnon ug pagkadili-matarung,” nga gidugtong ngadto sa “makahugaw” (naggamit sa sama nga pulong=Grego nga mabasa diha sa Colosas 3:5) sa takdo kaayo sa mga tawo nga nagabuhat “sa mga pangibog sa ilang mga kasingkasing aron magpakaulaw sila sa ilang mga lawas” (Roma 1:24). Giunsa man nila pagpakaulaw sa ilang mga lawas? Nahauna, tungod kay nagdumili sila sa pagila sa Magbubuhat ug usab pinaagi sa “mga pangibog nga makauulaw. Ang ilang mga kababayen-an nanag-usab sa kagamitan nga tiunay sa ilang pagkababaye ngadto sa kagamitan nga supak sa kinaiya. Ug sa mao usab nga paagi, ang mga lalaki nanagbiya sa ilang tiunayng kalabutan ngadto sa babaye ug nangaut-ot diha sa ilang pangibog alang sa usag usa, mga lalaki sa masigkalalaki manag-unay sa pagbuhat sa makauulaw” (Roma 1:26, 27).

`Unsaon nato pagsunod ang mga pulong “busa, patya ninyo ang mga yutan-ong butang diha sa sulod ninyo” (Colosas 3:5)?`