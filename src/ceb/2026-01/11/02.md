---
title:  Langitnong Panghunahuna
date:   08/03/2026
---

`Basaha ang Colosas 3:1–4. Unsay kondisyon ang gipaila ni Pablo nga kinahanglanon nato nga mahimong langitnon sa panghunahuna? Unsa sa imong hunahuna ang gipasabut niana?`

Gikan sa taas nga panglantaw, mahimo ang pagsusi sa halapad kaayo nga kayutaan sa imong palibut. Sukad pa sa karaang panahon, ang bungtod kanunay gigamit niadtong nangita og labaw pa ka suud nga kasinatian uban sa Dios (tan-awa sa Salmo 121:1, 2). Bisan ang mga bungtod nga hinimo og tawo, gitawag og ziggurats, ginatukod sa mga pagano alang sa sama nga katuyoan—aron sa pakigtagbo sa mga dios. Sa makasibut, ang siyudad sa Ur, diin gitawag si Abraham sa pagbiya, adunay usa ka dako kaayo nga ziggurat nga makita sa mga milya sa palibut. Apan ang pagusab sa kahabogon dili gayud makapadani ni bisan kinsa nga labaw ka duul sa langit sa espirituhanong kahulogan. Ang tawhanong paningkamot dili gayud makahimo niini.

Sa baylo, pinaagi sa usa ka milagro sa grasya, nga pinaagi niini namatay kita uban kang Cristo ug nabanhaw uban Kaniya (sa simbolo nga gihulagway pinaagi sa bautismo [Colosas 2:12, 13]), makahimo kini sa pagdani sa labaw ka duul ngadto sa langit.

Timan-i nga gikan sa sinugdanan sa Colosas 3 ang gisubli nga gipasantop kung unsa ang anaa sa ibabaw, nga kung unsa ang atua sa langit: “butang nga anaa sa itaas,” “diin anaa si Cristo,” “mga butang nga anaa sa itaas” “uban kang Cristo” “uban kaniya sa himaya” (Colosas 3:1–4).

Angkonon, adunay daghan sa Cristohanong kinabuhi nga saylo sa pagpasabut. Sa unsa nga paagi ang usa ka tawo sa tinuud “mamatay” ug “banhawon” nga, ngadto sa tanang makita, siya mao gihapon nga tawo ug wala na niana nga kinabuhi-ug-kamatayon nga kasinatian? Adunay daghan nga walay kahulogan ngadto sa natural nga hunahuna, nga wala maimpluwensiya sa Espiritu Santo. Apan alang sa adunay espirituhanong panghunahuna, tungud kay sila nakadawat sa bag-o nga kasingkasing nga gisaad sa Dios, kamatayon ngadto sa sala ug pagkabanhaw uban kang Cristo maoy tinuud nga mga katinuuran. Sama sa gipamatuud sa alawiton: “You ask me how I know He lives again? He lives within my heart.”

Bisan pa, naghatag si Pablo niini nga mga sugo tungud kay adunay usa ka makanunayon nga panginahanglan niini nga espirituhanong kinabuhi nga bag-ohon (tan-awa sa 2 Corinto 4:16). Makahimo gayod kita, nga mabulag ug mawala! Ug dili gayud kita hilwas gikan sa pagtintal niini nga kinabuhi.

Busa, kinahanglan kita magpili sa adlaw-adlaw sa “pagpangita sa mga butang nga anaa sa itaas” (Colosas 3:1). Ang atong kinabuhi nga walay katapusan “natago uban kang Cristo” (Colosas 3:3), Apan ang gawasnong pagpamatuud niini nga kinabuhi dili gayud matago.

`Asa man ang imong mga panghunahuna: sagad sa itaas o sagad sa ubus? Kon sa ubus, unsaon man nimo pagusab sa ilang direksiyon?`