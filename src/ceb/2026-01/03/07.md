---
title:  Dugang nga Panghunahuna
date:   16/01/2026
---

“Gikan sa bitayan, sa bilanggoan, gikan sa mga langob ug mga lungib sa yuta, nadungog sa iyang igdulongog ang singgit sa kadaogan sa martir. Siya [ang Manluluwas] naminaw sa pagsaksi sa malig-on nga mga kalag, kinsa, bisan kung makalolooy, sinakit, gipaantos, apan walay kahadlok, solemne nga nagpamatuud alang sa pagtoo, nagpahayag, ‘Nahibalo ako kung kinsay akong gituohan.’ Kini, mga nagtugyan sa ilang mga kinabuhi alang sa pagtoo, nagpamatuud ngadto sa kalibutan nga Siya nga ilang gisaligan makahimo sa pagluwas.”—Ellen G. White, The Acts of the Apostles, p. 512.

“Walay hilabihan kadako sa pagkalainlain sa pagtoo sa natad nga Cristohanon sama niini nga panahon. Kung ang mga gasa [apostoles, mga profeta, mga ibanghilista, mga pastor ug mga magtutudlo (Efeso 4:11–13) kinahanglanon alang sa pagpreserbar sa panaghiusa sa sayo nga iglesya, daw usa pa ka dugang ka kinahanglanon ang pagpahiuli sa panaghiusa karon! Ug maoy katuyoan sa Dios sa pagpahiuli sa panaghiusa sa iglesya sa katapusang mga adlaw, dayag kaayo sa kadaghan ang ebidensiya gikan sa mga tagna. Gipasaligan kita nga ang mga magbalantay magkinit-anay mata ug mata, kon ang Ginoo magpahiuli sa Sion. Usab, nga sa panahon sa katapusan ang mga maalam makasabut. Kung matuman na kini, adunay panaghiusa sa pagtoo sa tanan nga isipon sa Dios nga mga maalamon; alang niadtong magabuhat diha sa katinuuran makasabut sa husto, kinahanglan makasabut usab. . . . Gikan sa mga paghunahuna sama niini, masabtan nga ang hingpit nga kahimtang sa iglesya nga gitagna dinhi umalabot pa; busa kini nga mga gasa wala pa makatuman sa ilang katuyoan.”—R. F. Cottrell, “Introduction,” in Ellen G. White, Early Writings, p. 140.

**Diskusyonan nga mga Pangutana:**

`Sa kahayag sa kinutlo sa ibabaw gikan kang R. F. Cottrell, Unsa ang gikinahanglan aron ang Balaang Espiritu magdala og panaghiusa sa Iglesia sa Dios karong panahona? Unsa kaimportante alang sa panaghiusa sa iglesya ang pagkinabuhi sa mga tambag nga gihatag pinaagi sa gasa sa panagna?`

`Unsaon nimo pagpasabut sa pagtolon-an sa Biblia bahin sa kamatayon ngadto sa usa ka higala nga nagtuo nga si Pablo ug ang ubang mga Cristohanon nga nangamatay na “uban na kang Cristo” didto sa langit karon?`

`Unsaon nato pagsabut ang makalilisang nga katinuuran sa pagantos dinhi niini nga kalibutan? Ngano nga ang hulagway sa dakung away makatabang kaayo sa paghatag kanato og pipila ka pagsabut niini nga tanan? Ngano, nga bisan pa, kita sa katapusan, kinahanglan, motan-aw kang Jesus didto sa krus ingon nga labing bug-os nga mahimo sa pagpahayag sa gugma sa Amahan ug pagtuon sa pasalig Kaniya bisan sa labing lisud nga mga panahon?`