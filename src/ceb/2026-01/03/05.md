---
title:  Pagbarog nga Lig-on Diha sa Panaghiusa
date:   14/01/2026
---

Ang katapusang pagampo ni Jesus alang sa mga tinun-an gigamhan sa usa ka dugokan nga tema: panaghiusa. Naglantaw si Jesus saylo sa krus ngadto panaguban pagusab sa Iyang Amahan ug uban kanato: “Amahan, buot ko unta nga asa gani ako atua usab uban kanako sila nga imong gitugyan kanako, aron makatan-aw sila sa akong kadungganan nga imong gihatag kanako” (Juan 17:24). Nagampo si Jesus nga bantayan sa Amahan ang Iyang mga anak aron “sila ma-usa maingon nga kita usa” (Juan 17:11). Nasabtan usab Niya nga ang dili maayo nga mga sangputanan sa walay paghiusa—nahimo kini nga usa ka rason alang sa daghan sa dili pagtuo. Duha ka higayon niini nga hamubo nga pagampo, gipasantop ni Jesus ang atong pagkausa uban Kaniya ug sa Amahan mao “aron ang kalibutan motoo” ug busa, “aron ang kalibutan moila nga ikaw mao ang nagpadala kanako” (Juan 17:21, 23).

`Basaha ang Filipos 1:27 ug itandi sa Juan 17:17–19. Unsay gisulti ni Jesus ug ni Pablo nga kinahanglanon kaayo alang sa panaghiusa?`

Ang Grego nga pulong diha sa Filipos 1:27 gihubad nga “ang inyong paggawi sa kinabuhi kinahanglan mangintakus” maoy poliyteuomai, nga nagkahulogan “pagkinabuhi ingon nga mga lumolupyo”—dili sa bisan unsa nga yutan-ong gingharian kondili ingon nga lumolupyo sa langitnong gingharian. Ang Wali sa Bungtod nagtudlo ngadto sa matahum nga hulagway kung unsay kahulogan sa pagka-mga anak sa langitnong Amahan ug mga sakup sa Iyang gingharian: kabus sa espiritu, malumo, gigutom ug giuhaw alang sa pagkamatarong, maloloy-on, putli sa kasingkasing, mga mamumuhat sa pakigdait, pagtaon sa pikas nga aping, paghigugma sa mga kaaway, pagpanalangin sa magatunglo kanato, pagbuhat og maayo ngadto sa nagadumot kanato. Sa hamubo, “ang pagbuhat sa minatarung ug ang paghigugma sa kalolot, ug ang paglakaw nga mapinaubsanon uban sa imong Dios” (Miqueas 6:8).

Malisud ang pagkasuko sa usa ka tawo nga sama niana, o dili ba? Usahay dili nato magustohan ang mga tawo nga maayo ra kaayo. Matintal gani kita sa pagbahin kanila o pagpangita og huyang nga punto sa pagpamatuud nga dili gayud sila maayo sumala sa daw ilang gipakita, aron atong bation nga labaw pa ka maayo bahin sa atong mga kaugalingon. Hinonoa, ngano nga dili nimo tan-awon kon unsa ikaw nga mas mahigugmaon, mahinatagon, maloloy-on, ug mapaubsanon?

Si Ellen G. White naghisgot sa mga “nahigugma sa kalibutan ug sa butang niini labi pa sa ilang paghigugma sa Dios o sa kamatuuran” Testimonies for the Church, vol. 5, p. 277.

Sagad kaayo ang walay panaghiusa sulud sa iglesya sa kadaghanan nagsumikad sa garbo. “Samtang ang garbo ug kalibutanong handum gimahal, mobiya ang espiritu ni Cristo, ug ang pagawat, pagkabahinbahin, ug kagubot nakapasamok ug nakapaluya sa iglesya.” Testimonies for the Church, vol. 5, pp. 240, 241.

`Unsa ka mahinungdanon kaayo nga ang matag usa kanato magtuon sa pagpaubus ug pagkalumo nga gimodelo ni Jesus alang kanato! Daw unsa ka lahi nga iglesya atong mabatonan, dili ba?`