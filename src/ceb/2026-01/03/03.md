---
title:  Ang Pagkamatay Maoy Pagdaog
date:   12/01/2026
---

Kung wala ka makamatikod, kitang tanan, ingon nga mga tumotoo, nalambigit sa dakung away, nga nagpadayon sa atong palibut ug, sa pagkatinuud, dinhi usab sa sulud nato. Kitang tanan, sa usa o sa laing paagi, makasinati sa katinuuran niini nga pakigbisug sa kalibutan, ug kita tanan hangtod sa adlaw sa atong pagkamatay, kung kanus-a ug bisan unsa pa ang mahitabo.

`Basaha ang 2 Corinto 10:3–6. Unsay sukaranan sa espirituhanong gubat nga atong giaway, ug unsa may atong mga hinagiban?`

Ang labing makamatay nga espirituhanong mga hinagiban mao ang mga ideya, maayo ug dili maayo. Gamiton ni Satanas ang pagpanaway, pagbudhi, pagpakaulaw, kahadlok, pagpugos sa kaubanan, ug daghang susama nga mga himan nga dili gayud angayang gamiton sa mga Cristohanon. Kita, sa baylo, mogamit sa gugma, kalooy, kalinaw, pagkamapuanguron, pagkamainantuson, kalooy, ug pagpugong sa kaugalingon. Ang atong labing gamhanang hinagiban, nga gamiton sa makataronganon, mao “ang Pulong sa Dios” nga gihuptan sa Espiritu Santo (Efeso 6:17), kay ang Dios lamang ang makadala sa kamatuuran sa sulud sa kasingkasing sa tawo. Ginamiton lang kita nga himan sa Dios sa paglampus sa Iyang mga katuyoan.

`Basaha ang Filipos 1:21, 22. Unsaon nato pagsabut ang punto ni Pablo, ilabina sa kahulogan sa dakung away?`

“Tungud kay ang gubat espirituhanon man, ania kita sa usa ka gubat sa mga ideya ug mga prinsipyo. Apan gidaog na kini nga gubat ni Cristo didto sa krus alang kanato, ug hangtod nga magpabilin kita nga nadugtong ngadto Kaniya, dili gayud kita mapildi, bisan kung patyon pa kita. Gitahan ni Pablo ang iyang kinabuhi ngadto sa bisan unsay mahitabo kaniya dinhi sa yuta bisan unsa ka dili makataronganon, kay iya naman gisalig ang iyang kinabuhi ug ang iyang kaugmaon ngadto sa labaw pa ka hataas nga hukmanan.

Ingon nga mga Cristohanon, dili kita kaayo makigaway alang sa atong mga katungud kung unsay husto. Dili ang “puwersa maoy makahusto,” apan ang “husto makahimo og puwersa.” Dungganon ang pagpasakup ngadto sa kabubut-on sa Dios; gani, mao lamang kini nga paagi ngadto sa pagkamadaogon sa gubat diin nahimutang sa atong mga kaugalingon. Natural, si Jesus maoy sulondan sa pagpasakup ngadto sa kabubut-on sa Dios, sumala sa gipasabut ni Pablo diha sa Filipos 2.

`Sa unsa nga mga paagi, sa pagkakaron, imong nasinati ang katinuuran sa dakung away? Unsaon nimo pagkuha og kalipay ug kusog gikan sa pagkahibalo nga gidaog na ni Cristo kini alang kanato?`