---
title:  Kinabuhi ug Kamatayon
date:   10/01/2026
---

### Basaha sa Pagtuon Niini nga Semana
Filipos 1:19–30, 1 Corinto 4:14–16, 2 Corinto 10:3–6, Juan 17:17–19, Miqueas 6:8, Buhat 14:22.

> <p>Tekstong Sagulohon</p>
> “Kay alang kanako ang pagkabuhi mao si Cristo, ug ang pagkamatay maoy pagdaug” (Filipos 1:21).

Ang kamatayon, kanunay kita giingnan, kabahin sa kinabuhi. Bakak kana. Ang kamatayon kaatbang sa kinabuhi, ang kaaway sa kinabuhi. Ang kamatayon wala gilakip sa kinabuhi sama nga ang pagkaguba gilakip sa paggama og salakyan. Tinaw kaayo ang gisulti ni Pablo nga si Cristo namatay aron “pinaagi sa kamatayon malaglag niya ang may gahum sa kamatayon, nga sa ato pa, ang yawa, ug mapahigawas niya silang tanan nga tungod sa kahadlok sa kamatayon nailalum sa pagkaulipon sulod sa tibuok nilang kinabuhi” (Hebreohanon 2:14, 15).

Bisan andam na mamatay alang kang Cristo, masaligon si Pablo sa iyang hataas nga dangatan sa panahon. Ang labing importante nga butang alang kaniya karon, pinaagi sa iyang kaugalingong kinabuhi o kamatayon, mao ang pagpasidungog kang Cristo ug sa pagwali sa ebanghelyo ngadto sa kadaghanan kutub sa maabut. Tingali mao kana ang katarungan nga kita adunay daghang mga sinulat nga nagdala sa iyang ngalan. Pinaagi sa Iyang mga sinulat, maabut niya ang daghang mga tawo ug mga dapit. Lakip ang mga dapit nga wala gayud niya mabisita.

Hamubo ra ang kinabuhi, ug mahinungdanon nga makahimo sa labing dako nga epekto kutub sa mahimo alang sa gingharian sa Dios sulud sa mga katuigan nga gihatag sa Dios kanato. Walay gamay nga bahin niana nga epekto ang adunay kalabutan sa atong pagpadasig “sa panaghiusa bahin sa pagtoo.” Sa atong makita sa pagsugod niini nga semana, kini nga tema maoy usa ka importante nga katarungan sa pagsulat ni Pablo ngadto sa mga taga Filipos.

_*Basaha sa pagtoon kini nga leksyon sa pagpangandam alang sa Sabado, Enero 17._