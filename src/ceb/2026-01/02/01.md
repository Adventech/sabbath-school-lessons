---
title:  Mga Katarungan sa Pagpasalamat ug Pagampo
date:   03/01/2026
---

### Basaha sa Pagtuon Niini nga Semana
Filipos 1:1–18, 1 Corinto 13:1–8, Jeremias 17:9, Colosas 1:1–12, 1 Pedro 1:4, Salmo 119:105, Isaias 30:21.

> <p>Tekstong Sagulohon</p>
> “Ug ako masaligon nga siya nga nagsugod ug maayong buhat diha kaninyo magapadayon sa pagbuhat aron kini mahingpit unya sa adlaw ni Jesu-Cristo” (Filipos 1:6).

Daw gituyo ni Pablo pagsugod ang iyang mga sulat uban sa mga pulong sa pagpangumusta ug paghatag og pasalamat. “Ang grasya ug kalinaw maanaa kaninyo gikan sa Dios nga atong Amahan. Sa kanunay magapasalamat kami sa Dios, ang Amahan sa atong Ginoong Jesu-Cristo” (Colosas 1:2, 3).

Kita sama kang Pablo, adunay daghang kapasalamatan. Atong nasinatian ang grasya sa Dios sa tinud-anay nga mga paagi, mga paagi nga bisan ang mga manulunda dili makasabut. Mao usab ang gasa sa Dios sa kalinaw, nga naglakip sa pakiguyon sa Dios ug sa paglaum nga nagatubod gikan sa gugma sa Dios.

Sa tawhanong hut-ong, makahimo kita paghatag ug pagpakita sa pasalamat ngadto sa uban ug paglaum nga mapasalamatan sa mga tawo ang mga butang nga atong buhaton alang kanila. Magampo ang mga ginikanan nga unta ang ilang mga anak mahigugma sa Dios ug moabut ang adlaw, kung dili man karon, ang tinuud nga mga paghago nga ilang gibuhat sa paghatag kanila sa labing maayo nga pagmatuto nga ilang mahimo. Apan, ingon nga mga tawo, daghan kita og mahimong mga sayup, ug makakat-on kita gikan kanila kutub sa atong mahimo.

Niini nga semana atong tagdon ang pangabli nga mga pulong ni Pablo sa paghatag og mga pasalamat ug pagampo diha sa Filipos ug Colosas, nga makapalambo ug makapalig-on sa atong kinabuhi sa pagampo.

_*Basaha sa pagtoon kini nga leksyon sa pagpangandam alang sa Sabado, Enero 10._