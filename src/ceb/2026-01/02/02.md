---
title:  Panagkauban Diha sa Ebanghelyo
date:   04/01/2026
---

`Basaha ang Filipos 1:3–6. Unsa may gipasalamatan ni Pablo? Unsay mga pasalig iyang gihatag ngadto sa mga taga-Filipos, ug ngano nga importante man kana?`

Gitukod ni Pablo ang iglesya didto sa Filipos; busa atong makita ang kainiton sa Cristohanong panagkauban nga anaa sa iyang sulat. Bisan og nagkabulag sa gatusan ka mga milyas, si Pablo, kinadehanan ug binilanggo, nagdala sa iglesya ug sa mga sakup niini sa iyang kasingkasing; naghandum siya kanila “uban sa pagbati sa kalomo ni Cristo Jesus” (Filipos 1:8); iyang gipasalamatan ang Dios alang kanila. Gani, ang pagampo ni Pablo sa paghatag og pasalamat naghatag og usa ka pasiklap sa pagpataliwala ni Jesus alang kanato didto sa langit.

Sa kotamaya sa pari adunay 12 ka mga bato nga nagrepresentar sa 12 ka mga kaliwatan sa Israel. Ang mga tawo anaa “sa ibabaw sa iyang kasingkasing” samtang siya magpataliwala alang kanila (Exodo 28:29). Sa labaw pa kadako nga paagi ingon nga atong hataas nga Saserdote didto sa langitnong santuwaryo, gidala ni Jesus ang mga ngalan sa Iyang katawhan uban Kaniya atubangan sa Amahan.

Makapasibut, nga ang pagkasulti diha sa Filipos 1:3, dili tinaw, sa pagpasantop sa suud nga relasyon tali kang Pablo ug sa mga taga-Filipos. Sagad gihubad kini nga gihinumduman sila ni Pablo diha sa pagampo, apan mapahinungod usab kini ngadto sa ilang paghandum kaniya. Bisan sa unsa nga kahimtang, kini nagpasiugda sa suud nga panaghiusa nga ilang gipakigbahin, nga ang pulong “panaguban” (Grego: koinonia) nagpasantop usab. Maingon nga adunay pakiguban si Pablo sa mga pagantos ni Cristo (Filipos 3:10), ang taga Filipos “nagpahat” (Greek; sunkoinoneo) diha sa mga pagantos ni Pablo ug nagpahat sa paninapi sa pagsuporta sa ministeryo ni Pablo (Filipos 4:14, 15). Kini nga panagkauyon, nga “sukad pa sa sinugdan nga adlaw hangtud karon” (Filipos 1:5), naghatud kaniya sa pagpasalamat sa Dios alang kanila ug sa pagampo alang kanila “uban sa kalipay” (Filipos 1:4).

Makasibut, gihulagway ni Pablo ang iyang kahimtang sa bilanggoan sa positibo nga paagi—ingon nga naghatag og higayon “sa paglaban ug pagpanghimatuod sa Maayong Balita.” (Filipos 1:7). Ang iyang paggamit niini nga duha ka legal nga mga pulong nagsugyot sa nagkaduul na sa iyang husay, apan usab nga si Pablo aktibo nga nag-apil sa mga sundalo ug mga bisita sa ebanghelyo. Ang paglaban niini (Grego apologia) batok sa pangataki ug pagpamatuud sa walay katapusang pagkatinuud niini, susama nga hinungdanon. Daw walay kabalaka si Pablo sa iyang kaugmaon kaysa paglaban sa ebanghelyo mismo. Bisan kon siya mabuhi o mamatay, masaligon si Pablo nga humanon sa Dios ang “maayong buhat” nga Iyang gisugdan diha sa tanan nga nagasalig Kaniya (Filipos 1:6).

`Unsaon nimo pagsabut sa saad nga tapuson sa Dios ang “maayong buhat diha kanimo” (Filipos 1:6)? Unsay gipasabut niana? Matapus ba kini nga buhat sa dili pa ang Ikaduhang Paganhi?`