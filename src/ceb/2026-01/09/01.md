---
title:  Pagpasiguli ug Paglaum
date:   21/02/2026
---

### Basaha sa Pagtuon Niini nga Semana
Colosas 1:20–29, Efeso 5:27, Efeso 3:17, Roma 8:18, Efeso 1:7–10, Efeso 3:3–6, Proverbio 14:12.

> <p>Tekstong Sagulohon</p>
> “Kay gihimo Siya nga sala alang kanato, nga wala makaila og sala; aron kita mahimong pagkamatarung sa Dios diha kaniya” (2 Corinto 5:21).

Gipadayon ni Pablo ang tema sa pagpasiguli, nga sa tinaw gipasabut gayod diha sa Colosas 1:20 (tan-awa sa Leksyon 8, Hwebes). Diha iyang gihulagway ang kinatibuk-ang kalabutan niini dinhi sa kalibutan, samtang ang nagsunod niini nahimong personal ug indibiduwal. Pinaagi sa Iyang kamatayon didto sa krus, nahuman ni Jesus ang pagpasiguli alang sa matag usa ug sa tanang butang, ilabina sa mga tawo, nga nahimulag gikan sa kinabuhi sa Dios tungud sa sala, Apan karon mahimo na kitang magpasig-uli Kaniya pinaagi sa pagtuo.

Ang proseso sa indibiduwal nga pagpasiguli gibuksan dinhi sa teksto niini nga semana. Maingon sa natad sa uniberso, nahitabo kini pinaagi sa kamatayon ni Cristo. Sa indibiduwal nga lebel, ang krus, halayo ra gikan sa usa ka pasibo nga simbolo, nahimo nga aktibo nga katinuuran, uban sa gugma sa Dios nga makapausab sa mga tawo samtang sila makadungog sa ebanghelyo ug modawat kang Cristo sa Iyang kaugalingon, ang paglaum sa himaya.

Nagsulti usab si Pablo bahin “sa tinago nga nalilong sulod sa mga katuigan ug mga kaliwatan” (Colosas 1:26). Unsa man kini nga misteryo, ug unsa may gilantaw niini nga tanan—alang sa matag usa ka tawo ug alang sa uniberso? Sa unsa nga paagi kini nga “misteryo” madugtong ngadto sa ebanghelyo nga sa mabination kaayo gimantala ni Pablo?

_*Basaha sa pagtoon kini nga leksyon sa pagpangandam alang sa Sabado, Pebrero 28._