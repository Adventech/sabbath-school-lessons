---
title:  Misteryo sa Dios Gipadayag
date:   25/02/2026
---

`Basaha ang Colosas 1:26, 27. Kaduha nagsulti si Pablo bahin sa “misteryo” sa Dios. “Unsa may misteryo?”`

Sa laing dapit, gipasabut ni Pablo “ang tinagoan ug sinalipdan nga kaalam sa Dios,” nga maoy walay katapusang katuyoan sa Dios “nga sa wala pa ang kapanahonan gitagana sa Dios alang sa atong kahimayaan” (1 Corinto 2:7) ug gipadayag pinaagi sa plano sa kaluwasan. Nagsulti si Pedro niini nga kamatuuran ingon nga usa ka butang nga gipaabut sa mga manalagna ug “niini ang mga manulonda nangandoy sa pagsud-ong” (1 Pedro 1:10–12). Gimugna kini “sa wala pa ang pagkabuhat sa kalibutan” (1 Pedro 1:20), ug “nga gitipigan sa hilum sulod sa tag-as nga mga katuigan” (Roma 16:25). Apan, pinaagi sa kinabuhi, pagkamatay, ug pagkabanhaw ni Cristo, kini nga tinago gipadayag (2 Corinto 3:14).

**Sa unsa nga paagi ang mosunod nga mga reperensiya ngadto sa misteryo sa Dios naghatag og padan-ag sa nagkalainlaing mga bahin sa plano sa kaluwasan?**

`Efeso 1:7–10`

`Efeso 3:3–6`

Sa katapusan, “ang tanang butang” sa langit ug yuta usahon ngadto sa usa ka kompleto nga pagkausa diha kang Cristo. Mao kini ang gitutokan sa ampo ni Cristo diha sa Juan 17. Sa tukma kon giunsa kini pagtungha maoy usa ka misteryo nga napadayag pinaagi sa ebanghelyo.

Ngano nga higugmaon gayod kaayo kita sa Dios sa pagkaagi nga Iyang gihatag si Jesus, ang labing bililhon nga bahandi sa langit, alang sa atong kaluwasan, maoy atong tun-an sa walay katapusan. Apan mao kini ang atong nahibaloan: Si Cristo “namatay alang sa tanan, aron sila nga mga buhi magkinabuhi dili na alang sa ilang kaugalingon, kondili alang kaniya nga namatay ug nabanhaw tungod kanila” (2 Corinto 5:15). Ang resulta, ang tanan nga motoo kang Cristo, mga Judio ug mga Hentil, magambitay nga patas diha sa mga saad sa Dios pinaagi sa ebanghelyo ug nahiusa ngadto sa usa ka lawas, ang iglesya.

“Si Cristo anaa kaninyo” (Colosas 1:27) nagpasabut ngadto sa pagpuyo ni Cristo diha sa kasingkasing pinaagi sa pagtoo (Efeso 3:17; itandi sa Galacia 2:20). Kini nga espirituhanong pakigusa uban kang Cristo makapahimo sa mga tumotoo bisan karon “ug nagpalingkod kanato uban kaniya sa mga langitnong dapit” (Efeso 2:6) ug makatagamtam “sa mga gahum sa kapanahonan nga umalabot” (Hebreohanon 6:5). Pinaagi sa presensya ni Cristo sa atong mga kinabuhi, magsugod na Siya, nagsugod na Siya paghiusa kanato sa langit. Ang binuhatan sa ebanghelyo diha sa mga kasingkasing sa magtotoo nga “naghimo kanatong takus sa pagambit sa panulondon sa mga balaan diha sa kahayag” (Colosas 1:12).