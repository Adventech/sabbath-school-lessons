---
title:  Komento sa Magtutudlo
date:   27/02/2026
---

### Bahin I: Kinatibuk-ang Panglantaw

**Dugokan nga Teksto:** 2 Corinto 5:21

**Tutokan sa Pagtuon:** Colosas 1:21–29, Roma 5, 2 Corinto 5:18–21

Sa iyang sulat ngadto sa taga Colosas, nagtudlo si Pablo nga kita nakabaton sa tanang butang diha kang Cristo. Si Jesus mao ang atong Magbubuhat ug Manunubos. Gipatinaw sa apostol ang ideya pinaagi sa pagpahinungod ngadto kang Jesus sa mga titulo nga nagpakita kon unsa ang Iyang nabuhat alang kanato. Si Jesus mao ang Ulo sa iglesya, ang sinugdanan, ug ang panganay gikan sa mga patay, tungud sa Iyang pagkalabaw sa tanang butang (Colosas 1:18). Nagingon usab si Pablo nga, “kay diha kaniya nahimuot sa pagpuyo ang bug-os nga kinatibuk-an sa Dios” (Colosas 1:19). Sa usa ka pagkasulti, nagpasabut si Pablo nga si Jesus Dios! Sa yano, nagsulti si Pablo kanato nga gibuhat ni Jesus ang Iyang gibuhat tungud kay Siya mao Siya! Ingon nga bug-os nga Dios, makahimo Siya sa paglalang ug pagtubos. Sa Colosas 1:19, 20, nagpasabut si Pablo nga nahimuut ang Dios uban sa duha ka mga butang: (1) nga diha kang Jesus ang Iyang pagkahingpit kinahanglan magapuyo, ug (2) nga pinaagi kang Jesus ang tanang butang mapasiguli ngadto Kaniya. Kini nga duha ka mga ideya nagpaila nga ang balaang kahimtang ni Jesus ug ang Iyang buluhaton sa pagpasiguli dili magkabulag.

Ang leksyon niini nga semana magpasantop sa tulo ka dugokan nga mga tema:

1. Naghimo si Jesus sa unang lakang sa pagpasiguli kanato ngadto sa Iyang kaugalingon. Alang niana nga katuyoan, Iyang gipadala si Jesus nganhi sa kalibutan aron sa pagdala sa tawo balik ngadto Kaniya. Apan, agig tubag, kinahanglan kita “magapadayon gayud sa pagtoo” ug dili “mobulag sa paglaum sa Maayong Balita” (Colosas 1:23).

2. Sa atong buluhaton alang kang Cristo, kinahanglan atong hinumduman nga kita mga ahente lang Niya diha sa labaw ka dako nga balaang plano.

3. Ang gahum sa ebanghelyo makahimo kanato nga hingkod alang sa kaluwasan diha kang Cristo.

### Bahin II: Komentaryo

**Ilustrasyon**

“Ang mga ginikanan ni Elizabeth Barrett Browning kusganon nga wala mouyon sa kaminyoon ngadto kang Robert [Browning] sa pagkaagi nga wala na siya ilha nila. Halos matag semana, magpadala si Elizabeth og mga sulat sa gugma ngadto sa iyang inahan ug amahan, paghangyo og pagpasiguli. Wala gayud sila mobalus bisan kausa nalang. Human sa napulo ka mga tuig sa pagsulat, nakadawat si Elizabeth og usa ka dakung karton sa padalhanan. Iyang giablihan kini, ug sa iyang kasubo ug kasakit sa iyang kasingkasing, ang tanang niya nga mga sulat ngadto sa iyang mga ginikanan maoy sulud niadtong karton. Walay bisan usa ka sulat ang giablihan!

“Karon kadtong mga sulat maoy usa sa labing matahum sa klasikal nga Ingles nga literatura. Kon giablihan pa kadto nga mga sulat sa iyang mga ginikanan ug gibasa bisan pila lang kabook, makab-ut unta ang gipangandoy nga pagpasiguli. Ang Biblia maoy sulat sa Dios sa pagpasiguli kanato. Kinahanglan atong ablihan kini ug basahon pagayo ug sa kanunay.” Michael P. Green, 1500 Illustrations for Biblical Preaching (Grand Rapids, MI: Baker Books 2000), p. 297.

Pagpasiguli, Pagtoo ug Paglaum

Ang Bibliia tinaw nga nagpaila nga ang Dios maoy nagpasiugda sa proseso sa pagpasiguli sa tawo ngadto Kaniya. Sa pagkahulog sa atong mga ginikanan ngadto sa sala, gibisitahan sa Dios ang Tanaman sa Eden aron pagpangita kanila (Genesis 3:9). Nagingon si Pablo nga ang “sa diha nga mga kaaway pa kita sa Dios, kita gipasig-uli ngadto sa Dios pinaagi sa kamatayon sa iyang Anak” (Roma 5:10). Kini nga pagtolon-an nagpalanog sa pagbati ni Pablo diha sa Colosas 1:21, 22. Mahinumduman gayod nga ang pagpasiugda sa Dios sa pagpasiguli maoy nagpadayon nga tema diha sa Roma 5:5–11, sama sa makita sa gihan-ay sa ubus:

| Roma 5:6 | “Samtang mga maluya pa kita, | sa gitagal nga panahon si Cristo nagpakamatay alang sa mga dili diosnon.” |
| Roma 5:8 | “Bisan sa mga makasasala pa kita, | si Cristo nagpakamatay alang kanato.” |
| Roma 5:10 | “Sa diha nga mga kaaway pa kita sa Dios | kita gipasig-uli ngadto sa Dios pinaagi sa kamatayon sa iyang Anak.” |

Adunay suud nga kasusama tali sa mga bersikulo 6, 8, ug 10 (tan-awa usab sa Efeso 2:4, 5). Sa maluyahon pa kita, sa makasasala pa kita ug mga kaaway, si Cristo namatay alang kanato, nga niini nagpasiguli kanato ngadto sa Dios. Gitandog usab ni Pablo kini nga tema sa laing dapit, uban sa gagmay nga mga kausaban, sumala sa makita nga han-ay sa ubus.

| Passage | Ultimate Agent | Action | Patient | Beneficiary | Intermediate Agent |
| --- | --- | --- | --- | --- | --- |
| 2 Corinto 5:18 | Dios | nagpasig-uli | kanamo | ngadto kaniyaw | pinaagi kang Cristo |
| 2 Corinto 5:19 | Dios | nagpasig-uli | sa kalibutan | ngadto sa iyong kaugalingon | kang Cristo |
| Colosas 1:20 | Dios | pagpasig-uli | tanang mga butang | nganha sa iyang kaugalingon | pinaagi kaniya [Cristo] |
| Efeso 2:4, 5 | Dios | tungod sa iyang dakung gugma | alang kanato | | uban kang Cristo |

Ang Dios sa kanunay maoy katapusang Ahente ug Tigpasiugda sa proseso sa pagpasiguli. Diha sa Galacia 4:4, 5, naggamit sa sinagop nga pinulongan sa pagpahinungod ngadto sa pagpasiugda sa Dios sa pagpasiguli kanato ngadto Kaniya. Sumala sa pagkasulti ni Juan, “Kita nagahigugma, tungod kay siya mao man ang unang nahigugma kanato” (1 Juan 4:19). Nahimo ang pagpasiguli pinaagi sa kamatayon ni Cristo (Roma 5:6; 2 Corinto 5:21; Colosas 1:20; Efeso 2:13, 16; uban pa), ug miresulta kini diha sa pakigdait uban sa Dios (Efeso 2:14–19).Tungud kay gisagop man kita ingon nga mga anak sa Dios (Roma 8:15; Galacia 3:26; Galacia 4:4–6; 1 Juan 3:1, 2), sa atong napataas nga kahimtang, pinaagi sa pagtoo diha kang Cristo, nga miresulta sa pagduul ngadto Kaniya (Roma 5:2, Efeso 2:18, Efeso 3:12, Hebreohanon 10:19–22).

Agig tubag ngadto sa pagpasiugda sa Dios, kinahanglan kita “magapadayon gayud sa pagtoo” ug dili “dili mobulag sa paglaum sa Maayong Balita” (Colosas 1:23). Ang pagtoo ug paglaum maoy Cristohanong mga hiyas nga magkakuyog (1 Corinto 13:13, Galacia 5:5, 1 Tesalonica 1:3, 1 Tesalonica 5:8, 1 Pedro 1:21). Nagtoo kita ug naglaum diha sa Dios alang sa kaluwasan (1 Pedro 1:21), dili sa tawhanong mga kahimoan.

**Mga Magdudula Diha sa usa ka Labaw ka Dako nga Plano**

Diha sa Colosas 1:25, nagingon si Pablo nga siya “nahimong ministro sumala sa diosnong katungdanan nga gipiyal kanako alang kaninyo, aron sa pagpahayag sa hingpit sa pulong sa Dios.” Nahibalo si Pablo nga ang iyang ministeryo dili maoy usa ka katapusan niini. Usa lang siya ka magdudula diha sa labaw pa ka dako nga plano. Kondili pa, unsaon man niya pagmaya diha sa iyang mga pagantos (Colosas 1:24)? Pinaagi lamang sa usa nga nahibalo sa atong mga kasakitan niini nga kalibutan nga sa makadiyot nga kasakit, kon itandi ngadto sa “labihan gayud kadaku ug walay katapusang gibug-aton sa himaya” nga giandam sa Dios alang kanato (2 Corinto 4:17), ang makahimo sa pagmaya diha kanila. Nagpamatuud si Pablo nga ang katumanan sa Pulong sa Dios adunay kalabutan “sa tinago nga nalilong sulod sa mga katuigan ug mga kaliwatan apan karon gikapadayag na ngadto sa iyang mga balaan” (Colosas 1:26). Sa pagkatinuud, nasabtan ni Pablo nga usa gayod siya ka aktor diha sa usa ka sugilanon nga labaw pa ka dako kaysa iyang kaugalingon.

Alang sa katumanan sa Iyang walay katapusang katuyoan, nagtawag ang Dios og daghang mga tawo sulud sa mga siglo aron sa pagbuhat sa ilang buluhaton sa buluhaton sa pagtubos. Pananglitan, si Jose wala makaamgo, sa una, nga ang Dios nagamando sa mga panghitabo sa pagpreserbar sa Iyang katawhan nga pinaagi kang kinsa ang gisaad nga Mesias moanhi. Apan, kini nga pagpahimutang sa mga panghitabo sa tukma mao ang gibuhat sa Dios. Padulong sa Ehipto, “sa usa ka panahon mitahan si Jose ngadto sa dili magamhan nga kaguul ug kalisang. Apan, diha sa pagmando sa Dios bisan kini nga kasinatian mahimo nga usa ka panalangin ngadto kaniya. Atong natun-an sa pipila ka mga takna nga ang mga katuigan tingali dili unta makatudlo kaniya.”—Ellen G. White, Patriarchs and Prophets, p. 213. Sa katapusan ang katuigan nakahimo pagtudlo kang Jose nga ang Dios nagamando sa tanang panghitabo aron “nga mao ang pagluwas nga mabuhi ang daghang katawohan” (Genesis 50:20).

Kumusta man ang ubang mga tawo sa Biblia? Hilabihan kadaghan nga dili mahimo ang paghisgot bahin kanilang tanan (tan-awa sa Hebreohanon 11). Pananglitan, kumusta man ang libro sa Ruth? Diha sa kahayag sa labaw pa ka lapad nga asoy sa Biblia, ang sugilanon ni Ruth nagpakita nga ang Dios nagabuhat, bisan kon daw wala Siya magabuhat. Adunay dakung usa ka importante nga kalabutan si Ruth sa pagkahimo nga apohan ni David, ang bantugang hari sa Israel (Ruth 4:13, 21, 22). Usa lang siya ka tawo diha sa usa ka labi pa kadako nga sugilanon. Naghimo ang Dios og usa ka tugon kang David sa pagsaad nga Iyang pabarogon ang iyang kaliwat human kaniya ug “tukoron ko ang trono sa iyang gingharian sa walay katapusan” (2 Samuel 7:12, 13). Kini nga saad natuman diha kang Jesus, ang eskatolohikal nga Anak ni David (Mateo 1:1). Ang Dios nagamando sa tanang panghitabo dinhi sa yuta alang sa katumanan sa Iyang walay katapusang katuyoan diha kang Jesu-Cristo! Kini nga tuyo mao ang misteryo nga natago apan napadayag na karon (Colosas 1:26).

**Pagkahamtong Diha Kang Cristo**

Ingon nga mga Cristohanon gipanawag kita sa pagtubo diha sa pagkahamtong pinaagi sa pagtuo ug pagtuman sa Pulong sa Dios. Gipaila ni Pablo nga ang kalab-uton sa ebanghelyo maoy “aron among ikapaatubang silang tanan ingon nga mga hingkod diha kang Cristo” (Colosas 1:28). Gusto sa Dios nga magatubo kita samtang kita mangandam alang sa Ikaduhang Paganhi, sa pagkahibalo nga “siya nga nagsugod ug maayong buhat diha kaninyo magapadayon sa pagbuhat aron kini mahingpit unya sa adlaw ni Jesu-Cristo” (Filipos 1:6).

Ang espirituhanong pagtubo naglambigit sa dili moubus tulo ka mga butang. Nahauna, kinahanglan magatubo kita diha sa pagtoo. Sa iyang pagsulat ngadto sa taga Corinto, gitinaw ni Pablo nga iyang gipaabut ang paguswag sa ilang pagtoo (2 Corinto 10:15). Sa sama nga kaagi, diha sa 2 Tesalonica 1:3, gipasalamatan ni Pablo ang Dios alang sa mga taga Tesalonica tungud kay ang ilang “pagtoonagatubo man sa hilabihan gayud.” Ikaduha, kinahanglan kita magatubo diha sa kahibalo. Nagpasidaan si Pedro kanato “apan kinahanglan managtubo hinoon kamo diha sa grasya ug kahibalo sa atong Ginoo ug Manluluwas nga si Jesu-Cristo” (2 Pedro 3:18; tan-awa usab sa 2 Pedro 1:3). Sa sama nga paagi, giawhag ni Pablo ang taga Colosas nga “magakinabuhi nga takus sa Ginoo” ug paguswag “sa kahibalo mahitungod sa Dios” (Colosas 1:10). Ikatulo, kinahanglan magatubo kita diha sa gugma. Busa, nagingon si Pablo diha sa 1 Tesalonica 3:12, “ug ang Ginoo magapatubo ug magapadagaya unta kaninyo sa gugma ang usa ug usa ug sa tanang tawo, maingon sa among ginabuhat kaninyo” tan-awa usab sa Filipos 1:9). Masabut, nga ang espirituhanong pagtubo nagagikan sa Dios. Ang mga tumotoo gipanawag ngadto sa “uban sa paguswag nga gikan sa Dios” (Colosas 2:19; tan-awa usab sa Filipos 1:6; 1 Corinto 3:6, 7; 2 Corinto 9:10).

### Bahin III: Kagamitan sa Kinabuhi

Pamalandonga ang mosunod nga mga tema: Dayon hangyoa ang imong mga tinun-an sa pagtubag sa mga pangutana sa katapusan niini nga bahin:

Daw dili katoohan ang pagkahibalo nga ang Dios maoy nagpasiugda sa atong kaluwasan, dili ba? Kon wala pa kini nga nahauna nga paningkamot, makahimo ba kaha kita sa pagduul Kaniya sa atong kaugalingon? Siguro dili gayud! Sumala sa madanihong pagkasulti ni Wilson Tozer, “Sa dili pa makahimo pagpangita ang tawo sa Dios, ang Dios kinahanglan maoy unang nangita sa tawo.”—A. W. Tozer and W. L. Seaver, Prayer: Communing With God in Everything—Collected Insights from A. W. Tozer (Chicago: Moody Publishers, 2016), p. 238.

Gipakita sa Biblia nga ang Dios naghimo og paagi, dili lamang sa usa ka lebel sa pagpangita sa usa lang ka karnero nga nasalaag (ang atong planeta, Yuta), kondili usab sa usa ka personal nga lebel. Gani, dili ba mao man kini ang takdo nga gibuhat ni Jesus uban sa babaye nga Samarianhon didto sa atabay (Juan 4:1–42), kang Natanael (Juan 1:48), ug daghan pang uban?

Kon ang Dios maoy nagpasiugda sa pagluwas kanato, kinahanglan dili kita malimot nga Iyang gipaabut kita sa pagtubag ngadto sa Iyang gugma pinaagi sa paghigugma usab Kaniya ug sa pagbuhat sa atong bahin diha sa Iyang balaan nga plano sa kaluwasan sa kalibutan. Makahimo paggamit ang Dios kanato bisan pa sa atong mga kaluyahon ug mga limitasyon. Diha sa Iyang gahum ug kusog, makabuhat kita og labaw pa kaysa atong paghunahuna sa atong mahimo. Apan, atong batonan sa hunahuna nga mga aktor lang kita diha sa balaang sugilanon nga labaw pa kadako kaysa atong kaugalingong partikular nga sugilanon. Moabut ang adlaw nga makahimo kita pagsabut sa labaw pa ka bug-os sa kalabutan sa atong indibiduwal nga mga sugilanon nga gihimo diha sa dakung asoy sa pagtubos. Hangtod nga moabut kanang adlawa, gusto sa Dios nga magatubo kita diha sa pagtoo, kahibalo, ug gugma, ingon nga mga ginamiton sa pagpasiguli ug sa paglaum!

**Mga Pangutana:**

1. Sa unsa nga mga paagi ang Dios nangita kanimo kaniadto? Pagpahat og usa ka kasinatian ngadto sa klase.

2. Unsay imong bahin diha sa dakung plano sa kaluwasan?

3. Uban kang kinsa imong gikapahat ang imong sugilanon bahin sa gugma sa Dios sa pagtubos? Sa unsa nga paagi ang imong sugilanon nakapahimug-at sa mga kinabuhi sa uban diha sa ka makahuloganong paagi?