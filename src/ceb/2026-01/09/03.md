---
title:  Kon Kamo Magpadayon Diha sa Pagtoo
date:   23/02/2026
---

`Basaha ang Colosas 1:23. Unsa sa imong hunahuna ang gipasabut ni Pablo nga “dili matarug, malig-on” diha sa pagtoo? (Tan-awa usab sa Colosas 2:5 ug Efeso 3:17.)`

Adunay upat ka nagkalainlaing mga matang sa “kon” nga mga pagkasulti sa Grego, ang matag usa lahilahi og mga gipasabut. Ang usa nga gisugdan sa Colosas 1:23 nagtoo nga ang mga kahimtang tinuud. Nga, gipadasig ni Pablo ang taga Colosas uban sa panghunahuna nga sila, sa pagkatinuud, magpadayon diha sa pagtoo. Sa gipaila dayon ni Pablo nga, iya nang nakita ang ebidensiya sa ilang pagtoo ug pagkalig-on (Colosas 2:5). Bisan pa, ang ila ng pagtoo kondisyonal sa ilang pagpadayon diha sa dalan sa pagtoo nga ilang gisudlan.

Kini nga ideya bahin sa pagpadayon mao ang kahulogan sa Grego nga pulong nga gihubad og “magapadayon” (Colosas 1:23). Gigamit kini bahin sa mga eskriba ug mga Pariseo nga nagpadayon sa pagpangayo og tubag ni Jesus kung unsay buhaton sa babaye nga nadakpan diha sa pagpanapaw (Juan 8:7); ug usab bahin kang Pedro nga nagpadayon sa pagpanuktok sa pultahan human sa pagkaila ni Roda sa iyang tingog ug mibiya nga sirado ug midalagan sa sulud aron pagpahibalo sa uban (Buhat 12:16). Gigamit usab ni Pablo, sa pagpadasig kang Timoteo sa pagpabilin nga matinumanon sa doktrinal ug praktikal nga mga pahimangno nga iyang gihatag (1 Timoteo 4:16). Managsama ang iyang kahulogan dinhi gawas nga gipahinungod kini sa mga tumotoo sa kinatibuk-an.

Sa atong makita sa leksyon sunod semana, nabalaka si Pablo nga ang mga taga Colosas magagpas sa mga paagi sa kaluwasan nga gipasukad sa tawhanong pamaagi sa baylo nga mokuput nga lig-on sa paglaum nga gihatag sa ebanghelyo (tan-awa pananglitan, sa Colosas 2:8, 20–22). Ang pulong nga “napalig-on” nagpasabut ngadto sa pagpahimutang sa usa ka tibuuk o lig-on nga patukoranan sa pagtoo ug gugma nga gipasukad sa Pulong sa Dios (tan-awa sa Mateo 7:25, Efeso 2:20, Efeso 3:17).

Kadugtong niini nga ideya mao ang Grego nga pulong nga gihubad ug “dili matarug,” nagpasabut ngadto sa usa ka tinukod nga dili mairug ug, pinaagi sa dugang, ang pagkahimo nga Cristohanon nga “dili mobulag sa paglaum sa Maayong Balita” (Colosas 1:23). Ang sama nga pulong gigamit diha sa 1 Corinto 15:58: “magpakalig-on kamo, dili matarug, sa kanunay magmadagayaon sa bulohaton sa Ginoo, sa nasayran ninyo nga diha sa Ginoo ang inyong pagpangabudlay dili makawang”).

Sukwahi sa komon nga pagtolon-an nga “kong luwas na, kanunay luwas,” lahi ra kaayo ang gipasabut ni Pablo niini.

`Unsa may imong nasinatian bahin sa pagkaimportante sa pagpadayon sa pagbansay sa pagtoo? Nga mao, ngano man nga sa kanunay ikaw maghimo og mahunahunaong pagpili sa pagbuhat niana? Unsa may mahitabo kung dili ka magbuhat niini?`