---
title:  Ang mga Iglesya sa Filipos ug Colosas
date:   01/01/2026
---

`Basaha ang Filipos 1:1–3 ug Colosas 1:1, 2. Giunsa paghulagway sa mga iglesya didto sa Filipos ug Colosas, ug unsay kahulogan sa gihulagway dinhi?`

Ang naandan nga pagpangumusta ni Pablo diha sa iyang mga sinulat nagtawag sa mga Cristohanon niadtong mga dapit “mga balaan”; nga, pinaagi sa bautismo gigahin na sila ingon nga pinasahi nga katawhan sa Dios, ingon sa katawhan sa Israel (Exodo 19:5, 6; itandi sa 1 Pedro 2:9, 10), ginalain ingon nga usa ka “balaan nga nasod.” (Walay kalabutan kini sa nabatasan sa iglesya sa Roma sa pagpaila og mga tawo ingon nga “mga santos.”)

Makapasibut usab ang kasusama niini tali sa mga pangumusta niini nga duha ka mga sulat. Nagpasabut si Pablo ngadto sa “mga tigatiman ug mga diyakono” (Filipos 1:1, esv) didto sa Filipos ug (kasaligang mga igsoon diha kang Cristo” (Colosas 1:2), diha sa Colosas. Kon magsulti ang Bag-ong Tugon bahin sa “kasaligang mga kaigsoonan,” sila adunay espesipiko nga ministeryo sa iglesya (tan-awa sa Efeso 6:2, Colosas 4:7, 1 Pedro 5:12). Busa, makita nga gipahinungdan ni Pablo ang dili lamang mga sakup sa iglesya kondili ang mga pangulo usab sa iglesya niini nga mga siyudad. Ang pagpasabut ngadto sa mga katungdanan nga labaw pa ka espesipiko nga gihulagway sa ubang mga dapit (pananglitan diha sa 1 Timoteo 3:1–12, Tito 1:5–9) nagsaksi ngadto sa pagkaanaa ug sa kahinungdanon sa organisasyon gikan sa labing sayo nga panahon sa iglesya.

Ang pagbansay og mga kaubanan sa buhat sama kang Timoteo ug kang Epafras ug paghatag alang sa kapangulohan sa lokal nga mga iglesya maoy usa ka panguna nga pagtagad alang lang kang Pablo ug nagpalambo sa iyang mga paningkamot sa pagmensahe. Sa usa ka pagkasulti, adunay pamaagi ngadto sa pagabut og mga hamiling kalag ug sa pagpadayon. Ang atong mga Adbentista nga payunir nagsunod sa Adbentista modelo sa organisasyon sa iglesya sumala sa daghang gipakita sa mga sinulat sa Review and Herald nga gipatik gikan sa katuigang 1850. Gani, nagingon si James White, “Ang balaan nga han-ay sa Bag-ong Tugon igo na sa pagorganisar sa iglesya ni Cristo. Kon dugang pa ang gikinahanglan, mahatag na kini pinaagi sa inspirasyon.”—“Gospel Order,” The Advent Review, and Sabbath Herald, Dec. 6, 1853, p. 173. Sa wala pa nagsulat si Pablo ngadto sa mga iglesya, ang mga apostoles nagsugod na sa pagbutang og mga opisyales alang sa iglesya didto sa Jerusalem (tan-awa sa Buhat 5:1–6, Buhat 11:30), nga “nagsilbi nga usa ka modelo alang sa organisasyon sa iglesya sa matag usa ka dapit diin ang mga mensahero sa kamatuuran kinahanglan magdaog og mga kinabig ngadto sa ebanghelyo.”—Ellen G. White, The Acts of the Apostles, p. 91.

Nahibaloan na kaayo nga usahay naggamit si Pablo og mga katabang sa pagsulat sa paghugpong sa iyang mga sinulat. Ginganlan usab si Timoteo ingon nga usa ka kauban sa pagpadala sa ubang dapit (tan-awa, pananglitan, 2 Corinto 1:1, Filemon 1). Tungud kay nagpadayon man si Pablo paggamit og “ako” imbis nga “kami” nagpakita nga ang iyang awtoridad nagpaluyo usab niini nga mga sinulat.