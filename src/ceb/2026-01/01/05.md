---
title:  Si Pablo Didto sa Colosas
date:   31/12/2025
---

Kita walay rekord nga nakabisita si Pablo sa Colosas sukad, nga nagsulti na usab kanato sa usa ka butang bahin sa pagkaepektibo sa iyang pamaagi sa pagmensahe. Nahauna, si Epafras, taga Colosas (Colosas 4:12), nga maoy nagdala sa ebanghelyo ngadto niadto nga siyudad (Colosas 1:7). Apan sa unsa nga paagi siya nakabig? Malagmit, sa tungatunga sa 50 anyos, sa duul na si Pablo didto sa Efeso ug “nakadungog sa pulong sa Ginoo ang tanang nanagpuyo sa Asia” (Buhat 19:10; itandi sa Buhat 20:31).

Ang libro sa Pinadayag nagsaksi kon unsa ka halapad ang gikaylapan sa ebanghelyo didto sa Colosas, resulta kadto sa pagbuhat sa mga kinabig ni Pablo, nga unang nakadungog sa mensahe didto sa Efeso, ang labing importante nga siyudad sa Asia-Minor ug usa dakung pantalan. Nakadungog si Epafras sa pagwali ni Pablo didto sa Efeso ug, nahimo nga usa ka mga masigkamagbubuhat, iyang gidala ang ebanghelyo balik sa iyang lungsod nga natawhan sa Colosas.

Ang siyudad mismo, mga siyam ka milya (15 kilometro) mahimutang sa habagatan-silangan sa Laodicea, bag-o pa lang kini nakaplagan, busa dili pa kaayo daghan ang atong nahibaloan niini kung itandi ngadto sa labaw pa ka bantugang mga siyudad sa rehiyon. Hinoon atong nahibaloan nga daghang mga Judio ang nagpuyo, mga “napulo ka libo nga mga Judio ang nagpuyo didto sa Phrygia.”—Arthur G. Patria, New International Biblical Commentary: Ephesian, Colossians, Philemon (Peabody, MA: Hendrickson Publishers Inc., 1990), vol. 10, p. 3. Ang mga salapi nga plata gitunaw didto sa Colosas nagpaila sa mga tawo didto, maingon man sa daghang mga siyudad sa Roma, nga nagsimba sa nagkalainlaing mga dios. Ang pagano nga mga nabatasan ug lig-ong mga impluwensiya sa kultura tataw nga nagpaila sa mga Cristohanon didto uban sa daghan kaayong mga hagit, dili lang sa pagmensahe sa siyudad kondili sa pagpabilin nga matinumanon ngadto sa putli nga pagtoo bahin sa ebanghelyo. Laing bantugan nga Cristohanon didto sa Colosas mao si Filemon, nga tingali nakabig sa sama nga panahon kang Epafras.

`Basaha ang Filemon 15, 16. Tan-awa usab sa Colosas 4:9. Unsa nga paagi ang giawhag ni Pablo kang Filemon nga buhaton uban kang Onesimo?`

Bisan og gikinahanglan sa balaod sa Roma sa pagsugo kang Pablo sa pagbalik ni Onesimo ngadto kang Filemon, nagpakilooy si Pablo sa kasingkasing ug tanlag ni Filemon ingon nga masigkatumotoo ug nagawhag kaniya sa pagtagad kang Onesimo, dili ingon nga usa ka ulipon, kondili usa ka igsoon (Filemon 16).

`Bisan unsa kadako ang atong pagsupak sa ideya sa pagpangulipon sa bisan unsa nga matang, ug paghandum nga si Pablo mokondinar sa nabatasan, unsaon nato pagpakigsabut kung unsay ikasulti ni Pablo dinhi? (Daw unsa ka makapalipay nga, panahon sa nabatasan sa pagpangulipon didto sa America, si Ellen G. White sa tinaw nagsulti ngadto sa mga Adbentista sa pagsupak sa balaod nga nagmando sa katawhan sa paguli sa nangikyas nga mga ulipon.)`