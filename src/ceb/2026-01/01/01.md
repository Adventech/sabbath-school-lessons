---
title:  Ginalutos Apan Wala Ikapanugyan
date:   27/12/2025
---

### Basaha sa Pagtuon Niini nga Semana
Efeso 3:1; 2; 2 Corinto 4:7–12; Buhat 9:16; Filemon 15, 16; Colosas 4:9; Filipos 1:1–3; Colosas 1:1, 2.

> <p>Tekstong Sagulohon</p>
> “Pagkalipay kamo kanunay diha sa Ginoo; usbon ko ang pag-ingon, Pagkalipay kamo” (Filipos 4:4).

Usa ka Adbentista nga pastor, nabilanggo tungud sa mga sumbong, naggahin og duul sa duha ka tuig sulud sa bilanggoan. Bisan og sa nahauna dako siya og kalibug, iyang gibati nga ang prisohan maoy hinatag sa Dios nga kaumahan alang kaniya. Sa pagkahibalo sa iyang kaubanan sa prisohan nga pastor diay siya, ilang gihangyo siya sa pagwali. Miwali siya, ug nanghatag og mga tratados. Nakabautismo gani siya og mga priso ug naghimo og mga komunyon. “Adunay mga panahon,” iyang giangkon, “malisud ang pagministeryo sa bilanggoan, apan adunay kalipay usab, ilabina kung imong nakita nga gitubag ang mga pagampo ug ang mga kinabuhi nga nangausab.”

Gisulatan ni Pablo ang taga Filipos ug taga Colosas gikan sa prisohan (tan-awa sa Filipos 1:7, Colosas 4:3). Gani, mismo sa Filipos, human sa dili makataronganong mga sumbong batok kang Pablo ug Silas, “ang ilang mga tiil iyang gisul-ot diha sa mga sipohan” (Buhat 16:24). Pagkatungang gabii, “nanag-ampo, ug nanag-awit silag mga alawiton ngadto sa Dios, ug ang mga binilanggo nanagpatalinghug kanila” (Buhat 16:25). Sa pagkatinuud nahibalo sila kung unsaon sa “pagkalipay kanunay.”

Niini nga semana atong tan-awon ang mga kahimtang nga giatubang ni Pablo. Iyang nakita ang labaw pa kadako nga katuyoan kon unsay mahitabo kaniya, ug tingali makatoon kita gikan kaniya sa diha nga kita, ingon nga kita sa dili mapugngan, magatubang sa atong mga pagsulay.

_*Basaha sa pagtoon kini nga leksyon sa pagpangandam alang sa Sabado, Enero 3._