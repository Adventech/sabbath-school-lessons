---
title:  Si Pablo sa Filipos
date:   30/12/2025
---

Panahon sa ikaduhang panaw-misyonero ni Pablo, sa wala pa madugang sa ilang grupo si Timoteo, gidid-an sila sa Espiritu Santo sa pagpadayon sa pagtabok sa Asia Minor (Buhat 16:6). Busa, panahon sa panan-awon usa niana ka gabii, iyang nakita ang usa ka tawo nga naghangyo kaniya, “Umari ka sa Macedonia ug tabangi kami” (Buhat 16:9). Miadto dayon sila sa pantalan aron mosakay padulong sa Macedonia ug molayag gikan sa Troas tabok sa Aegean Sea ngadto sa Neapolis, sa kontinente sa Europe. Apan sa baylo nga magwali didto, si Pablo, Silas ug Timoteo, ug Lucas, nga miuban kanila gikan sa Troas (sumala sa gipaila pinaagi sa paggamit sa “kami” diha sa Buhat 16:11), padulong sa Filipos.

Sa iyang kalihokan sa pagmensahe, kanunay naghunahuna si Pablo og pamaagi. Ang Filipos maoy “labawng siyudad sa kayutaan sa Macedonia” (Buhat 16:12). Gani, usa kadto sa labing pinasidunggang mga siyudad sa Emperyo sa Roma, nga gipaila nga Ius Italicum—ang labing hataas nga pagpaila nga madawat sa usa ka siyudad. Ang mga nagpuyo niini patas og mga pribilehiyo sama sa siyudad nga nahimutang didto sa Italy, lakip sa libre nga buhis sa yuta ug sa tawo, ug bisan kinsa ang nahimugso sa maong siyudad mahimo nga lumolupyo sa Roma. Usa usab kadto ka importante nga lakang subay sa Via Egnatia, nga maoy panguna nga dalan sa yuta nga nagdugtong sa Roma sa Silangan. Ang pagtukod og importante nga Cristohanong presensya didto nakahimo kanila sa pagdala sa maayong balita ngadto sa daghan pang ubang mga siyudad, lakip ang Amphipolis, Apollonia, Tesalonica, ug Berea (tan-awa sa Buhat 17:1–10).

Makasibut, nga ang opisyal nga pinulongan sa nahaunang siglo sa Filipos mao ang Latin, gipamatud-an sa nagdagsang nga Latin nga mga sinulat. Diha sa Filipos 4:15, ginganlan gani sila ni Pablo uban sa usa ka daw sama dunggon sa Latin nga ngalan, Philippesioi, masabut ingon nga pagila sa ilang pinasahi nga Roman kahimtang. Bisan pa niana, ang Grego nga sinultihan sa merkado ug sa palibut nga mga siyudad mao ang pamaagi nga ikapakaylap ang maayong balita. Gihulagway ni Lucas, kon giunsa ni Pablo ug sa iyang grupo pagapil sa mga tawo sa pagampo kilid sa suba, diin si Lydia ug ang iyang panimalay nangakabig (Buhat 16:13–5). Ingon nga usa ka babaye nga negosyante (“usa ka namaligyag mga panapton nga purpora”), mahimo unta siya nga usa sa dakung tigpaluyo sa pinansiyal didto sa Filipos sa ministeryo ni Pablo. Ang pagkapriso ni Pablo ug Silas didto maoy panahon sa pagkakabig sa usa ka tibuuk panimalay–niadtong sa bantay sa prisohan.

Ang Espiritu Santo nahibalo nga ang Filipos maoy maayo nga dapit alang pagsugod sa pagpakaylap sa tibuuk Europe, bisan og adunay pagpanglutos usab. Bisan unsa ka daotan kini nga paglutos, sa pila ka mga kahimtang, makahimo sa ebanghelyo sa pagabut ngadto sa katawhan nga dili maabut sa laing paagi.

`Basaha ang Buhat 9:16. Sa unsa nga paagi kini makatabang kanato sa pagsabut sa pipila ka mga pagsulay ni Pablo. Sa unsa nga paagi kini makatabang kanato sa pagsabut sa atong kaugalingong mga pagsulay?`