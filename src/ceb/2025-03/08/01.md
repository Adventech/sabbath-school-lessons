---
title:  Tugon Didto sa Sinai
date:   16/08/2025
---

### Basaha sa Pagtuon Niini nga Semana

Exodo 19:1–20:17, Pinadayag 21:3, Deuteronomio 5:6–21, Santiago 1:23–25, Roma 3:20–24, Roma 10:4.

> <p>Teksto nga Sagulohon</p>
> “Kamo nanagpakakita sa gibuhat ko sa mga Egiptohanon, ug giunsa ko pagdala kamo sa ibabaw sa mga pako sa mga agila, ug gidala ko kamo nganhi kanako. Busa karon, kong kamo magapatalinghug gayud sa akong tingog, ug magabantay kamo sa akong tugon, nan kamo mamahimo nga akong kaugalingon nga bahandi gikan sa kinataliwad-an sa tanang mga katawohan: kay ang tibook nga yuta, ako man: Ug alang kanako kamo mahimo nga usa ka gingharian sa mga sacerdote, ug usa ka balaan nga nasud” (Exodo 19:4–6).

Diin man gigiyahan sa Dios ang Israel human sa Iyang pagpahigawas kanila gikan sa Ehipto? Ngadto sa Yutang Saad—diin pa? Bisan unsa ka husto sa heograpiya, sayup sa teolohiya ang mao nga tubag. Gitubag kini sa Dios: “Kamo nanagpakakita sa gibuhat ko sa mga Egiptohanon, ug giunsa ko pagdala kamo sa ibabaw sa mga pako sa mga agila, ug gidala ko kamo nganhi kanako” (Exodo 19:4). Busa, ang biblikal-teolohikal nga tubag sa pangutana nagpadayag sa naguna nga kalab-uton ug tumong sa Dios: gidala sila ni Jehova ngadto sa Iyang kaugalingon.

Kon mobulag ang mga tawo gikan sa Dios, Iyang pangitaon sila ug tawagon pagbalik ngadto sa Iyang kaugalingon. Ang labing maayong modelo niini nga ugdang nga kamatuuran mao ang didto sa Tanaman sa Eden, sa pagkasala ni Adan ug Eva batok sa Dios, wala magtuman sa Iyang sugo, ug nanago sila gikan Kaniya. Siya ang nagpahigayon sa pagtawag: “Hain ka” (Genesis 3:9). Siya kanunay ang maghimo sa una nga lakang. Nagingon si Jesus sa tin-aw: “Umari kanako, kamong tanan nga nabudlay ug nabug-atan, ug papahulayon ko kamo. Isangon ninyo ang akong yugo diha kaninyo, ug pagtuon kamo gikan kanako; kay ako maaghop ug mapaubsanon sa kasing-kasing, ug makakaplag kamog pahulay alang sa inyong mga kalag” (Mateo 11:28, 29).

Nagtawag ang Dios kanatong tanan; ang atong dayon nga padulngan nagagad sa atong pagtubag.

_*Basaha sa pagtoon kini nga leksyon sa pagpangandam alang sa Sabado, Agosto 23._