---
title:  Gahum Ngadto sa Pagtuman
date:   02/09/2025
---

`Basaha ang Ezekiel 36:26–28. Sa unsa nga paagi ang pagtuman moabut sa atong mga kinabuhi?`

Sa tulo ka mga panghitabo, matinudanon ang mga Israelita sa pagpamatuud nga ilang tumanon ang Dios (Exodo 19:8; Exodo 24:3, 7). Importante ang pagtuman bisan og nagtudlo ang Biblia nga kita nga mga tawo maluya, huyang, gabok, ug makasasala. Kini nga makasusubo nga kamatuuran gipadayag dili lang pinaagi sa kasaysayan sa karaan nga Israel, kondili pinaagi sa kasaysayan sa tanan Niya nga katawhan.

Sa unsa nga paagi, kita gihimo nga mosunod sa Dios nga matinumanon?

Ang maayong balita mao nga kon unsa ang gisugo sa Dios, maghatag Siya og gahum kanato sa pagbuhat. Ang tabang nga wala dinhi sa sulud nato nagagikan sa gawas, makahatag kanato sa pagbuhat kon unsay gikinahanglan sa Dios kanato. Iya kini nga buluhaton. Sa dugokan sa iyang teolohikal nga panapus diha Ezekiel 36:26, 27, ang propeta Ezekiel nagpatin-aw pagayo niini nga punto. Ang Dios lamang ang makahimo sa pagbag-o sa usa ka kasingkasing, ug Iyang buhaton kini pinaagi sa pagkuha sa atong kasingkasing nga bato ug pulihan kini sa usa ka sensitibo nga kasingkasing nga unod. Sumala sa gipahinumdum ni Josue sa iyang mamiminaw: “Dili kamo makaalagad kang Jehova” (Josue 24:19).

Makahimo kita pagdesisyon sa pagsunod sa Dios; mao kana ang atong katungdanan. Maghimo kita sa pagpili, sa matag-gutlo nga pagpili sa pagtahan ngadto Kaniya. Ug kana tungud kay kita walay gahum sa pagtuman bisan sa atong mahunahunaon nga pagpili sa pagalagad Kaniya. Apan kon atong ihatag ang atong kaluyahon ngadto sa Dios, lig-onon kita Niya. Nagingon si Pablo: “Kay sa diha nga magamahuyang ako, magamalig-on man hinoon ako” (2 Corinto 12:10).

Matikdi ang balaan nga “Ako” diha sa Ezekiel 36:24–30: Ang Dios magpundok, maghinlo, magkuha, maghatag, magbutang, ug mopalihok kanimo sa mainampingon nga pagbantay sa Iyang balaod. Kon unsay Iyang buhaton, imong buhaton. Magpaila Siya uban kanimo, ug kon makiguban ka nga suud Kaniya, ang Iyang binuhatan mahimo nga imong binuhatan. Ang imong pakighiusa sa Dios mahimo nga gamhanan, ug madasigon.

Sa makausa pa, ang pagpasantop niini nga pahayag bahin sa gibuhat sa Dios. Mabasa sa New King James Version: “Ug igabutang ko ang akong Espiritu sa sulod ninyo, ug palakton ko kamo sa akong kabalaoran, ug kamo magabantay sa akong mga tulomanon, ug magatuman kanila” (Ezequiel 36:27). Ang Dios nagsugo sa Iyang katawhan sa pagtuman ug dayon maghatag og gahum ngadto sa pagtuman. Ang gisugo sa Dios sa Iyang katawhan, Iyang tabangan kanunay sila sa pagbuhat. Ang pagtuman maoy gasa sa Dios (dili lang ang atong pagbuhat o nabuhat), maingon nga ang pagpamatarong ug ang kaluwasan Iyang mga gasa, usab (Filipos 2:13).

`Kon gisaaran kita og gahum aron pagtuman, ngano nga sayon man lang kaayo kita mahulog ngadto sa sala sa gihapon?`