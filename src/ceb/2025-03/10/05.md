---
title:  Taliwala sa Iyang Katawhan
date:   03/09/2025
---

Gitudloan sa Dios ang Iyang katawhan pinaagi sa nagkalainlaing mga paagi, ug ang usa kanila pinaagi sa santuwaryo. Ang tanang serbisyo niini nagtudlo ngadto kang Jesus; sila mga leksyon sa plano sa kaluwasan, nga buhaton pinaagi kang Jesus paglabay sa gatusan ka mga tuig sa ulahi.

`Basaha ang Exodo 25:1–9. Unsa nga mahinungdanon kaayo, praktikal, ug teolohikal nga mga kamatuuran makita dinhi niini nga mga bersikulo?`

Bisan ang Dios nagmando sa mga Israelita ug nga suud na Siya ngadto kanila, Iyang gipahimangnoan si Moises sa pagtukod og santuwaryo: “Ug pabuhaton mo sila ug usa ka balaang puloy-anan alang kanako aron ako magapuyo sa taliwala nila” (Exodo 25:8). Gusto sa Dios nga ipakita kanila nga Siya uban gayod kanila. Bisan og nakabuhat sila og sayup sa daghang mga panahon, wala Niya biyai sila, ug “human sila gidawat pagusab nga kahimut-an sa langit” (Ellen G. White, Patriarchs and Prophets, p. 343), gihatagan sila sa balaan nga sugo, ug ang proseso sa pagtukod sa santuwaryo gisugdan.

Ang Biblia nagpasalig kanato nga ang Dios wala magpuyo sa mga templo nga hinimo sa tawo (Buhat 7:47–50) tungud kay Siya labaw pa ka labing dako kaysa kalangitan, ug ang langit dili makapaigo Kaniya. Si Pablo didto sa Areopagus sa Athens nagsulti: “Ang Dios nga mao ang nagbuhat sa kalibutan ug sa tanang butang nga ania niini, maingon nga Ginoo man siya sa langit ug sa yuta, wala magpuyo diha sa mga templo nga binuhat sa kamot” (Buhat 17:24). Usab, si Hari Salomon nagsulti: “Apan matuod ba gayud nga ang Dios mopuyo dinhi sa yuta? Ania karon, ang langit ug ang langit sa mga langit dili makaigo kanimo; unsa pa ka labing ubos kining balay nga akong natukod” (1 Hari 8:27). Ang santuwaryo mao ang dapit diin ang Dios magpakita sa Iyang presensya ngadto kanila.

Ang mga Israelita magdala og usa ka bulontaryo nga halad alang sa pagtukod sa santuwaryo. Maghatag sila og bililhon ug mahal nga mga gasa, lakip sa bulawan, salapi, tumbaga, kahoy nga acasia, nagkalainlaing matang sa pino nga panapton, lana nga olibo, ug mga pahumot.

Sa Exodo 25:10–27:21, gihatagan kita og daghang mga detalye bahin sa tabernakulo ug sa mga serbisyo niini. Ang Dios naghatag kang Moises sa plano nga adunay espesipiko nga mga pahimangno kon unsaon pagtukod ug pagsangkap sa tabernakulo, lakip ang arka sa pagpamatuud, ang tinapay-nga-gibutang-sa-atubangan, ang tangkawan, ang mga halaran, ang mga tabil, ang mga kolor, ug ang mga sukod.

Si Moises ang motukod sa tabernakulo sumala sa sulondan nga gipakita sa Dios kaniya (Exodo 25:9, 40; Exodo 26:30), nga maoy pagpakita sa langitnong santuwaryo (Hebreohanon 8:1, 2; Hebreohanon 9:11). Ang yutan-ong santuwaryo nagsilbi sa usa ka mahinungdanon kaayo nga kagamitan hangtod sa kamatayon ni Jesus ug sa Iyang ministeryo didto sa langitnong santuwaryo, nga nagwala na sa kagamitan sa yutan-ong tulomanon, usa ka kamatuuran nga gisimbolohan sa pagkapikas sa tabil atubangan sa Labing Balaan nga Dapit sa pagkamatay ni Cristo (Mateo 27:51, Marcos 15:38).