---
title:  Ang Tugon ug ang Plano
date:   30/08/2025
---

### Basaha sa Pagtuon Niini nga Semana

Exodo 24:1–18; 1 Corinto 11:23–29; Levitico 10:1, 2; Ezequiel 36:26–28; Exodo 25:1–9; Exodo 31:1–18.

> <p>Teksto nga Sagulohon</p>
> “Ug si Moises miabut ug gisugilon niya sa katawohan ang tanan nga mga pulong ni Jehova, ug ang tanang mga tulomanon: ug ang tibook nga katawohan mitubag sa usa ka tingog, ug miingon sila: Pagabuhaton namo ang tanang mga pulong nga giingon ni Jehova” (Exodo 24:3)

Ingon nga ilang Dios, Magbubuhat, ug Manunubos, ang Ginoo naghandum sa pakiguban sa Iyang katawhan ug pagpuyo sa ilang taliwala. Iyang gibuhat kita nga mahimong suud sa pagkigkauban Kaniya. Apan, kon ang makahuloganon nga mga pakigdugtong sa ubang mga tawo matukod lamang uban sa panahon ug paningkamut, sama usab ka tinuud ang atong bertikal nga relasyon sa Dios. Makapatuboy ug makapatubo kini sa bug-os nga kasinatian, apan lamang kon kita mogahin og panahon uban Kaniya. Sa praktikal nga mga pulong, kini nagkahulogan sa pagtoon sa Iyang Pulong (nagsulti ang Dios kanato), ang pagampo (pagabli sa atong mga kasingkasing ngadto sa Dios, ug pagsaksi ngadto sa uban bahin sa kamatayon, pagkabanhaw, ug pagbalik ni Cristo (sa pakigambit sa buluhaton sa Dios). Samtang panalanginan kita sa Dios, mahimo kita nga usa ka agianan sa mga panalangin ngadto sa uban.

Ang pokus kinahanglan anaa sa Dios, dili sa atong mga kaugalingon (Hebreohanon 12:1, 2). Pinaagi sa atong pakigdugtong Kaniya, ang Dios makahatag kanato og gahum sa pagsunod sa Iyang mga pagtolon-an, nga nagkahulogan sa pagtuman sa Iyang Pulong. Dili ikatingala ang kaliwatan sa katapusan sa panahon sa mga sumusunod ni Cristo gihulagway nga mga tawo nga “nanagbantay sa mga sugo sa Dios ug sa tinoohan ni Jesus” (Pinadayag 14:12).

Yano lang kaayo: atong higugmaon ang Dios, ug, niana nga gugma, atong tumanon Siya.

_*Basaha sa pagtoon kini nga leksyon sa pagpangandam alang sa Sabado, Septyembre 6._