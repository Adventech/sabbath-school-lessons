---
title:  Dugang nga Panghunahuna
date:   18/07/2025
---

Basaha ang sinulat ni Ellen G. White, “The Plagues of Egypt,” pp. 257–265 diha sa Patriarchs and Prophets.

Tan-awa kon unsa kalisud ang mga butang sa pagsugod ni Moises ug sa iyang katawhan human sa una nga pakigatubang ni Moises kang Faraon.

“Ang hari, nasuko pag-ayo, ug nagduda sa mga Israelita nga adunay usa ka plano sa pagrebelde gikan sa iyang pagalagad. Ang pagkawalay-gugma maoy sangputanan sa pagkawalay-trabaho, iyang gisiguro nga walay panahon nga mahabilin kanila alang sa delikado nga plano. Ug sa dihadiha nagmugna siya og mga lakang aron hugtan ang ilang mga bugkos ug dugmokon ang ilang espiritu sa pagkaindependente. Sa maong adlaw gipakanaug ang mga kamandoan sa pagpabug-at pa gayod sa ilang trabaho sa mapintas ug pagkamadaogdaogon. Ang labing kasagaran nga mga materyal sa pagtukod niadto nga nasod mao ang binulad–sa–init nga tisa; ang mga paril sa labing maanindot nga mga gambalay gibuhat gikan niini, ug dayon gisapawan og bato; ug ang paggama sa mga tisa nagkinahanglan sa daghan kaayo nga mga lalaki nga ulipon. Ang pinutol nga dagami nga gisagolan og yuta nga kolonon, aron kini mahiusa, daghang mga dagami ang gikinahanglan alang niini nga trabaho; ang hari nagmando na karon nga wala nay dagami nga ihatag; ang mga trabahante mao nay mangita niini aron ilang magamit, samtang mao gihapon ang kadaghanon sa mga tisa ang ilang buhaton.

“Kini nga kamandoan nakahatag og dakung kahigwaos sa mga trabahante taliwala sa mga Israelita sa tibuuk yuta. Ang mga Ehiptohanon nga mga tinugyanan nagtudlo og mga Hebreohanon nga mga opisyal nga maoy pangulo sa trabaho sa mga tawo, ug sila ang magsiguro sa maayo nga resulta sa ilang trabaho. Sa diha nga gipatuman ang sugo sa hari, ang mga tawo nagkatibulaag sa tibuuk yuta pagkuha sa tuod sa trigo nga ilis sa dagami; apan ilang nakaplagan nga imposibli ang paghuman sa kadaghanon sa mga tisa nga gimando sa hari. Tungud niini nga kapakyasan gipanaglatos ang Hebreohanon nga mga tinugyanan sa buhat.”—Ellen G. White, Patriarchs and Prophets, p. 258.

**Diskusyonan nga mga Pangutana:**

`Paghunahuna og usa ka panahon, nga sa imong pagtuman sa tawag sa Dios sa imong kinabuhi, naglisud ka sa pagbuhat niini, o sa pagkasiguro dili maayo ang sinugdanan sa imong pagbuhat. Unsa nga mga leksyon imong naton-an sulud niadtong mga panahona gikan sa mao nga kasinatian?`

`Sultihi ang uban kon giunsa pagpanginlabut sa Dios sa imong kinabuhi sa dihang nagampo ka alang sa Iyang tabang o sa dihang wala nimo kini damha. Unsaon nato pagtoo sa pagkamaayo sa Dios sa mga panahon sa kalisdanan, bisan ngadto sa nagasalig sa Ginoo?`

`Unsay imong ikasulti sa usa ka tawo nga mopahayag, “Wala ko makaila sa Ginoo”? Apan, pananglitan ang tawo nga nagsulti niini, dili sa paagi sa pagsupak, kondili ingong usa ka yano nga kamatuuran bahin sa iyang kinabuhi? Unsay imong mabuhat sa pagtabang kaniya sa “pagila sa Ginoo” ug sa pagpatin-aw sa tawo kon nganong hinungdanon nga buhaton niya kana?`