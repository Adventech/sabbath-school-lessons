---
title:  Malisud nga Pagsugod
date:   12/07/2025
---

### Basaha sa Pagtuon Niini nga Semana

Exodo 5:1–23, Pinadayag 11:8, Exodo 6:1–13, Salmo 73:23–26, 2 Corinto 6:16, Exodo 6:28–7:7.

> <p>Teksto nga Sagulohon</p>
> "Ug unya miadto si Moises ug si Aaron kang Faraon, ug sila miingon kaniya: Si Jehova ang Dios sa Israel nagaingon niini: Tugoti ang akong katawohan sa pagpalakaw, sa paghimo ug fiesta alang kanako didto sa kamingawan. Ug si Faraon mitubag: Kinsa ba si Jehova aron magapatalinghug ako sa iyang tingog, ug magatugot ako sa pagpalakaw sa Israel? Ako wala makaila kang Jehova, dili usab ako motugot sa pagpalakaw sa Israel” (Exodo 5:1, 2).

Daghang mga tumotoo naghunahuna nga kung ang usa ka tawo modesisyon sa pagsunod sa Dios, makasinati lang siya og kalipay, kauswagan, ug kalampusan. Dili kana sa kanunay mao ang kahimtang, apan, ingon sa kasagaran nga gipakita sa Biblia. Usahay daghang mga babag moabut, ug mga kalisdanan usab. Makapaluya kaayo kini, ug maghatag kini og lisud nga mga pangutana nga sa kanunay walay sayon nga mga tubag o, daw walay mga tubag.

Kadtong mosalig sa kabubut-on sa Dios magatubang og nagkalainlaing mga pagsulay. Apan, kon kita molahutay, magdala ang Dios og mga sulbad nga moabut sumala sa Iyang mga paagi ug sa Iyang panahon. Ang Iyang mga paagi tingali dili motukma sa atong mga gipaabut alang sa madali ug dihadiha nga mga sulbad, apan kinahanglan kita magtoon sa pagsalig Kaniya, bisan unsay moabut.

Busa, ang topiko niini nga semana: Si Moises ug ang sugo sa pagdumala sa katawhan sa Dios gawas sa Ehipto—mahitungud kini sa usa ka tin-aw nga tawag gikan sa Dios maingon man pagtawag sa Dios ni bisan kinsa. Sa pagkamatuud, naglakip kini og mga milagro, ingon man ang Dios mismo ang nakigsulti direkta ngadto kang Moises ug sa pagpahibalo kaniya sa takdo kon unsay Iyang gusto ipabuhat kang Moises.

Busa, daw unsa ka sayon alang kang Moises, nga nahibalo nga gitawag siya sa Dios ug gani gihatagan siya sa espesipiko nga buluhaton?

Masayon lang unta diay kadto, dili ba?

Padayon sa pagbasa.

_*Basaha sa pagtoon kini nga leksyon sa pagpangandam alang sa Sabado, Hulyo 19._