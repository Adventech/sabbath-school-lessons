---
title:  Usa ka Lisud nga Pagsugod
date:   14/07/2025
---

Bisan si Moises nahibalo gayod, bisan pa sa sinugdanan, kon unsa ka lisud ang gisugo ni Jehova kaniya (busa siya misulay sa pagikyas gikan niini), malagmit siya walay ideya kon unsay moabut.

`Basaha ang Exodo 5:3–23. Unsa ang dihadiha nga mga resulta ang nahaunang natala diha sa pakighibalag ni Moises ug Aaron kang Faraon?`

Bisan sa wala pa moadto kang Faraon, gitigum ni Moises ug Aaron ang mga ansiyano ug ang katawhan sa Israel, gisultihan sila sa mga pulong sa Dios, ug gipakitaan sila sa mga timaan sa Dios, nga miresulta sa pagtoo sa Israel nga luwason sila ni Jehova gikan sa pagkaulipon. Busa, ilang gisimba si Jehova (Exodo 4:29–31). Hataas kaayo ang ilang mga pagdahum: si Jehova magpahigawas sa Hebreohanon nga katawhan gikan sa ilang pagkaulipon—sa katapusan!

Busa, miadto si Moises sa hari sa Ehipto uban sa mga gisugo sa Dios, ug nagdugang ka lisud ang mga butang alang sa mga Israelita. Nagdugang ang ilang pagantos, ug naganam ka bug-at ang ilang adlaw-adlaw nga pagtrabaho ug malisud kaayo. Gipasanginlan sila nga mga tapulan; gitagad sila sa mapintason, ug nagdugang kalisud ang ilang pagalagad kaysa kaniadto.

Nasubo ang ilang mga pangulo, ug ang paglalisay tali kanila ug kang Moises ug Aaron naganam kangil-ad, ug (sumala sa atong makita sa ulahi) nagtimaan kini sa matang nga mga panagbingkil ni Moises uban sa iyang kaugalingong katawhan sulud sa umalabot nga mga tuig.

`Basaha ang Exodo 5:21, ug dayon ibutang ang imong kaugalingon sa dapit niini nga mga tawo sa ilang pakigatubang kang Moises ug Aaron. Ngano nga ila man gisulti ang ilang nabuhat?`

Dili lisud sabton ngano nga nangasuko sila kang Moises (“Si Jehova magtan-aw unta sa ibabaw ninyo, ug maghukom,” matod pa nila). Naghunahuna sila nga miabut si Moises aron pagpahigawas kanila gikan sa mga Ehiptohanon, dili sa paghimo sa ilang mga kinabuhi ubus sa mga Ehiptohanon nga mas lisud.

Busa, gawas sa ilang pagatubang sa mga Ehiptohanon, kinahanglan atubangon usab ni Moises ug Aaron ang ilang kaugalingong katawhan.

`Unsa ang pipila ka mas maayong mga paagi nga ikaw ug ang uban mahimong makigsulti sa lokal nga mga pangulo sa simbahan sa diha nga motungha ang mga panagbingkil nga dili gayud malikayan?`