---
title:  Kinsa Ba si Jehova?
date:   13/07/2025
---

Sa pagsunod sa mga kamandoan sa Dios, miadto si Moises kang Faraon sa pagsugod sa proseso diin siya, si Moises “mokuha sa Akong katawohan, ang mga anak sa Israel gikan sa Egipto” (Exodo 3:10).

`Unsay tubag ni Faraon sa pagsugo sa Dios, “Tugoti ang akong katawohan sa pagpalakaw” (tan-awa sa Exodo 5:1, 2), ug unsay kahulogan ang makaplagan dinhi niini nga tubag?`

“Kinsa ba si Jehova?” namahayag si Faraon, dili sa handum nga makaila siya Kaniya, kondili, ingong buhat sa pagdumili o gani sa paglimud niini nga Dios, kinsa iyang giangkon nga wala siya makaila. “Wala ko makaila kang Jehova” matod niya, daw ingon og usa ka panghambog.

Pila ka mga tawo latas sa kasaysayan nakasulti sa sama nga butang? Daw unsa ka makatalagmanon tungud, kay sumala sa gisulti ni Jesus, “Ug ang kinabuhing dayon mao kini, ang ilang pagpakaila kanimo nga mao ang bugtong tinuod nga Dios, ug kang Jesu-Cristo nga imong pinadala” (Juan 17:3).

Sa Ehipto, uban kang Faraon isip mao ang hari, simbolo kini sa usa ka gahum nga wala moila sa presensya ug awtoridad sa Dios. Usa kini ka gahum nga mibarog sa pagsupak sa Dios, sa Iyang Pulong, ug sa Iyang katawhan.

Ang sunod nga pamatuud ni Faraon nagingon “dili ko tugutan ang Israel sa paglakaw” nagpadayag gani sa dugang niini nga pagrebelde batok sa buhi nga Dios, sa dugang nga paghimo sa Ehipto nga simbolo, dili lamang alang sa paglimud batok sa Dios kondili alang sa usa ka sistema nga nakigaway batok Kaniya.

Dili ikatingala daghan ang nakakita niining sama nga pagtagad, kaliboan ka tuig sa ulahi, sa French Revolution (tan-awa usab sa Isaias 30:1–3 ug sa Pinadayag 11:8). Naghunahuna si Faraon nga siya usa ka dios o ang anak nga lalaki sa dios—usa ka halapad nga reperensiya ngadto sa usa ka pagtoo sa kaugalingon nga adunay labing hataas nga gahum, kusog, ug pagpanabut.

“Sa tanang mga nasod nga gipaila diha sa kasaysayan sa Biblia, ang Ehipto maoy labing mapangahason sa paglimud sa paglungtad sa buhi nga Dios ug misupil sa Iyang mga kamandoan. Walay hari nga nangahas sukad sa labaw ka dayag ug pagkagarboso sa pakigsupil batok sa pagbulot-an sa langit kaysa gibuhat sa hari sa Ehipto. Sa pagdala ni Moises sa mensahe ngadto kaniya, diha sa ngalan ni Jehova, sa pagkagarboso mitubag si Faraon: “Kinsa ba si Jehova aron magapatalinghug ako sa iyang tingog, ug magatugot ako sa pagpalakaw sa Israel? Ako wala makaila kang Jehova, dili usab ako motugot sa pagpalakaw sa Israel,’ Exodo 5: 2. Usa kini ka ateyismo, ug ang nasod nga girepresentaran sa Ehipto maghatag sa sama nga tingog sa paglimud sa mga pagangkon sa buhi nga Dios ug magpakita sa sama nga Espiritu sa pagkawalay-pagtoo ug sa walay pagila sa Dios.”—Ellen G. White, The Great Controversy, p. 269.

`Kon adunay usa ka tawo nga mangutana, Nakaila ka ba sa Ginoo? Unsaon nimo pagtubag? Kon Oo, unsa may imong isulti kon sama sa unsa ang Iyang dagway, ug ngano man?`