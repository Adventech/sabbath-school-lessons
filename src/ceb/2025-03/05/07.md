---
title:  Dugang nga Panghunahuna
date:   01/08/2025
---

Basaha ang sinulat ni Ellen G. White, “The Passover,” pp. 273–280, diha sa Patriarchs and Prophets.

“Ang Pasko maoy halandumon ug tipikal, wala lamang nagtudlo balik ngadto sa pagpahigawas gikan sa Ehipto, kondili pagpadayon ngadto labaw pa kadaku nga pagpahigawas nga buhaton ni Cristo sa pagluwas sa Iyang katawhan gikan sa pagkaulipon sa sala. Ang halad nga nating karnero nagrepresentar ‘sa Cordero sa Dios,’ kinsa mao lamang ang atong kalauman sa kaluwasan. Nagingon si apostol Pablo, ‘Kay gikahalad na si Cristo, ang atong karniro sa pasko’ 1 Corinto 5:7. Dili igo nga ang kordero sa pasko patyon; ang dugo kinahanglan iwisik diha sa haligi sa pultahan; aron ang mga merito sa dugo ni Cristo mapahinungod ngadto sa kalag. Kinahanglan motoo kita, dili lamang nga Siya namatay alang sa kalibutan, kondili namatay Siya alang sa matag usa kanato. Atong dawaton sa atong mga kaugalingon ang kaayohan sa makapasaylo nga halad.”—Ellen G. White, Patriarchs and Prophets, p. 277.

Hangtod karon, ang Judio nga mga pamilya palibut sa kalibutan nagsaulog gihapon sa Pasko, Pesach. Sila adunay atong gitawag nga “Passover Seder” ang (“Seder” nagkahulogan “kahapsay/kahikayan”) nga niini nga panahon ilang hisgutan pagbalik ang Exodo ug dayon maglipay sa usa ka pinasahi nga pagpangaon ingon nga usa ka pamilya. Kahibulungan nga kini gibantayan sukad kaniadto sa literal, ang panahon sa Exodo! Ang Igpapahulay sa ikapitong adlaw sa semana lamang, nga ang mga Judio nga nagbantay usab, mas halayo pa gayod sa kakaraanan.

**Diskusyonan nga mga Pangutana:**

`Unsaon man nato pagsabut ang “pagkamakiangayon” sa Ginoo sa pagpatay sa panganay nga mga lalaki, nga daghan kanila sa pagkasiguro mga “inosente o wala makasabut?” Unsaon nato pagpahiuyon niini sa gamhanan nga katinuuran sa gugma sa Dios? Hunahunaa usab ang Lunop. Unsaon man nato pagsabut niini?`

`Unsay kahulogan sa simboliko nga panultihon nga ang mga tumotoo natabonan sa dugo ni Jesus ug ang Iyang dugo naghinlo kanila gikan sa ilang mga kasalanan?`

`Basaha ang mosunod nga mga pulong: “Ang mga sumusunod ni Cristo kinahanglan moambit sa Iyang kasinatian. Kinahanglan sila modawat ug mosabut sa pulong sa Dios aron mahimo kini nga nagatukmod nga gahum sa kinabuhi ug buhat. Pinaagi sa gahum ni Cristo kinahanglan sila mangausab ngadto sa pagkasama Kaniya, ug magpakita sa balaan nga mga kinaiyahan. . . . Ang Espiritu ug binuhatan ni Cristo kinahanglan mahimo nga Espiritu ug binuhatan sa Iyang mga tinon-an.”—Ellen G. White, Patriarchs and Prophets, p. 278. Unsaon nato pagtugot si Cristo nga magbuhat dinhi kanato kon unsay nasulat dinhi?`