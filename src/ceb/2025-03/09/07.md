---
title:  Dugang nga Panghunahuna
date:   29/08/2025
---

Basaha ang sinulat ni Ellen G. White, “The Law Given to Israel,” pp. 310–314, diha sa Patriarchs and Prophets.

Tungud kay nagpuyo man kita sa teritoryo sa atong kaaway, dili ikatingala nga masakitan kita sa tinuud nga kinabuhi pinaagi sa iyang hanas ug malimbongon nga mga plano. Kinsa man kanato ang wala makahibalo og kasakit ug pagantos, nga gidala sa sala ug sa makasasala nga nahulog nga kalibutan diin kita nagpuyo? Kabahin lang kini sa kinabuhi karon, ikasubo. Apan, ang Dios naghatag kanato og gahum sa pagatubang.

“Ang bililhon nga Manluluwas magpadala og tabang sa panahon nga kinahanglanon nato kini. Ang dalan ngadto sa langit giandam pinaagi sa Iyang mga tunob. Ang matag usa ka tunok nga nagasamad sa atong mga tiil nakasamad sa Iya. Ang matag usa ka krus nga atong gipas-an Iyang gipas-an una kanato. Nagtugot ang Ginoo og mga panagaway, aron pagandam sa kalag alang sa kalinaw. Ang panahon sa kasamok maoy usa ka makahadlok nga kalisud alang sa katawhan sa Dios; apan panahon kini alang sa matag usa ka matuud nga tumotoo sa paghangad, ug pinaagi sa pagtoo mahimo nga makakita siya sa balangaw sa saad nga nagliyok kaniya.”—Ellen G. White, The Great Controversy, p. 633.

**Diskusyonan nga mga Pangutana:**

`Ang katawhan latas sa gatusan ka mga tuig nakigbisug sa kamatuuran nga ang Ginoo nagpalayas niadtong pagano nga mga nasod gawas sa ilang yuta, ug usahay patyon gani. Sa pagkatinuud, kini makalibug. Apan, sa unsa nga paagi ang pagila nga ang gugma sa Dios kinahanglan usab magpakita sa hustisya sa pagtabang kanato sa pagsalig nga, bisan niini nga mga panghitabo, ang Iyang gugma, napadayag?`

`Hisguti og dugang ang kamatuuran nga human dayon sa paglitok ni Jesus sa mga pulong bahin sa paghigugma sa uban, ug gani niadtong nagdumot kanimo, nagingon Siya kanato, “Busa, magmahingpit kamo, maingon nga ang inyo nga Amahan sa langit hingpit” (Mateo 5:48). Ngano nga gusto man ni Jesus nga sundon kini nga sugo sunod dayon sa ubang mga sugo? Unsa may Iyang gisulti kanato dinhi kon unsay kahulogan niini dili lamang sa pagkahimo nga “hingpit” kondili sa pagkahimo nga hingpit maingon nga ang “inyo nga Amahan sa langit hingpit”?`

`Ang apostol Pablo adunay usa ka positibo ug makapatuboy nga pagtagad ngadto sa balaod sa Dios, ug sa mga kagamitan niini, apan batok siya sa sayup nga paggamit sa balaod. Unsa may gipasabut sa iyang gisulti nga “dili man kamo ilalum sa kasugoan kondili ilalum sa grasya” (Roma 6:14)? Sa unsa nga mga paagi nga masayup ang atong paggamit sa balaod?`

`Unsay kalahian tali sa hustisya ug panimalus? Nagkalahi ba gayod sila sa hingpit nga mga konsepto o lahi lang nga mga pagpakita sa sama nga ideya? Unsaon nato pagkahibalo kon ang atong mga handum alang sa hustisya dili gayud usa ka handum alang sa panimalus?`