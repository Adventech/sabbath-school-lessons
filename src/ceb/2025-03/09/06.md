---
title:  Pagpanimalus
date:   28/08/2025
---

“Mga hinigugma, ayaw ninyo himoa ang panimalus, hinonoa hatagi ninyog higayon ang kapungot sa Dios; kay nahisulat man kini nga nagaingon, “Akoa ang panimalus, ako mao ang magabayad, nagaingon ang Ginoo” (Roma 12:19, tan-awa usab sa Deuteronomio 32:35).

`Unsa nga saad ug sugo ang makaplagan dinhi niini nga mga bersikulo, ug sa unsa nga paagi sila suud nga nalambigit?`

Hangtod nga ang Ginoo magdala og hustisya nga kulang kaayo karon, katungdanan sa mga maghuhukom sa karaang Israel ang pagpahamtang sa balaod ug sa pagila sa usa ka matarong nga silot kon adunay nahimo nga kadaot. Apan, ilang gikinahanglan ang mga kamatuuran paguna. Ang problema mao nga ang mga magtutudlo sa balaod sa panahon ni Cristo naggamit niini nga balaod sa paagi nga nagbukas sa pultahan alang sa personal nga panimalus. Sa paghimo niana, ang prinsipyo wala masabti sumala sa kahulogan, ug ang nahauna nga katuyoan wala matumong. Ang misangput, ilang gipanalipdan kon unsa gayod ang gidili sa balaod.

`Basaha ang Mateo 6:4, 6; Mateo 16:27; Lukas 6:23; ug 2 Timoteo 4:8. Unsay gisulti kanato niini nga mga teksto kon giunsa pagtan-aw ni Jesus ang mga prinsipyo sa pagganti ug pagsilot?`

Dili supak si Jesus sa prinsipyo sa pagganti ug pagsilot. Ang hustisya maoy usa ka butang bahin sa prinsipyo; usa kini ka mahinungdanon kaayo nga bahin sa kinabuhi. Apan, walay tawo nga mokuha sa katungdanan sa maghuhukom, hurado, ug sa “tigpahamtang” sa iyang kaugalingon. Daw unsa lang ka sayon alang kanato sa pagsanta sa hustisya! Dili atong katungud ang pagbayad sa kadaot. Kon adunay daotan nga tagdon, kinahanglan kini buhaton sa usa ka walay pagdapig nga hukmanan; buluhaton kini sa mga maghuhukom.

Niini nga kahulogan si Jesus nagsulti kanato sa pagkahingpit maingon nga ang atong “Amahan sa langit hingpit.” Unsaon nato pagkahingpit sama sa Dios? Ang gugma nga dili hakog maoy kinatibuk-an nga kinaiyahan sa Dios. Nagtudlo Siya sa Iyang mga sumusunod kon unsaon paghigugma sa ilang mga kaaway ug sa pagampo alang niadtong nagalutos kanila. Ang tinuud nga pagkahingpit mao ang paghigugma, pagkamapasayloon, ug pagkamaloloy-on (Lukas 6:36), bisan ngadto sa mga dili takus niini. Kini nga prinsipyo, ug ang mga aksiyon nga maghatud niini ngadto, maoy kahulogan sa pagpakita sa kinaiya sa Dios.

`Unsa nga mga paagi nga, sa adlaw-adlaw, atong makat-onan ang paghigugma sa paagi nga gisugo kanato sa pagbuhat? Unsay malambigit niini sa kanunay nga usa ka kamatayon ngadto sa kaugalingon?`