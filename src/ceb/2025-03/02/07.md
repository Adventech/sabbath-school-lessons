---
title:  Dugang nga Panghunahuna
date:   11/07/2025
---

Basaha ang sinulat ni Ellen G. White, “Moses,” pp. 251–256 diha sa Patriarchs and Prophets.

Ang talagsaong nagkalayo nga sampinit tingali maoy labing makapausab nga kasinatian sa kinabuhi ni Moises. Ang tanang hataas nga mga punto sa iyang kinabuhi nagdepende sa iyang positibo, matinumanon nga pagtubag sa gisugo sa Dios kaniya sa pagpangulo sa mga Hebreohanon sa paggawas sa Ehipto ug ngadto sa Yutang Saad.

Siguro, nahibalo na kita karon kon unsa ang gidangatan. Apan ibutang ang imong kaugalingon sa dapit ni Moises sa panahon sa pagdilaab sa kalayo taliwala sa sampinit. Mikalagiw siya gikan sa Ehipto aron pagluwas sa kinabuhi. Usa ka bag-o nga henerasyon sa mga Hebreohanon miabut sa talan-awon kapin na sa 40 ka tuig, tingali daghan ang nakahibalo og diyutay bahin kaniya, ug gani tingali sayup ang ilang nadunggan bahin kaniya, gisala pinaagi sa mga istorya nga sa paglabay sa panahon mahimong gituis. Ug karon, gitawag siya sa Dios sa pagpangulo sa sama nga katawhan sa paggawas gikan sa usa ka gamhanan nga nasod? Dili ikatingala nga nagalang-alang una siya sa pagtuman!

Oo, hilabihan kadto ka lisud nga buluhaton, apan handurawa lang kung unsay dili niya madawat kon sa katapusan siya miingon og “Dili” sa Dios. Tingali mahanaw lang siya sa kasaysayan sa baylo—nga pinaagi sa gahum sa Dios nga nagabuhat diha Kaniya—sa literal nakahimo og kasaysayan ug nahimo nga usa sa labing bantugan ug labing impluwensiyal nga katawhan, dili lang diha sa Biblia kondili sa tibuuk kalibutan gayod.

**Diskusyonan nga mga Pangutana:**

`Sa hilum nga mga tuig nga iyang gigahin didto sa kamingawan, gibuhat ni Moises ang gisugo sa Dios kaniya: usa siya ka pamilyado nga tawo, nagbakiro sa mga karnero, ug nagsulat sa duha ka biblikal nga mga libro ilalum sa pagtuga sa Dios sa wala pa siya gitawag nga mahimong usa ka dakung pangulo sa katawhan sa Dios. Unsay gitudlo kanato sa kasinatian ni Moises bahin sa atong mga katungdanan sa kinabuhi?`

`Makahimo paglalis ang usa ka tawo, sa ibabaw, sa mga pamalibad ni Moises, diha ug sa ilang mga kaugalingon, daw makataronganon kaayo, dili ba? Ngano nga makatoo man ang mga tawo kanako? Kinsa man lamang ako? Dili ko maayong manulti. Unsay kinahanglan isulti kanato niini nga sugilanon kon unsaon pagtoon sa pagsalig nga ang Dios makahimo sa pagbuhat kanato sumala sa Iyang gitawag nga atong buhaton?`

`Hisguti og dugang ang punto sa giton-an niadtong Dominggo bahin sa pagsulat ni Moises sa basahon sa Genesis ug unsa ka importante niana nga basahon sa atong pagsabut sa sagrado nga kasaysayan ug sa plano sa kaluwasan. Ngano nga kinahanglan kita makigbatok sa matag usa (ug adunay daghan) nga pagpahuyang sa awtoridad sa libro, ilabina sa paglimud sa pagkaasoy sa kasaysayan niini, sa partikular ang nahaunang 11 ka mga kapitulo?`