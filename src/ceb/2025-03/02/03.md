---
title:  Ang Manulunda ni Jehova
date:   07/07/2025
---

“Ang manulunda ni Jehova” mipakita kang Moises diha sa mga siga sa kalayo “gikan sa taliwala sa sampinit” (Exodo 3:2). Si Ginoong Jesus mismo ang nakigsulti kang Moises “gikan sa taliwala sa sampinit” (Exodo 3:4). Ayaw kalibug sa ulohan “manulunda ni JEHOVA” ingong usa ka paghulagway kang Jesu-Cristo. Ang pulong manulunda mismo igo lang nagkahulogan “mensahero” (sa Hebreo mal’akh), ug sa kanunay nagdepende sa gipasabut kon kini nga manulunda sabton ingong tawo o balaan (tan-awa sa Malachi 3:1). Adunay daghang mga higayon diha sa Biblia diin ang “manulunda ni JEHOVA” nagpahinungod ngadto sa balaan nga persona (ton-i pananglitan ang Genesis 22:11, 15–18; Genesis 31:3, 11, 13; Maghuhukom 2:1, 2; Maghuhukom 6:11–22; Zacarias 3:1, 2). Kini nga manulunda ni JEHOVA nagsulti dili lamang sa ngalan sa Ginoo, kondili Siya ang Ginoo mismo. Si Jesus mao ang mensahero sa Dios sa pagpahibalo sa Pulong sa Amahan nganhi kanato.

`Basaha ang Exodo 3:7–12. Giunsa sa Dios pagpasabut kang Moises ngano nga gusto Siya manginlabot alang sa mga Israelita nga naulipon didto sa Ehipto?`

Ang pagantos sa katawhan sa Dios didto sa Ehipto gihulagway ingong usa nga pagagulo ug usa ka halalum nga pagtuaw alang sa panabang. Nadunggan sa Dios ang ilang pagtuaw ug nabalaka (Exodo 2:23–25). Iyang gitawag sila “akong katawhan” (Exodo 3:7). Kana mao, bisan sa wala pa ang Sinai ug ang pagmatuud sa tugon, sila Iyang katawhan, ug Iyang papuy-on sila sa ug paguswagon (kon sila magtuman), didto sa yuta sa Canaan sumala sa Iyang gisaad sa ilang mga amahan.

Gisultihan sa Dios si Moises nga Iyang ipadala siya ngadto kang Faraon alang sa usa ka espesipiko nga buluhaton: “Busa, umari ka karon, ug pagasugoon ko ikaw ngadto kang Faraon, aron kuhaon mo ang akong katawohan, ang mga anak sa Israel gikan sa Egipto” (Exodo 3:10). Sa makausa pa, gitawag sila sa Dios nga “akong katawhan.”

Daw unsa nga buluhaton ang gihatag sa Dios ngadto sa Iyang sulogoon: Busa si Moises, mitubag uban sa usa ka pangutana: “Kinsa man Ako?” Mao kini ang pagsabut sa kahulogan kon unsay mahitabo ug unsay iyang pagabuhaton niini nga tanan, namalandong si Moises kung ngano nga gipili ang usa nga sama kaniya. Dinhi, sa sayo pa, aduna kitay timailhan sa iyang kinaiya, ang iyang pagpaubus, ug ang iyang pagila nga dili siya takus sa pagbuhat alang sa gitawag kaniya nga iyang pagabuhaton.

`Ngano nga ang pagpaubus, ug ang pagila sa atong kaugalingong “pagka-dili takus,” importante man kaayo alang kang bisan kinsa nga mangita sa pagsunod sa Ginoo ug pagbuhat sa bisan unsa nga butang alang Kaniya?`