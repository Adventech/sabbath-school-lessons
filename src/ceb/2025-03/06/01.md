---
title:  Tabok sa Dagat nga Mapula
date:   02/08/2025
---

### Basaha sa Pagtuon Niini nga Semana

Exodo 12:31–36, Santiago 2:17–20, Exodo 13:1–14:31, Hebreohanon 11:22, Exodo 15:1–21, Pinadayag 15:2–4.

> <p>Teksto nga Sagulohon</p>
> “Ug si Moises miingon sa katawohan: Ayaw kahadlok; dili kamo maglihok, ug tan-awa ninyo ang kaluwasan ni Jehova, nga iyang pagabuhaton karon kaninyo; kay ang mga Egiptohanon nga inyong hikit-an karon, dili na ninyo hikit-an hangtud sa kahangturan. Si Jehova makig-away alang kaninyo, ug maghilum kamo” (Exodo 14:13, 14).

Ang Exodo maoy labing dramatiko ug mahimayaon nga kasinatian sa katawhan sa Dios sa Daang Tugon. Kini nga hitabo maoy balaan nga modelo kon giunsa sa Dios pagbuntog ang mga kaaway sa mga Hebreohanon ug pagdala sa mga Israelita nga madaogon ngadto sa Yutang Saad. Usa usab kini ka simbolo sa kaluwasan ug pagtubos diha kang Cristo.

Gikan sa tawhanong panglantaw, ang mga anak sa Israel anaa sa usa ka desperado, imposible pa gani, nga kahimtang—usa nga sila, sa ilang kaugalingon, dili makaluwas. Kon sila maluwas, kini kinahanglang himoon sa Dios. Mao usab kini kanato ug sa sala: sa atong kaugalingon, kita anaa sa walay-paglaum nga kahimtang. Nagkinahanglan kita og usa ka butang nga labaw pa gani ka dramatiko kaysa Exodo. Ug atong nadawat kini: ang krus ni Cristo, ug unsay nabuhat ni Cristo alang kanatong tanan.

Ang mga panghitabo sa pagpanaw sa Israel gikan sa yuta sa Goshen, gihisgutan diha sa Exodo 12, hangtod sa alawiton ni Moises, nga malipayon nga giawit diha sa Exodo 15, makapahingangha gayud ug daw dili katoohan. Ang mga timaan, mga kahibulungan, ug milagroso nga mga buhat sa pagtubos sa Dios anaa sa ilang kinatas-an.

Apan bisan pa niini dili kini ikatandi ang gibuhat ni Cristo alang kanato didto sa krus, nga ang panghitabo sa Exodo usa lamang ka landong.

_*Basaha sa pagtoon kini nga leksyon sa pagpangandam alang sa Sabado, Agosto 9._