---
title:  “Ginapangaliyupo Ko Kanimo nga Ipakita Mo Kanako ang Imong Himaya”
date:   16/09/2025
---

Human sa apostasiya sa pagsimba sa bulawan nga nating baka, nagpataliwala si Moises alang sa katawhan sa Dios ug gusto niya nga makasiguro nga si Jehova magpadayon sa paggiya kanila ngadto sa Yutang Saad. Halalum sulud sa iyang pagkatawo, gusto usab niya makaila ang Ginoo sa labi pa ka suud.

`Basaha ang Exodo 33:18–23. Giunsa pagtubag sa Dios ang hangyo ni Moises nga makakita sa Iyang himaya?`

“Ginapangaliyupo ko kanimo nga ipakita mo kanako ang imong himaya,” naghangyo si Moises kang Jehova. Sa Iyang kalooy, nagpakita tuud si Jehova sa Iyang himaya. Apan, sa pagtubag sa hangyo ni Moises, nagsaad ang Dios sa pagpakita kaniya sa Iyang “pagkamaayo.” Ang usa ka luwas nga makahinapus nga ang himaya sa Dios mao ang Iyang pagkamaayo, nga mao ang Iyang kinaiya (tan-awa usab ang sinulat ni Ellen G. White, The Acts of the Apostles, p. 576; Christ’s Object Lessons, pp. 414. 415; Prophets and Kings, p. 313).

“Maoy himaya sa Dios ang paghatag sa Iyang kaligdong ngadto sa Iyang mga anak. Iyang handum nga makakita sa mga lalaki ug mga babaye nga makakab-ot sa labing hataas nga sukdanan.” –Ellen G. White, The Acts of the Apostles, p. 530. Ang Iyang himaya mao ang paghangup sa mahinulsolon nga mga makasasala (tan-awa sa Prophets and Kings, p. 668) ug pagsangkap sa tanang butang nga gikinahanglan sa pagusab kanila. Sa sama nga panahon, maoy atong “himaya” ang pagpadayag sa Iyang kinaiya sa atong mga kinabuhi ug sa pagpahibalo niini ngadto sa uban.

Kini nga pagpakita sa kinaiya sa Dios, sa Iyang pagkamaayo, kalooy, ug sa mapuanguron nga gugma, kinahanglan makita sa atong mga binuhatan. Niini nga paagi, kita adunay usa ka kahigayonan sa dili lang pagkahimo nga usa ka panalangin ngadto sa kalibutan kondili usa ka nagdan-ag nga kahayag ngadto sa nagtan-aw nga uniberso. Sumala sa gisulti ni Pablo: “Kay sa akong paghunahuna ang Dios nagapasundayag kanamong mga apostoles diha sa kaulahian sa tanan, ingon nga mga tawo nga ginahin aron igapapatay; tungod kay kami nangahimo mang mga talan-awon sa kalibutan, sa mga manulonda ug sa mga tawo” (1 Corinto 4:9). Kini nga dakung dimensiyon maghatag sa atong mga kinabuhi ug pagserbisyo sa usa ka kahulogan ug katuyoan nga igo lang kita makasugod sa paghanduraw.

Sa Roma 2:4, nagingon si Pablo nga “ang pagkamapuanguron sa Dios alang man sa pag-agda kanimo sa paghinulsol”. Sa ingon, ang pagkamaayo ug ang kinaiya sa Dios nagtudlo sa Balaang Espiritu nga mao ang nakapadani sa mga tawo sa ilang pagkamakasasala ug pagkinahanglan sa kaluwasan. Sa pagkatinuud, kon kita motan-aw sa krus ug moila kon Kinsa ang anaa didto (ang Ginoo sa Iyang kaugalingon) ug ngano nga atua Siya didto—tungud kay Siya nahigugma kanato ug mao lamang kini ang paagi sa pagluwas kanato—atong nabatonan ang labing dako nga pagpadayag nga mahimo sa Iyang pagkamaayo ug kinaiya.

`Unsa ka daghang panahon imong gigahin sa pagtutok sa Krus ug unsay gisulti niini kanimo bahin sa kinaiya sa Dios?`