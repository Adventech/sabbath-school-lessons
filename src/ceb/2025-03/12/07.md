---
title:  Dugang nga Panghunahuna
date:   19/09/2025
---

Basaha sa mainampingon ang sinulat ni Ellen G. White, “Idolatry at Sinai,” pp. 327–330, diha sa Patriarchs and Prophets.

Sa usa ka dag-omon nga adlaw, usa ka amahan ug anak nga lalaki mibisita sa usa ka katedral. Samtang nagtan-aw sila sa bintana nga bildo nga adunay matahum nga mga paglarawan sa nagkalainlaing mga talan-awon sa Biblia, kalit lang misidlak ang adlaw pinaagi sa bildo nga hulagway sa mga tawo, silaw kaayo nga naghayag kanila uban sa matahum nga kahayag. Ang gamay nga bata nangutana sa iyang amahan: “Papa, kinsa man kini nga mga tawo?” Walay daghang nahibaloan ang amahan bahin sa Cristianidad, kang Cristo, o sa Iyang mga tinon-an apan dali ra nga nakatubag: “Kini nga mga tawo mga Cristohanon.” Kini nga matahum nga hulagway nagpabilin sa hunahuna sa anak. Usa niana ka adlaw ang magtutudlo sa bata nangutana sa klase: “Mga bata, nakaila ba kamo kon kinsa ang mga Cristohanon?” Nahinumdum ang bata sa silaw nga hulagway didto sa katedral ug mitubag siya: “Nakaila ko, ang mga Cristohanong maoy mosilaw nga mga tawo.” Uban sa sama mga pulong, miingon si Jesus sa Iyang mga sumusunod, “Pasigaa ninyo ang inyong kahayag sa atubangan sa mga tawo aron makita nila ang inyong mga maayong buhat ug dayegon nila ang inyong Amahan nga anaa sa langit” (Mateo 5:16). Ang magasilaw lamang nga mga tawo maoy mahimo nga mga ahente sa kausaban.

**Diskusyonan nga mga Pangutana:**

`“Kon magpaubus kamo sa inyo nga mga kaugalingon atubangan sa Dios, ug magmaloloy-on ug matinahuron, ug mapuanguron sa kasingkasing ug mahingawaon, adunay usa ka gatus ang mga makabig ngadto sa kamatuuran nga sa pagkakaron, adunay usa lamang.”—Ellen G. White, Testimonies for the Church, vol. 9, p. 189. Daw unsa ka gamhanan nga mensahe dinhi alang kanatong tanan kon sa unsa nga paagi ang atong mga kinaiya, ang atong mga panglihok, ug ang atong mga batasan makaapekto sa atong pagsaksi?`

`Ang Exodo 34:6, 7 husto nga gitawag sa Juan 3:16 sa Daang Tugon. Ngano man?`

`Unsaon nimo pagpasabut ang katahum sa kinaiya sa Dios pinasikad sa pagpadayag sa Dios sa Iyang kaugalingon diha sa Exodo 34:6, 7, ngadto sa mga tawo nga mangutana kanimo kon kinsa ang imong Dios?`

`Sa klase, tugoti sila nga maghisgot kon sa unsa nga paagi ang kinaiya ug mga panglihok sa mga tawo nga nagangkon kang Cristo makaapekto sa ilang pagkinabuhi. Nga, unsa may impluwensiya niadtong mga maloloy-on, mahinatagon, mapaubsanon, ug mapasayloon sa imong kaugalingong kasinatian? Sa sama nga panahon, sa unsa nga paagi ang dili maloloy-on, dili mapasayloon, ug palabilabihon nga “mga Cristohanon” makaapekto sa imong paglakaw uban sa Ginoo?`