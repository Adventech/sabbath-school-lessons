---
title:  Ang Tinapay ug Tubig sa Kinabuhi
date:   09/08/2025
---

### Basaha sa Pagtuon Niini nga Semana

Exodo 15:22–16:36, Genesis 3:1–6, Exodo 17:1–7, 1 Corinto 10:4, Exodo 18:1–27, 1 Corinto 10:11.

> <p>Teksto nga Sagulohon</p>
> “Ug miingon si Jehova kang Moises: Hangtud ba anus-a nga managdumili kamo sa akong mga sugo ug sa akong mga tulomanon? Tan-awa ninyo, kay niana si Jehova naghatag kaninyo sa adlaw nga igpapahulay ug tungod niini siya nagahatag kaninyo sa ikaunom ka adlaw ug tinapay nga alang sa duruha ka adlaw. Magpuyo ang tagsatagsa sa iyang puloy-anan, ug walay bisan kinsa nga magagula gikan sa iyang dapit sa ikapito ka adlaw. Mao nga ang katawohan mingpahulay sa ikapito ka adlaw” (Exodo 16:28–30).

Human sa pagbiya sa Ehipto ang Israel diha sa usa ka wala mahibaloi nga pagpanaw ngadto sa Yutang Saad. Nagatubang ang katawhan sa usa ka malisud ug hataas nga pagpanglakatan, ug kinahanglan sila magtoon og daghang bag-o nga mga leksyon. Si Jehova magmando ug magtagad alang kanila; ug oo, Siya naghandum sa pagtabang kanila sa pagtubo, ug kinahanglan magtoon sila sa disiplina, pagpugong sa kaugalingon, pagantos, sa pagkadili hakog, pagsalig diha sa Ginoo, ug ilabina sa pagtuman.

Si Moises nga mao ang makita nga pangulo, ug ang katawhan kinahanglan mosunod kaniya ug sa iyang kapangulohan kon buut sila modaog. Mahinungdanon kaayo nga sila maghiusa, sa pagtinabangay ingon nga usa ka komunidad, ug sa usag-usa. Adunay daghang mga babag ug mga hagit sa unahan. Daghan kaayo sa ilang espiritwal nga pagtubo magagad kon unsaon nila pagtagbo niini nga mga hagit ug kon sa unsa nga paagi sila misanong kang Moises, ilabina kon magkadako ang mga hagit.

Ang pamilyar nga panultihon nga Ininsek nagingon nga “ang usa ka panaw sa usa ka libo ka milya magsugod sa usa ka lakang” tinuud sa ilang kahimtang, ug nagkinahanglan sila mosalig sa mga direksiyon ni Jehova sa matag usa ka lakang. Makatalagmanon, sumala sa atong makita, wala sila makakaton niadto nga mga leksyon sa masayon lang kaayo.

Apan, sa makausa pa, kinsa man?

_*Basaha sa pagtoon kini nga leksyon sa pagpangandam alang sa Sabado, Agosto 16._