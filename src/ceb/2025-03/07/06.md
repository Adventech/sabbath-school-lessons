---
title:  Ang Tinapay ug Tubig sa Kinabuhi
date:   14/08/2025
---

`Basaha ang 1 Corinto 10:11. Unsa nga katarungan ang gihatag ni Pablo sa pagrekord niini nga mga hitabo?`

Gipasabut ni Pablo nga ang tanang butang nga nahitabo ngadto sa mga Israelita maoy mga pananglitan ug mga pasidaan alang sa mga sumusunod ni Cristo ug makatabang kanila sa paglikay sa sama nga kagubot; nga, ilang makat-onan gikan niini nga mga pananglitan. Kinahanglanon kini nga pahimangno alang kanato, kita nga nagkinabuhi “sa katapusan sa mga kapanahonan”. Ang Dios naghatag sa Iyang katawhan sa Balaang Espiritu aron pagpalig-on sa mga tumotoo uban sa “gahum, gugma, ug disiplina sa kaugalingon” (2 Timoteo 1:6, 7) aron makahimo sila sa paghimo sa husto nga mga desisyon ug magsunod sa Iyang pagtolon-an. Si Jesu-Cristo mao ang Tuburan sa bag-o nga kinabuhi (Juan 14:6), ug Siya lamang ang makahimo kanato ngadto sa “halad nga buhi, balaan ug hinangponon sa Dios. . . . Ayaw kamo pagpahiuyon niining panahona sa kalibutan, kondili usba hinoon ninyo ang inyong kaugalingon pinaagi sa pagbag-o sa inyong salabutan, aron inyong masuta kon unsa ang maayo ug hinangponon ug hingpit nga kabobut-on sa Dios (Roma 12:1, 2),

Sa ulahi, sa Iyang ministeryo, gikuha ni Jesus ang mga leksyon gikan niini nga Daang Tugon nga mga asoy, sa partikular bahin sa mana ug sa tubig, paggamit niana nga mga hulagway ngadto sa pagtudlo sa mga kamatuuran bahin sa Iyang kaugalingon, ang Usa nga nagmando kanila latas sa kamingawan.

`Basaha ang Juan 4:7–15 ug Juan 6:31–51. Unsa nga mga kamatuuran ang napadayag dinhi alang kanato ingon nga mga Cristohanon?`

Ang Samarianhon nga babaye nakakaplag nga si Cristo nagtanyag og usa ka butang nga dili niya makuha bisan diin. Ang kauhaw sa sulud alang sa kalinaw, kahimuut, ug kalipay nagagikan sa Dios, ug busa ang Dios lamang ang makatagbaw niini (Salmo 42:1, 2).

Sa ulahi, diha sa gipasabut bahin sa mana, gipasabut ni Jesus nga ang Dios, dili si Moises, ang naghatag niini sa mga tawo. Unya si Jesus nagpamatuud: “Ako mao ang tinapay nga nagahatag ug kinabuhi; siya nga moari kanako dili gutomon” (Juan 6:35). Gisubli kini ni Jesus sa duha ka panahon nga Siya mao ang Tinapay sa Kinabuhi (Juan 6:35, 48).

Samtang ang mana didto sa kamingawan mao ang “tinapay gikan sa langit” (Juan 6:31. 32), busa ang tubig gikan sa pangpang nga bato mao ang gasa ni Cristo sa pagtagbaw sa ilang kauhaw. Gawas niini nga pisikal nga mga bahin, ang tinapay ug tubig usab adunay espiritwal nga kahulogan, kay si Jesu-Cristo mao “ang tinapay sa kinabuhi” (Juan 6:35, 48) ug “ang buhi nga tubig” (Juan 4:10, 11, 14; Juan 7:37, 38). Diha lamang Kaniya, nga, ang atong espiritwal nga kauhaw ug kagutom matagbaw sa pagkatinuud.