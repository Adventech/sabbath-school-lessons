---
title:  Dugang nga Panghunahuna
date:   15/08/2025
---

Basaha ang sinulat ni Ellen G. White, “From the Red Sea to Sinai,” pp. 291–302, diha sa Patriarchs and Prophets.

Wala madugay human sa panghitabo sa tubig, nagatubang ang nasod og usa ka bag-o nga peligro (tan-awa sa Exodo 17:8–16)—usa ka bangis nga sama og manggugubat nga tribo, ang mga Amalek, nagataki kanila. “Dili ignorante ang mga Amalek bahin sa kinaiya sa Dios o sa Iyang pagkalabing-hataas, apan sa baylo nga sila mahadlok sa Iyang atubangan, wala nila tagda ang Iyang gahum. Ang mga kahibulungan nga gibuhat ni Moises atubangan sa mga Ehiptohanon gihimo nga usa ka butang sa pagtamay sa mga tawo ni Amalek, ug ang mga kahadlok sa naglibut nga mga nasod gibiaybiay. Nanumpa sila pinaagi sa ilang mga dios nga ilang laglagon ang mga Hebreohanon. Aron nga walay usa nga makaikyas, ug nanghambog sila nga ang Dios sa Israel walay gahum sa pagsukol kanila. Wala sila buhati og daotan o gihulga sa mga Israelita. Ang ilang pagataki bug-os nga walay hinungdan. Mao kadto ang pagpakita sa ilang pagdumot ug walay pagila sa Dios nga ilang gitinguha ang paglaglag sa Iyang katawhan. Ang mga Amalek dugay na kaayo nga nagpatuyang sa ilang pagkamakasasala, ug ang ilang mga krimen nagtuaw ngadto sa Dios aron pagpanimalus, apan ang Iyang kalooy nagtawag gihapon kanila ngadto sa paghinulsol; apan sa diha nga ang katawhan ni Amalek napildi ibabaw sa naluya ug walay panalipod nga mga kasundalohan sa Israel, ilang giselyohan ang kalaglagan sa ilang nasod.”—Patriarchs and Prophets, p. 300.

**Diskusyonan nga mga Pangutana:**

`Hisguti og dugang ang ideya kon sa unsa nga paagi si Jetro nakakat-on bahin sa matuud nga Dios gikan sa gibuhat sa Dios alang sa Iyang katawhan. (Tan-awa sa Exodo 18:8–10.) Ngano kana nga prinsipyo matuud man gihapon karon? Pangutan-a ang imong kaugalingon ug ang imong klase: Unsa nga matang sa pagsaksi ang gipakita sa atong iglesya ngadto sa kalibutan? Unsay atong ikaingon bahin sa kinaiyahan ug kinaiya sa atong Dios?`

`Basaha pagusab ang 1 Corinto 10:4. Unsay kinahanglan itudlo niini bahin sa karaang patootoo, nga gitoohan sa uban karon, nga nagingon ang Dios sa Daang Tugon mapanimaslon, madinumtanon, ug dili mapasayloon, lahi kon unsa ang atong makita kang Jesus? Sa unsa nga paagi kini nga bersikulo nagpakita ngano nga sayup kana nga pagtolon-an?`

`Basaha pagusab ang sinulat ni Ellen G. White bahin kon sa unsa nga paagi adunay kahigayonan ang mga Amalek sa pagila sa matuud nga Dios. Itandi ang ilang pagtagad kang Jetro. Unsa nga mga leksyon atong maton-an ngano ang Dios nagdala og hukum dili lang ibabaw kanila, kondili ibabaw sa daghan pa nga mga tribo sa karaang kalibutan nga nahibalag sa Israel?`