---
title:  Ang mga Hampak
date:   19/07/2025
---

### Basaha sa Pagtuon Niini nga Semana

Exodo 7:8–10:29; Numeros 33:4; Roma 1:24–32; Salmo 104:27, 28; Isaias 28:2, 12–17; Isaias 44:9, 10, 12–17.

> <p>Teksto nga Sagulohon</p>
> “Ug ang kasingkasing ni Faraon mitig-a, ug siya wala motugot sa pagpalakaw sa mga anak sa Israel, ingon sa gisulti ni Jehova pinaagi kang Moises” (Exodo 9:35).

Usa ka maguuma misulay sa pagpalakaw sa iyang asno; dili molihok ang mananap. Busa mikuha ang maguuma og usa ka latos ug gilapdosan niya kini. Iya gisultihan pagusab ang asno, ug dayon misugod na paglakaw.

Sa gipangutana ang mao nga maguuma ngano nga mitoo man ang asno sa iyang pagsulti, mitubag siya nga, “Aw, nahauna kinahanglan imong kuhaon ang pagtagad niini.”

Sa paghiklin sa bisan unsa nga isyu nga tingali ipangutana bahin sa pagkawalay kalooy sa paglatos sa mga mananap, adunay usa ka punto dinhi niini, ilabina sa kahulogan sa Exodos sa mga Hebreohanon gikan sa Ehipto. Si Moises gihatagan sa mga kamandoan ug miatubang kang Faraon uban sa nabantug nga mga pulong sa Dios, shalach et ami, nga nakahulogan, “Tugoti sa pagpalakaw ang akong katawohan!”

Apan dili gusto si Faraon nga pagawason ang katawhan sa Dios. Ang Kasulatan wala gayod magpasabut sa tukma ngano nga nagalangalang gayod si Faraon, bisan pa sa hulga sa kasundalohan nga ang mga Ehiptohanon nahadlok sa mga Hebreohanon (tan-awa sa Exodo 1:10). Malagmit gayod nga, sagad sa kahimtang sa pagkaulipon, bahin lang gayod kini sa ekonomiya. Barato ang suhol sa trabaho, busa dili sila gusto nga mawala ang bintaha sa paninapi nga mahatag kaniya sa mga ulipon. Busa nagkinahanglan siya og pila ka mga pagdani aron pagkuha sa iyang pagtagad kondili aron usab mausab ang iyang hunahuna.

_*Basaha sa pagtoon kini nga leksyon sa pagpangandam alang sa Sabado, Hulyo 26._