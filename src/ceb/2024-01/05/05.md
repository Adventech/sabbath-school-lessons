---
title:  Napakyas ba ang lyang Saad sa Walay Katapusan?
date:   31/01/2024
---

`Basaha ang Salmo 77. Unsa nga kasinatian nga giagi-an sa magsusulat?`

Ang Salmo 77 nagsugod sa usa ka pakilooy ngadto sa Dios alang sa panabang nga puno sa kaguol ug masakit nga paghinumdum sa nangagi (Sal. 77:1-6). Ang tibuok nga kahimtang sa salmista sa masulob-on midangop ngadto sa Dios. Nagdumili siya nga lipayon pinaagi sa bisan unsang tabang gawas nianang naggikan sa Dios.

Hinoon, ang paghinumdum sa Dios makita sa pagpasamot sa iyang kahigwa-os. "Kon mahinumduman ko ang Dios, mag-agulo ako" (Sal. 77:3). Ang Hebreo nga pulong hamah, "pag-agulo," sagad maghulagway sa ngulob sa buswang sa katubigan (Sal. 46:3). Sa sama nga kaagi, ang tibuok nga kahimtang sa salmista diha sa mainit nga walay pahulay.

Sa unsang paagi ang paghinumdum sa Dios makahatag nianang kusganong mga pagbati sa kalisdanan? Usa ka pasunod nga makasamok nga mga pangutana nagbudhi sa hinungdan sa iyang kahigwa-os (Sal. 77:7-9): Nausab ba ang Dios? Mahimo ba nga lyang budhi-an ang lyang tugon?

Ang daku nga pagkalahi tali sa mga buhat sa Dios sa pagluwas kaniadto sa daw makita nga absence sa Dios nakahimo sa salmista sa pagbati nga gipasagdan siya sa Dios. Kon nausab ang Dios, nan walay kalauman ang salmista, usa ka panapus nga paghunahuna nga iyang gipakigbisugan sa pagsalikway.

Samtang, dili makatulog ang salmista tungod kay kanunay siya gipamata ni Jehova (Sal. 77:4). Kini nga panghinumdum sa ubang biblical nga mga tawo kansang mga pagkamalimtanon gigamit sa Dios sa pagpauswag sa lyang mga katuyoan (Gen. 41:1-8, Ester 6:1, Dan. 2:1-3). Ang hataas nga mga gabi-i sa pagkadili-makatulog nakahimo sa salmista sa paghunahuna sa nangaging mga buhat ni Jehova sa pagluwas apan uban sa bag-ong panaad (Sal. 77:5, 10).

Ang pasalig nga nadawat sa salmista gikan sa Dios wala magsakop sa mga pagpasabut, kondili usa ka pagmatuod sa pagkamatinumanon ug pagkakasaligan sa Dios (sama kang Job). Gidasig ang salmista sa pagpaabut kang lehova diha sa pagtoo, sa pagkahibalo nga Siya mao gihapon ang Dios nga naghimog mga milagro sa kaagi sa Israel (Sal. 77:11-18). Nakaamgo usab ang salmista nga ang "Imong mga tunob wala maila" (Sal. 77:19), nagpaila sa pagmando sa Dios, bisan sa mga kahimtang diin dili makita ang lyang presencia sa tawhanong mga mata. Giila sa salmista nga ang Dios magka- banusbanus magpadayag ug magtago, ug busa naghatag siyag pagdayeg ngadto kang Jehova sa lyang tinago ug labing halangdon nga mga paagi.

`Paghunahuna og nangaging mga panahon nga si Jehova nagabuhat sa imong kinabuhi. Sa unsang paagi kana nga kamatuoran makatabang kanimo sa pagtagad sa bisan unsay imong giatubang karon?`