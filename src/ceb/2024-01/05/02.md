---
title:  Ang mga Adlaw sa Dautan
date:   28/01/2024
---

`Basaha ang Salmo 74:18-22 ug Salmo 79:5-13. Unsay ma-angin dinhi?`

Nagtinguha ang salmista sa pagsabut sa dakung away tali sa Dios ug sa mga gahum sa dautan, ug iyang gitudlo ngadto sa dili matugkad nga pagkamapailubon sa Dios, ug usab ngadto sa lyang walay kinutoban nga kaalam ug gahum.

Ang problema sa dautan diha sa mga Salmo nahauna adunay kalabutan sa teolohiya; dili mapugngan kini nga manginlabut sa mga pangutana bahin sa Dios. Busa ang pagkaguba sa Jerusalem ug sa templo gitan-aw sa kinadak-an ingon nga usa ka balaan nga escandalo tungod kay naghatag kini og higayon sa mga pagano sa pagpasipala sa Dios. Ang panulondon sa Dios (ang katawhan nga Israel) mao ang timaan sa lyang balaan nga pagpili ug tugon (Deut. 4:32- 38, Deut. 32:8, 9) nga dili gyud mapakyas. Ang pagsabut bahin sa panulondon sa Dios nagsulod usab sa usa ka sukod sa katapusan sa panahon, ingon nga moabut ang adlaw nga ang tanang nasud mahimong panulondon sa Dios ug mag-alagad Kamiya. Ang panghunahuna nga ang mga nasud nga misulong sa panulondon sa Dios naghulga niining balaan nga mga saad.

Sa walay pangutana, giila sa salmista nga ang mga sala sa katawhan nakahugaw sa katawhan sa ilang relasyon nga tugon sa Dios ug nakadala ibabaw sa katawhan sa tanang mga sangputanan (Sal. 79:8, 9). Ang pagkabuhi sa katawhan nagsandig sa bug-os sa maloloy-ong pagpanginlabut sa Dios ug sa pagpahiuli sa bugkos sa kasabutan o tugon pinaagi sa pagpasaylo sa sala. Si Jehova mao ang "Dios sa atong kaluwasan," nga nagpasabut sa pagkamatinumanon sa Dios ngadto sa lyang mga saad sa tugon (Sal. 79:9).

Apan, labaw ka importante kay sa pagpahiuli sa mga bahandi sa Israel mao ang paglaban sa kinaiya sa Dios dinhi sa kalibutan (Sal. 79:9). Kon ang dautan nga mga lihok sa kanasuran dili masilotan, makita nga nawad-an ang Dios sa lyang gahum (Sai. 74:18-23, Sal. 83:16-18, Sal. 106:47). Sa panahon nga luwason sa Dios ang lyang katawhan mamatarung ug bayawon lang ang lyang ngalan.

Sa pagkakaron, mao gihapon nga principio ang sabton sama kaniadto. Ang mga sala, ang atong mga paglapas, ang atong mga dautan, makapakaulaw dili lang sa atong mga kaugalingon, labi pa gyud ka dautan ang Dios kansang ngalan atong giangkon. Ang atong sayop nga mga lihok makadaut sa atong espirituhanong kahimtang sa atong pagsaksi ug sa bulohaton, usab. Pila ka mga tawo nga nangaluya sa pagtoo tungod sa mga lihok o binuhatan niadtong nanag-angkon sa ngalan ni Cristo?

`"Ang dungog sa Dios, ang dungog ni Cristo, malambigit sa paghingpit sa kinaiya sa lyang katawhan,"-Ellen G. White, The Desire of Ages, p. 671. Unsaon nimo pagsabut kining importante nga kamatuoran, ug unsay kahulogan niini sa imong Cristohanong kinabuhi?`