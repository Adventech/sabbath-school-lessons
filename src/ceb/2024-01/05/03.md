---
title:  Sa Ganghaan sa Kamatayon
date:   29/01/2024
---

`Basaha ang Salmo 41:1-4; Salmo 88:3-12; ug Salmo 102:3 5, 11: 24. Unsang mga kasinatian gihulagway niii nga mga teksto? Sa unsa niini ikaw makasabut o makadugtong kon unsay gisulti dinhi?`

Kini nga mga pag-ampo alang sa kaluwasan gikan sa balation ug kamatayon nagpakita nga ang mga anak sa Dios dili usab makalikay gikan sa mga pag-antus niining kalibutan. Ang mga salmo nagpadayag sa makalilisang nga mga kasakitan sa salmista. Wala siyay kusog, nagkalawos sumag balili, dili makaka-on, gibulag gikan sa mga patay, naghigda samag mga gipatay sulod sa lubnganan, baho ngadto sa iyang mga higala, nag-antus ug naluya. Namilit ang iyang mga bukog ngadto sa iyang panit.

Daghang mga Salmo nagtuo nga gitugotan ni Jehova ang kasamok tungod sa dili pagtuman sa Israel. Giila sa salmista nga ang sala makadalag balatian; busa, iyang sipasabut ngadto sa pagpasaylo nga moabut sa dili pa ang pagka-ayo (Sal. 41:3, 4). Apan, ang ubang mga Salmo, sama sa Salmo 88 ug Salmo 102, nag-ila nga ang inocente nga pag-antus sa katawhan sa Dios maoy usa ka kamatuoran sa kinabuhi, bisan unsa ka lisud sabton.

Sa Salmo 88, gisumbong ang Dios sa pagdala sa salmista ngadto sa ngilit sa kamatayon (Sal. 88:6- 8). Timan-i, hinoon, nga bisan kon ang labing mapangahason nga mga reclamo litokon, ang pagkaguol tin-aw nga usa ka buhat sa pagtoo, kay si Jehova sa lyang pagkahalangdon nagtugot sa kasamok, lyang mapahiuli ang maayong kahimtang sa lyang anak.

Sa ganghaan sa lubnganan, ang salmista mahinumdum sa mga kahibulongan sa Dios, sa mahigugmaong-kalolot, pagkamatinumanon, ug pagkamatarung (Sal. 88:10-12), Bisan pa sa iyang pagbati nga gihampak sa Dios, migakus ang salmista ngadto sa Dios. Bisan nag-antus siya, wala niya ilimod ang gugma sa Dios ug nahibalo nga ang Dios lamang maoy iyang kaluwasan. Kini nga mga pakilooy nagpakita nga ang salmista nahibalo dili Tamang sa pag-antus kondili adunay suod nga pagkahinasa sa grasya sa Dios nga ang duha dili kinahanglan maglakip sa usag-usa.

Sa laktud, ang pagtugot sa Dios sa pag-antus ug sa lyang pagluwas maoy mga pagpakita sa lyang pagkalabing-hataas. Ang pagkahibalo nga ang Dios nagagahum makadasig sa paglaum. Kon atong basahon ang Salmo 88 diha sa kahayag sa pag-antus ni Cristo, maghinuklog kita sa mga kaladmon sa lyang gugma, diin andam Siya pag-agi sa pultahan sa kamatayon alang sa mga tawo.

`Hunahunaa si Jesus didto sa krus kon unsa ang lyang giantus tungod sa sala. Sa unsang paagi kana nga katinuoran, nga ang Dios diha kang Cristo nag-antus labaw pa ka grabe kay kang bisan kinsa kanato, sa pagtabang kanato pagtipig sa pagtoo bisan taliwala sa mga panahon sa pag-antus ug pagsulay?`