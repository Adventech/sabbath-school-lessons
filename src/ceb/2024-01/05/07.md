---
title:  Dugang nga Panghunahuna
date:   02/02/2024
---

Basaha ang Salmo 56; kang Ellen G. White, "Rejoicing in the Lord," pp. 115-126, diha sa Steps to Christ.

Sama sa mga salmista, ang katawhan sa Dios sa tanang panahon malibug sa makanunayon kaayo kon usaon pag-awit sa mga alawiton ni Jehova sa "usa ka langyaw nga yuta." Ang atong pagtoo sa labing-hataas nga paghari ni Jehova gihagit, usahay sa grabe kaayo, ug maghunahuna kita kon naggahum pa ba kaha ang Dios o sa tinuod ingon ka gamhanan ug maayo sumala sa gisulti sa Kasulatan.

Ang biblical nga pagtoo sagad magpasabut sa pagkawalay-siguro ug pakurat maingon man sa pagsalig ug pag-angkon. Usahay ang pagkawalay- siguro ug pakurat, ilabina atubangan sa dautan ug daw sa pagka-absent sa Dios, halos dili na maantos. Apan ang pagkawalay-siguro kinahanglan dili gyud bahin sa Dios, sa lyang mahigugmaon ug matarung nga kinaiya ug pagkakasaligan. Ang mga salmista tingali walay kasigurohan bahin sa umalabut, apan sa kanunay maghangyo sila sa walay pagkapakyas nga gugma ug pagkamatinumanon sa Dios (Sal. 36:5-10: Sal. 89:2, 8).

Sa sama nga paagi, atong sundon ang sama nga sulondan." Gamita ang tanan nimong mga gahum sa paghangad, dili sa pagduko sa imong mga kalisdanan: nan dili ka gyud maluya sa dalan. Sa dili madugay imong makila si Jesus luyo sa panganod, pagpaabut sa lyang kamot sa pagtabang kanimo ug ang imo lang buhaton mao ang paghatag sa imong kamot diha sa yano nga pagtoo ug Siya magamando Kanimo. Samtang ikaw magdugang sa pagkamasaligon ikaw makahimo, pinaagi sa pagtoo kang Jesus, sa pagkahimong malaumon." Ellen G. White, Testimonies for the Church, vol. 5, pp. 578, 579.

Ang mga panahon nga ang Dios "magtago sa lyang nawong" dili magpaluya sa pagka-epektibo sa pag-ampo, Sa sukwahi, kini nga mga panahon makapahimo sa mga salmista sa pagsusi sa ilang mga kaugalingon, magsubli sa paghunahuna sa mga buhat sa Dios nga makaluwas, ug mangita sa Dios uban ang pagsugid ug sa mapaubsanon nga mga hangyo (Sal. 77:10-12, Sal, 89:46-52). "Ang pagtoo magtubo sa kalig-on pinaagi sa umaabut nga pakig-away sa mga pagduhaduha ug sa masupakon nga mga inpluensiya. Ang kasinatian nga mabatonan nini nga mga pagsulay labaw pag bili kay sa kadaghanang mahal nga mga mutya." -Ellen G. White, Testimonies for the Chruch, vol. 3, p. 555.

**Diskusyonan nga mga Pangutana**:

`Unsang mga panaglalis nasinatian sa mga salmista atubangan sa dautan? Unsang susama nga panaglalis imong naatubang, ug giunsa nimo pagtagad kanila. Unsaon nimo pagpadayon sa imong pagtoo inining mga panahona.`

`Hain man kita motan-aw alang sa mga tubag kon sulayon ang atong pagtoo sa Dios o pinaagi sa mga tawo kansang mga pag antus makahimo kanila sa pagsukit sa pagka-maayo ug gahum sa Dios?`

`Unsaon nimo paglubag ang komon nga mga pangutana bahin sa dautan sa usa ka kalibutan nga gibuhat ug giatiman sa Dios nga gambanan sa tanan? Sa unsang paagi ang hulagway sa dakung away makatabang sa pagtubag, nga daw sa labing diyutay, niini nga hagit?`