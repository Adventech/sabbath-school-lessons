---
title:  Basi Matintal ang Mga Matarung
date:   01/02/2024
---

`Basaha ang Salmo 37:1, 8; Salmo 49:5-7; Salmo 94:3- -7: ug Salmo 125:3. Unsang kalisdanan giatubang sa salmista?`

Kini nga mga Salmo nagguol sa kasamtangan nga kauswagan sa dautan ug sa hagit niini nga kamatuoran nga giatubang sa mga matarung. Ang mga dautan wala lamang mag-uswag, kondili usahay nagtamay usab sa Dios og nagdaug-daug sa uban. Ang makalibug nga isyo mao nga samtang "ang setro sa pagkadautan" (Sal. 125:3) nagagahum sa kalibutan, ang “setro sa pagkamatarung" (Sal. 45:6) daw nagkaluya. Nan, nganong dili naman lang motahan ug mosagop sa dautan sama sa gihimo sa uban?

`Basaha ang Salmo 73:1-20, 27. Unsay nakapalabang sa salmista sa kalisdanan? Unsay katapusan niadtong nagsalig sa kawang nga mga butang? (Tan-awa usab sa 1 Pedro 1:17.)`

Samtang ang salmista diha sa Salmo 73 nagpabilin nga nagtutok sa kasamtangan nga kadautan sa kalibutan, wala siya makakita sa dakung hulagway gikan sa pagtan-aw sa Dios. Ang problema nga ang kauswagan sa dautan nag-uyog sa hilabihan sa iyang pagtoo, nagtuo usab siya, ang iyang argumento bahin sa pagka-walay kapuslanan sa pagtoo gipasukad sa katinuoran.

Apan, ang Salmo 73 nagpakita nga "kining mga butanga nagyagayaga niadtong walay pagtagad sa unang bersiculo niini nga salmo, nga maoy summary o kalangkuban sa tibuok salmo: "Unsa ka maayo ang Dios sa Israel ngadto sa mga matarung sa kasingkasing!" —Johannes Bugenhagen, Reformation Commentary on Scripture (Downers Grove, IL: Intervarsity Press, 2018). p. 11.

Gidala ang salmista ngadto sa sanctuaryo, ang dapit sa labing-hataas nga paghari sa Dios, ug gipahinumduman didto nga "kining adlawa" usa lang ka bahin sa mosaic, ug kinahanglan iyang hunahunaon ang "katapusan," nga ang mga dautan moatubang sa hukom sa Dios. Tungod kay ang salmista nakasabut niini nga kamatuoran didto sa sanctuary ug nagsugid sa iyang kanhi nga kaboangan nagpakita nga ang katinuoran masabtan lamang pinaagi sa spiritual nga pagpanabut ug dili pinaagi sa tawhanong lohico o pangatarungan.

`Sa unsang paagi ang saad sa paghukom sa Dios ibabaw sa kalibutan, ibabaw sa tanang kadautan niini, makahatag kanimo og kalipay kon daghan kaayong dautan karon nagpadayon nga wala masiloti?`