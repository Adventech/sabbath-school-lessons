---
title:  Ang Dios Mao ang Maghuhukom
date:   16/01/2024
---

`Basaha ang Salmo 75. Nganong kawang lang ang pagpanghambug sa mga dautan?`

Ingon nga labing hataas nga Hari, ang Ginoo mao usab ang Maghahatag og Balaod (Sal, 99:7) ug usa ka huwes (Sal.98:9, Sal. 97:2). Ang mga dautan kanunay maghulga sa matarung nga han-ay nga gitukod sa Dios diha sa kalibutan, apan ang Ginoo maghukom sa kalibutan ug magtapus sa paggahum sa dautan (Sal. 75:8-10, Sal. 96:13).

Diha sa Salmo 75, daghang mga larawan naghulagway sa dili mapugngan nga paglaglag sa mga mga dautan. Ang larawan sa usa ka kopa nga adunay pula nga vino (Sal. 75:8) nagpasabut sa kainiton sa kapungot sa Dios (Jer. 25:15, Pin. 14:10). Ang pagputol sa mga sungay sa mga dautan naghulagway sa katapusan sa ilang gahum ug paghari, samtang ang mga sungay sa mga matarung bayawon (Sal. 75:10). Ang Dios sa usa ka "tukma nga panahon" (Sal. 75:2). O "nagtumbok og panahon" alang sa lyang paghukom. Kining hukom- ehecutiba moabut sa katapusan sa panahon (Sal, 96:13, 1 Cor. 15:23-26).

Hukman ni Jehova ang mga kasingkasing sa katawhan ingon nga kabahin sa lyang paghukom. Basaha ang Salmo 14:2. Sama kini sa gisulti diha sa Genesis 6:5, 8. Kining duha ka mga teksto nagpakita nga ang pagpakanaug sa paghukom sa Dios sa kalibutan unahan sa pagsusi sa Dios sa mga kinabuhi sa katawhan ug mangita kang bisan kinsa nga lyang maluwas. Kini nga paghukom usahay gitawag og "ang hukom sa pagsusi o hukom-investigatiba," nga labanan sa Dios ang mga matarung ug modesider sa dangatan sa mga dautan.

Unsaon niini paghimo?

Nahauna, luwason sa Dios ang lyang katawhan gikan sa dautan (Sal. 97:10, Sal, 146:9) ug magpurongpurong sa mga mapaubsanon sa kaluwasan (Sal. 149:4) Ikaduha, ang mga dautan laglagon sa dayon (Sal. 97:3). Ang ubang mga Salmo balaknon nga naghulagway sa pagkawalay-pulos sa tawhanong mga hinagiban batok sa balaang Maghuhukom (Sal. 76:3-6. Ang Ginoo maoy usa ka mapasaylo-on nga Dios, bisan og lyang silotan ang sayop nga mga binuhatan (Sal. 99:8). Ang katawhan sa Dios, dili lang ang mga dautan, maghatag og usa ka husay ngadto sa Dios (Sal. S0:4, Sal, 135:14).

Ang mga Salmo nagpasabut sa sama nga panghunahuna nga gipahayag diha sa ubang mga teksto sa Biblia, nga ang paghukom sa Dios ug gipaabut ngadto sa tibuok yuta (Deut. 32:36, 1 Pedro 4:17). Ang salmista mituaw ngadto sa Dios sa paghukom kaniya apan nagsalig sa pagkamatarung sa Dios sa paglaban kaniya (Sal. 7:8-11: Sal. 139:23, 24).

`Gitawag kita sa Dios sa pagmaya diha sa pagpaabut sa mga paghukom sa Dios. (Sal. 67:4, Sal. 96:10-13, Sal. 98:4-9). Sa unsang paagi ang paghukom sa Dios maayong balita alang niadtong natabonan sa dugo ni Cristo?`