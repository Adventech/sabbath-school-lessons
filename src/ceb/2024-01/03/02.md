---
title:  Si Jehova ang Nagbuhat Kanato
date:   14/01/2024
---

`Basaha ang Salmo 8 ug Salmo 100. Sa unsang paagi ang Dios ug mga tawo gihulagway dinhi niini nga mga Salmo? Unsay gipadayag niini nga mga Salmo bahin sa kinaiya sa Dios?`

Ang Paglalang naghatag og mahinungdanon kaayo nga kalabutan diha sa mga Salmo, sa pagtuboy sa pagkalabing hataas sa Dios. Ang mga langit, nga maoy "Buhat sa yang kamot," nagmantala sa lyang himaya ug gahum (Sal. 19:1-4, Sal, 97:6). Halangdon ang ngalan sa Dios sa tibuok yuta (Sal. 8:), 9). Gibuhat ni Jehova ang tanang butang; wala Siyay sinugdanan (Sal. 93:2) ug walay katapusan (Sal. 102:25- 27). Molungtad Siya sa walay katapusan ug labaw sa tanang mga dios sa mga nasud, nga mao lamang ang "binuhat sa mga kamot sa mga tawo" (Sal. 115:4), wala nay lain. Ang mga dios-dios "adunay mga kamot apan dili makakupot" (Sal. 115:7); ingon nga alang kang Jehova, "sa iyang mga kamot anaa ang mga kahiladman sa yuta. ...ug sa yang mga kamot giumol niya ang yuta nga mamala" (Sal. 95:4, 5).

Daghang mga salmo naghulagway sa gahum sa Dios ibabaw sa mga kusog sa kinaiyahan nga gituohan sa ubang mga nasud nga balaan (pananglitan, Salmo 29, Salmo 93, Salmo 104). Kini nga mga salmo subli nga nagpamatuod sa pag-angkon nga si Jehova nagahari ibabaw sa tanang linalang ug labing hataas sa gahum ug kaligdong. Ang Salmo 100:3 nag-igo sa usa ka malinglahon nga matang sa pagsimbag dios-dios, sa pagpasantup nga ang Dios maoy nagbuhat kanato, "ug dili kita sa atong mga kaugalingon."

Ang Paglalang nagpamatuod usab sa gugma sa Dios. Ang tanang butang nga mitungha gipatungha sa Dios, nga mao usab ang nagsustento sa kinabuhi (Sal. 95:7. Sal. 147:4--9). Timan-i nga ang Dios dili lamang maoy nagpatungha sa mga tawo. Siya ang nagbuhat sa karaang Israel "ang lyang katawhan ug mga carnero sa lyang sibsibanan" (Sal. 100:3). Ang pagtuo nga ang "lyang katawhan" ug "lyang mga camero" nagpadayag sa handum sa Dios alang sa su-od nga relasyon sa lyang katawhan.

Ang Magbubuhat lamang ang adunay gahum sa pagpanalangin ug nagpauswag sa lyang katawhan ug busa, Siya lamang ang Usa nga takus sa ilang pagsimba ug pagsalig. Ang daghang mga salmo nagtawag sa tanang butang nga adunay gininhawa, sa tibuok yuta, ang dagat, ug tanang butang nga ania niini sa pagsinggit alang sa kalipay atubangan ni Jehova.

Ang himaya sa Dios makita diha sa kabuhatan o linalang, bisan diha sa nahulog nga yutan-ong kabuhatan, ug ang mga Salmo nagtudlo kanato ngadto sa Dios nga mao lamang ang takus simbahon.

`"Unsa ba ang tawo, nga ikaw matinagdanon man kaniya, ug ang anak sa tawo, nga ikaw magduaw man kaniya* (Sal. 8:4). Unsay imong tubag ngadto sa Dios ingon nga imong Magbubuhat? Sa pagtawag sa Dios sa mga bitoon pinaagi sa ilang mga ngalan (Sal. 147:4), unsa pa ka labaw kadaku ang imong paghunahuna sa pagtagad sa Dios alang kanimo?`