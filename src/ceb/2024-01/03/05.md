---
title:  Kanunay Mahunahunaon sa lyang Tugon
date:   17/01/2024
---

`Ang tema sa paghukom sa Dios naghatag og mahinungdanong pangutana: Unsaon pagbaton og kalinaw sa katawhan sa Dios uhan sa Dios ug kasigurohan sa kaluwasan panahon sa paghukom? Basaha sa Sal. 94:12 Sal. 105:7--10, Dan. 7:22.`

Ang katawhan sa Dios sigurado tungod kay gibutang ni Jehova ang lyang puloy-anang dapit didto sa Sion (Sal. 76:1, 2) ug nagtukod sa lyang walay katapusang tugon uban kanila ingon nga lyang bililhong kabtangan (Sal. 94:14, Sal. 103:8â€”10). Dili lang igo mosaad ang Dios sa dili pagsalikway sa lyang katawhan sa tugon; actibo Siya magbuhat sa pagbantay Kanila nga siguro diha Kaniya. lyang pasayloon ang ilang mga sala (Sal. 103:3): lyang tudloan, panalanginan, ug palig-onon ang lyang katawhan (Sal, 25:8- 11, Sal. 29:11, Sal 103:24). Ang mga paghukom sa Dios gihatag aron pagpabalik sa katawhan ngadto sa pagkamatarung ug sa pagpakita nga ang Dios nagtagad kanila (Sal. 94:8-15).

Ang Salmo 105 sa kinatibuk-an nagpakita sa pagkamatinumanon ni Jehova ngadto sa lyang tugon sa kasaysayan sa Israel. Sa tanang butang nga nahitabo, ang maayo ug ang dautan, didto ang Dios. Iyang gimandoan si Jose didto sa Egipto ug pinaagi kaniya lyang giluwas ang lyang katawhan ug ang mga nasud niadtong dapita panahon sa grabe nga gutom (Sal. 105:16-24). Gipatubo ni Jehova si Moises aron mangulo sa lyang katawhan gawas sa pagkaulipon didto sa Egipto, nga lyang gibuhat pinaagi sa mga timaan ug mga kahibulongan alang kanila (Sal. 105:25--38).

Gihatagan ni Jehova ang lyang katawhan sa Gisaad nga Yuta (Sal. 105:11, 44) ug ang lyang nagpadayon nga panalipod (Sal. 105:12- 15). lyang gipadaghan sila (Sal. 105:24), gipahigawas sila gikan sa ilang mga madaug-daugon nga mga agalon (Sal, 105:37,38). Ug nagahatag sa adlaw adlaw nga mga panginahanglan (Sal. 105:39-41). Si Jehova sa walay duhaduha nagagahum sa labing hataas ibabaw sa tanan nga naglambigit sa lyang katawhan usa ka kamatuoran nga gusto sa mga salmista nga dili gyud kalimtan sa lyang mga tawo.

Kon mahinumdum ang Dios sa lyang tugon, naglambigit kini og labaw pa kay sa agila o handumanan tungod kay kini sa kanunay maghatud ngadto sa buhat (Gen. 8:1, 1 Sam. 1:19, Sal. 98:3, Sal. 105:42- 44). Sa sama nga paagi, kon tawgon ang katawhan sa paghinumdum sa mga kahibulongan ug mga paghukom sa Dios, nagpasabut kini nga kinahanglan ang katawhan magkinabuhi sa mga paagi sa pagpasidungog sa Dios.

Niini nga tugon, ang nahaunang tawag sa Israel sa pagpabilin nga matinumanon sa tugon pinaagi sa pagbantay sa mga balaod sa Dios (Sal. 78:5-7. Sal. 105:45). Gitawag usab sa Dios ang katawhan sa pagsaksi bahin sa Dios ngadto sa ubang mga nasud, kay maoy handum sa Ginoo sa tanan nasud sa pag-ipon sa lyang katawhan nga Israel (Sal. 105:1, 2). Busa ang kalibutan nasiguro diha sa mapanalipdon nga tugon sa labing gamhanan ug maloloy-on nga Dios (Sal. 89:28-34)

`Unsa may atong nabatonan diha kang Jesus, nga nagpakita ngano kini nga mga saad nga gihimo ngadto sa karaang Israel mapahinunged karon nganhi kanato? (Tan-awa sa Gal. 3:26- -29.)`