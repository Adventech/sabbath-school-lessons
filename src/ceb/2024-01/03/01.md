---
title:  Si Jehova Nagahari
date:   13/01/2024
---

### Basaha sa Pagtuon sa Semana
Salmo 8; Salmo 100; Salmo 97; Salmo 75; Sal. 105:7-10; Gal. 3:26-29; Sal. 25:10.

> <p>Tekstong Sag-ulohon</p>
> "Si JEHOVA nagahari, nagabisti siya sa pagkahalangdon; Nagabisti si JEHOVA sa pagkalig-on; gibaksan niya ang iyang kaugalingon niini; Gilig-on niya usab ang kalibutan nga kini dili matarug" (Salmo 93:1).

Ang mga Salmo sa walay pagkausab nagpalig-on sa patukoranang pagtulon-an sa pagkalabing hataas nga paghari sa Dios. Gilalang ni Jehova ug giatiman ang tanang butang nga lyang gibuhat. Siya ang labing hataas nga Hari ibabaw sa tibuok kalibutan, ug Siya nagahari sa kalibutan uban sa justicia ug pagkamatarung. Ang lyang mga balaod ug mga lagda maayo ug magdalag kinabuhi ngadto sa mga nanagbantay kanila. Si Jehova maoy usa ka matarung nga Maghuhukom nga nagsiguro nga ang kalibutan magpabilin sa maayong pagkahan-ay, ug lyang gibuhat kini pinaagi sa pagganti sa matarung ug pagsilot sa dautan, apan sa lyang panahon, dili sa ato.

Ang tugon sa Dios sa Israel adunay pinasahe nga kagamitan sa pagsiguro sa kalibutan tungod kay kini magmantala sa kaluwasan ni Jehova. Gisagop ni Jehova ang Israel ingon nga lyang bililhon nga kabtangan, naghimo sa Israel, sa tanang kanasuran, nga lyang katawhan. Si Jehova matinumanon sa lyang tugon ug nagpadayon sa pagtagad sa lyang panon bisan sa ilang pagkadili-matinumanon ug, usahay, dayag sa pagsupil.

Ang labing hataas nga paghari ni Jehova nagbutang sa kalibutan sa lig-on ug siguro nga pagkatukod. Gusto sa mga salmista nga ang mga magbasa makasabut niining patukoranang kamatuoran. Uban niini nga pagtan-aw sa kalibutan ingon nga ilang parola o lighthouse, ang mga salmista nagtinguha sa pagkinabuhi ug sa pag-alagad sa Dios sa walay pagkabahin nga debosyon o pagtugyan.