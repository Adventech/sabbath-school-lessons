---
title:  Dugang nga Panghunahuna
date:   19/01/2024
---

Basaha ang Salmo 86:5, 15; kang Ellen G. White, "God's Love for Man," pp. 9-15, diha sa Steps to Christ. Sa unsang paagi ang kamatuoran nga ang Dios gugma makatabang kanato sa labaw pa ka maayo nga pagsabut sa nagkalainlaing mga paghulagway sa Dios ug sa lyang mga buhat diha sa mga Salmo?

Ang pagtuon niining semanaha nagtutok sa pila ka dugokan nga mga paghulagway sa Dios ug sa lyang mga kalihokan, sa pagtukod sa kalibutan ug pagpalig-on ug pagsiguro nini. Ang mga salmista nagpakilooy ngadto sa Dios, nga mao ang Magbubuhat, Hari, ug Maghuhukom, Manluluwas sa tugon, ug Maghahatag sa Balaod. Ang mga bulohaton dinhi sa kalibutan nga giatiman sa Dios gipakita og dugang diha sa nagkalainlaing ubang mga ngalan ug mga titulo sa Dios, lakip ang Magbalantay sa mga carnero (Sal. 23:1, Sal. 80:1), Bato sa Kaluwasan (Sal. 95:1), ug Amahan (Sal. 68:5, Sal. 89:26). Dinhi sa kalibutan masiguro kita ug hilwas bisan taliwala sa mga kagubot ug sa dakung away, tungod kay ang Dios mao ang labing hataas ug matinumanon sa tanan nga lyang gibuhat ug isulti. Bisan og kini nga mga theological themes dili gyud naglakip sa tanan, nagsugyot sila sa nagkalainlaing mga paagi sa pagpadayag sa Dios sa lyang kaugalingon diha sa mga Salmo.

Sa atong pagpadayon sa pagtuon sa mga Salmo, importante nga hinumduman nga ang pagbasa sa mga Salmo diha sa kahayag sa gugma ug grasya nga kinaiya sa Dios ug sa lyang plano sa pagluwas ug pagpahiuli sa kalibutan. "Sa magdugang ang atong pagtuon sa balaan nga kinaiya diha sa kahayag sa krus, magdugang ang atong pagtan-aw sa kalooy ug pagkalumo, ug pagpasaylo nga nausa sa pagkamakiangayon ug justicia, ug sa magdugang katin- aw ang atong pagsabut sa dili maisip nga mga ebidencia sa usa ka gugma nga walay kinutoban ug sa usa ka malomo nga kalooy nga naglabaw sa mahandumon nga kahingawa sa usa ka inahan alang sa iyang anak nga masupilon." --Ellen G. White, Steps to Christ, p. 15. Diha sa mga Salmo, bisan og mag-atubang ang mga tawo sa hukom sa Dios tungod sa ilang pagsupil, magpadayon sila pagtawag sa Dios tungod kay sila nahibalo nga ang kasuko sa Dios molungtad lamang sa usa ka panahon, apan ang lyang kalooy walay katapusan (Sal. 103:8).

**Diskusyonan nga mga Pangutana**:

`Ngano nga ang pagsabut sa katinuoran ug pagka-anaa kanunay sa dakung away mahinungdanon kaayo sa pagtabang kanato sa pagsabut ngo bisan pa sa pangatapusang paggahum ug sa pagkalabing hataas sa Dios, adunay daghan gihapon nga kagubot ug pag-antus dinhi sa atong kalibutan? Nganong makatabang kaayo kanatong tanan kining hulagway sa dakung away?`

`Sa unsang paagi ang pagtuo sa Dios ingon nga Magbubuhat maghulma sa atong pagsabut sa atong mga kaugalingon ug sa atong relasyon sa ubang linalang? Unsay mahitabo kon masalaag ang mga tawo gikan niana nga kamatuoran (Sal. 106:35- 42)?`

`Unsay sayop sa mga dios-dios sa mga nasud sa biblical times (Sal. 115:4:-8)? Komusta man ang moderno nga mga dios-dios? Nganong makatalagmanon gihapon sila sa atong paglakaw uban sa Ginoo?`

`Unsaon pagkinabubi sa katawhan sa Dios sa pagkahibalo nga ang paghukom sa Dios magsugod sa Iyang katawhan? Unsaon paghukom sa Dios sa lyang katawhan ug ngadto sa unsa ang katapusan?`