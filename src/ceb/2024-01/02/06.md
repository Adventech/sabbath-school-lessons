---
title:  Oh, Ipahiuli Kami Pag-usab
date:   11/01/2024
---

`Basaha ang Salmo 60:1-5. Alang sa unsang okasyon sa imong hunahuna mohaum kini nga salmo sa pag-ampo? Unsaon nato pagkuha og beneficio gikan sa mga Salmo sa pagkaguol bisan sa malipayon nga mga panahon sa kinabuhi?`

Ang mga Salmo sa pagkaguol sa kinatibuk-an gisabut ingon nga mga pag-ampo sa mga tawo nga nagkinabuhi latas sa masulayon nga mga panahon sa physical, psychological, o spiritual. O kining tulo.

Apan, wala kini magpasabut nga atong likayan kini nga mga Salmo, bisan sa maayong mga panahon. Usahay adunay hingpit nga dili magkatakdo tali sa mga pulong sa salmo ug sa presente nga kasinatian sa magsisimba. Nga ang mga Salmo sa pagkaguol makahatag og kaayohan ngadto sa mga magsimba nga wala diha sa kalisdanan.

Nahauna, makahimo sila kanato sa dugang nga pagkaamgo nga ang pag- antus kabahin sa kinatibuk-ang tawhanong kasinatian, ug nga mahitabo kini sa mga matarung ug sa mga dautan. Ang mga Salmo magpasalig kanato nga ang Dios nagagahum ug maghatag kusog ug mga sulbad sa mga panahon sa kagubot. Bisan niini nga salmo, bisan taliwala sa kagubot (Ginapalinog mo ang yuta," Sal. 60:2), ang salmista nagpakita sa iyang katapusang paglaum diha sa pagluwas sa Dios.

Ikaduha, Ang mga Salmo sa pagkaguol magtudlo kanato sa kalooy ngadto sa mga nag-antus. Kon magpahayag sa atong kalipay ug pagpasalamat ngadto sa Dios, ilabina sa publiko, atong hunahunaon ang mga makalolooy. Siguro, aduna kitay mga maayong butang karon, apan kinsa bay wala makaila og mga tawo, sa atong palibut, nga nag-antus sa makalilisang? Ang pag-ampo niana nga mga Salmo makatabang kanato sa dili paghikalimot niadtong anaa sa malisud nga mga panahon. Ang mga Salmo magpalihok kanato og kalooy ug handum sa pag-alagad ngadto sa nag-antus sama sa gihimo ni Jesus.

"Kini nga kalibutan maoy usa ka halapad nga balay sa mga balatian, apan mianhi si Cristo sa pag-ayo sa mga masakiton, sa pagmantala og kagawasan ngadto sa mga bihag ni Satanas. Siya sa lyang kaugalingon mao ang kahimsug ug kusog. Naghatag Siya sa lyang kinabuhi ngadto sa mga masakiton, sa nanag-antus, sa mga nayawa-an. Wala Siyay gibalibaran sa mga miduol sa pagdawat sa lyang gahum sa pag-ayo. Nahibalo Siya nga kadtong nangayo Kaniyag tabang nagmasakiton tungod sa ilang binuhatan; apan wala Niya isalikway sila. Ug sa pagsulod sa gahum ni Cristo niining kabus nga mga kalag, nakaila sila sa ilang sala, ug daghang nanga-ayo sa ilang spiritual nga balatian, ug physical nga mga pag-antus. Ang ebanghelyo nanag-iya gihapon sa sama nga gahum, ug nganong dil man kita niining panahona makasaksi sa sama nga mga resulta?" Ellen G. White, Welfare Ministry: pp. 24, 25.

`Kinsa man sa imong nailhan karon, nga nagkinahanglan dili lamang sa imong mga pag-ampo kondili sa imong ma-alagaron nga paghikap, usab?`