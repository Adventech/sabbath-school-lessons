---
title:  Usa ka Salmo sa Kaluya o Walay Kalauman
date:   09/01/2024
---

Ang pag-ampo sa mga Salmo labaw pa nga makapahimo sa mga magsisimba sa pagsult sa ilang mga pag-ampo nga libre. Ang salmista nagtan-aw sa ilang kasinatian sumala sa mga sulondan sa Dios ug maghimo niini nga madaug pinaagi sa pagpaila sa paglaum ug pagsubli sa pasalig sa presencia sa Dios.

`Basaha ang Salmo 22. Unsay atong matun-an gikan niini nga salmo mahitungod sa pagsalig sa Dios taliwala sa dakung pag-antus?`

Ang mga pulong sa pagkaguol sa Salmo 22:1 makatabang sa nag-antus nga mga tawo sa pagpahayag sa ilang kaguol ug pagbati sa kamingaw: "Dios ko, Dios ko, nganong gibiyaan mo ako? Nganong halayo Ka man kaayo sa pagtabang Kanako, ug gikan sa mga pulong sa Akong pag-agulo?"

Kini nga mga pulong, natural, nabantug taliwala sa mga Cristohanon tungod kay mao kini nga mga pulong nga gisulti ni Jesus, didto sa krus, sa pagpakita kanato kon unsa ka centro ang kasinatian ni Cristo sa mga Salmo (tan-awa sa Mat. 27:46).

Apan, bisan taliwala sa pag-antus ug mga pagsulay, kini nga mga pulong gisulti usab: "Akong ipamatuod ang Imong ngalan ngadto sa Akong kaigsoonan; taliwala sa panagkatigum dayegon Ko Ikaw." (Sal. 22:22).

Sa usa ka pagkasulti, bisan kining tukma nga mga pagbati dili motakdo sa presente nga suliran sa magsusulat, gipahayag gihapon sa salmista ang Iyang pagtoo sa Dios ug sa pagpamatuod nga, sa bisan unsa, dayegon gihapon niya ang Dios.

Ang punto mao, pinaagi sa paghatag kanato niini nga mga pulong sa pag-ampo, ang mga Salmo nagtudlo kanato sa paglantaw saylo sa atong kasamtangan nga kahimtang ug, pinaagi sa pagtoo, sa pagtan-aw ngadto sa panahon nga ang atong kinabuhi mapahiuli pinaagi sa grasya sa Dios.

Ang pag-ampo sa mga Salmo magdala sa mga magsisimba ngadto sa bag-o nga kapunawpunawan o mga horizons. Ang mga Salmo makapahimo sa mga magsisimba sa pagpahayag sa ilang mga pagbati ug mga pagsabut, apan dili sila biyaan sa ilang nahimutangan karon. Ang mga magsisimba pabiya-on sa ilang mga lulan sa kasakit, mga kasaguyo, kasuko, ug kaluya atubangan sa Dios ug ngadto sa pagsalig Kaniya, bisan unsay ilang mga kahimtang.

Ang kalihokan gikan sa pagkaguol ngadto sa pagdayeg namatikdan diha sa daghang mga Salmo nagsugyot sa spiritual nga kausaban nga masinatian sa mga magtutuo sa diha nga ilang madawat ang grasya sa Dios ug paglipay diha sa pag-ampo.

`Unsaon nato pagkat-un sa paglantaw saylo sa atong mga pagsulay ug, busa mosalig sa pagka-maayo sa Dios, bisan unsay atong giatubang karon?`