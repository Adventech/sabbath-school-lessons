---
title:  Gikan sa Kaluya ngadto sa Paglaum
date:   10/01/2024
---

Malagmit kitang tanan nakasinatig mga panahon nga daw ang presencia halayo kaayo gikan kanato. Kinsa, sa usahay wala makahunahuna nganong nahitabo man kini?

Ang mga salmista, mga tawo nga sama sa uban kanato, sa pagkasiguro nakasinati sa sama nga mga butang. Bisan, oo, usahay ang atong mga sala magdalag mga pagsulay kanato, sa ubang panahon daw sila dili gayud makiangayon, ug magbati kita ingon og daw dili kita takus nga mag-atubang niini. Sa makausa pa, kinsa bay wala didto?

`Basaha ang Salmo 13. Unsang duha ka dugokan nga mga pagbati imong maila dinhi niini nga salmo? Unsang desisyon sa imong paghunahuna nakadala sa dakung kausaban sa kinatibuk-ang panglantaw sa salmista?`

Hangtud anus-a ba, Oh Jehova hikalimtan mo ako sa walay katapusan? Hangtud anus-a ba pagatagoan mo ang imong nawong gikan kanako?" (Sal. 13:1). Sa makausa pa, kinsa bay dili makasabut niini nga mga pagbati, ingon nga sayop tingali sila? (Makalimot ba ang Dios kang bisan kinsa kanato?)

Busa, ang Salmo 13, nagtudlo ngadto sa paagi sa paglikay sa laing komon nga sayop, nga mao ang pagtutok sa atong mga kaugalingon ug sa atong mga problema kon mag-ampo. Kini nga salmo makahimo pag-usab sa atong inampoan pinaagi sa pagdala kanato ngadto sa pagpamatuod pag-usab sa matinumanon ug walay pagkausab nga kinaiyahan sa mga pagtagad sa lyang katawhan.

Siguro, bisan og ang salmo nagsugod sa mga pagkaguol ug mga reclamo wala kini matapus diha.

Ang salmo magdala kanato ngadto sa tinuyo nga pagpili sa pagsalig sa makatubos nga gahum sa Dios (Sal. 13:5), aron ang atong kahadlok ug kahigwaos (Sai. 13:1-4) mag-anam paghatag og dalan sa kaluwasan sa Dios, ug magsugod kita pagsinati sa pagkausab gikan sa pagkaguol ngadto sa pagdayeg, gikan sa pagkaluya ngadto sa paglaum (Sal. 13:5, 6).

Apan, ang igo lang pagsubli-subli sa mga pulong sa mga Salmo uban sa diyutay lang nga pagsabut sa ilang kahulogan dili makahatag sa tininuod nga kausaban nga maoy tuyo sa paggamit nila. Kon mag-ampo sa mga Salmo kinahanglan kita mangita sa Espiritu Santo sa pagpalihok kanato sa paagi nga gisugo sa salmo. Ang mga Salmo mao ang Pulong sa Dios nga niini ang mga kinaiya ug mga lihok sa mga tumotuo mausab, dili lamang mahibalo-an. Pinaagi sa grasya sa Dios, ang mga saad sa mga Salmo gipakita diha sa mga kinabuhi sa mga tumotuo. Nagpasabut kini nga atong tugotan ang Pulong sa Dios sa paghulma kanato sumala sa kabubut-on sa Dios ug sa paghiusa kanato kang Cristo, nga nagpakita sa hingpit nga kabubut-on sa Dios ug, ingon nga Anak sa Dios nga nagpakatawo, nag-ampo usab sa mga Salmo.

`Sa unsang paagi ang imong mga pagsulay makadani kanimo sa labaw pa ka su-od ngadto sa Dios? Ngano, kon dili ka magmatngon, sila makaduot kanimo gikan Kaniya?`