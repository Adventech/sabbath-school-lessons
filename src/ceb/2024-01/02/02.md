---
title:  Pagpadasig sa Paggamit sa mga Salmo sa Pag-ampo
date:   07/01/2024
---

`Basaha ang Salmo 105:5, Colosas 3:16, ug Santiago 5:13. Unsay dapit sa kasinatian sa pagsimba sa tumotuo?`

Usa ka yano nga pagpaila sa mga Salmo ngadto sa adlaw-adlaw nga kinabuni mao ang paggahin og panahon ngadto sa pagbasa sa usa ka salmo, sugod sa Salmo I, ug pagsunod sa han-ay nga gihatag sa tigsalmo. Laing paagi mao ang pagbasa of mga Salmo nga tugbang sa imong presente nga kahimtang. bisan unsay mahitabo: adunay mga salmo sa pagkasubo, sa communal nga pagkasubo, mga Salmo sa paghatag og pasalamat, mga hymno, mga Salmo sa pagpasakit, mga Salmo sa kaalam (pagpangita sa kaalam ug pagmando sa Dios), mga Salmo sa kasaysayan, mga Salmo nga adunay kasuko ug kapungot, ug mga Salmo sa pagpanaw. Sa dalagan niini nga trimestre, atong tan-awon ang daghan kanila ug pagtuon niini nga mga Salmo diha sa kahulogan diin sila magpakita.

Busa, unsaon man nato pagbasa ang mga Salmo?

Nahauna basaha ang salmo nga maglambigit diha sa yano nga pagpamalandong, ug dayon mag-ampo. Ang pagpamalandong sa salmo maglambigit sa pagpamalandong sa nagkalainlaing mga bahin sa salmo: ang paagi sa salmista sa pagpahinungod sa Dios, ug sa mga katarungan sa pag-ampo. Hunahunaa kon sa unsang paagi ang imong kahimtang motugbang ngadto sa kasinatian sa salmista makatabang kanimo sa pagsulti sa imong kasinatian. Mahibulong ka kon unsa ka makanunayon imong makaplagan ang imong kaugalingon nga magpalanog ug pagtugbang ngadto sa imong gibasa diha.

Kon adunay usa ka butang diha sa salmo nga maghagit kanimo, palandonga, pananglitan, kon ang salmo maghusto sa imong presente nga mini o bakak nga mga paglaum bahin sa usa ka butang nga imong giatubang. Pamalandonga ang mensahe sa salmo diha sa kahayag sa persona ni Cristo ug sa buhat sa pagluwas ug sa hataas nga abutan nga paglaum nga gitanyag kanato sa bulohaton ni Cristo. Sumala sa atong nahibaloan, o kinahanglan hibaloan, sa kanunay kini makatabang sa pagtan-aw sa matag-usa ka butang diha sa Biblia diha sa kahayag ni Cristo ug sa krus.

Usab, pangitaa ang bag-ong mga motibo alang sa pag-ampo nga gisangkap sa Salmo, ug hunahunaa ang kahinungdanon alang kanimo, sa inyong iglesia, ug sa kalibutan. Hangyoa ang Dios sa pagbutang sa lyang Pulong sa imong kasingkasing ug hunahuna. Kon ang Salmo tugbang sa kahimtang sa tawo nga imong nailhan, panginlabut diha sa pag-ampo alang nianang tawhana. Ang punto mao, ang mga Salmo nagsakop sa daghang mga bahin sa kinabuhi, ug mapalambo kita pinaagi sa pagbasa ug pagpatuhop ngadto sa atong mga kasingkasing kon unsay ilang gisuiti kanato.

`Unsay ipasabut sa “papuy-a ang pulong ni Cristo sa madagayaon diha kanino” (Col. 3:16)? Ngano nga ang pagbasa sa Biblia maoy nahauna ug labing mahinungdanon nga lakang alang niana nga kasinatian?`