---
title:  Salig sa mga Panahon sa Kagubot
date:   08/01/2024
---

Nahibalo ang tanang Cristohanon, ug nakasinati, sa mga panahon sa kaluya ug pag-antus, mga panahon nga naghunahuna sila kon unsa ang gibuhat sa Ginoo, o nganong gitugot man sa Ginoo nga mahitabo kining mga butanga kanila. Ang mga salmista sa ilang mga kaugalingon nakaagi sa sama nga mga butang. Ug pinaagi sa balaan nga pagpadasig, ilang girecord ang ilang nasinatian.

`Basaha ang Salmo 44. Unsa may gisulti niini kanato, ug nganong adunay kalabutan kini ngadto sa mga tumotuo sa tanang katuigan?`

Ang pagkapili-an sa mga Salmo diha sa mga serbisyo sa pagsimba diha sa iglesia sagad magpakita sa pagka-exclusibo sa mga pagbati ug mga pulong nga atong isulti sa atong communal nga mga pag-ampo. Kana nga pagka restrictiveness tingali maoy usa ka timaan sa atong pagkadili takus sa pagbati sa kalisud sa pakiglambigit sa mangingit nga mga katinuoran sa kinabuhi. Bisan og usahay magbati kita sa dili makiangayon nga pagtagad sa Dios kanato kon maigo kita sa pag-antus, dili nato makaplagan kini nga angayan ang pagpahayag sa atong mga hunahuna sa publiko nga pagsimba o bisan gani sa privado nga pag-ampo.

Kini nga pag-alang-alang makahimo kanato sa pagsipyat sa punto sa pagsimba. Ang kapakyasan sa pagsulti sa matinud-anon ug sa dayag sa atong mga pagbati ug mga pagsabut atubangan sa Dios diha sa pag-ampo sagad magbiya kanato diha sa pagkaulipon ngadto sa atong kaugalingong mga emosyon. Maghikaw usab kini kanato sa pagsalig diha sa pagduol sa Dios. Ang pag-ampo sa mga Salmo maghatag kanatog pasalig nga, kon mag-ampo kita ug magsimba, wala kita paabuta sa pagbadlong o paglimod sa atong kasinatian.

Ang Salmo 44, pananglitan, makatabang sa mga magsisimba sa pagsulti sa ilang kasinatian sa inocente sa pag-antus sa libre ug sa pagka-igo. Ang pag- ampo sa mga salmo makatabang sa mga tawo sa pagsinati sa kagawasan sa pagsulti diha sa pag-ampo. Ang mga Salmo naghatag kanatog mga pulong nga dili nato makaplagan ni mangahas sa pagsulti. "Ang among mga kasingkasing wala motalikod, ni mosimang ang among mga lakang gikan sa imong dalan: Nga bisan ikaw magadugmok kanamo sa dapit sa mga irong ihalas, ug gitabonan mo kami sa landong sa kamatayon" (Sal. 44:18, 19).

Apan, timan-i kon sa unsang paagi nagsugod ang Salmo 44. Ang magsusulat nagsulti bahin kon sa unsang paagi, sa milabay nga panahon, ang Dios nakabuhat og dagkung mga butang alang sa lyang katawhan. Busa, namahayag ang magsusulat sa iyang pagsalig sa Dios ug dili "sa akong pana" (Sal. 44:6).

Bisan pa mini, moabut gihapon ang kagubot ngadto sa katawhan sa Dios. Ang lista sa pagka-alaut ug pagmahay hataas ug masakit. Apan, bisan taliwala niini, ang salmista nagtu-aw ngadto sa Dios sa pagluwas, ngadto "sa pagtubos kanato tungod sa imong mga kalooy" (Sai, 44:26). Nga, bisan taliwala sa kagubot, siya nahibalo sa katinuoran sa Dios ug sa lyang gugma.

`Unsaon sa paghulagway sa nangaging mga panahon, nga ang presencia sa Dios gibati sa pagkatinuod, makatabang kanimo sa pagtagad sa mga panahon nga ang mga kagubot makapahunahuna kanimo nga ang Dios halayo?`