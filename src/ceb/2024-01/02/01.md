---
title:  Tudlo-i Kami sa Pag-ampo
date:   06/01/2024
---

### Basaha sa Pagtuo sa Semana
Salmo 105:5, Col. 3.16, Santiago 3:13. Salmo 44, Salmo 22, Salmo 13, Sal. 60:1-5.

> <p>Tekstong Sag-ulohon</p>
> “Ug nahitabo nga sa nag-ampo si Jesus sa usa ka dapit, sa pag-undang niya, usa sa iyang mga tinun-an mi-ingon kaniya, Ginoo tudio-i kami sa pag-ampo, maingon nga gitudioan ni Juan ang iyang mga tinun-an” (Lucas 11:1).

Ang usa ka pagtuo nga ang dihadiha, wala tun-i nga pag-ampo maoy tinuod nga pag-ampo daw maoy na-andan taliwala sa mga Cristohanon. Apan, ang mga tinun-an ni Jesus nagantihan og daku sa ilang paghangyo kang Jesus sa pagtudlo kanila sa pag-ampo. Ang Dios nagbutang og usa ka prayer book, ang mga Salmo, sa kinataliwad-an sa Biblia, dili lang sa pagpakita kanato kon sa unsang paagi ang katawhan sa Dios sa karaang mga panahon nag-ampo kondili sa pagtudlo usab kanato kon unsaon nato pag-ampo karon.

Gikan sa labing sayo nga mga katuigan, ang mga salmo maoy naghulma sa mga pag-ampo sa katawhan sa Dios, lakip na sa mga pag-ampo ni Jesus (1 ron. 16:7, 9: Neh. 12:8: Mat. 27:46: Efeso 5:19). Niining semanaha atong tan-awon ang kalabutan sa mga Salmo sa pagtabang sa katawhan sa Dios sa paglakaw sa ilang panaw sa kinabuhi ug pagtubo sa ilang relasyon uban sa Dios. Kinahanglan atong hinumduman nga ang mga Salmo maoy mga pag-ampo ug tungod niana, bililhon kaayo, dili lamang alang sa theological nga pagtan-aw kondili alang usab sa mga paagi nga makapalambo sila ug makapausab sa atong individual ug communal nga mga pag-ampo.

Ang pag-ampo sa mga Salmo nakatabang sa daghang mga tumotuo sa pagpalig-on ug pagpadayon sa regular ug malamboon nga mga kinabuhi diha sa pag-ampo.

Niining semanaha atong padayonon pagtan-aw ang mga Salmo, ilabina diha sa gipasabut sa mga panahon nga ang mga butang wala nay pagdapig kanato.