---
title:  Dugang nga Panghunahuna
date:   12/01/2024
---

Basaha ang Salmo 42:8 ug kang Ellen G. White, "Poetry and Songs," pp. 159 - 168, sa Education. Sa unsang paagi ang pag-ampo ug pag-awit nagkadugtong sumala niining dinasig nga mga teksto?

Gihulagway ni Ellen G. White ang mahinulsolon nga mga Salmo ni David (pananglitan, Salmo 51) ingon nga pinulongan sa iyang kalag ug mga pag-ampo nga naghulagway sa kinaiyahan sa matuod nga kasub-anan alang sa sala (tan-awa sa Steps to Christ, pp. 24, 25). Iyang gidasig ang mga tumotuo sa pagsag-ulo og mga teksto gikan sa mga Salmo ingon nga paagi sa pagpasayon sa pag-ila sa presencia sa Dios sa ilang mga kinabuhi ug pagpasantup sa nabatasan ni Jesus sa pagpatugbaw sa lyang tingog uban sa mga Salmo kon moabut ang pagsulay ug malupigon nga kahadlok. Nag-ingon usab siya: "daw unsa ka makanunayon pinaagi sa mga pulong sa balaang alawiton nabuksan diha sa kalag ang mga tuburan sa paghinulsol ug pagtoo, sa paglaum ug gugma ug kalipay! ... Sa pagkatinuod, daghang mga alawiton maoy pag-ampo."- Education, pp. 162-168.

Kon mag-ampo kita ug mag-awit sa mga Salmo, atong gituohan ang makanunayon, mapangahason, kaisug, ug paglaum sa mga salmista. Nagpadasig sila kanato sa pagpadayon sa atong espirituhanong panaw ug paglipay kanato nga wala kita mag-inusara. Ang ubang mga tawo, sama kanato, nakaagi sa mangitngit nga mga panahon apan nagmadaugon pinaagi sa grasya sa Dios. Sa sama nga panahon, ang mga Salmo nagpadayag kanato sa mga pasiklap sa mainiton nga pagpanglaban ni Cristo alang kanato, maingon nga Siya sa kanunay nagkinabuhi sa pag-ampo alang kanato (Heb. 7:25).

Ang paggamit sa mga Salmo sa pag-ampo ug pagsimba makahimo sa matinuohon nga comunidad sa pag-ila sa bug-os nga abutan sa tawhanong kasinatian ug magtudlo sa mga magsisimba sa paggamit sa nagkalainlaing mga bahin niana nga kasinatian diha sa pagsimba. Ang mga Salmo maoy balaan ug tawhanong mga pag-ampo ug mga alawiton. Tungod niana nga katarungan, lakip ang mga Salmo sa kanunay diha sa pagsimba magdala sa matinuohong comunidad ngadto sa centro sa kabubut-on sa Dios ug sa gamhanang makapa-ayo nga grasya.

**Dikusyonan nga mga Pangutana**:

`Ngano nga ang diha-diha dili giniyahan nga pag-ampo dili lang maoy paagi ngadto sa pag-ampo? Unsaon sa atong kinabuhi sa pag-ampo makakuhag kaayohan gikan sa mga Salmo, ang biblical nga mga pag- ampo?`

`Unsaon sa mga Salmo pagpalambo sa atong communal nga kasinatian sa pag-ampo? Isaysay ang pila ka practical nga mga paagi sa inyong local nga iglesia makapadasig sa paggamit sa mga Salmo sa mga serbisyo sa pagsimba?`

`Unsay gipadaug sa mga Salmo bahin sa pagkakuti sa tawhanong panaw sa pagtoo ug sa gahum sa grasya sa Dios sa pagpang-ayo?`