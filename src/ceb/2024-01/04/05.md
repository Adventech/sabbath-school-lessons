---
title:  Manlalaban ug Manluluwas
date:   24/01/2024
---

`Basaha ang 1 Corinto 10:1 - 4. Giunsa paghulagway ni Pablo ang sugilanon sa Exodo? Unsang spiritual nga leksyon iyang gusto itudlo niini?`

`Basaha ang Salmo 114. Sa unsang paagi ang pagluwas sa katawhan sa Dios gikan sa Ehipto sa balaknon gihulagway dinhi?`

Daw unsa ka balaknon ang paghulagway sa kahibulongan nga pagluwas sa Dios sa yang katawhan gikan sa pagkaulipon didto sa Ehipto nga gihatag diha sa Salmo 114. Sa tibuok Daang Tugon ug bisan gani sa Bag-o, ang pagluwas gikan sa Ehipto makita ingon nga usa ka simbolo sa gahum sa Dios sa pagluwas sa lyang katawhan. Si Pablo niini nga mga bersiculo diha sa Corinto naghimo lang niana, sa pagtan-aw sa bug-os nga tinuod nga sugilanon ingon nga usa ka sambingay o simbolo sa kaluwasan diha kang Jesu-Cristo.

Ang Salmo 114 naghulagway usab sa balaan nga pagluwas pinaagi sa labing hataas nga Dios ingon nga maoy Magbubuhat ibabaw sa mga gahum sa kinaiyahan, nga niini lyang giluwas ang lyang katawhan diha sa Exodo. Ang dagat, ang suba sa Jordan, ug ang mga bungtod ug mga bukid balaknon nga nagrepresentar sa natural ug tawhanong mga gahum nga nagsupak sa Israel sa ilang dalan ngadto sa Yutang Sinaad (Deut. 1:44, Josue 3:14-17). Apan ang Dios, mao ang labing hataas ibabaw kanilang tanan.

Gani, alang sa daghang mga anak sa Dios sa tanang panahon ug sa tanang dapit, ang dalan ngadto sa langitnong Jerusalem puno sa piligro. Ang mga Salmo nagpadasig kanila sa paglantaw saylo sa kabukiran ug ngadto sa Magbubuhat sa langit ug yuta (Sai, 121:1).

Ang espiritu sa Salmo 114 gidakop pinaagi sa pagpalinaw ni Jesus sa unos sa dagat ug sa lyang pagmantala nga ang iglesia walay bisan unsay kahadlokan tungod kay Iyang gidaug ang kalibutan (Mat. 8:23-27, Juan 16:33).

Ang dagkung mga buhat ni Jehova alang sa lyang katawhan kinahanglan magdasig sa tibuok yuta sa pagkurog diha sa lyang presencia (Sal. 114:7). Ang pagkurog kinahanglan sabton ingon nga pag-ila ug pagsimba imbis nga malisang (Sal, 96:9, Sal. 99:1). Uban sa Dios sa ilang kiliran, walay bisan unsay kahadlokan sa mga tumotuo.

`Unsang pila ka espirituhanong mga piligro atong atubangon ingon nga mga tumotuo, ug unsaon nato pagkat-un sa pagsandig diha sa gahum ni Jehova sa pagpanalipod kanato gikan sa pagka-angin niini nga mga katalagman ingon nga matuod alang kanato karon maingon ka tinuod niini alang sa mga salmista kaniadto?`