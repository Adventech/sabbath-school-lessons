---
title:  Panabang Gikan sa Sanctuaryo
date:   25/01/2024
---

`Basaha ang Salmo 3:4; Salmo 14:7; Salmo 20:1â€”3; Salmo 27:5; Salmo 36:8; Salmo 61:4 ug Salmo 68:5, 35. Diin maggikan ang panabang sumala niini nga mga teksto?`

Ang hulagway sa spiritual ug physical nga tabang masabtan nga makita diha sa kahulogan sa sanctuaryo. Ang sanctuaryo maoy usa ka dapit sa panabang, sa kasigurohan, ug sa kaluwasan. Ang sanctuaryo maghatag og usa ka pasilongan ngadto sa nasamok. Labanan sa Dios ang mga ilo ug mga balo ug maghatag kusog sa lyang katawhan gikan sa lyang sanctuaryo. Kon "gikan sa Sion, ang kahingpitan sa katahum, mosidlak ang Dios" (Sal. 50:2), ang pagkamatarung sa mga paghukom sa Dios gimantala, ug ang panalangin ni Jehova mogula (Sal. 84:4, Sal. 128:5, Sal. 134:3).

Ang dalangpanan diha sa sanctuaryo nagalabaw sa kasigurohan nga gihatag sa bisan diing ubang dapit sa kalibutan tungod kay diha sa sanctuaryo nagapuyo ang Dios sa persona. Ang presencia sa Dios, dili lamang sa templo ingon nga usa ka lig-on nga gambalay, maghatag og kasigurohan. Sa sama nga kaagi, ingon nga Bukid diin nagapuyo si Jehova, ang Bukid sa Sion nagalabaw sa ubang mga bungtod bisan og sa kaugalingon niini usa kadto ka balaan nga bukid (Sal. 68:15, 16; Isa. 2:2).

> <p></p>
> "Kay ang atong labawng sacerdote dili siya nga dili arang nga mobati sa pagkalooy kanato sa atong mga kaluyahon, hinonoa usa siya nga tanang paagi gitintal ingon kanato, hinoon wala makasala. Sa ingon niana uban sa pagsalig moduol kita sa trono sa grasya, aron makadawat kitag kalooy ug makakaplag kitag grasya nga makatabang kanato sa panahon sa pagpanginahanglan" (Heb. 4:15, 16).

`Sa unsang mga paagi kini nga mga teksto nagka-abay sa gisulti sa salmista bahin sa sanctuaryo?`

Ang pagkabalaan sa sanctuaryo sa Dios nakahatag sa salmista sa pag-ila nga ang tanang tawo makasasala ug bug-os nga dili takus sa pagdapig sa Dios, ug iyang giangkon nga ang pagkaluwas nagsukad sa pagkamatinumanon sa Dios ug sa grasya lamang (Sal. 143:2, 9-12). Walay bisan unsa dinhi kanato makahatag kanato bisan unsa nga merito o pagkamaayo atubangan sa Dios. Pinaagi lamang kon ang mga tawo mobarug diha sa usa ka husto nga relasyon sa Dios pinaagi sa paghinulsol ug pagdawat sa grasya ug pasaylo sa Dios nga sila makapakilooy sa pasalig sa kaluwasan sa Dios. Ang serbisyo sa sanctuaryo nagrepresentar sa kaluwasan nga makaplagan diha kang Jesus.