---
title:  Si Jehova Maminaw ug Magluwas
date:   20/01/2024
---

### Basaha sa Pagtuon sa Semana
Sal. 139:1-18; Sal. 121; Sal. 17:8: Mat. 23:37: 1 Cor: 10:1-4; Heb. 4:15, 16.

> <p>Tekstong Sag-ulohon</p>
> "Managtuaw ang mga matarung, ug si JEHOVA magpatalinghug, ug magaluwas kanila gikan sa tanang nilang mga kalisdanan" (Salmo 34: 17).

Sa subli-subli, ang mga Salmo nagpasantup sa kamatuoran nga ang labing hataas nga Ginoo, nga maoy nagbuhat ug nag-atiman sa uniberso, nagpadayag usab sa lyang kaugalingon ingon nga usa ka personal nga Dios nga nagpasiugda ug nagpadayon sa usa ka relasyon sa lyang katawhan.

Su-od ang Dios sa lyang katawhan ug sa lyang kabuhatan o linalang sa langit ug sa yuta (Sal. 73:23, 25). Bisan og lyang gitukod ang lyang trono didto sa langit" (Sal. 103:19) ug "nagasakay ibabaw sa mga panganod" (Sal. 68:4), haduol usab Siya sa tanan nga magtawag Kaniya, ngadto sa tanan nga magtawag Kaniya diha sa kamatuoran* (Sal. 145:18). Ang mga Salmo walay pagkausab sa paglaban sa kamatuoran nga si Jehova mao ang buhi ng√£ Dios, nga nagabuhat alang niadtong nagatawag Kaniya (Sal. 55:16-22). Ang mga Salmo makahuloganon sa pagkatakdo tungod kay sila gihatag, ug gipahinungod ngadto, sa buhi nga Dios, nga magpatalinghug ug magtubag sa mga pag-ampo.

Kinahanglan atong hinumduman nga ang husto nga pagtagad ngadto sa pagka-duol ni Jehova nagsakop diha sa usa ka kinabuhi sa pagtuo Kaniya, ug sa pagtuman sa lyang kasugoan. Walay bisan unsay kulang niini nga pagtoo ug pagtuman madawat ngadto Kaniya, ingon sa gipadayag kanunay sa kasaysayan sa Israel.