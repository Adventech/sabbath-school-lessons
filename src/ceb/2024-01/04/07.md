---
title:  Dugang nga Panghunahuna
date:   26/01/2024
---

Basaha kang Ellen G. White, “Night of Wrestling." pp. 195- 203, sa Patriarchs and Prophets. Unsay atong matun-an gikan sa kasinatian ni Jacob bahin sa gahum sa yango-ngo nga pag- ampo ug sa walay pag-alang-alang nga pagsalig sa Dios?

Ang mga Salmo magpalig-on sa atong pagtoo diha sa Dios nga mao ang dili gyud mapakyas nga dalangpanan alang sa mga motugyan sa ilang mga kinabuhi ngadto sa lyang gamhanan nga mga kamot. "Magbuhat ang Dios og dagkung mga butang alang niadtong mosalig Kaniya. Ang katarungan ngano nga ang mga nag-angkon nga lyang katawhan walay labaw pa kadaku nga kusog mao nga daku silag pagsalig sa ilang kaugalingong kaalam, ug wala maghatag kang Jehova og usa ka kahigayonan sa pagpadayag sa lyang gahum alang kanila. Iyang tabangan ang iyang matinuohon nga mga anak sa matag-usa ka emerhensiya kon ilang ibutang ang ilang tibuok nga pagsalig Kaniya ug matinumanon motuman Kaniya,"--Elien G. White, Patriarchs and Prophets, p. 493.

Apan, ang ubang mga Salmo makahatag og usa ka serioso nga hagit kon unsa ang ilang isaad ug ang atong kasamtangan nga kahimtang, dili magkahaum. Usahay sa mga panahon nga sama niini, igo lang kita magtuon sa pagsalig sa pagka-maayo sa Dios, sa labing pagkagamhanan nagapadayag didto sa krus.

Usab, usahay ang ubang mga Salmo magamit sa pagpalambo sa mini nga mga paglaum. Ang tubag ngadto sa sinagolan nga paggamit ni Satanas sa Salmo 91:11, 12 nagpakita nga ang pagsalig sa Dios kinahanglan dili libogon sa pagtintal sa Dios (Mat. 4:5-7) o pagsaligsalig sa pagsugo sa pagbuhat og usa ka butang nga sukwahi sa lyang kabubut-on.

“Ang labing dagku nga mga kadaugan ngadto sa iglesia ni Cristo o ngadto sa matag-usa ka Cristohanon dili kadtong maangkon pinaagi sa mga talento o sa edukasyon, pinaagi sa bahandi o pagdapig sa mga tawo. Mao kanang mga kadaugan nga mabatonan diha sa pagpamati sa lawak uban sa Dios, kon ang mainiton, nagaagulo nga pagtoo magkupot sa kusganong bukton sa gahum. -Ellen G. White, Patriarchs and Prophets. p. 203.

**Diskusyonan nga mga Pangutana**:

`Sa klase, isaysay ang tubag ngadto sa katapusang pangutana sa gitun-an sa Martes bahin sa pagsalig sa Dios taliwala sa kalisdanan ug kon ang mga butang makalilisang sa pagka-sayop. Unsaon sa usa ka tawo pagsabut niining mga butanga ug sa unsang paagi sila mahitabo ngadto sa katawhan, bisan uban sa tanang matahum nga mga saad diha sa mga Salmo bahin sa panalipod sa Dios? Hunahunaa usab kini: wala ba mag-agig pag-antus sa kalisdanan ang salmista nga nagsulat nianang matahum nga mga saad, o makailag matinumanong mga tawo nga nag-antus usab?`

`Unsaon nato pagpalambo sa walay pagpanagana nga pagsalig sa Dios sa tanang mga kahimtang (pananglitan, Sal. 91:14; Sal. 143:8, 10: Sal. 145:78-20)? Unsay makaingon sa atong pagwala niini nga pagsalig? Ngano nga ang pagsalig sa Dios sa maayong mga panahon mahinungdanon kaayo alang sa pagtuon ngadto sa pagsalig Kaniya sa dautang mga panahon, usab?`