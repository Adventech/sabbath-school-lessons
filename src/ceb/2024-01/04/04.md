---
title:  Si Jehova Maoy usa ka Dalangpanan sa Kalisdanan
date:   23/01/2024
---

`Basaha ang Salmo 17:7-9, Salmo 31:1-3, ug Salmo 91:2 7. Unsay buhaton sa salmista sa mga panahon sa kagubot?`

Makahibalag ang salmista sa nagkalainlaing mga matang sa kalisdanan ug, diha kanila, modangop ngadto kang Jehova, nga maoy usa ka dalangpanan sa matag-usa ka kalisdanan. Ang pagsalig maoy usa ka tinuyo nga pagpili sa pag-ila sa pagka-Ginoo sa Dios ibabaw sa kinabuhi sa tawo sa tanang mga kahimtang. Kon dili magsilbi ang pagsalig diha sa kalisdanan, nan dili kini magsilbi sa bisan diin.

Ang pamatuod sa salmista, "Magaingon ako mahatungod kang Jehova. Siya ang akong dalangpanan ug kuta nako; Dios ko nga kaniya masaligon ako" (Sal, 91:2), nagagikan sa iyang kasinatian kanhi uban sa Dios ug karon naghatag sa pagpalig-on sa iyang pagtoo alang sa umaabut. Gitawag sa salmista ang Dios nga ang Labing Hataas ug ang Gamhanan sa tanan (Sal. 91:1, 2), sa paghinumdum sa nagalabaw sa tanan nga pagkadaku sa iyang Dios.

Ang salmista nagsulti usab sa seguridad nga makaplagan diha sa Dios: ang "dapit nga tinago" ("pasilongan" o "dapit nga tago-anan"), "landong" (Sal. 91:2)." mga pako," "kalasag", "taming" (Sal. 91:4), ug "dapit nga puloy-anan" (Sal. 91:9). Kini nga mga hulagway nagsimbolo sa hilwas nga mga langit sa cultura sa salmista. Ang tawo nagkinahanglan lang sa paghunahuna sa dili maantus nga kainit sa adlaw niadtong dapita sa kalibutan aron mapasalamatan ang landong (o pasilongan) o sa paghinumdum sa mga panahon sa mga gubat sa kasaysayan sa Israel aron hatagan og bili ang kasigurohan nga gihatag sa salipdanan o ang kuta.

`Basaha ang Salmo 17:8 ug Mateo 23:37. Unsang hulagway gigamit dinhi, ug unsay gipadayag niini?`

Usa sa labing hinasa nga metaphor o sanglitanan mao kanang gipahinungod sa pagka-anaa "ilalum sa landong sa imong mga pako" (Sal. 17:8, Sal. 57:1. Sal, 63:7). Kini nga metaphor nagpasabut sa paglipay ug pasalig pinnagi sa pagpanalipod sa langgam nga inahan. Si Jehova gipanig-ingon sa usa ka agila nga nagbantay sa mga piso uban sa mga pako niini (Exod. 19:4, Deut. 32:11) ug sa usa ka himonga-an nga manok nga magtigum sa iyang mga piso ilalum sa iyang mga pako (Mat. 23:37).

`Hinoon, unsang paagi, atong tagdon ang mga panahon kon mohampak ang calamidad, ug daw dili nato makita ang panalipod ni Jehova? Ngano kining mga kalisang dili magpasabut nga ang Ginoo wala diha kanato?`