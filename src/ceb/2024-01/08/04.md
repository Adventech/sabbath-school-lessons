---
title:  Ang Pagsulay sa Ginoo
date:   20/02/2024
---

`Basaha ang Salmo 81:7, 8, Salmo 95:7-11: ug Salmo 105:17-22. Unsay malakip sa balaang pagsulay niini nga mga teksto?`

Ang Meriba mao ang dapit diin gisulayan ang Dios sa Israel pinaagi sa Iyang pagkamatinumanon ug gahum sa paghatag, alang sa ilang panginahanglan (Exodo 175:1-7; Sal. 95:8, 9). Ang Salmo 81 naghimo og usa ka maka-intriga nga mga pagbali ug naghubad sa sama nga hitabo sa panahon nga gisulayan sa Dios ang Israel (Sal. 81:7). Ug, pinaagi sa ilang walay pagtuman ug kakulang sa pagsalig (Sal, 87:11), wala makapasar ang mga tawo sa pagsulay sa Dios.

Ang paghisgut bahin sa Meriba adunay gipasabut nga duha ka pilo nga mensabe. Nahauna, ang katawhan sa Dios kinahanglan dili magsubli sa sama nga mga sayop sa milabay nga mga kaliwatan, sa baylo, kinahanglan sila mosalig sa Dios ug maglakaw sa Iyang dalan (Sal. 81:13). Ikaduha, bisan og napakyas ang mga tawo sa pagsulay, giluwas sila sa Dios sa diha sila sa kalisdanan (Sal. 81:7). Ang makaluwas nga grasya sa Dios sa nangagi naghatag og usa ka pasalig sa grasya sa Dios ngadto sa bag-ong mga kaliwatan.

Ang Salmo 105 nagpakita nga ang mga pagsulay sa Dios nagkahulogan sa pagsulay sa pagsalig ni Jose sa Pulong sa Dios bahin sa iyang kaugmaon (Gen. 37:5-10, Sal. 105:19). Ang Hebreo nga Tsarap, "gisulayan," diha sa bersiculo 19 nagpasabut sa "paghinlo," "pagpahamis," o "pagputli." Busa, ang kalab-uton sa Dios sa pagsulay sa pagtoo ni Jose mao ang pagkuha sa bisan unsa nga pagduhaduha diha sa saad sa Dios ug sa pagpalig-on sa pagsalig ni Jose sa pagmando sa Dios.

Ang kalab-uton sa balaan nga disiplina mao ang pagpalig-on sa mga anak sa Dios sa pag-andam kanila alang sa katumanan sa saad, sumala sa gipakita sa panig-ingnan ni Jose (Sal. 105:20-22).

Apan, ang pagsalikway sa pahimangno sa Dios mosangput diha sa pagtubo sa pagkasukihan ug paggahi sa usa ka masukihon nga kasingkasing sa tawo.

"Nagkinahanglan ang Dios sa dihadiha ug walay pagsukit nga pagtuman sa Iyang balaod, apan nangatulog ang katawhan o naparalisar pinaagi sa mga limbong ni Satanas, nga nagsugyot og mga pamalibad ug mga pangilad, ug pagguba sa ilang mga kagubot, sa pag-ingon sama sa iyang gisulti kang Eva didto sa tanaman: "Dili gyud kamo mamatay. Ang dili pagtuman magpagahi sa kasingkasing ug tanlag sa tawo nga sad-an, apan kini maghugaw sa pagtoo sa uban. Ang makita nga sayop kaayo ngadto kanila sa nahauna, sa anam-anam makawala niini nga panagway sa pagka-anaa kanunay sa ilang atubangan, hangtud nga sila magsukit-sukit kon tinuod ba gayud kini nga sala ug sa walay pagka-amgo mahulog sia ngadto sa sama nga sayop."-Ellen G. White, Testimonies for the Church, vol.4, p. 146.

`Unsay imong kasinatian kon sa unsang paagi ang sala makapagahi sa kasingkasing? Ngano kana nga hunahuna maghatud kanato ngadto sa krus, diin atong makaplagan ang gahum sa pagtuman?`