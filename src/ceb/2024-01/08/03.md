---
title:  Tudlo-i kami sa Pag-isip sa Among mga Adlaw
date:   19/02/2024
---

`Basaha ang Salmo 90, Salmo 102:11, ug Salmo 102:11, ug Salmo 103:14-16. Unsa ang tawhanong kalibug?`

Ang nahulog nga tahanong pagkinabuhi usa lang ka alisngaw diha sa kahayag sa eternidad. Ang usa kalibo ka tuig sa pagtan-aw sa Dios "sama lang og usa ka pagtukaw sa kagabhion," nga molungtad sa tulo o upat ka mga takna (Sal. 90). Kon itandi sa balaan nga panahon, ang tawhanong panahon sa pagkabuhi managpanlupad (Sal, 90:10). Ang kinakusgan taliwala sa mga tawo sama ra sa kinahuyangan taliwala sa mga tanum (Sal. 90:5, 6; Sal. 103:15, 16). Apan, bisan nianang hamubo nga kinabuhi nga puno sa pagbudlay ug kasubo (Sal. 90:10). Bisan ang secular nga katawhan, nga walay pagtuo sa Dios, maguol ug magmahay sa kahamubo sa kinabuhi, ilabina kon itandi sa eternidad nga unaabut, nga ilang nahibaloan, maghulga sa pagpadayon nga wala sila.

Ang Salmo 90 nagbutang sa tawhanong kalibug dia sa kahulogan sa pagtagad sa Dios alang sa katawhan ingon nga ilang Magbubuhat. Si Jehova maoy puloy-anang-dapit sa Iyang katawhan sa tanang kaliwatan (Sal. 90: 1, 2). Ang Hebreo nga pulong maâ€™on, "puloy-anang-dapit," naglarawan kang Jehova ingon nga pasilongan o dalangpanan sa Iyang katawhan (Sal. 91:9).

Gipugngan sa Dios ang matarung nga kasuko ug naghatag pagbag-o sa lyang grasya. Nagkanayon ang salmista, "Kinsa bay nahibalo sa gahum sa Imong kasuko?" (Sal. 90:11), sa pagpasabut nga walay usa nakasinati sukad sa bug-os nga epekto sa kasuko sa Dios batok sa sala, ug busa adunay paglaum alang sa mga tawo sa paghinulsol ug pagbaton og kaalam alang sa matarung nga pagkinabuhi.

Ang kaalam diha sa Biblia naghulagway dili lang sa pagpanabut kondili sa balaan nga pagtahud alang sa Dios. Ang kaalam nga atong gikinahanglan mao ang pagkahibalo sa "pag-isip sa atong mga adlaw" (Sal. 90:12). Kon makaisip kita sa atong mga adlaw, nagpasabut kini nga limitado ang atong mga adlaw, ug nahibalo kita nga sila limitado. Ang maalam nga pagkinabuhi nagkahulogan sa pagkinabuhi uban sa pagkaamgo sa pagkalumalabay sa kinabuhi nga maghatud ngadto sa pagtoo ug pagtuman. Kini nga kaalam mabatonan lamang pinaagi sa paghinulsol (Sal. 90:8, 12) ug ang mga gasa sa Dios sa pagpasaylo, kahingawa, ug kalooy (Sal. 90:13, 14).

Ang atong patukoranang problema nagagikan dili sa kamatuoran nga kita gibuhat ingon nga mga tawo, kondili gikan sa sala ug gikan sa unsa ang nabuhat sa sala sa atong kalibutan. Ang mga epekto sa pagkaguba niini makita sa bisan diin nga dapit ug sa matag-usa ka tawo.

Salamat kang Jesus, nga nagbuhat og dalan alang kanato pagpagawas gikan sa atong tawhanong kalibug (Juan 1:29, Juan 3: 14- 21). Kay kong wala kini wala gyud kitay paglaum.

`Bisan unsa ka dali molabay ang atong kinabuhi, unsang saad atong nabatonan diha kang Jesus? (Tan-awa sa Juan 3:16) Unsa may atong kalauman kon wala Siya?`