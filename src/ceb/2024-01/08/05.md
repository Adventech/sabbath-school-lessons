---
title:  Pagka-malimbongon sa Dautan nga Dalan
date:   21/02/2024
---

`Basaha ang Salmo 141. Alang sa unsa may giampo sa salmista?`

Ang Salmo 141 maoy usa ka pag-ampo alang sa panalipod gikan sa mga pagtintal gikan sa sulod ug sa gawas. Ang salmista dili lamang mamiligro sa mga plano sa dautan (Sal. 141:9, 10) kondili sulayon usab sa pagbuhat sama sa dautan. Ang nahauna nga huyang nga kahimtang mao ang paggahum sa kaugalingon sa pagpanulti, ug nag-ampo ang salmista nga bantayan ni Jehova ang pultahan sa iyang mga ngabil (Sal. 141:3). Kini nga hulagway nagpahinungod ngadto sa pagbantay sa mga ganghaan sa ciudad nga sa biblical nga kapanahonan, gipanalipdan ang ciudad.

Ang tentasyon mao usab kon ang anak sa Dios mosunod sa tambag sa mga matarung o malingla pinaagi sa mga palami sa dautan (Sal. 141.4. 5). Ang salmista naghulagway sa iyang kasingkasing ingon nga nahaunang hulga tungod kay diha mahitabo ang tinuod nga gubat. Ang walay hunong nga pag-ampo lamang sa bug-os nga pagsalig ug debosyon ngadto sa Dios ang makaluwas sa anak sa Dios gikan sa pagsulay (Sal. 141:2).

`Basaha ang Salmo 1:1 ug Salmo 141:4. Sa unsang paagi ang nagauswag ug malinglahon nga kinaiya sa pagtintal gihulagway dinhi?`

Ang Salmo 141:4 naghulagway sa nagauswag nga kinaiyahan sa pagsulay. Nahauna, ang kasingkasing hilig ngadto sa dautan. Ikaduha, nagbatasan kini sa dautang mga binuhatan (ang kahulogan sa Hebreo nagpasantup sa subli-subli nga kinaiya sa aksyon). Ikatulo, ang kasingkasing mokaon sa mga palami sa dautan, nga mao ang pagdawat sa ilang dautan nga mga binuhatan ingon nga magustohan.

Sa sama nga kaagi, diha sa Salmo 1:1 ang pagsulay moabut aron ang anak sa Dios santa-on sa paglakaw sa dalan sa Ginoo ug pagpalakaw kaniya sa dalan sa dautan, pagtindog diha sa dalan sa mga makasasala, ug sa katapusan, paglingkod sa lingkoranan sa mga mayubiton. Ang mga makasasala, dautan, mayubiton: dili kita magsunod kanila o magpadala kanila sa pagpahilayo gikan kang Jehova.

Ang mga Salmo naghulagway sa mauswagon, makadani, ug malinglahon nga kinaiya sa pagsulay, nga nagpasantup sa kamatuoran nga ang bug- os lamang nga pagsalig kang Jehova makapasiguro sa kadaugan. Ang mg Salmo nagpasantup sa kahinungdanon sa mga pulong nga isulti sa usa ka tawo, ug paminawan, taliwala sa pagsulay. Ang katapusan sa duha sa dautan ug sa matarung kinahanglan magtudlo sa mga tawo sa pagpangita sa kaalam gikan sa Dios (Sal. 1:4-6, Sal. 141:8-10). Apan sa duha ka mga Salmo, ang katapusan nga pagbawi sa mga anak sa Dios magpabilin diha sa umaabut. Kini nagpasabut nga ang mga tumotuo gitawag ngadto sa mapailubonnga pagsalig sa Dios ngadto sa pagpaabut Kaniya.