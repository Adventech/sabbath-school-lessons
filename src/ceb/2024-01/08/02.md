---
title:  Ang Imong Pulong Akong Gitipigan sa Akong Kasingkasing
date:   18/02/2024
---

`Basaha ang Salmo 119:1-16, 161-168. Unsaon nato pagbantay ang kasugoan sa Dios ug unsang mga panalangin nga moabut gikan sa pagbuhat niana?`

Gihulagway sa Biblia ang adlaw-adlaw nga kinabubi sa pagtoo ingon nga usa ka panaw ("paglakaw") uban sa Dios diha sa Iyang dalan sa pagkamatarung. Ang kinabuhi sa pagtoo mapadayon pinaagi sa paglakaw "diha sa kasugoan ni JEHOVA" (Sal, 119:1) ug pinaagi sa paglakaw "diha sa kahayag sa Imong nawong" (Sal. 89:15). Dili kini duha ka nagkalainlaing mga paagi sa mga paglakaw. Ang paglakaw diha sa kahayag sa nawong sa Dios nagpasabut sa paglaban sa balaod sa Dios. Sa sama nga kaagi, ang paglakaw "diha sa balaod ni JEHOVA" naglambigit sa pagpangita sa Dios uban sa tibuok kasingkasing (Sal. 119:1, 2, 10).

Ang "dili mahugawan diha sa dalan" maoy laing paagi sa mga Salmo sa paghulagway sa matarung nga kinabuhi (Sal. 119:1), Ang "wala mahugawi" naghulagway sa usa ka halad "nga walay mansa" nga madawat ngadto sa Dios (Exodo 12:5). Sa sama nga paagi, ang kinabuhi sa matarung nga tawo, nga mao ang buhi nga halad (Roma 12:1), mao ang dili mahugawan sa gugma alang sa sala. Ang usa ka kinabuhi nga natugyan ngadto sa Dios usa usab ka "hingpit nga dalan," nagpasabut nga ang tawo magbaton sa usa ka husto nga dalan sa kinabuhi nga makapahimuot sa Dios (Sal. 101:2, 6; tan-awa usab sa Sal. 18:32).

Ang pagbantay sa kasugoan sa Dios walay kalabutan sa usa ka legalistic nga pagtuman sa balaan nga mga tulomanon. Sa sukwahi, nagsakop kini sa usa ka "maayong pagsabut" sa kalainan tali sa husto ug sayop ug sa maayo ug dautan (Sal. 111:10; tan-awa usab sa 1 Cron. 22:12), ug naglambigit sa tibuok tawo, dili lamang sa mga lihok sa gawas. Ang pagka "wala mahugawi," mao ang pagbantay sa kasugoan sa Dios ug pagpangita sa Dios uban sa tibuok kasingkasing, dili magkabulag nga mga batasan sa kinabuhi (Sal. 119:1, 2).

Ang kasugoan sa Dios maoy usa ka pagpadayag sa kabubut-on sa Dios alang sa kalibutan. Magatudlo sila sa mga tawo kon unsaon pagkahimong maalam ug sa pagkinabuhi diha sa kagawasan ug kalinaw (Sal. 119:7-11, 133). Nagakalipay ang salmista diha sa balaod tungod kay ang balaod nagpasalig kaniya sa pagkamatinumanon sa Dios (Sal. 119:77, 174).

"Dakung pakigdait alang niadtong nahigugma sa Imong kasugoan, ug walay makapandol kanila." (Sal. 119:165). Ang hulagway sa pagkapandol nagpakita sa moral nga kapakyasan. Maingon nga ang lamparahan ngadto sa mga till sa salmista (Sal. 119:105), ang Pulong sa Dios makapanalipod kanato gikan sa mga panulay (Sal. 119:110).

`Giunsa ni Cristo pagpakita sa gahum sa Pulong sa Dios sa lyang kinabuhi (Mat. 4:1-11)? Unsay kinahanglan isulti niini kanato bahin sa gahum nga moabut gikan sa usa ka kasingkasing nga nahimutang sa pagtuman sa balaod sa Dios?`