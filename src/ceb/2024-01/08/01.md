---
title:  Kaalam alang sa Matarung ng Pagkinabuhi
date:   17/02/2024
---

### Basaha sa Pagtuon sa Semana
Sal. 119:1-16, Salmo 90, Juan 3:16, Sal. 95:7-11, Salmo 141, Salmo 128.

> <p>Tekstong Sag-ulohon</p>
> "Busa tudlo-i kami sa pag-isip sa among mga adlaw, aron makabaton kami ug usa ka kasingkasing nga manggialamon" (Salmo 90: 12).

Sumala sa atong nakita, ang grasya sa Dios naghatag alang sa kapasayloan sa sala, ug magbuhat kinig usa ka bag-ong kasingkasing diha sa mahinulsolon nga makasasala, nga nagkinabuhi na karon pinaagi sa pagtoo.

Ang Pulong sa Dios maghatag usab og mga pahimangno alang sa matarung nga pakinabuhi (Sal. 119:9-16). Ang pagbantay sa balaod sa Dios dili gyud usa ka legalistic nga pagtuman sa mga tulomanon kondili kinabuhi diha sa usa ka su-od nga relasyon sa Dios, usa ka kinabuhi nga puno sa mga panalangin (Sal. 119:1, 2; Salmo 128).

Apan, ang kinabuhi sa matarung nga tawo dili walay mga pagtintal. Usahay ang matarung matintal pinaagi sa malinglahon nga kinaiyahan sa sala (Sal. 141:2- 4) ug gani mahulog ngadto niana nga pagtintal. Motugot ang Dios og mga panahon sa pagsukod sa paghimo sa Iyang mga anak nga matinumanon (o ang pagkadili matinumanon) dili tin-aw mapadayag. Kon tumanon sa mga anak sa Dios ang pahimangno o pagtambag, maputli ang ilang pagtoo ug ang ilang pagsalig sa Dios mapalig-on. Ang kaalam alang sa matarung nga pagkinabuhi mabatonan pinaagi sa mga kalihokan sa kinabuhi uban sa Dios taliwala sa mga tentasyon ug mga hagit. Busa, ang pag-ampo nga itudlo sa Dios kanato sa pag-isip sa atong mga adlaw aron kita makabaton og usa ka kasingkasing nga manggialamon (Sal. 90: 12), magpakita sa nagpadayon nga pagtugyan ngadto sa paglakaw diha sa pagkamatinumanon ngadto kang Jehova.