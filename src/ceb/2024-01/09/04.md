---
title:  Matinumanon ngadto sa lyang Tugon sa Walay Katapusan
date:   27/02/2024
---

`Basaha ang Salmo 89:27-32, 38-46 ug Salmo 132:10-12. Bahin sa unsa ang tugon kang David? Unsa ang daw nakapiligro niini?`

Ang Davidic covenant adunay saad sa Dios sa walay katapusang pagtabang sa lumbay ni David ug kauswagan sa katawhan sa Dios (1 Sam. 7:5-16; Sai. 89:1-4, 19-37: Sal. 132:12-18). Ang pagka-permanente sa tugon gipalig-on sa solemne nga panaad ug sa pagkamatinumanon sa hari ngadto sa Dios. Apan, bisan ang debotado nga mga hari, sama kang Hari David, dili sa kanunay matinumanon ngadto kang Jehova. Nagguol ang Salmo 89 bahin sa dili maayo nga katinuoran nga daw nagpaila nga ang mahimayaong mga saad sa tugon ni David nawala. Wala na bay kalauman ang Israel sa pagkabiniyaan sa Dios? Ang tubag, natural, dili.

Ang kasuko sa Dios mao, maoy usa ka pahayag sa balaan nga hukom (Sal. 38:1, Sal. 74:1). Apan, dili kini molungtad sa walay katapusan tungod kay ang walay katapusang gugma sa Dios magpasaylo sa mga sala sa katawban kon sila maghinulsol. Apan, samtang kini molungtad, ang kasubo sa Dios sa Iyang masalaypon nga katawhan serioso. Gubati sa katawhan ang mapa-it nga mga sangputanan sa ilang pagka-dili matinumanon ug pagkaamgo sa kagrabe sa ilang mga sala (Sal. 89:38-46). Apan mangutana sila, "Unsa ka dugay?" ang pagpakilooy sa lumalabay nga kinaiya sa kasuko sa Dios (Sal, 89:46). Ang nabag-o nga paglaum nagagitib gikan sa bag-o nga pasalig sa pagkamatinumanon sa Dios ngadto sa "paghinumdum" sa Iyang grasya (Sal. 89:47, 50).

Sa laktud, bisan og ang tawhanong bahin sa tugon o kasabutan napakyas, makasalig ang mga tawo sa walay pagkausab nga mga katuyoan sa Dios pinaagi sa Mesias, nga maoy nagbug-os sa tanang pagkamatarung ug kaluwasan sa Israel ug sa tibuok kalibutan. Nga sa katapusan, ang Dios modaug, ug tukoron ang Iyang dayon nga gingharian apan, tungod lang kang Jesus, ug dili tungod sa katawhan sa Dios.

Si Jesu-Cristo mao ang Anak ni David ug ang Mesias (Mat. 1: 1, Heb. 1:8). Gitawag Siya nga "ang inunahang bunga ibabaw sa tanang kabuhatan" (Col. 1:15), sa pagpahinungod ngadto sa Salmo 89:27, nga nagtawag kang David, nga mao ang tipo ni Cristo, ang kamagulangang anak sa Dios. "Usab himoon ko siya nga Akong kamagulangang anak, ang kinatas-an sa mga hari sa yuta."

Tin-aw ang titulo "kamagulangan" wala magpasabut sa biological o unodnong kahimtang, tungod kay si David maoy ika-walo nga anak sa iyang ginikanan (1 Sam. 16:10, 11). Sama usab kang Jesus. Kini nga titulo nagkahulogan sa pinasahe nga dungog ug autoridad (Col. 1:16, 20-22). Gihimo sa Dios si Jesus nga labing hataas nga Hari ibabaw sa tibuok kalibutan sa Iyang pagbanhaw kang Jesus gikan sa mga patay (Buhat 2:30, 31).

`Basaha ang Colosas 1:16, 20-22. Unsay gitudlo kanato niini nga mga bersiculo kon kinsa si Jesus ug unsay Iyang nabuhat alang kanato? Unsang saad imong makuha gikan niini alang sa imong kaugalingon?`