---
title:  Balaan Mainantuson sa Kaugalingon nga Magbalantay sa mga Carnero
date:   25/02/2024
---

`Basaha ang Salmo 23; Salmo 28:9; Salmo 80:1; Salmo 78:52, 53; Salmo 19:13; ug Salmo 100:3. Giunsa paghulagway ang relasyon tali sa Ginoo ug sa Iyang katawhan niini nga mga teksto?`

Ang hulagway ni Jehova ingon nga Magbalantay sa carnero ug sa katawhan sa Dios ingon nga mga carnero sa Iyang sibsibanan nagpasantup sa pagmando sa Dios ug nagpadayon nga pagtagad sa Iyang katawhan ug sa pagsalig sa katawhan sa Dios sa pagtagbo sa tanan nilang panginahanglan. Ang hulagway nagpasabut sa pagtuo sa pagkasu-od tali sa Dios ug sa Iyang katawhan tungod kay ang mga magbalantay sa mga carnero nagpuyo uban sa ilang mga panon ug nagtagad alang sa matag-usa ka carnero. Ang hulagway a nagpastor nagpasantup usab sa pagkatag-iya sa Dios sa iyang panon, gigarantiyahan sa duha ka lig-on nga mga bugkos: paglalang (Sal. 95:6, 7; Sal. 100:3) ug pakigsaad (Sal. 28:9, Heb. 13:20).

Ang hulagway sa balaan nga Magbalantay nga nagmando kang Jose sama sa usa ka panon (Sal. 80: 1) tingali gipahinungod ngadto sa pagpanalangin ni Jacob kang Jose, nga naglarawan sa Dios ingon nga Magbalantay sa Israel, ug busa nangalyupo ngadto niining dakung saad ug panalangin (Gen. 49:24).

Ang hulagway sa balaan nga Magbalantay nga nagmando kang Jose sama sa usa ka panon (Sal. 80:1) tingali gipahinungod ngadto sa pagpanalangin ni Jacob kang Jose, nga naglarawan sa Dios ingon nga Magbalantay sa Israel, ug busa nangalyupo ngadto niining dakung saad ug panalangin (Gen. 49:24). Ang mga Hari giila nga mga magbalantay sa ilang katawhan (2 Sam. 5:2). Apan, ang Dios lamang maoy takus niini nga titulo tungod kay kadaghanan sa tawhanong mga hari wala magkinabuhi sumala niana nga pagkatinawag. Si Jesus lamang ang nakahimo, nga maoy hinungdan ngano nga Siya gitawag og Maayong Magbalantay.

`Basaha ang Juan 10:11-15. Unsay gisulti ni Jesus batin sa Iyang kaugalingon ingon nga ang Maayong Magbalantay?`

Ang hinasa nga bugkos tali sa balaang Magbalantay sa Iyang panon makita diha sa walay sayop nga pag-ila sa panon sa tingog sa Magbalantay (Juan 10:4, 27). Sa pagka-karon, ang mga Magbalantay sa carnero sa Middle East makahimo pagbahin sa ilang mga panon nga nagkasagol sa ubang panon pinaagi lang sa pagtawag sa ilang mga carnero, nga makaila ug mosunod sa tingog sa ilang magbalantay.

Usahay, ang panon sa Dios mag-antus sa nagkalainlaing mga kasakit nga gisabut sa katawhan ingon nga timaan sa walay pagkatagbaw ug pagbiya sa Dios. Apan, ang Maayong Magbalantay dili gayud mobiya sa Iyang nasalaag nga mga carnero kondili mangita aron pagluwas kanila. Usa kini ka gamhanan nga hulagway sa relasyon sa Dios sa Iyang katawhan. Andam Siya magpakamatay alang sa Iyang mga carnero (Juan 10:11, 15) ug sa simbolo nahimong cordero nga gihalad alang kanila (Juan 1:29). Usab, gipamatuod ni Jesus nga Iyang tawgon ang Iyang mga carnero nga anaa sa ubang panon ug hiusahon sila ngadto sa usa ka panon (Juan 10:16).

`Unsang mga paagi nga ikaw sa matag-adlaw ug sa practical nga level magpahimulos kon unsa ang gisaad kanato diha kang Jesus ingon nga atano Maayong Magbalantay?`