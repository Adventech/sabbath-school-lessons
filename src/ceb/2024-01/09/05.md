---
title:  Walay Katapusang Hari sa Walay Maka-atbang nga Gahum
date:   28/02/2024
---

`Basaha ang Salmo 2; Salmo 110:1-31 Salmo 89:4, 13-17; ug Salmo 110:1, 2, 5, 6. Unsay gitudlo kanato niini nga mga teksto bahin kang Cristo ingon nga Hari?`

Ang paglarawan sa Dios ingon nga Amahan sa Mesias nagtudlo ngadto sa pagkorona sa hari sa panahon nga sagopon ang hari ngadto sa tugon sa Dios (Sal.2:7, Sal, 89:26-28). Ang Salmo 2:7 unang nagtan-aw sa pagkabanhaw ni Cristo ug pagbayaw ingon nga pagbanagbanag sa bag-ong walay katapusang tugon ug sa harianong pagka-sacerdote ni Cristo (Buhat 13:33-39, Heb 5:5, Heb. 5:5). Milingkod ang Mesias sa to-ong kamot sa Dios ingon nga adunay walay nag-una nga dungog ug autoridad (Sal. 110:1, Buhat 7:55, 56) "Dugang pa, ang pagka-usa tali sa Ginoo ug ang 'dinihug' (Mesias) nagsugyot gani sa usa ka tinuyo sa pagpaila niini nga Davidic Mesiah nga Ginoo sa Iyang kaugalingon... Kon ang usa nga naglingkod sa to-ong kamot sa Ginoo, nan ang Ginoo mao ang Mesias, tungod kay ang ulahi nakita usab sa to-o (tan-awa sa Sal. 110:1, 5.) "Jacques Doukhan, On the Way to Emmaus (Clarkville, MD: Leader Books, 2012), pp. 26, 27.

Sa katapusan, si Cristo makabaton sa bug-os nga kadaugan batok sa Iyang mga kaaway. Sa paghimo sa mga kaaway nga usa ka "tumbanan sa tiil" maoy usa ka hulagway nga nagpakita sa custombre sa karaang Near Bastern kings sa pagbutang sa ilang mga tiil sa li-og sa ilang napildi nga kaaway sa pagpakita sa bug-os nga paggahum ibabaw kanila. Apan, ang sungkod ni Cristo dinhi dili usa ka gamit sa kalisangan (Sal. 2:9, Sal. 110:2).

Ang sungkod ("staff") kaniadto kuptan sa mga pangulo sa tribo (Num. 17:2-10). Ang sungkod ni Cristo gikan sa Sion tungod kay nagrepresentar Siya sa katawhan sa Sion. Ang Iyang sungkod maoy usa ka simbolo sa balaang paghukom, nga maoy magtapus sa paghari sa dautan ug naghulagway sa walay ka-atbang nga paghari ni Cristo (Pin. 2:27, PÃ­n. 12:5). Bisan ang dautang mga hari gihatagan og higayon sa paghinulsol ug pagpasakop ngadto sa Mesias (Sal. 2:10-12).

Usa ka paglarawan sa katapusang pagdaug ni Cristo makaplagan sa wala pa moanhi si Cristo diha sa Daniel 7, nga nagpakita nga human sa paghatag sa hukom "dapig sa mga balaan sa Labing Hataas" (Dan. 7:22), ang Iyang gingharian tukoron, ug ang "Iyang gingharian maoy usa ka gingharian nga walay katapusan" (Dan. 7:27). Tungod sa krus, ang saad bahin sa gingharian gipasalig.

Usa ka panalangin gisaad ngadto sa tanan nga mosalig sa Hari, ug magmaya ang katawhan diha sa pagkalabing-hataas ug matarung nga paghari sa Mesias (Sal. 2:12, Sal. 89:15-17).

`Daw unsa ka anindot ang pagkahibalo nga, oo, sa katapusan, modaog ang maayo batok sa dautan, buhaton ang justicia, ug laglagon sa katapusan ang kasakit ug pag-antus. Unsay mahatag kanato niini nga kamatuoran karon nga, sa tawhanong pagtan-aw, ang dautan daw naga-uswag man?`