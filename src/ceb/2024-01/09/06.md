---
title:  Sacerdote nga Walay Katapusan sa Han-ay ni Melkisedek
date:   29/02/2024
---

`Basaha ang Salmo 110:4-7. Sa unsang paagi ang pagka-sacerdote ni Cristo lahi, ug unsang dakung paglaum atong makaplagan diha sa langitnong pagka-sacerdote ni Cristo?`

Gihatagan sa Dios ang Mesias sa usa ka walay katapusan nga pagka-hari (Sal. 110: 1-3) ug usa ka pagka-sacerdote nga usa ka superior nga ranko, ang lumbay o han-ay ni Melkisedek (Sal, 110:4-7). Giselyohan ni Jehova ang Iyang pulong sa usa ka solemne nga saad (Heb. 6:18). Ang panumpa sa Dios sa dili pag-usab gikan sa paghatag kanato og usa ka hingpit nga Sacerdote maoy usa ka timaan sa Iyang grasya. Ang mga sala ug dayag nga mga pagrebelde sa katawhan kanunay nakahagit sa Dios ngadto sa pagbiya sa Iyang katawhan, apan ang panumpa sa Dios walay pagkausab ug naggarantiya sa sa grasya sa Dios sa pagpapas sa Iyang paghukom ibabaw sa mahinulsolon nga mga tawo (Exod. 32:14, Sal. 106:45)

Ang balaan nga panumpa nagpaila sa usa ka bag-o nga element sa Davidic covenant pinaagi sa pagpamatuod nga ang Mesias-nga Hari usa usab ka Sacerdote (Sal. 110:4). Ang mga hari sa Israel dili gyud makaalagad ingon nga Levitical nga mga sacerdote (Num. 8:19, 2 Cron. 26:16-21). Kon maghisgut ang Kasulatan og mga hari o paghalad sa mga tawo og mga halad nga sinunog, nagpasabut kini sa ilang pagdala og mga halad ngadto sa sacerdote, nga mao gyuy mohalad kanila. Ang Salmo 110 naggahin o naglahi sa Mesias nga Hari gikan sa uban nga mga hari ug pari sa Israel. Ang eternal nga pagkasacerdote ni Cristo nagagikan kang Melkisedek, nga hari sa Salem (Jerusalem) ug ang ang sacerdote sa "labing hataas nga Dios" (Gen. 14:18-20). Ang Daang Tugon wala gyud magsulti bahin kang Hari David o bisan sa ubang hari nga Israelita ingon nga nagbaton sa pagkasacerdote sa han-ay ni Milkesedek, gawas sa mabasa diha sa Sal. 110. Sa tin- aw, ang Salmo nagsulti bahin sa usa ka lahi nga hari-pari sa kasaysayan sa Israel.

`Basaha sa Hebreohanon 7:20-28. Unsang ubang mga gipasabut sa pagka-superior nga pagka-sacerdote ni Cristo?`

Ingon nga balaan nga Hari ug walay katapusan nga Sacerdote, si Cristo adunay wala pay nag-una sa pagka-superior ibabaw sa tawhanong mga sacerdote ug mga hari, busa makabaton kitag paglaum. Nagbaton si Cristo sa usa ka superior nga tugon nga gipasukad sa panumpa sa Dios, dili sa tawhanong mga saad. Nag-alagad Siya sa langitnong sanctuaryo. Ang Iyang pagka-sacerdote dili apektado sa sala o kamatayon, sama niadtong tawnanong mga pari, ug busa, makahimo Siya sa pagpataliwala alang ug pagluwas sa Iyang katawhan sa walay katapusan. Ang pagpasig-uli nga buhat ni Cristo ingon nga hingpit ug maloloy-on nga Pari naghatag sa Iyang katawhan og molungtad nga kasigurohan sa pagpabilin diha gayud sa presencia sa Dios (Heb. 6:19, 20). Ang harianong pagka-sacerdote ni Cristo magwagtang sa paggahum sa dautan, dili lamang gikan sa mga kasingkasing sa katawhan kondili sa kalibutan usab. Iyang tumanon ang Iyang saad sa Salmo 2 nga ang matag-usa ka nasud ug hari mailalum ngadto sa harianong paghukom ni Cristo Jesus (Sal. 2:6-9; Sal. 110:1, 2, S, 6). Ang kahibulongang harianong pagka-sacerdote ni Jesus makahimo og usa ka absuloto nga pag-angkon sa atong pagtuman ug pagsalig.