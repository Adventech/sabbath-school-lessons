---
title:  Dugang nga Panghunahuna
date:   01/03/2024
---

Basaha kang Ellen G. White, "God With Us," pp. 19 -26, sa The Desire of Ages.

Ingon nga mga pag-ampo ni Cristo ug mga pag-ampo bahin kang Cristo, ang mga Salmo naghatag og usa ka lahi nga pagpadayag sa persona ni Cristo ug ministeryo sa pagtubos ingon nga ang Usa nga "Dios uban kanato" (Mat. 1:23) Si Jesus mao ang "Dios uban kanato" sa pakiggubat nga mga pag-ampo sa pagkabiniyaan ug pag-antus. Siya ang "Dios uban kanato" diha sa mga pagtu-aw alang sa justicia ug kaluwasan. Si Jesus "Dios uban kanato" pinaagi sa dili pagbiya kanato sa atong pagka-nawala ug kasub-anan kondili sa pagpakita kanato sa dalan sa pagtoo nga madaugon. Siya nahimo alang kanato nga eternal nga Pari ug Hari sa pagluwas kanato gikan sa dayon nga kalaglagan sa sala. Diha kang Cristo, ang hingpit nga Davidic King, ang tanang solemne nga mga saad sa Dios sa kaluwasan makakaplag sa ilang katumanan (2 Cor. 1:20).

Si Ellen G. White sa makahuloganon naghulagway sa pakighiusa ni Cristo sa katawhan: "Pinaagi sa Iyang pagpakatawo, gitandog ni Cristo ang pagka-tawhanon; pinaagi sa Iyang pagka-Dios, nagkupot Siya sa trono sa Dios, Ingon nga Anak sa tawo, naghatag Siya kanato og sulondan sa pagtuman; ingon nga Anak sa Dios naghatag Siya kanatog gahum sa pagtuman. Si Cristo kinsa gikan sa sampinit sa Bungtod sa Horeb nagsulti ngadto kang Moises sa pag-ingon, 'AKO MAO AKO.... Busa isulti mo ngadto sa mga anak sa Israel, AKO ang nagpadala kanako nganhi kaninyo.' Exod. 3:14. Mao kini ang panaad sa pagluwas sa Israel. Busa sa Iyang pag-anhi 'diha sa pagkasama sa mga tawo," Iyang gipamatuod ang Iyang kaugalingon nga AKO MAO. Ang Anak sa Bethlehem, ang malomo ug mapuanguron nga Manluluwas, mao ang Dios nga "napadayag diha sa unod." 1 Tim. 3:16. Ug nganhi kanato Siya nag-ingon: 'AKO ang Maayong Magbalantay sa mga carnero." 'AKO mao ang buhing Tinapay 'AKO mao ang Dalan, ang Kamatuoran, ug ang Kinabuhi. 'Ang tibuok gahum gikahatag Kanako didto sa langit ug dinhi sa yuta. Juan 10:11; 6:51; 14:6; Mat. 28:18. AKO ang kasigurohan sa matag-usa ka saad. AKO MAO, dili kamo mahadlok." The Desire of Ages. pp. 24, 25.

**Diskusyonan nga mga Pangutana**:

`Giunsa sa Dios magpakita ang Iyang walay pagkaluya nga pagkamatinumanon ngadto sa Iyang tugon bisan pa sa pagkadili-matinumanon sa katawhan? Unsang subli nga pasalig niana nga nagdala ngadto sa pagpakigbisug sa mga anak sa Dios karon?`

`Sa unsang paagi ang lahi ug superior nga pagka-sacerdote ni Cristo sumala sa lumbay o han-ay ni Melkisedek makapalig-on sa pagkasiguro sa kaluwasan sa katawhan sa Dios?`

`Ang mga Ebanghelyo nagpakita nga daghang Messianic nga mga saad diha sa mga Salmo natuman diha kang Jesu-Cristo. Sa unsang pasgi kini nagpakita sa pagka-tinuod sa Pulong sa Dios? Ngano nga kinahanglan atong suklan ang bisan unsa ug matag-usa ka pagbati nga makapaluya ss atong pagsalig sa Pulong sa Dios?`

`Unsang dakung paglipay atong makuha gikan sa mga pulong ni Cristo, "Ang tibuok gahum gihatag kanako didto sa langit ug dinhi sa yuta" (Mat. 28:18)? Unsaon nato pagpahinungod niini nga saad ngadto sa atong kaugalingon nga kasinatian?`