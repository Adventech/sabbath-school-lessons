---
title:  Pagdayeg ngadto sa Halangdon ug Maloloy-on nga Dios
date:   14/02/2024
---

`Basaha ang Salmo 113 ug 123. Unsang duha ka lahi-lahi nga mga bahin sa kinaiya sa Dios gihulagway dinhi niini nga mga Salmo?`

Ang mga Salmo 113 ug 123 nagdayeg sa kahalangdon ug kalooy sa Ginoo. Ang pagkahalangdon ni Jehova napadayag diha sa pagkadaku sa Iyang ngalan ug diha sa gipahitaas nga dapit sa Iyang trono, nga ibabaw sa tanang kanasuran ug ibabaw sa mga langit (Sal. 113:4, S: Sal. 123:1). "Kinsa bay sama sa Ginoo nga atong Dios" (Sal. 113:5) maoy usa ka pahayag sa pagtoo nga walay gahum gawas sa kalibutan nga makahagit sa Dios sa Israel.

Ang dili maduol nga mga kahabogon diin nagapuyo ang Ginoo gihulagway sa kamatuoran nga si Jehova andam sa "pagpaubos sa Iyang kaugalingon" o "moduko sa ubos sa pagtan-aw sa mga langit ug yuta (tan- awa sa Sal. 113:6). Ang pagpuyo sa Dios sa hataas dili makasanta Kaniya sa pagtan-aw kon unsay nagkahitabo dinhi sa ubos. Ang kalooy ni Jehova napakita diha sa Iyang maloloy-ong pagka-andam sa pagkalambigit sa kalibutan ug sa pagluwas sa nakulangan ug mga kabus gikan sa ilang kagubot. Ang Iyang manggihatagon nga kamot wala matago gikan sa Iyang mga sulogoon, bisan og ang Iyang puloy-anang dapit atua sa halayo nga mga langit.

Ang pagkadaku ug pagtagad sa Dios, nga dili masabut sa hingpit diha sa kahibolongang pagkahataas, nahimong dayag nga mga buhat sa kalooy ug kahingawa sa Dios. Ang mga nakulangan, ang mga kabus, ug ang mga linupigan unta makasinati sa labing hataas nga gahum sa kahibulongang mga pagka-bali nga makahimo pagbuhat dapig kanila. Ang nabayaw nga Dios nagpakita sa Iyang pagkadaku pinaagi sa paggamit sa lyang gahum sa pagtuboy sa mga dinaugdaug. Libre makaduol ang mga tawo ngadto kang Jehova tungod kay ang Iyang pagkalabing halangdon ug pagkalabing-hataas dili makausab sa kamatuoran nga Siya maoy ilang maloloy-ong Magbubuhat ug Tigsangkap ug ang katawhan maoy Iyang mga sulogoon, ang Iyang pinalangga nga mga anak.

Ang pagsimba mapadasig, dili lamang sa manggihatagon nga Dios kondili pinaagi usab sa Iyang pagkamaayo. Ang pagdayeg dili lamang limitado sa panahon ug lugar (Sal. 113:2, 3). Ang pagkadaku sa Dios sa labing maayo napakita diha kang Jesu-Cristo, nga andam sa pagduko sa pagpaubos gikan sa langit ug madala sama ka ubos sa kamatayon didto sa krus aron sa pagtuboy sa nahulog nga tawo (Fil. 2:6 - 8). Dinhi, sa krus, atong nabatonan ang kinadak-ang mga leksyon nga mahimo ngadto sa pagsimba ug pagdayeg sa Dios alang sa Iyang nabuhat alang kanato.

`Ipasantup ang krus ug unsa ang nahitabo didto alang kanimo sa personal. Gikan sa unsa ikaw giluwas ni Jesus? Nganong importante man kaayo ang pagbutang sa krus nga labing mag-una sa imong hunahuna?`