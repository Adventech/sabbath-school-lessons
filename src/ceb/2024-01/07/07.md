---
title:  Dugang nga Panghunahuna
date:   16/02/2024
---

Basaha kang Ellen G. White, "The Sinner's Need of Christ," pp. 17- 22, diha sa Steps to Christ.

Diha sa mga Salmo, ang mga tingog sa katawhan sa Dios nag-usa diha pagsubli nga koro "Ang Iyang kalooy nagalungtad sa walay katapusan" diha sa pagsaulog sa gugma sa Dios nga walay katapusan (Sal. 106:1; Sal. 107:1; Sal. 118:1-4. 29; Sal. 136).

“Ang dili pagdayeg sa Dios magkahulogan sa paghikalimot sa tanan Niyang mga kaayohan, sa dili pagpasalamat sa mga gasa sa Dios. Kadto lamang ang magdayeg maoy dili makalimot. Ang paghunahuna ug pagsulti bahin sa Dios dili pa maoy pagdayeg Kaniya. Ang pagdayeg magsugod kon ang usa ka tawo moila sa kahalangdon sa Dios ug mabuhat sa pagtubag uban sa pagdayeg sa Iyang pagka-maayo, kalooy, ug kaalam." — Hans LaRonedelle, Deliverance in the Psalms, p. 178.

Ang kahulogan sa solemne nga pagsugid sa malungtaron nga kalooy sa Dios makabaton sa lalum pa gani nga kahulogan kon atong hinumduman nga ang khesed sa Dios--ang Iyang tugon sa mahigugmaong kalolot ug pagkamatinumanon nagabarug nga lig-on ug walay pagkausab taliwala sa tawhanong sala ug pagrebelde batok sa Dios.

Nakasala kita batok Kaniya, ug dili takus sa Iyang pagdapig; apan Siya sa Iyang kaugalingon nagbutang sa atong mga ngabil nga kadaghanan sa kahibulongang mga pakilooy, 'Ayaw kami pag-ayri, tungod sa imong ngalan, ayaw pagbuonga ang dungog sa trono sa imong himaya; hinumdumi ayaw pagbungkaga ang imong tugon uban kanamo.' Jer. 14:21. Kon kita moduol Kaniya pagsugid sa atong pagkadili takus ug sala, Iyang gisaad sa Iyang kaugalingon sa pagtubag sa atong pagtu-aw. Ang dungog sa Iyang trono nalambigit alang sa katumanan sa Iyang pulong nganhi kanato." -Ellen G. White, Chris’s Object Lessons, p. 148.

Ang pagsinati nga ang Dios maloloy-on sa kanunay ngadto kaniya (Sal. 103:2) makapadasig sa salmista sa pag-ingon nga, "Si Jehova nagabuhat ug mga buhat nga matarung, ug paghukom alang niadtong mga dinaugdaug" (Sal. 103:6). Busa, ang katapusang tumong sa personal nga pamatuod sa salmista ug pagdayeg sa kalooy sa Dios sa iyang kinabuhi, mao ang pagpasalig pag-usab sa uban sa mahigugmaong kalolot sa Dios aron sila, usab, maka-abli sa ilang mga kasingkasing ngadto sa Dios ug makadawat sa Iyang makaluwas nga grasya ug pagdayeg sa Dios (Sal. 9:11, 12; Sal. 22:22-27; Sal. 66:16.

**Diskusyonan nga mga Pangutana**:

`Unsang practical nga mga pagpasabut sa kamatuoran nga ang kalooy sa Dios walay katapusan alang sa kaluwasan sa katawhan? Nganong wala kini magkahulogan nga ang usa ka tawo makapadayon sa pagpakasala tungod kay ang kalooy sa Dios walay katapusan?`

`Unsaon nimo paghusay sa pagpasaylo sa Dios sa atong mga sala uban sa ideya sa paghukom sa Dios sa sala?`

`Sa unsang paagi ang mga panultihon sa kalooy sa Dios diha sa Bag- ong Tugon mohaum nianang anaa sa mga Salmo (Efeso 2:4, 5. 1 Tim. 1:16, Tito 3:5; Heb, 4:16)?`