---
title:  Ang Imong Kalooy Misangko ngadto sa Kalangitan
date:   10/02/2024
---

### Basaha sa Pagtuon sa Semana
Salmo 136, Salmo 51, Salmo 130, Salmo 113, Salmo 123.

> <p>Tekstong Sag-ulohon</p>
> "Magahatag ako ug mga pasalamat kanimo, O Ginoo taliwala sa katawhan; Mag-awit ako ug mga pagdayeg kanimo taliwala sa mga nasud; Kay ang imong mahigugmaong kalolot daku ngadto sa mga langit; Ug ang Imong kamatuoran hangtud sa mga panganod." (Salmo 57:9, 10, NKJV).

Ang salmista nakasabut nga sila kabus sa pagka-espirituhanon ug walay maayo nga ikatanyag ngadto sa Dios; nga wala silay bisan unsa sa ilang mga kaugalingon nga makarecomendar kanila atubangan sa balaang trono sa Dios (Sal. 40:17). Nakasabut sila nga sila, maingon man kanatong tanan, nagkinahanglan sa grasya sa Dios.

Sa laktud, nagkinahanglan sila sa ebanghelyo.

Gipasantup sa salmista nga tungod kay ang mga tawo nagsalig sa kalooy sa Dios sa bug-os. Maayo gani, nga ang kalooy sa Dios walay katapusan, nga makita sa linalang sa Dios ug sa kasaysayan sa katawhan sa Dios (Sal. 136). Atubangan sa Dios nga walay katapusan, ang tawhanong kinabuhi lumalabay lamang sama sa balili, apan ang Dios nalooy ug nagbag-o sa ilang kusog (Sal. 103:3, 5, 15). Ug diha Kaniya nakabaton silag saad sa eternidad.

Ang katawhan sa Dios malipay sa pagkamatinumanon sa Ginoo sa Iyang tugon. Ang mga hangyo sa mga tawo, bisan unsa ka dinalian usahay, sa kanunay puno sa paglaum tungod kay sila gipahinungod ngadto sa ilang maloloy-on nga langitnong Amahan (Sal. 103:13, Sal. 68:5, Sal. 89:26). Lab-as nga mga kasinatian sa grasya ug gugma sa Dios nagpalig-on sa ilang panaad sa pagsimba ug pag-alagad sa Dios, ug walay usa o wala nay laing butang.