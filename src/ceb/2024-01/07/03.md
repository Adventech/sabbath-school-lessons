---
title:  Buhati Ako sulod Kanako ug usa ka Hinlo nga Kasingkasing
date:   12/02/2024
---

`Basaha ang Salmo 51:1-5. Nganong nagpakilooy man ang salmista ngadto sa kalooy sa Dios?`

Gibubo ni Hari David ang iyang kasingkasing atubangan ni Jehova, nangayog pasaylo alang sa iyang sala panahon sa kinangingitang mga gutlo sa iyang espirituhanong kinabuhi (2 Samuel 12). Ang pagpasaylo maoy dili labaw pa sa kasarangan nga gasa sa grasya, ang resulta sa "kadaghanon sa Imong malomo nga kalooy* (Sal. 51:1). Nagpakilooy si Hari David ngadto sa Dios sa pagtagad kaniya, dili sumala sa angay nga buhaton alang sa iyang sala (Sal. 103:10) kondili sumala sa Iyang balaan nga kinaiya, nga mao ang kalooy, pagkamatinumanon, ug kahingawa (Sal. 51:1; Exod. 34:6, 7).

`Basaha ang Salmo 51:6-19. Giunsa paghulagway ang pagpasaylo dinhi? Unsay kalab-uton sa balaang pasaylo?`

Ang balaan nga pagpasaylo naglambigit labaw pa kay sa legal nga pagmantala sa pagkawalay sala. Naghatag kinig usa ka halalum nga kausaban nga nagaabut sa labing su-ok nga mga bahin sa tawhanong kahimtang (Sal. 51:6, Heb. 4:12). Magdala kini og usa ka bag-ong linalang (Sal. 51:10. Juan 3:3 8). Ang Hebreo nga verb bara', gihubad nga "buhati," naghulagway sa balaan nga malalangong gahum (Gen. 1:1). Ang Dios ang makahimo pag-bara: ang Dios lamang makahimo og usa ka daku ug molungtad nga kausaban diha sa mahinulsolon nga kasingkasing sa tawo (2 Cor. 4:6).

Naghangyo si David alang sa paghinlo uban sa hisopo (Lev. 14:2-8, Sal. 51:7). Iyang gibati nga ang iyang sala nagpalayo kaniya gikan sa presencia ni Jehova, sama sa sanlahon nga pugngan sa pagduol sa comunidad samtang anaa pa siya sa kahugawan (Sal. 51:11). Nahadlok siya nga ang mga halad nga sinunog dili makapahiuli kaniya sa bug-os kay wala may halad nga makapasaylo alang sa iyang giplano nang daan nga mga sala sa pakighilawas ug pagpatay (Exodo 21:14, Lev. 20:10).

Ang balaang-grasya lamang nga walay kondisyon makahimo pagdawat kang David "masulob-on ug mahinulsolon nga kasingkasing" ingon nga usa ka halad ug makapahiuli kang David balik ngadto sa pagpahiuyon sa Dios (Sal. 51:16, 17). Pinaagi sa paghinlo kaniya sa hisopo, gusto siya mobalik ngadio sa presencia sa Dios.

`Kon ang Dios makapasaylo kang David sa iyang pakighilawas. paglimbong, ug pagpatay, unsang paglaum ang imong maangkon?`