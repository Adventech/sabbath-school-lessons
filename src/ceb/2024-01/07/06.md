---
title:  Ayaw Kalimot sa Tanan Niyang mga Kaayohan
date:   15/02/2024
---

`Basaha ang Salmo 103. Giunsa paghulagway ang kalooy sa Dios dinhi?`

Ang Salmo 103 nagngalan sa daghang mga panalangin sa Ginoo. Naglakip kini "sa tanang kaayohan" (Sal, 703:2) alang sa usa ka malamboon nga kinabuhi (Sal, 103:3-6). Kini nga mga panalangin nagasukad sa maloloy-on nga kinaiya sa Dios ug diha sa Iyang pagkamatinumanon ngadto sa Iyang tugon sa Israel (Sal. 103:7-18). Si Jehova "nahinumdum"" sa tawhanong kaluyahon ug pagkalumalabay ug adunay kahingawa alang sa lyang katawhan (tan-awa sa Sal. 103:13-17)

Ang paghinumdum labaw pa kay sa igo lang nga kalihokan sa pag-ila. Naglambigit kini og usa ka pagtugyan nga gipahayag diha sa buhat: Ang Dios magaluwas ug magsangkap sa Iyang katawhan (Sal. 103:3--13). Ang gamhanang mga hulagway diha sa Salmo 103:11-16 nagpakita sa dili masukod nga pagkadaku sa grasya sa Dios, nga matandi lamang ngadto sa walay kinutoban nga pagkahalapad sa mga langit (Isa. 55:9).

Busa, unsaon man pagtubag sa katawhan sa mahigugmaong kalolot sa Dios?

Nahauna, pinaagi sa mga panalangin ni Jehova (Sal. 103: 1, 2). Ang panalangin sa kinatibuk-an gisabut ingon nga usa ka buhat sa paghatag sa material ug spiritual nga mga kaayohan ibabaw sa usa ka tawo (Gen. 49:25, Sal. 5:12). Tungod kay ang Dios mao may tuburan sa tanang panalangin, unsaon man sa mga tawo pagpanalangin sa Dios? Ang usa ka ubos makapanalangin sa usa ka hataas ingon nga usa ka paagi sa pagpanalangin o pagdayeg kaniya (1 Hari 8:66, Job. 29:13). Ang Dios magpanalangin sa katawhan pinaagi sa paghatag kaayohan kanila, ug ang mga tawo makapanalangin sa Dios pinaagi sa pagdayeg sa mayo diha Kaniya; pinaagi sa balaang pagtahud Kaniya alang sa lyang maloloy-ong kinaiya.

Ikaduha, pinaagi sa paghinumdum sa tanan Niyang kaayohan ug sa Iyang tugon (Sal. 103:2, 18-22), maingon nga si Jehova mahinumdum sa kahuyang sa tawhanong kahimtang ug sa Iyang tugon sa Iyang katawhan (Sal. 103:3-13). Ang paghinumdum maoy usa ka mahinungdanon kaayo nga bahin sa relasyon tali sa Dios ug sa lyang katawhan, busa ang katawhan nautangan ngadto sa paghinumdum sa pagkamatinumanon sa Dios ug pagtubag ngadto sa Dios uban sa gugma ug pagtuman.

Uban niini nga ideya sa hunahuna, kining nabantug nga mga pulong ni Ellen G. White haum kaayo: "Maayo alang kanato sa paggahin og mahunahunaon nga takna sa matag-adlaw sa pagpamalandong sa kinabuhi ni Cristo. Atong tagdon ang matag-usa ka punto, ug handurawon ang pagsabut sa matag-usa ka ecsena, ilabina sa mga pagpanapus. Samtang kita maghunahuna sa Iyang dakung pag-antus alang kanato, ang atong pagsalig Kaniya labi pa ka makanunayon, mapukaw ang atong gugma, ug madugang ka lalum ang paghatag sa Iyang Espiritu. Kon kita maluwas sa katapusan, atong tun-an ang leksyon sa pagpahinulsol ug pagpaubos sa tiilan sa krus."- The Desire of Ages, p. 83.