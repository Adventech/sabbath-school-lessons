---
title:  Ang lyang Kalooy Nagpadayon sa Walay Katapusan
date:   11/02/2024
---

`Basaha ang Salmo 136. Unsang hunahuna naglabaw niini nga Salmo? Diin man makakaplag ang salmista og ebidencia alang sa iyang nagpadayon nga pag-angkon?`

Ang Salmo 136 nagtawag sa katawhan sa Dios ngadto sa pagdayeg kang Jehova alang sa Iyang kalooy sumala sa gipadayag diha sa linalang (Sal. 136:4 9) ug sa kasaysayan sa Israel (Sal. 136:10-22).

"Kalooy" (Hebreo khesed, "nagapadayon nga gugma") nagpasabut sa pagka-maayo sa Dios ug sa pag-unong ngadto sa Iyang linalang ug ngadto sa Iyang tugon sa Israel. Ang Salmo nagpakita nga ang halapad nga gahum sa Dios ug katahum napasukad sa lyang makanunayon nga gugma.

Ang Jehova mao "ang Dios sa mga dios" ug "Ginoo sa mga ginoo," usa ka Hebreo idiom o panultihon nga nagkahulogan "ang labing daku nga Dios" (Sal. 136:1-3), dili kay adunay ubang mga dios kondili Siya lamang ang Dios.

Ang dagkung mga kahibulongan nga dili masunod ni bisan kinsa, maoy dili ikalilong sa Iyang dominyo (Sal. 136:4). Gibuhat sa Dios ang mga langit, ug yuta, ug ang langitnong mga butang, nga gisimba sa mga pagano (Deut. 4:19). Ang mga Salmo, hinoon, naghukas sa pagano nga mga dios, ug pinaagi sa kadak-on sa matag-usa ka sukaranan nga tawhanong tuburan sa pagsalig, sa ilang autoridad. Sila mga producto lamang sa linalang. Mga binuhat lamang sila nga mga butang- dili ang Magbubuhat, usa ka mahinungdanong kalahian.

Ang hulagway sa kusgan nga kamot ug gituy-od nga bukton ni Jehova (Sal. 136:12) nagpasantup sa ka-epektibo sa gahum sa Dios ug sa halapad nga giabutan sa Iyang kalooy.

Ang kalooy sa Dios diha sa kabuhatan ug sa kasaysayan kinahanglan magdasig sa Iyang katawhan sa pagsalig Kaniya ug pagpabilin nga matinumanon ngadto sa Iyang tugon. Ang gibalik-balik nga "Kay ang lyang kalooy nagpadayon sa walay katapusan" gisubli sa 26 ka besis diha sa mga Salmo, nga nagpasalig sa subli-subli sa mga magsisimba nga si Jehova walay pag-usab ug sublion ang Iyang mga pagdapig ngadto sa matag-usa ka bag-ong kaliwatan. Hinumduman sa Dios ang Iyang katawhan (Sal. 136:23) ug matinumanon ngadto sa Iyang tugon sa grasya. Ang paguo sa walay katapusang kalooy sa Ginoo anaa sa dugokan sa biblical nga pagtoo, nga naglakip sa malipayon nga pagsimba ug pagsalig, ug usab pa sa pagkamakanunayon ug sa paghinulsol.

Ang Salmo 136 (mga bersiculo 23- 25) nagtapus uban sa universal nga pagtagad sa Dios sa kalibutan. Ang kalooy sa Dios gipaabut dili lamang ngadto sa Israel kondili ngadto sa tanang linalang. Busa ang Salmo nagsulti sa pagka-universal sa makaluwas nga grasya sa Dios ug nagtambag sa tibuok kalibutan sa pagsalmot sa pagdayeg sa Israel kang Jehova (tan-awa usab sa Lucas 2:10, Juan 3:16, Buhat 15:17).

`Sa unsang paagi ang hulagway ni Jesus didto sa krus, nga nagpakamatay ingon nga usa ka Salili alang sa atong mga sala, sa labing kusganon nagpadayag sa dakung kamatuoran bahin sa Dios, nga ang "lyang gugma nagapadayon sa walay katapusan"?`