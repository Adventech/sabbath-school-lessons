---
title:  Ang Paghukom ni Jehova ug ang Sanctuaryo
date:   08/02/2024
---

`Basaha ang Salmo 96:6-10; Salmo 99:1- 4; ug Salmo 132:7-9, 13-18. Asa man buhata ang paghukom sa Dios, ug unsay mga gipasabut sa tubag alang kanato? Sa unsang paagi ang sanctuaryo makatabang kanato sa pagsabut kon sa unsang paagi tagdon sa Dios ang dautan?`

Ang hukom ni Jehova su-od nga pagkadugtong sa sanctuaryo. Ang sanctuaryo mao ang environment diin ang pagsabut sa salmista sa problema sa dautan nausab (Sal. 73:17-20). Ang sanctuaryo gipahinungod sa balaan nga paghukom sumala sa ipaila sa pinaagi sa Urim (Num. 27:21) ug pinaagi sa breastplate sa paghukom sa hataas nga sacerdote (Exodo 28:15, 28-30). Sa pagpasunod, daghang mga Salmo naghulagway sa Dios sa Iyang trono sa sanctuaryo andam sa paghukom sa kalibutan alang sa sala niini ug sa dautan.

Sa sanctuaryo gipadayag ang plano sa kaluwasan. Sa paganismo, ang sala gisabut una sa tanan ingon sa physical nga mansa, nga wala-on pinaagi sa magic nga mga tulomanon. Sa sukwahi, ang Biblia nagpaila sa sala ingon nga paglapas sa moral nga balaod sa Dios. Ang pagkabalaan sa Dios nagkahulogan nga Iyang gihigugma ang justicia ug kamatuoran ug kinahanglan magsimba sa Dios sa Iyang pagkabalaan. Ang paghimo niana, kinahanglan ilang bantayan ang balaod sa Dios, nga maoy pagpaila sa lyang pagkabalaan.

Busa, ang sanctuaryo maoy dapit sa pagpasaylo sa sala ug pagpahiuli sa pagkamatarung sumala sa gipaila sa lingkoranan sa kalooy sa trono sa Dios ug sa "mga halad sa pagkamatarung" (Deut. 33:19, Sal. 4:5).

Apan, ang "Dios-Nga-Mopasaylo" manimalus ibabaw sa dautang mga buhat sa mga tawo nga dili maghinulsol (Sal. 99:8). Ang practical nga mga pagpaabut sa sanctuaryo nga maoy dapit sa balaang paghukom makita diha sa kanunay nga pag-ila sa pagkabalaan sa Dios ug nagkinahanglan alang sa matarung nga pagkinabuhi sumala sa mga gisugo sa tugon.

Ang paghukom ni Jehova gikan sa Sion moresulta diha sa maayong kahimtang sa mga matarung ug kapildihan sa dautan (Sal. 132:13. -18). Ang sanctuaryo nagpasayon sa malipayon nga mga pagpaabut sa pag-anhi ni Jehova ingon nga Maghuhukom, ilabina sa Adlaw sa Paghinlo. Sa sama nga paagi ang mga Salmo magpalig-on sa pagkasiguro sa madali nga pag-abut sa balaan nga Maghuhukom (Sal. 96:13, Sal. 98:9), nga si Jesu-Cristo didto sa langitnong sanctuaryo (Pin. 11:15-19).

`Basaha ang Roma 8:34. Sa unsang paagi kini nga bersiculo magpakita kanato nga kon unsa ang gibuhat ni Cristo didto sa langitnong sanctuaryo mao ang maayong balita alang sa lyang katawhan?`