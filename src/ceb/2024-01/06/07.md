---
title:  Dugang nga Panghunahuna
date:   09/02/2024
---

Basaha kang Ellen G. White, "The Beatitudes,‚Äù pp. 6--13,29 35, sa Thoughts From the Mount of Blessing.

Ang mga Salmo maoy mga protesta batok sa tawhanong walay pagtagad sa injusticia; sila may usa ka pagdumili sa pagdawat sa dautan. Gipalihok sila dili pinaagi sa usa ka handum alang sa pagpanimalus kondili pinaagi sa tinuod nga paghimaya sa ngalan sa Dios. Busa, angay sa matarung ang pagmaya kon ilang makita ang pagpanimalus sa Dios sa dautan tungod kay niini nga paagi ang ngalan sa Dios ug ang Iyang justicia gipahiuli dinhi sa kalibutan (Sal. 58:10, 11). Ang mga Salmo magpugos sa mga tawo sa pagpataas sa ilang mga tingog batok sa dautan ug sa pagpangita sa pag-abut sa gingharian sa Dios diha sa pagkapuno nini. Diha sa mga Salmos gipasaligan kita sa balaan ng paglipay ug pagluwas. Si Jehova motindog!

"'Kon dauton ug paglutoson sa mga tawo," matud ni Jesus, 'pagmaya kamo, sa tumang kalipay.' Iyang gitudlo ang mga naminaw Kaniya ngadto sa mga manalagna nga nagasulti sa ngalan sa Ginoo, ingon nga 'usa ka sulondan sa pag-antus sa kasakitan, ug pagpailub.' Santiago 5:10. Si Abel, ang nahauna gayud nga Cristohanon sa mga anak ni Adan, namatay nga usa ka martir. Si Enok naglakaw uban sa Dios, ug wala makaila ang kalibutan kaniya. Giyaga-yagaan si Noe ingon nga usa ka panatiko ug tigpakurat. Ang uban adunay pagsulay sa minaldito nga mga pagyaga-yaga ug mga pagbunal, oo, dugang pa sa mga gapus ug sa pagkabilanggo.' Ang uban gisakit, wala modawat sa pagluwas; aron sila makabaton og labi pa ka maayong pagkabanhaw. Hebreohanon 11:36, 35." Ellen G. White, Thoughts From the Mount of Blessing. p. 33.

**Diskusyonan nga mga Pangutana**:

`Tungod kay ang masakit nga pag-ila sa dautan dinhi sa kalibutan makapahibulong sa tawo kon tinuod ba gayud si Jehova nagahari, unsaon nato pagpatubo sa usa ka dili mauyog nga pagtoo nga mobarug nga lig- on bisan ubos sa pagtintal? Unsa may atong tutokan aron magpabilin sa atong pagtoo sa gugma sa Dios ug pagkamaayo ug gahum? Unsay ikasulti sa krus kanato bahin sa Dios ug sa Iyang kinaiya?`

`Nganong importante man nga dili magsalig sa tawhanong mga paagi (mga pangulo, mga institusyon, ug social movements) sama sa katapusang kaalam ug sulbad alang sa justicia dinhi sa kalibutan kondili mosalig sa hingpit sa Pulong ug Paghukom sa Dios?`

`Unsang practical nga mga kahulogan sa kamatuoran nga ang sanctuaryo mao ang dapit sa balaang paghukom?`

`Unsaon nato pagsabut sa dili maayong pagkasulti sa ubang mga Salmos? Unsay matabang kanato niana nga pagkasulti sa atong pakigdugtong ngadto sa mga tawo niadtong nagsulat kanila?`