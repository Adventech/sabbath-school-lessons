---
title:  Ibubo ang Imong Kasuko
date:   07/02/2024
---

`Basaha ang Salmo 58:6 8; Salmo 69:22-28: Sal. 81:9-17; Salmo 94:1, 2 ug Salmo 137.7-9, Unsang mga pagbati gipasabut niini nga mga Salmo? Kinsa may ahente sa paghukom dinhi niini nga mga Salmo?`

Ang ubang mga Salmo nagpakilooy sa Dios sa pagpanimalus sa mga tawo ug mga nasud nga gusto maghimong kadaut, o nakahimo nag pagdaut, sa mga salmista o sa ilang katawhan. Kini nga mga salmo daw makalibug tungod sa ilang dili maayo paminawon nga sinulithan o makita nga walay pagkauyon sa biblical nga principio sa gugma alang sa kaaway (Mat. 5:44).

Apan ang kasuko sa salmsita atubangan sa pagpanglupig usa ka maayo nga butang. Nagkahulogan kini nga ang mga salmista nagtagad sa husto ug sayop sa dugang a serioso kay sa gihimo sa daghang mga tawo. Siya nagtagad, gani sa labaw pa kadaku bahin sa dautan nga gibuhat dinhi sa kalibutan, dili lang ngadto sa iyang kaugalingon kondili ngadto usab sa uban.

Hinoon, sa walay bisan diin ang salmista nagsugyot sa iyang kaugalingon ingon nga ahente sa pagpanimalus, Sa baylo, iyang gitugyan sa bug-os ngadto sa mga kamot sa Dios ang pagpanimalus. Naghisgut ang salmista sa balaan nga tugon sa mga pagtunglo (Deut. 27:9-16) ug naghangyo sa Dios sa paglihok sumala sa Iyang gisaad.

Ang mga Salmo maoy matagnaong mga pamantala bahin sa umaabut nga paghukom sa Dios; dili lang sila bug-os nga mga pag-ampo sa salmista. Ang Salmo 137 nagpakita sa mga pahibalo sa balaang paghukom ibabaw sa Babilonia, sumala sa nakita sa mga manalagna. Ang kadaut nga gidala sa mga taga Babilonia ngadto sa ubang mga nasud mosumbalik ngadto kanila. Ang mga Salmo nagpasabut sa balaang mga pasidaan nga ang dautan dili magpadayon sa walay katapusan nga dili masilotan.

Ang pagpanimalus sa Dios gisukod uban sa justicia ug grasya. Gitawag ang mga anak sa Dios sa pag-ampo alang niadtong nagdaugdaug kanila bisan sa paglaum nga sila makabig (Sal. 83:18, Jer. 29:7).

Apan, samtang nangita sa pagpahaum niini nga Salmo uban sa mga sulondan sa Biblia sa paghigugma alang sa mga kaaway, atong matngonan sa dili pagpagamay sa makapa-agulo nga kasinatian nga gipahayag diha kanila. Giila sa Dios ang pag-antus sa Iyang mga anak ug gipasaligan sila pag-usab sa "bililhon kang JEHOVA ang kamatayon sa Iyang mga balaan" (Sal. 116:15). Ang balaan nga hukom nagsugo sa katawhan sa Dios sa pagpatugbaw sa ilang mga tingog batok sa tanang dautan ug pagpangita sa umaabut nga gingharian sa Dios diha sa pagkapuno niini. Ang mga Salmo naghatag usab og tingog ngadto sa mga nag-antus, pagpahibalo nga ang Dios nahibalo sa ilang pag-antus ug nga moabut ang adlaw ipahamtang ang justicia.

`Kinsa bay usahay walay mga paghunahuna sa mga limata sa pagpanimalus niadtong nakabuhat og makalilisang nga sayop kanila o ngadto sa ilang mga minahal? Sa unsang paagi kaha kini nga mga Salmo makatabang kanimo sa pagbutang niana nga mga pagbati sa husto nga pagtan-aw?`