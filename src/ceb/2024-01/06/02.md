---
title:  Ang Halangdong Manggugubat
date:   04/02/2024
---

`Basaha sa Salmo 18:3—18, 12; ug Salmo 144:5—7. Giunsa paglarawan si Jehova niini nga mga teksto? Unsay gipasabut niini nga mga hulagway bahin sa pagka-andam sa Dios sa pagluwas sa Iyang katawhan?`

Kini nga mga alawiton sa pagdayeg kang Jehova alang sa Iyang makapahinuklog nga gahum ibabaw sa dautan nga naghulga sa lyang katawhan. Naghulagway sila sa Dios sa Iyang pagkahalangdon ingon nga Manggugubat ug Maghuhukom. Ang hulagway sa Dios ingon nga Manggugubat sa kanunay anaa sa mga Salmo ug nagpasantup sa pagka-grabe ug pagkadinalian sa pagtubag sa Dios sa mga pagtuaw ug pag-antus sa Iyang katawhan.

"Midalogdog si Jehova gikan sa langit, /Ug ang Labing Halangdon naglitok sa Iyang tingog, /Mga ulan sa bato nga yelo ug mga baha sa kalayo. /Iyang gipadala ang lyang mga udyong ug nagpatlaag sa kaaway, /Daghang mga kilat, ug Iyang gilaglag sila. /Dayon ang mga agianan sa dagat nakita, /Ang mga patukoranan sa kalibutan nabuksan/ Sa Imong pagbadlong, Oh JEHOVA, / Sa buto sa gininhawa sa mga buho sa Imong ilong" (Sal. 18: 13-15).

Ang tumang tinguha ug sa pagkadaku sa buhat sa Dios magwala sa bisan unsa nga pagduhaduha bahin sa dakung pagtagad ug kahingawa sa Dios alang sa mga nanag-antus o bahin sa Iyang katakus sa pagpukan sa dautan. Kinahanglan magpaabut lang kita Kaniya sa pagbuhat niini.

Sa katapusan, bisan kon ang mga tawo sa Dios, sama kang David, nalambigit sa gubat -wala moabut ang kaluwasan gikan sa tawhanong paagi. Sa Iyang daghang mga gubat batok sa mga kaaway sa katawhan sa Dios, nagdayeg si Hari David sa Dios ingon nga mao lamang ang usa nga makakab- ut sa tanang kadaugan. Masayon lang unta kang David sa pag-angkon sa dungog alang sa nahitabo, alang sa iyang daghang mga kalampusan ug mga kadaugan, apan dili kadto maoy hulma sa iyang hunahuna. Nahibalo siya kon din naggikan sa tuburan sa iyang gahum.

Bisan og gisulti ni David nga gibansay ni Jehova ang iyang mga kamot alang sa gubat (Sal. 18:34), walay bisan diin sa mga Salmo siya nagsalig sa iyang mga kahanas sa gubat. Kondili, si Jehova ang nakig-away alang kang David ug nagluwas kaniya (Sal. 18:47, 48).

Diha sa mga Salmo, si Hari David, nga nabantug nga malampusong manggugubat, nag-angkon sa iyang bulohaton ingon nga usa ka hanas nga musikero ug magdayeg kang Jehova nga mao lamang ang Manluluwas ug Tig-atiman sa Iyang katawhan (Sal. 144:10-15). Pagdayeg ug pag-ampo ngadto kang Jehova maoy mga tuburan sa kusog ni David, nga labaw ka gamhanan kay sa bisan unsang hinagiban sa gubat. Ang Dios lamang ang angay saligan ug simbahon.

`Bisan unsang mga gasa ug mga kahanas ug kalampusan nga imong nabatonan sa kinabuhi, nganong kinahanglan imong hinumduman kanunay ang tuburan kanilang tanan? Unsang katalagman imong atubangon kon makalimot ka niana nga tuburan?`