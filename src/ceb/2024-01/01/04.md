---
title:  Usa ka Alawiton alang sa Matag-usa ka Panahon
date:   02/01/2024
---

`Basaha ang Salmo 3, Sal. 33:1-3, ug Sal. 109:6-15. Unsa ang nagkalainlaing mga babin sa tawhanong kasinatian nga gipasabut niini nga mga Salmo?`

Ang mga Salmo nakahimo sa matinuohong comunidad sa pagka-amgo sa tibu-ok nga sakop sa tawhanong kasinatian, ug ilang ipakita nga ang mga tumotuo makasimba sa Dios sa matag-usa ka panahon sa kinabuhi. Diha kanila atong makita ang mosunod:

(1) Mga alawiton sa pagsimba nga Magpadaku sa Dios alang sa lyang pagkahalangdon ug gahum sa paglalang, sa lyang harianong paggahum, paghukom, ug pagkamatinumanon. (2) Mga Salmo sa paghatag og pasalamat nga magpahayag sa halalum nga pagpasalamat alang sa dagaya nga mga panalangin sa Dios. (3) Mga pagkasubo nga kinasingkasing nga pagtu-aw ngadto sa Dios alang sa pagluwas gikan sa kagubot. (4) Mga Salmo sa kaalam nga maghatag og practical nga mga sulondan alang sa matarung nga pagkinabuhi. (5) Harianong mga Salmo nga nagtudlo ngadto kang Cristo, nga mao ang labing hataas nga Hari ug Tigluwas sa katawhan sa Dios. (6) Historical nga mga Salmo nga magpahinumdum sa nangagi ug nagpasantup sa pagkamatinumanon sa Dios ug sa dili- pagkamatinumanon sa Israel nga itudlo sa umaabut nga mga kaliwatan nga dili masubli ang mga sayop sa ilang mga katigulangan kondili ngadto sa pagsalig sa Dios ug pagpabilin nga matinumanon ngadto sa lyang tugon.

Ang balak sa mga Salmo nagpakita sa lahi nga gahum ngadto sa pagdani sa pagtagad sa mga magbasa. Bisan og ang uban niining balaknong mga butang nawala sa paghubad, makahimo gihapon kita, sa atong lumad nga pinulongan, pagpasalamat sa daghan kanila.

1\. Ang Parallelism naglambigit sa paglangkub sa symmetrically constructed nga mga pulong, mga phrases, mga hunahuna. Ang parallelism makatabang kanato sa pagsabut sa kahulogan sa tugbang nga mga bahin. Pananglitan: "Dayegon mo si Jehova, O kalag ko. Ug ang tanan nga ania sa sulod nako dayega ninyo ang iyang balaan nga ngalan!" (Sal, 103:1). Niini nga parallelism, "kalag ko" ang "tanan nga ania sa sulod nako" nga mao ang tibuok nga pagkatawo.

2\. Ang Imagery naggamit og hulagwayon nga pagkasulti sa lig-on nga paghangyo sa lawasnon nga pagbati sa mga magbasa (pananglitan, ang dalangpanan sa Dios gihulagway ingon nga "ang landong sa [lyang) mga pako" (Sal, 17:8).

3\. Ang Merism nagpahayag sa pagkabug-os pinaagi sa usa ka paris sa nagkalabi nga mga bahin. "Sa adlaw ug gabii nagatu-aw ako sa atubangan mo" nagkahulogan sa walay hunong mga pagtu-aw" (Sal. 88:1)

4\. Ang Wordplays naggamit og mga tingog sa mga pulong sa paghimog usa ka punto ug pagpasantup sa usa ka spiritual nga mensahe. Sa Salmo 96:4, 5 ang Hebreo nga mga pulong 'elohim, "mga dios," ug elihim, "mga diosdios," naghimog usa ka wordplay sa paghatag og mensahe nga ang mga dios sa mga nasud nagpakita lang nga 'elohim, "mga dios," apan igo lang ang 'elihim, "mga diosdios."

Sa katapusan, ang pulong "selah" nagkahulogan og hamubo nga interlude, alang sa usa ka tawag sa paghunong ug pagpamalandong sa mensahe sa usa ka particular nga bahin sa salmo o usa ka pag-ilis sa duyog sa musica (Sal. 61:4).