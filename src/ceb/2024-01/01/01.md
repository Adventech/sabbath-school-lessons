---
title:  Unsaon Pagbasa ang mga Salmo
date:   30/12/2023
---

### Basaha sa Pagtuon sa Semana
1 Cron. 16:7; Neh. 12:8; Sal. 25:1-5; Sal. 33:1-3; Rom. 8:26, 27; Sal, 82:8; Sal. 121:7.

> <p>Tekstong Sag-ulohon</p>
> "Ug unya miingon Siya kanila, 'Kini mao ang Akong pulong nga gisulti ko kaninyo kaniadto sa kauban pa Ako kaninyo, nga kinahanglan gayud matuman ang tanang nahisulat mahitungod Kanako diha sa Kasugoan ni Moises ug sa mga Profeta ug sa mga Salmo.' Ug lyang gibuksan ang ilang mga salabutan aron makatukib sila sa mga Kasulatan (Lucas 24:44, 45).

Ang mga Salmo nahimong usa ka libro sa pag-ampo ug libro sa alawiton sa pagsimba alang sa mga Judio ug mga Cristohanon latas sa mga katuigan. Ug bisan ang mga Salmo sa kinadaghanan kaugalingong mga pulong sa salmista nga gipahinungod ngadto sa Dios, ang mga Salmo wala maggikan sa mga mamalatyon kondili sa Dios, nga maoy nagdasig sa ilang mga hunahuna.

Sa pagkatinuod, ang Ginoo nagdasig kanila sa pagsulat sa ilang gibuhat nga mao, ingon nga ang tibuok Kasulatan (2 Pedro 1:21), Ang Dios diha sa mga Salmo nagsulti kanato pinaagi sa lyang mga sulogoon ug pinaagi sa Iyang Espiritu. Si Jesus, ang mga apostoles, ug ang mga magsusulat sa Bag- ong Tugon nagkutlo sa mga Salmo ug nagpaila kanila ingon nga Kasulatan (Marcos 12:10; Juan 10:34, 35; Juan 13:18). Sila sa pagkasiguro ang Pulong sa Dios maingon man sa mga libro sa Genesis ug Roma.

Ang mga Salmo gisulat sa Hebreo nga balak sa nagkalainglaing mga magsusulat gikan sa karaang Israel, ug busa ang mga Salmo nagpakita sa ilang particular nga kalibutan, bisan unsa ka universal nga ilang mga mensahe. Ang pagdawat sa mga Salmo ingon nga Pulong sa Dios ug sa su-od nga pagtagad ngadto sa balaknon nga mga hulagway sa mga Salmo, maingon man usab sa ilang historical, theological, ug liturgical nga mga contexts, fundamental alang sa pagsabut sa ilang mga mensahe, nga miabut latas sa kaliboan ka mga tuig hangtud sa atong panahon karon.