---
title:  Ang mga Salmo sa Pagsimba sa Karaang Israel
date:   31/12/2023
---

`Basaha ang 1 Cronicas 16:7, Nehemias 12:8, Salmo 18:1, Salmo 30:1, Salmo 92:1, Salmo 95:2, Salmo 105:2, Colosas 3:16, ug Santiago 5:13. Unsang mga okasyon nga nakaawhag sa pagsulat sa ubang mga salmo? Kanus-a gamita sa katawhan sa Dios ang mga Salmo?`

Ang mga Salmo gicomposo alang sa privado ug sa communal nga pagsimba. Giawit sila ingon nga mga hymno o mga awit sa pagsimba sa templo, sumala sa gisugyot sa musical annotations nga naghisgut sa mga tulonggon (Sal, 61:1), mga tuno (Sal. 9: 1) ug music leaders (Sal. 8:1).

Sa Hebreo nga Biblia, ang ulohan sa Libro sa mga Salmo, Tehillim. ("mga padayeg," nagpakita sa dugokan nga katuyoan, nga mao ang pagdayeg sa Dios. Ang English nga ulohan sa Libro sa mga Salmo gikuha gikan a Grego nga psalmoi, makaplagan diha sa Septuagint, (ikaduha ug ikatulong siglo B.C.) usa ka Grego nga hubad sa Hebreo nga Biblia.

Ang mga Salmo maoy usa kinahangianon gayud nga bahin sa pagsimba sa Israel. Pananglitan, gigamit sila sa mga dedikasyon sa templo, relihioso nga mga fiesta, mga procesyon, ug panahon sa pagpahimutang sa arka sa tugon didto sa Jerusalem.

"Ang mga Alawiton sa mga Ascents" (Salmo 120-134), nailhan usab ingon nga mga alawiton sa pagpanaw, sa tradisyon giawit panahon sa panaw ngadto sa Jerusalem panahon sa tulo ka dagkung tinuig nga mga fiesta (Exod. 23:14-17). Ang "Egyptian Hallel" (Salmo 113-118) ug ang "Great Hallel" (Salmo 136) giawit sa tulo ka dagkung tinuig nga mga fiesta, lakip ang mga fiesta sa Bag-ong Bulan ug sa dedikasyon sa templo. Ang Egyptian Hallel nagdawat og usa ka mahinungdanon nga dapit sa ceremoniya sa Pasko. Ang Salmo 113 ug 114 giawit sa pagsugod sa Passover o Pasko nga pagkaon, ug ang Salmo 115-118 sa katapusan (Mat. 26:30). Ang "Adlaw-adlaw nga Hallel" (Salmo 145-150) giapil ngadto sa adlaw-adlaw nga mga pag-ampo sa sinagoga sa mga serbsiyo sa buntag.

Ang mga Salmo wala lang mag-uban sa pagsimba sa mga tawo, kondili nagatudio usab sila kanila kon unsaon nila pagsimba ang Dios didto sa sanctuaryo. Nag-ampo si Jesus sa mga pulong sa Salmo 22 (Mat. 27:46). Ang mga Salmo nakakaplag usab og mahinungdanong dapit sa kinabuhi sa unang iglesia. (Col. 3:16. Efeso 5:19).

`Bisan og wala kita, magsimba sa Dios sa yutan-ong sanctuaryo sama sa templo, unsaon nato paggamit ang mga Salmo sa atong kaugalingong pagsimba, bisan sa usa ka private o corporate nga kahimtang?`