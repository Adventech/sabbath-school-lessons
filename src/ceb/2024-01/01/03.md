---
title:  Hibalaga ang mga Salmista
date:   01/01/2024
---

Si Haring David, nga ang maong ngalan makita sa kadaghanan nga mga Salmo, maoy actibo sa pag-organisar sa liturhiya sa pagsimba sa Israel. Gitawag siya nga "ang matam-is nga salmista sa Israel" (2 Sam. 23:1). Ang Bag-ong Testamento nagpainungod ngadto kang David nga pagkamagsusulat sa nagkalainlaing mga Salmo (Mat. 22:43-45; Buhat 2:25-29,34,35; Buhat 4:25: Roma 4:6-8). Daghang mga Salmo gicomposo sa mga musikero sa templo nga mga Levita usab: pananglitan, ang Salmo 50 ug Salmo 73-83 ni Asap: Salmo 42, Salmo 44- 47, Salmo 49, Salmo 84, Sal. 85, ug Salmo 88 sa mga anak ni Kora; Salmo 88 ni Heman ang Ezrahite; ug Salmo 89 ni Ethan ang Ezrahite. Uban kanila, si Salomon (Salmo 72, Salmo 127) ug si Moises (Salmo 90) nagsulat sa ubang mga salmo.

`Basaha ang Salmo 25:1-5; Salmo 42:1; Salmo 75:1; Salmo 77:1; Salmo 84:1, 2; Salmo 88:1-3; ug Salmo 89:1. Unsay gipadayag niini nga mga Salmo bahin sa mga kasinatian sa mga nasinatian nga naagi-an sa ilang mga magsusulat?`

Ang Espiritu Santo nagdasig sa mga salmista ug naggamit sa ilang mga talento sa pag-alagad ngadto sa Dios ug sa ilang comunidad sa pagtoo. Ang mga salmista adunay tininuod nga debosyon ug halalum nga pagtoo apan dali masaguyo ug mahulog ngadto sa mga tentasyon, sama sa uban kanato. Bisan og dugay na nangasulat, ang mga Salmo sa pagkasiguro nagpakita sa kasinatian sa uban kanato karon.

"Padangata ang akong pag-ampo nganha sa imong presencia; Ikiling ang imong igdulongog sa akong pagtu-aw. Kay ang akong kalag napuno sa mga kagul-anan. Ug ang akong kinabuhi nagapahaduol na ngadto sa Sheol" (Sal. 88:2, 3). Mao kini ang usa ka pagtu-aw sa kalag sa ika-kaluha-an ug usa ka siglo ingon man sa usa ka tawo sa milabay nga 3,000 ka mga tuig.

Ang ubang mga salmo naghisgut sa mga kalisdanan; ang uban nagtutok sa mga kalipay. Ang mga salmista nagtu-aw ngadto sa Dios sa pagluwas kanila, ug nakasinati sa lyang dili angay kanila nga pagdapig. Ilang gihimaya ang Dios alang sa lyang pagkamatinumanon ug gugma, ug ilang gisa-ad ang ilang walay pagkakapoy nga debosyon ngadto Kaniya. Busa, ang mga Salmo maoy mga pagpamatuod sa balaan nga pagtubos ug mga timaan sa grasya ug paglaum sa Dios. Ang mga Salmo naghatag og usa ka balaang saad ngadto sa tanan nga pinaagi sa pagtoo, modawat sa mga gasa sa Dios sa pagpasaylo ug sa usa ka bag-ong kinabuhi. Apan, sa sama nga panahon, dili sila mosulay sa pagtabon, pagtago, o sa dili pagtagad kaayo sa mga kalisdanan ug pag-antus nga ania sa usa ka hulog nga kalibutan.

`Unsaon nato pagbaton og paglaum ug kalipay sa pagkahibalo nga bisan ang matinumanong mga tawo, sama sa pakigbisug sa mga salmista sa sama nga mga butang nga atong nasinatian?`