---
title:  Ang Kalibutan sa mga Salmo
date:   04/01/2024
---

`Basaha ang Salmo 16:8; Salmo 44:8; Salmo 46:1; Salmo 47:1, 7; Salmo 57:2; Salmo 62:8; Salmo 82:8; Salmo 121:7. Unsang dapit gamiton sa Dios sa kinabuhi sa salmista?`

Ang kalibutan sa mga Salmo bug-os nga nacentro sa Dios; nagtinguha kini sa pagpasakop, diha sa pag-ampo ug pagdayeg, sa tanang mga kasinatian sa kinabuhi ngadto sa Dios. Ang Dios mao ang labing hataas nga Magbubuhat, ang Hari ug Maghuhukom sa tibuok yuta. lyang gisangkap ang tanang butang alang sa lyang mga anak. Busa, kinahanglan Siya saligan sa tanang panahon. Bisan ang mga kaaway sa katawhan sa Dios mangutana, "Hain man ang inyong Dios" kon ang katawhan sa Dios daw napakyas (Sal. 42:10). Maingon nga ang Ginoo presente kanunay ug Dios nga dili gyud magpakyas sa lyang katawhan, busa ang katawhan sa Dios adunay Dios nga kanunay anaa sa ilang atubangan. Sa katapusan ang mga Salmo naglantaw sa panahon nga ang tanang tawo sa tibuok linalang magsimba sa Dios (Sal. 47: 1; Sal. 64:9).

Ang pagkacentro sa Dios sa kinabuhi makahatag sa pagkacentro sa pagsimba. Ang pagsimba sa gikinabuhian sa mga Salmo lahi ra kaayo sa pagsabut sa daghang mga tawo karon, tungod kay ang pagsimba sa cultura sa Biblia mao ang natural ug walay lalis nga centro sa tibuok kinabuhi sa comunidad. Busa, ang tanang butang nga nangahitabo, nga maayo ug dautan, sa kinabuhi sa katawhan sa Dios dili mapugngan gipahayag diha sa pagsimba. Ang Dios magpatalinghug sa salmista, bisan asa siya, ug motubag kaniya sa Iyang hingpit nga panahon (Sal. 3:4, Sal, 18:6, Sal. 20:6).

Ang salmista nahibalo nga ang puloy-anang-dapit sa Dios atua sa langit, apan sa sama nga panahon ang Dios nagpuyo sa Sion, sa sanctuaryo taliwala sa lyang katawhan. Ang Dios sa sama nga panahon halayo ug haduol, sa bisan diin nga dapit, ug sa lyang templo (Sal. 11:4), natago (Sal. 10:1) ug gipadayag (Sal. 41:12). Diha sa mga Salmo kini sa usag-usa exclusibo nga mga kinaiyahan sa Dios nga gidala sa pag-usa. Ang mga salmista nakasabut nga ang kaduolon sa Dios ug ang pagkahilit dili magkabulag sulod sa matuod nga kahimtang sa Dios (Sal. 24:7- 10). Ang mga salmista nakasabut sa mga dynamics niining epirituhanong tensyon. Ang ilang pagkaamgo sa pagka-maayo ug sa presencia sa Dios, taliwala sa bisan unsay ilang nasinatian, mao ang makapalig-on sa ilang paglaum samtang nagpaabut sila alang sa pagpanginlabut sa Dios, bisan sa unsa o kanus-a Siya mopili sa pagbuhat sa ingon.

`Sa unsang paagi ang mga Salmo makatabang kanato sa pagsabut nga dili nato malimitihan ang Dios ngadto sa mga aspeto sa atong pagkinabuhi lamang? Unsa kaha nga mga bahin sa imong kinabuhi nga ikaw nangita sa pagbutang sa Ginoo sa halayo?`