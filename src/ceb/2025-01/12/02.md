---
title:  Ang Duha ka Labing Dagku nga Kasugoan
date:   16/03/2025
---

Aron pagpakita kon unsay atong mahimo, sa matag usa ug sa tiningub, aron pagpauswag sa gugma ug hustisya sa Dios sa atong kalibutan, angay nga atong sugdan sa pagtutok kon unsa ang gisugo sa Dios kanato.

`Basaha ang Mateo 22:34–40. Giunsa pagtubag ni Jesus ang pangutana sa abogado?`

Sumala ni Jesus, ang ‘nahauna ug dakung sugo’ mao kini “Higugmaa si JEHOVA nga imong Dios sa tibuok mong kasingkasing, sa tibuok mong kalag, ug sa tibuok mong hunahuna,” ug ang ikaduha susama niini, “Higugmaa ang imong silingan sama sa imong kaugalingon.” Kini nga mga sugo dili lang magbarug nga usa ra, gipasabut kini og dugang ni Jesus sa pagingon, “Niining duha ka sugo nagbitay ang tibuok nga Balaod ug ang mga Manalagna” (Mateo 22:37–40). Sa pagkatinuod gikutlo kini gikan sa Daang Tugon.

`Basaha ang Mateo 19:16–23. Bahin sa unsa ang gitudlo ni Jesus kon unsa ang labing importante? Unsa may imong hunahuna sa Iyang gipasabut ngadto sa “labaw ka bug-at nga mga butang”?`

Basi maghunahuna ang usa ka tawo nga ang inhustisya maoy usa lang ka kabalak-an sa mga manalagna sa Daang Tugon, atong nakita dinhi sa tin-aw ug sa ubang dapit sa pagministeryo ni Jesus nga kini maoy labing gikabalak-an ni Cristo. Sumala sa Iyang pagkasulti: “Alaut kamo, mga escriba ug mga Pariseo, mga maot nagahatag kamo og ikapulo sa yerbabuyna ug anis ug mga komino, apan wala ninyo buhata ang labi pang mahinungdanon nga mga butang sa kasugoan, nga mao ang hustisya ug kaluoy, ug pagtoo. Kining mga butanga kinahanglan gayud unta nga inyong pagabuhaton, sa walay pagbiya sa uban” (Mateo 23:23). Sa kaabay o parallel nga mga pulong diha sa Lucas, nasubo si Jesus nga ilang “gilabyan ang hustisya ug ang gugma sa Dios” (Lucas 11:42).

`Kon imong buhaton ang “labi pa ka bug-at nga mga butang” karon, sama sa unsa ang dagway niana nga sukwahi ngadto sa bisan unsa “nga pag-ikapulo sa pahumot ug anis ug komino” tingali nga atong tagdon sa baylo?`