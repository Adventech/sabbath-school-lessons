---
title:  Ang Duha ka Labing Dagkung mga Sala
date:   17/03/2025
---

Sumala kang Jesus mismo, ang duha ka labing dagkung mga kasugoan mao ang gugma alang sa Dios ug gugma alang sa usag-usa. Ug ang pagtuman niini nga mga sugo maglambigit og mga pagantus aron pagpakita og gugma ngadto sa uban, nga mao gayud ang pagsunod sa mga lakang ni Jesus.

Karon, kon ang duha ka labing dagko nga sugo mao ang gugma alang sa Dio ug gugma alang sa uban, unsa man ang duha ka labing dagko nga sala?

`Basaha ang Salmo 135:13–19. Unsay gipadayag niini bahin sa usa ka komon nga sala nga gipasantup sa tibuok Kasulatan?`

Ang Bag-ong Tugon nagpadayon kanunay pagpasantup sa kahinungdanon sa gugma alang sa Dios labaw sa tanan (tan-awa sa Deuteronomio 6:5). Suod kini nga pagkadugtong ngadto sa dakung sala sa pagsimba og diosdios, nga ka- atbang sa gugma alang sa Dios.

`Basaha ang Zacarias 7:9–12. Sumala kang manalagna Zacarias bahin niini nga pahayag, unsa may gidili sa Dios? Sa unsa nga paagi kini ug ang sala sa pagsimba og diosdios nadugtong ngadto sa duha ka dagkung sugo?`

Dili lang ang pagsimba og diosdios nga gikasuk-an sa Dios sa kasuko nga adunay gugma, kondili ang dili maayo nga pagtagad og mga tawo, sa linawas o sa tingub. Masuko ang Dios sa inhustisya tungud kay ang Dios gugma.

Ang duha ka labing dagkung sala gipasantup diha sa tibuok Daang Tugon mao ang mga kapakyasan nga kadugtong ngadto sa duha ka dagkung mga sa paghigugma sa Dios ug sa paghigugmaay sa usag-usa. Ang duha ka labing dagkung sala mao ang mga kapakyasan sa paghigugma. Sa laktud, dili ka makatuman sa mga sugo kon dili mo higugmaon ang Dios ug ang imong isigkatawo.

Sa pagkatinuod, ang 1 Juan 4:20, 21, nagsulti: “Kong ang usa ka tawo moingon, ‘Akong gihigugma ang Dios’ apan nagdumot sa iyang igsoon, siya bakakon; kay siya nga wala mahigugma sa iyang igsoon nga iyang makita, unsaon man niya paghigugma ang Dios nga dili niya makita? Ug mao kining sugo nga atong nabatonan gikan Kaniya: nga siya nga nahigugma sa Dios kinahanglan mahigugma usab sa iyang igsoon.”

`Unsaon nimo pagpasabut ngano ang gugma alang sa Dios dili mabulag gikan sa gugma alang sa uban? Unsaon nimo pagsabut kining dili mabugto nga dugtong?`