---
title:  Kinsa May Akong Silingan?
date:   20/03/2025
---

Sa asoy diha sa Lucas human si Jesus nagpamatuod sa duha ka labi ka dagko nga sugo sa gugma alang sa Dios ug gugma alang sa silingan, usa ka abogado, gustong magpamatarong sa iyang kaugalingon, miingon kang Jesus, “Ug kinsa man ang akong silingan?” (Lucas 10:29). Agi og tubag, gisulti na ni Jesus ang pamily na kaayo nga panultihon apan makapakurat nga sambingay bahin sa usa ka Samaritanhon.

`Basaha ang sambingay sa maayo nga Samaritanhon diha sa Lucas 10:25–37. Unsay gipasabut niini nga pahayag diha sa kahayag sa pagtuaw sa mga manalagna alang sa kalooy ug hustisya ug sa matang sa mga inhustisya nga gipahamtang sa nagkalainlaing mga pundok sa katawhan ngadto sa “uban” sa tibuok tawhanong kasaysayan?`

Wala lang magsulti si Jesus bahin sa hustisya; mianhi Siya sa pagdala niini. Siya ang kanhi ug mahimo nga katumanan sa matagnaong tawag ug handum alang sa hustisya (tan-awa sa Lucas 4:16–21 diha sa kahayag sa Isaias 61:1, 2). Siya mao ang handum sa tanang mga nasod, ilabina niadtong nagila sa ilang kinahanglan alang sa kaluwasan.

Sa direkta nga pagkalahi ngadto sa kaaway, nga nagtinguha alang sa gahum sa pag-ilog sa trono sa Dios, nagpaubos si Jesus sa Iyang kaugalingon ug nagpaila uban niadtong nailalum sa sala, inhustisya, ug pagdaogdaog (nga wala matakdi sa sala), ug sa napukan nga kaaway pinaagi sa paghatag sa Iyang kaugalingon diha sa gugma aron sa pagpalig-on sa hustisya ingon nga ang Usa kinsa matarong ug Tigmatarong sa tanan nga motuo. Unsaon nato pag-angkon nga adunay pagtagad bahin sa kasugoan nga gipakamatyan ni Cristo sa pagpalig-on kon wala kitay pagtagad bahin sa gitawag ni Cristo nga labi pa ka bug-at nga mga butang sa kasugoan?

Ang Salmo 9:8, 9 nagmantala, “Iyang hukman ang kalibutan diha sa pagkamatarong, ug magpahamtang sa hukom alang sa mga tawo diha sa pagkamatarong. Si JEHOVA mahimo usab nga usa ka dalangpanan alang sa gidaogdaog, usa ka dalangpanan sa mga panahon sa kagubot.” Sa sama nga paagi, ang Salmo 146:7–9 nagdugang, “magpahamtang ang Dios og hustisya alang sa mga dinaogdaog. Si JEHOVA maghatag og kagawasan ngadto sa mga binilanggo. Ablihan ni JEHOVA ang mga mata sa mga buta; ipataas ni JEHOVA kadtong nanagduko; higugmaon ni JEHOVA ang matarong. Bantayan ni JEHOVA ang mga dumuloong; Iyang tabangan ang mga ilo ug mga balo; apan ang dalan sa daotan iyang kulbon.”

Daw unsa pa ka labi ka tin-aw ang Pulong sa Dios kon unsaon nato pagtabang kadtong anaa sa atong palibot nga nanginahanglan ug nagmagul-anon?

`Unsay atong makat-unan gikan sa kinabuhi ug ministeryo ni Jesus bahin sa pagalagad ngadto sa mga nanginahanglan? Bisan kon makahimo kita og mga milagro sama sa Iyang gibuhat, alang sa daghang mga tawo nga nanag-antus sa unsa nga paagi ang atong pagtabang isipon “nga milagroso.”`