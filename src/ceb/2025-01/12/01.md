---
title:  "Gugma ug Hustisya: Ang Duha ka Labing Dagkung Kasugoan"
date:   15/03/2025
---

### Basaha sa Pagtuon sa Semana

Mateo 22:34–40, Zacarias 7:9–12, Salmo 82, Miqueias 6:8, Mateo 23:23–30, Lucas 10:25–37.

> <p>Teksto nga Sag-ulohon</p>
> “Kon ang usa ka tawo moingon, ‘nahigugma ako sa Dios,’ apan nagdumot sa iyang igsoon, siya bakakon; kay siya nga wala maghigugma sa iyang igsoon nga iyang makita, unsaon man niya paghigugma sa Dios nga wala niya makita?” (1 Juan 4:20).

Bisan kon nagsalig kita nga tarungon sa Dios ang tanang butang sa katapusan, mahinungdanon gihapon kon unsay atong buhaton dinhi ug karon ingon nga mga Cristohanon. Bisan og daghan kaayo ang mga inhustisya ug mga daotan nga dili pa wagtangon sa Dios karon (tungud sa mga sulondan sa away sa uniberso), wala kini magpasabot nga dili kita maggamit sa pagtabang sa pagpagaan sa bisan unsa nga pagantus ug daotan nga atong mahibalag, sa bisan unsa ka dako nga atong mahimo. Gani, atong katungdanan, ingon nga mga Cristohanon sa pagbuhat niana.

Sumala sa atong nakita, ang gugma ug hustisya kinahanglan magkauban; dili sila magkabulag. Ang Dios mahigugma sa hustisya. Tungud niana, kon nahigugma kita sa Dios, atong higugmaon ang hustisya, usab.

Sa sama nga paagi, kon nahigugma kita sa Dios, maghigugmaay kita sa usag-usa. Kabahin sa paghigugmaay sa usag-usa mao ang pagpahat sa pagtagad alang sa kaayohan niadtong anaa sa atong palibot. Kon ang uban naglisud sa kakabus, pagpanglupig, o sa bisan unsa nga matang sa inhustisya, kinahanglan aduna kitay pagtagad. Kon ang uban gidaogdaog, kinahangaln dili kita magpakabuta. Kondili, atong pangutan-on ang atong mga kaugalingon kon unsay atong mabuhat, sa linawas o sa tingub, alang sa pagpauswag sa gugma ug hustisya sa Dios sa paagi nga nagpakita sa atong nabuak nga kalibutan sa hingpit nga kinaiya sa pagkamatarong ug gugma sa Dios.