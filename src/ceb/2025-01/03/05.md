---
title:  Buhi nga mga Bato
date:   15/01/2025
---

Sa unsa nga paagi nga kita, ingong nahulog, makasasala ang mga tawo makapahimuot ngadto sa usa ka balaang Dios?

`Basaha ang Roma 8:1 ug Roma 5:8. Unsay gitudlo kanato niini nga mga teksto bahin sa atong baruganan atubangan sa Dios?`

Maghatag ang Dios og grasya sa mga tawo sa dili pa sa bisan unsa nga tawhanong nga pagtubag. Sa dili pa ang bisan unsa nga butang nga atong isulti o buhaton, moalagad kanato ang Dios ug maghatag kanato og kahigayonan sa pagdawat o pagsalikway sa Iyang gugma. Sumala sa gisulti sa Roma 5:8, “Gipakita sa Dios ang Iyang kaugalingong gugma nganhi kanato, nga sa mga makasasala pa kita, nagpakamatay si Cristo alang kanato” (itandi sa Jeremias 31:3). Ug mapasig-uli kita ngadto sa Dios ug gani makapahimuot sa Iyang pagtan-aw, tungud sa pagtoo pinaagi sa gibuhat sa atong Manunubos.

`Basaha ang 1 Pedro 2:4–6 ug itandi sa Hebreohanon 11:6. Unsay gisulti niini kanato kon sa unsa nga paagi kita makapahimuot sa Dios?`

Kon walay paglaban sa Dios, dili makahimo ang nahulog nga katawhan sa pagdala bisan unsa nga butang nga bililhon ngadto sa Dios. Apan ang Dios, sa Iyang grasya ug kalooy, naghimo og usa ka paagi, pinaagi sa gibuhat ni Cristo. Sa espisiko, “pinaagi kang Jesu-Cristo” makahimo kita “sa paghatag og espirituhanong mga halad nga madawat sa Dios” (1 Pedro 2:5).

Bisan kon “walay pagtoo dili mahimo ang pagpahimuot Kaniya” (Hebreohanon11:6), pinaagi sa buhat nga pagpataliwala ni Cristo, ang Dios “maghimo” sa mga tumotuo sa “pagkumpleto diha sa matag maayo nga buhat sa pagbuhat sa Iyang kabubut-on, nga magabuhat diha kaninyo kon unsa ang makapahimuot sa Iyang mata, pinaagi kang Jesu-Cristo, kinsa himayaon sa walay katapusan. Amen” (Hebreohanon 13:21). Kadtong motubag ngadto sa Dios pinaagi sa pagtoo isipon nga matarong diha sa pagtan-aw pinaagi sa pagpanglaban ni Cristo, kinsang pagkamatarong mao lamang ang madawat. Ug ang motubag ngadto sa mahigugmaong mga pagpahigayon sa Dios maisip nga takus pinaagi sa paglaban ni Cristo (Lucas 20:35), ug Iyang bag-ohon sila ngadto sa pagkasama Kaniya (1 Corinto 15:51–57, 1 Juan 3:2).

Ang buhat sa Dios sa pagtubos dili lang alang kanato, kondili dinhi kanato, usab.

`Ngano nga ang ideya sa pagpanglaban ni Cristo didto sa langit alang kanimo makapadasig kaayo?`