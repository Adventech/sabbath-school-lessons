---
title:  Nga Makapahimuot sa Dios
date:   11/01/2025
---

### Basaha sa Pagtuon sa Semana

Lucas 15:11–32, Sofonias 3:17, Efeso 5:25–28, Isaias 43:4, Roma 8:1, Roma 5:8, Marcos 9:17–29.

> <p>Teksto nga Sag-ulohon</p>
> “Si JEHOVA nga inyong Dios sa inyong taliwala, ang Gamhanan, magaluwas; magamaya Siya ibabaw kaninyo uban sa kalipay, Iyang pahilumon kamo uban sa Iyang gugma, magamaya Siya ibabaw kaninyo uban sa pag-awit” (Sofonias 3:17).

Handurawa ang mosunod nga talan-awon: usa ka lima ka tuig nga bata miduol sa iyang amahan nga adunay dili maayo nga pagkaputos nga gasa panahon sa Father’s Day. Sa kahinam iyang gihatag ang iyang gasa ngadto sa amahan.

Handurawa ang giingon sa amahan, “Anak, wala koy pagtagad sa imong gasa. Gani, walay bisan unsay imong mahatag nga makapahimuot kanako. Bisan unsay imong ikahatag kanako, akong makuha kana sa akong kaugalingon, ug bisan unsay imong ihatag kanako mahimo nga imong pinalit pinaagi sa akong kwarta nga akong gihatag kanimo, o ginama nga mga materyales nga akong gibayran. Busa, tipigi lang kanang imong gasa, Wala ko magkinahanglan niana o gusto niana. Apan gihigugma ko ikaw sa gihapon.”

Agoy!

Unsay imong paghunahuna sa reaksyon niini nga amahan? Mga pulong nga “walay kasingkasing,” “bugnaw,” ug “walay pagbati” moabot sa hunahuna. Mao ba kining paagi ang pagtubag sa Dios kanato? Makapahimuot ba gayud kita sa Dios? Lisud kini nga handurawon, bisan kon kita mga tawo nga hulog, nahugawan tungud sa sala, ug anad sa daotan—oo, makapahimuot kita sa Dios! Sa usa ka pagkasulti, ang Dios motan-aw kanato, o sa mga gasa nga atong dad-on ngadto Kaniya, sama sa pagtagad niadto nga amahan. Sa sukwahi, makapahimuot sa Dios, apan pinaagi lamang kang Cristo.