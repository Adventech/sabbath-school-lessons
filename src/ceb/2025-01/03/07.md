---
title:  Dugang nga Panghunahuna
date:   17/01/2025
---

Basaha kang Ellen G. White, “Let Not Your Heart Be Troubled,” pp. 662–680, diha sa The Desire of Ages.

Masubo ang Dios kon ang Iyang katawhan magbutang og ubos nga paghunahuna sa ilang mga kaugalingon. Iyang gihandum ang Iyang pinili nga panulondon sa paghatag og bili sa ilang mga kaugalingon ngadto sa bili nga Iyang gibutang ibabaw kanila. Gusto sa Dios kanila, gani wala unta Niya ipadala ang Iyang Anak sa maong mahal kaayo nga tuyo aron sa pagtubos kanila. Aduna Siyay kagamitan alang kanila, ug mahimuot Siya pag-ayo kon maghimo sila sa labing hataas nga mga gikinahanglan diha Kaniya, aron sila makahimaya sa Iyang ngalan. Makahimo sila pagpaabut sa dagkung mga butang kon aduna silay pagtoo sa Iyang mga saad.

“Apan ang pag-ampo diha sa ngalan ni Cristo dako og kahulugan. Nagkahulugan kini nga atong dawaton ang Iyang kinaiya, magpakita sa Iyang Espiritu, ug magbuhat sa Iyang mga buluhaton. Ang saad sa Manluluwas gihatag ubos sa kondisyon. ‘Kon kamo nahigugma Kanako,’ matud Niya, ‘bantaye ninyo ang Akong mga sugo.’ Iyang luwason ang mga tawo, dili diha sa sala, kondili gikan sa sala; ug kadtong nahigugma Kaniya magpakita sa ilang gugma pinaagi sa pagtuman.

“Ang matuod nga pagtuman moabot gikan sa kasingkasing. Usa kadto ka buhat sa kasingkasing uban kang Cristo. Kon kita motugot, magpaila Siya sa Iyang kaugalingon uban sa atong mga hunahuna ug ang mga tumong, mabagay pag-ayo sa atong mga kasingkasing ug mga hunahuna ngadto sa pagpahiuyon sa Iyang kabubut-on, aron nga sa pagtuman Kaniya atong mabuhat ang atong kaugalingong mga pagbati. Ang kabubut-on, nga mahamis ug mabalaan, makakaplag sa labing hataas nga kalipay diha sa pagbuhat sa Iyang buluhaton. Kon kita makaila sa Dios nga maoy atong pribilihiyo ang pagkaila Kaniya, ang atong kinabuhi mahimo nga usa ka kinabuhi sa kanunay nga pagtuman. Pinaagi sa paghigugma sa kinaiya ni Cristo, pinaagi sa pakigsulti sa Dios, ang sala madinumtanon kanato.”—Ellen G. White, The Desire of Ages, p. 668.

**Diskusyonan nga mga Pangutana**:

`Unsa kaha ang kahulugan sa “dili hinakog nga pagdawat”? Unsay imong hunahuna kon sama sa unsa ang dagway sa relasyon sa paghatag ug pagdawat didto sa langit ug didto sa bag-ong yuta?`

`Gikan sa halayong bahin sa uniberso—labaw pa tingali ka halayo kaysa maabut sa James Webb Space Telescope sa labing masusihong mga mata—ang langitnong mga mensahero nga gipasabutni manalagna Daniel ingon nga chamudot, “hinigugma, magustohan, bililhon.” Ug ilang gibuhat kini sa makatulo ka panahon. Sa Daniel 9:23, nagingon si Gabriel ki chamudot attah, “kay ikaw gihigugma pag-ayo.” Sa Daniel 10:11, usa ka langitnong binuhat (tingali si Gabriel na usab) nagtawag kaniya nga ish chamudot, usa ka “tawo nga hinigugma pag-ayo,” usa ka passage nga gisubli ngadto kang Daniel sa ulahi (Daniel 10:19). Hunahunaa kon unsay giingon bahin sa Dios ug unsa Siya ka suod kanato. Unsa nga paglaum imong makuha alang sa imong kaugalingon gikan niining kahibulongan nga kamatuuran?`

`Sa unsa nga paagi ang mga sumbanan sa mga bayani sa pagtoo nga gidiskusyonan diha sa Hebreohanon 11 adunay kadugtong ngadto sa sulod sa leksyon sa semana? Sa tukma, unsa nga paagiha kana nga mga sumbanan nagpadayag kon sa unsa nga paagi ang usa ka tawo “makapahimuot ngadto sa Dios” tungud sa pagtoo? Unsay imong matun-an ug maggamit niini sa imong adlaw-adlaw nga kinabuhi gikan niana nga mga sulondan sa pagtoo ug pagkamatinumanon?`