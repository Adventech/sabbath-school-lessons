---
title:  Magpahimuot sa Dios?
date:   14/01/2025
---

Unsa nga kaagiha nga ang Dios sa Uniberso kinahanglan mahimuot sa mga tawo, mga lumalabay lamang niining gamay nga planeta taliwala tingali sa usa ka walay kinutoban nga uniberso? Sa unsa nga kaagi nga ang mga tawo mahinungdanon man kaayo ngadto Labing Hataas nga Dios, nga gamhanan sa tanan ug walay bisan unsa nga gikinahanglan? Kini nga mga pangutana mahimo nga bahinon sa duha ka mga aspeto. Nahauna, sa unsa nga paagi ang Dios sa Iyang kaugalingon mahimuot? Ikaduha, sa unsa nga paagi ang mga tawo makadala Kaniya og kalipay, sa partikular sa atong pagkamakasasala? Ang nahauna nga bahin niini nga mga pangutana mao ang topiko niining adlawa ug ang ikaduha alang ugma.

`Basaha ang Isaias 43:4; Salmo 149:4; ug Proverbio 15:8, 9. Unsay ilang gisulti kanato bahin sa pagkahimuot sa Dios sa Iyang katawhan?`

Sa atong nakita gahapon sa usa ka bahin, ang Dios mapahimuot sa mga tawo tungud kay gihigugma sa Dios ang mga tawo sa paagi nga adunay Siya buhaton alang sa ilang labing maayo nga kaayohan, maingon kang bisan kinsa nga mahigugma ug magtagad alang sa uban.

Sa lahi nga paagi, dili mahimuot ang Dios sa Iyang katawhan kon magbuhat silag daotan. Sa pagkatinuod, ang Proverbio 15:8, 9 nagtudlo nga bisan ang “halad” ug ang “dalan” sa daotan ang matag usa “dulumtanan ngadto kang JEHOVA,” ang “pag-ampo sa matarong maoy Iyang kalipay” ug “Siya mahigugma [sa tawo] nga mosunod sa pagkamatarong.” Dili lang nagpakita kini nga pahayag nga dili mahimuot ang Dios sa daotan, apan mahimuot Siya diha sa pagkamaayo. Magbutang usab kini sa balaang kahimuot ug gugma diha sa laktud nga pagka-abay sa usag-usa, magpakita sa halalum nga kadugtungan tali sa gugma sa Dios ug sa Iyang kahimuot, nga makita diha sa tibuok Kasulatan.

Sumala sa Salmo 146:8, “Mahigugma si JEHOVA sa matarong.” Gidugang sa 2 Corinto 9:7, “Mahigugma ang Dios sa malipayon nga mohatag.” Timan-i, nahauna, kong unsa ang wala isulti niini nga mga teksto. Wala sila magsulti nga mahigugma lamang ang Dios sa mga matarong o mahigugma lamang ang Dios sa malipayon nga mohatag. Ang Dios mahigugma sa tanan. Apan, kini niini nga mga teksto nga adunay gipasabut, kinahanglan sila magkahulugan nga ang Dios mahigugma sa “matarong” ug sa “malipayon nga mohatag” sa pila ka pinasahi nga kahulugan. Ang atong nabasa sa Proverbio 15:8, 9 naghatag niini nga giya: Ang Dios mahigugma niini ug sa uban sa pagpasabut nga makapahimuot kanila.

`Hunahunaa kon sa unsa ka suod: pagkadugtong ang langit ug yuta sa pagkaagi nga ang Dios nga Magbubuhat sa uniberso, suod kaayo nga pagkalambigit, bisan sa pagbati, uban kanato. Unsa nga paglaum kinahanglan mahatag kanimo niini kahibulongan nga ideya, ilabina kon anaa ka sa malisud nga kahimtang?`