---
title:  Usa ka Dios nga Abughoan?
date:   22/01/2025
---

Ang Dios sa Biblia mao ang mahingawa-on o maloloy-on nga Dios.” Sa Hebreo, ang Dios gitawag og el rahum (Deuteronomio 4:31). Ang pulong “el” nagkahulugan og “Dios,” ug ang rahum maoy usa ka lahi nga matang sa gamot alang sa kalooy (raham). Apan, ang Dios gitawag dili lamang ang maloloy-on nga Dios kondili ang abughoan nga Dios, el gana’. Sumala sa pagkasulti diha sa Deuteronomio 4:24, “si JEHOVA nga inyong Dios maoy usa ka kalayo nga nagalamoy, usa ka Dios nga abughoan [el gana’]” (Tan-awa sa Deuteronomio 4:24, Deuteronomio 6:15, Josue 24:19, Nahum 1:2.)

`Ang 1 Corinto 13:4 nagpamatuod nga ang “gugma dili abughoan.” Naunsa man kini, nga ang Dios usa man ka “abughoan nga Dios”? Basaha ang 2 Corinto 11:2 ug hunahunaa ang paagi nga ang katawhan sa Dios dili man matinumanon ngadto Kaniya sa tibuok sugilanon sa Biblia (tan-awa sa Salmo 78:58). Unsa nga kahayag niini nga mga pahayag mahatag sa pagsabut sa balaang “pagpangabugho”?`

Ang “pagpangabugho” sa Dios sagad gisabut nga sayup. Kon maghisgot ka sa usa ka tawo sama sa usa ka abughoan nga bana o asawa, malagmit nga wala magpasabut niini nga usa ka pagdayeg. Ang pulong pangabugho sagad adunay negatibo nga mga kahulugan sa daghang mga pinulungan. Apan, sa Biblia, ang balaang pangabugho walay negatibo nga mga kahulugan. Mao kini ang matarong nga pagbati sa usa ka mahigugmaong bana alang sa eksklusibo nga relasyon uban sa iyang asawa.

Samtang adunay usa ka matang sa pangabugho nga batok sa gugma (1 Corinto 13:4), sumala sa 2 Corinto 11:2 adunay maayo ug matarong nga “pangabugho.” Gipasabut ni Pablo kini ingon nga “diosnong pangabugho” (2 Corinto 11:2). Ang pangabugho sa Dios mao lamang ug sa kanunay ang matarong nga matang ug maayo nga labaw pa ka maayo nga isulti ingon nga mabination nga gugma sa Dios alang sa Iyang katawhan.

Ang pagbati sa Dios (gana’) alang sa Iyang katawhan naggikan sa Iyang halalum nga gugma alang kanila. Gihandum sa Dios ang usa ka eksklusibo nga relasyon uban sa Iyang katawhan; Siya lamang ang mahimo nga ilang Dios. Apan, ang Dios sa kanunay gihulagway ingon nga usa ka masuk-anong nahigugma, kansang gugma wala dawata (tan-awa sa Oseas 1—3, Jeremias 2:2, Jeremias 3:1–12). Busa, ang “pangabugho” sa Dios o “naghingapin nga gugma” dili gayud mapasuko, kondili matinagdanon kanunay ngadto sa pagkadili-maunongon ug daotan nga mga tawo. Ang pangabugho sa Dios (o “passionate love”) walay negatibo nga mga kahulugan sa tawhanong pangabugho. Dili gayud maibugon kondili sa kanunay makatarunganong pagbati alang sa usa ka eksklusibo nga relasyon uban sa Iyang katawhan ug alang sa ilang kaayohan.

`Unsaon nato pagkakat-on sa pagpakita nianang sama nga matang sa maayo nga “pangabugho” ngadto sa uban nga gipakita sa Dios nganhi kanato?`