---
title:  Mahingawaon ug Mabination
date:   23/01/2025
---

Ang Dios sa Biblia mahingawaon ug mabination, ug kining balaang mga emosyon gipakita sa kinatas-an diha kang Jesu-Cristo. Ang Dios maloloy-on (itandi sa Isaias 63:9, Hebreohanon 4:15), matandog sa halalum kaayo sa pagbati og mga kasub-anan sa Iyang katawhan (Maghuhukom 10:16, Lucas 19:41), ug andam sa pagpaminaw, pagtubag, ug paglipay (Isaias 49:10, 15; Mateo 9:36; Mateo 14:14).

`Basaha ang 1 Corinto 13:4–8. Sa unsa nga mga paagi kini nga pahayag nagtawag kanato sa pagpakita sa mahingawaon ug kahibalongan nga gugma sa Dios sa atong mga relasyon sa usag-usa?`

Naghandum kita sa pakigdugtong sa mga tawo nga magpakita sa matang nga gugma nga gihulagway diha sa 1 Corinto 13:4–8. Apan daw unsa ka kanunay kita magtinguha sa pagkahimo niini nga matang sa tawo ngadto sa uban? Dili kita makahimo sa atong mga kaugalingon nga mainantuson ug maloloy-on; dili kita makahimo sa atong mga kaugalingon nga dili maibugon, mapalabilabihon sa kaugalingon, walay maayo nga pamatasan, o mapalabihon sa kaugalingon. Dili kita makabansay og usa ka gugma sa atong mga kaugalingon nga “mainantuson sa tanang butang, nagatuo sa tanang butang, nagalaum sa tanang butang, malahutayon sa tanang butang,” ug “dili gayud mapakyas” (1 Corinto 13:7, 8). Kana nga gugma mapakita sa atong mga kinabuhi lamang ingon nga bunga sa Espiritu Santo. Ug dalayegon ang Dios nga ang Balaang Espiritu nga nagbubo sa gugma sa Dios ngadto sa mga kasingkasing niadtong, tungud sa pagtoo, anaa kang Cristo Jesus (Roma 5:5).

Tungud sa grasya sa Dios ug sa gahum sa Espiritu Santo, sa unsa nga praktikal nga mga paagi kita makahimo pagtubag ngadto, ug makapakita, sa tumang kamatinud-anong pagbati sa Dios, apan sa kanunay hingpit sa pagkamatarong, ug makatarunganon, nga gugma? Nahauna, ang bugtong angay nga tubag mao ang pagsimba sa Dios nga mao ang gugma. Ikaduha, kinahanglan atong tubagon ang gugma sa Dios pinaagi sa aktibo nga pagpakita sa mahingawaon ug mahinatagon nga gugma ngadto sa uban. Kinahanglan kita dili lang pagalipayon diha sa atong Cristohanon nga pagtoo kondili mapalihok ngadto sa paglipay sa uban. Sa katapusan, kinahanglan atong ilhon nga dili kita makahimo pag-usab sa atong mga kasingkasing, kondili ang Dios lamang ang makahimo niini.

Busa, atong hangyoon ang Dios sa paghatag kanato og bag-ong kasingkasing alang Kaniya ug alang sa uban—usa ka putli ug makapaputli nga gugma nga magtuboy kon unsa ang maayo ug makakuha sa tahop gikan sa sulod.

Ang atong pag-ampo mao, hinaut unta “ang Ginoo mapatubo kanimo ug magadagaya diha sa gugma ngadto sa usag-usa ug ngadto sa tanan, . . . aron nga Iyang palig-onon ang inyong mga kasingkasing nga walay ikasaway diha sa pagkabalaan atubangan sa atong Dios ug Amahan sa pag-anhi sa atong Ginoong Jesu-Cristo uban sa tanang balaan” (1 Tesalonica 3:12, 13).

`Ngano nga ang usa ka kamatayon ngadto sa kaugalingon ug ngadto sa pagkadalo ug pagkadunot sa atong natural nga mga kasingkasing ang bugtong lang nga paagi sa pagpadayag niini nga matang sa gugma? Unsa nga mga pagpili nga atong mabuhat aron mamatay niini nga kamatayon ngadto sa kaugalingon?`