---
title:  Ang Dios Mabination ug Mahingawaon
date:   18/01/2025
---

### Basaha sa Pagtuon sa Semana

Salmo 103:13, Isaias 49:15, Oseas 11:1–9, Mateo 23:37, 2 Corinto 11:2, 1 Corinto 13:4–8.

> <p>Teksto nga Sag-ulohon</p>
> “Malimot ba ang usa ka babaye sa iyang masuso nga bata, nga dili siya magabaton ug kalooy sa anak nga lalaki sa iyang tago-angkan? Oo, kini sila mahikalimot tingali, apan ako dili gayud malimot kanimo.” (Isaias 49:15).

Ang mga emosyon o pagbati sagad tan-awon nga dili maayo ug likayan. Alang sa ubang mga tawo, ang mga emosyon, sa kinaiyahan dili makatarunganon, ug busa, ang maayo nga lalaki ug babaye dili mahulagway ingon nga “emosyunal.” Sa ubang karaan nga pilosopiya nga Grego, ang ideya sa “makatarunganon” nga tawo, kinsa (sa kadaghanan) nga wala nay pagbati o mogahum sa iyang mga emosyon pinaagi sa walay pagbati nga katarungan, gihatagan og bili nga mao ang maayo.

Ang walay pugong nga mga pagbati mahimo nga problema, oo. Apan, gibuhat sa Dios ang mga tawo nga adunay katakus alang sa mga pagbati, ug ang Dios sa Iyang kaugalingon gipakita sa tibuok Kasulatan ingon nga nakasinati sa halalum nga mga pagbati. Kon ang Dios nakasinati sa halalum nga mga emosyon, ingon nga ang Biblia niini sa kanunay, nan ang mga emosyon dili daotan sa kinaiyahan o dili makatarunganon—kay ang Dios sa Biblia hingpit nga maayo ug nagbaton sa hingpit nga kaalam.

Gani, adunay matahum nga mga kamatuuran nga mabatonan gikan sa pag-ila nga ang gugma sa Dios alang kanato maoy usa ka gugma nga halalum kaayo nga pagka-emosyunal, apan sa kanunay adunay kalahian nga bisan og ang gugma sa Dios (emosyunal o lahi) hingpit, kinahanglan dili hunahunaon ingon nga sama sa tawhanong kasinatian nga mga pagbati.