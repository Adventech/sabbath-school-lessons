---
title:  Labaw Kaysa Gugma sa Usa ka Inahan
date:   19/01/2025
---

Tingali ang gugma nga komon sa tawhanong kasinatian mao ang gugma sa usa ka ginikanan alang sa usa ka anak. Ang Biblia sa kanunay naggamit sa hulagway sa relasyon sa ginikanan ug anak sa paghulagway sa kahibulongang kahingawa sa Dios alang sa mga tawo, sa pagpasantop nga ang kalooy sa Dios sa baylo labaw kadako kaysa bisan nga labing halalum ug labing matahum nga tawhanong pagpahayag sa sama nga emosyon.

`Basaha ang Salmo 103:13, Isaias 49:15, ug Jeremias 31:20. Unsay gipasabut niini nga mga paghulagway bahin sa kinaiyahan ug kaladmon sa kalooy sa Dios?`

Sumala niini nga mga teksto, nakigdugtong ang Dios kanato ingon nga Iyang pinalangga nga mga anak, naghigugma kanato ingon sa usa ka amahan ug inahan nga sa paghigugma sa ilang mga anak. Apan, sa pagpasabut diha sa Isaias 49:15, bisan ang tawhanong inahan tingali “mahikalimot sa iyang anak nga masuso” o “walay kahingawa sa anak nga lalaki sa iyang tago-angkan,” apan ang Dios dili gayud malimot sa Iyang mga anak, ug dili gayud mapakyas ang iyang kalooy (Lamentaciones 3:22).

Matiman-an nga, ang Hebreo nga pulong raham gigamit alang sa kalooy dinhi ug sa ubang daghang mga teksto sa paghulagway sa madagayaon nga maloloy-ong gugma sa Dios, gituohan nga naggikan sa Hebreo nga pulong alang sa tago-angkan (rehem). Ug busa, ingon sa natiman-an sa mga eskolar, ang kahingawa o kalooy sa Dios maoy usa ka “sama sa tago-angkan nga gugma sa inahan.” Sa pagkatinuod, labaw pa kini ka dako kaysa bisan unsa nga tawhanong kalooy, bisan nianang sa usa ka inahan alang sa iyang anak nga bag-ong nahimugso.

Sumala sa Jeremias 31:20, gitan-aw sa Dios ang Iyang katawhan sa tugon ingon nga Iyang “minahal nga anak nga lalaki” ug “matahum nga anak,” bisan pa nga sa kanunay nagrebelde batok Kaniya ug nakapaguol Kaniya. Bisan pa niana, nagpamatuod ang Dios, “Ang Akong kasingkasing naghandum alang kaniya” ug “ug malooy gayud Ako kaniya.” Ang pulong nga gihubad dinhi og kalooy mao ang pulong nga gigamit sa ibabaw alang sa balaang kahingawa (raham). Dugang pa, ang mga pulong nga “Ang Akong kasingkasing nangandoy” mahubad sa literal nga “Ang akong pagngulob sa sulod.” Kini nga paghulagway mao ang halalum pinulungan sa balaang pagbati, sa pagpaila sa hilabihan ka halalum sa gugma sa Dios alang sa Iyang katawhan. Bisan pa sa ilang pagkadili-maunongon, magpadayon ang Dios sa paghatag sa Iyang dagaya nga kahingawa ug kalooy sa Iyang katawhan ug nagbuhat niini saylo pa sa tanang makatarunganong mga pagpaabut.

`Alang sa uban kanato, ang pag-ila sa kalooy sa Dios alang kanato mahisama nianang usa ka mahigugmaong amahan o inahan halalum kaayo nga makapalipay. Hinoon, ang ubang mga tawo magkalisod tungud sa ilang ginikanan o mga ginikanan dili mahigugmaon. Unsa pang ubang mga paagi ang kalooy sa Dios mapadayag ngadto kanila?`