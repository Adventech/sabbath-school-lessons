---
title:  Nahabwa—Napuga nga Gugma
date:   20/01/2025
---

Ang dili mabanabana nga mga giladmon mahingawa-on nga gugma sa Dios alang sa tawo napakita diha sa Oseas. Gisugo sa Dios si manalagna Oseas sa pagingon, “Lumakaw ka pangasawa ug usa ka babaye nga makihilawason ug mga anak sa makihilawason, kay ang yuta nakasala sa dakung pagpakighilawas, nga mibulag kang JEHOVA’” (Oseas 1:2). Ang Oseas 11 sa ulahi naghulagway sa relasyon sa Dios sa Iyang katawhan, pinaagi niini nga sanglitanan sa usa ka mahigugmaong amahan alang sa iyang mga anak.

`Basaha ang Oseas 11:1–9. Sa unsa nga paagi ang paghulagway dinhi niini nga mga bersikulo nagdala ngadto sa kinabuhi sa paagi sa paghigugma sa Dios ug pagtagad alang sa Iyang katawhan?`

Ang gugma sa Dios alang sa Iyang katawhan gipanig-ingon ngadto sa malomo nga pagbati sa usa ka ginikanan alang sa usa ka anak. Ang Kasulatan naggamit sa hulagway sa pagtudlo sa usa ka bata sa paglakaw; pagkugos sa usa ka pinalangga nga anak sa mga bukton sa ginikanan; sa pag-ayo ug paghatag sa pagkinabuhi; ug sa laing bahin sa malomo nga pagtagad alang sa Iyang katawhan. Ang Kasulatan nagsulti usab nga “gikugos” sa Dios ang Iyang katawhan “maingon sa usa ka tawo nga nagkugos sa iyang anak nga lalaki”(Deuteronomio 1:31). Diha sa “Iyang gugma ug kalooy Iyang gitubos sila” ug Iyang “gisagakay sila sa tanang mga adlaw sa kanhing panahon” (Isaias 63:9).

Lahi sa walay pagkausab nga pagkamatinumanon sa Dios, ang Iyang katawhan sa sublisubli wala magmatinumanon, sa katapusan mibulag sa Dios ug nagdala sa paghukom ibabaw sa ilang mga kaugalingon ug hilabihan nga nakapaguol Kaniya. Ang Dios mahingawaon, apan dili gayud eksklusibo bahin sa hustisya. (Sumala sa atong makita sa ulahi nga leksyon, ang gugma ug hustisya magkauban sa pag-usa.)

Nakasinati ka ba nga nasuko bahin sa usa ka butang nga nakapabutod sa imong tiyan, mao ang matang sa larawan nga gigamit alang sa kaladmon sa mga pagbati sa Dios bahin sa Iyang katawhan. Ang larawan sa kasingkasing sa usa ka tawo nga nausab ug ang mga kahingawa nga gidagkotan maoy usa ka sambingay nga pinulungan sa halalum nga mga pagbati, nga gigamit sa Dios ug sa mga tawo.

Kini nga larawan sa hunahuna, bahin sa mga kahingawa o kalooy nga nadagkotan (kamar), gigamit diha sa kaso sa duha ka mga babaye nga miduol kang Salomon, ang kadausa kanila nagangkon sa mao ra nga anak nga iyang kaugalingon. Sa pagmando ni Salomon nga pikason sa tunga ang maong bata, kini nga hulagway naglarawan sa emosyunal nga reaksyon sa tinuod nga inahan (1 Hari 3:26; itandi sa Genesis 43:30).

`Bisan kinsa nga nakaagi sa pagkaginikanan nahibalo sa leksyon nga gisulti bahin niini. Walay laing yutan-on nga gugma makasugod sa pagtandi. Sa unsa nga paagi kini makatabang kanato sa pagsabut sa katinuoran sa gugma sa Dios alang kanato, ug daw unsa nga paglipay ang atong, ug kinahanglan makuha gikan niini nga pagsabut?`