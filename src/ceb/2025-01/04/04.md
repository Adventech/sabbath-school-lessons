---
title:  Ang Kahingawa o Kalooy ni Jesus
date:   21/01/2025
---

Sa Bag-ong Tugon, ang sama nga matang sa paglarawan maingon man sa Daan gigamit sa paghulagway sa kalooy sa Dios. Gipahinungod ni Pablo ngadto sa Amahan ingon nga ang “Amahan sa mga kalooy ug sa Dios sa tanang paglipay” (2 Corinto 1:3). Dugang pa, gisaysay ni Pablo diha sa Efeso 2:4 nga ang Dios “dato sa kalooy” ug nagtubos sa mga tawo “tungud sa Iyang dakung gugma kanato.”

Diha sa nagkalainlaing mga sambingay, gisublisubli ni Cristo sa Iyang kaugalingon ang mga gugma sa hilabihang kasakit nga emosyon sa paglarawan sa kahingawa sa Amahan (Mateo 18:27, Lucas 10:33, Lucas 15:20). Ug ang sama nga pinulungan nga naglarawan sa balaang kalooy diha sa Daang Tugon gigamit usab diha sa mga Ebanghelyo sa paghulagway sa maloloy-ong mga pagtubag ni Jesus ngadto sa mga nagkalisod.

`Basaha ang Mateo 9:36, Mateo 14:14, Marcos 1:41, Marcos 6:34, ug Lucas 7:13. Tan-awa usab sa Mateo 23:37. Sa unsa nga paagi kini nga mga bersikulo naghatag og kahayag sa paagi sa pagkatandog sa pagbati og kalooy ni Cristo tungud sa mga kalisdanan sa mga tawo.`

Sa sublisubli diha sa mga Ebanghelyo, gisulti ang pagkatandog sa pagbati og kalooy ni Cristo tungud sa kalisdanan o panginahanglan sa mga tawo. Ug wala lang Siya mibati og kalooy, Iya usab gitagad ang panginahanglan sa katawhan.

Ug oo, naguol usab si Jesus sa Iyang katawhan. Usa niana ka gabii handurawa ang mga luha diha sa mga mata ni Cristo samtang Siya naglantaw sa siyudad—“Makapila ba Ako naghandum sa pagtigum sa inyong mga anak, sama sa usa ka himongaan nga nagtigum sa iyang mga piso ilalum sa iyang mga pako, apan dili kamo mosugot” (Mateo 23:37). Dinhi, atong makita nga ang pagkaguol ni Cristo suod nga nagtugbang nianang paghulagway sa pagbati sa Dios diha sa tibuok Daang Tugon. Gani, daghang mga biblikal nga eskolar nagtimaan nga ang hulagway sa usa ka langgam nga nagatiman sa iyang mga piso mao ang hulagway nga gigamit lamang sa pagka-Dios diha sa ancient Near East. Dinhi, daghan makakita sa usa ka pagpahinungod ngadto sa paglarawan diha sa Deuteronomio 32:11, bahin sa Dios ingon nga usa ka langgam nga nagatabon, nanalipod, ug nagatiman sa mga piso niini.

`Wala nay labaw pa ka dako nga sumbanan sa dakung mahingawaon nga gugma sa Dios alang kanato kaysa kang Jesus sa Iyang kaugalingon—kinsa naghalad sa Iyang kaugalingon alang kanato diha sa katapusang pagpakita og gugma. Apan, si Cristo dili lang mao ang hingpit nga dagway sa Dios. Siya usab ang hingpit nga modelo o sumbanan sa mga tawo. Unsaon nato pagmodelo sa atong mga kinabuhi ang kinabuhi ni Cristo, sa pagtutok sa panginahanglan sa uban, ug busa, dili lang sa pagwali sa gugma sa Dios kondili sa pagpakita niini sa atong mga buhat?`