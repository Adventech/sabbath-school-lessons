---
title:  Komento Sa Magtutudlo
date:   24/01/2025
---

### Bahin I: Kinatibuk-ang Panglantaw

**Dugokan nga Teksto**: Isaias 49:15

**Tutokan sa Pagtuon**: Salmo 103:13; Isaias 49:15; Oseas 11:1–4, 8, 9; Mateo 9:36; 1 Corinto 13:4.

**Pasiuna**: Ang Dios maglihok sa lawasnon, sa emosyon uban sa tinud-anay nga kahingawa alang sa Iyang katawhan.

**Mga Tema sa Leksyon**: Ang leksyon niining semanaha magpasantop sa tulo ka dugokan nga puntos.

1. Ang atong mabination ug mahingawaon nga Dios sa tin-aw kaayo gipaila diha sa Kasulatan, uban sa hulagway sa pagkaginikanan: Ang gugma sa Dios adunay kusganong emosyunal ug affective nga mga bahin, sama sa mga ginikanan. Ang metaphor o sanglitanan sa balaang gugma ingon nga gugma sa inahan nagpasabot sa paghunahuna sa paghinumdum sa Dios, ug pagbaton og kahingawa o kalooy sa Iyang katawhan. Ang inahanon nga hulagway mao, sa pila ka dako, ang labing maayo nga ilustrasyon sa kalooy sa Dios, mahigugmaong pagatiman, ug pagtagad ngadto sa mga panginahanglan sa Iyang katawhan. Ang Kasulatan naghulagway usab sa kalooy sa Dios sa paggamit sa dagway sa usa ka mahigugmaon ug maloloy-ong amahan.
2. Ang atong mabination ug maloloy-ong Dios dayag kaayo nga gilarawan diha sa Kasulatan, uban sa visceral language: Diha sa daghang mga pahayag sa Biblia, ang visceral nga pinulungan gigamit sa pagpahayag sa pagbati sa Dios, ug matandog Siya sa lawasnon/emosyunal uban sa ugdang nga pagbati alang sa katawhan. Ang Hebreo nga pulong alang sa compassion naghulagway sa usa ka samag-tagoangkan nga gugma sa inahan, sa pagpasantop sa kahingawa sa inahan ngadto sa iyang anak. Sa sama nga paagi. Ang Dios nagpakita sa malumo nga pagbati ug kalooy alang sa Iyang katawhan.
3. Ang atong mabination ug mahingawaon nga Dios abughoan diha sa usa ka maayo ug matarong nga paagi: ang Dios nangita sa usa ka suod ug eksklusibo nga covenantal nga relasyon uban kanato ug magkinahanglan sa pagkamatinumanon gikan sa Iyang katawhan. Niini nga kahulugan, ang Dios gihulagway diha sa Kasulatan ingon nga makugihon ug abughoan. Sa baylo nga negatibo nga kahulugan sa pagka-abughoan, kini nga pinulungan nagpasabot sa ideya nga ang Dios nagalihok alang sa atong labing maayo nga mga interes sa pagpanalipod kanato gikan sa pagdaot sa kaugalingon ug pagpakyas sa saad.

Kagamitan sa Kinabuhi: Sa Iyang mabination ug maloloy-ong gugma, ang Dios nagdapit kanato sa pagkasama Kaniya. Sa atong kalooy ngadto sa uban, kinahanglan kita magmahunahunaon sa mga tawo sa atong palibot ug adunay katuyoan ingon nga usa ka iglesia bahin sa pagkaaktibo nga pagtagad alang sa uban.

### Bahin II: Komentaryo

**1. Ang Atong Mabination ug Maloloy-on nga Dios Tin-aw Kaayo nga Gipaila sa Balaang Kasulatan Uban sa Hulagway sa Pagkaginikanan.**

Usa sa labing tin-aw nga mga hulagway sa Dios diha sa Kasulatan gipahinungod pinaagi sa pinulungan sa pagkaginikanan sa inahan ug amahan, nga pinasahi nga mga hulagway sa gugma ug kalooy sa tawhanong mga relasyon.

Sa panagsultihay tali sa Dios ug sa Sion diha sa Isaias 49:14–23, nga nahimutang diha sa labaw ka halapad nga mensahe alang sa paglipay sa Israel, diha sa Isaias 49:14–26, ang Sion sa nahauna nagreklamo, “Gibiyaan ako ni JEHOVA; gikalimtan ako sa Ginoo” (Isaias 49:14). Diha sa Iyang tubag, gipahayag sa Ginoo nga nahinumdum Siya sa kanunay sa Iyang katawhan; kini nga pagpamatuod gihulma sa balaknong pagkasulti pinaagi sa hulagway sa usa ka inahan. “Malimot ba ang usa ka inahan sa iyang masuso nga anak, nga walay kalooy sa anak nga lalaki sa iyang tagoangkan? Tingali siya malimot, apan ako dili malimot kanimo” (Isaias 49:15). Ang hulagway sa usa ka inahan nadugtong dinhi sa mga hunahuna sa paghinumdum ug pagbaton og kalooy. Agi og pagtandi, ang hunahuna sa paghikalimot, niini nga pagpasabot, naghulagway sa usa ka kulang sa kalooy.

Ang tibuok nga paghunahuna mao nga ang inahan dili gayud malimot sa iyang masuso nga anak. Sa labing diyutay, kini nga lebel sa debosyon mao nga gipaabot sa tanan gikan kaniya. Busa, ang larawan sa usa ka inahan malagmit mao ang labing maayo nga pananglitan sa paghulagway sa kalooy sa Dios ug pagtagad ngadto sa panginahanglan sa Iyang katawhan. Sa gihapon, dili ang tanang inahan nakatuman niining hataas nga pagpaabot. Samtang daghang mga tawo maghulagway sa ilang mga inahan ingon nga maoy labing matinagdanon ug maloloy-ong mga tawo sa kalibutan, walay suwerte nga ang uban tingali walay maayo nga mga panumduman sa ilang mga inahan. Bisan og ang Isaias 49:15 daw nagbutang sa hulagway sa inahan ingon nga maoy kinatas-an sa tawhanong pagkaamgo ug kalooy, kini nga pahayag mahimo usab nga maisip alang sa negatibo nga mga kasinatian nga mahimo sa usa ka malimtanon ug walay kalooy nga inahan.

Busa, samtang kana nga mga kasinatian giisip nga dili-kasagaran, sa sama nga panahon, ang panagtandi dinhi nga pahayag nagpaila nga ang ubang mga inahan tingali molahi gikan niana nga sulondan ug makalimot gihapon. Walay suwerte, kini nga kasinatian maoy usa ka zmakasusubo nga katinuoran sa mga kinabuhi sa ubang mga tawo. Apan, bisan kon kini nga kasinatian sa makapasubo mahitabo, ang Dios dili gayud malimot sa Iyang katawhan, maingon nga Siya sa kanunay maloloy-on ngadto kanila. Sa hamubo, ang pagtandi dinhi niini nga pahayag bahin sa Dios uban sa usa ka inahan naghatag og usa ka matahum nga larawan sa usa ka mabination ug maloloy-on nga Dios, alang sa mga adunay usa ka matinagdanon nga inahan (ang Dios sama kanila) ug ngadto sa mga adunay usa ka dili maayo nga kasinatian sa usa ka dili mahigugmaong inahan (ang Dios sa pagkasiguro lahi kay kanila).

Sa sama nga pagkaagi, ang paghulagway diha sa Kasulatan sa kalooy sa Dios naggamit sa pagkumpara nga pagkasulti bahin sa usa ka amahan. Ang Salmo 103 nagdayeg kang Jehova alang sa Iyang mga kalooy. “Si JEHOVA maloloy-on ug mahigugmaon, mahinay sa pagkasuko, ug dagaya sa kalooy. Dili Siya sa kanunay makigbisog kanato, ni magatipig sa Iyang kasuko sa walay katapusan. Wala Siya magtagad kanato sumala sa atong mga sala, ni magasilot kanato sumala sa atong mga kalapasan” (Salmo 103:8–10). Nagsunod niini nga paghulagway, ang salmo nagtandi sa Dios sama sa usa ka amahan: “Maingon sa usa ka amahan nga nalooy sa iyang mga anak, maingon man usab si JEHOVA malooy niadtong niadtong adunay kahadlok kaniya” (Salmo 103:13).

**2. Ang Atong Mabination ug Maloloy-ong Dios Gihulagway sa Klaro sa Kasulatan Gamit ang Makusganong Pinulungan.**

Ang kalooy o compassion diha sa Biblia gihulagway sa nga pinulungan. Kini nga pinulungan nakahimo sa mga paghulagway sa kalooy diha sa Kasulatan, ilabina sa mga reperensiya ngadto sa balaang kalooy, sa emosyunal ug lawasnon nga pagkasulti. Pananglitan, “Ang Hebreo nga pulong alang sa kalooy,” nga rahamim, “sumala sa pagtuon sa pulong adunay kalabutan ngadto sa rehem (tiyan)” [Shemuel Himelstein, “Compassion,” The Oxford Dictionary Of The Jewish Religion, 2 Ed., Ed. Adel Berlin [Oxford University Press, 2011]). Kini nga ideya nagdugang sa pagpalig-on sa pagtandi sa kalooy sa Dios ug sa kalooy sa usa ka inahan ngadto sa anak nga gikan sa iyang tagoangkan. Sa pagkasiguro, kining kusganon nga lawasnong pagkasulti kinahanglan dili sabton sa pagkaliteral alang sa Dios. Apan kanang gamhanan nga paghulagway malagmit maoy katapusang hulagway nga atong magamit aron sa tininuod nga pagpahayag, diha sa mga limitasyon sa tawhanong mga panghunahuna ug pinulungan, ang pagkahalalum sa mahigugmaong kalooy sa Dios.

Diha sa Oseas 11, nagpahayag ang Ginoo sa Iyang halalum nga gugma alang sa Israel. Nagingon Siya nga “sa bata pa ang Israel, Akong gihigugma siya” (Oseas 11:1) ug nga “Akong gitudloan si Epraim sa paglakaw, pagdala kanila pinaagi sa ilang mga bukton” (Oseas 11:3). Apan, gipahayag ni Jehova nga ang Iyang “katawhan hilig sa pagbulag gikan Kanako” (Oseas 11:7). Sa gihapon, Iyang gipamatuod ang Iyang gugma pinaagi sa pagingon, “Unsaon Ko pagbiya kanimo, Epraim? Unsaon Ko paghatag kanimo ngadto, Israel?” (Oseas 11:8). Ang paggamit sa tiyan o tagoangkan nga pinulungan sa paghulagway sa Iyang kalooy, sa dugang ka tukma “usa ka pagkausab sa kasingkasing” (NET; tan-sawa usab sa NIV, Tanakh), gisultihan ni Jehova ang Iyang katawhan, “nagkagot ang Akong kasingkasing [berbo hpk] sa sulod Nako; naukay ang akong kahingawa” (Oseas 11:8).

Ang Hebreohanon nga berbo hpk makita usab ingon nga nadugtong sa kasingkasing, karon sa paghulagway sa tawhanong kahigwaos, diha sa Lamentaciones. Sa makausa pa, gigamit ang mabinationg pinulungan: “Tan-awa, O JEHOVA, kay ania ako sa kahigwa-os; nagdaguok ang akong tiyan; napuga ang akong kasingkasing [berbo hpk] sulod nako” (Lamentaciones 1:20). Busa, ang visceral language, nagpasabot ngadto sa usa ka tawhanong kasingkasing diha sa Lamentaciones, nga ngadto sa balaan nga kasingkasing diha sa Oseas, sa emosyon gihulagway sa mga kaladmon sa pagbati ug pagkamaloloy-on sa Dios alang sa Iyang katawhan.

Sa sama nga kaagi, ang Grego nga berbo nga splagchnizomai gigamit diha sa Bag-ong Tugon, sa partikular diha sa Synoptic Gospels, sa paghulagway sa kalooy ni Jesus sa Iyang katawhan (tan-awa sa Mateo 9:36, Mateo 14:14, Mateo 15:32, Mateo 20:34, Marcos 1:41, Marcos 6:34, Marcos 8:2, Lucas 7:13, tan-awa usab kini nga lingwahe diha sa Mateo 18:27, Marcos 9:22, Lucas 10:33, Lucas 15:20). Takus timan-an nga ang related noun nga splagchnon, nga nagpasabot sa ideya sa pagbati o kalooy diha sa daghang mga pahayag sa Bag-ong Tugon (tan-awa sa Lucas 1:78, Filipos 1:8, Filipos 2:1, Colosas 3:12), sa literal nagpasabot ngadto “sa sulod nga mga bahin sa usa ka lawas,” ilabina “sa tiyan . . . mga agianan” (Frederick W. Danker, Et Al., A Greek-English Lexicon Of The New Testament And Other Early Christian Literature [Chicago: University of Chicago Press, 2000], p. 938). Sumala sa gipasantop ni Craig Bloomberg sa iyang komento bahin sa Mateo 9:36, “ang mga gibati ni Jesus nagpakita sa usa ka halalum, gut level ‘compassion’ (usa ka makatarunganon, idiomatic English equivalent alang sa usa ka pulong [gikan sa Greek nga splanchnos] nga mapahinungod ngadto sa bowels and kidneys)” (Matthew: The New American Commentary [Nashville: Broadman & Holman Publishers, 1992] vol. 22, p. 166).

Busa, ang Bag-ong Tugon naghulagway sa pagbati og kalooy ni Jesus pinaagi sa paggamit sa visceral language sa sulod nga mga bahin sa lawas nga natandog. Sa pagbutang sa labaw pa ka pino nga punto bahin niini, natandog Siya sa pagbati sa sulod uban sa halalum nga mahigugmaong pagbati alang sa katawhan. Haum kini sa paghulagway sa Bag-ong Tugon bahin sa halalum nga kalooy sa Dios alang sa Iyang katawhan.

**3. Ang Atong Mabination ug Maloloy-on nga Dios Abughoan sa Usa ka Maayo ug Matarong nga Paagi.**

Ingon nga bahin sa hulagway sa Balaang Tugog sa atong mabination ug maloloy-on nga Dios. Si Jehova gihulagway ingon nga abughoan/makugihon (tan-awa sa Exodo 20:5; Exodo 34:14; Deuteronomio 4:24; Deuteronomio 5:9; Deuteronomio 6:15; Deuteronomio 32:16, 21; Josue 24:19; 2 Hari 14:22; Salmo 78:58; Ezequiel 39:25; Nahum 1:2; Joel 2:18; Zacarias 1:14; Zacarias 8:2). Kini nga paghulagway makita diha sa ikaduha nga sugo, nga nagdugang diha sa nahauna “Dili ka magbaton og laing mga dios sa atubangn Ko.’ “Exodo 20:3) ug nagdili sa pagbuhat sa bisan unsa “nga linilok nga dagway” (Exodo 20:4). Nagdugang ang sugo,” dili ka magyukbo ngadto kanila ni mag-alagad kanila. Kay Ako, si JEHOVA nga imong Dios, usa ka abughoan nga Dios” (Exodo 20:5). Maingon man sa usa ka relasyon sa kaminyoon, nagsugo ang Dios sa pagkaeksklusibo ug pagkamatinumanon gikan sa Iyang katawhan. Kon maghisgot niini nga covenant relationship, kon maglapas ang katawhan sa Dios sa Iyang sugo pinaagi sa paghimo og mga dios-dios ug pagsimba/pag-alagad kanila, ang katawhan nagtandog sa Dios o naghagit Kaniya, ngadto sa pagpangabugho ug sa kapungot, sumala sa biblical nga pagkasulti (Deuteronomio 32:16, 21; Josue 24:19; 1 Hari 24:19; 1 Hari 14:22, 23; Salmo 78:58; Nahum 1:2, 14). Ingon nga usa ka balaan nga Dios (Josue 24:19, Ezequiel 39:25) nga abughoan sa Iyang relasyon sa Iyang katawhan (Joel 2:18, Zacarias 1:14, Zacarias 8:2), ang Iyang reaksyon sa pagkaabughoan sa aktuwal maoy usa ka balaan nga tubag ngado sa pagkadili-matinumanon ug sa pagsimbag mga dios-dios sa Iyang katawhan.

Kini nga hulagway sa Daang Tugon sa pagkaabughoan sa Dios masabot nga lahi sa pagpasidaan ni Pablo batok sa pangabugho taliwala sa mga sakop sa iglesia diha sa Bag-ong Tugon (tan-awa sa 1 Corinto 13:4, 2 Corinto 12:20, Galacia 5:20). Positibo ang pagsulti ni Pablo bahin sa “diosnong pagpangabugho,” nagpasantop, diha sa 2 Corinto 11:2, nga siya abughoan sa iglesia. Kini nga pagkalahi tali sa usa ka negatibo nga pangabugho nga likayan ug sa positibo nga pangabugho sa Dios mahimong masabtan diha sa Grego nga pinulungan, apan via sa duha ka posible nga mga kahulugan labut sa pangabugho diha sa Bag-ong Tugon (1) “kinahanglan positibo ug mainiton nga adunay kasibot” (zeal) ug (2) “pagbaton sa mainiton nga negatibo nga mga pagbati bahin sa mga nakab-ot sa uban” (“kasina”) (Danker, et al., A Greek-English Lexicon of the New Testament and Other Early Christian Literature, p. 427).

### Bahin III: Kagamitan sa Kinabuhi

Aktibo ang Dios sa pagpakita og kalooy ug mabination nga gugma alang sa Iyang katawhan ug nagdapit kanato sa pagbuhat sa ingon. Ang paghisgot niini nga ideya, ipasabot ang mosunod nga mga pangutana:

1. Sa atong pagtandi sa kalooy sa Dios sa usa ka matinagdanon nga inahan, sa unsa nga paagi ang paghinumdum ug paghikalimot adunay kalabutan diha sa pagbatasan o sa kakulang sa kalooy? Paghatag og mga pananglitan.
2. Sa unsa nga mga paagi ikaw mahimong abughoan, diha sa usa ka positibo nga matang, sa imong mga relasyon diha sa iglesia, maingon sa pagpangabugho sa Dios sa Iyang relasyon uban sa Iyang katawhan?
3. Unsaon nato sa pagkahimong matuyoon ingon nga usa ka iglesia bahin sa pagtagad alang sa uban ug bahin sa pag-usa sa kawsa sa uban ngadto sa atong kaugalingong espirituwal nga mga kalab-uton?

`Notes`