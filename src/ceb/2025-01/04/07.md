---
title:  Dugang nga Panghunahuna
date:   24/01/2025
---

Basaha kang Ellen G. White, “The Beatitudes,” pp. 6–44, diha sa Thoughts From the Mount of Blessing.

“Ang tanan nga adunay pag-ila sa ilang halalum nga kakabus sa kalag, nga nagbati nga wala silay bisan unsa nga butang maayo sa ilang mga kaugalingon, makakaplag sa pagkamatarong ug kusug pinaagi sa pagtan-aw ngadto kang Jesus. Nagingon Siya, ‘Umari kamo Kanako, kamong tanan nga nangabudlay ug gibugatan sa inyong lulan.’ Mateo 11:28. Nagawhag Siya kanimo sa pagbaylo sa imong kakabus alang sa mga kadato sa Iyang grasya. Dili kita takus sa gugma sa Dios, kondili si Cristo, ang atong kasigurohan, ang takus, ug sa madagayaon makahimo sa pagluwas sa tanan nga moduol Kaniya. Bisan unsay imong nangagi nga kasinatian, bisan unsa ka makapaluya sa imong presente nga mga kahimtang, kon moduol ka kang Jesus, bisan sa imong kaluyahon, walay kahimoan, ug makapasubo, ang atong mahingawaong Manluluwas mosugat kanimo bisan sa halayo ka pa kaayo, ug gakson ka sa Iyang mga bukton sa gugma ug sul-oban sa Iyang kupo sa pagkamatarong. Ipaila kita Niya ngadto sa Amahan nga binistihan sa puti nga bisti sa Iyang kaugalingong kinaiya. Magpakilooy Siya atubangan sa Dios alang kanato, sa pagingon: Ako ang mipuli sa dapit sa makasasala. Ayaw tan-awa kining masalaypon nga anak, kondili tan-awa Ako. Kusug ba magpakilooy si Satanas batok sa atong mga kalag, magsumbong sa atong sala, ug moangkon kanato nga iyang mga tukbonon, ang dugo ni Cristo magpakilooy uban sa labaw pa ka dako nga gahum.”—Ellen G. White, Thoughts From the Mount of Blessing, pp. 8, 9.

**Diskusyonan nga mga Pangutana**:

`Tan-awa ang gisulti sa inspirasyon sa ibabaw kon sa unsa nga paagi, kon unsa nga mga pasalamat ngadto kang Jesus, sa Iyang pagpaila kanato ngadto sa Amahan. “Iya kitang ipaila ngadto sa Amahan nga binistihan sa maputi nga kupo sa Iyang kaugalingong pagkamatarong.” Bisan unsa kita ka maluya usahay tungud sa atong mga sayup ug mga kakulangon, o unsa makanunayon kita dili makapakita ngadto sa uban sa matang sa gugma nga gibubo sa Dios kanato, nganong kinahanglan kita sa kanunay mobalik ngadto sa kahibulongang balita nga gidawat kita sa Amahan tungud sa “pagpaila ni Jesus kanato ngadto sa Amahan nga sinul-oban diha sa puti nga bisti sa Iyang kaugalingong kinaiya?”`

`Handurawa kon unsay gibati sa inahan sa kaso sa duha ka mga babaye nga miduol kang Salomon nga managsama ang pagangkon sa ilang anak. Hunahunaa pag-usab ang pinulungan sa emosyon nga gihulagway diha sa 1 Hari 3:26. Sa unsa nga paagi kini naghatag og kahayag sa sama nga pinulungan nga gigamit sa paghulagway sa mga pagbati sa Dios alang sa Iyang katawhan, diha sa Oseas 11:8?`

`Sa tibuok Ebanghelyo, atong nakita nga si Jesus natandog kanunay tungud sa mga panginahanglan sa katawhan. Ug unsa ang Iyang gibuhat? Milihok Siya aron pagtagbo sa panginahanglan sa katawhan. Ngano nga ang praktikal nga mga paagi ikaw nga usa ka tawo, o tingali ingon nga usa ka klase, makatagbo sa panginahanglan niadtong mga nagkinahanglan sa paglipay?`