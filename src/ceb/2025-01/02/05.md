---
title:  Kalooy Gibawi
date:   08/01/2025
---

Ang gugma sa Dios walay katapusan ug sa kanunay dili mahagoan. Apan, madumilian o masalikway kini sa mga tawo. Aduna kitay kahigayonan sa pagdawat o pagsalikway niana nga gugma, apan tungud kay ang Dios lamang makahimo sa paghigugma kanato sa hingpit nga gugma nga walay bayad, ang gugma nga walay katapusan una sa bisan unsa nga butang nga atong mabuhat (Jeremias 31:3). Ang atong gugma alang sa Dios maoy usa ka tubag ngadto sa unsa nay Iyang nahatag kanato bisan sa wala pa kita mangayo alang niini.

`Basaha ang 1 Juan 4:7–20, uban sa tino nga pagpasantop sa mga bersikulo 7 ug 19. Unsay gisulti niini kanato bahin sa prayoridad sa gugma sa Dios?`

Ang gugma sa Dios sa kanunay magauna. Kon wala pa ang Dios maghigugma pag-una kanato, dili kita makahimo paghigugma Kaniya sa baylo. Samtang kita gibuhat sa Dios nga adunay katakus sa paghigugma ug pagahigugmaon, ang Dios sa Iyang kaugalingon mao ang sukaranan ug tuburan sa tanang gugma. Hinoon, makahimo kita pagpili kon modawat ba kita niini ug dayon magpakita niini sa atong, mga kinabuhi. Kini nga kamatuuran gipahayag diha sa sambingay ni Cristo sa dili mapasayloon nga sulogoon (tan-awa sa Mateo 18:23–35).

Diha sa sambingay, atong makita nga walay paagi nga ang sulogoon makahimo pagbayad kon unsa ang iyang bayranan sa agalon. Sumala sa Mateo 18, ang sulogoon utangan sa iyang agalon og 10,000 ka talanton. Ang usa ka talanton bali og unom ka libo ka denaryo. Ug ang usa ka denaryo maoy kasarangan nga suhol sa trabahante o mamumuo sa usa ka adlaw nga trabaho (itandi sa Mateo 20:2). Busa, ang usa ka kasarangan nga trabahante motrabaho sulud sa 6,000 ka adlaw aron masuholan og usa ka talanton. Pananglitan human sa pagkwenta sa mga adlaw nga walay trabaho, nga ang kasarangan nga mamumuo motrabaho og 300 ka adlaw sa usa ka tuig, masuholan siya og 300 sa pagtrabaho sulod sa 20 anyos aron makabayad siya og usa ka talanton, nga bali 6,000 ka denaryo (6,000/300 = 20). Aron masuholan siyag 10,000 ka talanton, ang usa ka kasarangan nga trabahante motrabaho sulod sa 200,000 anyos. Sa laktud, dili gayud makahimo pagbayad ang sulogoon sa iyang utang. Apan nagbati og kalooy ang iyang agalon sa iyang sulogoon ug gipasylo siya sa iyang dakung utang.

Apan, sa diha nga kining gipasaylo nga sulogoon nagdumili sa pagpasaylo sa hilabihan ra gayud ka gamay nga utang nga 100 ka denaryo sa usa sa iyang isigkasulogoon ug gipapriso tungud sa iyang gamay nga utang, nasuko ang agalon ug giusab o gibawi ang iyang maloloy-ong pagpasaylo. Gibawian sa gugma ug pagpasaylo ang sulogoon sa iyang agalon. Bisan og walay katapusan ang kalooy sa Dios, ang usa ka tawo sa katapusan makahimo pagsalikway, bisan ang pagkamabawian sa mga kaayohan sa Dios.

`Hunahunaa kon unsa ang gipasaylo kanimo ug unsa nagbili sa imong pagpasaylo ni Jesus kanimo. Unsay kinahanglan isulti niini kanimo bahin sa imong pagpasaylo sa uban?`