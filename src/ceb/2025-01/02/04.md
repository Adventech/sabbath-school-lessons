---
title:  Kondisyonal nga Relasyon
date:   07/01/2025
---

Ang Dios nagtawag ug nagdapit sa matag tawo ngadto sa usa ka suod nga kadugtungan sa gugma uban Kaniya (tan-awa sa Mateo 22:1–14).

Ang angay nga pagtubag niini nga tawag naglambigit sa pagtuman sa sugo sa Dios ngadto sa paghigugma Kaniya, ug sa paghigugma sa uban (tan-awa sa Mateo 22:37–39). Kon ang usa ka tawo malipay ba sa mga beneficio niini nga pakigdugtong sa Dios mag-agad kon siya libre sa paghukom sa pagdawat o pagsalikway sa Iyang gugma.

`Basaha ang Oseas 9:15, Jeremias 16:5, Roma 11:22, ug Judas 21. Unsay gitudlo niini nga mga teksto kon ang mga kaayohan sa gugma sa Dios masalikway—o mabawi?`

Niini ug sa ubang mga teksto, ang pagpahimulos sa mga benepisyo sa usa ka relasyon sa gugma uban sa Dios gihulagway sa sublisubli ingon nga kondisyunal sa pagtubag o pagtubag sa tawo ngadto sa Iyang gugma. Apan, dili nato saypon sa paghunahuna nga ang Dios sa aktuwal mohunong sa paghigugma kang bisan kinsa. Walay katapusan ang gugma sa Dios. Ug, bisan ang Oseas 9:15 naglakip sa giingon sa Dios sa Iyang katawhan, “Dili Ko na higugmaon sila,” importante ang paghinumdum nga sa ulahi diha sa sama nga libro ang Dios nagpamatuod sa Iyang katawhan, “Higugmaon Ko sila sa walay bayad” (Oseas 14:4). Ang Oseas 9:15 wala magkahulugan nga ang Dios sa bug-os mohunong sa paghigugma sa Iyang katawhan. Kini nagpasabut, hinoon, ngadto sa pagkakondisyunal sa ubang partikular nga bahin o benepisyo sa usa ka relasyon sa gugma uban sa Dios. Ug kon unsaon nato pagtubag ngadto sa Iyang gugma mahinungdanon kaayo sa pagpadayon niini nga kadugtungan.

“Siya nga nagbaton ug nagbantay sa akong mga sugo, siya mao ang nahigugma Kanako. Ug siya nga nahigugma Kanako higugmaon sa Akong Amahan, ug higugmaon Ko siya ug Akong ipadayag ang Akong kaugalingon ngadto kaniya” (Juan 14:21). Sa sama nga paagi, gimantala ni Jesus ngadto sa Iyang mga tinun-an, “ang Amahan sa Iyang kaugalingon mahigugma kaninyo, tungud kay kamo nahigugma Kanako ug nagatuo nga Ako nagagikan sa Amahan” (Juan 16:27).

Kini ug ang ubang mga teksto nagtudlo nga ang pagmentenar sa mga kaayohan sa usa ka makaluwas nga kadugtungan uban sa Dios magdepende kon ato ba dawaton ang gugma sa Dios (nga naglambigit sa pagkaandam nga mahimo nga mga agianan usab, niana nga gugma). Sa makausa pa, wala kini magkahulugan nga mohunong gayud ang gugma sa Dios. Sa baylo, maingon nga dili nato mapahunong ang adlaw sa pagsidlak apan makahimo kita sa paglikay sa atong mga kaugalingon gikan sa mga silaw sa adlaw, wala kitay mahimo bisan unsa nga butang sa pagpahunong sa gugma sa Dios nga walay katapusan, apan kita sa katapusan makasalikway sa usa ka kadugtungan sa Dios ug, busa, mobulag sa atong mga kaugalingon gikan sa itanyag niini, ilabina sa saad nga kinabuhi nga walay katapusan.

`Unsa nga mga paagi nga makita sa mga tawo, ug masinatian, ang katinuoran sa gugma sa Dios, kon ila ba balusan kini o dili? Pananglitan, sa unsa nga paagi ang natural nga kalibutan, bisan human sa sala, nagpadayag sa Iyang gugma?`