---
title:  Komento Sa Magtutudlo
date:   10/01/2025
---

### Bahin I: Kinatibuk-ang Panglantaw

**Dugokan nga Teksto**: Juan 14:23

**Tutokan sa Pagtuon**: Deuteronomio 7:9, Salmo 145:9, Ezequiel 33:11, Mateo 18:23–25, 2 Pedro 3:9 Judas 21.

**Pasiuna**: Ang gugma sa Dios sa tinuod relational o adunay pakigdugtong. Ang usa ka mahigugmaon ug suod nga relasyon sa Dios dili motungha nga walay tawhanong pagkamadinawaton agi og tubag ngadto sa Iyang mahigugmaong pagkamanggihatagon.

**Mga Tema sa Leksyon**: Ang leksyon niining semanaha magtutok sa tulo ka dugokan nga mga ideya.

1. Ang gugma sa Dios walay kondisyon: Gihigugma sa Dios ang tanan ug naghandum Siya sa pagtukod og pagkadinugtongay sa Dios ug tawo. Ang pagpakita sa Iyang gugma wala magagad sa tawhanong aksyon o gipakutob ngadto sa usa ka matang sa katawhan. Iyang makita ang bili sa matag tawo ug nagila kaniya nga usa ka tumong sa Iyang madagayaon nga mga panalangin.
2. Ang gugma sa Dios magtuyo sa pagpasiugda sa usa ka kondisyunal nga relasyon: Ang mahigugmaong pagkamanggihatagon sa Dios maoy usa ka universal ug walay kondisyon, kondili Iyang gihandum ang pagbaton sa usa ka espesipiko ug suod nga relasyon sa katawhan, nga nagpasabot sa pagka-adunay kondisyon. Nga, magpaabot Siya og usa ka tubag ngadto sa gugma nga ilang nadawat gikan Kaniya, usa ka dihadiha nga tugbang nga gugma diha sa dagway sa pagtuman ug pagkamaunongon.
3. Ang gugma sa Dios gituyo nga mapadayag diha sa tawhanong mga kadugtungan: Ang Dios sa tibuok uniberso nagtinguha sa usa ka pakigdugtong sa pagdinawatay nga gugma: ang pagpadayon sa usa ka suod nga relasyon nga nagpasabot sa usa ka angay o tukma nga tawhanong tubag. Ang tawhanong habig sa mapadayonon nga kasabutan nga gugma maglambigit sa pagbantay o pagtuman sa kasugoan sa Dios ug sa paghigugmaay sa usag-usa, nga mao ang tawhanong mga kalihokan, nga gihatagan og gahum sa gugma sa Dios.

Kagamitan sa Kinabuhi: Naghandum ang Dios sa pagbaton sa usa ka mahigugmaong relasyon sa mga tawo, apan kini nga relasyon nagkinahanglan og usa ka tinuod nga tubag ug pagtuman sa atong bahin. Hangyoa ang imong mga estudyante sa klase ngadto sa hilum nga pagpakita kon unsa ang makapapiligro sa ilang kadugtungan sa kasabutan sa gugma sa Dios (ug sa uban).

### Bahin II: Komentaryo

**1. Ang Gugma sa Dios Walay Kondisyon.**

Ang Salmo 145:8, 9 nagpasantop sa talagsaon ug malukopon sa tanan nga katinuoran nga gugma sa Dios: “Puno sa grasya ug maloloy-on si JEHOVA; mahinay sa kasuko ug dako sa mahigugmaong kalolot. Si JEHOVA maayo sa ngatanan ug ang Iyang mga malumong kalooy anaa ibabaw sa tanan Niyang mga buhat.” Ang ideya sa gugma niini nga pahayag gipasabut diha sa mga pulong sa pagkamadagayaon, kahingawa, pailub, kalooy, ug pagkamaayo. Kini nga lista nagpalano sa pagpadayag sa himaya ug kinaiya sa Dios ngadto kang Moises diha sa Exodo 34:6. Diha sa Salmo 145:8, ang Hebreo nga pulong khesed, nga mabasa usab diha sa Exodo 34:6, gihubad sa NKJV ingon nga “kalooy” ug gihubad ingon nga gugma diha sa daghang mga hulad o versions: “mahigugmaong-kalolot” (NASB1995), “steadfast love” (ESV, NRSV), “loyal love” (NET), ug “rich in love” (NIV). Ang pulong khesed nagpasabot sa mga panghunahuna sa pagkamaunongon, pagkamatud-anon, kaayo, and pagkamaloloy-on (Ludwig Koehler et all., Ang Hebrew ug Aramaic Lexicon of the Old Testament [Laiden: Brill, 1994–2000], pp. 336, 337), ug nasakop ngadto sa semantic domain sa (loyal/faithful) love (James Swanson, Dictionary of Biblical Languages with Semantic Domains: Hebrew [Old Testament] [Oak Harbor: Logos Research Systems, Inc., 1997)].

Ang malukopon sa tanang katinuoran bahin sa gugma sa Dios labaw pa ka tukma nga pagkasantop diha sa Salmo 145:9, nga nagpasantop nga “Si JEHOVA maayo ngadto sa tanan.” Ang universal nga kadak-on sa balaang pagkamaayo nga gisulti dinhi niini nga bersikulo sa usa ka bahin nagpaila nga ang gugma sa Dios dili kondisyunal; nga wala kini mag-agad sa tawhanong mga lihok o mga reaksyon. Diha sa Salmo 145, ang universal language gigamit diha sa bersikulo 12 sa paghulagway “sa mga anak sa mga tawo,” nga kinahanglan unta maminaw sa kahibulongan nga mga buhat sa Dios. Dugang pa, ang Salmo 145:15 naghulagway “sa mga mata sa tanan” nga nagatan-aw sa Ginoo uban sa pagpaabot ug pagdawat gikan Kaniya “sa ilang pagkaon sa tukma nga panahon” (NKJV). Dayon, gidugang sa Salmo 145:16, “Imong gibuksan ang Imong kamot ug gitagbaw ang handum sa matag buhing butang.” Nagtapos ang Salmo uban sa usa ka kinatibuk-ang pagdapit sumala ngadto nga ang “tanang unod magapanalangin sa Imong balaang ngalan sa walay katapusan” (Salmo 145:21). Kining universal nga pinulungan nagpasantop sa malukopon sa tanan sa gugma sa Dios ug sa walay kondisyon nga kinaiyahan, maingon nga ang tanang linalang maoy tumong sa iyang madagayaon nga mga panalangin.

Kini nga hulagway sa walay kondisyon nga gugma sa Dios nahiuyon sa ideya nga ang Ginoo “walay kalipay sa kamatayon sa tawong daotan, kondili nga ang daotan motalikod gikan sa iyang dalan ug mabuhi” (Ezequiel 33:11).

Ang sama nga panghunahuna gimatuod diha sa 2 Pedro 3:9, nga nagtudlo nga ang Dios “dili gusto nga adunay bisan kinsa nga malaglag kondili ang tanan kinahanglan modangat ngadto sa paghinulsol.” Sumala sa gipaila diha sa 1 Timoteo 2:4, nga ang Ginoo “naghandum nga ang tanang mga tawo maluwas.”

**2. Ang Gugma sa Dios Gusto nga Magpasiugda sa Usa ka Walay Kondisyon nga Relasyon.**

Samtang ang Salmo 145 nagpasantop sa malukopon sa tanan ug walay kondisyon nga katinuoran sa gugma sa Dios, nagpaila usab ang Salmo sa kalainan tali sa matiumanon (Salmo 145:10, 12) ug sa daotan (Salmo 145:20) nga mga tawo. Dugang pa, ang kapitulo nagpasantop sa usa ka dugang pa ka espesipiko ug kondisyunal nga relasyon sa Dios uban niadtong mangita ug magalagad Kaniya. “Haduol si JEHOVA ngadto sa tanan nga magatawag Kaniya diha sa kamatuuran. Iyang tumanon ang handum niadtong adunay kahadlok Kaniya; Iya usab patalinghugan ang ilang pagtuaw ug magluwas kanila” (Salmo 145:18, 19). Makasisibut, sumala sa mga Salmo 145:20, ang yawe sa kalahian tali sa matinumanon ug sa mga daotan mao nga ang kanhi nga pundok nahigugma sa Ginoo: “Si JEHOVA magtipig sa tanan nga mahigugma Kaniya, apan ang tanang daotan Iyang pagalaglagon.” Kini nga kalainan nagsugyot nga samtang ang mahigugmaong pagkamanggihatagon sa Dios universal ug walay kondisyon. Naghandum Siya sa pagbaton sa usa ka mahigugmaong relasyon uban sa usag-usa ka tawo, ug kini nga relasyon nagpasabot sa pagkakondisyunal nga, dili kini matukod kon walay usa ka mahigugmaong tawhanong tubag ngadto sa gugma sa Dios. Sa pagkasiguro, ang manggihatagong gugma sa Dios walay kondisyon ug malukopon sa tanan. Apan ang usa ka mahigugmaong relasyon uban Kaniya kondisyunal, sa pagkaagi nga ang usa ka mahigugmaong relasyon dili sa tinuod moabot kon ang mga tawo dili motubag uban sa gugma ngadto sa gugma nga ilang nadawat gikan sa Dios. Sa usa ka pagkasulti, ang usa ka tinuod nga mahigugmaong relasyon nagpasabot sa pila ka lebel sa pagdinawatay o pagbalusanay.

Kini nga ideya sa usa ka sukdanan sa pagdinawatay o pagbalusanay maoy usa ka tininuod nga mahigugmaong relasyon talandogon alang sa pagsabut sa kadugtungan sa pakigsaad uban sa Iyang katawhan. Una sa tanan, kini nga kasabutan gipasukad sa walay kondisyon nga gugma sa Dios. Sumala sa gipasabut diha sa Deuteronomio 7:6–8, bahin sa Israel, “Si JEHOVA nga inyong Dios nagapili kaninyo sa pagkahimong usa ka katawhan alang sa Iyang kaugalingon, usa ka pinasahi nga bahandi ibabaw sa tanang mga katawhan sa nawong sa yuta. Si JEHOVA wala magbutang sa Iyang gugma diha kaninyo ni magpili kaninyo tungud kay daghan kamo kaysa ubang mga tawo, kay kamo mao ang labing ubos sa tanang mga tawo; kondili tungud kay kamo gihigugma ni JEHOVA.” Apan, bisan kon ang gugma sa Dios wala gipasikad kon unsa o gibuhat sa Israel, ang relasyon sa pakigsaad tali sa Dios ug Israel nagkinahanglan og pila ka level sa mahigugmaong pagdinawatay ingon nga usa ka tubag ngadto sa gugma sa Dios. Sa pagkasiguro ang Dios nagtuman sa Iyang pakigsaad sa pagkamatinumanon ug pagkamaloloy-on. Ang nagakaigo nga tubag sa Israel ngadto sa gugma sa Dios ug sa pagbantay sa Iyang kasugoan. Sumala sa gipasantop sa Deuteronomio 7:9, ang Dios “matinumanon” ug “nagatuman sa kasabutan ug kalooy alang sa usa ka libo ka mga kaliwatan uban niadtong nahigugma Kaniya ug nagatuman sa Iyang kasugoan.”

**3. Ang Gugma sa Dios Gituyo nga Mapakita Diha sa Tawhanong mga Relasyon.**

Kon ang relasyon sa atong mahigugmaong Dios (dili ang gugma sa Dios sa kaugalingon niini walay katapusan [Jeremias 31:3]) kondisyunal, mabawi kini, tungud sa tawhanong bahin sa relasyon. Pananglitan, tungud sa daotan ug sa pagkadaotan sa Israel, ang Oseas 9:15 nagpasantop bahin sa Dios dili na magpadayon. Ang sama nga ideya makita diha sa Jeremias 16:5. Ang Roma 11:22 nagpasantop sa hunahuna nga ang pagpadayon sa mahigugmaong relasyon uban sa Dios nagdepende sa mga tawo, nga unta “magpadayon diha sa Iyang pagka-maayo.” Gikan niining tibuok nga pagsabut nga ang Judas 21 naghangyo sa mga tumotuo sa “pagpadayon sa inyong mga kaugalingon diha sa gugma sa Dios.” Ang usa ka mahigugmaong relasyon sa Dios naglambigit, bahin sa mga tawo, sa pagtuman sa Iyang kasugoan (Juan 14:21) ug sa paghigugmaay sa usag-usa (1 Juan 4:7). Kining mga butanga dili lang tawhanong mga aksyon, kondili sa aktuwal tawhanong kalihokan nga gipalihok sa gugma sa Dios, nga maoy unang nahigugma kanato (1 Juan 4:19; itandi sa 1 Juan 4:7).

Ang sambingay sa dili mapasayloon nga sulogoon diha sa Mateo 18:23–35 nagpaila nga ang relasyon sa mahigugmaong Dios nganhi kanato mabawi kon ang Iyang gugma, nga unang gihatag kanato, dili mapakita sa atong relasyon ngadto sa uban. Ang sambingay nagtandi sa maloloy-ong buhat sa agalon sa pagpasaylo sa iyang sulogoon uban sa makatingala nga kakulang sa kalooy ug pagpasaylo, sa labing ubos kaayo nga sukod, niining sama nga sulogoon ngadto sa usa ka masigkasulogoon. Diha sa kahayag sa kalainan niini nga pagtandi, nagtudlo si Jesus nga ang mahigugmaong pagpasaylo sa Dios, nga maoy unang naabot, nag-agad sa atong mapasayloon nga pagtagad ngadto sa uban. Sa usa ka pagkasulti, ang mahigugmaong relasyon uban sa Dios magaagad sa gipaabot nga ipakita diha sa tawhanong mga relasyon (tan-awa sa Juan 15:12, 1 Juan 3:16, Juan 4:7–12). Kay kondili, ang atong mahigugmaong relasyon sa Dios mabawi. Kining makasusubo nga kalagmitan kinahanglan dili sabton ingon nga usa ka mabugnaw nga kondisyunalidad bahin sa Dios, kondili ingon nga usa ka seryoso nga kakulang sa pagsabut, bahin sa mga tawo, mahitungud sa ka lalum sa mahigugmaong kalooy sa Dios. Sumala sa gitudlo sa Lucas 7:47, ang kahulugan kon unsa ka dako kita ginapasaylo sa Dios mapanid-an diha sa atong mga pagpakita sa gugma. Busa, kondili nato ipakita ang gugma ngadto sa uban, wala gayud nato masabti, ni mapasalamati sa igo, ang kaladmon sa gugma sa Dios nganhi kanato.

### Bahin III: Kagamitan sa Kinabuhi

Gihigugma sa Dios ang tanan sa walay kondisyon. Sa atong pagtabang ug pagtubag ngadto sa Iyang gugma, sa kahulugan sa pagtugot sa usa ka mahigugmaong relasyon uban Kaniya, atong bation usab, ingon nga usa ka praktikal nga epekto sa atong mahigugmaong relasyon sa Dios, sa handum sa pagtukod og usa ka mahigugmaong relasyon ngadto sa uban. Busa, dili lang maghatag ang Dios sa Iyang gugma ngadto sa Iyang mga linalang kondili sila usab motubag sa libre (mahimo nga sa positibo o negatibo) ngadto sa Iyang gugma ug andam nga magpalihok sa matag tawo sa pagpaila sa gugma ngadto Kaniya ug ngadto sa uban. Pinasikad niini nga ideya, ipasabot ang mosunod nga mga pangutana:

Unsaon nato pagpakita sa atong gugma ug respeto sa walay kondisyon alang sa matag tawo, sa walay pagsapayan sa sosyal nga kahimtang, tagsatagsa nga mga kinaiyahan, o personal nga mga nangabuhat?

Paghunahuna og usa ka sugilanon nga nagpakita sa kalainan tali sa walay-kondisyon nga gugma ug sa usa ka kondisyunal nga mahigugmaong relasyon. Sa unsa nga paagi kini nga pananglitan nagpakita sa mga panghunahuna sa pagkawalay-kondisyon ug sa pagka-adunay kondisyon sa atong pagpasabot bahin sa gugma sa Dios ug sa Iyang mahigugmaong relasyon kanato?

Ang atong mahigugmaong relasyon sa Dios maghatud kanato ngadto sa handum ug magbaton sa kalipay sa pagbuhat og maayo ngadto sa uban, nga gitandi sa pagkawalay-pagtagad sa panginahanglan sa ubang mga tawo. Sa unsa nga paagi mausab ang atong relasyon sa Dios sa paagi sa atong pagginawi ug pagbuhat uban sa mga tawo gikan sa atong pamilya, trabaho, ug sa panagsilingan?

Unsaon nimo pagpakita gihapon sa gugma nga walay kondisyon ngadto sa usa ka tawo nga dili gusto mosulod ngadto sa usa ka matinahuron, mahigugmaong relasyon kanimo? Makahunahuna ka ba nga ang usa ka mapadayonon nga pagtagad sa gugma nga walay kondisyon adunay kalagmitan sa pagdani niining tawhana sa pag-usab sa iyang hunahuna? Ipasabot.

Unsay atong mahimo sa pagdugtong, ug pagpakita, sa gugma nga walay kondisyon, pagtahud, ug pagsuporta alang sa mga batan-on sa atong iglesia? Unsaon nato pagpalambo sa positibo nga inter-generational nga mga kadugtungan alang sa labi pa ka mahigugmaong relasyon sa mga manghud pa nga mga tawo?

`Notes`