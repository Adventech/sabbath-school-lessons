---
title:  Gugma nga Adunay Pakigsaad
date:   06/01/2025
---

Kanunay naghulagway ang Biblia sa pinasahi nga relasyon sa gugma sa Dios uban kanato pinaagi sa paggamit og mga sanglitanan sa pagkasuod sa relasyon sa pamilya, labut sa gugma tali sa bana ug asawa o sa usa ka maayo nga inahan alang sa iyang anak. Kini nga mga sanglitanan sa partikular gigamit sa pinasahi nga relasyon tali sa Dios ug sa Iyang katawhan sa saad. Mao kini ang kadugtungan sa gugma sa pakigsaad, nga naglambigit dili lang sa gugma sa Dios kondili sa mga gipaabut usab nga pagdawat sa mga tawo niini nga gugma ug sa paghigugma Kaniya (ug sa usag-usa sa baylo).

`Basaha ang Deuteronomio 7:6–9. Unsay gitudlo niini nga mga bersikulo kanato bahin sa relasyon tali sa paghimo sa Dios og mga pakigsaad ug sa mahigugmaong-kalolot sa Dios?`

Ang Deuteronomio 7:9 naghulagway sa usa ka pinasahi nga matang sa gugma sa Dios uban sa Iyang katawhan sa tugon, usa ka relasyon sa partial o usa ka bahin nga nagagad kon sila magpabilin nga matinumanon o dili. Ang gugma sa Dios dili kondisyunal, kondili, ang relasyon sa saad sa Iyang katawhan.

Ang pulong nga gihubad nga “mahigugmaong-kalolot” o “kalooy” diha sa Deuteronomio 7:9, besed, sa kaugalingon niini nagpasabut sa kasabutan o tugon nga bahin sa balaang gugma (ug dugang pa). Ang hesed sagad gigamit sa paghulagway sa pagkadako sa kalooy sa Dios, sa pagkamaayo, ug gugma. Taliwala sa ubang mga butang ang hesed nagpasabot ngadto sa mahigugmaong-kalolot, o pagkamapadayonon nga gugma, alang sa uban sulod sa usa ka nagpadayon nga pagbinayloay nga relasyon sa gugma. Nagpahigayon usab kini niana nga relasyon, uban sa pagpaabut nga ang pikas nga habig magpakita niining mahigugmaong-kalolot sa baylo.

Ang hesed sa Dios nagpakita nga ang Iyang mahigugmaong-kalolot masaligan, lig-on, ug malungtaron. Apan, sa sama nga panahon, ang pagdawat sa mga benepisyo sa hesed kondisyonan, magagad sa gusto sa Iyang katawhan sa pagtuman ug sa pagmentenar sa ilang bahin sa relasyon (tan-awa sa 2 Sam. 22:26, 1 Hari 8:23, Salmo 25:10, Salmo 32:10, 2 Cronicas 6:14).

Ang malig-on nga gugma sa Dios maoy basihanan sa tanang mga relasyon sa gugma, ug dili gayud kita makatupong niana nga gugma. Ang Dios wala lang maghatag og libre nga pagkabuhi, kondili diha kang Cristo Iyang gihatag ang Iyang kaugalingon alang kanato nga libre. “Walay bisan kinsa nga may gugma nga labaw pa niini, nga ang usa ka tawo magahalad sa iyang kinabuhi sa pagpakamatay alang sa iyang mga higala” (Juan 15:13). Walay ikapangutana, ang labing dako nga pagpahayag sa gugma sa Dios nga gipadayag sa panahon nga ang Ginoo “nagpaubos sa Iyang kaugalingon ug nagmatinumanon hangtod sa kamatayon, bisan sa kamatayon didto sa krus” (Filipos 2:8).

`Unsa nga mga paagi nga sa kanunay imong matipigan ang katinuoran sa gugma sa Dios sa imong mga hunahuna? Nganong importante ang paghimo niana?`