---
title:  Kasabutan sa Gugma
date:   04/01/2025
---

### Basaha sa Pagtuon sa Semana

2 Pedro 3:9, Deuteronomio 7:6–9, Roma 11:22, 1 Juan 4:7–20, Juan 15:12, 1 Juan 3:16.

> <p>Teksto nga Sag-ulohon</p>
> “Mitubag si Jesus ug miingon kaniya, ‘Bisan kinsa ang mahigugma Kanako, iyang pagabantayan ang Akong pulong; ug higugmaon siya sa Akong Amahan, ug moduol Kami ngadto Kaniya ug maghimo sa Among puloy-anan uban kaniya’” (Juan 14:23).

Daghan ang natudloan nga ang pulong nga Grego nga agape nagpahinungod ngadto sa usa ka gugma nga lahi ngadto sa Dios, samtang ang ubang mga pulong alang sa gugma, sama sa phileo, nagpahinungod ngadto sa lahilahi nga mga matang sa gugma, nga labaw ka kulang kaysa agape. Ang uban nag-angkon usab, nga ang agape nagpahinungod ngadto sa unilateral nga gugma, usa ka gugma nga igo lang mohatag apan dili gayud modawat, usa ka gugma nga hingpit nga independente sa tawhanong pagtubag.

Apan, ang mainampingon nga pagtuon sa balaang gugma sa tibuok Kasulatan magpakita nga kini nga mga panghunahuna, bisan komon kaayo, sayup. Nahauna, ang Grego nga pulong agape mapahinungod dili lamang ngadto sa gugma sa Dios kondili ngadto usab sa tawhanong gugma, bisan usahay masayup sa pagpahinungod ngadto sa tawhanong gugma (2 Timoteo 4:10). Ikaduha, sa tibuok Kasulatan daghang mga pulong lain kaysa agape nagpahinungod ngadto sa gugma sa Dios. Pananglitan, gitudlo ni Jesus nga, “ang Amahan sa Iyang kaugalingon nahigugma [phileo] kanimo, tungud kay nahigugma kamo Kanako” (Juan 16:27). Dinhi, ang Grego nga pulong phileo gigamit dili lamang sa tawhanong gugma kondili sa gugma usab sa Dios alang sa mga tawo. Busa, ang phileo wala magpasabut ngadto sa usa ka kulang nga matang sa gugma, kondili ngadto usab sa gugma sa Dios mismo.

Ang Kasulatan nagtudlo usab nga ang gugma sa Dios dili unilateral, kondili halalum nga relational, sa pagkaagi nga naghimo kini sa usa ka tinuod nga kalainan ngadto sa Dios bisan kon kini dili magpakita sa mga tawo sa Iyang gugma balik ngadto Kaniya ug ngadto sa uban.