---
title:  Dugang nga Panghunahuna
date:   10/01/2025
---

Basaha kang Ellen G. White, “The Privilege of Prayer,” pp. 93–104, diha sa Steps to Christ.

“Itugyan ang inyong mga kinahanglan, inyong mga kalipay, inyong mga kasubo, inyong mga kabalaka, ug inyong mga kahadlok ngadto sa Dios. Dili kamo makapahimug-at Kaniya; dili kamo makapaluya Kaniya. Siya nga nakaihap sa mga buhok sa imong ulo matinagdanon sa mga panginahanglan sa Iyang mga anak. ‘Ang Ginoo maloloy-on kaayo, ug malomo sa kalooy.’ Santiago 5:11. Ang Iyang kasingkasing sa gugma matandog sa atong kasub-anan ug gani sa atong mga paglitok kanila. Dad-a ngadto Kaniya ang tanang butang nga makapalibog sa hunahuna. Walay bisan unsa nga butang nga dako ra kaayo nga Iyang pas-anon, kay Siya ang nagkupot sa mga kalibutan, Siya ang nagahari sa tanang mga kalihokan sa uniberso. Walay bisan unsa sa bisan unsa nga paagi nga adunay kalabutan sa atong kalinaw nga gamay ra kaayo sa Iyang pagtimaan. Walay kapitulo sa atong kasinatian nga ngitngit kaayo sa Iyang pagbasa; kay walay pagkalibog nga malisud kaayo alang sa Iyang pagsulbad. Walay kalamidad mahitabo sa labing gamay sa Iyang mga anak, walay kahigwaos nga maghasol sa kalag, walay kalipay nga makalingaw, walay tininuod nga pag-ampo nga makaikyas sa mga ngabil, nga dili mamatikdan sa langitnong Amahan, o dili dayon Niya tagdon. “Iyang ayohon ang nasakitan nga kasingkasing, ug bugkosan ang ilang mga samad.” Salmo 147:3. Ang mga relasyon tali sa Dios ug sa matag kalag sama ka tin-aw ug puno ingon og daw walay laing tawo dinhi sa yuta Iyang paambiton sa Iyang pagbantay, walay laing tawo nga iyang gihatagan sa Iyang pinalangga nga Anak.”—Ellen G. White, Steps to Christ, p. 100.

**Diskusyonan nga mga Pangutana**:

`Hisguti ang tudling-pulong sa ibabaw: “Ang mga kadugtungan tali sa Dios ug sa matag tawo ingon ka dayag ug ka puno nga daw walay laing tawo ibabaw sa yuta nga Iyang paambiton sa Iyang pagbantay, walay laing tawo nga Iyang gihatagan sa Iyang pinalangga nga Anak.” Unsa nga paglipay mahatag niini kanimo, ug unsaon nimo pagkinabuhi sa imong kinabuhi, sa pagkahibalo kon unsa ka suod ang Dios kanimo ug sa Iyang pagtagad alang kanimo?Unsaon nimo pagkat-on sa pagkinabuhi uban sa katinuoran nianang matahum nga saad? Handurawa lang, kon sa matag adlaw imong tuohan kini sa pagkamatuod.`

`Diha sa kahayag sa leksyon niining semanaha, unsaon nimo pagsabut ang Salmo 103:17, 18? Unsay gipadayag niini kon sa unsa nga paagi ang gugma sa Dios walay katapusan apan sa unsa nga paagi ang mga benepisyo sa usa ka relasyon uban sa Dios magagad kon kita modawat ba sa Iyang gugma?`

`Sa unsa nga mga paagi ang pagkahibalo niini makahimo og usa ka kalainan sa imong relasyon sa Dios? Sa unsa nga paagi kini makatandog sa imong paghunahuna sa mga kasub-anan sa uban?`