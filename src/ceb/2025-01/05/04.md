---
title:  Matarong nga Pagkasuko
date:   28/01/2025
---

Samtang adunay daghang dili haum nga mga matang sa kasuko, ang Biblia nagtudlo usab nga adunay “matarong nga pagkasuko.”

Handurawa ang usa ka inahan nga nagbantay sa iyang anak nga babaye nga tulo ka tuig ang edad nga nagdula sa playground, ug kalit lang giataki sa usa ka tawo. Dili ba siya kinahanglan masuko? Natural masuko gayud. Ang kasuko maoy husto nga tubag sa gugma niana nga kahimtang. Kini nga pananglitan makatabang kanato sa pagsabut sa “matarong nga pagkasuko sa Dios.”

`Basaha ang Mateo 21:12, 13 ug Juan 2:14, 15. Unsay reaksyon ni Jesus ngadto sa paggamit sa templo sa pagsulti kanato bahin sa pagkasuko sa Dios sa daotan?`

Niini nga mga kahimtang, nagpakita si Jesus sa “diosnon nga kaikag” sa matarong nga pagkasuko batok niadtong wala pagtagad sa pagkabalaan sa templo sa Dios ug kinsa naghimo niini ingon nga usa ka “lungib sa mga tulisan” aron sa pagpamintaha sa mga balo, mga ilo, ug mga kabus (Mateo 21:13; itandi sa Juan 2:16). Ang templo ug ang mga serbisyo, nga nagsimbolo sa madagayaong pagpasaylo sa Dios sa mga makasasala, sa baylo gigamit ngadto sa panglimbong ug pagdaogdaog sa uban ilabina sa labing maluya. Kinahanglan dili ba si Jesus masuko niini nga dulomtanan?

Ang Marcos 10:13, 14 ug Marcos 3:4, 5 nagtanyag og dugang nga mga sulondan sa Iyang matarong nga kasuko. Sa pagdalag gagmay nga mga bata sa mga tawo ngadto kang Jesus ug

“sa pagbadlong sa mga tinun-an niadtong nagdala kanila,” “hilabihan kasuko” ni Jesus—sa literal “nasuko.” Iyang giingnan sila “Paduola ang Kanako ang mga bata” (Marcos 10:13,14).

Sa laing dapit, sa nagpaabut ang mga Pariseo sa pagsumbong kang Jesus nga naglapas sa Igpapahulay tungud sa Iyang pagpang-ayo, gipangutana sila ni Jesus, “Uyon ba kasugoan ang pagbuhat og maayo bisan pa sa adlaw nga Igpapahulay o sa pagbuhat og daotan, aron sa pagluwas og kinabuhi o sa pagpatay?” (Marcos 3:4). “Iyang gilingi sila uban sa kasuko, sa kaguol tungud sa kagahi sa ilang mga kasingkasing” ug dayon nagpadayon ngadto sa pag-ayo sa tawo (Marcos 3:5). Ang kasuko ni Cristo nadugtong dinhi sa kaguol tungud sa kagahian; ang matarong nga kasuko sa gugma, maingon nga ang kasuko gipahinungod ngadto sa Dios diha sa Daang Tugon mao ang matarong nga kasuko sa gugma. Sa unsa nga paagi ang gugma dili masuko sa daotan, ilabina kon ang daotan makapasakit sa mga tumong niana nga gugma?

`Unsaon nato pagmatngon sa dili pagpamatarong sa hakug nga kasuko ingon nga “matarong nga pagkasuko?” Nganong sayon ra man kaayo kana buhaton, ug unsaon nato nga mapanalipdan gikan nianang malinglahon apan tinuod nga lit-ag?`