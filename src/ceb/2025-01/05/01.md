---
title:  Ang Kasuko sa Balaang Gugma
date:   25/01/2025
---

### Basaha sa Pagtuon sa Semana

Salmo 78; Jonas 4:1–4; Mateo 10:8; Mateo 21:12, 13; Jeremias 51:24, 25; Roma 12:17–21.

> <p>Teksto nga Sag-ulohon</p>
> “Apan siya, sanglit maloloy-on, nagpasaylo sa ilang kasal-anan, ug wala niya paglaglaga sila: Oo, sa nakadaghan gipahilayo niya ang iyang kaligutgut, Ug wala niya pagpukawa ang bug-os niyang kasuko” (Salmo 78:38).

Bisan og ang kalooy sa Dios kanunay gisaulog, daghan ang nakakaplag sa ideya sa Iyang kapungot nga makasamok sa panghunahuna. Kon ang Dios gugma, naghunahuna sila nga kinahanglan dili gayud Siya magpaila og kasuko. Apan, kana nga panghunahuna sagad, bakak. Ang Iyang kapungot moabot direkta tungud sa Iyang gugma.

Ang uban moangkon nga ang Dios sa Daang Tugon maoy usa ka Dios sa kapungot ug nga ang Dios sa Bag-ong Tugon mao ang Dios sa gugma. Apan adunay usa lamang ka Dios, ug Siya gipadayag nga mao ra sa duha ka mga Tugon. Ang Dios sa gugma mahimo nga masuko sa daotan—apan sa tukma tungud kay Siya gugma. Si Jesus sa Iyang kaugalingon nagpahayag sa tinuod nga kasuko batok sa daotan, ug ang Bag-ong Tugon nagtudlo sa daghan panahon bahin sa pagkamatarong ug tukma nga kapungot sa Dios.

Ang kasuko sa Dios sa kanunay maoy Iyang matarong ug mahigugmaong tubag batok sa daotan ug inhustisya. Ang balaang kapungot mao ang matarong nga kasuko nga mapalihok sa hingpit nga pagkamaayo ug gugma, ug nagtinguha kini sa pagpalambo sa tanang kabuhatan. Ang kapungot sa Dios mao lang ang tukma nga pagtubag sa gugma ngadto sa daotan ug inhustisya.

Tungud niini, ang daotan makapasuko sa Dios ngadto sa pagbati dapig sa mga biktima sa daotan ug batok sa mga magbuhat niini. Ang balaang kapungot, maoy lain nga pagpasabut sa balaang gugma.