---
title:  Ang Dios Mahinay sa Pagkasuko
date:   27/01/2025
---

Ang Dios masuko sa daotan tungud kay ang Dios gugma. Ang Dios mahingawaon ug maloloy-on kaayo nga usa ka manalagna sa Biblia nagbadlong gani sa Dios tungud sa hilabihan Niya ka maloloy-on.

`Hunahuna-a ang sugilanon ni Jonas ug palandonga ang reaksyon ni Jonas ngadto sa pagkamahingawaon sa pagpasaylo sa Dios sa mga taga Nineve, diha sa Jonas 4:1–4. Unsay gisulti niini kanato bahin kang Jonas ug bahin sa Dios? (tan-awa usab sa Mateo 10:8.)`

Ang reaksyon ni Jonas ngadto sa kalooy sa Dios nagsulti sa duha ka mag-una nga mga paagi. Nahauna, nagpakita kin isa pagkagahian sa kasingkasing ni Jonas. Iyang gidumtan ang mga Asiriahanon sa hilabihan tungud sa ilang gibuhat ngadto sa Israel nga dili siya gusto sa Dios nga magpakita kanila sa bisan unsa nga kalooy.

Daw unsa nga leksyon alang kanato! Kinahanglan magmatngon kita sa pagbantay niini nga pagtagad, bisan unsa ka masabut niini. Sa tanang mga tawo, kadtong nagdawat sa grasya sa Dios kinahanglan moila kon daw unsa nga matang sa grasya nga wala hagoi nga ihatag gihapon ngadto sa uban.

Ikaduha, ang reaksyon ni Jonas nga nagpalig-on pag-usab kon unsa ka sentro ang kalooy ug grasya sa Dios sa Iyang kinaiya. Hinasa kaayo si Jonas sa kalooy sa Dios nga—sa tukma tungud sa “pagkamaloloy-on” ug sa pagkahinay masuko sa Dios ug sa kadagaya sa Iyang mahigugma-ong kalolot” (Jonas 4:2)—nahibalo si Jonas nga magusab ang Ginoo nga dili na Siya magpahamtang sa paghukom batok sa taga Nineveh. Ang Dios maloloy-on ug makiangayon sa tanang mga tawo ug mga nasod.

Ang Hebreo nga mga pulong o pulongan gihubad nga “mahinay sa kasuko” o “mainantuson” mahubad sa literal “hataas sa pangilong.” Sa Hebreo nga idiom, ang kasuko, sa pasumbingay nadugtong sa ilong, ug ang gitas-on sa ilong naghulagway kon unsa ka dugay una masuko ang usa ka tawo.

Ang mga reperensiya ngadto sa Dios nga “taas og ilong,” diay, nagpasabut nga ang Dios hinay masuko ug mainantuson. Samtang dili magdugay alang sa mga tawo nga masuko, ang Dios hilabihan ka mainantuson ug mapailubon, ug maghatag og libre nga grasya sa madagayaon, apan dili magpamatarong sa sala o magpakabuta ngadto sa inhustisya. Sa baylo, ang Dios mismo mopasaylo sa sala aron Siya mahimo nga makatarunganon o makapamatarong niadtong motuo Kaniya (Roma 3:25, 26).

`Nakasinati ka ba nga napakyas sa pagpakita og kalooy o grasya ngadto sa usa ka tawo nga nakahimo og sayup kanimo? Sa unsa nga paagi ikaw sa labing maayo mahinumdum kon unsa ang nabuhat sa Dios alang kanimo sa pagkaagi nga ikaw nahimong maloloy-on ngadto sa uban agi og tubag ngadto sa dagaya nga grasya sa Dios nga napakita kanimo? Ug unsaon nato paghimo niini, sa pagpakita og kalooy ug grasya, apan sa walay pagtugot sa sala o sa pagpangabuso o pagdaogdaog?`