---
title:  Dugang nga Panghunahuna
date:   31/01/2025
---

Basaha kang Ellen G. White, “Idolatry at Sinai,” pp. 315–330, sa Patriarchs and Prophets.

Diha sa kahulugan sa sala bahin sa bulawan nga nating baka, nagsulat si Ellen G. White: “Sad-an ang mga Isrelitas sa sala nga treason o pagbudli, ug batok sa usa ka Hari nga nagpuno kanila sa mga kaayohan ug kansang awtoridad nga ilang gipanumpaan nga tumanon. Nga ang balaang pangagamhanan malabanan kinahanglan ang hustisya ipahamtang sa mga traydor. Apan bisan dinhi gipakita ang kalooy sa Dios. Samtang Iyang gipanalipdan ang Iyang balaod, Iyang gihatagan sila og kagawasan sa pagpili ug higayon alang sa tanan sa paghinulsol. Kadtong nagpadayon sa pagsupil o rebelyon ang gipanglaglag.

“Kinahanglanon sila masilotan tungud niini nga sala, ingon nga usa ka pamatuod ngadto sa palibut nga mga nasod sa walay kahimuot sa Dios baton sa pagsimbag diosdios. Pinaagi sa pagpahamtang og hustisya sa mga sad-an, si Moises, ingon nga galamiton sa Dios, kinahanglan magabilin og rekord sa usa ka solemne ug publiko nga pagsupak batok sa ilang krimen. Ingon nga ang Israel magkondinar unta sa pagsimbag mga diosdios sa silingan nga mga tribo, ang ilang mga kaaway molabay pagbalik ngadto kanila sa sumbong nga nag-angkon ang mga tawo kang Jehova nga ilang Dios nagbuhat og usa ka bulawan nga nating baka ug ilang gisimba didto sa Horeb. Unya bisan napugos sa pag-ila sa makauulaw nga kamatuuran, ang Israel makahimo pagtudlo ngadto sa makalilisang nga gidangatan sa mga naglapas, ingon nga pamatuod nga ang ilang sala wala tugoti o gibaliwala lang.

“Ang gugma nga adunay hustisya nagsugo nga ipahamtang ang hukom alang niini nga sala. . . . Tungud sa kalooy sa Dios nga ang linibo kinahanglan mag-antus, aron santaon ang kakinahanglanon sa pagpahamtang sa mga paghukom sa mga minilyon. Aron maluwas ang daghan kinahanglan Iyang silotan ang diyutay.”—Ellen G. White, Patriarchs and Prophets, pp. 324, 325.

**Diskusyonan nga mga Pangutana**:

`Ngano sa imong hunahuna daghang mga tawo nga makigbisug sa pagsabut sa konsepto sa balaang kapungot? Unsay makatabang kanimo sa pagsabut niini?`

`Unsa nga mga problema moabot kanunay kon ang mga tawo nagtinguha sa pagpanimalos nga dili gayud moabot kon kini gipangita sa Dios?`

`Sa unsa nga paagi ang paghukom sa Dios batok sa Israel tungud sa ilang rebelyon sa pagsimba sa linilok nga nating baka mao usab ang usa ka kahimtang sa balaang kalooy? Unsa nga ubang mga pananglitan diha sa Kasulatan nga nagpakita nga bisan ang hukom sa Dios maoy usa ka aksyon sa gugma?`

`Bisan og atong nasabtan nga ang Dios sa pagkamatarong masuk-anon batok sa daotan ug magdalag paghukom uban sa hingpit nga hustisya, unsa ka importante alang kanato ang paglikay gikan sa paghukom sa uban?`