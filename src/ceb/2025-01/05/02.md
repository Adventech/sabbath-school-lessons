---
title:  Naguol Tungud sa Daotan
date:   26/01/2025
---

Ang Dios sa Biblia mahigugma sa hustisya ug magdumot sa daotan. Busa, ang sala ug daotan, makapasuko Kaniya ngadto sa tumang pagbati, usa ka pagbati alang niadtong mga gidaogdaog ug giabusohan, ug gani sa mga kahimtang kon ang daotan sa usa ka tawo makadaut una sa tanan sa iyang kaugalingon. Ang Dios modumot sa daotan tungud kay ang daotan makadaut sa mga linalang, bisan kon himoon kini sa kaugalingon. Sa mga sugilanon sa Biblia, sa sublisubli ang Dios mahagit ngadto sa kasuko sumala sa giingon sa mga eskolar sa Biblia nga siklo sa rebelyon. Kini nga siklo mao kini nga mosunud:

Ang katawhan mosupil batok sa Dios ug magbuhat og daotan, gani usahay makalilisang nga mga pagdagmal, sama sa paghalad sa anak sa kalayo ug uban pang mga dulumtanan sa Iyang mga mata.

Bawion sa Dios sumala sa mga desisyon sa mga tawo.

Ang mga tawo daogdaogon pinaagi sa langyaw nga mga nasod.

Ang katawhan motuaw ngadto sa Dios alang sa kaluwasan.

Ang Dios sa kalooy moluwas sa katawhan.

Ang katawhan mosupil pag-usab batok sa Dios, sagad sa dugang nga kadaotan kaysa kaniadto.

Atubangan niining pagtuyok sa makalilisang nga pagkadaotan ug pagkadili maunongon, ang Dios sa sublisubli motagbo sa tawhanong pagkadili-maunongon, apan uban sa walay pagkatapos nga pagkamatinumanon, malungtaron nga pagantus sa pagpailub, sa kahibulongan nga grasya, ug halalum nga kalooy.

`Basaha ang Salmo 78. Unsay gipasabut niini nga pahayag bahin sa tubag sa Dios ngadto sa sublisubli nga mga rebelyon sa Iyang katawhan?`

Sumala sa Biblia, ang gugma ug hustisya nagkalambigit. Ang balaang kasuko maoy angay nga tubag sa gugma batok sa daotan tungud kay ang daotan sa kanunay makapasakit sa usa ka tawo nga gihigugma sa Dios. Walay hitabo diha sa Kasulatan diin ang Dios sa walay hinungdan mapungtanon o masuk-anon.

Ug samtang ang katawhan sa Dios sa sublisubli nibiya ug nagbudhi Kaniya, sulod sa gatusan ka mga tuig ang Dios sa mapailubon nagpadayon sa paghatag sa kalooy saylo sa tanang makatarunganon nga mga pagpaabut (Nehemias 9:7–33), busa, nagpakita sa kaladmon sa Iyang mainantuson nga kahingawa ug maloloy-on nga gugma. Sa pagkatinuod, sumala sa Salmo 78:38, ang Dios nga “puno sa kahingawa, nagpasaylo sa ilang paglapas, ug wala maglaglag kanila. Oo, sa daghang panahon Iyang bawion ang Iyang kasuko ug wala magpalihok sa tanan Niyang kapungot.”

`Sa pagkasiguro, ikaw masuko kanunay batok sa daotan nga gibuhat ngadto sa uban. Sa unsa nga paagi kini nga emosyon makatabang kanimo sa labi pa ka maayo nga pagsabut, sa kapungot sa Dios ngadto sa daotan?`