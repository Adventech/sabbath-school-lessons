---
title:  Ang Walay Pagkausab nga Kinaiya sa Dios
date:   04/02/2025
---

`Basaha ang Malaquias 3:6 ug Santiago 1:17. Unsay gitudlo niini nga mga pahayag bahin sa kinaiya sa Dios.`

Sa Malaquias 3:6, nagpamatuod ang Dios, “Ako mao si JEHOVA, dili Ako magausab.” Samtang ang uban magbasa niini nga bahin sa bersikulo ug magpasabut nga ang Dios dili mag-usab sa bisan unsa nga paagi, gayud, ang uban sa bersikulo ug sa gipasabutnagpakita nga ang pagkawalay-kausaban sa Dios gipamatuod dinhi mao ang moral nga pagkawalay kausaban sa Dios. Ang uban sa maong bersikulo nagpaila nga ang Dios mahimo nga mag-usab sa relasyon, kay ang Dios nag-ingon: “Busa wala kamo mangalaglag, O mga anak ni Jacob.” Ug sa sunod gayud nga bersikulo, gimantala sa Dios ngadto sa Iyang katawhan, “Bumalik kamo nganhi Kanako, ug Ako mobalik nganha kaninyo” (Malaquias 3:7).

Busa, ang Dios mosulod ngadto sa pagbalik-ngadto-nganhi nga relasyon sa Iyang kabuhatan, kondili pinaagi nianang tanan nga balik-nganhi-ngadto nga mga relasyon, ug pinaagi sa ubang mga butang, makanunayon ang kinaiya sa Dios. Gipamatuod usab kini diha sa Santiago 1:17, nga nagmantala nga ang tanang maayo ug hingpit nga mga gasa nagagikan sa Dios, kinsa walay pagkausab. Ang Dios dili maoy sinugdanan sa daotan.

Dinhi ug sa ubang dapit sa Kasulatan, sa sublisubli nagtudlo nga ang kinaiya sa Dios walay pagkausab. Sa usa ka pagkasulti, ang Biblia sa walay pagkausab nagtudlo nga ang Dios sa moral walay kausaban. Apan, ang Dios mahimo nga mosulod ngadto sa tinuod nga relasyon sa mga linalang, ngadto kang kinsa ang Dios motubag, apan sa kanunay uban ang gugma ug hustisya.

`Basaha ang 2 Timoteo 2:13; Tito 1:2; ug Hebreohanon 6:17, 18. Unsay gitudlo niini nga mga teksto bahin sa Dios?`

Dili makalimud ang Dios sa Iyang kaugalingon; ang Dios dili gayud magbakak; ug ang mga saad sa Dios dili mapakyas. Makasalig kita nga ang Dios sa Biblia mao gihapon nga Dios kinsa (diha kang Cristo) sa kinabubut-on naghatag sa Iyang kaugalingon alang kanato didto sa krus. Siya usa ka Dios nga masaligan, sa walay pagpanagana, ug makabaton kita og pagsalig ug paglaum alang sa umalabot, kay sumala sa gisulti sa Hebreohanon 13:8, “Si Jesu-Cristo mao gihapon gahapon, karon, ug sa walay katapusan.”

`Unsaon nimo pagkakat-on sa pagsalig sa pagkamaayo sa Dios bisan kon dili gayud maayo ang kahimtang sa mga butang sa imong kinabuhi? Unsa man ang mahimo sa dagway sa Dios didto sa Dios sa pagtabang kanimo sa pagtuon sa pagsalig sa Iyang pagkamaayo?`