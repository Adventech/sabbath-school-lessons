---
title:  Usa ka Mahinulsolon nga Dios?
date:   05/02/2025
---

“Makahinulsol” ba ang Dios? Kon mao, unsa may gipasabut niana? Atong nakita nga ang kinaiya sa Dios dili gayud mausab. Apan, ang ubang mga teksto sa Biblia nagsulti bahin sa Dios ingon nga “naghinulsol..” Hinoon, alang sa katawhan, ang paghinulsol naglambigit sap agila nga ang usa ka tawo nakabuhat og usa ka sayup nga butang. Busa, sa unsa nga paagi, ang ubang mga pamahayag sa Biblia naghulagway sa Dios ingon og “naghinulsol”?

`Basaha ang Exodo 32:14 ug itandi sa Jeremias 18:4–10. Unsa may imong mahimo niini nga mga paghulagway sa “nag-usab” nga Dios”?`

Dinhi niini ug sa ubang daghan pa nga mga pahayag, ang Dios gihulagway ingon nga nag-usab sa paghukom agig tubag ngadto sa uban nga paghinulsol o pagpanglaban sa mga tawo. Nagsaad ang Dios nga, kon ang mga tawo motalikod gikan sa ilang pagkadaotan, Siya motalikod gikan sa hukom nga Iyang giplano. Ang pagtalikod sa Dios gikan sa pagpahamtang sa hukom agig tubag ngadto sa tawhanong paghinulsol maoy usa ka kasarangan nga tema sa tibuok Kasulatan.

`Basaha ang Numeros 23:19 ug 1 Samuel 15:29. Unsa may gitudlo niini nga mga teksto kon “magusab” o “maghinulsol ba ang Dios”?`

Kini nga mga passages sa tin-aw nagpadayag nga ang Dios “dili usa ka tawo, nga Siya maghinulsol” (1 Sam. 15:29) mamakak, ni usa ka anak nga lalaki sa tawo, nga kinahanglan Siya maghinulsol. Nagasulti ba Siya, apan dili Niya buhaton? O nakasulti ba Siya, unya dili Niya tumanon?” (Numeros 23:19). Basaha diha sa kahayag sa ubang mga pamahayag, kini nga mga teksto dili sabton nga ang Dios dili gayud “mag-usab,” sa baylo sila nagpasabot sa kamatuuran nga Siya dili “mag-usab” o “maghinulsol” sa mga paagi nga himoon sa mga tawo. Kondili, ang Dios magtuman kanunay sa Iyang mga saad, ug samtang Siya mag-usab sa paagi agig tubag ngadto sa tawhanong paghinulsol, sa kanunay Iyang buhaton kini sumala sa Iyang pagkamaayo ug sa Iyang Pulong. Usbon sa Dios ang Iyang hukom agig tubag ngadto sa paghinulsol, sa tukma tungud kay ang Iyang kinaiya maayo, matarong, mahigugmaon, ug maloloy-on.

`Unsay kahulugan sa mga pagulagway sa Biblia sa balaang “pag-usab”? Unsay gipasabut niini bahin sa pagkamakanunayon sa kinaiya sa Dios kuyog sa kamatuuran nga ang Dios mosulod ngadto sa tininuod nga give-and-take o hatag-ug-kuha nga mga relasyon nga sa aktuwal makahimo og usa ka kalainan ngadto Kaniya?`