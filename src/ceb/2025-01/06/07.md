---
title:  Dugang nga Panghunahuna
date:   07/02/2025
---

Basaha kang Ellen G. White, “God’s Love for Man,” pp. 9–15, diha sa Steps to Christ.

“Ang pulong sa Dios nagpadayag sa Iyang kinaiya. Siya sa Iyang kaugalingon nagpamatuod sa Iyang walay kinutoban nga gugma ug kalooy. Sa pag-ampo ni Moises, ‘Pakitaa ako sa Imong himaya,’ mitubag ang Ginoo, ‘Akong paagion ang tanan Kong pagkamaayo sa imong atubangan.’ Exodo 33:18, 19. Mao kini ang Iyang himaya. Milabay si Jehova sa atubangan ni Moises, ug nagmantala, ‘Si Jehova, si Jehova, usa ka Dios nga maloloy-on, mapuanguron, mahinay sa pagkasuko, ug dako sa mahigugmaong-kalolot ug kamatuuran. Nagatipig sa mahigugmaong kalolot alang sa linibo-libo, ug nagapasaylo sa pagkadaotan, ug sa pagkamasukihon ug sa sala.’ Exodo 34:6, 7. Siya ‘mahinay sa pagkasuko, ug dako sa kalooy,’ ‘tungud kay Siya mahimuot diha sa kalooy’ (Jonas 4:2; Miqueias 7:18).

“Ang Dios nagbugkos sa atong mga kasingkasing ngadto Kaniya pinaagi sa dili maisip nga mga handumanan didto sa langit ug dinhi sa yuta. Pinaagi sa mga butang sa kinaiyahan, ug sa kinaladman ug labing malomo nga yutan-ong mga bugkos nga mahibaloan sa tawhanong mga kasingkaksing, Iyang gitinguha ang pagpadayag sa Iyang kaugalingon nganhi kanato. Apan kini sa dili hingpit nagrepresentar sa Iyang gugma. Bisan og kining tanang mga pamatuod gihatag, ang kaaway sa maayo nagbuta sa mga hunahuna sa mga tawo, aron ilang tan-awon ang Dios uban sa kahadlok; ilang gihunahuna nga Siya isug ug dili mapasayloon. Si Satanas maggiya sa mga tawo sa pagsabut sa Dios kansang ulohan nga kinaiyahan mao ang higpit nga hustisya,--usa ka grabe nga maghuhukom, usa ka haras-haras, estrikto nga tigpautang. Iyang gilarawan ang Magbubuhat nga himantayon uban sa masinahon nga mga mata sa pag-ila sa mga sayup sa mga tawo, aron nga Siya magpahamtang og mga hukom ibabaw kanila. Mao kini ang magkuha niining mangitngit nga anino, pinaagi sa pagpadayag ngadto sa kalibutan ang walay kinutoban nga gugma sa Dios, nga gianhian ni Jesus sa pagpuyo uban sa mga tawo.”—Ellen G. White, Steps to Crist, pp. 10,11.

**Dikusyonan nga mga Pangutana**:

`Nganong iportante man kaayo ang pag-ila nga ang himaya sa Dios nabugkos diha sa Iyang pagkamaayo? Sa unsa nga paagi kining husto nga teolohiya bahin sa himaya nga nagpasantop sa tinuod nga gahum sa walay pagpasantop sa gugma ug kinaiya sa Dios?`

`Nakasulay ba ikaw sa pagpangutana sa pagkamaayo sa Dios tungud sa paagi sa panglihok o binuhatan sa mga nag-angkon sa pagsunod sa Dios, o tungud ba sa tanan nga daotan sa kalibutan? Giunsa man nimo pagsulbad kana nga pangutana alang sa imong kaugalingon, ug sa unsa nga paagi ikaw makahimo sa pagtabang sa usa ka tawo nga nagkalisud sa pagsukit o pagpangutana bahin sa pagkamaayo sa Dios. Tan-awa sa sunod semana nga leksyon.`

`Sa klase, hatagig unod o kahulugan sa imong tubag sa pangutana sa Lunes. Sa unsa nga katinuoran sa dakung away makatabang kanato sa pagsabut sa tanang daotan nga ania karon?`