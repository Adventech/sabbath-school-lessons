---
title:  Komento Sa Magtutudlo
date:   07/02/2025
---

### Bahin I: Kinatibuk-ang Panglantaw

**Dugokan nga Teksto**: Jeremias 9:24

**Tutokan sa Pagtuon**: Salmo 33:5, Jeremias 18:7–10, Malaquias 3:6, Santiago 1:17.

**Pasiuna**: Sa tibuok Kasulatan, ang gugma ug hustisya sa Dios maoy Iyang kinaiyahan. Kini nga kinaiyahan nagpadayag sa Iyang halalum nga pagtagad alang sa hustisya ug pagkamatarong.

**Mga Tema sa Leksyon**:

1. Ang gugma ug hustisya magakauban: Bisan og wala kita maanad sa paghunahuna bahin sa gugma ug hustisya nga magakauban, sa tibuok Kasulatan, ang matuod nga gugma nagkinahanglan og hustisya, ug ang matuod nga hustisya gipadalagan pinaagi sa gugma. Tungod niini, ang usa ka nagpaka-aron nga gugma nga walay hustisya maoy pagkahuyang ngadto sa daotan; ug ang hustisya nga walay gugma magsakop og legalismo o makibalaod. Busa, ang tinuod nga gugma ug hustisya naghulagway sa hingpit nga kinaiya sa Dios. Nahigugma Siya og hustisya ug buot nga motan-aw sa hustisya nga batasanon dinhi sa kalibutan.
2. Ang paghigugma og hustisya nagkinahanglan sa pagkamakanunayon: Ang hustisya maoy patukoranan sa pangagamhanan sa Dios. Ang Iyang mga lihok gipasukad sa pagkamakanunayon sa balaan nga moral nga kinaiya, dili sa random o bisan unsa lang nga mahimong mga desisyon ug dili matarong nga mga binuhatan. Ang hustisya sa Dios nagagikan sa Iyang pagkamakanunayon, maingon nga Siya magabakak, ug dili mapakyas ang Iyang mga saad. Samtang ang Kasulatan nagpamatuod sa moral nga pagkadili mausab, nagpaila usab kini nga ang Iyang mga aksyon mahimong mausab sa pagkadugtong agig tubag sa tawhanong mga desisyon.
3. Ang mahigugmaong hustisya magtagad sa paghinulsol: Atong makita ang mga pahayag diha sa Kasulatan bahin sa walay pagkausab sa Dios, nga nagpasabot nga dili Siya magbakak. Usab, ang mga pahayag sa Daang Tugon nagpaila nga ang Dios, maghinulsol, sa pagpasabot sa Iyang pagpahamtang sa gipaabot nga paghukom nga Iyang gipahibalo tungod sa tawhanong sayop nga mga binuhatan. Ang pag-usab sa Dios sa Iyang paghukom wala magpasabot nga nagbakak Siya bahin sa Iyang hukom, kondili nga Siya mag-usab sa Iyang relasyon sa Iyang mga aksyon ngadto sa mga tawo kon sila maghinulsol ug modesisder sa pagkinabuhi.

Kagamitan sa Kinabuhi: Tungod kay ang Dios mahimong mag-usab sa relasyon ngadto sa Iyang mga tawo kon sila magpili sa pagdawat o pagsalikway Kaniya, unsaon man nato pagpakita sa mahigugmaong hustisya sa Dios samtang kita moreact ngadto sa inhustisya ug sayop nga binuhatan dinhi sa kalibutan?

### Bahin II: Komentaryo

**Ang Gugma ug Hustisya Magkausa**

Daghang mga tawo naanad sa paghunahuna nga ang gugma ug hustisya masigka-eksklusibo. Sumala niini nga pagsabot, ang usa ka tawo dili lamang matarong ug mahigugmaon sa sama nga panahon. Niini nga pagsabot, ang gugma lenient o matugyanon ug naghunahuna, o sa labing ubos mainat-inat, sa gipaabot nga hustisya. Sa usa ka pagkasulti, gipangatarungan nga ang hustisya kinahanglan objective ug dili mabination. Busa, kinahanglan kini dili maglakip sa bisan unsa nga dagway sa kalooy ug gugma.

Apan, kini nga baruganan dili mao lamang (ni maoy labing maayo) nga paagi sa paghunahuna bahin sa pagkalahi sa gugma ug hustisya. Gani, ang gugma ug hustisya wala magporma og usa ka dichotomy o pagkalahi diha sa Biblia, kondili magkasabot sa paglangkob diha sa paghulagway sa hingpit nga kinaiya sa Dios. Sa kinatibuk-an nga pag-ila sa gugma ug hustisya, ang usa ka tawo dili sa husto nahunahuna kon wala ang usa. Ang pagpaka-aron-ingnon nga gugma nga walay hustisya sa aktuwal dili makiangayon/partisanship, samtang ang ideya sa hustisya nga walay gugma sa tinuod maoy mabugnaw nga legalism. Gani, ang Biblia nagpadayon sa dugang pa sa paghulagway sa kinaiya sa Dios. Ang Dios dili lamang maglangkob sa gugma ug hustisya, kondili sa aktuwal naghigugma Siya sa hustisya (Salmo 33:5, Isaias 61:8).

Ang Hebreo nga pulong alang sa hustisya, diha sa Salmo 33:5 ug Isaias 61:8 mao ang mispat nga nagpasabot sa ideya sa husto nga pangagamhanan. Sumala, kang Robert Culver, samtang ang moderno nga mga panghunahuna sa democratic government naglahi sa legislative, judicial, ug excutive functions, ang mispat dili “lamang restricted ngadto sa judicial processes,” kondili sa aktuwal nagpasabot ngadto sa “tanang functions sa pangagamhanan.” Gikan niini nga pagtan-aw, kon walay panagkalahi sa mga functions, ang pangagamhanan sa kapanahonan sa Biblia nagsentro una sa tanan sa hulagway sa pangulo, imbis kaysa mga sulondan sa balaod. Usab ang pangulo/maghuhukom adunay executive ug “judicial powers.” Sa usa ka pagkasulti, ang pangulo/maghuhukom dili lamang maghimo og judicial nga mga decisions kondili magpatuman usab o makahimo kanila nga mapahamtangan sa hukom nga kamatayon. Ingon nga usa ka pananglitan, sa paghangyo ni David ngadto sa Dios ingon nga maghuhukom sa iyang pagkig-away kang Saul, wala lamang maghunahuna si David bahin sa usa ka juridical nga desisyon kondili naghimo usab ug judicial nga paghukom sa pagluwas ug pagpanimalos: “pahukma si JEHOVA, pahukma tali kanimo ug kanako, ug tan-awa ug pakiloy-i ang akong kahimtang, ug luwasa ako gikan sa imong kamot” (1 Sam. 24:15). (Robert D. Culver, “2443 ugw,” ed. R. Laird Harris, Gleason L. Archer, Jr., ug Bruce K. Waltke, Theological Wordbook of the Old Testament [Chicago: Moody Press, 	1980], p. 848).

Kon atong tagdon kini halapad nga pagsabot bahin sa hustisya, sa pag-ingon nga ang Dios nahigugma sa hustisya daw nagpasabot sa labing gamay duha ka importante nga mga punto alang sa atong pagtuon bahin sa Dios. Nahauna, ang hustisya sa Dios dili lang adunay kalabutan ngadto sa mga lagda sa kasugoan, apan sa patukoranan adunay kalabutan sa Iyang kasingkasing ug kinaiya. Ikaduha, wala lang Siya mahigugma sa paghisgut sa hustisya kondili pagpahamtang niini.

**Ang Paghigugma sa Hustisya Nagkinahanglan sa Pagkamakanunayon.**

Kon ang hustisya nagpahinungod ngadto sa lig-on nga pangagamhanan, uban sa maayo nga paghukom ug pagpahamtang, sumala, sa gitudlo sa ibabaw, kinahanglan dili kini dili maglakip sa kalagmitan sa random o capricious nga mga desisyon bahin sa pangulo o hari. Gikan niini nga pagtan-aw, ang hustisya nagkinahanglan sa pagkamakanunayon ug regularity. Adunay diha ka dugokan nga mga passages diha sa Kasulatan, ang usa sa Daang Tugon ug ang usa ka Bag-ong Tugon, nga sa normal gigamit sa pagmatuod sa pagka-dili mausab sa Dios bug-at kaayo nga nakargahan og philosophical nga mga paghunahuna diha mga diskusyon bahin sa doctrina bahin sa Dios sa nagkalainlaing mga tradisyon sa Cristohanon nga teolohiya, hilwas ang pag-ingon nga ang Malaquias 3:6 ug Santiago 1:17 nagpasantop sa pagkamakanunayon sa moral nga kinaiya sa Dios. Sa pagbutang og labi pa ka pino nga punto niini, Siya walay kausaban sa Iyang moral nga kinaiyahan.

Ang Malaquias 3 gihulma sa ideya bahin sa hustisya sa Dios. Ang kapitulo gipaila pinaagi sa pangutana bahin sa hustisya, diha sa Malaquias 2:17, sama sa, “Hain man ang Dios sa hustisya?” Sa usa ka pagkasulti, unsa may mahitabo ngadto sa “matag-usa nga nagbuhat og daotan” (Malaquias 2:17)? Agig tubag ngadto niining patukoran nga pangutana, ang Malaquias 3 nagpasantop sa umalabot nga balaan nga paghukom. “Kinsa may makalahutay sa adlaw sa Iyang pag-anhi? Ug kinsa may

makabarug sa Iyang pagpadayag?” (Malaquias 3:2). Ang paghukom naglarawan sa partikular sa masupilon nga kasaysayan sa katawhan sa Dios, apan kining seryoso nga mensahe sa aktuwal gituyo ingon nga usa ka tawag ngadto sa paghinulsol. Busa, ang tuno sa umalabot nga paghukom sa Dios sa katapusan maoy usa ka malaumon.

Niini nga kahulugan sa paghukom ug paglaum, gipasantop sa Ginoo nga dili Siya magausab, ug kini nga kamatuoran, sa pagkatinuod, maoy katarungan ngano nga wala malaglag ang Iyang katawhan (Malaquias 3:6). Ang ideya sa pagkadili-mausabon sa Dios gipaila diha sa NET Bible maingon nga “Ako, si JEHOVA, dili magbalik sa akong mga saad,” nga nagdakop sa pagtuo sa moral nga kasabutan sa pagkawalay kausaban sa Dios, nga gisugyot sa kahulugan sa pahayag. Sa sama nga panahon, ang gipasantop sa Malaquias 3:7 (“Bumalik kamo Kanako, ug mobalik Ako nganha kaninyo” nagpasantop sa usa ka relational ug positibo nga pagkausab sa pagtagad nga bahin sa Dios, nga maoy Iyang handum nga buhaton, nga mag-agad sa paghinulsol sa mga tawo.

Diha sa Santiago 1:17, ang ideya bahin sa balaan nga pagkamakanunayon ug moral nga walay pagkausab gipasantop usab.

Ang gipasabot sa Santiago 1 nagpaila nga ang mga tentasyon dili gipahigayon sa Dios, maingon nga Siya sa makanunayon maghatag kanatog maayo ug hingpit nga mga gasa gikan sa ibabaw. Busa sa baylo sa usa ka tinuyo nga paglangkob o pag-usa sa mga tentasyon ug sa mga gasa, Siya sa kanunay maghatag kanato og mga gasa lamang. Ingon nga “ang Amahan sa kahayag, walay makita Kaniya nga landong sa pagkabalhin o pagkausab” (San. 1:17). Ang kadugtongan tali sa Dios ingon nga mao ang Magbubuhat sa kahayag ug makita usab ang Iyang pagka-makanunayon, diha sa Salmo 136:7–9, nga kabahin sa interactive nga pagpasantop bahin sa maong salmo: “Kay ang Iyang kalooy nagalungtad sa walay katapusan.” Niini nga mga bersiculo, ang salmista nagpasantop sa malalangon nga gahum ug sa makanunayon sa Dios: “ngadto sa Kaniya nga mao ang nagbuhat sa dagkung mga kahayag, kay ang Iyang kalooy nagalungtad sa walay katapusan—ang adlaw sa paggahum sa adlaw kay ang Iyang kalooy nagalungtad sa walay katapusan; ang bulan ug mga bitoon sa paggahum sa kagabhion, kay ang Iyang kalooy nagalungtad sa walay katapusan” (Salmo 136:7–9).

**Ang Paghigugma sa Hustisya Nagkinahanglan sa Paglakip sa Paghinulsol.**

Ang Daang Tugon daw adunay paradoxical nga mga pahayag bahin sa paghinulsol ug pagkausab sa kinaiyahan sa Dios. Sa usa ka bahin, aduna kitay nga pamahayag—sama sa Numeros 23:19, “ang Dios dili usa ka tawo, nga kinahanglan Siya magbakak, ni usa ka anak sa tawo nga dili Siya magabasul. Wala ba Siya magasulti, ug dili kini Niya tumanon?” ug sa 1 Samuel 15:29, “ ang kalig-on sa Israel dili magbakak ni magbasul. Kay Siya dili usa ka tawo nga kinahanglan magbasul”—nga nagmatuod sa pagka-makanunayon sa Dios. Sa dugang ka pintok nga pagkasulti, si Jehova dili magabasul. Ang dugokan nga punto niini nga mga pahayag mao nga ang Dios dili magbakak, nga tukma sa gitudlo sa Bag-ong Tugon bahin sa Dios, diha sa Tito 1:2 ug Hebreohanon 6:18.

Sa usa ka bahin, ang mga pahayag sa Daang Tugon nag-asoy sa mausabon o mahinulsolon nga Dios sa pagpasabot sa Iyang walay pagpahamtang sa paghukom nga Iyang gipahibalo batok niadtong nagbuhat og dautan. Usa sa labing nabantug nga mga pananglitan mao ang balaan nga kalooy nga gipakita ngadto sa Nineve diha sa libro ni Jonas (Jonas 3:10), diin sa Jonas mismo sa iyang kaugalingon, sa sinugdanan sa kapitulo 4, wala mouyon sa pagbasul sa Dios. Ang pagpasabot ni Jonas nganong dili siya gusto magpahibalo sa umalabot nga balaang paghukom batok sa Nineve nagpalig-on pag-usab sa kalooy sa Dios: “O JEHOVA, dili ba mao kini ang akong ginaingon sa didto pa ako sa akong yuta? Mao man ngani nga nagdali-dali ako pagkalagiw paingon sa Tarsis kay ako nasayod nga Ikaw mao ang Dios nga napuno sa grasya ug maloloy-on; mahinay sa kasuko, ug madagayaon sa mahigugmaonng kalolot, ug Ikaw magabasul sa pagsilot sa daotan” (Jonas 4:1, 2).

Ang Jonas 4:2 adunay dili moubos tulo ka importante nga mga katarungan ngano kining “pagbasul” bahin sa Dios dili ikatingala. Nahauna, nagsulti si Jonas nga nagduda siya, gikan pa sa sinugdanan, nga kana nga sangpotanan mahitabo. Ang pagpaabot sa kalooy sa Dios maoy tinuod nga katarungan nganong mikalagiw si Jonas ngadto sa Tarsis. Ikaduha, ang iyang pahayag dinhi bahin sa Dios nagpalanog sa Exodo 32:14 ug Exodo 34:6, 7, diin ang Israel mismo maoy tumong sa pagbasul sa Dios. Busa, una pa kaayo sa balaan nga pagbasul bahin sa Nineve, mao gihapon ang gibuhat sa Dios sa Israel kaniadto. Ikatulo, kini nga matang sa pagbasul wala magkahulugan nga namakak ang Dios bahin sa Iyang gipahibalo nga mga paghukom, kay Iyang gipasabot diha sa Jeremias 18:7–10 nga “sa panahon nga Ako magasulti bahin sa usa ka nasod ug bahin sa usa ka gingharian, nga paksion, o bungkagon, ug sa pagguba niini, kon kini nga nasod nga akong gipakigbatokan mobiya sa daotan, Ako magabasul bahin sa kalaglagan nga Akong gihunahuna nga ipahamtang sa ibabaw niini. Ug sa panahon nga Ako magasulti bahin sa usa ka nasod ug bahin sa usa ka gingharian, nga tukoron ug pagtanum niini, kon kini magbuhat sa daotan sa Akong pagtan-aw sa pagkaagi nga dili kini motuman sa Akong tingog, nan Ako magabasul bahin sa maayo nga Akong gikasulti nga Ako makabato og kaayohan niini.” Busa ang Dios mag-usab sa Iyang relasyon sa Iyang pagtagad ngadto sa mga tawo kon mag-usab sila sa ilang relasyon sa pagtagad ngadto Kaniya.

### Bahin III: Kagamitan sa Kinabuhi

Ang Kasulatan nagmatuod sa moral nga walay pagkausab sa Dios, apan mahimo nga mausab ang Iyang relasyon ngadto sa Iyang katawhan nga mopili sila sa pagsalikway Kaniya. Niini nga ideya sa hunahuna, i-discuss ang mosunod nga mga pangutana:

1. Unsaon nato pagpakita sa hustisya sa Dios samtang kita moreak ngadto sa inhustisya ug sa sayup nga binuhatan dinhi sa kalibutan?
2. Ang Dios magbasol ug magusab sa Iyang paghukom depende sa pagtawag sa mga tawo ngadto Kaniya. Dili ba puno sa panimalos ang hustisya sa Dios, o wala ba kini magpakita sa pila ka mga porma sa pagpahiuli? Isaysay. Sa unsa nga paagi ang relasyon sa pagbasol sa Dios nadugtong ngadto sa pagpahiuli?
3. Ang Dios buot nga magbasol ug magpahiuli sa Iyang relasyon sa Iyang katawhan. Gikan niini nga pagtan-aw unsaon nato sa pagpalambo sa hustisya ug sa gugma ngadto sa pagpahiuli sa naputol nga mga kadugtungan?
4. Aduna bay mga panahon nga imong gisulayan sa pagatubang ang inhustisya ug misangko sa dili maayo? Kon mao, sa unsa nga paagi nimo giatubang kini? Unsaon nimo pagpadayon sa pagtinguha sa hustisya ug sa pagtabang niadtong labing maluyahon?
5. Nakaagi ba ikaw sa dili makiangayong pagtagad sa uban? Kon mao, unsa may gisangputan sa imong kahimtang? Sa unsa nga paagi ang imong kasinatian nakainpluensiya sa paagi sa imong pagtagad sa uban?

`Notes`