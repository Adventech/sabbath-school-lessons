### Ang Gugma ug Hustisya sa Dios

Ang Dios gugma. Nagsulti ang 1 Juan 4:8 ug 16. Ang kinatibuk-an sa Biblia nagpamatuod niini. Ang Cristohanon nga pagtoo nasentro bahin sa kinaiya sa gugma sa Dios. Ang Gugma anaa sa dugokan kon kinsa ang Dios, sa dugokan sa tanang butang nga atong gituohan, ug kinahanglan mao ang dugokan sa tanan natong pagabuhaton. Tungud niini, ang paagi sa atong pagsabut sa gugma makatandog sa kinatibuk-an sa atong pagtoo ug pagkinabuhi. Kon, pananglitan, ang tawo nga nagtuo nga ang gugma sa Dios kinahanglan tinguhaon o pagabudlayan, ang tawo tingali maghunahuna nga ang Dios wala mahigugma kanila tungud kay sila makasasala ug dili takus. Ug sa pakidugtongan ngadto sa uban, ang usa ka tawo tingali magpaabut sa uban sa pagtinguha sa gugma—usa ka resipe alang sa katalagman.

Niini ug daghan pang uban nga mga paagi, unsaon man nato pagsabut ang gugma sa Dios nga adunay daghang mga kahulugan alang sa atong pagtoo ug pagkinabuhi. Apan, unsa may gugma? Kon imong pangutan-on ang napulo ka tawo sa paghatag og kahulugan sa gugma, makakuha ka og napulo ka nagkalahilahi nga mga tubag. Bisan taliwala sa mga Cristohanon, adunay mga tinumutumo ug sayup nga mga pasabut bahin sa gugma sa Dios.

Pananglitan, ang mga Cristohanon nga maghatag og nagkalainlaing mga tubag ngadto sa mga pangutana sama sa:

_Igo ba lang maghatag ang gugma sa Dios, apan dili gayud makadawat? Bug-os ba lang maghatag sa kaugalingon ang balaang gugma, o malipay ba usab ang Dios ug mapalipay o mapahimuot sa mga tawo? Emosyunal ba ang gugma sa Dios? Tinuod ba gayud nga ang Dios adunay pagtagad sa mga tawo? Mabalibaran ba usab ang gugma sa Dios o mabawi? Mosulod ba ang Dios ngadto sa usa ka pagbalusay nga relasyon sa gugma sa Iyang mga linalang? Dili ba magkauyonay ang gugma ug kasuko? Sa unsa nga paagi ang gugma ug hustisya magkauban? Kon ang Dios gugma, nganong aduna may daotan niining kalibutan, ug hilabihan ka daghan niini? Makahimo ba ang mga tawo sa paghigugma sama sa paghigugma sa Dios? Kon mao, sama sa unsa man ang dagway niana?_

Ang mga tubag sa uban niini nga mga pangutana tingali masabut apan sagad lalison sa Cristohanon nga mga pagtagad ang gugma sa Dios. Ug, daghang mga tubag nga isipon nga dayag, mahimo sa labaw pa ka suod nga pagtan-aw dili mohaum sa gitudlo sa Kasulatan bahin sa gugma sa Dios.

Dili nato mahisgotan dayon kining tanang pangutana, apan atong tagdon kini ug ang uban pang mga pangutana sa tibuok trimestre. Ug atong makita nga ang gugma sa Dios labaw pa ka dako kaysa atong mahunahuna. Ang gugma sa Dios sumala sa gihulagway sa Kasulatan labaw pa ka hataas kaayo sa mga hunahuna nga mapahinungod alang sa “gugma” sa kadaghanan sa atong kalibutan karon. Sa moabot nga mga semana, atong tan-awon sa dugang pa ka suod ang pipila sa labing bantugan ug matahum nga mga bahin sa gugma sa Dios nga gipadayag diha sa Biblia.

Ug samtang kita magpadayon, atong tan-awon kon sa unsa nga paagi ang balaang gugma ug ang hustisya nadugtong gayud pag-ayo. Ang Dios sa Biblia nahigugma sa hustisya (tan-awa, pananglitan sa Isaias 61:8). Ug sumala sa gihulagway sila sa Biblia, ang balaang gugma ug ang hustisya magakauban sa pagkaagi nga dili mo mabatonan ang usa niini kong wala ang usa. Tungud kay ang Dios gugma, dako kaayo ang Iyang pagkabalaka bahin sa inhustisya ug sa pagantus niining kalibutana, ug nagpaila Siya sa Iyang kaugalingon uban sa mga dinaogdaog ug sa nagantus, gusto moambit sa kasakitan ug kagul-anan nga gidala sa daotan sa paglalang—sa Iyang kaugalingon nagantus labaw sa tanan, sa hilabihan gayud sa pagkaagi nga ang Dios sa Iyang kaugalingon maoy labing dakung biktima sa daotan.

Sa tibuok Biblia, ang Dios sa sublisubli maguol ug masakitan sa daotan ug pagantus tungud nga Iyang gihigugma ang matag tawo labaw pa kaysa mahanduraw ni bisan kinsa. Makita sa usa ka tawo ang kaladmon sa gugma sa Dios sa pagkasubo ni Cristo sa Iyang katawohan sa Iyang pag-ingon: “O Jerusalem, Jerusalem, ikaw nga nagapatay sa mga manalagna ug nagbato niadtong gipadala nganha kanimo! Makapila ba nga Akong gusto tigumon ang imong mga anak, sama sa usa ka himonga-an nga magtigum sa iyang mga piso ilalum sa iyang mga pako, apan dili ikaw mobu-ot!” (Mateo 23:37).

Ang Dios sa Biblia, nga sa kanunay gihulagway sa tibuok Kasulatan ingon nga nagmagul-anon tungud sa Iyang gugma nga gisalikway ug nakawang nga gugma. Ang tibuok sugilanon sa Kasulatan bahin sa nabuhat ug gibuhat sa Dios aron sa pagpahiuli sa gugma ngadto sa matag suok ug liki sa uniberso. Kini ug daghan pa maoy topiko sa mga leskyon niini nga trimestre.

_Si John C. Peckham usa ka associate editor sa Adventist Review, panahon sa pagsulat niini nga lagda sa pagtuon sa leksyon, usa siya ka propesor sa Theology and Christian Philosophy sa Seventh-day Adventist Theological Seminary sa Andrews University._