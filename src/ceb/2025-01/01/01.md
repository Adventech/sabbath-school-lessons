---
title:  Gawasnon Mahigugma ang Dios
date:   28/12/2024
---

### Basaha sa Pagtuon sa Semana

Exodo 33: 15–22; Oseas 14:1–4; Pinadayag 4:11; Juan 17:24; Mateo 22:1–14; Juan 10:17, 18.

> <p>Teksto nga Sag-ulohon</p>
> “Akong ayohon ang ilang pagkasukihan, higugmaon ko sila sa walay bayad kay ang akong kasuko mibulag kaniya’” (Oseas 14:4).

Bisan og gilimud ni Pedro si Jesus sa makatulo ka panahon, sumala sa gitagna ni Jesus (Mateo 26:34), kini nga mga paglimud dili maoy katapusan sa sugilanon. Human sa pagkabanhaw, gipangutana ni Jesus si Pedro, “Gihigugma mo ba Ako labaw pa kay niini?” Mitubag si Pedro “Oo, Ginoo; nahibalo Ikaw nga gihigugma ko Ikaw.” Ug miingon si Jesus, “Atimana ang Akong mga nating karnero.” Unya nangutana si Jesus pagusab kang Pedro, “Nahigugma ka ba Kanako?” Mitubag si Pedro, “Oo, Ginoo; Nahibalo Ikaw nga gihigugma ko Ikaw.” Ug miingon si Jesus, “Bantaye ang Akong mga karnero.” Dayon sa ikatulo nga panahon, gipangutana ni Jesus si Pedro, “Gihigugma mo ba Ako?” Ug “naguol si Pedro kay katulo na man Siya nangutana kaniya, “Nahigugma ka ba Kanako?” Ug mitubag si Pedro, “Ginoo, nahibalo Ikaw sa tanang butang; nahibalo Ikaw nga ako nahigugma Kanimo.” Ug si Jesus miingon, “Atimana ang Akong mga karnero” (Juan 21:15–17). Maingon nga gilimud ni Pedro si Jesus sa makatulo ka panahon, si Jesus—nagsukit kaniya sa talandogon nga pangutana, “Nahigugma ka ba Kanako?”—gipahiuli si Pedro sa makatulo ka higayon.

Bisan unsa ka lahi ang atong mga kahimtang kaysa kang Pedro, sa daghang mga paagi mao-mao ra ang prinsipyo. Nga, ang pangutana ni Jesus kang Pedro maoy katapusang pangutana ni Jesus kanatong tanan sa atong panahon ug dapit; Gihigugma mo ba Ako?

Ang tanang butang nagagad sa atong tubag niana nga pangutana.