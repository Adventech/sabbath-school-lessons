---
title:  Daghan ang Ginatawag Apan Diyutay ra ang Napili
date:   01/01/2025
---

Wala lang higugmaa sa Dios ang mga tawo pinaagi sa Iyang kaugalingong kabubut-on, kondili nagdapit usab kanila sa paghigugma Kaniya sa baylo. Nga ang Dios naghatag kanila sa katakus sa libre nga pagpili kon ila ba dawaton o isalikway ang gugma sa Dios makita diha (sa ubang mga dapit) sa sambingay ni Cristo sa kumbira sa kaSalmo

`Basaha ang Mateo 22:1–14. Unsay kahulugan niini nga sambingay?`

Sa sambingay ni Cristo sa kumbira sa kasal, nagpahigayon ang hari sa usa ka kaminyoon alang sa iyang anak ug nagpadala sa iyang mga sulogoon sa “pagtawag niadtong gipangdapit ngadto sa kasal,” apan “dili sila gusto motambong” (Mateo 22:2, 3). Labaw sa makausa gipadala na usab sa hari ang iyang mga sulogoon sa pagtawag kanila, apan wala nila tagda ang iyang tawag ug, gani labaw pa ka ngil-ad , kay ilang gidakop ang iyang mga sulogoon ug gipamatay sila (Mateo 22:4–6).

Sa ulahi, human sa pagtagad niadtong nagpatay sa uban sa iyang mga sulogoon, ang giingnan sa hari ang iyang mga sulogoon, “Andam na ang kasal, apan kadtong gipangdapit dili takus. Busa, pangadto kamo sa dagkung mga kadalanan, ug kutob sa inyong makit-an, dapita sila sa pagtambong sa kasal (Mateo 22:8, 9). Human sa laing asoy bahin sa usa ka tawo nga wala magsul-ob sa bisti sa kasal nga gipagawas, sa pagpasabut sa kakinahanglanon sa pagdawat sa usa ka bisti gikan sa hari aron makatambong sa kombira sa kasal, gitapus ni Jesus ang sambingay uban sa usa ka dayag ug makahuluganon kaayo nga pahayag, “daghan ang gipanawag, apan diyutay ra ang napili” (Mateo 22:14).

Unsay kahulugan niini? Sa katapusan, kadtong “napili,” ang “pinili,” mao kadtong nagdawat sa pagdapit sa Ginoo ngadto sa kaSalmo Ang pulong nga gihubad “gitawag” ug “gidapit” sa tibuok sambingay mao ang Grego nga pulong kaleo (sa pagtawag, gidapit), ug ang pag-ila kon kinsa sa katapusan ang “pinili” (eklektos) mao kon ang usa ka tawo nagpili bas a libre nga pagdawat sa pagdapit.

Gani, ang Dios nagtawag (nagdapit) sa tanan ngadto sa kombira sa kaSalmo Apan, bisan kinsa kanato makabalibad sa pagdawat sa gugma sa Dios. Ang kagawasan kinahanglanon sa paghigugma. Dili gayud ipamugos sa Dios ang Iyang gugma ngadto kang bisan kinsa. Makasubo ang pagingon, makahimo kita sa pagsalikway sa pagbaton sa usa ka relasyon sa gugma uban sa Dios. Ang “pinili” mao kadtong modawat sa pagdapit. Alang niadtong mahigugma sa Dios, nagandam ang Dios og mga butang nga labaw pa ka matahum kaysa bisan unsa nga butang nga atong mahunahuna-an. Sa makausa pa, moabot kini ngadto sa pangutana bahin sa gugma ug sa kagawasan nga maoy kinaiyahan sa gugma.

`Komusta man ang gipadayag sa imong kinabuhi sa imong pagdawat sa pagdapit ngadto sa kasal ug sa pagsul-ob sa bisti nga angay o tukma sa gikinahanglan sa pagtambong sa kombira sa kasal?`