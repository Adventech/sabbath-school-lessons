---
title:  Gilansang Alang Kanato
date:   02/01/2025
---

Gidapit sa Dios ang tanan ngadto sa usa ka kadugtungan sa gugma uban Kaniya, apan kadto lamang ang modawat sa libre nga pagdapit ang makapahimulos sa mga resulta nga walay katapusan. Sumala sa nakita sa sambi ngay sa kombira sa kasal, daghan ang gitawag sa hari “apan dili sila gusto motambong” (Mateo 22:3)Tungud niadto, wala magdugay sa wala pa Siya ilansang, nagmasulob-on si Cristo sa pag-ingon: “O Jerusalem, Jerusalem, siya nga nagapatay ug nagbato niadtong gipadala ngadto kaniya! Makapila ba Ako gustong magtigum sa iyang mga anak, sama sa usa ka himonga-an nga magtigum sa iyang mga piso ilalum sa iyang mga pako, apan dili kamo mobu-ot” (Mateo 23:37). Gusto ni Cristo nga tigumon sila, apan dili sila gusto. Sama sa komon nga Grego nga berbo nga nagkahulugan “gusto o buot” (thelo) gigamit nga gusto si Cristo moluwas kanila ug sa ilang pagkadili gustong maluwas (ug ang sama usab nga pulong diha sa Mateo 22:3 sa ibabaw).

Apan miadto si Cristo sa krus alang niadtong mga tawhana ug alang kanato. Kahibulongang gugma! Samtang ang tawhanong sala nagkinahanglan sa kamatayon, ang Dios sa Iyang kaugalingon (diha kang Cristo) maoy nagbayad sa bili ug naghimo og usa ka paagi sa pag-ayo sa nabuak o naputol nga relasyon tali sa langit ug yuta. Apan, samtang Iyang gipadayon ang paghatag ang Iyang gugma kanato, bisan dili Siya ubos sa katungdanan saylo sa Iyang kaugalingong libre nga pagtugyan sa pagbuhat niini.

`Basaha ang Juan 10:17, 18. Itandi sa Galacia 2:20. Unsay mensahe dinhi alang kanato niini nga mga teksto?`

Sa pangatapusang pagpakita sa gugma sa Dios—ang Krus, atong makita si Cristo nga naghatag sa Iyang kaugalingon alang kanato sa Iyang kaugalingong gawasnon nga pagbuot. Gihalad ni Cristo ang Iyang kinabuhi sa Iyang “kaugalingon nga kabubut-on.” Walay usa nga nakakuha sa Iyang kinabuhi gikan Kaniya; Kinabubut-on ang Iyang paghalad niini, sumala sa plano sa pagtubos nga nauyonan didto sa langit sa wala pa matukod ang kalibutan.

“Ang plano alang sa pagtubos kanato wala hunahunaa [human makasala], usa ka plano nga gimugna human sa pagkahulog ni Adan. Usa kini ka pagpadayag sa ‘misteryo nga gitipigan sa hilum latas sa kapanahonan nga walay katapusan.’ Roma 16:25. Usa kadto ka pagbutyag sa mga prinsipyo nga gikan sa mga katuigan nga walay katapusan maoy patukuranan sa trono sa Dios. Gikan sa sinugdanan, ang Dios ug si Cristo nahibalo na sa apostasiya o pagkahimulag ni Satanas gikan sa pagkamatarong, ug ang pagkahulog sa tawo pinaagi sa malimbongon nga gahum sa apostata. Wala itugot sa Dios nga ang sala motungha, apan Iya nang nakita nga motungha kini, ug gihimo ang pangandam sa pagtagbo niining makalilisang nga emerhensiya. Hilabihan kadako ang Iyang gugma alang sa kalibutan, sa pagkaagi nga nakigsabot Siya sa paghatag sa Iyang gugma alang sa kalibutan, nga nakigsabot Siya sa paghatag sa Iyang Anak nga bugtong, ‘aron nga bisan kinsa ang motuo o modawat Kaniya dili malaglag, kondili makabaton sa kinabuhing dayon’ ” (Juan 3:16).—Ellen G. White, The Desire of Ages, p. 22.