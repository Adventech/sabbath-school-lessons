---
title:  Sa Paghigugma sa Dios
date:   18/02/2025
---

Tungud kay ang Dios gamhanan man sa ngatanan wala magpasabot nga makahimo Siya sa makatarunganon nga dilo Niya buhaton. Sumala niini, ang Dios dili sa kanunay makabuot sa usa ka tawo sa paghigugma Kaniya. Kon gawasnon ang pagbuhat og usa ka butang nagpasabot sa pagbuhat og usa ka butang nga wala pagtuyo sa pagbuhat niini, nan sa kahulugan dili mahimo ang pagpahimo sa usa ka tawo nga gawasnon sa pagbuhat sa usa ka butang. Sa laktud, sumala sa atong nakita, ug kinahangalan ipasantop pag-usab —ang Dios dili makahimo pagpugos sa usa ka tawo sa paghigugma Kaniya, kay sa panahon nga kini igapugos, dili na kini gugma.

`Basaha ang Mateo 22:37 ug Deuteronomio 6:4, 5. Unsay gitudlo niini nga mga bersikulo bahin sa katinuoran sa gawasnon nga kabubut-on?`

Ang labing dakung sugo, ang paghigugma sa Dios, naghatag og daotan nga pamatuod nga ang Dios, diay, sa pagkatinuod gusto nga ang matag usa mahigugma Kaniya. Apan, dili ang matag usa mohigugma sa Dios. Busa, ngano man, nga ang Dios dili maghimo sa matag usa sa paghigugma Kaniya? Sa makausa pa, mao nga tungud kay ang gugma, sa paghigugma, kinahanglan ihatag o buhaton nga libre o gawasnon.

`Basaha ang Hebreohanon 6:17, 18 ug Tito 1;2. Unsay gitudlo niini nga mga teksto bahin sa Dios?`

Sumala sa Numeros 23:19, “Ang Dios dili tawo, nga magbakak.” Dili gayud mamakak ang Dios (Tito 1:2); Ang Dios sa kanunay magtuman sa Iyang pulong ug dili gayud magpakyas sa pagtuman sa usa ka saad (Hebreohanon 6:17, 18). Tungud niini, kon ang Dios nakasaad sa Iyang kaugalingon og usa ka butang, ang Iyang umalabot nga aksyon sa moral limitado pinaagi niana nga saad. Kini nagpasabot nga kon ang Dios maghatag sa Iyang mga linalang sa kagawasan sa pagpili nga lahi kaysa gusto sa Dios, dili ang magbu-ot ang Dios kon unsay pili-on sa mga tawo. Kon ang Dios nakasaad sa Iyang kaugalingon sa paghatag sa mga linalang sa gawasno nga pagbu-ot, ang mga tawo makabaton sa katakus sa paggamit sa ilang kagawasan sa mga paagi nga batok sa maayo nga mga handum sa Dios.

Makapasubo lang, kay daghang mga tawo ang mopalihok o mogamit sa ilang kagawasan niini nga paagi, ug tungud niini, adunay daghang butang nga moabot nga dili maoy gihandum sa Dios alang kanila.

`Unsa may imong nabuhat nga imong nahibaloan nga dili maoy gusto sa Dios nga imong buhaton? Unsay gitudlo niini bahin sa katinuoran—ug sa posible nga makahahadlok nga mga sangpotanan sa gawasnong pagbuot?`