---
title:  Dugang nga Panghunahuna
date:   21/02/2025
---

Basaha kang Ellen G. White, “God With Us,” diha sa The Desire of Ages.

Ang plano alang sa pagtubos kanato dili ulahi kaysa pagkahitabo, usa kini ka plano nga gimugna human sa pagkahulog ni Adan. Usa kadto ka pagpadayag ‘sa misteryo nga gitago sa hilum latas sa mga panahon nga walay katapusan.’ Roma 16:25. Usa kadto ka pagpadayag sa mga prinsipyo nga gikan pa sa walay katapusang mga katuigan maoy patukuranan sa trono sa Dios. Gikan sa mga sinugdanan, ang Dios ug si Cristo nahibalo bahin sa pagapostasiya ni Satanas, ug bahin sa pagkahulog sa tawo pinaagi sa malimbongon nga gahum sa apostata. Wala magmando ang Dios nga ang sala kinahanglan motungha, apan Iya nang nakita paguna ang pagtungha niini ug naghimo og pangandam sa pagtagbo sa makalilisang nga emerhensiya. Busa dako ang Iyang gugma alang sa kalibutan, sa pagkaagi nga nakigsabut Siya sa paghatag sa Iyang Anak nga bugtong, ‘aron nga bisan kinsa ang motuo Kaniya dili mawala kondili makabaton sa walay katapusan nga kinabuhi.”—Ellen G. White, The Desire of Ages, p. 22.

**Diskusyonan nga mga Pangutana**:

`Kon ang Dios dili sa kanunay makakuha kon unsay Iyang gusto, sa unsa nga paagi kini nga kamatuuran makapahimug-at sa imong paghunahuna bahin sa panghitabo niining kalibutan? Unsa nga praktikal nga mga gipasabut sa pagsabut nga ang Dios adunay wala matuman nga mga handum?`

`Kon atong balikan ang cake analogy sa atong gitun-an sa Hwebes, atong masabtan, bisan og “nahibalo na daan ang Dios ug si Cristo sa pagkahimulag o pag-apostasiya ni Satanas,” nagpadayon lang gihapon sila sa pagbuhat kanato. Ang gugma kinahanglan isagol, ug ang gugma nagkahulugan og kagawasan. Sa baylo nga dili kita buhaton ingon nga mga tawo nga makahimo sa paghigugma, gibuhat kita sa Dios aron kita makahimo sa paghigugma, apan Iyang gibuhat sa pagkahibalo nga, sa katapusan, maghatud kini kang Cristo ngadto sa krus. Unsay kinahanglan isulti niini kanato kon unsa ka sagrado, usa ka kinahanglanon sa gugma ngadto sa pangagamhanan sa Dios nga si Cristo mag-antus didto sa krus sa baylo nga hikawan kita sa kagawasan nga panulondon diha sa gugma?`

`Sagad magguol kita nga ang daotan ug ang pagantus niining kalibutan, apan sa unsa nga paagi maggahin kang panahon sa pagpalandong nga ang Dios sa Iyang kaugalingon nagguol tungud sa pagantus ug sa daotan? Unsay kalainan mahimo sa imong pagsabut sa daotan ug pagantus kon imong ilhon nga ang Dios sa Iyang kaugalingon nag-antus tungud sa daotan?`

`Sa unsa nga paagi kini nga kamatuuran—nga daghan mga butang mahitabo dinhi niining kalibutan nga kabubut-on sa Dios ang dili–pagtabang kanimo sa pagtagad sa imong kaugalingong pagantus, ilabina kon kini wala gayud kahulugan ug daw magdala kanato ngadto sa wala gayuy kaayohan?`