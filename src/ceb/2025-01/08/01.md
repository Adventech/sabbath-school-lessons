---
title:  Gawasnong Pagbuot, Gugma, ug Balaang Pagmando
date:   15/02/2025
---

### Basaha sa Pagtuon sa Semana

Lucas 13:34; Jeremias 32:17–20; Hebreohanon 1:3; Deuteronomio 6:4, 5; Efeso 1:9—11; Juan 16:33.

> <p>Teksto nga Sag-ulohon</p>
> “Kining mga butanga akong gisulti kaninyo, aron nga Kanako kamo makabaton ug kalinaw. Dinhi sa kalibutan daghan kamog kagul-anan; apan paglipay kamo, Akong gidaug ang kalibutan” (Juan 16:33).

Ang probidensiya maoy pulong sa paghulagway sa lihok o buhat sa Dios dinhi sa kalibutan. Kon unsay atong paghunahuna bahin sa pagmando sa Dios makahimo og usa ka dakung kalainan sa atong pakigdugtong sa Dios, unsaon nato sa pakigdugtong ngadto sa uban, ug unsaon nato paghunahuna bahin sa problema sa daotan.

Ang mga Cristohanon nagbaton og nagkalainlaing mga pagsabut bahin sa balaang pagbulot-an o pagmando. Ang uban nagtuo nga ang Dios magpalihok o mogamit sa Iyang gahum sa paagi nga maagad sa tanang panghitabo sumala sa ilang pagkahitabo. Gani mopili Siya kon kinsa ang maluwas ug kinsa ang malaglag! Niini nga baruganan, walay kagawasan ang mga tawo sa pagpili nga molahi sa imando sa Dios. Gani, ang mga tawo nga nagtuo niini mangatarungan nga bisan ang tawhanong mga handum but-an sa Dios.

Agi og pagkalahi, lig-ong pamatuod sa Biblia nagpakita nga ang Dios dili maoy magbuot sa tanang butang nga mahitabo. Sa baylo, Iyang hatagan ang mga tawo sa gawasnong pagbuot, bisan gani kon diin sila (ug ang mga manulunda) makahimo sa pagpili sa pagbuhat direkta batok sa Iyang kabubut-on. Ang kasaysayan sa Pagkahulog, sa sala, ug sa daotan maoy usa ka dramatiko ug makasusubo nga panultihon sa mga sangpotanan sa pag-abuso niining gawasnon nga kabubut-on. Ang plano sa kaluwasan gimugna aron sa pagsulbad sa disgrasya tungud sa sayup nga paggamit sa gawasnon nga pagbulot-an.