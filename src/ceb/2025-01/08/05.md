---
title:  Ang Maayo sa Dios ug mga Kabubut-on sa Pagsulbad
date:   19/02/2025
---

`Basaha sa Efeso 1:9–11. Unsay gisulti niini nga teksto bahin sa predestination o daan nang gibut-an ang dangatan? Aduna bay mga tawo nga daan nang gitagalan nga maluwas ug ang uban mawala?`

Ang Grego nga pulong nga gihubad “predestination” dinhi ug sa ubang dapit sa Kasulatan (prohorizo) wala magtudlo nga ang Dios panagsa o usahay maoy magbuot sa kasaysayan. Kondili ang Grego nga pulong igo lang nagkahulugan “sa pagbuot sa wala pa moabot.”

Natural, ang usa ka tawo makahimo sa paghukom sa pagbuhat og usa ka butang sa dili pa moabot, o ang usa ka tawo makahukom sa usa ka butang pag-una sa paagi nga mosangko ngadto sa gawasnong mga desisyon sa uban. Ang Kasulatan nagtudlo nga ang Dios magbuhat sa ulahi.

Dinhi ug sa ubang dapit (pananglitan, Roma 8:29, 30), ang pulong nga gihubad ”predestined” nagpasabut ngadto sa plano sa Dios alang sa umalabot human sa pagsabut kon unsa ang nahibaloan sa Dios paguna bahin sa gawasnon nga mga desisyon sa mga tawo. Busa, ang Dios makahimo sa paggiya sa kasaysayan sumala sa Iyang gihandum nga maayo nga mga sangpotanan alang sa tanan, bisan Iyang respetohan ang kagawasan sa tawo sa matang sa iyang desisyon nga gikinahanglan alang sa tinuod nga gugma sa kadugtungan.

Ang Efeso 1:11 nagmantala nga ang Dios “magabuhat sa tanang butang sumala sa mando sa Iyang kabubut-on.” Nagpasabut ba kini nga ang Dios maoy magbuot sa paghitabo sa matag butang sumala sa Iyang mga handum? Basaha paglahi, ang Efeso 1:9–11 daw nagmatuod niini nga pagsabut. Apan, kini nga hubad mahisupak sa daghang mga teksto nga atong nakita sa sayo pa nga nagpakita nga ang mga tawo usahay mosalikway o dili modawat “sa kabubut-on sa Dios” (Lucas 7:30; Itandi sa Lucas 13:34, Salmo 81:11–14). Kon ang Biblia dili magkasupakay, sa unsa nga paagi kini nga mga pahayag masabtan sa paagi nga magka-uyonay sa usag-usa?

Kini nga passage o pahayag walay pagkasukwahi kon ilhon lang sa usa ka tawo ang kalahian tali sa atong matawag nga God’s “ideal will” o maayo nga kabubut-on sa Dios ug “remedial will” o kabubut-on sa pagsulbad. Ang “ideal will” sa Dios mao ang maayo nga tuyo sa Dios nga unta maoy mahitabo sa usa ka butang kon lamang buhaton o sundon sa tawo kon unsa ang handum sa Dios. Ang “remedial will,” sa laing bahin, maoy kabubut-on sa Dios nga maglakip sa ubang mga bahin, sama sa kagawasan sa mga desisyon sa mga tawo, nga usahay motipas gikan sa gusto sa Dios. Ang Efeso 1:11 makita nga nagpasabot ngadto sa “remedial will” sa Dios.

`Hilabihan ka gamhanan ang Dios sa Iyang foreknowledge o sa Iyang pagkahibalo nang daan una pa mahitabo o moabot ang usa ka butang, bisan gani sa Iyang pagkahibalo nang daan sa tanang mga pagpili, lakip ang dili maayo o daotan nga mga pagpili, nga buhaton sa mga tawo, apan makahimo gihapon Siya sa pagbuhat “sa tanang butang alang sa kaayohan sa tanan” (Roma 6:28). Daw unsa nga kalipay imong makuha gikan niini nga kamatuuran?`