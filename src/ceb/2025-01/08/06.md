---
title:  Gibuntog na ni Cristo ang Kalibutan
date:   20/02/2025
---

Kon ang tanang butang mahitabo sumala sa maayo nga kabubut-on sa Dios, wala gayud untay daotan moabot kondili hingpit nga kalipay lamang sa gugma ug panag-uyonay. Sa katapusan ang uniberso mapabalik ngadto niining hingpit, maayo nga kabubut-on sa Dios. Sa pagkakaron, ang Dios nagabuhat sa Iyang kabubut-on sa paagi nga nagkinahanglan sa gawasnon nga kabubut-on sa Iyang mga linalang.

Handurawa ang kumpetisyon sa pagluto og tinapay o cake diin ang tanang mangapil gisugo sa paggamit og partikular nga set sa mga ingredients o panimpla, apan makahimo sila pagdugang og mga ingredients sumala sa ilang gusto sa pagluto og lain usab nga mga cake. Sa katapusan, bisan unsa nga cake ang maluto sa usa ka baker magagad, sa usa ka bahin niini, pinaagi sa wala pilia sa baker nga mga ingredients sa iyang pagluto.

Sa sama nga kahimtang (niining limitado nga bahin), tungud kay ang Dios nakasaad sa Iyang kaugalingon sa pagtahud o respeto sa kagawasan sa Iyang binuhat nga tawo sa matang sa kagawasan nga kinahanglanon alang sa gugma, daghan sa “mga ingredients “ nga maoy nakahimo sa kasaysayan sa kalibutan nga sa akto sukwahi sa mga gihandum sa Dios nga mahimo nga kasaysayan.

Niini nga pagsabut, ang balaang mando dili lang usa—ka sukod, nga daw ingon og ang Dios lamang maoy naggahum sa tanang butang nga mahitabo. Kondili, nagkinahanglan kini (sa labing diyutay) duha ka sukod nga pagsabut sa pagmando o kabubut-on sa Dios. Ang ubang mga butang niining kalibutana gibut-an sa Dios, apan ang ubang mga panghitabo maoy resulta sa gawasnon nga mga pagbuot o mga desisyon sa mga linalang (maingon sa tanan nga daotan). Daghang mga hitabo nga dili maoy gusto sa Dios nga mahitabo.

`Basaha ang Juan 16:33. Unsa nga paglaum, bisan taliwala sa mga kagul-anan, nga gitanyag kanato niini nga mga teksto?`

Sa partikular sa mga panahon sa mga pagantus o pagsulay, ang pagtoo sa katawhan maluya tungud kay sayup ang ilang pagtoo nga ang Dios kinahanglan magpalikay kanila gikan sa pagantus ug sa mga pagsulay niining kinabuhia. Apan si Jesus nagsulti kanato og lahi ra kaayo nga sugilanon, sa pagpasidaan sa Iyang mga sumosunod nga sila makasinati sa mga pagsulay ug mga kagul-anan niining kalibutan, apan adunay paglaum, kay gidaug na ni Cristo ang kalibutan (Juan 16:33).

Tungud kay makahibalag man kitag pagantus ug mga pagsulay wala magpasabot nga mao kini ang gusto sa Dios alang kanato. Kinahanglan atong batonan kanunay sa hunahuna ang dakung hulagway: ang dakung away. Apan, makasalig kita, nga samtang ang daotan mismo dili kinahanglan aron moabot ang maayo bisan gikan sa daotan nga mga panghitabo. Ug, kon mosalig kita sa Dios, ang Dios makagamit bisan sa atong mga pagantus sa pagdani kanato sa pagpaduol ngadto Kaniya ug sa pagpadasig kanato sa pagkamaloloy-on ug pagtagad alang sa uban.