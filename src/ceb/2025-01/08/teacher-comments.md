---
title:  Komento Sa Magtutudlo
date:   21/02/2025
---

### Bahin I: Kinatibuk-ang Panglantaw

**Dugokan nga Teksto**: Juan 16:33

**Tutokan sa Pagtuon**: Salmo 81:11–14, Lucas 7:30, Lucas 13:34, Tito 1:2, Hebreohanon 6:18.

**Pasiuna**: Samtang ang Dios gamhanan sa ngatanan ug labing hataas, dili Siya ang magbuot sa tanang butang nga mahitabo. Dugang pa, adunay mga butang nga dili buhaton sa Dios, ug dili Niya mabuhat, gikan sa baruganan sa kanaiyahan sa Iyang moral nga kinaiya. Apan, ang balaan nga kabubut-on makahimo gayud sa pag-usab sa makalilisang nga kahimtang ngadto sa usa ka panalangin.

**Mga Tema sa Leksyon**: Ang leksyon niining semanaha magpasantop sa tulo ka dugokan nga mga ideya:

1. Ang pagkalabing hataas sa Dios dili mag-exclude sa wala matuman nga mga handum: Ang Dios wala magbuot sa tanang butang nga mahitabo. Bisan og Siya gamhanan sa tanan, magtugyan ang Dios sa Iyang kaugalingon sa moral ngadto sa tawhanong gawasnon nga pagbulot-an. Ang mosangpot, dili tanang butang nga mahitabo sumala sa Iyang mga handum,tungod sa mga desisyon sa moral nga gawasnon nga mga linalang. Ang Dios labing hataas sa pagpasabot nga Siya mobuhat sa Iyang katuyoan (ideal will) ug magtagad sa gawasnon nga mga desisyon sa Iyang mga linalang, nga masupak kon unsa ang Iyang gusto (remedial) will.
2. Ang pagkagamhanan sa Dios sa ngatanan wala magpasabot nga ang Iyang probidensiyal nga mga aksyon walay mga limitasyon: Adunay mga butang nga dili buhaton sa Dios, ug dili Niya mahimo, sumala sa Iyang moral nga kinaiya. Kini nga hunahuna mahinungdanon alang sa atong pagsabot sa balaan nga kabubut-on dinhi sa kalibutan. Ang probidensiyal nga mga buhat sa Dios magagad sa Iyang gugma ug dili magbuot o ipamugos. Apan ang Iyang probidensiyal nga mga buhat dili mga gawasnon nga tawhanong pagpili. Busa, ang pagkagamhanan sa Dios sa ngatanan dili mohari sa gawasnon nga pagbuot sa Iyang mga linalang.
3. Ang langitnong probidensiya maglakip sa ideal ug remedial nga mga aksyon: Ang probidensiyal nga buhat sa Dios dili sabton lang sa mga pulong sa ideal nga kabubut-on, pinasikad sa tukma kon unsay handum sa Dios, kondili maglakip sa remedial nga mga actions. Ang remedial nga mga buhat mobulag gikan kon unsa ang gusto sa Dios alang sa Iyang mga linalang. Bisan gani, ang Dios magausab sa usa ka kahimtang nga kabatok sa Iyang moral nga kabubut-on ngadto sa usa ka butang nga mahalinya sa Iyang moral/ideal nga handum.

Kagamitan sa Kinabuhi: Ang tanan ba nga mga butang nga mahitabo sa atong kinabuhi resulta sa kabubut-on sa Dios? Ngano man, o nganong dili man? Unsa may imong nakatun-an bahin sa balaan nga kabubut-on gikan sa kasaysayan ni Jose?

### Bahin II: Komentaryo

**1. Ang Pagkahalangdon sa Dios Wala Mag-exclude o Maglain sa Wala Matuman nga mga Handum.**

Usa sa dugokan nga mga pangutana nga gilalisan diha sa Four Views on Divine Providence mao “kon matuman ba kanunay kon unsay gusto sa Dios.” Sa usa ka pintok nga pagkasulti, kini nga pangutana naghatag sa hagit kon unsaon “paghusay ang tawhanong moral responsibility sa pagkahalangdon sa Dios ibabaw sa ilang mga binuhatan.”—Dennis W. Jowers, ed., Four Views on Divine Providence (Grand Rapids, MI: Zondervan, 2011), p. 10. Kon ang tubag ngadto niini nga pangutana positibo (oo, ang Dios kanunay maoy matuman kon unsay Iyang gusto), nan walay usa ka tawo nga magabuhat og usa ka butang nga molahi sa gusto o gihandum sa Dios, ug ang sangpotanan, ang tanang butang nga mahitabo niining kalibutan mag-agad sa Iyang mga handum, lakip ang mga panghitabo sa daotan. Apan kini nga hulagway kasupak sa mahigugmaong pagkamanggihatagon sa Dios ug sa moral nga kagawasan sa Iyang mga linalang, sumala sa gipahayag sa Kasulatan (tan-awa kang John Peckham, “Providence and God’s Unfullied Desires,” Philosophia Cristi. Adunay daghang mga dapit diha sa Kasulatan diin atong makaplagan ang mga tawo, nga nagbuhat og lahi gikan sa mga gihandum sa Dios. Diha sa Salmo 81:11–14, nga usa ka salmo diin nagpakilooy ang Dios ngadto sa paghinulsol sa Israel, nireklamo si Jehova nga ang Iyang katawhan “dili motuman” sa Iyang “tingog, ug ang Israel dili buot Kanako. Busa gipasagdan ko sila sa kagahi sa ilang kasingkasing, aron sila managlakaw sa ilang kaugalingong mga tambag. Oh, nga magpatalinghug lamang unta ang akong katawhan kanako. Aron ang Israel magalakaw sa akong mga dalan! Sa madali akong pagalaglagon ang ilang mga kaaway, Ug mosumbalik ang akong kamot batok sa ilang mga kabatok.” Sa sama nga kaagi, diha sa Isaias 66:4, ang Ginoo sa kasubo nagpasantop nga kon Siya “nagatawag, walay usa nga mitubag, sa akong pagsulti, wala sila magpatalinghug; apan nanagbuhat silag daotan atubangan sa akong mga mata, ug nagpili nianang wala makapahimuot kanako.”

Diha sa Ezequiel 18:23, ang Dios nagpasantop nga wala Siya kahimuot sa kamatayon sa daotan. Kondili, ang Iyang handum mao nga ang daotan maghinulsol ug mabuhi. Diha sa mga Ebanghelyo, gisultihan kita nga “ang mga Pariseo ug mga magbabalaod nagsalikway sa kabubut-on sa Dios alang sa ilang mga kaugalingon” (Lucas 7:30). Sa sama nga paagi, naguol si Jesus sa Jerusalem nga nagkinabuhi diha sa pagsupil batok sa Iyang mga handum. “Makapila ba nga ako gusto magtigum sa inyong mga anak, sama sa usa ka himongaan nga magtigum sa iyang mga piso ilalum sa iyang mga pako, apan dili kamo mobuot!” (Lucas 13:34).

Kining biblikanhon nga hulagway nagpaila nga ang pagkahalangdon sa Dios dinhi sa kalibutan wala magpalain sa pagkaanaa sa wala matuman nga balaang mga handum, tungod sa mga desisyon sa Iyang moral nga gawasnon nga mga linalang. Sa sama nga panahon, ang Dios sa gihapon labing hataas ug, sumala sa gipasantop ni Job, “walay katuyoan ninyo nga mapugngan” (Job 42:2).

Nagsugyot si Peckham nga dili sa kanunay ang Dios maoy matuman kon unsay Iyang gusto (kining ideal will) apan ang Dios sa pagkasiguro makabuhat sa iyang tanan nga nagalukop ug sa pagkamanggihatagon sa tanan nga balaang katuyoan (sa iyang effective will).”—Philosophia Christi, vol. 15, no. 2, p. 236. Sa dugang pa ka espisiko, “Mibulontaryo ang Dios sa nagbukas sa Iyang kaugalingon ngadto sa temporaryo nga walay pagkakontento nga nagsumikad sa daotan. Bisan pa niini ang Dios kontento sa Iyang nagapandong nga pag-ila nga ang iyang katuyoan sa katapusan matuman ug magdala sa kinadak-ang pagkatagbaw ngadto sa tibuok uniberso sa dayon nga paghiuyonay nga relasayon sa gugma.”—Pahina 235.

**2. Ang Pagkagamhanan sa Dios sa Ngatanan Wala Magkahulugan nga ang Iyang Langitnong mga Buhat Walay Kinutoban.**

Ingon nga Dios nga Labing Gamhanan, ang Ginoo makahimo pagbuhat sa bisan unsa nga butang. Walay butang nga dili mahimo alang Kaniya (Genesis 18:14, Marcos 14:36, Lucas 18:27). Busa, mahitungod sa gahum ug sa kagawasan, ang Dios makahimo sa bisan unsa nga butang. Apan, tungod sa Iyang moral nga kinaiyahan ug sa Iyang gawasnon nga desisyon bahin sa pagkaanaa ug katinuoran sa nabuhat nga kalibutan, adunay mga butang nga dili buhaton sa Dios ug, niini nga kahulugan, dili mabuhat. Tungod niini nga pagsabot nga gimatuod sa Kasulatan nga adunay pila ka mga butang nga dili mabuhat sa Dios. Pananglitan, “dili Siya magabakak” (Tito 1:2; tan-awa usab sa Hebreohanon 6:18), “dili Siya matintal sa daotan” (Santiago 1:13). ug ”dili Siya makalimod sa Iyang kaugalingon “ (2 Timoteo 2:13).

Kini nga panghunahuna bahin sa moral nga kinaiya sa Dios importante alang sa atong pagsabot sa balaan nga kabubut-on sa Dios, nga mao ang mga lihok sa Dios dinhi sa kalibutan. Samtang aduna Siyay gahum ug kagawasan sa pagbuhat sa bisan unsa nga butang sumala sa Iyang kabubut-on, ang mga aksyon sa kabubut-on gilimitihan pinaagi sa moral nga kinaiyahan sa Iyang kinaiya ug mga desisyon. Si Ellen G. White nagpasantop nga ang “Dios dili gayud mamugos sa kabubut-on o sa tanlag” sa Iyang mga linalang (The Great Controversy, p. 591). Diha sa Steps to Christ, naghisgot usab siya nga “si Cristo andam sa pagpahigawas kanato gikan sa sala, apan dili Siya mamugos sa kabubut-on; ug kon pinaagi sa nagapadayon nga paglapas sa kabubut-on mismo sa bug-os hilig ngadto sa daotan, ug wala kitay handum nga mapahigawas, kon dili kita modawat sa Iyang grasya, unsa pa may Iyang lain nga mahimo? Atong giguba ang atong mga kaugalingon pinaagi sa atong tinuyo nga pagsalikway sa Iyang gugma.”—Steps to Christ, p. 34.

Kini nga prinsipyo nagkahulugan nga tungod sa Iyang mahigugmaong kinaiya, ang pagkagamhanan sa Dios sa ngatanan wala magwala sa kagawasan sa kabubut-on sa Iyang mga linalang. Ang Iyang probidensiyal nga mga buhat dili mamugos sa tanlag, nga maoy nagpasabot ngano nga Siya sa mahigugmaon nagpakilooy sa atong mga hunahuna sa pagpili sa kinabuhi, dili sa kamatayon (Deuteronomio 30:15–20), ug sa dili pagpagahi sa atong mga kasingkasing sa pagpaminaw sa Iyang tingog (Hebreohanon 3:7, 8). Bisan nga naghandum Siya sa kaluwasan sa tanan (Ezequiel 33:11, 1 Timoteo 2:4–6, Tito 2:11, 1 Pedro 3:9), wala magtudlo ang Biblia nga ang tanan maluwas (tan-awa, pananglitan, Mateo 25:31–46; Juan 5:28, 29).

Ang probidensiya nga kalihokan sa Dios nahiuyon sa Iyang gugma. Sa kahulugan, ang usa ka mahigugmaong relasyon dili mabut-an o mapugos, apan kinahanglan magpasabot sa libre o gawasnon nga pagpili. Ingon nga maoy tuburan sa gugma (1 Juan 4:7, 8), dili mamugos ang Dios o magbu-ot sa atong gugma, apan Iyang isulti ang Iyang halalum nga gugma alang kanato uban sa handum sa pagpahimutang sa Iyang gugma dinhi kanato (Juan 3:16, 1 Juan 4:19), “Atong gihiguma Siya tungod kay Siya ang unang nahigugma kanato.” Ang tinuod nga gugma alang sa Dios nagsukad sa usa ka personal nga pagbati bahin sa Iyang mahigugmaon ug matarong nga kinaiya. Sumala sa matahum nga pagkasulti ni Ellen G. White, “ang serbisyo lamang sa gugma ang madawat sa Dios, ang pag-alagad sa Iyang mga linalang kinahanglan magsukad sa usa ka pagbati sa Iyang hustisya ug pagkamanggihatagon.”—Patriarchs and Prophets, p. 42.

**3. Ang Divine Providence Naglakip sa Ideal ug Remedial nga mga Aksyon.**

Ang pagsabot nga ang pagkahalangdon sa Dios wala maglakip sa wala matuman nga mga handum ug nga ang Iyang pagkagamhanan sa ngatanan wala magkahulugan nga ang Iyang probidensiyal nga mga aksyon magpugos sa mga desisyon sa Iyang mga linalang, ang balaan nga probidensiy dili kinahanglan sabton lamang sumala sa maayo nga kabubut-on o handum. Tungod kaysa daghang mga kahimtang nagsumikad sa mga desisyon sa mga linalang nga dili mahiuyon sa moral nga kabubut-on sa Dios, daghang probidensiyal nga mga aksyon labaw ka tukma nga sabton sama sa remedial nga mga actions, sa kahulugan nga ang Dios makausab sa usa ka kahimtang nga supak sa Iyang moral nga kabubut-on ngadto sa usa ka butang nga mahilumbay sa Iyang moral nga handum.

Ang panghunahuna bahin sa remedial nga probidensiyal nga buhat napanid-an sa partikular diha sa kasaysayan ni Jose. Iyang gihubad ang kalibog sa iyang masakit, apan kahibulongang, panaw sa kinabuhi ingon nga sa katingalahan nainpluwensya sa tawhanong daotang mga tumong ug sa balaan mahigugmaong kabubut-on. Ang nahauna wala maglakip sa ulahi. Ang ulahi wala magmatarong sa nahauna. Diha sa Genesis 50:20, miingon si Jose ngadto sa iyang mga igsoon, “Inyong gitinguha ang daotan batok kanako; apan ang Dios nagpasabot niini alang sa maayo, aron sa pagpaabot niini niining adlawa, sa pagluwas sa daghang mga tawo nga mabuhi.” Sa hamubo, ang kabubut-on sa Dios makapausab sa usa ka makalolooy nga kahimtang, nga mosangpot gikan sa dili makatarunganon nga daotang mga tumong ug mga aksyon sa mga tawo, ngadto sa usa ka panalangin nga dili gayud nato makita pag-una.

Naggamit si Ellen G. White sa pagkasulti sa paggahum sa tanan aron sa paghulagway sa remedial providence sa Dios: “Ang kasina nga nagpalihok sa mga igsoon ni Jose sa pagbaligya kaniya ngadto sa pagkahimong usa ka ulipon; naglaum sila nga masanta siya sa pagkahimong labing dako kaysa ilang mga kaugalingon. Ug sa pagdala kaniya ngadto sa Ehipto, ilang giulog-ulogan ang ilang mga kaugalingon nga dili na sila samokon sa iyang mga damgo, nga ila nang nakuha ang tanang kalagmitan sa ilang katumanan.

Apan ang ilang kaugalingong dalan gidaug sa Dios aron modangat ang hitabo nga ilang giplano nga mababagan.”—Patriarchs and Prophets, p. 239.

### Bahin III: Kagamitan sa Kinabuhi

Bisan og wala kita magsunod sa mga handum sa Dios alang sa atong mga kinabuhi, makahimo Siya sa pag-usab sa bisan unsa nga makalilisang nga kahimtang ngadto sa usa ka panalangin. Pinasikad niini nga punto, isaysay uban sa imong mga tinun-an ang mosunod nga mga pangutana:

1. Unsay nagkinahanglan usbon sa atong mga kinabuhi aron mosalig kita sa kabubut-on sa Dios sa atong espirituhanong panaw? Unsaon nato pagpangita aron pagsiguro nga ang atong gawasnong pagpili dili magkasingki sa kabubot-on sa Dios?
2. Ang atong espirituhanong kapakyasan dili makausab sa gugma sa Dios alang kanato. Sa unsa nga paagi kining matahum nga kamatuoran makadasig kanato sa pagwali sa maayo nga balita?
3. Unsaon nato pagpasabot ngadto sa gagmay nga kabataan, sa magkaangay nga mga paagi, nga dili tanang butang nga mahitabo maoy direkta nga kabubut-on sa Dios?

`Notes`