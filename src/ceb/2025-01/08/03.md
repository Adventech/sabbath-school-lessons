---
title:  Pantokrator
date:   17/02/2025
---

Sa tibuok Kasulatan, ang kahibulongan nga gahum sa Dios makita. Gilakip sa Biblia ang dili maihap nga mga sugilanon sa Iyang pagpalihok sa Iyang gahum ug sa pagbuhat og mga milagro. Apan, bisan pa niini, daghan pang mga butang mahitabo nga dili gusto mahitabo.

`Basaha sa Pinadayag 11:17, Jeremias 32:17–20, Lucas 1:37, ug Mateo 19:26. Hunahunaa usab ang Hebreohanon 1:3. Unsay gitudlo niini nga mga pahayag bahin sa gahum sa Dios?`

Kini nga mga teksto ug uban pa nagtudlo nga ang Dios gamhanan sa tanan ug Siya ang nagatiman sa kalibutan pinaagi sa Iyang gahum. Sa pagkatinuod, gisublisubli diha sa Pinadayag ang pagpaila sa Dios ingon nga si “JEHOVA Dios nga Gamhanan sa tanan” (pananglitan, Pinadayag 11:17; Itandi sa 2 Corinto 6:18, Pinadayag 1:8, Pinadayag 16:14, Pinadayag 19:15, Pinadayag 21:22) ug ang pulong gihubad “Gamhanan sa tanan” (pantokrator) sa literal nagkahulugan “gamhanan sa ngatanan.” Tungud kay ang Dios gamhanan man sa ngatanan wala lang magpamatuod sa mga pulong, kondili nagpakita sa daghang kahibulongang mga panahon, diin ang Dios naggamit sa Iyang gahum sa pagluwas sa Iyang katawhan o sa lahi nga mga paagi sa Iyang milagroso nga pagpanginlabot dinhi sa kalibutan.

Apan, ang pag-ingon nga ang Dios “gamhanan sa tanan” wala magpasabot nga ang Dios magbuhat sa bisan unsa nga butang.

Ang Kasulatan nagtudlo nga adunay mga butang nga dili mahimo sa Dios; pananglitan, sa 2 Timoteo nagpamatuod, nga ang Dios dili makalimud o magbakak sa Iyang kaugalingon.”

Sa mao nga pagkaagi, ang kinadaghanan sa mga Cristohanon nagkauyon nga ang Dios gamhanan sa tanan (omnipotent), nagpasabot nga ang Dios adunay gahum sa pagbuhat sa bisan unsa nga butang nga dili maglambigit sa pagkasukwahi—nga bisan unsa nga butang nga sa makatarunganon mahimo ug uyon sa kinaiyahan sa Dios. Nga ang ubang mga butang dili posible alang sa Dios tungud kay maglambigit kini sa pagkasukwahi sa pag-ampo ni Cristo didto sa Getsemane. Samtang si Cristo nagpamatuod nga “sa Dios ang tanang butang mahimo” (Mateo 19:26), nag-ampo usab Siya ngadto sa Amahan sa nagkaduol na ang paglansang, “Amahan Ko, kon mahimo, ipalabay kining kopa gikan Kanako; apan, dili sumala sa Akong pagbuot, kondili sa Imong kabubut-on” (Mateo 26:39).

Natural, ang Amahan adunay bug-os nga gahum sa pagluwas kang Cristo gikan sa pagantus didto sa krus, apan dili Siya makahimo niini samtang Iyang luwason usab ang mga makasasala. Kinahanglan ang usa lang Iyang itugot dili ang duha.

`Ang Kasulatan nagtudlo usab nga gusto sa Dios moluwas sa matag usa (pananglitan, 1 Timoteo 2:4–6, Tito 2:11, 2 Pedro 3:9, Ezequiel 33:11), apan dili tanan ang luwason. Unsay gitudlo niini nga kamatuuran bahin sa katinuoran sa gawasnon nga pagbuot ug sa mga limitasyon sa gahum sa Dios sa paghatag sa mga tawo sa gawasnon nga pagbuot?`