---
title:  Ang Sinugdan sa Away Dinhi sa Yuta
date:   24/02/2025
---

Kaabay sa pangutana diha sa sambingay kon nganong adunay daotan nga binhi diha sa uma kon ang gipugas sa tag-iya maayo lang nga binhi—maoy laing pangutana: kon gibuhat sa Dios ang kalibutan nga hingpit nga maayo, giunsa man pagtumaw sa daotan dinhi?

`Basaha ang Genesis 1:31. Unsay gipadayag sa mga pulong sa Dios bahin sa kahimtang sa paglalang sa pagtapos sa Dios sa paglalang, ug nganong importante kini nga tubag?`

Sumala sa Genesis 1:31, pagkahuman sa Dios sa paglalang sa kalibutan, “maayo kaayo kini.” Sa Genesis 1, walay sugyot bahin sa daotan sa paglalang sa Dios niini nga planeta. Busa, sa unsa nga paagi ang daotan mitungha sa tawhanong kasinatian?

`Basaha ang Genesis 3:1–7. Unsay gisulti niini kanato kon nganong nahianhi man ang daotan sa yuta? Unsay gihatag nga kahayag bahin sa kinaiyahan sa away sa uniberso? (Tan-awa usab ang Pinadayag 12:7–9.)`

Niini nga sugilanon, atong makita ang mga bakak bahin sa kinaiya sa Dios nga gisulti sa bitin, nga gipaila nga yawa sa iyang kaugalingon (kadtong “karaan nga bitin”) diha sa Pinadayag 12:7–9. Gigamit pag-una sa bitin ang usa ka pangutana sa pagpatunghag pagduda bahin sa sugo sa Dios, sa pagbali kon unsay gisugo sa Dios diha sa iyang pangutana. Dayon, gihagit dayon sa bitin ang gisulti sa Dios, sa iyang pag-ingon ngadto kang Eva, “Dili gayud kamo mamatay” (Genesis 3:4).

Adunay usa, ang bitin o ang Dios, namakak ngadto kang Eva, nga karon aduna nay kagawasan sa pagpili kon motuo ba siya sa gisulti sa Dios kaniya o sa gisulti ba sa bitin.

Dinhi ug sa ubang dapit sa Kasulatan, ang kinaiyahan niini nga away sa nahauna bahin sa kinsa ang tuohan, hain ang adunay kadugtungan ngadto sa gugma. Ug kana tungud sa imong mga gituohan bahin sa usa ka tawo, sa matang sa iyang pagkatawo kon unsa o kinsa siya, ug kon masaligan ba siya, sa halalum ang makapahimug-at kon higugmaon mo ba kanang tawhana ug, niini nga kahimtang, maminaw ngadto sa Iyang isulti kanimo.

`Basaha ang Genesis 3:15. Ang gisulti sa Dios ngadto sa bitin nga ang kaliwat sa babaye, nagpasabot ngadto sa Mesias, magdugmok sa ulo sa bitin sa kanunay gipaila nga mao ang nahaunang ebanghelyo (Protoevangelium) sa Kasulatan. Sa unsa nga paagi kining duha nagpalig-on sa katinuoran sa away ug dayon maghatag og paglaum alang kanato taliwala niini?`