---
title:  Ang Sinugdanan sa Away Didto sa Langit
date:   25/02/2025
---

Ang Genesis 1–3 lamang nagpakita nga ang daotan mitungha sa wala pa ang Pagkahulog ni Adan ug Eva. Ang pagsabut bahin sa “daotan” nagpakita na,diha sa ngalan “sa kahoy sa pagkahibalo sa maayo ug daotan” (Genesis 2:9, 17). Dayon gisumbong sa bitin ang Dios nga namakak nga, sa pagkatinuod, siya, ang bitin, maoy namakak. Ang pagkadiha na sa bitin (Pinadayag 12:9), uban sa iyang pagpamakak, nagpakita sa katinuoran sa daotan didto. Busa, bisan didto sa Eden sa wala pa ang Pagkahulog, ang gipakita na ang presensya sa daotan.

`Basaha ang Ezequiel 28:12–19 diha sa kahayag sa Exodo 25:19, 20. Unsa man ang kinaiyahan niining nahulog nga binuhat?`

Sumala niini nga pahayag, ang sinugdanan sa daotan ug sa away sa uniberso nagsugod didto sa langit.

Sa wala pa siya mahulog, ang binuhat nga nailhan nga Satanas maoy usa ka nagatabon nga kerubin, saylo sa pagka-nailhan niini nga kerubin, siya “ang selyo sa pagkahingpit, puno sa kaalam ug hingpit diha sa katahum” ug “didto sa Eden, ang tanaman sa Dios” (Ezequiel, 28;12, 13). Wala niining mga butanga mahimo nga ikasulti bahin sa tawhanong hari sa Tiro (o bisan kinsang uban nga tawhanon). Busa, atong nahibaloan nga nahatagan kita dinhi sa usa ka pasiklap ngadto sa pagkahulog ni Lucifer.

`Basaha ang Isaias 14:12–15. Unsa nga dugang nga kahayag gihatag bahin sa sinugdanan sa dakung away?`

Sumala sa Isaias 14, nakahukom si Lucifer sa pagpataas sa iyang kaugalingon ug paghimo sa iyang kaugalingon sama sa Dios. Kini nga bersikulo nagdugang sa atong nakita sa Ezequiel 28, nga ang iyang “kasingkasing gipataas” tungud sa iyang “katahum” (Ezequiel 28:17), nga unta magdala kaniya ngadto sa paghimaya sa Dios nga maoy naghimo kaniya nga matahum. Sa baylo, nahimo siyang garboso. Labi pa ka daotan, niini nga garbo, nagtinguha siya sa pagkuha o pagpuli sa dapit sa Dios ug sa pagsumbong sa pagbutang-butang Kaniya. Ang Hebreo nga pulong alang sa “pagpamatigayon,” ang pagpaila kon sa unsa nga paagi si Satanas naglihok sa pakigbatok sa Dios ug batok kanato, usab.

`Unsaon nato pagsabut ang kamatuuran nga si Lucifer, sa sinugdan “hingpit . . . gikan sa adlaw sa pagbuhat kaniya “hangtod nakaplagan ang kasal-anan” diha kaniya (Ezequiel 28:15)? Unsaon sa usa ka hingpit nga binuhat nga mahulog gawas kung ang “pagkahingpit” naglakip sa tinuod nga moral nga kagawasan?`