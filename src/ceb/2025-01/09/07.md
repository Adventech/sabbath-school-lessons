---
title:  Dugang nga Panghunahuna
date:   28/02/2025
---

Basaha kang Ellen G. White, “The Origin of Evil” pp. 492–504, sa The Great Controversy.

“Walay laing butang nga gitudlo sa dugang ka tin-aw diha sa Kasulatan nga ang Dios dili gayud responsable sa pagsulod sa sala; nga wala pugsanay nga pagkuha sa balaang grasya, walay kakulangon sa balaang pangagamhanan, nga naghatag og higayon alang sa pagtumaw sa rebelyon. Ang sala maoy usa ka tigsulod nga walay pananghid, nga ang presensya niini wala gayud ikahatag nga katarungan. Usa kini ka misteryo nga dili maasoy; ang pagpa-walay bali niini mao ang pagpanalipod niini. . . . Kon gilaglag pa dayon [si Satanas] dihadiha, ang mga linalang o mga namuyo sa langit ug sa ubang mga kalibutan magalagad sa Dios pinaagi sa kahadlok sa baylo nga pinaagi sa gugma. Ang inpluwensya sa limbungan dili unta malaglag sa hingpit, ni ang espiritu sa rebelyon mahanaw sa hingpit. Ang daotan kinahanglan matugotan sa pagdangat sa kahamtung. Alang sa kaayohan sa tibuok uniberso hangtod sa walay hunong nga mga katuigan si Satanas kinahanglann mopalambo sa iyang mga prinsipyo aron ang iyang mga sumbong batok sa balaang kagamhanan makita diha sa ilang tinuod nga kahayag sa tanang mga linalang, aron ang hustisya ug kalooy sa Dios ug ang Iyang dili mausab nga balaod mahimutang latas o saylo sa tanang pangutana.”—Ellen G. White, The Great Controversy, mga pahina 492, 293, 499.

**Diskusyonan nga mga Pangutana**:

`Daghang mga tawo naghunahuna kon sa unsa nga paagi ang walay sala nga linalang sama kang Lucifer makasala sa nahaunang panahon. Nganong “misteryoso” ug “dili man mapasabot” ang sinugdanan sa sala? Unsaon nato pagsaysay o pagpasabot kining unang sala sa walay pagpawalay-bali niini o pagmatarong niini? Nganong ang pagpasabot sa sinugdanan niini sama rag pagpamatarong niini?`

`Ngano wala man lang dayon wagtanga sa Dios si Satanas? Ngano ang daotan kinahanglan “tugotan sa pagdangat ngadto sa pagkahamtung”? Sa unsa nga paagi kini mahimo nga “alang sa kaayohan sa tibuok uniberso sa walay hunong nga mga kaliwatan o mga katuigan”?`

`Nganong importante man kaayo ang pagsabut nga ang away tali sa Dios ug ni Satanas dili bahin lang sa pag-ilogay sa paggahum, kondili usa ka away sa usa ka lahi nga matang? Sa unsa nga paagi ang usa ka away bahin sa kinaiya makahimo og kahulugan sa mga paagi nga ang usa ka away dili lang bahin sa gahum?`

`Sa unsa nga paagi ang pagsabut sa kinaiyahan sa away magbukas pagbalik sa tabil o kurtina, bahin sa mga paagi nga ang imong kaugalingong kinabuhi mahimo nga usa ka gamay kaayong bahin sa away sa uniberso? Sa unsa nga mga paagi ikaw bisan karon nakasinati sa katinuoran niini nga away? Unsaon nimo pagtubag sa mga paagi nga magpakita kon kang kinsang habig sa tinuod ikaw nasakop?`