---
title:  Gugma Mao ang Katumanan sa Balaod
date:   22/03/2025
---

### Basaha sa Pagtuon sa Semana

Exodo 20:1–17; Roma 6:1–3; Roma 7:7–12; Jeremias 31:31–34; Mateo 23:23, 24; Santiago 2:1–9.

> <p>Teksto nga Sag-ulohon</p>
> “Ayaw kamo pangutang sa bisan unsa nga butang gawas sa paghigugmaay sa usag-usa, kay siya nga nahigugma nakatuman sa kasugoan” (Roma 13:8).

Samtang sila nagtagad sa usa ka problemado nga sakop, usa ka sakop sa church board miingon ngadto sa pastor, “Dili kita makahimo og desisyon pinasikad sa kahingawa.” Dili kita? Naghunahuna ang pastor kon unsa kaha ang pagsabut niining tawhana bahin sa Dios ug sa kasugoan sa Dios. Ang kahingawa o kalooy sa siguro kinahanglan maoy sentro kon unsaon pagtagad sa mga tawo, ilabina sa mga masalaypon. Ang kalooy kabahin sa gugma, ug sa gisulti kanato diha sa Roma 13:8, sa paghigugma sa silingan mao ang katumanan sa balaod.

Kon ang gugma sa tinuod maoy katumanan sa balaod, nan kinahanglan kita magmatngon sa dili paghunahuna nga ang balaod o kasugoan bulag gikan sa gugma so sa paghunahuna nga ang gugma sa usa ka paagi nga walay kadugtungan sa kasugoan. Sa Kasulatan, ang gugma ug ang kasugoan o balaod managkauban. Ang balaang tighatag sa kasugoan mao ang gugma, ug tungud niini, ang balaod sa Dios mao ang balaod sa gugma. Kini, matud pa ni Ellen G. White, mao ang hulad sa kinaiya sa Dios. (tan-awa sa Christ Object Lessons, p. 305.)

Ang balaod sa Dios dili usa ka linog sa dili tin-aw nga mga prinsipyo kondili mga sugo ug mga pahimangno alang sa atong paglambo. Ang balaod sa Dios, sa bahin niini, ang pagpahayag sa gugma ingon sa pagpasabot nga ang Dios mao ang gugma.