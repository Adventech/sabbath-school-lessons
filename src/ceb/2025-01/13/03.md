---
title:  Ang Balaod Balaan ug Matarong ug Maayo
date:   24/03/2025
---

Ang gugma maoy patukuranan sa balaod sa Dios. Sa pagpataas sa Dios sa balaod, Iyang gipataas ang gugma. Mao kini ang hinungdan sa pagpakamatay ni Jesus aron sa pagluwas sa mga makasasala, aron Iyang mapataas ang balaod samtang naghatag usab og grasya kanato. Busa, aron Siya mahimo nga matarong ug tigpamatarong niadtong motuo (Roma 3:25, 26. Daw unsa nga pagpakita niana nga gugma! Tungud niini, ang balaod wala wagtanga pinaagi sa proseso sa pagtubos; kondili, gipalig-on pa gayud kini.

`Basaha ang Roma 6:1–3 ug dayon ang Roma 7:7–12, uban sa pagpasantopbahin sa bersikulo 12. Unsay gisulti kanato niini nga mga bersikulo bahin sa balaod, bisan gani human sa pagkamatay ni Cristo?`

Samtang ang uban nagtuo nga ang grasya ug pagtubos nagbahad sa kasugoan, tin-aw nga gipasabut ni Pablo nga dili kita magpadayon diha sa sala aron magadugang ang grasya. Kondili, kadtong anaa kang Cristo pinaagi sa pagtoo “gikabautismohan ngadto sa Iyang kamatayon” ug magisip sa ilang mga kaugalingon ingon nga patay ngadto sa sala ug nabuhi ngadto kang Cristo.

Ang balaod sa Dios dili sala, kondili (uban sa ubang mga butang) naghimo kini sa sala ug sa atong pagkamakasasala nga dayag kanato. Maoy hinungdan, oo. “ang balaod balaan, ug ang sugo balaan ug matarong ug maayo” (Roma 7:12). Magpadayag kini, ingon nga walay laing butang nga makahimo, ang atong dakung panginahanglan sa kaluwasan, ug sa katubsanan—ang kaluwasan ug pagtubos nga moabot lamang pinaagi kang Cristo. Tungud niini, dili nato “walaon ang kasugoan pinaagi sa pagtoo” kondili “sa sukwahi, atong gipalig-on ang kasugoan” (Roma 3:31).

Mianhi si Cristo dili sa pagwagtang sa kasugoan kondili sa pagtuman sa tanan nga gisaad diha sa balaod ug diha sa mga Propeta. Busa, Iyang gipasantop nga, “hangtod mahanaw ang langit ug yuta walay pagasayloan niini, ‘bisan usa ka tulpok o kudlit mapapas gikan sa Balaod” (Mateo 5:18).

Ang kasugoan mismo nagrepresentar sa pagkabalaan sa Dios—sa Iyang hingpit nga kinaiya sa gugma, pagkamatarong, pagkamaayo, ug kamatuuran (Levitico 19:2; Salmo 19:7, 8; Salmo 119:142, 172). Niining bahina, mahinungdanon nga, sumala sa Exodo 31:18, gisulat sa Dios ang Napulo ka Sugo sa mga papan nga bato, kini nga mga kasugoan maoy pamatuod sa walay pagkausab nga kinaiya sa Dios sa Iyang moral nga kagamhanan, nga napabarug diha sa gugma—usa ka sentro nga tema sa dakung away.

`Sa unsa nga paagi kini nadugtong tali sa kasugoan ug gugma makatabang kanato sa pagsabut sa mga pulong ni Jesus, “Kon kamo nahigugma Kanako, inyong pagatumanon ang Akong mga sugo” (Juan 14:15).`