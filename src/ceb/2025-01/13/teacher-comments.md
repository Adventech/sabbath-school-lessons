---
title:  Komento Sa Magtutudlo
date:   28/03/2025
---

### Bahin I: Kinatibuk-ang Panglantaw

**Dugokan nga Teksto**: Roma 13:8

**Tutokan sa Pagtuon**: Exodo 20:2, Roma 13:8–10.

**Pasiuna**: Ang Napulo ka Sugo maoy pagpahayag sa personal nga kasabutan sa relasyon sa Dios uban sa Iyang katawhan.

**Mga Tema sa Leksyon**: Ang leksyon niining semanaha magpasantop sa tulo ka dugokan nga mga puntos.

1. Ang balaod sa Dios nagpasabot ngadto sa mga kadugtongan, imbis nga abstract o minugbo nga mga prinsipyo: Ang balaod sa Dios dili usa ka lindog sa abstract nga mga prinsipyo kondili usa ka pagpasabot sa kadugtongan. Ang paghulagway sa Napulo ka Sugo nagpasabot sa mga relasyon sa kasabutan tali sa Dios ug sa Iyang katawhan. Ang panagsultihay sa Dios uban kang Moises nagpasantop niini nga relational nga pinulungan, diin ang Dios gihulagway ingon nga usa ka agila, nga nagdala sa Iyang mga anak ibabaw sa Iyang mga pako sa pagpahigawas gikan sa Ehipto. Ang dugokan nga ideya niini nga paghulagway mao nga ang katawhan gidala ngadto sa Dios sa Iyang kaugalingon.
2. Ang Napulo ka Sugo naghulagway sa husto nga pahayag sa atong gugma sa Dios ug ngadto sa uban: Sa wala pa ang lista sa “Mga dili ka,” ang Napulo ka Sugo nagsugod sa usa ka personal nga mahigugmaong nota, “Ako mao si JEHOVA nga imong Dios “ (Exodo 20:2). Ang lista sa kasugoan maoy usa ka relational nga mahigugmaong tubag ngadto sa Dios sa Israel, nga maoy nagluwas kanila. Ang nahaunang upat ka sugo naghulagway sa loyal o maunongon nga gugma nga kinahanglan ipakita sa mga tawo ngadto sa Dios. Ang katapusang unom ka sugo nagpahayag sa espisiko nga mga matang sa gugma ngadto sa uban, nga sa katapusan nagpaila nga nahigugma kita sa Dios.
3. Ang balaod sa Dios makakaplag sa katumanan niini diha sa gugma: Diha sa Roma ug Galacia ang ideya sa katumanan sa balaod nadugtong ngadto sa pagalagaray sa usag-usa pinaagi sa gugma. Si Pablo diha sa Galacia, nagsaysay nga ang balaod matuman samtang kita maghigugma sa atong silingan. Diha sa Roma, ang paghigugmaay sa usag-usa maoy katumanan sa balaod. Ang katapusang unom sa Napulo ka mga Sugo nagpasabot kon unsay kahulugan sa paghigugma sa imong silingan ingon sa imong kaugalingon.

Kagamitan sa Kinabuhi: Sa unsa nga paagi ang imong relasyon sa Dios mausab kon imong masabtan nga ang Napulo ka Sugo dili lang usa ka lindog sa mga tulomanan kondili usa ka pagpahayag sa gugma ug usa ka tubag ngadto sa personal ug mahigugmaong mga relasyon sa Dios?

### Bahin II: Komentaryo

**1. Ang Balaod sa Dios Nagpasabot Ngadto sa mga Relasyon Imbis nga Abstract nga mga Prinsipyo**

Ang ideya nga ang balaod sa Dios nagsakop og bugna nga mga minugbo o impersonal nga mga prinsipyo dili takdo sa gihulagway sa Biblia sa paghatag sa Dios sa Napulo ka Sugo ngadto sa katawhan sa Israel didto sa Bukid sa Sinai. Importante ang pagbasa sa paghulagway sa Napulo ka Sugo (Exodo 20) diha sa kahayag sa tugon bahin sa relasyon nga namugna, diha sa Exodo 19. Gikan sa panahon sa pagsabot sa Israel sa kamingawan sa Sinai (Exodo 19:1), ang dialogue o panagsultihay sa Dios uban kang Moises sa Bukid sa Sinai nagpasantop sa hunahuna sa usa ka kasabutan sa kadugtongan tali sa Dios ug sa katawhan sa Israel. Sa labi ka espisiko, gisultihan si Moises ni Jehova nga iyang isulti ngadto sa mga anak sa Israel ang mosunod nga mga pulong: “Imong nakita ang Akong gibuhat ngadto sa mga Ehiptohanon, ug giunsa Ko ikaw pagdala ibabaw sa mga pako sa agila ug gidala Ko ikaw nganhi Kanako. Busa karon, kon imo gayud tumanon ang Akong tingog ug bantayan ang Akong tugon, nan kamo mahimong usa ka pinasahi nga bahandi alang Kanako labaw sa tanang katawhan; kay ang tibuok yuta Ako. Ug kamo mahimo alang Kanako nga usa ka gingharian sa mga sacerdote ug usa ka balaan nga nasod” (Exodo 19:4–6).

Ang relational nga pinulungan niini nga pahayag makapalipay. Ang balaan nga pagkahigawas gikan sa Ehipto gihulagway ingon nga ang Dios nagdala sa mga anak sa Israel, ingon sa usa ka agila. Makasisibot, nga ang pagpasantop dili lang bahin sa katawhan nga mibiya sa Ehipto o moadto sa Yutang Sinaad. Kondili, ang dugokan nga punto mao nga ang katawhan gidala sa Dios sa Iyang kaugalingon.

Niini nga kahulugan, gidapit ang katawhan sa Israel sa pagbantay sa tugon sa Dios diha sa personal nga pagpasabot sa pagpatalinghug sa tingog sa Dios. Samtang daghang mga hubad sa Biblia naghatag sa husto nga Hebreohanon nga berbo nga sm’ sa pagpasabut sa pagtuman sa tingog sa Dios (tan-awa sa NKJV, ESV, NASB, NRSV, NIV), ang berbo sa Hebreo naghulagway sa dugang ka literal sa buhat sa pagpaminaw sa Iyang tingog (tan-awa sa NET, HCSB) (Ludwig Koehler et al., The Hebrew and Aramaic Lexicon of the Old Testament [Leiden: Brill, 1994–2000], p. 1571). Kon modesider sila sa pagpaminaw sa tingog sa Dios, ang mga anak sa Israel mahimo nga kaugalingong “kabtangan” sa Dios (Exodo 19:5) o Iyang “personal nga kabtangan” (tan-awa sa kahulugan sa noun nga sequla sa Ludwig Koehler, et al., The Hebrew and Aramaic Lexicon of the Old Testament, p. 742). Kini nga pagkasulti nagpamatuod usab ngadto sa personal nga kinaiyahan sa kasabutan o tugon sa kadugtongan o relasyon nga namugna tali sa Dios ug sa Iyang katawhan, nga nahimo nga pormal pinaagi sa pagpasabot diha sa Napulo ka Sugo, sa kapitulo 20.

**2. Ang Napulo ka Sugo Naghulagway sa Husto nga Pagpahayag sa Atong Gugma ngadto sa Dios ug ngadto sa Uban.**

Takus timan-an nga sa wala pay lista sa mga “dili ka” diha sa Decalogue, gipaila sa Dios ang Napulo ka mga Sugo, diha sa Exodo 20:2, uban sa usa ka personal nga pagpahibalo (“Ako mao si JEHOVA nga imong Dios”), ug nagpasantop sa Iyang mahigugmaong aksyon sa pagluwas alang sa Israel (pagpahigawas gikan sa pagkaulipon didto sa Ehipto). Sa lain nga pagkasulti, ang kasugoan wala magsugod sa usa ka mabugnaw ng “dili ka” kondili uban sa usa ka personal-mahigugmaong tono. Dugang pa, ang lista sa mga kasugoan nga nagsunod dili sabton ingon nga usa lang ka minugbo nga mga balaod kondili usa ka mahigugmaong tubag sa pagpakigdugtong ngadto sa Dios sa Israel, kinsa sa gamhanan ug pagkamaloloy-on nagluwas kanila gikan sa Ehipto.

Diha sa kahayag sa personal-mahigugmaong tono sa Exodo 20:2 nga ang nahauna nga upat ka sugo naglinya sa tin-aw kon unsaon sa mga anak sa Israel pagpahayag sa ilang mahigugmaong relasyon nga tubag ngadto sa ilang personal nga Dios. Una, dili sila magbaton og laing mga dios sa atubang sa Ginoo. Ang paghigugma ngadto sa Dios gipahayag dinhi diha sa kasabutan sa eksklusibo nga loyalty. Ikaduha, kini nga maunongong gugma kinahanglan nagpasabot sa usa ka linilok nga dagway (diosdios) nga simbahon. Ang matuod nga pagsimba, sa baylo sa mga diosdios, maoy usa ka tinuod nga pagpahayag sa gugma ngadto sa Dios. Ikatulo, ang gugma ngadto sa Dios mapadayag diha sa usa ka matinahurong pagpahinungod ngadto sa Iyang ngalan. Sumala sa gipasabot ni Kenneth Harris, ang paggamit sa ngalan sa Dios sa kakawangan ilabina sa pagpahinungod ngadto sa “paggamit sa usa ka malimbungong panumpa diha sa ngalan sa Dios o pagsangpit sa ngalan sa Dios sa pagbadlong sa usa ka buhat nga ang tawo dili matinud-anon (Levitico 19:12). Nagdili usab kini sa paggamit sa ngalan sa Dios sa magic, o sa dili binalaan o dili matinahuron (Levitico 24:10–16.”—ESV Study Bible (Wheaton, IL: Crossway Bibles, 2008). p. 176. Ikaupat, ang paghigugma sa Dios nagkahulugan nga ang ikapito nga adlaw nga Igpapahulay bantayan ingon nga kinahanglanon nga pahinumdum sa Dios sa paglalang. Samtang kita kinahanglan mahigugma sa Dios sa matag adlaw, ang Igpapahulay maoy usa ka pinasahi nga panahon sa pagpahayag sa atong mahigugmaong relasyon Kaniya.

Sa pagkasiguro, ang nahaunang upat ka sugo nagpasabot sa dugang ka direkta kon unsa ang malambigit sa paghigugma ngadto sa Dios, samtang ang nahabilin nga unom ka sugo nagpasabot sa espesipiko nga kon unsaon sa paghigugma sa uban. Apan, gikan sa labi pa ka halapad nga pagtan-aw, tungod kay ang pag-ila kang Jehova ingon nga Manluluwas nga Dios sa Israel (Exodo 20:2) nagsakop sa pagpaila sa Napulo ka Sugo, sa kinatibuk-an, ang espesipiko nga mga paagi diin kita kinahanglan magpahayag og gugma ngadto sa uban diha sa katapusang unom ka mga sugo, nga nagpasabot, sa importante nga mga matang sa paghigugma sa Dios, diha sa kinataposan nga kahulugan. Ang ikalima ka sugo, pananglitan, nagdugtong sa gugma ngadto sa mga ginikanan, nga nagpasantop sa ideya sa pagtahud o pagpasidungog kanila, uban sa usa ka hataas nga kinabuhi dinhi sa yuta nga gihatag ni Jehova ngadto sa Israel. Busa, ang mahigugmaong saad sa Dios sa direkta nadugtong ngadto sa paagi diin ang mga anak sa Israel maghigugma/magpasidungog sa ilang mga ginikanan. Sa sama nga paagi, ang paghigugma sa uban, ug sa katapusan paghigugma sa Dios pinaagi niining horizontal nga gugma, kinahanglan maglambigit sa paghatag og bili sa kinabuhi (dili magpatay), sa pagkaputli sa pakighilawas ug pagmahal sa kaminyoon (sa dili pagpanapaw), pagtahud kon unsa ang gipanag-iya sa uban (sa dili pagpangawat), pagbarug alang sa kamatuoran bahin sa akong silingan (sa dili pagsaksi og bakak batok kaniya), ug sa pagmatuto sa mga handum nga hinulma sa usa ka espiritu sa pagkatagbaw (sa dili pagpangibug sa mga butang nga iya sa akong silingan).

**3. Ang Balaod sa Dios Makakaplag og Katumanan diha sa Gugma.**

Gipasantop ni apostol Pablo ang ideya sa katumanan sa balaod diha sa Roma ug Galacia. Human sa iyang pagtambag sa mga taga-Galacia sa pag-alagaray sa usag-usa pinaagi sa gugma, iyang gipasabot nga ang “tibuok kasugoan natuman diha sa usa ka pulong bisan niini: “Higugmaa ang imong silingan ingon sa imong paghigugma sa imong kaugalingon” (Galacia 5:14). Sa sama nga paagi diha sa Roma 8:4, nagsulti si Pablo “sa gikinahanglan sa pagkamatarong sa balaod” ingon nga “natuman na dinhi kanato pinaagi kang Cristo ug sa Espiritu Santo. Diha sa Roma 13:8–10, iyang gihisgutan sa makaduha nga ang gugma nagatuman sa balaod sa Dios: “Ayaw kamo pangutang og bisan unsa kang bisan kinsa gawas sa paghigugmaay sa usa ug usa, kay ang nagahigugma sa iyang silingan nakatuman sa kasugoan. Kay ang mga sugo nga nagaingon, “Ayaw pagpanapaw, Ayaw pagpatay, Ayaw pagpangawat, Ayaw pagkaibog, ug bisan unsa pa nga sugo, kini nalangkob niining mga pulonga nga nagaingon, ‘Higugmaa ang imong silingan ingon nga imong kaugalingon.’ Ang gugma dili maghimo og daotan ngadto sa silingan; busa ang gugma mao ang katumanan sa kasugoan.

Ang pag-irog gikan sa diskusyon sa Cristohanon nga mga tulomanon atubangan sa sibil nga mga awtoridad (Roma 13:1–7), nga naglakip sa pagbayad og mga buhis (Roma 13:6, 7), ngadto sa Cristohanon nga katungdanan sa gugma, naggamit si Pablo sa pinulungan sa pagpangutang og paninapi sa duha ka mga diskusyon. Bahin sa Cristohanon nga katungdanan sa gugma, “Ang Cristohanon dili magtugot sa pagpangutang nga magpabilin sa dugay nga panahon gawas kon ang usa ka tawo dili gayud makabayad—‘sa utang sa paghigugma sa usa ug usa.’ Ang katungdanan sa gugma nga walay kinutoban.”—Robert Mounce, Romans: The New American Commentary (Nashville, TN: Broadman & Holman Publishers, 1995), p. 245. Maingon nga ang pagpangutang og salapi nagpasabot og usa ka katungdanan ngadto sa laing tawo o institusyon, nagpahamtang ang balaod og mga katungdanan kanato ngadto sa uban. Diha sa kahulugan sa balaod sa Dios—uban sa pinasahi nga reperensiya ngadto sa katapusang lima ka mga sugo, bahin sa atong mga relasyon sa atong mga silingan, nga labaw sa atong katungdanan sa atong kaugalingong pamilya—ang unod sa atong nagpadayon nga katungdanan o utang mao ang gugma.

### Bahin III: Kagamitan sa Kinabuhi

Hisguti ang mosunod nga mga pangutana diha sa klase:

1. Unsaon nimo pagtubag sa usa ka tawo nga mangutana sa balaod sa Dios, sa paghunahuna nga usa lang kini ka bugkos sa mga tulomanon?
2. Unsaon man sa imong kasinatian bahin sa Igpapahulay mahimong dugang ka makahuluganon, ingon nga usa ka pahinumdum nga ang balaod o kasugoan sa Dios nagdapit kanato ngadto sa usa ka mahigugmaong tubag sa pagpakigrelasyon?
3. Unsaon nimo pagpakita sa gugma sa Dios sa praktikal nga mga paagi ngadto sa imong ikahibalag sa matag adlaw, lakip sa mga dumuloong, mga higala, ug pamilya?

`Notes`