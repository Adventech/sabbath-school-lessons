---
title:  Ang Balaod sa Gugma
date:   23/03/2025
---

Ang balaod sa Dios wala magsakop sa abstract o dili tin-aw nga mga prinsipyo; kondili ang balaod sa Dios maoy usa ka relasyon. Makita kini sa tin-aw diha sa Napulo ka Sugo. Ang patukuranang mga prinsipyo sa Napulo ka Sugo didto nang daan sa Tanaman sa Eden, ang mga prinsipyo sa gugma nga maoy mogahum sa relasyon tali sa Dios ug sa mga tawo ug taliwala sa katawhan sa ilang mga kaugalingon. Sa pagsulat sa Napulo ka Sugo sa bato diha sa Exodo 20, gihatag sila ngadto sa Israel sa kahulugan sa relasyon sa kasabutan o tugon. Ang kasugoan maong kasugoan gisulat human na mapagawas ang katawhan gikan sa Ehipto, ug ang maong kasugoan gipasukad sa gugma sa Dios ug sa Iyang mga saad ngadto sa nasod (tan-awa sa Exodo 6:7, 8 ug Levitico 26:12). Makita ang duha ka mga lindog sa Napulo ka Sugo nga gipatumong sila sa pagpalambo sa relasyon sa usa ka tawhanong relasyon uban sa Dios ug sa relasyon sa usag-usa.

`Basaha ang Exodo 20:1–17. Sa unsa nga paagi nagpadayag kini nga mga bersikulo sa duha ka mga prinsipyo, kanang gugma alang sa Dios ug gugma alang sa uban?`

Ang nahaunang upat ka sugo adunay kalabotan sa mga relasyon sa mga tawo ug sa Dios, ug ang katapusang unom ang mga relasyon taliwala sa katawhan sa usag-usa

Ang atong relasyon ngadto sa Dios ug ngadto sa ubang mga tawo kinahanglan gamhan sa mga prinsipyo sa balaod sa Dios.

Kining duha ka bahin sa balaod direkta nga tugbang sa gipaila ni Jesus nga duha ka labing dagko nga kasugoan—“Higugmaon mo si JEHOVA nga imong Dios sa tibuok mong kasingkasing” (Mateo 22:37; itandi sa Deuteronomio 6:5) ug “Higugmaon mo ang imong silingan ingon sa imong kaugalingon” (Mateo 22:39; itandi sa Levitico 19:18).

Ang nahaunang upat ka sugo maoy mga paagi sa atong paghigugma sa Dios sa atong tibuok nga pagkatawo, ug ang katapusang unom maoy mga paagi sa atong paghigugmaay sa usag-usa. Gipatin-aw kini ni Jesus nga kining duha ka dagkung sugo sa gugma nausa pagkadugtong ngadto sa balaod. “Niining duha ka sugo nagbitay ang tanang Kasugoan ug ang mga Propeta” (Mateo 23:40).

Ang kinatibuk-an sa kasugoan sa Dios, napabarug sa gugma sa Dios. Ang gugma sa Dios ug ang balaod dili magkabulag. Sagad atong madunggan ang mga tawo nga moingon, Dili na kita nagbantay sa kasugoan, kinahanglan lang nato nga mahigugma sa Dios ug sa paghigugma sa uban. Ngano man kana nga ideya walay mahimo nga kahulugan?

`Unsaon man nato sa pagpahayag o sa pagpakita sa atong gugma ngadto sa Dios, o gugma ngadto sa uban, kon atong gilapas ang usa sa Napulo ka Sugo?`