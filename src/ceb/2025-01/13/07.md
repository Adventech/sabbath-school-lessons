---
title:  Dugang nga Panghunahuna
date:   28/03/2025
---

Basaha kang Ellen G. White,"The Least of These My Brethren," pp. 637–641, diha sa The Desire of Ages.

“Kadtong nagalagad ngadto sa uban pagaalagaran sa Pangulong Magbalantay sa mga karnero. Magainum sila sa buhi nga tubig ug matagbaw. Dili sila maghandum sa makapaukyab nga mga kalingawan, o alang sa pila ka kausaban sa ilang mga kinabuhi. Ang dakung topiko nga makasisibot mao kon unsaon pagluwas sa mga kalag nga andam na nga mawala. Ang sosyal nga pakigsultihay makahatag og kaayohan. Ang gugma sa Manunubos makadani og mga kasingkasing ngadto sa panaghiusa.

“Kon atong maamgohan nga mga masigka-magbubuhat kita uban sa Dios, ang Iyang mga saad isulti sa pagpahiuyon. Magakalayo sila sa atong mga kasingkasing, ug magpasiga kini sa atong mga ngabil, ngadto kang Moises, sa gitawag siya ngadto sa pagalagad sa usa ka ignorante, walay disiplina, ug masupilon nga katawhan, gihatagan siya sa Dios sa saad, 'ang Akong presensya magauban kanimo, ug hatagan Ko ikaw og kapahulayan.' Ug Siya miingon, 'Sa pagkamatuod Ako magauban kanimo.' Exodo 33:14; 3:12. Kini nga saad alang sa tanan nga nagabuhat sa dapit ni Cristo alang sa mga sinakit ug nanag-antus.”—The Desire of Ages, p. 641.

**Diskusyonan nga mga Pangutana**:

`Basaha ang 1 Corinto 13:4–8. Sa unsa nga paagi ang 1 Corinto naghatag og kahayag kon unsa nga matang nga katawhan kita mahimo?`

`Unsay makapalain sa mga karnero gikan sa mga kanding diha sa Mateo 25:31–46? Unsaon nato pagsabut sa gisulti ni Jesus dinhi sa usa ka paagi nga wala magtudlo sa kaluwasan pinaagi sa mga buhat?`

`Unsay imong masabot nga “kon atong higugmaon ang kalibutan sama sa Iyang paghigugma niini, nan alang kanato natuman ang Iyang buluhaton. Kita gipahaum alang sa langit; kay aduna kitay langit sa atong mga kasingkasing” (tan-awa sa gitun-an sa Hwebes)? Unsay gipadayag niini bahin sa kinaiyahan sa Dios ug sa kinaiyahan sa langit? Unsaon nato pagpuyo sa pagkahimo nga mga lumulupyo sa langit dinhi niini nga bahin, kadugtong ngadto sa pagsabwag sa gugma sa Dios nga makadalag kahayag ug hustisya ngadto sa mga dinaogdaog?`

`Unsa nga praktikal nga mga lakang kinahanglan buhaton sa inyong iglesia sa pagpakita sa pagtagad sa Dios alang sa gugma ug hustisya sa inyong lokal nga komunidad? Unsay imong maayong gibuhat sa imong komunidad? Unsay imong gikinahanglan sa pagpauswag ug sa pagtagad niini sa dugang? Unsa nga makita nga mga lakang ang imong mahimo sa linawas ug sa tingub sa pagbuhat sumala sa atong natun-an bahin sa gugma ug hustisya sa Dios?`