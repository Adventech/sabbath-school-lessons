---
title:  Komento Sa Magtutudlo
date:   07/03/2025
---

### Bahin I: Kinatibuk-ang Panglantaw

**Dugokan nga Teskto**: 1 Juan 3:8

**Tutokan sa Pagtuon**: Job 1:1–12, Job 2:1–7, Daniel 10, Lucas 4:6, Juan 12:31.

**Pasiuna**: Gilimitan sa Dios si Satanas sa iyang paggahum. Usa siya ka illegitimate nga pangulo, ilabina tungod sa Iyang kinaiya.

**Mga Tema sa Leksyon**: Ang leksyon niining semanaha magpasantop sa tulo ka dugokan nga panghunahuna.

1. Si Satanas usa ka illegitimate ug temporaryo nga “hari”: ug gihatagan sa Dios si Satanas og limitado ug temporaryo nga pagkahari human pagsulod sa sala niining kalibutan, apan kini nga pagkahari dili usa ka legitimate nga awtoridad. Bisan og ang Dios adunay naglimit sa Iyang kaugalingong kalihokan sa pagwagtang sa daotan niini nga kalibutan, gidaug ni Jesus ang yawa. Ang kadaugan ni Cristo batok sa tentasyon didto sa kamingawan ug gidaug si Satanas didto sa krus nagpaila nga ang paghari ni Satanas illegitimate ug temporaryo.
2. Nagbutang-butang si Satanas og mga sumbong, ug naghimo og mga binihag, ubos sa iyang “pagkapangulo”: Bisan pa sa kamatuoran nga si Satanas maoy usa ka illegitimate ug temporaryo nga paghari, ang tawhanong mga binuhat mahimo makatarunganon nga mga bihag sa iyang pagkahari. Ang atong tawhanong kabubut-on hilig ngadto sa pagsunod sa mga sugyot ni Satanas, gawas kon si Cristo magpuyo dinhi kanato, sa paggiya sa atong mga handum ug mga kinabuhi.
3. Si Satanas limitado sa iyang “pagkahari”: si Satanas adunay lawak ug panahon sa “paghari,” apan gilimitahan sa Dios niini nga “pagkahari.” Sa pagpadayag sa tawhanon nga kasaysayan, labing hataas nga mga gahum sa pagkamaayo supak sa daotan, ug ang mga pag-ampo sa mga tumotuo maoy usa ka epektibo nga resource batok kanila.

Kagamitan sa Kinabuhi: Si Satanas limitado sa iyang temporaryo nga pagkahari. Pinasikad sa kadaugan ni Jesus, wala kita mailalum sa kaulipnan sa kahadlok sa kamatayon. Apan nagkinahanglan gihapon kita nga magtukaw ug mosalig sa gahum sa Dios. Sa unsa nga paagi ang imong kinabuhi sa pag-ampo makatabang kanimo sa malampuson makasukol sa illegitimate nga pagkahari ni Satanas?

### Bahin II: Komentaryo

**1. Si Satanas Maoy Usa ka Illigimate ug Temporaryo nga “Hari.”**

Diha sa synoptic Gospels, ang focus sa antagonism tali kang Satanas ug ni Jesus mao ang tentasyon didto sa kamingawan (Mateo 4:1–11; Marcos 1:12, 13; Lucas 4:1–13; Lucas 4:1–11; Marcos 1:12, 13; Lucas 4:1–13). Sa tulo ka mga synoptic, ang Lucas naghatag og dugang nga mga detalye, sa ikatulo nga tentasyon bahin sa gipasangil nga awtoridad. Ang pagpakita ngadto kang Jesus, “sa tanang gingharian sa kalibutan sa usa ka gutlo sa panahon” (Lucas 4:5), nga gitanyag sa yawa Kaniya ang “tanan niini nga pagbulot-an . . . ug ang ilang himaya; kay gihatag kini kanako, ug akong igahatag kini ngadto kang kinsa nga akong gusto hatagan” (Lucas 4:6).

Lalisonon kini kong si Satanas aduna ba gyuy awtoridad sumala sa iyang pangangkon, ug kon mao, giunsa man niya pagkabaton nini. Sa pagkasiguro human sa pagsulod sa sala dinhi sa kalibutan, “gihatagan sa Dios si Satanas sa daghang kagawasan sa pagpalihok sa iyang inilog nga inpluensiya sa tibuok kalibutan.”—Sydney H.T. Page, Powers of Evil: A Biblical Study of Satan and Demons (Grand Rapids, MI: Baker Books, 1995), p. 98. Apan, kini nga kagawasan lahi kaysa pag-ingon nga si Satanas adunay legitimate authority dinhi sa kalibutan. Gani, pinaagi sa pagsalikway sa tanyag ni Satanas, wala moila si Jesus sa legitimacy niana nga awtoridad.

Diha sa Ebanghelyo ni Juan, ang walay pagtagdanay tali kang Satanas ug ni Jesus sa partikular nagpasantop diha sa mga reperensiya ngadto “sa pangulo [prinsipe] niining kalibutan” (Juan 12;31; Juan 14:30; Juan 16;11). Diha sa Juan 12:31–33, si Jesus nagpasantop sa paghukom sa kalibutan ug sa paghulog sa pangulo/prinsipe, uban sa partikular nga pahinungod ngadto sa Iyang kamatayon. Diha sa Juan 14:30, gipasabot ni Jesus diha sa kahulugan sa Iyang farewell nga pakigpulong ngadto sa Iyang mga tinun-an nga “moabut ang punoan [prinsipe] niining kalibutana.” Gipasantop ni Jesus ang antagonism o walay pagtagad niini nga pamahayag, Iyang gidugang, “Siya hinoon walay labot kanako.” Ang pamahayag malagmit adunay gipasabot bahin kang Judas Iscariote, nga maoy ahente nga “ang yawa mismo sa iyang kaugalingon nagpadali sa kamatayon ni Jesus.” Apan, ang krus dili maoy pagdaug sa yawa, kondili sa makapatingala ang iyang pagkapukan (tan-awa kang D. A. Carson, The Gospel According to John, The Pillar New Testament Commentary [Grand Rapids, MI: Eerdmans , 1991], p. 508). Dayon, samtang nanudlo si Jesus sa mga tinun-an bahin sa gisaad nga Parakletos, ang Espiritu Santo. Iyang gipasantop pag-usab, karon diha sa Juan 16:11, nga “ang punoan [prinsipe] niining kalibutana gihukman na,” nga daw nagpalanog sa pagpalagpot sa yawa diha sa Juan 12:31.

Busa, samtang ang mga synoptics nagpasantop sa kadaugan ni Cristo batok kang Satanas panahon sa pagsulay didto sa kamingawan, sa pagsugod sa Iyang ministeryo sa publiko, ang Ebanghelyo ni Juan nagpasantop sa pagkapukan ni Satanas, ang punoan/prinsipe niining kalibutana, didto sa krus (tan-awa usab sa Powers of Evil: A Biblical Study of Satan and Demons, p. 129); nga sa katapusan sa yutan-ong ministeryo ni Jesus. Niining duha ka mga kahimtang, atong nahibaloan nga si Satanas maoy usa ka illegitimate ug temporaryo nga pangulo sa usa ka makasasala nga kalibutan, usa ka kalibutan nga sa pagkasalikwaot gihigugma sa Dios apan gihukman usab tungod sa pagsalikway kang Jesus (Juan 1:10, 29; Juan 3:16, 17, 19; Juan 9:39; Juan 12:31, 47; Juan 14:17; Juan 15:18, 19; Juan 16:8; Juan 17:9, 14, 16, 21). Sumala sa gipaila ni Robert Recker, si Satanas “mao ang usa ka gipakanaog nga prinsipe, o usa nga diha sa proseso nga papahawaon.”—“Satan: In Power or Dethroned?”, Calvin Theological Journal 6, no. 2 (1971), p. 147.

**2. Si Satanas Nagpasipala ug Naghimo og mga Bihag Ilalum sa Iyang “Pagkapangulo.”**

Bisan pa sa pagka-illegitimate ingon nga usa ka pangulo, tungod sa sala ang mga tawo nahimo nga lawful nga mga bihag sa pagpangulo ni Satanas. Si Ellen G. White nagpasantop nga ang “Nahulog nga tawo nahimong lawful nga bihag. . . . Ang tawo sa natural hilig ngadto sa pagsunod sa mga sugyot ni Satanas, ug dili siya makasukol nga malampuson sa makalilisang nga usa ka kaaway gawas kon si Cristo, ang gamhanan nga Mananaog, nagapuyo diha kaniya, sa paggiya sa iyang mga handum, ug sa paghatag kanita og kusog.”—Testimonies for the Church, vol. 1, p. 341. Dili ang Dios ang “nagbuhat kang Satanas ‘ang prinsipe niining kalibutana,’ apan . . . ang mga tawo naghimo kaniya sama niana pinaagi sa ilang sala.”—Page, Powers of Evil: A Biblical Study of Satan and Demons, p. 129.

Bisan og si Satanas, gikan sa paghulagway sa tawhanong sala, usa ka lawful nga pangulo sa nahugawan nga mga tawo, illegitimate gihapon siya nga pangulo tungod sa hinungdan sa iyang kinaiya ug mga aksyon. Siya sa tin-aw gihulagway ni Jesus nga usa ka bakakon ug usa ka mamumono. Sa Iyang mga pulong, si Satanas “maoy usa ka mamumuno gikan pa sa sinugdaan, ug dili makabarug diha sa kamatuoran, kay walay kamatuoran diha kaniya. Kon siya mosulti og usa ka bakak, magasulti siya gikan sa iyang kaugalingon nga mga tinubdan, kay siya usa ka bakakon ug ang amahan niini” (Juan 8:44). Sa sukaranan, ang mga bakak/pagbutang-butang ug mortal nga pagkabihag maoy unod sa iyang “pagpangulo,” nga nagkinahanglan og pagpukan ni Jesus.

Ang Ebanghelyo ni Juan daw nagpasantop nga “ang pangulo [prinsipe] niining kalibutana” nabuntog ug gipalagpot pinaagi sa halad ni Cristo didto sa krus, ang Iyang pagkabanhaw, ug pagkayab ngadto sa Amahan (Juan 12:31–33, Juan 16:11). Apan, ang pag-ampo ni Jesus alang sa paglabang sa Iyang mga tinun-an, diha sa Juan 17, nag-angkon nga ang inpluwensya ni Satanas ibabaw sa tawo wala matapos didto sa krus. “Sa sukwahi, si Juan nagpaila nga ang pagsupak nga gipasiugdahan ni Satanas batok kang Jesus itumong usab ngadto sa mga sumosunod ni Jesus.”—Powers of Evil: A Biblical Study of Satan and Demons, p. 130. Diha sa Juan 17:15, nag-ampo si Jesus nga ang Amahan magtipig “gikan sa daotan,” kay ania sila sa kalibutan apan dili sakop niini (Juan 17:15, 16). Diha sa 1 Juan 5:19, ang kalahian gihimo tali sa mga tumotuo sa Dios ug sa dili mga tumotuo (kadtong iya sa kalibutan), nga nagtandi sa katawhan sa Dios ngadto sa mga nailalum sa gahum sa yawa: “Kita nahibalo nga Iya kita sa Dios, ug ang tibuok kalibutan nahimutang ubos sa pagdani sa daotan.” Angb Hebreohanon 2:14, 15 nagpaila sa gahum sa yawa ibabaw sa makasasala nga mga tawo, sa pagpasakop kanila ngadto sa kaulipnan, mahitungod “sa gahum sa kamatayon.” Kini nga pahayag nagtudlo usab nga giguba ni Jesus kini nga gahum pinaagi sa Iyang kamatayon. Busa, pinasikad sa kadaugan ni Jesus, dili na kita ubos sa pagkaulipon sa kahadlok sa kamatayon. Apan nagkinahanglan gihapon kita magtukaw ug mosalig sa gahum sa Dios. Ang kasaysayan sa kaluwasan wala pa matapos, ug “ang yawa nagalakaw-lakaw samag usa ka liyon nga nagangulob, nangita kon kinsay iyang matukob” (1 Pedro 5:8). Dugang pa, sa dili pa ang iyang katapusang kalaglagan (Pinadayag 20:10), si Satanas magpadayon sa pagsumbong sa mga tumotuo atubang sa Dios (Pinadayag 20:10), ug ang kasaysayan ni Job nagsugyot nga ang pagbutangbutang (Job 1:9–11, Job 2:5) kabahin sa pamaagi sa yawa sa pagpanumbong.

**3. Limitado si Satanas sa Iyang “Pagpangulo.”**

Ang makasasala nga mga tawo naghimo kang Satanas nga usa ka pangulo, ug ang iyang mga sumbong sa pagbutangbutang gitagad, sa baylo nga dili lang tagdon sa Dios. Gitugotan kin isa Dios sa pagkahitabo aron kini nga mga sumbong sa hingpit mamatud-an nga sayop. Tungod niini nga katarungan, si Satanas adunay lawak ug panahon sa “pagmando,” apan, sumala sa kasaysayan ni Job nagpaila usab (“ayaw pagtandoga siya sa iyang kaugalingon” (Job 1:12). “ayaw hilabti ang iyang kinabuhi” (Job 2:6), gilimitahan siya sa Dios sa iyang “pagkapangulo.”

Dugang pa, atong nahibaloan, diha sa Daniel 10 ang mga limitasyon sa daotan nga gahum. Sumala niini nga kapitulo “ang pagbukhad sa tawhanong kasaysayan dili but-an sa bug-os sa mga desisyon nga himoon sa mga tawo, kay adunay dili makita nga sukdanan sa katinuoran nga kinahanglan hisgotan. Sa partikular adunay, katingalahan nga mga gahum dinhi sa uniberso nga magpalihok sa usa ka madaugdaugon nga inpluwensiya sa socio-political nga natad, ilabina kon adunay kalabotan sa katawhan sa Dios.

Bisan pa niini, ang gahum niining daotan nga mga ahensiya limitado, kay ang maayo nga mga gahum nga labaw sa tanan nagsupak kanila, ug ang matinumanon nga mga pag-ampo sa mga tumotuo epektibo usab batok kanila. Bisan unsa ka masupakon ang mga gahum sa daotan batok sa kabubut-on sa Dios, dili sila makahimo pagsanta niini sa pagkatuman.”—Powers of Evil: A Biblical Study of Satan anD Demons, p. 64.

Nagpamatuod si Ellen G. White sa pagkaania sa usa ka sama nga away sa uniberso bahin sa kinabuhi sa matag tawo, ug nagpasantop usab siya sa kahinungdanon sa pag-ampo niini nga kahulugan. Diha sa kapitulo “The Power of Satan” sa Testimonies for the Church, vol. 1, iyang gipasantop nga ang “Dios lamang maka-limit sa gahum ni Satanas” (Pahina 341) ug nga iyang “nakita ang daotan nga mga manolunda nga nakig-away alang sa mga kalag, ug ang mga manolunda sa Dios misukol kanila. Grabe ang away” (Pahina 345). Apan, nagdugang siya, “dili ang buhat sa maayo nga mga manolunda nga mogahum sa mga hunahuna sa mga tawo batok sa ilang kabubut-on. Kon mopasakop sila sa kaaway, ug dili maningkamot sa pagsukol kaniya, nan ang mga manolunda sa Dios diyutay rag mahimo sa pagpugong sa panon ni Satanas, aron nga sila dili malaglag, hangtud ang dugang nga kahayag mahatag ngadto niadtong anaa sa katalagman, aron pagpalihok kanila ug pagtan-aw ngadto sa langit alang sa panabang” (Pahina 345). Niini nga kahulugan, iyang gipasantop nga “ang dakung Kumander sa langit ug yuta naglimit sa gahum ni Satanas” samtang, sa sama nga panahon, iyang gipasantop ang kahinungdanon sa pag-ampo, tungod kay ang “atong Manluluwas maminaw sa mainiton nga pag-ampo sa pagtoo, ug magpadala og dugang nga gahum sa mga manolunda nga nagalabaw sa kusog aron sa pagluwas kaniya” (Pahina 346).

### Bahin III: Kagamitan sa Kinabuhi

Ang libro sa Job naghatag og matahum nga mga pagsabot ngadto sa katinuoran sa dakung away. Nakahukom si Job sa pagkahadlok sa Dios bisan pa sa mga kahimtang. Ang pagtagad niini nga asoy, isaysay ang mosunod nga mga pangutana:

1. Sa unsa nga paagi ang panalipod sa Dios ibabaw kanato makadasig kanato sa pagkahadlok, paghandum, ug paghigugma Kaniya bisan sa dugang pa gayud? Sa unsa nga mga paagi tingali ang Iyang panalipod malagmit makahagit sa uban kanato diha, o mahimong usa ka babag ngadto, sa atong tubag ngadto Kaniya?
2. Adunay mga limitasyon si Satanas nga gipatuman sa iyang pagkapangulo, nga nahimong makita didto sa eksena sa langitnong konsilyo diha sa Job. Unsay masulti kanato niining mga limtasyon sa gahum ni Satanas bahin sa gahum ug mga lihok sa Dios?
3. Diha sa kapitulo “Ang Gahum ni Satanas” (Testimonies for the Church, vol. 1, p. 345), gipasantop ni Ellen G. White ang kahinungdanon sa pag-ampo aron ang Dios makapadala sa mga manolunda sa pagluwas kanato. Busa, unsa ka importante ang pag-ampo sa imong kinabuhi aron sa pagbukas sa mga agianan alang sa balaan nga lihok?

`Notes`