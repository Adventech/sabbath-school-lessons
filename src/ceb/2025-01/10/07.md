---
title:  Dugang nga Panghunahuna
date:   07/03/2025
---

Basaha kang Ellen G. White, “The Power of Satan,” pp. 341–347, diha sa Testimonies for the Church, vol. 1.

“Ang nahulog nga tawo maoy makatarunganong bihag ni Satanas. Ang buluhaton ni Cristo mao ang pagluwas kaniya gikan sa gahum sa iyang dakung kaaway. Ang tawo sa natural mahilig ngadto sa pagsunod sa mga sugyot ni Satanas, ug dili ka molampos sa pagsukol sa hilabihan ka makalilisang nga kaaway gawas kon si Cristo, ang gamhanan nga Mananaog, magpuyo diha kaniya, sa paggiya sa iyang mga handum, ug maghatag kaniya og kusug. Ang Dios lamang makahimo paglimit sa gahum ni Satanas. Moadto siya ngadto nganhi dinhi sa yuta, ug molakaw sa ibabaw ug ubos niini. Dili Siya mohunong sa pagbantay bisan sa usa lang ka gutlo, tungud sa kahadlok sa pagkawala sa usa ka higayon sa paglaglag sa mga kalag. Importante ang katawhan sa Dios makasabot niini, aron sila makasabot niini, aron sila makaikyas sa iyang mga lit-ag. Nangandam si Satanas sa iyang mga limbong, aron nga sa iyang katapusang kampanya batok sa katawhan sa Dios makasabot sila nga siya. Ang 2 Corinto 11:14: “Ug ayaw kahibulong; kay si Satanas sa iyang kaugalingon mausab ngadto sa usa ka manulunda sa kahayag.’ Samtang ang uban nga nalimbongan nga mga kalag mopatuo nga wala siya o dili siya tinuod, iyang gibihag sila, ug nagabuhat pinaagi kanila ngadto sa usa ka dakung bahin. Nahibalo si Satanas labaw kaysa katawhan sa Dios sa gahum nga ilang mabatonan batok kaniya kon ang ilang kusug anaa kang Cristo. Kon sila sa mapaubsanon mohangyo sa gamhanang Mananaog alang sa panabang, ang labing mahuyang nga tumutuo diha sa kamatuuran, magsalig sa hugot kang Cristo, magmalampuson sa pagsumpo kang Satanas ug sa tanan niyang panon. Malinglahon kaayo siya sa pagpakita sa dayag, sa maisugon, uban sa iyang mga pagsulay; alang niadtong nagdugang nga mga kusug sa Cristohanon mapukaw, ug siya mosalig sa kusgan ug gamhanan nga Manluluwas. Apan mosulod siya nga dili mahibaloan ug magabuhat diha sa pagtakoban pinaagi sa mga anak sa malapason nga nag-angkon sa pagka-diosnon.” Ellen G. White, Testimonies for the Church, vol. 1, p. 341.

**Diskusyonan nga mga Pangutana**:

`Unsa may gipasabut sa “pagkamakatarunganong binihag ni Satanas”? Nagpasabot ba kana nga ang yawa makahimo pagbuhat bisan unsay iyang gusto sa mga tawo? Kon dili, nganong dili man? Sa unsa nga paagi kini madugtong ngadto sa atong matawag ang “mga sulondan o tulomanon sa away” diha sa away sa uniberso?`

`Nganong hatagan man sa Dios si Satanas sa bisan unsa nga poder sa away sa uniberso, bisan kon temporaryo lang kini? Unsay gisulti niini kanato kon sa unsa nga paagi ang Dios nagtinguha sa pagtubag sa mga sumbong ni Satanas?`

`Unsaon man nimo pagtubag ngadto bisan niadtong mga Cristohanon nga dili motuo sa pagka-anaa ni Satanas ingon nga tinuod, personal nga binuhat? Bisan og dili nato mapamatud-an ang pagka-anaa ni Satanas, unsay pamatuod imong maggamit nga tingali makatabang sa usa ka tawo nga hilabihan ka nalimbongan?`