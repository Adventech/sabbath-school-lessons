---
title:  Usa ka Manulunda Nalangan
date:   02/03/2025
---

Sumala sa atong nakita, ang mini nga “mga dios”sa mga nasod mga yawa nga nagtakoban. Ug sa laing dapit atong makita ang pamatuodnga ang yawan-ong mga pangulo sa kawanangan usahay magpaluyo sa yutan-ong mga pangulo. Bisan ang manulunda nga mga ahente nga pinadala sa Dios masupak sa mga gahum sa kaaway.

`Basaha ang Daniel 10:1–14, uban sa pinasahi nga pagtagad sa mga bersikulo 12, 13. Unsa may gutdlo niini nga mga teksto nga adunay kalabutan sa away sa uniberso? Unsa may imong mahimo bahin sa anghel nga gipadala sa Dios nga “gipugngan” sulod sa 21 ka adlaw?`

Nganong nalangan o “gipugngan” man ang usa ka manulunda nga gipadala sa Dios sulod sa tulo ka semana? Ingon nga gamhanan sa ngatanan, adunay gahum ang Dios sa pagtubag dayon kang Daniel—kon maoy Iyang gipili. Kon Iyang gipalihok ang Iyang gahum sa pagbuhat niadto, Iyang mapakita ayon ang maong manulunda ngadto kang Daniel. Apan, ang gipadala sa Dios nga manulunda “gipugngan” sa “prinsipi sa ginharian sa Persia” sulod sa tulo ka mga semana. Unsa may nagkahitabo dinhi?

“Sulod sa tulo nga semana nakigbisug si Gabriel sa mga gahum sa kangitngit, sa tinguha sa pagsanta sa mga inpluwensya nga naglihok sa hunahuna ni Ciro

. . . . Ang mahimo lang sa langit alang sa katawhan sa Dios nabuhat. Ang kadaugan naangkon sa katapusan; ang mga gahum sa kaaway nasanta sa tanang mga adlaw ni Ciro, ug ang tanang adlaw sa iyang anak nga si Cambyses.”—Ellen G. White, Prophets and Kings, p. 572.

Aron mahitabo kana nga away, ang Dios kinahanglan dili mogamit sa tanan Niyang gahum. Ang kaaway kinahanglan hatagan sa pipila ka tinuod nga kagawasan ug gahum nga kuhaon sa pinugos, apan gidid-an sa pipila ka mga bahin nga nahibaloan ngadto sa duha ka mga habig (ang mga detalye wala ipadayag kanato). Daw adunay mga lagda sa away sa uniberso nga nagalihok sa sulod, nga hisgutan sa mosunod nga mga leksyon ingon nga “mga sulondan sa pakig-away.”

Sa usa ka kahulugan, ang pagsabut niini nga mga kinutuban sa tingali dili lisud kon atong masabtan ang ideya, nga gihisgotan na, nga ang Dios nagabuhat lamang pinaagi sa gugma, ug kana nga gugma,nga dili pinugos, maoy patukuranan sa Iyang kagamhanan. Kining ideya nga ang Dios magabuhat lamang pinaagi sa mga prinsipyonga nagasukad sa gugma, makatabang kanato sa pagsabut sa dakung away.

`Sa unsa nga paagi ikaw nakasinati sa mga limits o mga kinutoban sa pagbuhat lamang pinaagi sa mga prinsipyo sa gugma ug dili sa pagpamugos? Unsa nga mga leksyon imong nakatun-an bahin sa mga kinutoban sa gahum?`