---
title:  Mga Sulondan sa Pakigaway
date:   01/03/2025
---

### Basaha sa Pagtuon sa Semana

Daniel 10:1–14, Pinadayag 13:1–8, Job. 1:1–12, Job 2:1–7, Juan 12:31, Juan 14:30, Marcos 6:5, Marcos 9:29.

> <p>Teksto nga Sag-ulohon</p>
> “Siya nga makasala iya sa yawa, kay ang yawa nakasala sukad pa sa sinugDaniel Tungud niini nga tuyo ang Anak sa Dios gipaila, aron Siya maglaglag sa mga buhat sa yawa” (1 Juan 3:8).

Usa ka gamhanan nga sugilanon nga nagpadayag sa kinaiyahan sa away sa uniberso mabasa diha sa 1 Hari 18:19–40, si Elias didto sa Bungtod sa Carmelo, diin si Jehova nagpaila sa gitawag og “mga dios sa mga nasod.” Apan, adunay dugang pa nga nagpaluyo sa mga eksena bahin niini nga “mga dios” kaysa ilang igo lang nga mga kolor sa pagano nga handurawan. Luyo sa “mga dios” nga gihunahuna sa mga nasod nga nagpalibot sa Israel nga ilang gisimba, sa aktwal maoy usa ka lahi nga butang.

“Naghalad sila ngadto sa mga yawa, dili ngadto sa Dios, nagdto sa mga dios nga wala nila mailhi, ngadto sa bag-o nga mga dios, bag-ong mga nangabot nga wala kahadloki sa inyong mga amahan”(Deuteronomio 32:17).

Nagdugang si Pablo, “ang mga butang nga gihalad sa mga Gentil ilang gihalad ngadto sa mga yawa, dili ngadto sa Dios, ug dili ko gusto nga kamo adunay pakigkauban sa mga yawa” (1 Corinto 10:20).

Luyo sa mini nga “mga dios” sa mga nasod, sa aktuwal mga yawa diay, nga nagtakoban. Nagkahulugan kini nga, ang tanang mga teksto sa Kasulatan nga naghisgut sa pagsimbag mini nga mga dios ug mga dios nga langyaw mga teksto bahin sa “away sa uniberso.”

Niini nga background, ang tema sa away sa uniberso labaw ka maayo nga masabtan. Ug kini nga kamatuuran adunay daghang mga kahulugan alang sa pagsabut og dugang bahin sa kinaiyahan niini nga away ug sa unsa nga paagi kini naghatag og kahayag bahin sa problema sa daotan.