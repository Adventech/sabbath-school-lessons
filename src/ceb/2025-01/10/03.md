---
title:  Ang Dragon Diha sa Pinadayag
date:   03/03/2025
---

Ang nagaarko nga hulagway sa mga pangulo sa kalangitan sa away sa uniberso giliminan diha sa basahon sa Pinadayag, diin ang yawa gihulagway ingon nga “ang dakung dragon” nga nagasupak sa Dios ug naglimbong sa tibuok kalibutan” (Pinadayag 12:9).

`Basaha ang Pinadayag 13:1–8. Unsay gipadayag niini bahin sa kadak-on sa sakop sa dragon?`

Ang dragon (si Satanas) wala lang makiggubat batok sa Dios (Pinadayag 12:7–9) ug sa Iyang mga alagad (pananglitan, Pinadayag 12:1–6), apan siya gihulagway ingon nga ang pangulo nga nagpaluyo sa yutan-ong mga ginharian nga naglutos sa katawhan sa Dios latas sa mga katuigan.

“Gihatag sa dragon . . . . ang iyang gahum, ang iyang trono, ug dakung pagbulot-an” ngadto sa mananap gikan sa dagat (Pinadayag 13:2; itandi sa Pinadayag 13:5; Pinadayag 17:13, 14). Ang mananap nga gikan sa dagat “gihatagan ug usa ka baba nga magsultig dagkung mga butang ug mga pasipala, ug gihatagan siya og pagbulot-an sa pagpadayon sulod sa kap-atan ug duha ka bulan” (Pinadayag 13:5).

Busa, si Satanas (ang dragon) naghatag og gahum ug pagbulot-an ngadto sa usa ka mananap (usa ka yutan-ong relihiyoso-politikanhong gahum). Kini nga gahum gipalihok aron sa pag-ilog sa pagpasimba nga angay lamang sa Dios. Ang mananap nagpasipala sa ngalan sa Dios; nakiggubat usab kini batok, ug gani nakabuntog sa mga balaan sa Dios, bisan sa usa lang ka gitagal nga panahon. Kining pagbulot-an sa tibuok kalibutan ug poder o pagkasakop gihatag ngadto kaniya sa dragon, ang nangilog nga pangulo niining kalibutan.

Apan, adunay tin-aw nga mga kinutoban kang sa Satanas ug sa iyang mga ahensiya, usab, lakip ang temporal nga mga limits. “Busa pagmaya, O mga langit, ug kamo nga nagapuyo diha kanila! Alaut ang mga nagapuyo sa yuta ug sa dagat! Kay ang yawa nanaog diha kaninyo, nga adunay dakung kapungot, kay nahibalo siya nga hamubo nalang ang iyang panahon” (Pinadayag 12:12).

“Nahibalo si Satanas nga hamubo nalang ang iyang panahon” (Pinadayag 12:12), ug ang mga panghitabo gihulagway diha sa Pinadayag nagpadayon uban sa matagnaon nga mga lumbay sa panahon, nga nagpakitag espisiko nga mga limits (tan-awa sa Pinadayag 12:14, Pinadayag 13:5) ngadto sa paggahum niining daotan nga mga pwersa.

Sa pagkatinuod, ang Dios sa katapusan modaug, “Ug pahiran sa Dios ang mga luha sa ilang mga mata; wala na unyay kamatayon, ni kasub-anan, ni paghilak. Wala na unyay kasakit, kay ang kanhing mga butang nangagi na” (Pinadayag 21:4).

`Bisan unsa ka lisud alang kanato ang pagtan-aw niini karon, sa katapusan ang maayo modaug batok sa daotan sa walay katapusan. Nganong importante man kaayo kini nga kinahanglan dili gayud nato kalimtan kining matahum nga saad?`