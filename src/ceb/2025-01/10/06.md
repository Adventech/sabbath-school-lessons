---
title:  Mga Limitasyon ug mga Sulondan
date:   06/03/2025
---

Ang away sa uniberso una sa tanan maoy away bahin sa kinaiya sa Dios, tungud sa mapasipalahon nga mga sumbong batok sa pagkamaayo sa Dios, sa Iyang hustisya, ug pangagamhanan. Usa kini ka matang sa kaso sa kasabutan sa uniberso.

Kana nga away dili mahusay pinaagi sa gahum kondili, sa baylo, nagkinahanglan sa demonstrasyon.

Kon seryoso ang mga pasangil o mga sumbong batok sa usa ka tawo nga anaa sa gahum, ang labing maayo (ug tingali usa lang) ka paagi sa pagbuntog sa mga sumbong mao ang pagtugot alang sa gawasnon, makiangayon, ug bukas nga inbestigasyon. Kon ang mga pasangil maghulga sa tibuok pangagamhanan (sa gugma), dili sila tagoan lang ilalum sa rug o alhombra.

Unsay kahulugan niining tanan alang sa pagsabut sa away sa uniberso ug sa kadugtungan ngadto sa problema sa daotan? Kon magsaad ang Dios. Iya ba kini pakyason? Dili gayud. Sumala sa pag-uyon sa Dios sa sulondan sa away, ang Iyang umalabot nga aksyon limitado (sa Iyang moralidad). Tungud niana, ang ubang mga daotan tingali masakop sulod sa temporaryo nga paggahum sa ginharian sa kangitngit.

`Basaha ang Marcos 6:5 ug Marcos 9:29. Unsay gipakita niini nga mga teksto kon sa unsa nga paagi ang balaang aksyon mahimo nga mausa sa pagkadugtong ngadto sa mga factors o bahin sama sa pagtoo ug pag-ampo?`

Niining duha ka mga sugilanon, ang ubang mga limitasyon o mga tulomanon o sulondan sa away daw nahimutang, sa kusganon nga nadugtong ngadto sa mga butang sama sa pagtoo ug pag-ampo. Sa ubang dapit atong makita ang daghang pamatuodnga ang pag-ampo makahimo og kalainan niining kalibutan, magbukas sa mga agianan alang sa balaang aksyon nga sa laing bahin tingali dili mabatonan sa pagka-moral. Apan, kinahanglan dili kita masayup sa paghunahuna nga ang pagtoo ug pag-ampo mao lamang ang mga factors. Malagmit aduna pay daghang mga hinungdan nga tingali wala lang nato mabantaye.

Haum kini sa ato nang nakita kaniadto bahin sa mga sulondan o tulomanon sa away. Gani, sa panahon nga magsaad ang Dios o mouyon ngadto sa pipila ka mga tulomanon o sulondan sa away, ang Iyang umalabot nga aksyon (sa moralidad) limitado. Tungud niana, ang ubang mga daotan mahulog o masakop sulod sa temporary nga paggahum sa ginharian sa kangitngit.

`Basaha ang Roma 8:18 ug Pinadayag 21:3, 4. Sa unsa nga paagi kini nga mga teksto maghatag kanimo sa pagsalig nga bisan adunay daghang mga butang nga wala nato mahibaloi, makasalig lang gihapon kita nga ang Dios nahibalo kon unsay labing maayo, gusto kon unsay labing maayo, ug magdala ngadto sa katapusn sa daotan ug magpasulod sa kalipay nga dayon.`