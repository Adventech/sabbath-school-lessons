---
title:  Ang Kahimtang ni Job
date:   04/03/2025
---

Diha sa basahon ni Job, gihatagan kita og pipila ka makalipay nga mga panan-aw ngadto sa katinuoran sa dakung away.

`Basaha ang Job 1:1–12 ug Job 2:1–7. Unsa nga mga prinsipyo sa dakung away atong makita nga gibuksan dinhi?`

Daghang mahinungdanong mga detalye mahagdaw gikan niini nga mga bersikulo. Nahauna, adunay nagpakita nga adunay pipila ka matang nga langitnong eksena sa konsilyo, dili lang usa ka dialogo tali sa Dios ug ni Satanas; ubang mga binuhat sa kalangitan nalambigit.

Ikaduha, adunay nagpadayon nga away, gipakita pinaagi sa kamatuuran nga gipangutana sa Dios si Satanas kon iya bang gihunahunaan si Job. Gihunahuna si Job alang sa unsa? Ang pangutana nakahimo og kahulugan tungud sa nagkadako nga away.

Ikatulo, samtang gipamatuod sa Dios nga si Job walay ikasaway, matarong, ug mahadlokon sa Dios, giangkon ni Satanas nga mahadlokon lang si Job sa Dios tungud kay gipanalipdan man siya sa Dios. Usa kini ka pagbutang-butang o pagdaut sa kinaiya ni Job ug sa Dios, usab (itandi sa Pinadayag 12:10, Zacarias 3).

Ikaupat, gipasangil ni Satanas nga gipanalipdan sa Dios si Job (ang panalipod) dili makiangayon ug imposible kini nga pamatud-an ni Satanas ang ilang mga pasangil. Nagpaila kini sa pipila ka nagpadayon nga mga utlanan kang Satanas (mga sulondan sa away), ug masabot nga sulayan ni Satanas ang pagsakit kang Job.

Mitubag ang Dios sa sumbong ni Satanas atubangan sa langitnong konsilyo pinaagi sa pagtugot kang Satanas sa pagpamatuod sa iyang teoriya, apan adunay mga kinutoban. Nahauna, Iyang gitugotan si Satanas paggamit sa iyang gahum “ibabaw sa tanan nga iya ni Job,” apan gidid-an sa personal nga pagdaut kang Job (Job 1:12). Sa ulahi, human sa pangangkon ni Satanas nga nagtagad lang si Job sa iyang kaugalingon, gitugotan sa Dios si Satanas sa pagsakit kang Job sa personal, apan kinahanglan dili niya hilabtan ang iyang kinabuhi (Job 2:3–6).

Gidad-an ni Satanas si Job og daghang mga kalamidad batok sa iyang panimalay, apan sa matag usa niini nga kahimtang nagpadayon si Job sa pagpanalangin sa Iyang ngalan (Job 1:20–22, Job 2:9, 10), sa pagbakak sa mga sumbong ni Satanas.

Atong nahibaloan ang daghanmga butang dinhi, sama sa adunay mga sulondan o balaod sa away sa uniberso. Adunay mga sukdanan sa langitnong sawang sa sulod niini gipatumaw ang mga pasangil batok sa Dios mahusay, apan sa walay paglapas sa sagrado nga mga prinsipyo nga maoy kinaiyahan sa gugma, ang patukuranan sa kagamhanan sa Dios ug sa unsa nga paagi Siya magagahum sa uniberso ug sa mga maalamon nga mga binuhat sulod niini.

Kining langitnong mga talan-awon diha sa basahon sa Job naghatag kanato sa makalipay nga mga pagsabut ngadto sa katinuoran sa dakung away, ug sa unsa nga paagi kini buhaton dinhi sa yuta.