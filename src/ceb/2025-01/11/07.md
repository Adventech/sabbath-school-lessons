---
title:  Dugang nga Panghunahuna
date:   14/03/2025
---

Basaha kang Ellen G. White, “The Reward of Earnest Effort,” diha sa Testimonies for the Church, vol. 9.

“Ang tanan nga nakapalibog kanato diha sa mga pamaagi sa Dios ipatin-aw unya sa umalabot nga kalibutan. Ang mga butang nga lisud sabton mapasabot. Ang mga misteryo sa grasya mabuksan sa atong atubangan. Diin ang atong mga hunahuna nga adunay kinutoban mahimutang lang sa kalibog ug ang napakyas nga mga saad, atong makita ang labing hingpit ug atahum nga panagkauyon. Atong mahibaloan nga ang gugma nga walay kinutoban maghapsay sa mga kasinatian nga daw masulayon kaayo. Samtang atong maamgohan ang Iyang maloloy-ong pagtagad kinsa magahimo sa tanang butang nga maayo alang kanato, managmaya kita uban sa kalipay nga dili malitok ug puno sa himaya.”—Ellen G. White, Testimonies for the Church, vol. 9, p. 286.

**Dikusyonan nga mga Pangutana**:

` Nakasinati ba ikaw og kalibog sa pagsulay sa pagsabut sa mga pamaagi sa Dios? Sa unsa nga paagi kini makalipay kanimo sa pagkahibalo nga kanang tanang butang ipasabot sa katapusan?`

`Palandunga kon unsa ang gibiyaan ni Cristo aron mahimo nga tawo ug mamatay alang niining kalibutan. Dugangi pagpamalandong kon unsay isulti niini kanato bahin sa gugma sa Dios ug kon masaligan ba ang Dios. Unsa pa may dugang Iyang mabuhat?`

`Unsa may importante kaayo bahin sa “ngalan” sa Dios? Unsay mga gipasabut niini alang kanato nga nagtawag sa atong mga kaugalingon nga mga Cristohanon? Sa unsa nga paagi ang mga Cristohanon usahay makapakaulaw sa ngalan ni Cristo, ug unsay atong mabuhat sa atong lokal nga mga komunidad sa pagpakita ngadto sa mga tawo kon sa sama sa unsa nga dagway ang pagsunod kang Cristo sa binuhatan?`

`Sa katapusan, ang atong labing maayo nga “mga tubag” kadugtong sa problema sa daotan dili na kompleto sa pagkakaron. Unsay atong mahimo sa binuhatan sa pagpaduol ngadto sa mga nag-antus ug mahimo nga mga ahente sa pagpahumpay sa pagbati sa mga nag-antus niining kalibutan samtang kita nagpaabut sa katapusang sulbad sa problema sa daotan nga ang Dios lamang ang makasulbad.`

`Dugangi paghisgot ang Isaias 53:4, bahin sa kamatuuran nga si Cristo ang nagdala sa atong “mga kagul-anan” ug mga “kasub-anan.” Unsa may nahitabo sa tingub didto sa Krus nga makatabang kanato pagsabut sa plano sa kaluwasan ug unsa ka dako ang bili niini ngadto sa Dios aron pagluwas kanato.`