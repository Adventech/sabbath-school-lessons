---
title:  Unsa Pay Arang ang Buhaton Ko?
date:   08/03/2025
---

### Basaha sa Pagtuon sa Semana

Juan 18:37, Roma 3;23–26, Roma 5:8, Isaias 5:1–4, Mateo 21:33–39, Isaias 53:4, Roma 31:1–4.

> <p>Teksto nga Sag-ulohon</p>
> “Busa miingon si Pilato, ‘Usa diay Ka ka hari?’ Si Jesus mitubag, ‘Husto ang imong gisulti nga Ako usa ka hari. Tungud niini nga hinungdan ako natawo, ug tungud niini nga hinungdan ako mianhi sa kalibutan, aron ako magpamatuod ngadto sa kamatuuran. Ang tanan nga anaa sa kamatuuran magpatalinghug sa Akong tingog’” (Juan 18;37).

Sa milabay nga pila ka mga tuig usa ka makapasibut nga sugilanon sa Kabataan napatik sa Guide Magazine. Nagtutok ang sugilanon sa usa ka batang lalaki ginganlan og Denis, usa ka ilo nagpuyo ingon nga sinagop nga bata sa usa ka pamilya sa medieval nga mga panahon. Nagdumot pagyo si Denis sa hari sa iyang dapit tungud kay, sa nagsakit ang iyang mga ginikanan, gidala siya sa kasundalohan sa hari, ug wala na gayud niya makita sila pag-usab. Sa ulahi iyang nahibaloan nga gibulag sila sa hari aron maluwas ang mga buhi sa mga kalisang sa Black Plague. Ang kamatuuran bahin sa hari nagluwas kang Denis gikan sa pagdumot nga iyang gihambin halos sa tibuok niyang kinabuhi. Ang hari sa kanunay, ug sa matag kahimtang, nagbuhat niadto tungud sa iyang gugma sa katawhan.

Daghang mga tawo karon nagsabut sa Dios nga daw sama sa pagsabut ni Denis sa hari. Ang daotan nga ilang nasaksihan o nasinatian nagdala kanila ngadto sa pagdumot o pagwagtang sa ilang pagtoo sa Dios. Hain man ang Dios nga daghan man ang pagantus? Kon ang Dios

maayo, nganong daghan man kaayo ang daotan? Ang away sa uniberso naghatag og kahayag niining mahinungdanon nga isyo, apan daghang mga pangutana nagpabilin. Apan, kon ang tanan natong mga pagsulay sa mga tubag mapakyas sa pagtagbaw, makatan-aw kita ngadto kang Jesus didto sa krus ug makita diha Kaniya nga ang Dios masaligan, bisan pa sa tanang mga pangutana nga wala karon matubag.