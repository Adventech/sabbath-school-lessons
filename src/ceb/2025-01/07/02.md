---
title:  “Unsa pa Kadugay, O Ginoo?”
date:   09/02/2025
---

Ang problema sa daotan gisulti dili lamang sa temporaryo nga mga konteksto kondili sa Kasulatan usab.

`Basaha sa Job 30:26, Jeremias 12:1, Jeremias 13:22, Malaquias 2:17, ug Salmo 10:1. Sa unsa nga paagi kini nga mga teksto nagdala sa problema sa daotan ngadto sa atubangan sa tawhanong kasinatian?`

Kini nga mga teksto nagpatumaw sa daghang pangutana nga ania gihapon kanato karon. Ngano nga daw nagauswag ang mga daotan ug niadto nga nagabuhat og daotan nakabenepisyo sa ilang pagkadaotan, kon daw dili man kanunay sa kasagaran nagakahitabo?

Ngano nga magantus man kaayo ang matarong? Diin man ang Dios kon moabut ang daotan? Nganong daw usahay halayo man kaayo gikan kanato, gani natago?

Bisan unsay atong ikasulti bahin niini nga mga pangutana ug sa problema sa daotan sa kinatibuk-an, kinahanglan dili nato matiawtiawan ang daotan. Kinahanglan dili nato sulayan pagsulbad ang problema pinaagi sa dili paghatag og dakung pagtagad sa matang, o sa kadaghanon sa daotan dinhi sa kalibutan. Ngil-ad kaayo ang daotan—ug gidumtan kini sa Dios labaw kaysa atong pagtagad niini. Busa, tingali moapil sa pagtuaw nga naglanog sa tibuok Kasulatan agi og tubag ngadto sa daghang daotan ug mga inhustisya dinhi sa kalibutan: “Unsa pa kadugay, O Ginoo?”

`Basaha ang Mateo 27:46. Unsaon nimo pagsabut niini nga mga pulong ni Jesus? Unsay ilang gipasabut kon sa unsa nga paagi nakatandog ang dalan sa Dios sa labing mahinungdanong mga paagi?`

Didto sa krus, gisulti ni Jesus ang pangutana: “Dios Ko, Dios Ko, nganong gibiyaan mo Ako?” (Mateo 27:46). Dinhi sa pinasahi, atong makita ang Dios nga natandog sa daotan, usa ka katingalahan nga kamatuuran nga sa kusganon gipasantop sa pagantus ug kamatayon ni Jesus didto sa krus, diin ang tanang daotan sa kalibutan napatong diha Kaniya.

Apan bisan dinhi adunay paglaum. Ang gibuhat ni Cristo didto sa krus mao ang paglupig sa tinubdan sa daotan, si Satanas, ug sa katapusan magwala sa daotan sa hingpit. Gikutlo ni Jesus ang mga pulong gikan sa Salmo 22:1, ug ang uban sa Salmo nagtapos diha sa kadaugan.

`Didto sa krus, naglantaw si Jesus ngadto sa usa ka paglaum nga, sa panahon, dili Niya makita. Sa unsa nga paagi atong mabatonan ang paglipay gikan sa Iyang kasinatian kon kita, usab, dili makakita og paglaum sa atong atubangan.`