---
title:  Ang Problema sa Daotan
date:   08/02/2025
---

### Basaha sa Pagtuon sa Semana

Job 30:26; Mateo 27:46; Job 38:1–12; Salmo 73; Genesis 2:16, 17; Pinadayag 21:3, 4.

> <p>Teksto nga Sag-ulohon</p>
> “Ug pagapahiran sa Dios ang mga luha gikan sa ilang mga mata; wala na unyay kamatayon, ni kasub-anan, ni paghilak. Wala na unyay kasakit, kay ang kanhing mga butang nangagi na” (Pinadayag 21:4).

Tingali ang labing dakung problema nga giatubang sa Cristianidad mao ang problema sa daotan—unsaon sa paghusay sa kamatuuran nga ang Dios hingpit nga maayo, ug mahigugmaon, sa kamatuuran bahin sa daotan niining kalibutan. Sa kinamub-an nga mga pulong mao, kon ang Dios maayo sa ngatanan ug gamhanan sa ngatanan, nganong aduna may daotan nga nagdagsang usab niining kalibutan.

Dili lang kini usa ka kasarangan nga problema kondili usa ka butang nga nakahasol sa hilabihan sa daghang mga tawo ug nagbabag sa uban sa pag-ila ug paghigugma sa Dios.

“Sa daghang mga hunahuna ang sinugdanan sa daotan ug ang katarungan sa pagka-ania niini maoy usa ka dakung hinungdan sa kalibog. Ilang gitan-aw ang buhat sa daotan, uban ang makalilisang nga mga sangpotanan niini sa pagka-alaut ug pagkasubo, ug mangutana sila kon sa unsa nga paagi kini ania dinhi ubos sa pagkalabing-hataas sa Usa nga mao ang walay kinutoban nga kaalam, diha sa gahum, ug gugma. Ania ang misteryo nga dili nila makaplagan ang pagpasabot.”—Ellen G. White, The Great Controversy, p. 492.

Daghang mga ateyista nagila sa problema sa daotan nga maoy hinungdan sa ilang pagkaateyista. Apan sa atong matun-an niini nga semana ug sa umalabot nga mga semana, ang Dios sa Biblia bug-os nga maayo, ug makasalig kita Kaniya—bisan pa sa daotan nga nagpahugaw pag-ayo sa atong nahulog nga kalibutan.