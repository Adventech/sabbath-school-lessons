---
title:  Dugang nga Panghunahuna
date:   14/02/2025
---

Basaha kang Ellen G. White, “Why Was Sin Permitted?” pp. 33–43, diha sa Patriarchs and Prophets.

Bisan og gihulog na siya gikan sa langit, ang Walay Kinutoban nga Kaalam wala maglaglag kang Satanas. Tungud kay ang pag-alagad lamang pinaagi sa gugma ang madawat ngadto sa Dios, ang pagalagad sa Iyang mga linalang kinahanglan magsukad sa usa ka pagbati sa Iyang hustisya ug pagka-manggihatagon. Ang mga nagpuyo sa langit ug sa mga kalibutan, nga wala maandam sa pagsabut sa kinaiyahan o sa mga sangpotanan sa sala, dili unta makakita sa hustisya sa Dios kon gilaglag pa dayon si Satanas. Kon gipapas pa dayon si Satanas ang uban magalagad unta sa Dios pinaagi sa kahadlok imbis nga magsukad sa gugma. Ang inpluwensya sa limbungan dili unta malaglag sa hingpit, ni ang Espiritu sa rebelyon mawagtang sa hingpit. Alang sa kaayohan sa tibuok uniberso latas sa walay kinutoban nga mga kaliwatan, kinahanglan sa dugang nga paglambo sa iyang mga prinsipyo, aron ang iyang mga sumbong batok sa balaang pangagamhanan makita diha sa iyang tinuod nga kahayag sa tanang mga linalang, ug nga ang hustisya ug kalooy sa Dios ug sa Iyang walay pagkausab nga balaod mahimutang saylo sa tanang pagsukit-sukit o pangutana.

“Ang rebelyon ni Satanas mahimo nga usa ka leksyon sa uniberso latas sa tanang mga katuigan—usa ka makanunayon nga pamatuod ngadto sa kinaiyahan sa sala ug sa makalilisang nga mga sangpotanan niini. Ang pagbuhat sa paggahum ni Satanas, ang mga epekto niini sa katawhan ug mga manulunda, magpakita kon unsa ang kinahanglan mahimo nga bunga sa pagsalikway sa balaang kamandoan o awtoridad. Makapamatuod kini nga ang pagkaanaa sa pangagamhanan sa Dios nabugkos sa maayo nga kahimtang sa tanang linalang nga Iyang gibuhat. Busa ang kasaysayan niining makalilisang nga experiment o pagsulay sa pagsupil maoy walay hunong mga panalipod ngadto sa tanang balaang mga tawo, sa pagpanalipod kanila nga dili malimbongan bahin sa kinaiyahan sa paglapas, arn pagluwas kanila gikan sa pagpakasala ug pagantus sa silot niini.”—Ellen G. White, Patriarchs and Prophets, pp. 42, 43.

**Dikusyonan nga mga Pangutana**:

`Ang “theodicy” maoy usa ka pulong alang sa pagkamatarong sa Dios diha sa dagway sa daotan. Apan dili kini maoy pagpamatarong alang sa daotan mismo. Handurawa nga adunay usa didto sa langit nga nag-ingon, “Oh, Jesus, nakasabot na ko karon nganong gisakit ang akong pamilya ug gipatay atubangan sa akong mga mata. Oo, may dako na ni nga kahulugan karon. Salamat Kanimo Jesus!” Dili kana makatarunganon. Unsaon nato pagdangat sa pagsabut nga ang Dios, dili ang daotan, maoy napamatud-an nga matarong diha sa dakung away (tan-awa sa leksyon 9.)`

`Nakasulay ka ba sukad sa pagbati sama kang Job? Natintal ka ba sa paghunahuna nga tingali wala gyuy maayo nga pagpasabut alang sa imong pagantus o sa nasinatian sa imong mga hinigugma? Sa unsa nga paagi ang katapusang pagka-amgo ni Job sa iyang`

`asulti kon ngano” nga “wala niya masabti” (Job 42:3) nakahatag og kahayag sa baruganan nga adunay kadugtungan sa atong kaugalingong mga pangutana?`