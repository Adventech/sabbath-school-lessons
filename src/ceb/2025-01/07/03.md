---
title:  “Adunay Daghang mga Butang nga Wala Nato Mahibaloi”
date:   10/02/2025
---

Ang katapusan sa kasaysayan moabot uban sa kadaugan sa gugma batok sa daotan. Apan, sa pagkakaron, daghang makasamok nga mga pangutana nagpabilin. Unsaon nato paghunahuna ug pagsulti bahin sa problema sa daotan sa paagi nga tingali makatabang?

`Basaha ang Job 38:1–12. Sa unsa nga paagi ang tubag sa Dios ngadto kang Job makahatag og kahayag sa problema sa daotan? Unsa ka daghan ang atong nahibaloan ug wala nato mahibaloi kon unsay nagpasalipod luyo sa mga eksena?`

Diha sa asoy, nagantus pag-ayo si Job ug nagsulti sa daghang mga pangutana sa iyang kaugalingon kon nganong daghan kaayo ang daotan ug pagantus nga miabut kaniya. Naghangyo siya sa pakigatubang sa Dios aron matubag ang iyang mga pangutana, sa walay pagkasayod nga labaw pa ka daghan ang nagpaluyo sa mga eksena o mga talan-awon, didto sa langitnong sawang (tan-awa sa Job 1–2).

Ang tubag sa Dios kang Job makapatandog. Sa tukma, “mitubag si Jehova kang Job gikan sa alimpulos, ug miingon: “Kinsa ba kini nga nagpangitngit sa tambag pinaagi sa mga pulong nga walay kahibalo?” (Job 38:1, 2). Usa ka hubad nagingon niini: Nganong daghan man kaayo kag gisulti nga gamay ra man kaayo ang imong nahibaloan?” (Job 38:2).

Ug gidugangan sa Dios diha sa Job 38:4, “Diin ka man sa akong pagpahimutang sa mga patukuranan sa yuta? Sultihi Ako, kon aduna kay salabotan.”

`Basaha ang Job. 42:3. Sa unsa nga paagi ang tubag ni Job nakapalamdag kon unsay atong kinahanglan ilhon bahin sa atong kaugalingong baruganan?`

Pinaagi sa Iyang mga tubag kang Job, gipatin-aw sa Dios kang Job, nga adunay daghang mga butang nga wala mahibaloi ug wala masabti ni Job. Sama kang Job, kita usab, kinahanglan magpaubos sa pag-ila nga adunay daghang mga butang nga nagpadayon dinhi sa kalibutan, ug luyo sa mga talan-awon, nga wala nato mahibaloi. Tungud kay tingali wala kita mahibalo kon unsa ang mga tubag sa atong mga pangutana nga wala magkahulugan nga walay maayo nga mga tubag o nga moabot ang adlaw nga masulbad ang tanang butang. Hangtod karon, kinahanglan mosalig kita sa pagkamaayo sa Dios, nga gipadayag kanato sa daghang mga paagi.

`Hunahuna-a kon sa unsa ra ka diyutay ang atong nahibaloan bahin sa bisan unsa nga butang. Busa, nganong man nga kinahanglan kita magtuon sa pagkinabuhi uban sa mga pangutana nga wala matubag bahin sa labing malisud nga mga suheto: daotan ug pagantus.`