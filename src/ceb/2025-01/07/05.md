---
title:  Ang Pagpanalipod sa Gawasnong Kabubut-on
date:   12/02/2025
---

Bisan unsa ka daghan ang wala nato mahibaloi sa mga paagi ug mga panghunahuna sa Dios, ang Kasulatannagpadayag sa pila ka mga butang nga makatabang sa paghunahuna bahin sa problema sa daotan. Usa ka agianan sa paghisgot sa lohikal nga problema sa daotan nailhan nga panalipod sa gawasnon nga pagbulot-an.

Kining panalipod sa gawasnong kabubut-on mao ang pagtan-aw nga ang daotan maoy resulta sa sayup nga paggamit sa gawasnon nga pagbuot nga gihatag sa Dios kanato alang sa maayo nga mga katarungan. Apan, nganong maghatag man ang Dios nianang gawasnon nga pagbuot? Niining bahina, si C. S. Lewis nagsulat kanhi nga ang “gawasnon nga pagbuot, bisan kon malagmit kini makahimo og daotan, mao lang usab nga butang nga makahimo sa posible sa bisan unsa nga gugma o pagkamaayo o kalipay nga takus mabatonan. Ang usa ka kalibutan sa mga automata—sa mga binuhat nga nagabuhat sama sa mga makina—halos isipon nga maayo nga buhaton. Ang kalipay nga gidesinyo sa Dios alang sa Iyang labaw ka hataas nga mga linalang mao ang kalipay sa pagkalibre, nga sa bulontaryo mahiusa ngadto Kaniya ug ngadto sa usag-usa. . . . Ug tungud niana kinahanglan sila gawasnon.”—Mere Christianity (New York: MacMillan, 1960), p. 52.

`Basaha ang Genesis 2:16, 17. Sa unsa nga paagi kini nga mga bersikulo nagpakita sa moral nga kagawasan nga gihatag ngadto kang Adan ug Eva?`

Nganong sugoon man sila gawas kon sila aduna pay gawasnon nga pagbuot sa pagsugod? Mikaon si Adan ug Eva sa bunga sa kahoy nga ginadili, ug sukad niadto ang atong planeta napuno sa daotan. Diha sa Genesis 4, ang sunod nga kapitulo human sa sugilanon sa Pagkahulog, ang makalilisang nga mga sangputanan sa sala makita sa pagpatay kang Abel sa iyang igsoon. Ang sugilanon sa Pagkahulog nagpakita kon sa unsa nga paagi ang sayup nga paggamit ni Adan ug Eva sa kagawasan sa pagbuot nga nakadala og sala ug daotan ngadto sa kasaysayan sa atong planeta.

Sa tibuok Kasulatan, atong makita ang katinuoran sa free moral will (Tan-awa sa Deuteronomio 7:12, 13; Juan 24:14, 15; Salmo 81:11–14; ug Isaias 66:4)

Sa matag adlaw sa atong mga kinabuhi, sa usa ka kahimtang o sa lain, kita mopalihok sa kagawasan sa pagbuot nga gihatag kanato sa atong Magbubuhat. Kon walay kagawasan sa pagbuot, dili kita mailhan nga tawo. Daw sama lang kita og usa ka makina, o gani robot nga walay buot.

`Ang Sony Corporation nagbuhat og usa ka robot nga iro, nga gitawag og Aibo. Daw sama gayud og dagway sa usa ka iro, apan dili magsakit, dili pulgas, dili mamaak, wala magkinahanglan og injection, ug dili mangarol o mangatangtang ang balhibo. Imo ba ibaylo ang imong tinuod nga iro kang Aibo? Kon dili, sa unsa nga paagi ang imong pagpili makatabang kanimo sa labi pa ka maayo nga pagsabut nganong gibuhat man kita sa Dios, nga adunay kagawasan sa pagbuot—bisan pa sa mga risgo?`