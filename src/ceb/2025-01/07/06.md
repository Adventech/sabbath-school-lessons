---
title:  Gugma ug Daotan
date:   13/02/2025
---

Gihatagan sa Dios ang mga linalang og kagawasan sa pagbuot tungud kay kinahanglan kini alang sa gugma; ang sayup nga paggamit niining kagawasan sa pagbuot maoy nakaingon sa daotan. Sa makausa pa, daghang mga pangutana nagpabilin. Gitugotan sa Dios ang daotan (sa usa ka panahon), samtang sa mabination nagsaway niini, tungud kay ang dili pagapil niini mao kalagmitan sa walay pagpaapil sa gugma, ug ang paglaglag niini, sa dili pa panahon makadaot sa pagsalig nga kinahanglanon alang sa gugma.

“Ang yuta mangitngit pinaagi sa sayup nga pagsabut bahin sa Dios. Nga ang ngitngit nga mga anino mahayagan, aron ang kalibutan mapabalik ngadto sa Dios. Ang malimbongong gahum ni Satanas kinahanglan buk-on. Dili kini mabuhat pinaagi sa pagpugos. Ang paggamit sa pakusug sukwahi sa mga prinsipyo sa kagamhanan sa Dios; naghandum lamang Siya nga alagaron pinaagi sa gugma; ug ang gugma dili sugoon; dili kini madaug pinaagi sa pakusug o awtoridad. Pinaagi lamang sa gugma ang gugma mapukaw. Ang pag-ila sa Dios mao ang paghigugma Kaniya; ang Iyang kinaiya kinahanglan mapakita agi og pagtandi ngadto sa kinaiya ni Satanas.”—Ellen G. White, The Desire of Ages, p. 22.

Kon walay gawasnong kabubut-on, walay gugma, ug kon ang Dios gugma, nan daw tin-aw nga dili kini mahimo nga usa ka kapilian nga mahimo sa Dios ang dili paghigugma o paghatag og kagawasan nga gikinahanglan aron maanaa ang gugma. Ang usa ka tawo makahunahuna usab, nga kon mahibalo kita sa katapusan gikan sa sinugdanan, sama sa Dios, dili na kita magkinahanglan Kaniya sa wala na kita magkinahanglan sa atong kagawasan. Gani, kinsa bay gusto magkinabuhi sa usa ka uniberso nga walay gugma?

Basaha ang Roma 8:18 ug ang Pinadayag 21:3, 4. Unsay mahatag kanato niini nga mga teksto nga pagsalig sa pagkamaayo sa Dios, bisan pa sa tanang daotan niining atong kalibutan?

Bisan kon dili kita makakita latas sa kangitngit, ang Dios makahimo sa pagtan-aw sa katapusan gikan sa sinugdanan. Makakita usab Siya, sa walay katapusang kalipay nga gisaad ngadto sa tanan nga magbutang sa ilang pagtoo kang Jesus. Sumala sa Roma 8:18, “ang mga pagantus niining presente nga panahon dili arang ikatandi sa himaya nga igpadayag dinhi kanato.” Aduna ba kitay pagtoo ug pagsalig ngadto sa pagtuo niining kahibulongan nga saad?

Usab, sagrado kaayo, malig-on kaayo nga patukuranan, mao ang gugma, ug ang kagawasan nga maoy kinaiyahan sa gugma, nga sa baylo nga ihikaw kini kanato, nahibalo si Jesus nga kini magpadala Kaniya ngadto sa krus, diin Siya magantus sa hilabihan. Apan, Iyang gihatag kanato kini nga kagawasan sa gihapon, bisan pa sa pagkahibalo kon unsay Iyang dangatan tungud niini. Nganong mahinungdanon kaayo kini nga panghunahuna nga atong hinumduman sa kanunay?

`Ngano nga ang paghambin niini nga kamatuuran nga ang Dios naghatag kanato sa gawasnong pagbuot makatabang sa pagpanalipod kanato sa dili paghunahuna nga ang tanang butang nga mahitabo maoy kabubut-on sa Dios?`