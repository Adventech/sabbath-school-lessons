---
title:  Si Cristo diha sa Hasohasan
date:  17/09/2022
---

### Basaha sa Pagtuon sa Semana
Lukas 2:7, 22-24; Mat. 2:1- 18; Juan 8:58, 59; Lukas 22:41-44; Mat. 27:51, 52; Roma 6:23; Tito 1:2.

> <p>Tekstong Sag-ulohon</p>
> â€œUg sa may ikatulo na ang takna sa hapon, si Jesus mituaw sa makusog nga tingog nga nag-ingon, Eli, Eli, lama sa bactani? nga sa ato pa, Dios ko, Dios ko, nganong gitalikdan mo ako?" (Mateo 27:46).

Sa panahon nga atong tan-awon ang isyo sa pag-antus, moabut ang pangutana: Giunsa man sa sala ug pag-antus pagtungha sa pag-una? Pinaagi sa balaan nga pagpadayag aduna kitay maayong mga tubag: Mitungha sila tungod kay ang gawasnon nga mga binuhat nag-abusar sa kagawasan nga gihatag sa Dios kanila. Maghatud kini ngadto sa laing pangutana: Nahibalo na bang daana ng Dios nga kini nga mga binuhat mahulog? Oo, apan masabut naghunahuna Siya, sumala sa gisulat ni C.S. Lewis, "takus sa risgo."

Takus sa risgo? Alang kang kinsa? Alang kanato, samtang ang Dios naglingkod didto sa langit sa Iyang trono? Dili gyud. Ang kagawasan sa tanan sa Iyang maalamon nga mga linalang sagrado kaayo sa pagkaagi nga. sa baylo sa paghikaw kanila sa kagawasan, gipili sa Dios ang pagdala sa Iyang kaugalingon sa hilabihan ka bug-at sa pag-antus nga nahimo sa atong pag-abuso niana nga kagawasan. Ug atong nakita kini nga pag-antus sa kinabuhi ug kamatayon ni Jesus, kinsa, pinaagi sa pag-antus sa atong unod, naghimo og mga piansa tali sa langit ug yuta nga molungtad hangtud sa eternidad.

**Ang Semana sa usa ka Pasiklap**: Unsa may giantus ni Cristo alang kanato? Unsay atong matun-an gikan sa Iyang pag-antus?