---
title:  Teacher comments
date:  23/09/2022
---

Dugokan nga Teksto: Mateo 27:46

Tutokan sa Pagtuon: Mat. 2:1-18; Mat. 27:51, 52; Lukas 2:7, 22-24: Lukas 22:41-44, Juan 8:58, 59, Roma 6:23; Tito 1:2

#### Bahin I: Kinatibuk-ang Panglantaw

Ang kinadak-ang punto sa biblical religion mao nga ang sala ug pag-antus nga nagasukad kanato gipas-an sa atong Dios. Walay laing pagka-dios dinhi sa relihioso nga kalibutan nga magpaubos aron sa paghimo nianang usa ka halad. Maoy hinungdan ngano ang biblical Christianity gitawag og relihiyon sa gugma ug grasya, gikan sa paglalang ngadto sa kaluwasan. Gibuhat kita sa Dios pinaagi sa grasya (ug walay kitay naamot) tungod kay gihigugma kita Niya, ug giluwas kita sa Dios pinaagi sa grasya (wala usab kitay naamot) tungod kay Iya kitang gihigugma.

Niining duha ka mga kahimtang (paglalang ug pagluwas), hinoon, aduna kitay usa ka pagpili sa pagdawat o pagsalikway sa Iyang aksyon sa grasya. Human sa paglalang pinaagi sa grasya, naghimo si Adan ug Eva sa desisyon sa pagsalikway sa buhat sa Dios sa paglalang ug nagpili sa dalan sa rebelyon o pagsupil nga naghatud ngadto sa pagkalaglag o kamatayon. Human sa pagkaluwas pinaagi sa grasya tungod sa kamatayon ni Cristo didto sa krus, matag-usa kanato adunay pagpili sa pagdawat sa halad sa Dios sa atong dapit ug pagbalik ngadto s Iyang himaya sa kahayag, grasya ug gugma, o sa pagsalikway sa Iyang dakung kaluwasan ug mawala ngadto sa dayon nga pagkawala sa kinabuhi. Pagpili karon. Apan pilia ang gugma, pilia ang grasya, pilia ang kinabuhi. Pilia ang gugma sa Dios, ang grasya sa Dios, ug ang kinabuhi sa Dios. Makalipay kini kanimo.

**Mga Tema sa Leksyon: Ang leksyon magpasantup sa duha ka dagkung mga tema:**

1.	Ang pag-antus ni Cristo wala lang magrepresentar sa pag-antus sa laing binuhat. Kondili, ang Iyang pag-antus maoy unod sa gugma sa Dios ug kaluwasan alang kanato. Nag-antus si Jesus alang kanato ug sa atong dapit sa pagluwas kanato sikan sa gahum sa sala, pag-antus, ug sa dayon nga kamatayon.

2. Ang giantus ni Jesus didto sa Getsemane ug unsay kahulogan niini alang kanato.

#### Bahin II: Comentaryo

**Ang Sayo nga nga Adlaw sa Ministeryo ni Jessus**

Oo, gikan sa unang mga takna sa Iyang kinabuhi, nakasinati si Jesus ug sa gilibutan sa, tawhanong trahedya ug pag-antus: sa wala ilha, wala dawata, kakabus, ug kaulawan (natawo sa pasongan), physical nga pag-antus (cirkuncision), massacre, paglutos ug pagkalagiw. Sa Iyang tibuok nga pagkabata, nagpadayon si Jesus sa pagsinati sa tawhanong pag-antus. Hinoon, ang bautismo ni Jesus sa sinugdanan sa Iyang ministeryo nagtudlo ngadto sa Iyang pagsulod sa mainit nga pag-antus o hasohasan nga maoy gianhian, ngadto sa tipo sa ministeryo nga Iyang gianhian nga ihalad. Nganong gibautismohan man Siya kong wala man gani Siyay bisan unsang sala?

Natural, gibautismohan Siya aron sa paghatag og usa ka sulondan. Si Ellen G. White, nakamatikod nga "wala si Jesus magdawat og bautismo ingon nga usa ka pagsugid sa sala nga Iyang kaugalingong otang. Nagpila Siya sa Iyang kaugalingon kauban sa mga makasasala, nagkuha sa lakang nga atong buhaton, ug pagbuhat sa bulohaton nga kinahanglan atong buhaton Ang Iyang kinabuhi sa pag-antus ug mapailubon nga paglahutay human sa Iyang bautismo usa usab ka panig-ingnan alang kanato."-Ellen G. White The Desire of Ages , p. 111. Apan adunay dugang ngadto sa bautismo ni Cristo kay sa ingon nga usa ka panig-ingnan.

Gipasabut si apostol Pablo ang kahulogan sa bautismo agig mga pulong bahin sa kamatayon ug pagkabanhaw: "Oo wala ba kamo manghibalo nga ang tanan kanato nga gibautismohan ngadto kang Cristo gibautismohan ngadto sa Iyang kamatayon? Busa, ginalubong kita uban Kaniya pinaagi sa bautismo ngadto sa kamatayon, kay maingon nga si Cristo gibanhaw gikan sa mga patay pinaagi sa himaya sa Amahan, mao man usab kita kinahanglan magalakaw diha sa pagkabag-o sa kinabuhi” (Roma 6:3, 4). Sa laing dapit, gipasabut ni Pablo nga ang Dios "naghimo Kaniya kinsa wala makaila ug sala sa pagkahimong sala alang kanato, aron kita mahimong pagkamatarung sa Dios diha Kaniya" (2 Cor.5:21). Mianhi si Cristo dinhi sa kalibutan aron pagkuha sa atong mga sala ibabaw Kaniya ug sa pagpakamatay sa atong dapit, aron kita, sa baylo, magpas-an sa atong mga kaugalingon sa Iyang pagkamatarung. Nagsulat si Ellen G. White, "Sa paghaw-as Niya sa tubig, miduko si Jesus sa pag-ampo didto sa baybayon sa Jordan . Usa ka bag-o ug importante nga panahon nagaabli sa Iyang atubangan. Diha na Siya sa labaw ka halapad nga entablado, sa pagsulod sa away sa Iyang kinabuhi. Bisan og Siya ang Principe sa Pakigdait, ang Iyang pag-anhi kinahanglan ingon og pagla-as sa usa ka espada. . . . Walay usa dinhi sa yuta nga nakasabut Kaniya, ug panahon sa Iyang pagministeryo kinahanglan maglakaw Siya nga mag-inusara. . . Ingon nga usa kanato, kinahanglan Iyang pas-anon ang lulan sa sala ug pagka-alaut. Ang Usa nga walay sala kinahanglan magbati sa kaulawan sa sala. . . . Sa pag-inusara kinahanglan maglakaw siya sa dalan; sa pag-inusara kinahanglan Iyang pas-anon ang lulan. Ibabaw Kaniya nga naghukas sa Iyang himaya ug midawat sa kaluyahon sa katawhan sa pagtubos sa kalibutan kinahanglan mahimutang.”—Ellen G. White, The Desire of Ages, p. 111.

Kini nga pagbaylo mahimong tan-awon ingon nga simbolo diha sa bautismo. Sa pagbautismo kang Jesus, wala Siya bautismohi alang sa Iyang kaugalingong kaluwasan; kondili Iyang gipahibalo nga mianhi Siya sa pagkuha sa atong mga sala ibabaw sa Iyang kaugalingon ug mamatay sa atong dapit. Kon bautismohan kita, mamatay kita, uban kang Jesus ngadto sa atong kaugalingong mga sala, magdawat sa Iyang pagkamatarung, ug dayon mobangon gikan sa mga tubig sa bautismo diha sa pagkabag-o sa kinabuhi!

**Si Jesus didto sa Getsemane**

In The Cross of Christ, si John R. W. Stott (1921-2011), ang nabantug nga Anglican theologian ug evangelist, misulay sa pagsabut sa crucible o hasohasan ni Jesus didto sa Getsemane pinaagi sa pagtandi kang Jesus ngadto kang Socrates, pag-atubang sa kamatayon, si Socrates (470-399 B.C), usa sa mga founders sa Western philosophy ug pagsabut sa kalibutan, mga 70 anyos ang edad sa diha nga ang Athenian nga hukmanan mokondinar kaniya ngadto sa kamatayon tungod sa pagcorrupt paghugaw sa mga batan-on ug sa pagkadiili balaan (sa pagsalikway sa mga dios sa siyudad. Si Socrates mamatay pinaaagi sa pag-inum sa usa ka kopa sa makahilo nga ilimnon. Bisan makahimo unta pag-ikyas si Socrates sa bista sa hukmanan, ug pagkahinukman, iyang gipili ang pagpabilin sa siyudad ug pag-atubang sa iyang kamatayon. Sa dapit nga patyanan, gilibutan si Socrates sa iyang mga supportive nga mga disipolo, nga nanghilak alang sa ilang magtutudlo. Sa gitunolan na siya sa kopa sa hilo, ang amahan sa Wetern nga Panghunahuna miinum niini hangtud wala nay sulod (alang sa asoy ni Plato niini nga sugilanon, tan-awa kang Plato, Phaedo, sa Euthyphro, Apology. Cristo, Phaedo, Phaedrus, gihubad ni Harold North Fowler (Loeb Classical Library [London: Harvard University Press, 2005], pp. 393-403).

Sa pagtandi, si Jesu-Cristo naggasto sa Iyang katapusang mga takna didto sa Tanaman sa Getsemene. Sa Iyang paghangyo sa Iyang mga tinunan nga "magpabilin... ug magtukaw" uban Kaniya tungod sa "hilabihan nga kasubo sa Iyang kalag, bisan hangtud sa kamatayon" (Markos 14:34). nangatulog sila. Gani, gibaligya Siya sa usa sa Iyang mga tinun-an aron makacuarta, ug ang uban nanglayas gikan sa tanaman pag-abut sa du-ot sa mga tawo nga modakop kang Jesus (Markos 14:10, 11, 50). Apan si Jesus dili sama kang Plato, nag-agulo ibabaw sa kopa nga kinahanglan Iyang imnon hangtud sa katapusang mga tulo. Halayo ra sa paghulagway kang Jesus nga sa malipayon ug maisugon nga nag-inum sa kopa, giasoy ni ebanghelista Lukas nga ang Iyang mga singot sama og dagkung lusok sa dugo nga nangahulog ngadto sa yuta” (Lukas 22:44), samtang nag-ampo, "Amhan ko, kong Imong kabubut-on, kuhaa kining kopa gikan Kanako” (Lukas 22:42). Mahimo ba kaha nga si Jesus, kinsa Dios nga nahimong unod o tawo, ang tinuod nga Manluluwas sa kalibutan kon mahadlokon Siya niana nga kopa ug sa kamatayon? Nganong daw mahuyang man siya kay kang Socrates? O mao ba siya?

Nangutana si Stott sa sama nga pangutana ug dayon nagsugyot sa sama nga tubag. "Unsa man kini nga kopa? Physical ba kini nga pag-antus nga Siya mikulo tungod niini, ang pagsakit sa tunglo sa krus, tingali sa pagusa uban sa mental nga kahigwaos sa pagbudhi, sa wala ilha sa tinun-an sa paglayas sa mga higala, ug ang pagtamay sa Iyang mga kaaway. Walay bisan unsang butang nga makapatuo kanako nga ang kopa nga gikahadlokan ni Jesus maoy usa niining mga butanga (bisan ingon ka grabe sila) o ang tanan kanila sa pag-usa. Ang Iyang physical ug moral nga kaisug sa Iyang tibuok nga pagministeryo sa publiko walay pagtalaw. Alang kanako katawanan ang paghunahuna nga nahadlok na Siya karon sa kasakit, sa insulto ug sa kamatayon. Si Socrates sa celda sa bilanggoan didto sa Athena, sumala sa asoy ni Plato, mikuha sa iyang kopa nga hilo 'walay pagkurog o pagkausab sa iyang color o panagway.' Dayon iyang giisa ang kopa ug giinum kini sa hilabihan ka malipayon. Sa pagpanghilak sa iyang mga higala, iyang gibadlong sila sa ilang "dili maayo nga panglihok ug iyang gipahilum sila ug magmaisugon. Namatay siya nga walay luha, kasubo o pagsupak. Busa mas isug si Socrates kay kang Jesus? O lahi-lahi ba og sulod nga hilo ang ilang kopa?" John R. W. Stott, The Cross of Christ. p. 74.

Nakaingon si Stott nga "ang kopa nga gikan niini (si Jesus) mikupos maoy usa ka lahi nga butang. Wala kini magsimbolo sa physical nga kasakit sa paglatos ug paglansang, ni sa mental nga kasakit sa pagkatinamay ug pagkasinalikway bisan sa Iyang katawhan, kondili tungod sa spiritual nga pag-agulo sa pagdala sa mga sala sa kalibutan, sa usa ka pagkasulti, sa paglahutay sa balaan nga paghukom nga angay niadto nga mga sala." The Cross of Christ. p. 76. Sa pagkatinuod, namatay si Socrates sa kamatayon ngon nga yano ug makasasala nga tawo. Ug sa gipasabut ni Stott, ang Cristohanong mga martires o mga sinakit adunay daw labaw pa ka susama nga bayanihon nga kamatayon kay kang Jesus sa ilang pagkamatay sa ma sugbaanan. Ang kamatayon ni Jesus, sama sa Iyang bautismo, lahi. Samtang ang tanang mga tawo nga nangamatay makasinati sa kamatayon ingon mga tawong makasasala, si Jesus, ang walay sala nga Anak sa Dios, namatay sa kamatayon nga nagrepresentar sa paghukon sa Dios bahin sa sala. Maoy hinungdan ngano ang pagkabanhaw ni Jesus maoy labing singular o mao gyud nga matang, dili kasarangan nga hitabo sa kasaysayan sa uniberso. Walay tawhanong Socrates apil-makahimo sa pagpakamatay niadto nga kamatayon ug mabuhi pag-usab. Walay tawhanon nga mamatay niadto nga kamatayon ug mahimong Manluluwas sa kalibutan.

Si Ellen G. White, naghulagway usab sa sulod sa kopa: “Samtang Siya [si Jesus] nagkaduol na sa Getsemane, nahimo Siya kahibulongan sa pagkahilum. Kanunay Siya nagbisita niini nga dapit alang sa pagpalamalandong ug pag-ampo; apan wala sa kasingkasing nga tumang kapuno sa kasub-anan ingon niini nga gabii sa Iyang katapusang pag-agulo. Sa Iyang tibuok kinabuhi dinhi sa yuta naglakaw Siya diha sa kahayag sa presencia sa Dios. Sa panahon sa pakig-away sa mga tawo nga dinasig gayud sa espiritu ni Satanas, makaingon Siya, 'Siya nga nagpadala Kanako naguban Kanako: ang Amahan wala mobiya Kanako nga nag-inusara; kay Akong gibuhat kanunay ang mga butang nga makapahimuot Kaniya.' Juan 8:29. Apan karon daw gipagngan Siya sa kahayag sa nagsangkap nga presencia sa Dios. Sa unsang paagi Siya giisip uban sa mga malapason. Ang sala sa nahulog nga katawhan kinahanglan Iyang pas-anon. Diha Kaniya nga wala makaila og sala kinahanglan ibutang ang kasal-anan natong tanan. Hilabihan ka makalilisang nagpakita ang sala ngadto Kaniya, hilabihan ka bug-at ang sala nga kinahanglan Iyang pas-anon, sa pagkaagi nga gisulayan Siya sa pagkahadlok niini nga mawala siya sa hangtud gikan sa gugma sa Iyang Amahan. Nagbati kong unsa ka makalilisang ang kapungot sa Dios batok sa paglapas, nakaingon Siya, “Ang Akong kalag nagmasulob-on sa hilabihan, bisan hangtud sa kamatayon.”—The Desire of Ages, (1898), p. 685.

#### Bahin III: Kagamitan sa kinabuhi

1. Handuma pagbalik ang kasinatian sa imong bautismo. Giunsa nimo pagsabut ang imong bautismo diha sa kahayag sa bautismo ni Jesus? Sa unsang paagi ang imong pagsabut makatabang kanimo sa pagpalambo sa imong kasinatian sa kamatayon ngadto sa sala ug pagkabuhi alang sa gingharian sa Dios? Sa unsang paagi kini nga pagsabut nakapalalum sa imong pakigsaad sa Dios ug sa imong pagtugyan ngadto sa causa sa Dios, bisan kong unsa?

2. Ang bahin sa Sabado sa hapon sa leksyon niiniing semanaha naghatag og usa ka kahibulongan sa katahum nga pagpasabut ngano ang Dios nagbuhat sa uniberso ug sa masinabuton nga mga binuhat, bisan nahibalo na Siyang daan nga motungha ang dautan gikan sa ilang kabuhatan o gilalang: takus ba kini! Takus kadto alang Kaniya, apan takus usab ka alang kanato. Kong wala pa, wala gyud unta kita dinhi mabuhi. Apan aduna pay dugang: Ang Dios arang makadesider nga takus kini tungo kay wala lang siyay gahum sa paglalang, apan niini nga kahimtang sa Pagkahulog aduna Siyay sulbad (sa pagkuha ug pagdala diha sa lyang kaugalingon sa atong sala), nga mao ang gahum sa kaluwasan ug ang gahum sa pagkabanhaw! Sa unsang paagi kini nga pagsabut makapaus sa imong pagtan-aw sa Dios, sa Iyang paglalang ug sa kaluwasan?