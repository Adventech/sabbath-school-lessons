---
title:  Dugang Panghunahuna
date:  23/09/2022
---

Basaha kang Ellen G. White, "Gethsemane”pp. 741-757, sa The Desire of Ages, pp. 685-897, ug “Calvary," pp. 7417 sa The Desire of Ages.

"Makatulo Niya gilitok kana nga pag-ampo. Makatulo ang pagkatawhan mikulo gikan sa katapusan, nagpurong-purong nga halad. Apan karon ang kasaysayan sa tawhanong rasa misaka atubangan sa Manunubos sa kalibutan. Iyang nakita nga ang mga malapason sa balaod, kon pasagda sa ilang kaugalingon, kinahanglan mawala. Iyang nakita ang pagkawalay kahimoan sa tawo. Iyang nakita ang gahum sa sala. Ang mga pagka-alaut ug mga kagul-anan sa malaglag nga kalibutan misaka sa Iyang atubangan Iyang nakita ang umaabut nga dangatan, ug ang Iyang desisyon gihimo. Iyang luwason ang tawo bisan unsa kadaku ang bili alang Kaniya. Iyang dawaton ang bautismo sa dugo, aron nga pinaagi Kaniya ang nagkawala nga minilyon makabaton unta sa dayon nga kinabuhi. Iyang gibiyaan ang mga sawang sa langit, diin ang tanan putli, kalipay, ug himaya, aron pagluwas sa usa ka carnero nga nawala, ang usa ka kalibutan nga nahulog ngadto sa paglapas. Ug dili Niya talikdan ang Iyang bulohaton. Mahimo Siya nga halad sa usa ka rasa nga nagbu-ot ngadto sa pagpakasala. Ang Iyang pag-ampo karon nagginhawa lang sa pagpasakop: ‘Kon mahimo, isaylo kining kopa gikan Kanako, gawas kon kini Akong imnun, matuman ang Imong kabubut-on.”—Ellen G. White, The Desire of Ages, pp. 690, 693.

**Diskusyonan nga mga Pangutana**

`1. Sa unsang paagi kini makatabang kanato sa atong mga pag-antus, kining kahibalo nga ang Dios mismo, diha sa persona ni Cristo, labaw nga nag-antus kay kang bisan kinsa kanato nga makahimo? Sa unsa ang mga pag-antus ni Cristo nagkahulogan alang kanato? Unsang kalipay atong makuha gikan niining kahibulongan nga kamatuoran? Samtang ikaw maghunahuna bahin sa imong tubag, batoni sa imong hunahuna ang mosunod nga pahayag ni Ellen G. White: “Ang tanang pag-antus nga mao ang sangputanan sa sala gibubo ngadto sa sabakan sa walay sala nga Anak sa Dios." --Selected Messages, book 3, p. 129.`

`2. Ingon nga klase, sublia paghisgut ang pag-antus ni Cristo nga gitanaw sa leksyon niining semanaha. Unsang mga hasohasan nga giatubang ni Cristo? Sa unsang mga paagi sila nalahi? Unsay atong matun-au gikan sa Iyang pagtagad niadto nga mga hagit nga makatabang kanato taliwala sa atong mga hasohasan o hilabihan ka init nga mga pagsulay?`

`3. Unsang uban nimo nga paborito nga mga saad sa Biblia imong makuptan taliwala sa mga kasub-anan ug kasakit? Isulat sila, ug angkona kini alang sa imong kaugalingon, ug ipahat sila sa klase.`

`4. Pagsulat og summary paragraph, sa pagpasantup sa bisan pang pila ka dugokan nga mga punto nga imong nakuha gikan leksyon niini nga trimestre Unsang mga pangutana nga nahusay alang kanimo? Unsa pang mga issue nga nagpabilin nga wala matubag? Unsaon nato pagtinabangay sa usag-usa paghusay nianang mga butanga nga naghasol ug nagpalibug gihapon kanato?`