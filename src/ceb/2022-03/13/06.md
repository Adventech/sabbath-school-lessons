---
title:  Ang Nag-antus nga Dios
date:  22/09/2022
---

Tingali maayo nalang alang kanato nga maanad ngadto niini; samtan nga na kita dinhi sa kalibutan, mag-antus kita. Ingon nga hulog nga mga linalang, mao kini ang atong dangatan. Walay bisan unsay mga saad diha sa Riblia sa bisan unsang butang nga lahi. Sa sukwahi.

`Unsay isulti kanato sa mosunod nga mga bersiculo bahin sa atong gitunga topiko karon? Buhat 14:22, Filipos 1:29, 2 Tim. 3:12.`

Apan, taliwala sa atong pag-antus, duha ka butang kinahanglan atong batonan sa hunahuna.

Nahauna, si Cristo nga atong Ginoo, nag-antus nga labaw ka grabe kay kang bisan kinsa kanato nga makahimo pag-antus. Didto sa krus, Siy "nagpas-an sa atong mga kagul-anan ug nagdala sa atong mga kasub-anan (Isa. 53:4); ang atong nahibaloan ingon nga mga tawo, nag-antus Siya sa tingub, alang kanatong tanan. Siya nga walay sala nahimong "sala alang kanato" (2 Cor. 5:21), nag-antus sa paagi nga kita , ingon nga makasasala nga mga linalang, dili makasugod sa paghanduraw.

Apan ikaduha, samtang kita mag-antus, kinahanglan atong hinumduman ang pag-antus ni Cristo, nga, kon unsa ang gisaad kanato pinaagi kon unsa ang nabuhat ni Cristo alang kanato.

`Basaha ang Juan 10:28, Roma 6:23,Tito 1:2, ug 1 Juan 2:25. Unsa may gisaad kanato?`

Bisan unsa ang atong mga pag-antus dinhi, salamat kang Jesus, salamat sa Iyang pagdala sa Iyang kaugalingon sa silot sa atong sala, salamat sa dakung gihatag sa ebanghelyo—nga pinaagi sa pagtoo makabarug kita nga hingpit diha kang Jesus karon dayon-aduna kitay saad sa dayon nga Kinabuhi. Aduna kitay saad nga tungod sa nabuhat ni Cristo, tungod sa pagkapuno ug paka-completo sa Iyang hingpit nga kinabuhi ug hingpit nga halad, ang atong pagkinabuhi dinhi, nga puno sa kasakit, dili labaw kay sa lit lang, usa ka kidlap, dinhi ug nahanaw, kondili molungtad ngadto sa eternidad nga nagpaabut kanato, usa ka eternidad didto sa usa ka bag-ong angit ug usa ka bag-ong yuta, usa nga walay sala, pag-antus, ug kamatayon. Kining tanan gisaad kanato ug gihimo nga siguro alang lamang kanato ugod kang Cristo ug sa hasohasan o tumang kainit nga pagsulay nga Iyang agi-an aron nga sa usa ka adlaw, nga moabut sa dili na madugay, Iyang kita kini "nga pag-agulo sa Iyang kalag, ug Siya matagbaw” (Isa. 53:11).