---
title:  Ang Sayo nga mga Adlaw
date:  18/09/2022
---

Diyutay rag gihatag nga kasayuran ang Biblia bahin sa sayo nga mga katuigan ni Jesus. Hinoon, adunay pipila ka mga bersiculo, nagsulti kanato bahin sa kahimtang ug matang sa kalibutan nga gisudlan sa Manluluwas.

`Basaha ang Lukas 2:7, 22-24. (tan-awa usab sa Lev. 12:6-8) ug Mateo 2:1-18. Unsay atong makita niini nga mga bersiculo nga maghatag sa pagsugod? kanatog pagpaila sa matang sa kinabuhi nga giatubang ni Jesus gikan sa pagsugod.`

Natural, si Jesus dili maoy unang tawo nga nagpuyo diha sa kakabus o sa pag-atubang niadtong buot mopatay Kaniya, bisan sa sayo pa nga panuigon. Hinoon, adunay ubang elemento nga makatabang kanato sa pagsabut sa pagkalahi kon unsa ang giantus ni Cristo gikan sa kinasayohan nga mga panahon.

`Basaha ang Juan 1:46. Unsang elememto nga kini nagdugang sa pagtabang kanato kon unsang mga pag-antus giatubang sa batan-on nga Jesus?`

Gawas kang Adan ug Eva sa wala pa ang Pagkahulog, si Jesus mao ra ang tawo nga walay sala nga nagkinabuhi sukad dinhi sa yuta. Diha sa Iyang kaputli, sa Iyang pagkawalay sala, natunlod Siya sa usa ka kalibutan sa sala. Daw unsa kaha nga pagpasakit, bisan ingon nga usa ka bata, alang sa Iyang putli nga kalag nga kanunay nakighibalag sa sala. Bisan sa atong pagkagahian tungod sa sala, kita sa kanunay mokulo gikan sa pagkakita ngadto sa mga sala ug dautan nga makapasuko kanato. Handurawa lang kon sama sa unsa kaha ang dagway alang kang Cristo, kinsang kalag putli, nga wala gyuy bisan gamay nga dagta sa sala. Hunahunaa ang mahait nga pagkalahi tali sa yang kaugalingon ug sa uban sa Iyang palibut bahin niana. Masakit gyud kaayo alang Kaniya.

`Pangutan-a ang imong kaugalingon, "Unsa ko ka sensitibo sa mga sala nga ania sa atong palibut? Nakasamok ba sila kanako, o nanggahi na ako ako ngadto kanila?‚Äù Kon nanggahi ka ngadto kanila, tungod baha sa mga butang nga imong gibasa, gitan-aw, o gani gibuhat? Paghunahuna bahin niini.`