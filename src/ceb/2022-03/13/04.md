---
title:  Si Jesus didto sa Getsemane
date:  20/09/2022
---

> <p></p>
> "Ug siya miingon kanila, ang kasingkasing ko natugob sa kasubo nga ikamatay; pabilin kamo dinhi ug pagtukaw” (Marcos 14:34).

Bisan unsay gibati ni Jesus sa Iyang tibuok 33 anyos dinhi sa yuta, walay ikatandi ngadto kon unsay atubangon sa katapusang mga takna sa wala pa ang krus. Gikan sa eternal nga katuigan (Efeso 1:1-4; 2 Tim. 1:8, 9; Tito 1:1, 2) ang pag-antus ni Jesus ingon nga ang halad alang sa sala sa kalibutan giplano, ug karon moabut na kini.

`Unsay isulti kanato sa mosunod nga mga bersiculo bahin sa pag-antus ni Jesus didto sa Getsemane? Mat. 26:39, Marcos 14:33-36, Lukas 22:41-44.`

"Milakaw Siya sa unahan gikan kanila-dili kaayo halayo diin sila makakita ug makadungog Kaniya—ug mihapa sa yuta. Iyang gibati nga tungod sa sala Siya nahimulag gikan sa Iyang Amahan. Ang paw-ang hilabihan ka lapad, maitom kaayo, halalum kaayo, nga ang Iyang espiritu mikurog atubangan niini. Kinahanglan dili Niya gamiton ang balaan nga gahum sa pag-ikyas. Ingon nga tawo kinahanglan Siya mag-antus sa mga sangputanan sa sala sa tawo. Ingon nga tawo kinahanglan Siya molahutay sa kapungot sa Dios alang sa kalapasan.

"Nagbarug na si Cristo karon diha sa usa ka lahi nga pagtagad gikan niana nga niini Siya nagbarug kaniadto. Ang Iyang pag-antus mahulagway sa labing maayo diha sa mga pulong sa profeta, 'Pagmata na, Oh espada batok sa akong magbalantay sa carnero ug batok sa tawo nga akong ikauban nag-ingon si Jehova sa mga panon.' Ingon nga salili o puli ug kasigurohan alang sa makasasala nga tawo, si Cristo nag-antus ubos sa balaan nga justicia. Iyang nakita kon unsay kahulogan sa justicia. Gikan niini Siya nahimong usa ka manlalaban alang sa uban; karon naghandum Siya sa pagbaton og usa manlalaban alang sa Iyang kaugalingon.” Ellen G. White, The Desire of Ages, p. 686.

`Hisguti ang nahitabo kang Jesus didto sa Getsemane. Nag-anam nag kahulog ang mga sala sa kalibutan sa ibabaw Niya. Handurawa kon sama sa unsa kaha ang dagway niadto. Walay bisan kinsa nga tawo gitawag sa pag-agi sa bisan unsa nga butang sama niini kaniadto o sukad. Unsay gisulti kanato bahin sa gugma sa Dios alang kanato? Unsang paglaum imong makuha gikan niini alang sa imong kaugalingon?`