---
title:  Pagtan-aw sa Nawong sa Magtutunaw sa Bulawan
date:  16/07/2022
---

### Basaha sa Pagtuon sa Semana
Mateo 5:16, 1 Cor. 4:9, Efeso 3:10 Job 23:1-10, Mat. 25:1-12, Dan. 12:1-10, Efeso 4:11-16.

> <p>Tekstong Sag-ulohon</p>
> “Ug kitang tanan, uban sa nawong nga dili tinaptapan, sa magapasumbalik kita sa kasanag sa Ginoo, ginausab kita ngadto sa pagkasama, maingon nga kini nagagikan man sa Ginoo nga mao ang Espiritu” (2 Cor. 3:18).

Si Amy Carmichael nagdala og usa grupo sa kabataan ngadto sa tradisyonal nga magtutunaw sa bulawan didto sa India. Taliwala sa pundok sa nagkalayo nga uling adunay usa ka gicurba nga roof tile. Diha sa tile adunay sinagol nga asin, bunga sa sambag, ug abug sa tisa. Ang gibutang niini nga sinagol mao ang bulawan. Samtang gilamoy sa kalayo ang sinagol, nag-anam kaputli ang bulawan. Gikuha sa magtutunaw sa bulawan ang bulawan uban sa iyang kimpit ug, daw dili pa kaayo putli, iya kini gibalik sa kalayo nga adunay mga sagol, ug nagdugang ang kainiton, Nangutana ang grupo, "Unsaon nimo pagkahibalo nga naputli o nalunsay na ang bulawan?” Mitubag siya, kon ako nang makita ang akong nawong diha niini.” Amy Carmichael, Learning of God (Fort Washington, PA: Christian Literature Crusade, 1989), p. 50.

Nagtinguha ang Dios sa pagputli kanato, sa pag-fino kanato ingon sa bulawan, sa pag-usab kanato ngadto sa Iyang dagway. Usa kana ka kahibulongang kalab-uton, ug daw labaw pa gani ka kahibulongan nga ang kinaiya nga sama kang Cristo gipalambo dinhi kanato lamang sa panahon nga moagi kita sa mga hasohasan sa kinabuhi.

**Ang Semana sa usa ka Pasiklap**: Unsay kalabutan sa pag-antus din sa proceso sa pagputli? Unsaon nato pagsabut niining tanan diha sa kahulogan sa dakung away?