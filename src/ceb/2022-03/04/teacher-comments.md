---
title:  Teacher comments
date:  22/07/2022
---

Dugokan nga Teksto: 1 Pedro 1:6

Tutokan sa Pagtuon: Exodo 14, 15:22-27, 17:1-7, Proverbios 3, Lukas 4:1-13, 1 Pedro 1:6-9.

#### Bahin I: Kinatibuk-an Panglantaw

Niining semanaha atong tutokan ang mga crucible o hasohasan sa pagputli. Ang pagputli nagkinahanglan og usa ka sulondan. Sa atong kahimtang, ang sulondan mao ang dagway sa Dios dinhi kanato ug ang dagway ni Jesu-Cristo, nga maoy hingpit nga hulagway sa dagway sa Dios (Heb. 1:3). Ang paghingpit nagkinahanglan usab og usa ka ahente sa pagputli, nga sagad gipaila sa Biblia ingon nga kalayo (1 Pedro 1:7, Pin. 3:18). Ang resulta sa pagputli mao ang atong kinaiya, nga girepresentaran og lana diha sa mga lamparahan sa napulo ka ulay diha sa sambingay ni Jesus (Mat. 25:1-13). Ang libro sa Daniel naghulagway sa kinaiya niadtong mga giputli ingon nga “manggialamon” diha sa mga butang sa Dios (Dan. 1:19, 20; Dan. 2:47, 48; Dan. 3:26-30).

**Mga Tema sa Leksyon: Ang leksyon niining semanaha Magpasantup sa upat ka dugokan nga mga tema:**

1. Nahauna, ang kinahanglanon nga kalabutan sa pag-antus diha sa proceso sa pagmugna sa kinaiya ug pagputli.

2. Ikaduha, atong makita nga ang paghulma sa kinaiya mao ang pagpahiuli sa dagway sa Dios diha sa mga tawo, ingon nga sila ginabuhat sa Dios sa sinugdan, usab ingon nga paghulma sa atong mga kinaiya  sumala sa dagway ni Cristo.

3. Ikatulo, kining pagforma sa kinaiya naglakip sa tema sa away sa uniberso. Mao kini nga away tali sa maayo ug dautan, sa Dios ug ni Satanas, nga atong masinatian diha sa hasohasan sa pagkahamtong. Ikaupat, ang pagputli ug ang pagkahamtong dili gyud makab-ut sa mga tawo nga dili magkighugoy-hugoy; kondili, ang pagkaputli ug pagkahamtong makab-ut pinaagi sa mga tawo diha sa mga comunidad.

#### Bahin II: Comentaryo

**Si Ellen G. White bahin sa Pagantus ug mga Pagsulay**

Ang subject bahin sa relasyon tali sa mga hasohasan ug importante kaayo. Nagcomentaryo si Ellen G. White bahin niini nga makapadayag ug kinahanglanon. Sa usa sa iyang dagkung mga libre iyang gikutlo ang sulat ni John Huss ngadto sa usa ka higala diin si Hus nag-asoy sa pag-antus ni Jesus ngadto sa atong pag-antus. Sa sama nga sulat, nag-asoy usab si Huss sa relasyon sa pag-antus ngadto sa pagputli “Nag antus si Jesu-Cristo alang sa Iyang mga hinigugma; ug busa dili ba kinahanglan kita mahibulong nga nagbilin Siya og panig-ingnan, aron kita molahutay uban sa pailub sa tanang butang alang sa atong kaluwasan? Siya Dios, ug kita Iyang mga linalang; Siya mao ang Ginoo, ug kita lyang mga sulogoon; Siya Agalon sa kalibutan, ug kita kasab-anan nga mga mamalatyon—apan Siya nag-antus! Busa, ngano man nga kinahanglan mag-antus usab kita, ilabina kon ang pag-antus mao ang pagputi kanato? Busa mga hinigugma, kong ang akong kamatayon kinahanglan makatampo ngadto sa Iyang himaya, pag-ampo nga moabut dayon kini, ug nga Siya makapahimo kanako sa pagsuporta sa tanan kong mga katalagman uban sa pagkamakanunayon.”—Ellen G. White, The Great Controversy, p. 105.

Sa laing dapit, nagsulat si Ellen G. White sa susama nga panghunahuna sa iyang kaugalingon: "Ayaw sa dili mapait sa pagsulay nga moabut kaninyo, apan itutok ang inyong mga mata ngadto kang Cristo, nga nagbisti sa Iyang pagka-Dios sa pagka-tawhanon, aron atong masabtan kong unsa kadaku ang Iyang kasibut dinhi kanato tungod kay nagpaila man Siya uban sa pag-antus sa pagkatawo. Iyang gitilawan ang kopa sa tawhanong kasubanan, nagpasakit Siya sa tanan natong mga kasakitan, nahimo siyang hingpit pinaagi sa pag-antus, gisulayan sa tanang bahin sama sa pagsulay sa pagkatawo, aron nga siya makatabang niadtong ginasulayan. Nag ingon Siya, 'Himoon ko ang tawo nga labaw pa ka bililhon kay sa pino nga bulawan, bisan ang usa ka tawo kay sa bulawan nga tipak sa Opir. yans putlion ang tawo pinaagi sa pag-uban kaniya, pinaagi sa paghatag nga kaniya sa Espiritu Santo, Siya nag-ingon, 'Bisan kong kamo nga da mahibalo sa paghatag og maayong mga gasa ngadto sa inyong mga daw unsa pa ang inyong langitnong Amahan maghatag sa Balaang Esp kanila nga mangayo kaniya?"-Ellen G. White, The Signs of the Marso 5, 1896.

Ngadto sa usa ka sakop sa iglesia nga gigamhan sa gana, 10g siya: “Karon kinahanglan iyang cuentahon pag-ayo ang dayon nga Band, ang bahandi sa kalangitan, ang panulondon nga walay kamatayon, ang purongpurong sa himaya nga walay paglubad, nga sa malipayon ihalad ang pagtagbaw sa gana sa makadaut nga gana, himoa nga ang sangputanan o pag-antus mahimong daku kaayo, aron sa pagkab-ut sa buhat sa pagputli sa unod ug sa espiritu.”—Ellen G. White, Testimomies for the Church, vol. 2, p. 99.

Ngadto kang Brother G., nagsulat si Ellen G. White, sa pagpasabut sa relasyon tali sa pag-antus ug pagputli diha sa Advent people nga nangandam alang sa ikaduhang pag-anhi ni Jesus: “Ang pagputli sa katawhan sa Dios dili makab-ut kong walay pag-antus. Motugot ang Dios sa mga kalayo sa kasakitan sa pagsunog sa hugaw, sa pagbahig sa walay pulos gikan sa bililhon, aron mosidlak ang tinuod nga metal. Iya kitang paagi-on gikan sa usa ka kalayo ngadto sa lain, sa pagsuta sa atong tinuod nga bili. Kong dili nato madaug kini nga mga pagsulay, unsa may atong buhaton panahon sa kasamok? Kon ang kauswagan o kalisud makadiscobre sa pagkabakak, garbo, o kahakog sa atong mga kasingkasing, unsa may atong buhaton kon sulayon sa Dios ang matag-usa ka buhat sa tawo ingon nga pinaagi sa kalayo, ug buksan ang matag-usa ka tinago sa tanang mga kasingkasing? Ang tinuod nga grasya andam sulayan; kon naghandum kita nga sutaon o sulayon sa Ginoo, serioso kaayo ang atong kahimtang. Ang Dios mao ang pagbahan ug tigputli sa mga kalag; diha sa kainit sa hudno sa kalayo ang hugaw mobulag sa dayon gikan sa tinuod nga salapi ug bulawan sa Cristohanong kinaiya. Nagtan-aw si Jesus sa labing maayo. Nahibalo Siya kong unsa ang kinahanglan sa pagputli sa bililhon nga metal aron magpakita kini sa kasilaw sa Iyang balaang gugma."--Testimonies for the Church, vol. 4, pp. 85, 86.

Iyang gipadayon kini nga topiko sa sama ka ugdang nga paagi: “Ang Dios magdala sa Iyang katawhan haduol Kaniya pinaagi sa su-od, mga pagsuta sa pagsulay, pinaagi sa pagpakita kanila sa ilang kaluyahon ug pagka-dili takus, ug pinaagi sa pagtudlo kanila sa pagsandig Kaniya ingon nga ilang bugtong panabang ug magbalantay. Dayon makab-ut ang Iyang tumong. Andam sila nga gamiton sa matag-usa ka emerhencia, sa pagpuno sa importante nga mga katungdanan nga kasaligan, ug sa pagkab-ut sa dakung mga katuyoan nga alang niini sila gihatagan og mga gahum. Ang Dios magdala sa mga tawo diha sa pagsulay; Iyang suta-on sila diha sa to-ong kamot ug sa wala, ug niini sila maeducar, mabansay, madisiplina. Si Jesus nga atong Manunubos, ang representante ug pangulo, nag-antus niining proceso sa pagsuta. Nag-antus Siya labaw sa atong maarangan nga pag-antus. Iyang gipas-an ang ang atong mga kaluyahon ug gisulayan sa tanang bahin sama kanato. Wala Siya mag-antus alang sa Iyang kaugalingong otang, kondili tungod sa atong mga sala; ug karon, magsalig sa mga merito sa atong Mananaug, aron mahimo kitang mananaug diha sa lyang ngalan.

“Ang buhat sa Dios sa pag-ulay ug pagputli kinahanglan magpadayon hangtud ang Iyang mga sulogoon magpaubos, patay kaayo ngadto sa kaugalingon, aron, nga kon tawgon ngadto sa actibo nga pagbuhat, ma-usa ang ilang pagtan-aw ngadto sa Iyang himaya. Iyang dawaton ang ilang mga paningkamot; dili sila magdali-dali sa paglihok, gikan sa pinakalit; dili sila magdali ug madaut sa causa sa Ginoo, ingon nga mga ulipon ngadto sa mga pagsulay ug mga pagbati ug mga nagsunod sa ilang kaugalingong unodnong mga hunahuna nga mahimutang diha sa kalayo ni Satanas. Oo, daw unsa ka makahahadlok nga mamansahan ang causa sa Dios sa dautan nga kabubut-on sa tawo ug sa dili mapugnganon nga panimuot! Daw unsa ka daghang mga pag-antus nga madala sa iyang kaugallingon sa pagsunod sa pagkagahi-an sa iyang pagkasukihan sa mga pagbati! Ang Dios magdala sa mga tawo ibabaw sa yuta sa makadaghan, pagsugang sa kainiton hangtud ang hingpit nga pagpaubos ug pagkausab sa kinaiya magdala kanila ngadto sa pagpahiuyon kang Cristo ug sa espiritu sa langit, ug mananaug sila sa ilang mga kaugalingon.”—Testimonies for the Church, vol. 4, p. 86.

#### Bahin III: Kagamitan sa Kinabuhi

1. Atong natun-an nga maputli kita gikan sa atong mga sala pinaagi sa salili nga halad ni Jesus. Apan ato usab natun-an nga maputli kita pinaagi sa pag-antus. Aduna bay pagkasumpaki tali niining duha ka mga ideya? Wala gyud. Gimatarung kita pinaagi sa grasya sa Dios. ug atong madawat ang Iyang pasaylo sa mga sala pinaagi sa pagtoo; busa, gilain kita alang sa Dios ug magkinabuhi alang sa Dios. Ang pagpamatarung ug pagpasaylo maoy mga pagpamatuod ug halalum nga espirituhanong mga kasinatian. Apan, magpadayon kita diha sa kasinatian sa grasya diha sa kahulogan sa dakung away, diin kita gisulayan nga niini atong imatuod sa atong mga kaugalingon ingon nga mga matinumanon ug mahigugmaon ngadto sa atong Ginoo. Niini nga kasinatian, atong madiscobrehan sa daghang mga panahon mapakyas kita. Ato usab madiscobrehan ang tinago nga mga kinaiyahan nga kinahanglan biya-an. Atong hinloan sila pinaagi sa grasya sa Dios. Ang pagkaputli maoy usa ka tinuod nga kasinatian nga mahitabo ngadto sa tinuod nga mga tawo diha sa tinuod nga kasaysayan. Sa unsang paagi kini nga pagsabut makatabang kanimo sa imong kasinatian sa pagkaputli? Sa unsang mga paagi imong namatikdan nga ang Espiritu Santo nagaulay sa imong kinaiya?

2. Unsaon nimo pagsinati sa kanunay nga pagpamalandong sa dagway ni Cristo sa imong kinabuhi? Giunsa nimo pagkasinati og kausaban sa imong kinaiya ug sa personalidad sumala sa Iyang dagway?

3. Sa unsang mga paagi imong nasinatian ang pagtubo sa dugang kahamtong sa imong pagtoo ingon sa usa ka tawo? Unsaon nimo paghulagway kini nga pagtubo?

4. Sa unsang paagi ang inyong comunidad sa pagtoo nahamtong sa pagka-espirituhanon? Sa unsang mga paagi ang ubang mga tawo sa sulod ug sa gawas sa comunidad sa pagtoo, namatikdan sa sama nga pagtubo? Hulagwaya kon sa unsang paagi ikaw ug ang ubang mga sakop sa inyong comunidad sa pagtoo namatikdan?