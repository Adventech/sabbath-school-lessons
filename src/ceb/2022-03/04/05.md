---
title:  “Ang Maalam”
date:  20/07/2022
---

Gahapon atong gihisgutan kon unsa ka importante ang kinaiya niadtong nagpaabut alang sa Ikaduhang Pag-anhi. Karon atong tan-aw labi pa ka specific ang pagka-importante sa kinaiya alang niadtong mga butang sa ikaduhang pag-anhi ni Jesus.

`Basaha ang Daniel 12:1-10. Unsay gipasabut? Unsang panahon sa kasaysayan sa yuta ang gipahinungdan niini? Labing importante, unsay atong ikasulti gikan niini nga mga bersiculo bahin sa kinaiya sa katawohan sa Dios niining mga panahona? Unsang mga kinaiyahan gihatag kanila, kon itandi ngadto sa mga dautan? Tan-awa usab sa Pin. 22:11.`

Gisultihan si Daniel nga sa dili pa moanhi si Jesus, adunay mga panahon sa kagubot nga dili matupngan sa bisan unsa nga mga panahon sa kasaysayan. Diha sa Daniel 12:3, 10, gihatagan kita sa paghulagway sa mga matarung ug mga dautan niining panahona. Timan-i kon sa unsang paagi ang dautan “magabuhat sa pagkadautan” (Dan. 12:10) nga itandi sa mga matarung, kinsa diha sa bersiculo 3 mosidlak sa kasilaw, tingali tungod kay "ginaputli sila, gihimo nga walay mansa ug ginaulay” (Dan. 12:10) niining “panahon sa kagubot” nga wala pa gyud mahitabo sukad nga aduna nay usa ka nasud, hangtud nianang panahona” (Dan. 12:1). Agig pagtandi, usab, ang mga dautan dili makasabut, apan ang mga matarung "mga maalam” ug makasabut.

Makasabut sa unsa? Sa math, sa siencia, sa higher criticism? Ang Proverbios nag-ingon nga ang pagkahadlok kang JEHOVA maoy sinugdanan sa kahibalo” (Prov. 1:7). Tingali, niini nga kahulogan, “ang mga maalam” maalam tungod kay aduna silay pagsabut niining katapusang mga hitabo, ang panahon sa kagubot, samtang kini mopakita. Dili sila makuratan; gikan sa ilang pagtuon sa Pulong, sila nahibalo nga moabut kini. Ug labi ka importante, nahibalo sila sa igo sa pagtugot niining panahona sa kagubot sa pagputli ug pag-ulay kanila; ang mga dautan, sa pikas nga banill, ilang pagkadautan. nagdugang sa pagkamasupilon sa ilang pagrebelde ug busa nagpadayon sa ilang pagkadautan.

Ang talandogon nga punto mao nga gihatagan kita og usa paghuhulagway bahin sa usa ka katawohan nga nag-agi sa pag-ulay proceso sa pagputli.

`Bisan og atong gitan-aw kini nga mga bersiculo diha sa kahulogan sa katapusan gayud nga mga adlaw, unsang mga principio atong makita dinhi nga makatabang na kanato karon sa labaw pa ka maayo pagsabut kon bahin sa unsa ang proceso sa pagputli ug pag-ulay, bisan kanato karon?`