---
title:  Katapusang mga Pulong ni Jesus
date:  19/07/2022
---

Didto si Jesus sa Jerusalem, hapit na patyon. Sumala sa Ebanghelyo ni Mateo, ang katapusang takna sa pagpanudlo ni Jesus sa wala pa ang Pasko o Passover gigasto sa pagsulti ngadto sa Iyang mga tinun-an og mga sambingay, lakip bahin sa napulo ka mga ulay ug ang mga carnero ug mga kanding. Kini nga mga sugilanon adunay kadugtongan sa paagi kon unsaon nato pagkinabuhi samtang kita magpaabut sa pag-anhi ni Jesus. Busa ang ilang pagka-adunay kalabutan sa panahon karon—uban sa mga timaan sa dili na madugay nga pagbalik ni Jesus nga ang tanan makita sa atong palibut—wala pa gyud nahimong labaw pa ka makahulogan sukad.

Sa sambingay sa napulo ka mga ulay (Mat. 25:1-12), daghang mga comentarista nagtudlo nga ang lana maoy usa ka simbolo alang sa Espiritu Santo. Miuyon si Ellen G. White, apan nag-ingon usab siya nga kining lana maoy usa ka simbolo alang sa kinaiya ug nga usa kini ka butang nga walay usa nga makakuha niini alang kanato.

**Basaha ang sambingay. Sa unsang mga paagi ang kahulogan sa sugilanon mausab, depende kon imong sabton ang lana ingon nga usa ka simbolo sa Espiritu Santo o alang sa pagbaton og kinaiya? Unsang mga pagpahinungod niini nga sugilanon alang kanimo kon ang lana nagrepresentar sa Espiritu Santo, o sa kinaiya nga sama kang Cristo?**

`Espiritu Santo`

`Kinaiya`

`Basaha ang sambingay bahin sa mga carnero ug mga kanding diha sa Mateo 25:31-46. Unsang mga sukdanan gigamit sa pagbulag sa mga carnero ug sa mga kanding?`

Timan-i nga ang hari nagpasalamat sa mga carnero ug sa mga kanding pinasikad sa ilang mga binuhatan, sa ilang kinaiya. Bisan og wala magtudlo si Jesus sa kaluwasan dinhi pinaagi sa mga buhat, atong makita kon unsa ka importante ang pagpalambo sa kinaiya diha sa plano sa kaluwasan ug kon sa unsang paagi kadtong sa tinuod naluwas ni Cristo magpakita niana nga kaluwasan pinaagi sa ilang mga kinabuhi ug mga kinaiya.

`Ginaingon nga "ang kinaiya mao ang pagkatawo sa usa ka tawo diha sa kangitngit.” Unsa nga matang sa pagka-tawo ikaw kon walay magtanaw kanimo? Unsay ikasulti kanimo sa tubag bahin sa mga kausaban nga kinahanglan imong buhaton?`