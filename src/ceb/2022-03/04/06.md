---
title:  Kinaiya ug Comunidad
date:  21/07/2022
---

Usa ka alawiton nag-ingon nga: "Usa ako ka pangpang, Usa ako ka pulo." Nakasulay ka ba pagbati ingon niana gusto mobarug nga mag-inusara? Makadungog ka gani og mga tawo nga moingon, “Aw, ang akong paglakaw uban sa Dios maoy usa ka privado nga butang. Dili kini usa ka butang nga akong gusto hisgutan."

`Basaha ang Efeso 4:11-16. Unsay punto nga gipasabut ni Pablo dinhi? Unsay kalabutan sa alang comunidad nga iyang gihatag dinhi?`

Sa pagsulat ni Pablo ngadto sa taga-Efeso, iyang gihulagway ang iglesia ingon nga usa ka lawas. Si Jesus mao ang ulo, ug ang Iyang katawohan mao ang ubang mga bahin. Kon imong tan-awon ang Efeso 4:13, imong makita ang katapusang katuyoan sa pagkinabuhi niana nga usa ka comunidad—mao kini ang pagsinati "sa bug-os nga sukod sa pagkapuno bahin kang Cristo." Ug alang niana nagkinahanglan kita sa usag-usa!

Posibli gayud ang pagkahimong Cristohanon nga mag-inusara. Sa pagkatinuod, sama sa daghang mga tawo latas sa gatusan ka mga tuig nga gipakaulawan o gilutos, ang pagbarug nga mag-inusara dili malikayan. Usa kini ka kusganong pagsaksi ngadto sa gahum sa Dios nga ang mga lalake ug mga babaye dili motahan ilalum sa pagpugos nga nagalibut kanila. Hinoon, samtang matuod kini, gusto magpasantup si Pablo sa usa ka talandogon nga kamatuoran: sa katapusan, atong masinatian ug mapadayag ang pagkabug-os ni Cristo kon mag-usa kita sa pagbuhat diha sa pagkiguban-uban sa usag-usa.

`Sa Efeso 4:11-16, unsay gisulti ni Pablo nga kinahanglan mahitabo sa dili pa ang pagkapuno ni Cristo nga mahimong mapadayag sa atong Cristohanong comunidad?`

`Sa unsang paagi ang pagsaksi sa usa ka comunidad nga nagadapayag sa pagkapuno ni Cristo nga lahi gikan sa usa ka tawo nga nagpadayag kang Cristo? Unsay mga gipasabut niini diha sa kahulogan sa dakung away? Tan-awa sa Efeso 3:10.`

`Sayon ang pagka-anindot kon ikaw lang sa imong kaugalingon o uban sa usa ka dumuloong, apan labaw ka lisud nga magbati og kaanindot ngadto sa mga tawo nga imong nahibaloan kaayo o dili nimo gusto ikauban. Nagkahulogan kini nga kon pakitaan gihapon nato kining mga tawhana og grasya ug kalooy, atong hatagan sa dili mapugngan nga pagsaksi ngadto sa kamatuoran bahin sa Dios.`