---
title:  Pagtoo Taliwala sa Nagputli nga Kalayo
date:  18/07/2022
---

Usa ka butang ang anaa sa gubat; lain ang naa sa gubat; lain ang dili gani pagtanaw sa mga fuersa nga nagbisti niana nga gubat. Sa usa ka pagsabut, mao kini ang atong tagdon ingon nga mga Cristohanon. Nahibalo kita nga tua didto sa mga fuersa, atong mabati sila sa atong kaugalingong mga kinabuhi, apan, kinahanglan magpadayon kita diha sa pagtoo, pagsalig Kaniya, nga dili makita‚Äù (Heb.11:27).

`Basaha ang Job 23:1-10. Unsay kahulogan sa pakigbisug ni Job? Unsa may dili niya makita? Sa sama nga panahon, unsa may iyang gibatonan diha sa pagtoo, bisan pa sa tanan niyang mga pagsulay?`

Bisan taliwala niining makalilisang nga mga pagsulay, nagsalig si Job sa Ginoo. Bisan pa sa tanang butang, nagtinguha si Job sa paglahutay. Ug usa sa mga butang nga nakahimo kaniya pagpadayon mao ang bulawan, Dili ang medalya nga bulawan; kondili, nagtutok siya ngadto sa umaabut ug nakasabut nga kon mokupot siya ngadto sa Dios, mogawas siya nga labaw pa ka maayo alang niini-mogula siya ingon sa bulawan. Unsa man kadaku ang nahibaloan ni Job kon unsa ang nagkahitabo luyo niini nga mga talanawon, wala kita sultihi. Bisan unsa ka daku ang natago gikan kaniya, iyang giantus ang paglahutay ang nagputli nga kalayo.

Mahadlok ba ikaw sa kalayo? Nabalaka ka ba bahin sa kainit nga mogawas ingon nga maoy mga kahimtang? Tingali, sama kang Job ang kainit nga gitugotan sa Dios daw dili mapasabut. Mahimo nga tungod sa kalisdanan sa pag-adjust ngadto sa bag-ong trabaho o ngadto sa bag-ong puloy-anan. Mahimo nga ang paglahutay sa dautan nga pagtagad sa trabaho, gani bisan sulod sa imong kaugalingong pamilya. Tingali tungod sa pagsakit o pagka-alkansi sa paninapi. Bisan lisud kini sabton, maggamit kini mga pagsulay sa Dios aron sa pagfino ug pagputli kanimo ug pagpahiuli sa Iyang kinaiya diha kanimo.

Ang pagkamamatud-an ingon nga bulawan daw mahimong usa ka pagpadasig dinhi alang kang Job, usa ka butang nga tutokan sa iyang mga mata, ug makatabang sa pagbira kaniya latas sa iyang mga kalisdanan. Usa kini ka gamhanang pamatuod ngadto sa iyang kinaiya nga, bisan taliwala sa tanang kasakit ug pag-antus, nakasabut siya sa katinuoran sa proceso sa pagputli. Usab, bisan og daghan ang dili niya masabtan, nahibalo siya nga kini nga mga pagsulay maoy magpahamis kaniya.

`Sa imong kaugalingong kasinatian, sa unsang paagi ang mga pagsulay makapahamis ug makaputli? Unsang ubang mga paagi ika mapahamis, nga lahi kay pinaagi sa pag-antus?`