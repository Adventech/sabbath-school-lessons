---
title:  Dugang Panghunahuna
date:  02/09/2022
---

Dugang nga Panghunahuna: Basaha kang Ellen G. White, “The Importance of Seeking True Knowledge." pp. 453, 454, sa The Ministry of Healing; "The Sermon on the Mount." pp. 298-314—sa The Desire of Ages. "The Worker and His Oualifications, p. 630, sa Evangelism.

"Ang kalisdanan nga atong ikahibalag mapakubos Pag-ayo pinaagi nianang kaaghop nga nagtago diha kang Cristo. Kon atong batonan ang pagpaubos sa atong Agalon, mosaka kita ibabaw sa mga pagpanaway, ug mga pagpaluya, sa mga pagsamok-samok, nga atong mahibalag kada adlaw ug mohunong sila sa pag-itsa og kangitngit ibabaw sa espiritu. Ang kinatasan nga ebidencia sa pagkahalangdon diha sa usa ka Cristohanon mao ang paggahum sa kaugalingon. Siya nga ubos sa pagpangabuso ug pagminaldito mapakyas ngadto sa pagmentenar og usa ka calma ug masaligon nga espiritu maghikaw sa Dios sa Iyang katungod sa pagpadayag nganha kaniya sa Iyang kaugalingong pagkahingpit sa kinaiya. Ang mapainubsanon nga kasingkasing mao ang kusog nga maghatag og kadaugan ngadto sa mga sumosunod ni Cristo. Mao kini ang timaan sa ilang kadugtongan sa mga sawang sa ibabaw.”—Ellen G. White, The Desire of Ages, p. 301.

**Diskusyonan nga mga Pangutana**

`1. Sa unsang paagi ang pagpaubos sa pagtugot kanato sa “pagsaka sa ibabaw” sa mga pagpasakit ug mga pagsamok-samok? Unsa sa imong hunahuna maoy labing importante nga kinaiyahan sa pagpaubos nga magtugot kanato sa pagbuhat niini?`

`2. Sa inyong particular nga cultura, sa unsang mga kinaiyahan sa pagpaubos ug pagkalomo gitan-aw? Girespetohan ba sila, gitamay, o unsa? Unsang matang sa mga pagpiit imong giatubang sa inyong cultura.`

`3. Aduna bay ubang dagkung mga panig-ingnan sa kaaghop ug pagpaubos gikan sa mga tawo nga buhi pa karon? Kon aduna, kinsa man kini sila, sa unsang paagi sila nagpahayag niini nga mga taras, ug unsay imong makat-unan gikan kanila?`

`4. Ngano nga kita sa kanunay magdugtong sa kaaghop ug pagpaubos sa pagkahuyang?`

`5. Atong nakita kon giunsa ni David pagpangita kang Jehova ingom nga usa ka dalangpanan. Apan sa unsang paagi kana nagsilbi? Sa unsa kanang dalangpanan sa kanunay nagpakita? Sa usa ka pagkasulti, unsaon nato, ingon nga usa ka iglesia, mahimong usa ka dalangpanan ngadto sa mga nagkinahanglan og dalangpanan? Unsa nga matang nga dalangpanan nga ikahatag sa inyong local nga iglesia? Unsay imong mahimo sa pagtabang paghimo niini nga usa ka dapit nga dalangpanan alang niadtong mga nagkinahanglan niini?`