---
title:  Atong Pangpang ug Dalangpanan
date:  01/09/2022
---

Sagad nga ang labing garboso nga mga tawo, ang labing palabilabihon, ug hinugo, mao kadtong nag-antus gikan sa ubos nga pagbili sa kaugalingon. Ang ilang pagka-palabilabihon ug garbo—ug bug-os nga kakulang sa kalomo o kaaghop o pagpaubos maoy usa ka tabon o salipod, tingali sa walay pagkaamgo alang sa nakulang nga butang sa sulod. Ang ilang gikinahanglan mao ang usa ka butang nga gikinahanglan natong tanan; ang pagbati sa kasigurohan, sa pagkatakus, sa pagkamadawat, ilabina sa mga panahon sa kalisdanan ug pag-antus. Makaplagan lang nato kana pinaagi sa Ginoo. Sa laktud ang pagkalomo ug pagpaubos, layo ra kay sa mga kinaiyahan sa pagkahuyang, sagad maoy labing gamhanan nga pagpakita sa usa ka kalag nga lig-on nga pagbarug diha sa Pangpang.

`Basaha ang Salmo 62:1-8. Unsa ang daw nagpaluyo alang niini nga salmo? Unsay punto nga gipasabut ni David? Unsang espiritual nga mga principio imong makat-unan gikan sa iyang gisulti? Labing importante, unsaon nimo paggamit niini nga mga principio sa imong kinabuhi?`

“Sa walay hinungdan ang mga tawo mahimong atong mga kaaway. Ang mga motibo sa katawhan sa Dios saypon pagsabut, dili lamang sa kalibutan, kondili sa ilang kaugalingong mga igsoon. Ang mga sulogoon sa Dios mabutang sa malisud nga mga dapit. Ang usa ka bungtod himoon nga usa ka bungdo sa pagpamatarung sa mga tawo sa pag-apas sa hakog nga dalan sa pagka-dili matarung. ... Pinaagi sa sayop nga pagpaila kining mga tawhana magbisti sa itom nga mga sapot sa dishonesty tungod sa mga kahimtang nga dili nila magamhan nakahimo sa ilang bulohaton nga makapalibug. Itudlo sila ingon nga mga tawo nga dili masaligan. Ug buhaton kini sa mga sakop sa iglesia. Ang mga alagad sa Dios kinahanglan magbaton sa hinagiban sa hunahuna ni Cristo. Dili sila magpaabut nga maka-ikyas sa insulto ug sayop nga paghukom. Tawgon silag mga madasigon ug mga fanatic. Apan dili sila magkaluya. Ang mga kamot sa Dios anaa sa ligid sa Iyang pagbulot-an, nagmando sa Iyang bulohaton ngadto sa himaya sa Iyang ngalan.”—Ellen G. White, The Upward Look, p. 177.

`Unsa ka immune ikaw ngadto sa mga pagsaway ug sa mga babag sa uban? Malagmit dili kaayo ingon niana ka immune, husto ba? Unsaon nimo pagpabilin diha sa Ginoo ug pundohan ang imong pagbati sa Paghatag og bili sa kaugalingon sa Usa nga nahigugma pag-ayo kanimo sa pagkaagi nga nagpakamatay Siya alang sa imong mga sala, ug busa makatabang sa pagpanalipod kanimo batok sa mga pagpangdaut sa uban?`