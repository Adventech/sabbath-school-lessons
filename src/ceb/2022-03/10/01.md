---
title:  Kalomo diha sa Hasohasan
date:  27/08/2022
---

### Basaha sa Pagtuon sa Semana
Ezek. 24:15-27, Exod. 32:1-14. Mat.5:43-48, 1 Pedro 2:18-25, Sal. 62:1-8.

> <p>Tekstong Sag-ulohon</p>
> “Bulahan ang mga ma-aghop, kay sila magapanununod sa yuta” (Mateo 5:5).

Dili nato madunggan ang pulong nga ma-aghop nga gamiton sa makadaghan, gawas tingali kon magbasa kita bahin kang Moises o magtuon bahin sa mga Kabulahanan. Dili usab lisud ang paghunahuna kon ngano, Ang kaaghop gidefine ingon nga "paglahutay uban pailub ug sa walay pagdumot.” Dili kanibudngan nganong dili nato kini madunggan kanunay; daw dili kini maisip nga usa ka taras nga girespetohan sa cultura karon. Usahay gihubad kini sa Biblia ingon nga "mapaubsanon. Sa makausa pa, ang pagpaubos dili usa taras sa kinaiya nga makita nga magustohan usab sa kadaghanan sa mga cultura.

Apan ang kaaghop, sa paglahutay sa kasakit uban sa pailub ug sa walay pagkasuko, maoy usa sa labing gamhanan nga mga kinaiyahan ni Jesus ug sa Iyang mga sumosunod. Apan, dili kini maoy tumong mismo; ang kaaghop sa espiritu mahimong usa ka espiritual nga hinagiban sa mga kamot niadtong anaa sa taliwala sa kasakit ug pag-antus. Sa pagkatinuod, ang hasohasan maoy usa ka dakung dapit diin matun-an ang kaaghop sa kasingkasing, kay pinaagi sa atong kaugalingong kalomo o kaaghop ug nabuak nga mga dapit mahimo kitang gamhanang saksi alang sa Dios.

**Ang Semana sa usa ka Pasiklap**: Unsay relasyon tali sa pag-antus ug kaaghop? Unsaon nato, sa atong kaugalingong kaaghop ug buak nga mga dapit, mahimong saksi ngadto sa uban? Unsaon sa kaaghop pagkahimong usa ka kusog, dili usa ka kahuyangan alang sa Cristohanon?