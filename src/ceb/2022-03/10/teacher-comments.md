---
title:  Teacher comments
date:  02/09/2022
---

Dugokan nga Teksto: Mateo 5:5

Tutokan sa Pagtuon: Exod. 32:1-14, Sal. 62:1-8, Ezek. 24:15-27, Mat. 5:43-48, 1 Pedro 2:18-25.

#### Bahin I: Kinatibuk-ang Panglantaw

Ang relihiyon sa Biblia sa Daan ug Bag-ong Tugon gihulagway, gihulagway sa pagkama-aghop. Si Moises nahibaloan nga maoy labing maaghop nga tawo sa yuta (Num. 12:3). Gipamatuod ni David nga "ang maaghop makapanununod sa yuta” (Isa. 37:11). Ang mga profeta nagpahibalo nga panalanginan sa Dios ang mga maaghop (Isa. 11:4; Isa. 29:19; Isa. 66:2; Sofonias 2:3; Sofonias 3:11, 12). Ang Dios gihulagway ingon nga maaghop ug ingon nga nagpadasig sa pagka-aghop (Sal. 25:9, Sal. 45:4, Sal. 147:6). Si Jesus maaghop sa patukoranan sa Cristianidad (Mat. 5:5). Ang mga tinun-an maaghop (2 Cor.10:1) ug nag-awhag sa mga Cristohanon sa pagka-aghop (Gal. 5:23, Efeso 4:2, Col. 3:12, 1 Tim. 6:11, 2 Tim. 2:25, Tito 3:2, Santiago 1:21, Santiago 3:13, Santiago 4:6, 1 Pedro 3:14, 1 Pedro 5:5). Samtang ang mga empiryo ug mga gingharian sa yuta gipabarug ibabaw sa mga values o pagka-maayo sama sa pagkadaku, gahum, ug pagdaug sa military, ang relihiyon sa Dios magtukod ug magbuntog pinaagi sa kaaghop, gugma, ug grasya. Apan, ang kaaghop sa Dios wala magkahulogan nga wala Siyay gahum. Kondili, ang kaaghop sa Dios maoy usa ka kinahanglanon nga taras sa kinaiya sa Dios ug sa Iyang paagi sa pagtagad sa uniberso ug kanato ingon nga mga makasasala.

**Mga Tema sa Leksyon: Ang leksyon niining semanaha magpasantup sa duha ka dagkung mga tema:**

1. Ang kaaghop kinahanglanon sa Cristianidad. Hinoon, maingon nga kinahanglanon maoy usa ka husto nga pagsabut sa biblical nga pagkaaghop ug sa pagkinabuhi niini sa atong mga kinabuhi. Ang biblical nga kaaghop wala magasukad gikan sa usa ka politicanhong pagcuenta; kondili, usa kini ka tininuod nga panglantaw sa kalibutan pinaagi sa larga-vista sa labing kinahanglanong kinaiyahan, ang gugma.

2. Ang mga Cristohanon dili maaghop sulod ug sa ilang mga kaugalingon. Kondili, ang sukaranan sa ilang pagkaaghop anaa sa ilang mahigugmaon, maloloy-on nga Dios sa tulo ka personas: ang Amahan, ang Anak ug Manluluwas nga si Jesu-Cristo, ug ang Espiritu Santo.

#### Bahin II: Comentaryo

**Ang Kaaghop ba Ulipon nga Moralidad?**

Usa sa labing kusganong pangataki bahin sa Cristianidad ug sa con niini sa pagkamapaubsanon ug kaaghop sa modern nga panahon miabut gikan sa German existentialist philosopher Friedrich Nietzache (1844- 1900). Ang pag-antus maoy usa ka kabahin sa kinabuhi ni Nietzache, apan usa usab ka kinahanglanong bahin sa interest sa iyang pilosopiva. Sa batan-on pa kaayo sa pangidaron nawad-an siya sa iyang amahan sa daghang mga sakop sa iyang pamilya. Sa iyang tibuok kinabuhi si Nietzache nakigbusug sa makapaluya nga mga bahin sa panglawas ug sa katapusan gibutang sa lahi nga dapit tungod sa iyang balatian sa pangisip panahon sa iyang katapusan napulog-usa ka mga tuig sa iyang kinabuhi. Samtang nagtuon siva sa classical nga mga pinulongan ug pilosopiya, si Nietzache nasibut pag-ayo sa karaang Greek culture ug pilosopiya. Gikan niini nga mga lens o mga pananaw, nakaingon siya nga ang Europe nawad-an sa karaang kusog niini. Ano culprit o sad-an? Walay lain kondili tungod sa Cristianidad! Gihunahuna ni Nietzache nga gitulisan sa Cristianidad ang Europe sa classical Greek niini ug sa Roman culture sa pagkabayanihon, gahum, ug pagkahalangdon. Ang Kasadpan, sa pagkatinuod, ang katawohan sa kinatibuk-an niini, matud pa ni Nietzache, kinahanglan nga motubos nianang classical nga panglantaw kon gusto kini mabuhi ug molungtad.

Sumala kang Nietzache, adunay duha ka matang sa moralidad sa mga agalon, sa mga halangdon nga mga tawo, ug sa kusgan nga mabuot-buoton nga mga tawo, ug ang moralidad sa mga ulipon o sa mga mga mahuyang, Ang moralidad sa agalon maoy magbu-ot sa kaugalingong values niini, mohukom sa kaugalingong padulngan sa mga binuhatan, ug magsuta kanila pinaagi sa lantawanan sa ilang mga sangputanan, sama sa matinabangon (maayo) o makadaut (dili maayo). Busa, ang autonomiya, gahum, bahandi, pagkahalangdon, optimism, pagkadalayegon, ug kaisug giila nga mga maayo, samtang ang pagkahuyang ug kaaghop giila nga dili maayo. Agig pagtandi, ang moralidad sa pagkaulipon dili makamugna og mga kaayohan o mga binuhatan, kondili igo lang mo-react ngadto niini, ug mosupak, sa mga values o mga aksyon nga gipabarug sa master morality. Samtang ang master morality nagtutok sa aksyon, ang moralidad sa pagkaulipon reactionary (o; sa pagkasulti ni Nietzache, pagkamasupakon; samtang ang master morany madaugdaugon, ang slave morality subversive o rebelioso ug manipulative, samtang ang master moranty labaw sa pagka-maiya-iyahon, ang slave morality dugang ka communitarian.

Busa, tungod kay dili man makalupig ang mga huyang pinaagig pakusog sa gahum, modangop sila ngadto sa pag-usab sa pagkamugna ug mosaway sa value system sa mga agalon. Sa baylo nga malipay sa moralidad sa kusgan nga tawo, ang mga mahuyang magpakita sa ilang kahimtang sa pagpakaulaw ngadto sa absuloto, sa pag-universalize sa ilang mga values. Matud pa ni Nietzache, ang Cristianidad maoy relihiyon sa mga mahuyang , sa moralidad sa ulipon. Sa iyang kaugalingong pagkasulti: “Ang Cristianidad nagkuha sa habig sa tanang pagkahuyang, ubos, napakyas; naghimo kini og usa ka ideal gikan sa bisan unsa nga mosupak sa pagpreservar sa mga instinct sa usa ka lig-on nga kinabuhi; nakahugaw kini sa katarungan bisan sa labing spiritual nga mga kinaiyahan pinaagi sa pagtudlo sa mga tawo sa pagtan-aw sa kinatas-ang spiritual values ingon nga makasasala, malimbongon, sama sa mga pagtintal. Ang labing makalolooy nga pananglitan-ang corruption ni Pascal, kinsa nagtuo nga ang iyang rason nahugawan sa orihinal nga sala, nga ang bugtong butang nga makahugaw mao ang Cristianidad mismo!”-Friedrich Nietzache, The Anti-Christ, Ecce Homo, Twilight of the Idols and Other Writings,ed. Aaron Ridley and Judith Norman (Cambridge University Press, 2005), p. 5.

Alang kang Nietzache, Christianity maoy laing reaksyon sa kabus ug maluyahon, nga gitumong sa pagguba ug paggahum ang gamhanan pinaagi sa pagpanglupig. Ang mga Cristohanon mi-resigned sa ilang mga kaugalingon ngadto sa suerte sa pagkaulipon ug wala silay kabubut-on sa pagkahimong nga mga agalon sa ilang kaugalingong destino. Tungod niini nga katarungan, sila sa pagkasalingkapaw nga nagsaway ingon nga makasasala kong unsa ang gamhanang katawhan nagtuboy ingon nga virtud kong unsa ang dili mabatonan, sa mga Cristohanon, nagpatuman sa ilang bag-ong moralidad ngadto sa tanang mga katawhan. Busa, tungod kay ang mga Cristohanon dili makadaug sa mga dato ug mga gamhanan pinaagi sa ubang mga paagi, naghimo silag usa ka paagi sa paggahum sa mga kusgan sa ilang moralidad. Niining Cristohanong moralidad, pananglitan, ang mga Cristohanon makacomberter sa ilang dili malikayan nga kahuyang ug pagpasakop ngadto sa ubang mga tawo ngadto sa virtude sa pagkamatinumanon. Ang pagkadili-takus sa pagpanimalus magpugos sa mga Cristohanon sa pagmugna og virtue sa pagpasaylo. Sa sama nga kaagi, magmugna silag laing mga virtues sama sa pagkarelihioso, gugma, pagkamabalusanon sa usag-usa, ug pagkapatas. Bisan unsa ka halangdon kini nga mga virtues ngadto kadaghanan, alang kang Nietzache, ang Christian morality dili madawat, dili makatarunganon, ug makapaluya, tungod kay sa iyang pagtan-aw, gigamit sa mga Cristohanon kini nga mga virtues ngadto sa pagbali sa moralidad naggahum sa mga tawo, pagbutang kanila diha sa kangitngit, ug paghimo kanila nga ordinaryo, ug dili malabut.

Masabut, nga ang pagsaway ni Nietzache sa Cristohanong moralidad ug sa fundamentals nga concepto sa kaaghop sa makasusubo nga sayop nga pagsabut sa Cristianidad. Ang Christian virtue sa kaaghop dili maggikan sa pagkawalay gahum, kondili pinaagi sa gahum sa Dios, justicia, ug gugma. Sa pagdala kang Jesus ngadto sa hukmanan sa Judio ug usa ka opisyal misagpa Kaniya, nagkinahanglan si Jesus og tubag alang sa dili matarung nga buhat Puan 18:23). Ang mga Ebanghelyo nagpatin-aw nga namatay si Jesus didto skrus, dili tungod kay wala Siyay bisan unsang paagi sa paglikay (Mat. 20:53), kondili tungod kay Siya mibulontaryo ug sa mahigugmaon naghatag Salyang kinabuhi alang sa atong kaluwasan (Juan 10:17, 18, Juan 18:4-11; Juan 19:11; Fil. 2:6-9). Ang Cristohanong kaaghop maoy resulta dili sa kahadlok kondili tungod sa gugma.

Gitudloan ni Pablo ang mga Cristohanon sa pagkinabuhi "uban sa tanang pagpaubos ug kaaghop, dinuyogan sa pailub, kamo mag-inanantusay ang usa sa usa diha sa gugma" (Efeso 4:2). Gipasabut ni Pablo nga magmaya kita diha sa atong pag-antus ug paghibalo nga "ang gugma sa Dios gikabubo sa atong mga kasingkasing” (Roma 5:3, 4).Dugang gipatin-aw ni Pablo nga gipakita sa Dios ang Iyang gugma kanato sa wala pa kitay gahum ug masupilon (Roma 5:6-8). Gipamatuod ni Juan kining kamatuoran sa Biblia sa iyang pagmatuod, “Nahigugma kita Kaniya tungod kay Siya ang unang nahigugma kanato (1 Juan 4:17-21). Pinaagi sa paghulagway sa mga tawo nga walay gahum wala magpahuyang si Pablo sa katawhan, kondili, naghulagway sa katinuoran sa tawhanong kahimtang (tan-awa usab sa Roma 3:26, Roma 7). Wala maghulagway ang Biblia sa tawhanong pagkawalay gahum ingon nga usa ka matang sa pakigbisug, kondili naghulagway diha sa nawong sa sala ug kamatayon. Usab, ang Cristianidad sa Biblia dili sa bakak nagpaluya sa katawhan aron sa paglimbong kanila ngadto sa paghimo sa mga tawo sa pagtu-aw ngadto sa Dios alang sa grasya. Kondili, ang Biblia sa pagkatinuod naghulagway sa makasasala nga kahimtang sa mga tawo ug naglarawan sa usa ka Dios nga sa bulontaryo ug sa mahigugmaon nagpaubos sa Iyang kaugalingon aron pagluwas sa mapalabi-labihon, masupilon nga katawhan (Juan 1:11, 12; Juan 3:16).

Gisulti sa usa ka tawo, nagkinahanglan og kusog sa pagkaaghop! Ug nagkinahanglan sa diosnong gahum sa paghigugma sa makasasala, sa arrogante, masupilon nga katawhan! Tingali usa sa labing halandumon na mga pananglitan sa kaaghop ni Jesus mao ang Iyang pag-ampo didto sa krus alang sa katawhan nga maoy naglansang Kaniya ug karon nagtamay Kaniya: "Amahan, pasayloa sila kay wala sila mahibalo kong unsay ilang gihimo” (Lukas 23:34; tan-awa usab sa Mat. 12:15-20, Buhat 8:32, 1 Pedro 2:21-23). Ang kaaghop kabahin sa bunga sa Espiritu; mao kini ang paghatag sa Dios og gahum kanato sa pagbuntog sa mga hasohasan niining kalibutan.

**Kaaghop ni Moises ug ang Kapungot sa Dios**

Sa unsang paagi si Moises, ang sulogoon sa Dios, mapaila nga ang labing maaghop nga tawo nga naglakaw sukad dinhi sa yuta, samtang sa samang panahon, nga sa Biblia gihulagway ang Dios ingon nga puno sa kapungot? Kinahanglan atong sabton nga ang kapungot sa Diosam kaatbang sa kaaghop . Ang balaan nga kasuko o kapungot maoy reaksyon sa Dios ngadto sa, ug ang Iyang pagsumpo ngadto sa sala. Ug ang Dios sa tininuod nahigugma sa makasasala. Kon arogante o palabilabihon pa ang Dios, dili  unta Siya magpaabut og bali 1,600 ka mga tuig alang sa katawhan sa wala pa ang lunop sa pagbalik ngadto Kaniya . Ni magpaabul pa Siya kapin sa 400 anyos alang sa mga Canaanhon sa pagpuno sa kopa sa ilang kasalanan. Ni magpaabut pa Siya og mga 1,500 anyos alang sa mga Israelitas sa pagkamatinumanon ngadto Kaniya . Sa sama nga kaagi, dill na unta magpaabut ang Dios og bali 2,000 anyos alang sa mga Cristohanon sa pagtuman sa ilang bulohaton. Ang usa ka arogante o palabilabihon nga Dios molaglag na dayon unta niining mga pundok sa katawhan. Apan ang Dios nagtagad sa matag-usa kanila diha sa gugma ug paglaum, sa pagtawag nila sa pagbalik ngadto sa usa ka relasyon Kaniya.

#### Bahin III: Kagamitan sa Kinabuhi

1. Ang atong Dios maoy usa ka hingpit nga tigpasabut. Iyang sultihan ang katawhan sa dayag ug sa tumang katin-aw kong unsay Iyang gusto ug unsay dili Niya gusto. Busa ang Dios dili magbiya kanato diha sa pagduhaduha bahin sa Iyang mga pagbati bahin sa sala: Isalikway kini Niya. Sa sama nga panahon, dili pakaulawan sa Dios ang makasasala sa tuyo sa paglupig kaniya. Kondili, ang Dios magpasabut bahin sa kahimtang nga nagsumikad sa sala; sa sama nga panahon, maghatag Siyag mga sulbad. Oo, ang Iyang reaksyon batok sa sala, dili mausab, apan sama usab niini ang Iyang pagdapit sa mga makasasala sa pagpahiuli ngadto Kaniya. Hunahunaa kon sa unsang paagi ikaw mahimong maaghop, apan magasalikway sa sala sa imong kinabuhi ug sa mga kinabuhi sa imong pamilya ug sa mga sakop sa comunidad.

2. Paghunahuna sa ideya nga ang atong kinabuhi maoy usa ka cinehan alang sa ubang mga kalibutan sa pagtan-aw ug pagtuon. Ipahat sa imong pundok sa Esccuela Sabatika ang imong mga pagbati kong maghunahuna niini nga ideya. Sa unsang paagi mausab ang imong kinabuhi kong imong masabtan kining labaw kadaku nga hulagway?