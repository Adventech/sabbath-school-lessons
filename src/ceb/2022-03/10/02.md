---
title:  Gipikas-pikas nga Tinapay ug Gibubo nga Vino
date:  28/08/2022
---

`Palandonga: Nag-ingon si Oswald Chambers nga kinahanglan kita mahimong “napikas-pikas nga tinapay ug gibubo nga vino” alang sa uban. Unsa sa imong hunahuna ang iyang gipasabut niini?`

Sa tibuok Biblia adunay panig-ingnan nga mga tawo nga “nangabuak” aron pag-alagad sa uban. Si Moises gitawag aron molahutay sa walay hunong nga mga balud sa tabi ug pagsaway samtang siya nangulo sa katawhan sa usa ka panaw ngadto sa Yutang Sinaad. Si Jose gitawag ngadto sa usa ka panaw nga naglambigit sa pagbudhi ug pagkabilanggo samtang siya gidala ngadto sa usa ka pangatungdanan sa pag-alagad sa Egipto. Sa matag-usa ka caso, gitugotan sa Dios ang maong mga kahimtang aron ang mga kinabuhi sa Iyang katawhan mahimong mga cinehan sa lyang grasya ug pagtagad, dili lamang alang sa ilang mga kaugalingon kondili alang sa kaayohan sa uban, usab, Ang Dios mahimong moggamit kanato sa sama nga paagi. Sayon lang ang pagbatig kasuko o kasakit niana nga mga kahimtang. Apan atong nahisgutan gahapon nga, ang kaaghop maoy katakus nga hinatag sa Dios sa paglahutay nianang mga butanga “uban sa pailub ug sa walay kasuko.”

`Basaha ang Ezekiel 24:15-27. Unsay nagkahitabo dinhi? Nganong gibutang man si Ezekiel niini nga crucible o hasohasan?`

Sa Ezekiel 24:24 nag-ingon ang Dios, "Sa ingon niini si Ezekiel alang kaninyo mao ang usa ka timaan, sumala sa tanan nga iyang gihimo, buhaton ninyo sa diha nga kini moabut na, nan kamo makaila nga ako mao ang Ginoong Jehova.” Pinaagi sa panig-ingnan ni Ezekiel, ang katawhan sa Israel makasabut kon kinsa ang Dios, ang Labing Hataas nga JEHOVA-ug ilang makita kini nga kamatuoran samtang ilang masinatian ang katumanan sa tagna nga ang kinabuhi ni Ezekiel nagsimbolo ug sa pag-antus nga iyang giatubang. Kinsay nahibalo kon pila ka mga tawo makakita "Labing Hataas JEHOVA” pinaagi kanato sa atong kaugalingong buak nga mga dapit, usab?

`Sa madali o madugay ang kinabuhi magbuak usab kanatong tanan. Unsa may imong kasinatian sa imong kaugalingong buak nga kalag nga maggamit sa Ginoo pagtabang sa ubang mga tawo?`