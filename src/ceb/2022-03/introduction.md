### Pasiuna

#### Ang Gilansang nga Magbubuhat

Ang tanang butang gibuhat niya; ug kon wala siya walay bisan unsa nga butang nga nabuhat" (Juan 1:3).

"Tanang butang" gibuhat Niya, ni Jesus, apan sumala sa Kasulatan- Si Jesus mihilak" (Juan 11:35). Mihilak ang Magbubuhat? Bisan dugang pa niana, si jesus "gitamay ug gisalikway sa mga tawo; usa ka tawo sa mga kasub-anan, ug nasinati sa kagul-anan" (Isa. 53:3). Ang Magbubuhat, usa ka tawo sa mga kasub-anan ug gisalikway? Ug usa niana ka panahon siya mitu-aw, "Dios ko, Dios ko, nganong gibiyaan mo ako?" (Mat. 27:46).

Nganong nahitabo man kining mga butanga? Tungod kay si Jesus, ang atong Magbubuhat, ato usab nga Manunubos, g tungod niana Siya mao ang Dios nga gilansang-ang Magbubuhat nga nagkuha sa pagkatawhanon ug niana nga pagkatawhanon nag-antus pinaagi sa kinabuhi sa pag-inusara ug pagbuhat nga natapus sa pagbitay Kaniya sa usa ka Romanhon nga krus.

Busa, ang atong Magbubuhat, nga diha Kaniya "kita nangabuhi, ug nagalihok ug nagalungtad" (Buhat 17:28), nag-antus diha sa pagkatawo sa mga paagi nga walay usa kanato makahimo. Igo lang kita makasinati sa atong kaugalingong mga kagul-anan, sa atong kaugalingong mga kasub-anan; nga Iyang gidala didto sa krus ang "atong mga kagul-anan, ug nagdala sa atong mga kasub-anan" )Isa. 53:4)--tanan kanila. Maoy labing kahibulongan nga buhat sa tibuok kasaysayan sa kalibutan.

Niana nga background (nga ang gilansang nga Dios nagpaibabaw kanatong tanan), kita tanan sa mosunod nga pila ka mga bulan maningkamot sa pagsabut sa labi pa ka maayo sa dili masabtan--ang atong kaugalingong pag-antus, ang mga pag-antus sa mga Cristohanon, niadtong nagtugyan sa ilang mga kinabuhi ngadto kang Criso. Dili kita makahimo og mga pag-angkon nga makatubag sa tanan o gani sa daghan; igo lang kita nag-angkon nga ang "Dios gugma" (1 Juan 4:8) ug nga bisan kining mga butanga mahitabo, makahimo kita pagsalig sa Dios bisan pa kanila ug, sa pagkatinuod, magatubo diha sa grasya pinaagi kanila, bisan unsa ka sakit ang proceso.

Niini nga trimestre atong tun-an ang Pulong sa Dios ug tan-awon kon sa unsang paagi ang ubang unod ug dugo, bisan og nagasidlak diha sa pagtoo, bisan pa niana nag-atubang ug kaluya, pagbudhi, kasaguyo, pagkawala, inhusticia, ug pangabuso (daw ingon og ang tanang butang nga imong masabtan?). Giunsa man nila pag-atubang? Unsa may ilang nakag-unan? Unsa may matudlo kanato sa ilang mga sulondan?

Samtang kita magtan-aw niining mga tawhana, sa ilang mga kasinatian, sa ilang mga pakigbisug, ug sa ilang mga pagsulay sa pagtoo (nga tingali kanang sama sa atong kaugalingon), kinahanglan atong tan-awon sila kanunay nga itandi sa background bahin sa Krus. Kinahanglan atong hinumduman kanunay, nga bisan unsay atubangon ni bisan kinsa, si Jesu-Cristo, nga tong Magbubuhat, ug Manunubos, nakaagi sa labaw pa ka grabe.

Ang atong Dios maoy usa ka mainantuson nga Dios. Bisan si Albert Camus, halos maisip nga usa ka Cristohanon, nakasabut sa pipila ka mga kahulogan sa Krus ug sa pag-antus sa Dios didto; "Ang gabii didto sa Golgota mahinungdanon kaayo alang sa tawo tungod kay, sa landong niini, gihiklin ang pagka-Dios ang mga tradisyonal nga mga pribilihiyo niini ug miinum hangtud sa katapusang tolo, lakip ang kasubo, ang pag-agulo sa kamatayon." Albert Camus, The Rebel (New York: Vintage Inernational, 1991), p. 33. O, sumala sa pagpahag ni Ellen G. White niini. "Ang krus maoy usa ka pagpadayag ngadto sa atong amol o habolan nga mga pagbati sa kasakit nga, gikan gayud sa pagtungha, sa gidala sa sala ngadto sa kasingkasing sa Dios." -Education, p. 263.

Ang atong mga leksyon dili usa ka theodicy, ang pagpamatarung sa Dios diha sa nawong sa dautan. Sa baylo, sa ato ang gikaingon, sila maoy usa ka tinguha sa pagtabang kanato sa pagbuhat latas sa dili malikayan nga pag-antus nga kitang tanan mag-atubang dinhi sa usa ka kalibutan diin ang sala sayon ra kaayo ingon sa pagginhawa. Ang atong sulayan sa pagpakita mao nga ang kasakit, pag-antus, ug pagka-alkansi, wala magpasabut nga wala na kita tagda sa Dios; nagpasabut lang sila ingon nga bisan ang mga tumutuo, makaambit gihapon kita sa common nga dangatan sa nahulog nga rasa. Ang kalainan mao, nga pinaagi kang Jesus ug sa paglaum nga Iyang gitanyag, makakaplag kitag kahulogan ug katuyoan makaplagan diha sa daw walay kahulogan ug walay katuyoan ug nga moabut nga panahon, bisan og dili kita makahanduraw kon sa unsang paagi, kita makasalig sa saad nga ang "tanang butang mag-usa sa pagbuhat alang sa maayo kanila nga nahigugma sa Dios" (Roma 8:28), --ang Dios bisan kon Siya ang nagbuhat sa tanang butang, ang-antus sa tanang butang, usab (ug mao kini nga nahigugma kita Kaniya).

"Ang krus maoy usa ka pagpadayag sa atong habul nga mga pagbati sa kasakit nga, gikan gayud sa iyang pagsugod, ang sala nagdala ngadto sa kasingkasing sa Dios." -Ellen G. White, Education, p. 263.