---
title:  Pagtan-aw sa Dili Makita
date:  13/08/2022
---

### Basaha sa Pagtuon sa Semana
Roma 8:28-39, Juan 14:1-14, Efeso 1:18-23, Isa. 40:27-31.

> <p>Tekstong Sag-ulohon</p>
> "Tungod sa pagtoo siya mibiya sa Egipto, dili nga nahadlok sa kasuko sa hari; kay siya milahutay man nga ingon sa nagtan-aw Kaniya nga dili makita” (Hebreohanon 11:27).

Ang definition sa pagtoo diha sa libro sa Hebreohanon kanunay makapahagit. “Karon ang pagtoo mao ang pasalig kanato sa mga butang nga atong ginapaabut, ug ang panghimatuod sa pagka-anaa sa mga butang nga dili nato makita” (Heb. 11:1). Unsaon nato pagkasiguro nianang mga butang nga dili makita? Apan mao gyud kini ang takdo sa paghulagway ni Moises diha sa atong bersiculong sag-ulohon: “Kay siya milahutay man nga ingon sa nagatan-aw Kaniya nga dili makita (Heb. 11:27).

Gani labi pa ka mahagiton sa pag-ila nga kita gitawag sa pagtan-aw “Kaniya kinsa dili makita” dili lamang kon maayo ang dalagan sa mga panahon, apan ilabina kon daw dili na maayo ang dalagan sa mga butang. Alang niini nagkinahanglan kitag pagtoo, usa ka sama kang Cristo nga pagtoo nga kinahanglan hulmahon pinaagi sa kamatuoran bahin sa Dios ug sa Iyang gingharian. Ang kamatuoran bahin sa pagka-maayo sa atong Amahan, sa gahum diha sa ngalan ni Jesus, sa gahum diha sa Pagkabanhaw, ug sa kahingawa sa Dios maoy kinahanglanon nga mga kamatuoran nga makapahimo kanato sa pagbarug nga lig-on kon anaa kita sa mainit nga pagsulay ug matintal sa pagduha-duha bahin sa tanang butang.

**Ang Semana sa usa ka Pasiklap**: Unsang mga kamatuoran bahin sa Dios nga makatabang sa pagpalig-on kanato bisan sa labing grabe nga mye kahimtang?