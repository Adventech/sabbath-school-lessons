---
title:  Teacher comments
date:  19/08/2022
---

Dugokan nga Teksto: Hebreohanon 11:27

Tutokan sa Pagtuon: Isa. 40:27-31, Juan 14:1-14, Roma 8:28-39, Efeso 1:18-23.

#### Bahin I: Kinatibuk-ang Panglantaw

Ang pagtoo maoy laing haligi sa tulo ka theological virtues sa 1 Corinto 13:13. Sama sa paglaum, ang paglaum maoy usa ka makuti nga katinuoran ug mahitungod sa atong espritual ug relational nga kinaiyahan. Gi-define ni apostol Pablo ang pagtoo labut ngadto sa paglaum ug sa dili makita: "Karon ang pagtoo mao ang pasalig kanato sa mga butang nga atong ginapaabut, ug ang panghimatuod sa pagkaanaa sa mga butang nga dili nato makita” (Heb. 11:1). Maingon nga ang Dios dili makita , ang bugtong paagi nga atong maduol Siya pinaagi lamang sa pagtoo (Heb. 11:6). Apan, sumala sa gipabarug sa Hebreohanon 11:1, kini nga buhat sa pagtuo Kaniya dili usa ka tawhanong handuraw o usa ka buhat sa tawhanong pagpanalipod sa kaugalingon ngadto sa absuloto. Kondili, ang atong pagtoo magatubo gikan sa ebidencia sa mga saad sa Dios ug natuman nga mga tagna; ebidencia sa paglalang sa Dios; ebidencia sa pagmando sa Dios ug pagtagad alang kanato sa atong personal o tiningub nga mga kasaysayan; ebidencia sa Iyang gugma alang kanato diha sa pagkahimong tawo sa Anak sa diha nga ang Dios nahimong unod ug nagalakaw uban kanato ug namatay sa atong dapit (Juan 1:1-3, 14; Juan 3:16, 36); ug ebidencia nga, sa pagkabanhaw ni Cristo, aduna Siyay gahum ibabaw sa dautan, sa sala, sa pag-antus, ug kamatayon (Efeso 1:18-21). Pinaagi niini nga ebidencia ang biblical nga tumotuo "makakita" sa dili makita pinaagi sa pagtoo.

**Mga Tema sa Leksyon: Ang leksyon niining semanaha magpasantup sa duha ka dagkung mga tema:**

1. Ang duhaduha moabut kong dili kita mosalig sa Dios alang sa labing maayo nga sulbad sa atong mga problema.

2. Ang kinadak-ang patukoranan alang sa atong pagtoo mao si Cristo, ang lyang pagpakatawo, paghalad alang kanato, ug pagkabanhaw. Si Jesus mao ang ebidencia sa Dios nga makahimo Siya pagdala sa atong sala, pag-antus, ug kamatayon diha sa Iyang kaugalingon aron atong mabuntog ang atong mga hasohasan.

#### Bahin II: Comentaryo

**"Pagtan-aw sa Dios"**

Unsa may atong pagpasabut, ingon nga mga Cristohanon sa "pagtanaw" sa Dios? Sukad sa pagpahimulag kanato sa Dios tungod sa sala, ang pagdala kanato latas sa walog sa pag-antus ug sa kamatayon, naghandum kita sa pagtan-aw sa Dios. Apan unsa may gipasabut sa pagtan-aw sa Dios sa kahulogan sa sala? Human sa paglakaw gikan sa iyang pagdamgo bahin sa hagdanan nga nagdugtong sa langit ug yuta, si Jacob nagtuo nga iyano nakita ang Dios "nawong ug nawong” (Gen. 32:30). Si Moises nahibaloan usab nga propeta nga nakigsulti sa Dios "nawong ug nawong" (Exodo 33:11. Num. 12:8, Deut. 34:10). Gani nagpamatuod si Moises ngadto sa katawhan sa Israel nga ang Dios nakigsulti kanila "nawong ug nawong” (Deut. 5:4). Gipanalanginan usab ni Moises ang Israel pinaagi sa pagpakilooy ngadto sa Dios sa “pagsidlak” ug “paglingi" sa Iyang nawong sa nasud ug paghatag kanila sa mga panalangin, panalipod, pagmando, kalinaw, ug grasya (Num. 6:25-27). Sa sama nga kahulogan, sa pagpahayag ni Moises sa iyang handum sa dugang nga pag-ila sa Dios, Gipasaligan sa Dios si Moises nga ang Iyang "presencia”  mouban sa katawhan sa Israel (Exod. 33:14). Apan, naghandum si Moises alang sa dugang nga "nawong ug nawong” nga pakighibalag ug paghangyo sa Dios sa pagpakita kaniya sa Iyang balaang himaya (Exod. 33:18; tan-awa usab sa Exod. 3:6). Gipasabut sa Dios kang Moises nga walay usa nga makahimo pagtan-aw sa Iyang nawong ug mabuhi (Exod. 33:20; tan-awa usab sa Isa. 6:5) ug nga ang mga tawo makahimo lamang "pagkakita” sa Dios nianang maghulagway sa Iyang himaya: Sa Iyang ngalan, sa Iyang pagka-maayo, sa Iyang kahingawa, ug sa Iyang kalooy (Exod. 33:19, 21-23).

Sa sama nga kaagi, si David giuhaw sa pagtan-aw sa nawong sa Dios. Sama kang Job (13:24) sa iyang kahigwa-os, gibati usab ni David nga daw ingon ug ang Dios nagtago sa Iyang nawong gikan kaniya ug sa Iyang katawhan (Sal. 13:1, Sal. 27:9, Sal. 30:7, Sal. 44:24, Sal. 69:17, Sal. 88:14, Sal. 102:2, Sal. 143:7; tan-awa usab sa Lev. 20:3, 6; Deut. 31:17, 18). Apan nakakaplag si David ug kadasig diha sa saad nga ang Dios dili magtago sa Iyang nawong gikan sa nasakitan nga matarung (Sal. 22:24, Sal. 24:0). Bisan dili sa kasamok o pag-antus gikan sa sala, gibutang ni David ang ivang paglaum diha sa Dios, nga maoy magluwas kaniya ug mopasilang Iyang nawong pag-usab kang David (Sal. 17:15, Sal. 31:16. Sal. 80:3, anawa usab sa Sal. 51:9). Busa, kanunay makaawit si David: “Sa Imong og ingon 'Pangitaa ang Akong nawong,' miingon ang akong kasingkasing Kanimo, 'Akong pangitaon ang Imong nawong, JEHOVA” (Sal. 27:8; tanawa usab sa Sal. 105:4; Sal. 119:58, 135).

Ingon nga usa ka pangulo sa katawhan sa Dios, nahibalo si David nga si Israel mabulahan lamang kon ang Dios mopasidlak sa Iyang nawong kanila (Sal 4:6). Masabut, nga nakasabut si Davd, ingon man si Jacob ug si Moises, sa buhat sa pagtan-aw sa nawong ingon nga simbolo, ug dill sa literal nga kahulogan. Kini nga hulagway nagtudlo ngadto sa presencia sa Dios taliwala sa Iyang katawhan pinaagi sa Espiritu Santo, ngadto sa balaan nga pasaylo, ngadto sa kaluwasan, ngadto sa pasalig, pagtagad, pagmando, panalipod, mga panalangin sa panglawas ug kalinaw, matagnaong pagpadayag, ug paggiya sa Dios sa Iyang katawhan sa ilang pagkinabuhi ug bulohaton. Kining tanang mga concepto ug mga kasinatian naghugpong sa "pagtan-aw" sa Dios pinaagi sa pagtoo!

Natural, dili kita makahimo pagtan-aw sa Dios tungod sa Iyang balaan nga kinaiyahan. Ania kita sa uniberso; ang Dios uban kanato, apan usa usab Siya nga labaw sa ngatanan, o saylo sa atong realidad. Aduna kitay kinutoban; ang Dios walay kinutoban. Dugang pa, makasasala kita; ang Dios balaan. Mao nga dili kita makahimo sa pagtan-aw sa Dios ingon sa Iyang kaugalingong kahimtang. Apan makahimo kita pagtan-aw kon unsa, ug sa unsang paagi, Siya magpili sa pagpadayag sa Iyang kaugalingon. Ang Iyang ipakita kanato mao ang Iyang himaya dinhi sa uniberso, nga lyang linalang ug kaharian sa Iyang gingharian. Iyang ipadayag ang Iyang gugma ug pagtagad alang kanato pinaagi sa Iyang mga pagpadayag ug pabuot. Tungod niini nga katarungan, sa Hebreohanon 11:1 ug 6 si apostol Pablo nakaingon nga tungod sa kahulogan sa sala ang pagtoo mao ang pagtanaw" ang ebidencia ug matagnaong mga pagpadayag sa pagka-anaa sa Dios ug ang Iyang presencia uban kanato. Pananglitan, ang gugma, sa material “dili makita," apan makita diha sa pagpakita sa tawo nga nahigugma kanato.

Sa usa ka bahin, sa literal “makakita” kita sa Dios diha sa pagpakatawo sa atong Ginoong Jesu-Cristo. Si Jesus, ingon nga Dios, nahimong tawo aron Siya makahimo pagpuyo uban kanato aron kita makahimo sa “pagtan-aw” sa "himaya" ug sa Iyang “grasya ug kamatuoran” (Juan 1:14; tan-awa usab sa Mat. 1:23. Filipos 2:6-9). Tungod niini nga katarungan, nagpamatuod si Juan: "Kadto nga diha na sukad sa sinugdan, nga among nadungog, nga among nakita pinaagi sa among kaugalingong mga mata, nga among nasudong ug among nahikap pinaagi sa among mga kamot, mahitungod sa pulong nga nagahatag ug kinabuhi (ug ang kinabuhi gikapadayag, ug kami nakakita niini ug magapanghimatuod niini, ug magamantala kaninyo sa maong dayong kinabuhi, nga diha kauban sa Amahan nga gikapadayag kanamo), kadto nga among nakita ug nadungog among ginamantala usab kaninyo, aron kamo usab makabaton sa pakig-ambitay uban kanamo” (1 Juan 1:1-3).

Pinaagi sa pagpahat sa iyang pamatuod bahin sa iyang nahikap, nakita, ug nadungog, buot ni apostol Juan sa “pakigkauban kanato," o sa pakigambitay, sa iyang kasinatian sa Pulong nga nahimong unod. Kini nga pakiguban naghatag og laing paagi nga niini kita "makakita" sa Dios. Diha sa Salmo 34, nag-asoy si David sa iyang mga kahadlok, sa pag-asoy usab sa iyang pagsabut nga “ang manulonda ni JEHOVA magapahaluna paglibut sa mga nangahadlok Kaniya, ug magaluwas kanila” (Sal. 34:7). Unya, si David nagtawag kanato sa "pagtilaw ug tan-awa nga si JEHOVA maayo" (Sal. 34:8). Ang hulagway pinaagi sa personal nga kasinatian. Sa Cristohanong kasinatian, samtang atong basahon ang pamatuod ni Juan bahin sa pagkakita ug pagkadungog sa pagpakatawo sa Dios, kinahanglan usab kita "makakita” Kaniya alang sa atong mga kaugalingon pinaagi sa pagpataliwala sa Espiritu Santo (Juan 14:16-18. Juan 16:14, Roma 8:2-17). Tungod niini nga katarungan, nakaingon si David nga bulahan ang tawo nga "nagasalig Kaniya" (Sal. 34:8), ug nakaingon usab si Pablo nga walay pag-antus o kasakitan, o ang paglutos, o ang gutom, o ang kahubo, o ang katalagman, o ang espada" "makapahimulag kanato gikan sa gugma ni Cristo” (Roma 8:35).

Sa katapusan, "ang pagkakita” sa Dios sa atong kahimtang nagkahulogan sa pagsinati-pinaagi sa Pulong sa Dios ug sa buhat sa Espiritu Santo dinhi kanatosa kabubut-on sa Dios, gugma, ug pasalig, sa pagbati sa Iyang presencia uban kanato, ug sa pagbaton sa Iyang kalinaw ug pasalig sa atong mga kasingkasing nga anaa Siya dinhi uban kanato. Kini nga kasinatian maoy pagtoo.

**Ang Pagkabanhaw ni Cristo; Atong Pag-antus ug Kamatayon**

Ang pagkabanhaw dakung kalabutan sa Cristohanong teolohiya bahin sa Dios o pagpasabut bahin sa sinugdanan, sa pagka-ania, ug dangatan sa dautan dinhi sa uniberso sa Dios. Tulo ka punto mahimong ipasantup bahin niini:

1. Ang Biblia nagpahimutang sa pagkabanhaw sa kasingkasing sa atong pagtoo diha sa Dios ug paglaum alang sa umaabut. Nakaingon si apostol Pablo nga "kon dinhi lang niining kinabuhia kita adunay paglaum diha kang Cristo, kita ang labing makalolooy sa tanang mga tawo” (1 Cor. 15:19). Ang dautan ug kamatayon matapus diha sa pagkabanhaw sa mga nagbutang sa ilang pagsalig sa Dios.

2. Kining pagpahiuli gigarantiyahan sa pagkabanhaw ni Cristo, nga nagpakita sa Iyang pagka-Dios. Ang atong bugtong nga paglaum alang sa kaluwasan nahimutang diha sa Dios, nga nagdala sa atong sala diha sa Tvang kaugalingon ug magbanhaw kanato usab pinaagi sa Iyang gahum. Kong wala pa mabanhaw si Cristo, mapamatud-an Siya nga tawo lamang ug nagkinahanglan sa kaluwasan, ug magpabilin unta kita diha sa atong mga sala, padulong sa bayad sa sala, nga mao ang kamatayon (1 Cor 15:12-17 Roma 6:23).

3. Ang saad sa Dios bahin sa pagbanhaw kanato maoy labing maayong paagi sa pagpasabut sa pagtugot sa Dios sa Iyang katawhan sa pag-antus ug pagkamatay. Nagpamatuod si apostol Pablo nga “nahitabo kini aron dili kita magsalig sa atong mga kaugalingon kondili sa Dios, nga nagbanhaw sa mga minatay” (2 Cor 1:9). Ang Dios "makahimo," ingnon nato pagkasulti, sa pagtugot sa Iyang katawhan o mga anak nga mag-antus ug mamatay tungod kay Siya maoy naglalang kanila, ug busa, nakahimo Siya sa paglalang pag-usab o makabanhaw kanila. Sa pagkatinuod, halangdon kayo alang niadtong nagbutang sa ilang pagsallig sa Dios sa pagkamatay alang Kaniya ug sa Iyang causa, bisan kong walay bisan unsang kasigurohan sa pagkabanhaw. Apan kana nga sangputanan, sa katapusan, maghikaw sa Dios sa Iyang kahimtang ug gahum ingon nga Usa nga makahimo sa paglalang sa kinabuhi gikan sa walay bisan unsang butang, nga niini magbutang Kaniya nga laing walay gahum, hakog nga dios dinhi sa uniberso. Ang mga tawo sa Iyang habig mangamatay alang sa walay katuyoan, tungod kay sa katapusan dili sila makapamatuod sa bisan unsang butang bahin sa mga pag-angkon sa Dios. Apan tungod kay ang Dios adunay napamatud-an nga gahum sa pagbanhaw, makahimo Siya pagtugot sa Iyang katawhan nga mamatay.

Hinoon, kini nga argumento mapahinungod lamang ngadto sa Dios kay Siya maoy bugtong tag-iya sa gahum sa pagbanhaw. Ingon nga walay usa dinhi sa uniberso, gawas sa Dios, nagbaton sa gahum sa paglalang ug pagbanhaw, walay laing binuhat sa kalibutan makahimo pagtugot sa pagkamatay o pagpatay kanila ug makatarunganon sa pagtugot nianang makalilisang nga mga buhat. Busa ang pagdili diha sa ikaunom nga sugo alang sa tawhanong rasa (Exod. 20:13). Alang sa maayo nga pagsabut bahin sa kahinungdanon sa pagkabanhaw alang sa Cristohanong pagtoo, tan-awa sa Josh McDowell, “Support of Deity: The Resurrection-Hoax or History," The New Evidence That Demands a Verdict (Nashville, TN: Nelson, 1999), chap. 9, pp. 203-284.

#### Bahin III: Kagamitan sa Kinabuhi

1.	Itugyan ang inyong kabalaka ngadto sa Dios. Sa pagtudlo ni apostol Pedro sa mga sakop sa iglesia sa pagtugyan sa ilang kabalaka ngadto sa Dios (1 Pedro 5:7), wala siya magpasabut sa pag-uyon sa spiritual nga pagkatapolan o sa dili pagka-responsabli (2 Pedro 1:5-7). Sa sama nga kaagi, gitudloan ni Jesus ang Iyang mga tinun-an sa dili pagkabalaka, kondili sa pagsalig sa Dios (Mat. 6:25-33). Sa sama nga panahon, gitudloan ni Jesus ang mga Cristohanon nga kinahanglan sila magmakugihon ug responsabli (Mat. 24:45-51; Mat. 25). Unsaon nato pagsabut niining tanghaga nga mga kamatuoran sa Biblia sa husto sa atong mga kinabuhi? Unsaon nato pagtudlo sa mga principio niini nga mga bersiculo ngadto sa atong mga batan-on?

2.	Sa unsang paagi ikaw makakita sa Dios sa imong kinabuhi? Sa unsang paagi kini makapalig-on sa imong pagtoo ug pagsalig sa Dios, bisan taliwala sa mga pagsulay?