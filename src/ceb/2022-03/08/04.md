---
title:  Ang Gahum sa Pagkabanhaw
date:  16/08/2022
---

Ang Pagkabanhaw nagpahinungod sa problema sa pakawalay gahum sa tawo Kon maghunahuna kita bahin sa kinabuhi, kamatayon, ug pagkabanhaw ni Jesus, tingali makahunahuna kita bahin sa kamatayon ni Jesus nga maoy hitabo nga nakahimo kanato nga matarung diha sa Dios. Ug natural, tinuod kini.

Hinoon, ang Pagkabanhaw nagdugang og specific nga sukod ngadto sa kaluwasan. Makahuloganon ang kamatayon ni Jesus dili lang tungod kay nagpakita kini kanato nga moabut ang adlaw nga kita pagabanhawon, usab. Ang pagkabanhaw nagbutang kang Jesus sa toong kamot sa Amahan diha sa usa ka katungdanan sa gahum ug pagbulot-an o autoridad. Kining gahum sa pagkabanhaw sama nga gahum nga ihatag sa Dios alang kanato karon!

`Sa Efeso 1:18-23, nagsulti si Pablo bahin sa gahum sa Dios. Unsay gitudlo niining mga bersiculo kanato bahin sa gahum sa Pagkabanhaw? Unsang paglaum ug mga saad alang kanimo imong makaplagan dinhi niini nga mga bersiculo?`

Nag-ampo si Pablo nga ang mga taga Efeso makasabut sa pipila ka mga butang nga masabut pag-ayo pinaagi lamang sa balaang panabang: (1) nga adunay paglaum sa pagkausab ug sa dayon nga umaabut nga ngadto niini gipanawag kita ni Jesus; (2) nga nakasabut kita sa gahum nga napakita alang kanato.

Dayon misulay si Pablo paghulagway kon unsa ka kahibulongan kini nga gahum. Ang gahum nga atong mabatonan karon mao gihapon nga gahum nga nagbanhaw kang Jesus dili lamang paggawas gikan sa yuta ug balik sa kinabuhi, kondili ngadto sa dapit sa gahum sa toong kamot sa Amahan.

Apan wala mohunong si Pablo diha. Ang Pagkabanhaw wala lang maghatag kang Jesus og usa ka gahum, kondili gahum sa pagdumala ug paghatag sa matag-usa ka butang nga kinahannglanon sa Iyang katawhan sukad alang sa eternidad!

`Paglista og mga bahin sa imong kinabuhi nga nagkinahanglan kag gahum sa nabanhaw nga Jesus. Pagkahuman nimo, pag-ampo nga kini nga gahum mapahinungod ngadto sa tanang bahin sa panginahanglan. Sa sama nga panahon, unsay imong mabuhat nga labaw pa ka maayo, unsang mga pagpili nga imong mahimo nga makatugot niini nga gahum sa pagbuhat sa dugang pa sa imong kinabuhi?`