---
title:  Sa Pagpas-an sa Tanan Natong Kabalaka
date:  17/08/2022
---

Adunay usa ka plaque nga gibatonan sa ubang mga tawo sa ilang mga pulov-anan nga mabasa, “Why pray when you can worry?” Makapakatawa kini kanato kay nahibalo kita kon unsa ka makanunayon kita mabalaka imbis nga moduol ngadto sa Dios og maghatag sa atong mga kabalaka.

Adunay nag-ingon nga kon ang atong mga kinabuhi mahigot, ihatag kini ngadto sa Dios ug ipabadbad Niya ang mga higot. Daw unsa na kadugay gipaabut kini sa Dios nga buhaton alang kanato. Apan, makapahibulong, nga nagpadayon lang gihapon kita pagpabilin sa atong mga problema hangtud nga hapit na kita maputol. Nganong magpaabut man kita hangtud nga mangaluya na kita sa dili pa kita moadto sa Ginoo?

`Basaha ang 1 Pedro 5:7. Nagkutlo si Pedro gikan sa Salmo 55:22. Unsay dugokan nga mensahe dinhi alang kanato? Tan-awa usab sa Mat. 6:25-33.`

Ang 1 Pedro 5:7 yano kaayo nga bersiculo. Walay secreto nga natago niini, ug mao ra gyud ang gipasabut sumala sa pagkasulti niini. Ang pagtugyan nagpasabut nga pagitsa o paglabay, aron kon unsay nakaingon sa pagkasakit ug sa mga kabalaka walay nay kadugtongan kanimo. Apan, hinoon, ang atong mga lulan dili lang iitsa o ilabay bisan diin. Ang atong kabalaka dili mawala diha sa void o walay sulod. Ihatag kini ngadto sa atong Amahan sa langit, nga nagsaad sa pagpili niini. Mao kana ang gisulti ni Jesus kanato diha sa mga bersiculo sa Mateo. Ang problema sa pagbuhat niini, dili tungod kay lisud; kondili tungod kay daw sayon lang kaayo tanawon, maayo ra kaayo nga daw tinuod.

Ang kahigwaos nagsumikad sa tanang matang sa mga butang. Mahimo nga ang pressure sa trabaho. Wala paabuta nga pagpanaway. Ang pagbati nga wala kita kinahanglana o higugmaa. Mga kabalaka sa panglawas ug paninapi. Pagbati nga dili gyud kita maayo alang sa Dios. Sa pagtuo nga wala kita pasayloa.

Bisan unsa kini sila, usa ka rason nga magpabilin kita sa atong mga problema mao nga naghunahuna kita nga dili kita makahimo sa pag-ila kanila kay sa mahimo sa usa ka tawo. Apan nag-awhag kanato si Pedro sa paghunahuna pag-usab sa bisan unsa niana nga ideya. Ang rason nga kinahanglan dili kita magkabalaka mao nga ang Dios nagtagad kanato. Apan nagtagad pa ba gihapon ang Dios sa igo sa pagpanginlabut kon nagkadu na ang pagdebursyo o nagbati kita nga wala na gyuy pulos? Nag-ingon ang Biblia nga Siya adunay kabalaka sa pag-usab sa bisan unsa nga kahimtang.

`Usang mga butanga nga nakaingon sa imong kabalaka karon? Bisap unsa sila ka lehitimo, unsa sila ka makasamok, adunay bay butang nga malisud ra kaayo alang sa Ginoo? Tingali ang atong kinadas ang suliran mao nga bisan nahibalo kita nga ang Dios nahibalo bam niini ug makahimo pagsulbad, dili kita motuo nga makasulbad Siya niini sa paagi nga sulbaron kini sumala sa atong gusto. Hisguti kining katapusang punto ug pangutan-a ang imong kaugalingon kon unsa ka tinuod kini sa imong kinabuhi.`