---
title:  Diha sa Ngalan ni Jesus
date:  15/08/2022
---

> <p></p>
> â€œKon pinaagi sa Akong ngalan mangayo kamog bisan unsa, kini Akong pagbuhaton" (Juan 14:14).

Dili na kaayo magdugay si Jesus uban sa Iyang mga tinun-an. Ang Usa nga maoy ilang tabang ug tigpadasig moadto na sa langit, ug nagsugod na pagbati ang mga tinun-an sa pagkalibug ug walay gahum. Apan bisan og dili na makita sa mga tinun-an Siya sa lawas, gihatagan sila ni Jesus sa talagsaong saad.

Basaha ang Juan 14:1-14. Sumala sa mga bersiculo 13 ug 14 gisaaran kita ni Jesus sa pagbuhat alang kanato sa "bisan unsang butang" nga atong pangayoon diha sa Iyang ngalan. Tungod niini, sagad kita sa kanunay magadugang kita ngadto sa katapusan sa atong mga pag-ampo. "Sa ngalan ni Jesus, amen."

`Kon mosulti kita niini, unsa man sa normal nga panghunahuna atong gipasabut niini? Unsa may gipasabut ni Jesus sa Iyang pagdasig kanato sa pag-ampo sama niini? Unsay mga giya niini nga mga bersiculo nga makatabang kanato sa pagsabut sa punto nga Iyang gihimo?`

Kon ang atong pag-ampo anaa "sa ngalan ni Jesus," makasiguro ba kita nga ang tibuok makinarya sa langit magalihok alang kanato. Tingali dili nato makita ang mga manolunda nga nagbuhat sa atong palibut. Apan ipadala sila gikan sa trono sa langit sa ngalan ni Jesus, sa pagtuman sa atong mga hangyo.

Usahay kon mag-ampo kita diha sa ngalan ni Jesus, atong bukahon ang atong mga mata ug magpaabut sa bisan unsang butang nga malahi sa atong palibut apan mao ra man gihapon ang dagway sa tanan. Hinoon, kon ang gahum sa Dios moabut uban sa dramatic nga epekto, sama sa pagpalunay ni Jesus sa bagyo, mahimo usab kini nga moabut diha sa kahilum, dill mamatikdan, sama sa pagtabang sa gahum sa Dios kang Jesus didto sa Getsemane. Usa ka butang nga dramatic tingali dili mahitabo sa kalit, apan wala kini magpasabut nga ang Dios wala magbuhat alang kanato.

`Basaha pag-usab ang Juan 14:1-14. Samtang ikaw magbasa, handurawa nga si Jesus nakigsulti directa kanimo, nawong ug nawong. Unsang paglaum ug padasig imong makuha gikan niini nga mga saad? Sa sama nga panahon, pangutan-a ang imong kaugalingon, "Unsang mga butang sa akong kinabuhi nga nagbabag sa akong dalan sa pagkatuman niini nga saad alang kanako? Unsang mga kausaban akong tuyo-on sa pagbuhat sa akong kasingkasing?`