---
title:  Matinumanon Gihapon Bisan Dili Makita ang Dios
date:  18/08/2022
---

Ang paghunahuna nga walay nagtagad bahin sa nagkahitabo kanato makapasubo kaayo. Apan ang paghunahuna nga ang Dios wala mahibalo o magtagad bahin kanato mahimong labing makapahigwa-os kaayo.

Alang sa mga taga-Judea nga nabihag ngadto sa Babilonia, ang Dios daw wala gyuy dakung kabalaka bahin sa ilang kahimtang. Nabihag gihapon sila, nagbati gihapon nga biniyaan sa Dios tungod sa ilang sala. Apan nagsulti si Isaias kanila og mga pulong sa paglipay. Ang Isaias 40 maoy usa ka matahum nga pahayag diin nagsulti si Isaias sa tumang kalomo ngadto sa mga tawo bahin sa ilang Dios: "Siya magapasibsib sa iyang mga panon sama sa usa ka magbalantay sa carnero, iyang tigumon ang mga nating carnero diha sa iyang mga bukton, ug kugoson sila diha sa iyang dughan, ug sa pagkamapuanguron maga-agak siya niadtong adunay magagmay pa" (Isa. 40:11). Human sa dugay na kaayong panahon, naghunahuna ang mga bihag, Asa na Ikaw, O Jehova? Dili kami makakita sa bisan unsang ebidencia nga anaa ka gihapon diha-o nagtagad!

`Basaha ang Isaias 40:27-31. Sa unsang mga paagi gihulagway ni Isaias ang Dios? Sa unsang paagi kini nga paghulagway sa Dios nagkahulogan sa pagtubag sa ilang pagtuo nga ang "akong dalan natago gikan kang JEHOVA; wala tagda sa akong Dios ang kahimtang‚Äù (Isa. 40:27).`

Laing grupo sa mga tawo nga tingali maghunahuna nga natago ang ilang dalan gikan sa Dios makaplagan diha sa libro ni Ester. Niini nga libro, wala gyud hisguti ang Dios bisang ka-usa nalang. Apan ang tibuok nga sugilanon maoy usa ka pagtukas sa drama sa pagpanginlabut sa Dios sa pagluwas sa Iyang katawhan gikan sa dili mausab nga balaod sa paglaglag kanila. Wala lang kini nga sugilanon naghulagway sa panghitabo nga nangaginagsimbolo kini og panahon sa umaabut nga ang katawhan sa Dios lutoson pag-usab ug usa ka balaod sa makausa pa ipaila alang sa paglaglag kanila (Pin. 13:15). Imo ba mahanduraw kong unsa ka sayon ang pagconclude nga kon kanang makalilisang nga mga kahimtang diha na, ang Dios mibiya na gyud sa Iyang katawhan? Apan dili kita mahadlok. Ang mao nga Dios nga nagluwas sa Iyang mga pinili diha sa sugilanon ni Ester magluwas kanila pag-usab sa katapusang kalisdanan.

`Atong nabasa kon giunsa ni Isaias paghulagway ang Dios ngadto sa mga bihag. Unsaon nimo paghulagway ang Dios ngadto sa mga tawo nga nagtuo nga nawala ang Dios ug nagbiya kanila? Unsaon nimo pagtudlo kanila sa pagtan-aw pinaagi sa mga mata sa pagtoo ug dili magsalig kon unsay ilang makita sa ilang palibut pinaagi sa ilang tawhanong mga mata?`