---
title:  Pagka-gastador sa Atong Amahan
date:  14/08/2022
---

Kon ang Dios tinuod gyud nga nahigugma kanako, Siguro gayud nga Siya _______ magbuhat alang kanako!" Naghunahuna ko kon makapila kaha kana nga panghunahuna mokipat-kipat sa atong mga hunahuna. Motanaw kita sa atong mga kahimtang ug dayon magsugod sa paghunahuna kon tinuod ba gyud ang Dios nahigugma kanato, kay kon tinuod pa, malahi unta ang dalagan sa mga butang.

Adunay duha ka mga pangatarungan nga sagad maghatud kanato sa pagduhaduha sa pagka-maayo sa Dios. Nahauna, kon aduna kitay nagkalayo nga handum sa atong mga kasingkasing ug mga hunahuna alang sa usa ka butang nga atong gituohan nga maayo, sa ideya nga ang Dios tingali gusto sa usa ka butang nga lahi alang kanato nga daw dili katuohan. Ikaduha, tingali magduhaduha kita sa pagka-maayo sa Dios tungod kay ang atong kasinatian magkasingki nianang atong gituohan. Kon adunay usa ka butang nga maayo tan-awon o maayo sa atong pagtilaw, nan maayo kini. Ug busa masuko kita sa Dios kon dili nato kini mabatonan.

Niini nga kahimtang ang pagtoo molihok. Ang pagtoo mobuhat tungod kay nianang mga panahona matintal kita sa pagduhaduha sa Dios ug sa Iyang pagka-maayo.

`Ang Roma 8:28-39 maoy usa ka gamhanan nga pahayag nga naghulagway sa pagka-maayo sa Dios kanato. Unsay imong makita diha sa mga bersiculo nga makatabang sa pagbantay sa atong mga hunahuna batok sa pagduhaduha sa pagka-maayo sa Dios?`

Sa Roma 8:32, adunay usa ka importante nga lohico nga daku kaayog ikatabang sa pagbantay kanato gikan sa pagkalibug sa atong mga kahimtang. "Kon ang Dios wala pa magalang-alang sa pagpalinya sa tanang butang alang kanato, nga naggakus sa atong kahimtang ug nagpabantang sa Iyang kaugalingon ngadto sa labing grabe pinaagi sa pagpadala sa Iyang Anak, aduna pa bay lain nga Iyang buhaton sa malipayon ug libre alang kanato?‚Äù (Message). Unsaon nato paghimo sa paghunahuna nga ang Dios magpadala kang Jesus sa pagpakamatay alang kanato ug dayon mahimong dili maayo ug dalo?

Kini nagpasabut nga ang kamatuoran sa pagka-manggihatagon sa Dios nganhi kanato, nga nakita sa kamatayon ni Cristo, kinahanglan adunay labing kusganong pagpahimug-at sa atong panghunahuna kay sa tanang mga pagduhaduha nga makuha sa mainit nga mga pagsulay sulod kanato.

`Sa unsang paagi nga mahimo sa usa ka kamatuoran (sa pagkamaayo sa Dios) nga adunay labaw ka gamhanang epekto diha kanimo kay sa imong mga pagduhaduha? Paggahin og mga panahon sa pagpamalandong sa kamatuoran sa paghatag sa Dios kang Jesus sa pagpakamatay sa imong dapit, ug nga kining daw dili katuohan nga pagka-manggihatagon nagpadayon sa usa ka libo ka nagkalainlaing mga paagi alang kanimo karon. Unsay mahimo niini alang sa imong pagtoo?`