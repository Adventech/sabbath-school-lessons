---
title:  Dugang Panghunahuna
date:  19/08/2022
---

Basaha kang Ellen G. White, “In the Days of Queeen Esther," pp. 598-606, sa Prophets and Kings.

“Wala ba mag-ingon ang Dios nga maghatag sa Espiritu Santo ngadto kanila nga mangayo Kaniya? Ug dili ba kining Espiritu usa ka tinuod matuod nga actual nga giya? Ang ubang mga tawo mahadlok daw mahadlok sa pagtuo sa Dios sa Iyang pulong, ingon og daw usa ka pagsalig-salio kanila. Mag-ampo sila sa Ginoo sa pagtudlo kanato apan mahadlok sa pag credit sa pulong nga panaad sa Dios ug nagtuo nga kita natudloan bahin Kaniya. Samtang kita moduol ngadto sa atong langitnong Amahan nga mapaubsanon ug uban sa espiritu nga matudloan, gusto ug naghandum sa pagkat-un, nganong magduhaduha man kita sa Dios sa pagtuman sa Iyang kaugalingong saad? Kinahanglan dili ikaw bisan sa usa ka gutlo magduhaduha Kaniya ug dili magpasidungog Kaniya niini. Kon nagtinguha ka sa pagkahibalo sa Iyang kabubut-on, ang imong bahin sa pagbuhat sa Dios mao ang pagtuo nga mandoan ikaw ug panalanginan sa pagbuhat sa Iyang kabubut-on. Mahimo nga dili kita mosalig sa atong mga kaugalingon basi masaypan sa pagsabut sa Iyang pagtulon-an, apan himoa gani kini nga usa hisgutanan sa pag-ampo, ug pagsalig Kaniya, mosalig gihapon Kaniya sa labing hataas, nga ang Iyang Espiritu Santo magmando kanimo sa husto nga pagsabut sa Iyang mga plano ug sa pagbuhat sa Iyang kabubut-on.”Ellen G. White, Manuscript Releases, vol. 6, p, 223.

“Ang pagtoo motubo sa kalig-on pinaagi sa pagduol sa pakig-away sa mga pagduhaduha ug sa nagasupak nga mga inpluensiya. Ang kasinatian nga maangkon niini nga mga pagsulay labaw og bili kay sa kinamahalan nga mga mutya.”—Ellen G. White, Testimonies for the Church, vol. 3, p. 555.

**Diskusyonan nga mga Pangutana**

`1. Sa klase, paghisgut kamo bahin sa mga matang sa mga butang nga atong gituohan bisan og dili nato makita, mga butang nga atong nahibaloan tinuod apan saylo sa atong pagtan-aw. Unsay matabang niini kanato sa pagsabut kon unsay kahulogan sa pagtan-aw “Kaniya nga dili nakita”?`

`2. Diskusyoni ang katapusang pangutana nga makita sa gitun-an niadtong Miyercoles. Makapila kita mahimutang niana nga kahimtang. Unsay atong mabuhat sa paghimo kanato nga labaw pa ka maayo sa pagsalig sa dalan sa Ginoo maoy labing maayo, bisan kon kini dili maoy atong gusto?`

`3. Kon ang “pagtoo motubo nga lig-on pinaagi sa pagkig-away sa mga duhaduha ug sa nagasupak nga mga inpluensiya” ug magadala kini kanato ngadto sa usa ka butang nga hilabihan ka bililhon, "labaw pa ka bililhon kay sa labing mahal nga mga mutya," sa unsang paagi ki makahulma sa paagi sa atong pagtan-aw niana nga mga pakig-away?`

`4. Kadaghanan kanato nakakitag mga tawo, bisan sa atong masigkaCristohanon, sa usa ka kahimtang nga, sa labing diyutay sa atong pagtan-aw makalilisang ang sangputanan? Ang labing ngil-ad nga butang nga atong gihanduraw nahitabo, bisan pa sa mga pag-ampo ug labing maayong mga paningkamot. Unsaon nato pagsabut niini diha sa kahayag sa atong ginatun-an?`