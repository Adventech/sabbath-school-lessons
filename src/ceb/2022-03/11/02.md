---
title:  Ang Dios sa Pailub
date:  04/09/2022
---

`Basaha ang Roma 15:4, 5. Unsay makaplagan niini nga mga bersiculo alang kanato?`

Normal ang atong dili makapailub sa pagpaabut sa mga butang nga gisaad kanato apan wala pa nato mabatoni. Sagad lang kita matagbaw kon ato nang mabatonan ang mga butang nga atong gipaabut. Ug tungod kay panagsa man lang kita makabaton sa atong gusto ug gusto makabaton niini, nagkahulogan kini nga sagad kita padulong sa pagkasuko ug pagkadilimakapailub. Ug kon anaa kita niini nga kahimtang, halos imposibli ang pagmentenar sa kalinaw ug pagsalig diha sa Dios.

Ang pagpaabut masakit pinaagi sa definition. Diha sa Hebreohanon, ang usa sa mga pulong alang sa pagpaabut "nga mapailubon” (Sal. 37:7) naggikan sa usa ka Hebreo nga pulong nga mahubad "masakitan pag-ayo," "matay-og" "pagkurog," "masamaran," "magmasulob-on.” Ang pagtuon sa pagpailub dili sayon; usahay mao gyud kini ang unod kon unsay kahulogan sa pagka-anaa sa mainit nga pagsulay.

`Basaha ang Salmo 27:14, Salmo 37:7, ug Roma 5:3-5. Unsay gipasabut kanato niini nga mga bersiculo? Unsa may padulngan niining pagpailub?`

Samtang kita magpaabut, atong matutokan ang usa sa duha ka mga butang. Makatutok kita sa mga butang nga atong gipaabut, o atong matutokan Siya nga nagkupot niining mga butanga sa Iyang mga kamot. Unsa may makahimo sa kalainan niana kon magpaabut kita sa usa ka butang dili lang kaayo mahinungdanon kon unsa kadugay kita magpaabut, kondili ang atong paghunahuna o batasan samtang magpaabut. Kon mosalig kita sa Ginoo, kon atong nabutang ang atong mga kinabuhi diha sa Iyang mga kamot, kon atong nasurrender ang atong mga kabubut-on ngadto Kaniya, nan makasalig kita nga Iyang buhaton kon unsay labing maayo alang kanato kon kini maoy labing maayo alang kanato, walay sapayan kon unsa ka lisud usahay ang pagtuo niini.

`Unsang mga butang ang imong gipaabut gayud sa mainiton? unsaon nimo pagtuon sa pagtahan sa tanang butang ngadto sa Dios ug ngadto sa Iyang panahon? Pag-ampo alang sa imong dalan ngadto sa usa ka batasan sa hingpit nga pagtahan ug pagpasakop ngadto sa Ginoo.`