---
title:  'Elias: Ang Problema sa Pagdali-dali'
date:  07/09/2022
---

Natapus ang pagtigi didto ibabaw sa Bungtod sa Carmelo (1 Hari 18) Nahulog ang kalayo gikan sa langit, giila sa tanang mga tawo ang matuod nga Dios, ug gipatay ang mini nga mga profeta. Nabawi ang kadungganan sa Dios. Magtuo ka tingali nga si Elias nagtubo sa espirituhanong kusog samtang nagpadayon ang adlaw, apan kalit lang siya nakadungog og usa ka butang nga nakapalisang kaniya sa hilabihan nga gusto nalang siya mamatay, Basaha ang ubang bahin sa sugilanon diha sa 1 Hari 19:1-9. Ang katapusang mga pulong sa bersiculo makabalaka: â€œUg miabut ang pulong ni JEHOVA ngadto kaniya: 'Unsay imong gibuhat dinhi, Elias?" (1 Hari 19:9). Masabut nga, ang kahadlok ni Elias nakapadalagan kaniya sa sayop nga dapit.

`Human niadtong usa ka gamhanang pagpanginlabut sa Ginoo didto sa Bungtod sa Carmelo, unta mapuno si Elias sa pagtoo ug pagsalig; sa baylo, midalagan siya sa kahadlok alang sa iyang kinabuhi. Unsang leksyon atong makat-unan gikan niining dili maayong panig-ingnan?`

Kini nga sugilanon naghulagway sa usa ka importante nga butang: kon magdali-dali kita, sayon ra kaayo kita mahimutang sa sayop nga dapit. Sa kahimtang ni Elias, ang iyang kahadlok maoy nakapadali-dali kaniya sa pag-adto sa deserto o awa-aw nga dapit, naghandum nga unta wala nalang siya matawo. Apan adunay ubang mga butang nga makapadali-dali kanato sa paggawas sa plano sa Dios alang kanato.

`Basaha ang mosunod nga mga bersiculo. Gen 16:1-3; Num. 20:10-12; Maghuhukom 14:1-3; Mat. 20:20, 21; Lukas 9:52-56; Buhat 9:1. Unsang mga butanga nga naghulagway sa mga tawo dinhi sa pagdali-dali sa gawas sa kabubut-on sa Dios?`

Daw unsa ka sayon sa pagtugot sa mga butang sama sa ambition, kasuko, tumang pagbati, kakulang sa pagtoo, o nasumpa nga "kakugi" alang sa Ginoo makahimo kanato sa pagdali-dali sa unahan diin dili kinahanglan kita moadto. Walay usa nga kublan o immune ngadto niini nga piligro. Ang yawe mao ang pagpalambo sa usa ka masaligon nga pagtoo sa pagka-maayo ug kalooy sa Dios, kinsa atong nahibaloan nga nahigugma kanato, ug gusto ko unsay labing maayo alang kanato. Dili kini mahitabo nga automatic. Am pagtoo mahimo nga usa ka gasa, apan usa kini ka gasa nga nagkinahangla ug napalambo, namatuto, ug bantayan sa masilagon.