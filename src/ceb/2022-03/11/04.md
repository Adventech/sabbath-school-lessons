---
title:  'David: Usa ka Tumong nga Leksyon sa Pagpaabut'
date:  06/09/2022
---

Sa 1 Samuel 16:1-13, atong makita ang batang lalake si David nga gidihug ni Samuel ingon nga hari. Apan, usa kadto ka hataas nga panaw gikan sa kaumahan sa iyang amahan, si Jesse, ngadto sa trono didto sa Jerusalem. Sa walay duhaduha, usahay iyang gibati nga anaa siya taliwala sa usa ka hasohasan.

Nahauna, gipatukar ang bata og musica sa paghupay sa nasamok nga espiritu ni Saul (1 Samuel 17). Dayon adunay daghang katuigan diin si David nagtago-tago gikan sa pagdumot ni Saul. Si Saul ug si Jonathan ang iyang anak nahibalo nga si David giandam nga maoy sunod nga hari (1 Sam. 23:17, 1 Sam. 24:20). Apan walay gibuhat si David sa paguna-una sa gihatag sa Dios kaniya nga padulngan o destino. Gani nakita nga lahi ang iyang gibuhat. Bisan sa pagsulay ni Saul sa pagpatay kang David ug pagtabas og panapton gikan sa kupo ni Saul, naghunahuna siya nga wala nalang unta kadto niya buhata (1 Sam. 24:5-7). Sa ikaduhang pagsulay ni Saul pagpatay kang David, nagdumili gihapon si David pagpatay kang Saul sa diha nga aduna siyay kahigayonan sa pagpatay (1 Sam. 26:7-11).

`Basaha ang 1 Samuel 26:1-11. Nganong nagdumili man si David pagpatay kang Saul? Unsang mga principio nga gitudlo niini kanato bahin sa paag sa pagbuhat sa Dios sa Iyang mga plano alang sa atong mga kinabuhi?`

`Karon basaha ang 1 Samuel 26:12-25. Nakapaunsa sa pagbati ni Saul sa pagdumili ni David sa pagpatay kaniya? Unsay gitudlo niini kanato bahin sa mga bintaha sa pagpaabut sa Dios?`

Ang pagtan-aw sa tibuok nga dalan ni David ngadto sa trono, tingali atong ma-summarize kini sa usa ka hamubo nga sentence-ayaw panglabni sa wala pa ihatag sa Dios. Ang mga gasa sa Dios maoy labing maayo nga madawat gikan sa lyang mga kamot ug sa Iyang panahon. Tingali nagkinahanglan kini sa hataas kaayo nga panahon sa pagpaabut. Ang batong mahimo sa literal motubo sulod lang sa pila ka mga oras, samtang ang oak tree modangat og daghang katuigan usa motubo. Apan kon moabut ang kusog nga mga hangin, dili maluka kini nga kahoy.

`Hunahunaa kon unsa lang unta ka sayon ni David pagpatay kang Saul (Gani, gisultihan na si David nga siya ang mobanus sa paglingkod sa trono, ug dautan man kaayo si Saul.) Apan, ang iyang mga lihok nagpakita sa tinuod nga pagtoo diha sa Dios. Unsa kaha ang imong makuha gikan niini nga panig-ingnan alang sa imong kaugalingon sa bisan unsa ang imong gipaabut?`