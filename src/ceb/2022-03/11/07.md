---
title:  Dugang Panghunahuna
date:  09/09/2022
---

Dugang nga Panghunahuna: Basaha kang Ellen G. White, Annointing of David," pp. 637-642, sa Patriarchs and Prophets.

Ang plano sa Dios alang kanato tingali nagkinahanglan og daghan mga pagpaabut, ug daw bation gyud kini nato ingon og usa ka crucible o hasohasan. Ang pagtuon sa pailub niining panahona mahitabo kon atong tutokan ang persona sa Dios ug mosalig nga siya nagabuhat alang kanato. Adunay daghang katarungan alang sa pagpaabut, apan ang tanan adunay katuyoan sa pagkatuman sa plano sa Dios alang kanato ug sa Iyang gingharian. Daghang mawala kanato kon magdali-dali kita sa pag-una Dios, apan daghan kitag mabatonan pinaagi sa pagpadayon sa pagsalig ug pagkalipay diha Kaniya.

Timbangon ug sukdon sa Ginoo ang matag-usa ka pagsulay. "Dili ko makabasa sa katuyoan sa Dios diha sa akong kasakitan, apan nahibalo Siya kon unsay labing maayo, ug akong itugyan ang akong kalag, lawas, ug espiritu ngadto Kaniya ngadto sa akong matinumanong Magbubuhat. "Kay ako nakaila kaniya nga akong gitoohan, ug ako siguro gayud nga hangtud niadtong adlawa siya arang makabantay sa butang nga gikapiyal kanako (2 Tim. 1:12). Kon atong na-educar ug nabansay ang atong mga kalag sa pagbaton og dugang pagtoo, dugang gugma, labaw ka daku nga pailub, ug dugang ka hingpit nga pagsalig sa atong langitnong Amahan. Nahibalo ako nga makabaton kitag dugang kalinaw ug kalipay adlaw-adlaw samtang kita moagi sa mga away niining kinabuhia.

“Dili mahimuot ang Ginoo nga moreclamo ug mabalaka alang sa atong, mga kaugalingon gawas sa mga bukton ni Jesus. Dugang ang gikinahanglan sa pagpaabut ug pagbantay nga ma-usa. Maghunahuna kita nga gawas kita magbati nga wala kita sa husto nga dalan, ug kanunay kita motan-aw sa sulod alang sa mga timaan nga mopahaum sa maong kahimtang; apan ang paghinumdum dili sa pagbati kondili sa pagtoo.”—Messages, book 2, p. 242. Ellen G. White, Selected

**Diskusyonan nga mga Pangutana**

`1. Unsay gipasabut nga si Jesus “magtimbang ug magsukod" sa matag-usa ka pagsulay? Sa unsang paagi ang pagkahibalo niin makatabang kanato samtang magpaabut?`

`2. Pangutan-a ang mga tawo sa klase sa paghatag og personal nga mga pamatuod bahin kong unsay mapailubon nga pagpaabut. Unsa may ilang mga kahadlok, ilang mga kalipay? Giunsa man nila pag-atubans Unsa may ilang natun-an? Unsang mga saad ang ilang gikuptan?`

`3. Unsay inyong mahimo ingon nga usa ka iglesia o usa ka klase sa pagtabang sa uban nga anaa sa mainit nga pasulay samtang sila nagpaabut sa panahon sa Dios alang sa usa ka butang?`

`4. Unsay kahimoan sa pag-ampo sa pagpalambo sa pailub? Aduna bay uban nga imong ikaampo aron ang Espiritu makapalambo sa pailub sa ilang mga kinabuhi?`