---
title:  Pagtuon sa Pagbaton og Kalipay diha kang Jehova
date:  08/09/2022
---

Magkalipay ka usab kang JEHOVA; ug siya magahatag kanimo sa mga tinguha sa imong kasingkasing" (Sal. 37:4).

Ang Salmo 37:4 maoy usa maanindot nga saad. Handurawa lang nga imong mabatonan kanang imong gusto kanunay. Apan ang pagkabaton sa mga handum sa kasingkasing nag-agad sa pagbaton og usa ka kasingkasing mga malipay diha kang Jehova. Busa unsa may kahulogan nianang “magkalipay diha kang JEHOVA”?

Basaha ang Salmo 37:1-11. Ang gipasabut alang sa Salmo 37:4 tingali makapatingala og diyutay. Nagsulat si David bahin sa pagkalinibutan sa mga tawo nga nagbuhat batok sa Dios ug batok kaniya. Kon magbuhat ang mga tawo batok kanato, ang kasarangan nga pagtagad mao ang pagkasuko o pagpamatarung sa atong kaugalingon. Apan lahi ang gitambag ni David.

**Sa mosunod nga mga bersiculo, unsay gitambag ni David ngadto sa katawhan sa Dios niini nga kahimtang?**

`Sal. 37:1`

`Sal. 37:5`

`Sal. 37:7`

`Sal. 37:8`

`Basaha ang Salmo 37:4 pag-usab. Sa gipasabut sa mga bersiculo nga bag-o pa lang nimo gihimoan og comento, unsay gipsabut sa "magkalipay diha kang Jehova"?`

Gisubli-subli ni David, sa lainlaing mga paagi. “Sumalig sa Dios.” Saligi Siya sa pagbuhat. Ayaw kasuko, kay ang Dios maoy imong Dios, ug Siya nagabuhat alang kanimo--bisan karon dayon. Dili ka kinahanglan moreclamo ug mosulay sa pagsabut sa mga butang sa imong kaugalingon. Ang imong Amahan sa langit maoy nagdumala. Salig Kaniya. Saligi Siya sa hingpit.

Niini nga pagpasabut si David nagsulat bahin sa pagkalipay diha kang Jehova. Ang pagkalipay diha sa Dios nagkahulogan nga magkinabuhi kita diha sa kahimtang sa hingpit nga pagsalig. Walay butang nga makapasamok sa atong kalinaw, kay ang Dios ania dinhi ug nagabuhat. Makadayeg kita Kaniya, makapahiyom gani kita, kay walay usa nga makalupig sa atong Dlos! Kon makakat-un kita sa pagbuhat niini, makadawat gayud kita kon unsay gihandum sa atong mga kasingkasing, kay ato man madawat kon unsay gusto sa atong mahigugmaong Amahan ihatag kanato, sa panahon yud nga maoy labing maayo kanato ug sa Iyang gingharian.

`Unsaon nimo pagtuon sa pagkalipay diha kang JEHOVA”? Panggahin og panahon sa pag-ampo, pagpangita sa giya sa Dios kon unsaon niini pagkahimong tinuod sa imong kinabuhi.`