---
title:  Teacher comments
date:  09/09/2022
---

Dugokan nga Teksto: Galacia 5:22

Tutokan sa Pagtuon: 1 Sam. 26; Sal. 37:1-11; Rom. 5:3-5; Rom. 15:4, 5.

#### Bahin I: Kinatibuk-ang Panglantaw

Ang paglaum ug kaaghop, ingon nga mahinungdanong mga gamit alang sa pagbuntog sa mga mainit nga nga pagsulay, gidefine pinaagi sa pagpaabut. Apan, ang concepto sa biblical nga pagpaabut dili lamang bahin sa pagpaabut kondili pagpaabut uban sa pailub. Kini nga pailub dili politicanhong stratehiya kondili kabahin sa bunga sa Espiritu. Ang katawhan sa Dios magpaabut nga mapailubon diha sa mainit nga mga pagsulay, tungod kay ang Dios mismo mapailubon. Ang Dios mapailubon tungod kay Siya mahigugmaon sa kinaiya ug tungod kay magpili usab Siya sa Iyang kinamaayohang gutlo sa pag-intervenir. Apan kanang labing maayo nga gutlo gicuenta sa Dios sa paghatag sa daghang panahon kutob sa mahimo alang sa kaluwasan sa daghang mga tawo kutob sa mahimo. Sa makausa pa, ang pagpaabut mahimo lamang kong kita mosalig sa Usa nga maoy atong gipaabut.

**Mga Tema sa Leksyon: Ang leksyon niining semanaha magpasantup sa duha ka dagkung mga tema:**

1.	Atong nasabtan nga ang mapailubon nga pagpaabut kabahiin sa bunga sa Espiritu ug mahinungdanon kaayo sa pagdaug sa mainit nga mga pagsulay.

2.	Mahimo lang ang mapailubon nga pagpaabut kon kita nakaila ug nagsalig sa tawo nga atong gipaabut.

#### Bahin II: Comentaryo

**Ang Pailub sa Dios**

Ang pagkasulti sa Biblia nga naghulagway sa pailub sa Dios "mahinav sa kasuko" (Neh. 9:16, 17; tan-awa usab sa Exod. 34:6, Num. 14:18: Sal 103:8; Jonas 4:2; Nah. 1:3). Timan-I nga kadaghanan niini nga mga teksto nagbutang sa panultihon "mahinay sa kasuko" diha sa kahulogan sa ubang balaang mga paghulagway, sama sa "ang Dios dagaya sa mahigugmaong kalooy," mahingawaon ug maloloy-on," "mapuanguron.” Dugang pa, ang Biblia nagpaila sa Dios ingon nga "nagpailub” sa katawhan (Gen. 18:17-33; Num. 14:27; Deut. 8:2; Neh. 9:30, 31; Sal. 78:38; Isa. 42:14; Ezek. 20:17: Buhat 13:18; 1 Pedro 3:20). Sa sama nga panahon, gipasantup nga ang Dios "dagaya sa pagkamaayo ug kamatuoran" Exod. 34:6) ug ang tigmugna sa "kahibulongang mga buhat” (Neh. 9:17). Sa sama nga panahon, Siya, "sa bisan unsa dili gayud magapakamatarung sa tawong sad-an” (Num. 14:18); tan-awa usab sa Nah, 1:3; 1 Pedro 3:20).

Busa, sa tin-aw ang pailub sa Dios dili libugon sa pagsabut sa pagkalain, pagkawalay gahum, o pagdili makadesider. Ni ang pailub sa Dios usa lang ka salimbong pakita-kita sa pagbana-bana sa labing maayong panahon alang sa pagpanimalus. Kondili, ang Dios mapailubon tungod kay Siya dagaya sa gugma alang kanato ug gusto magluwas sa daghan kutob sa mahimo. Nangutana kanato si Pablo sa panghunahuna: "O gitamay mo ba ang kadagaya sa Iyang pagkamapuanguron ug pagkamainantuson ug pagkamapaiulobon? Wala ba ikaw masayud nga ang pagkamapuanguron sa Dios alang man sa pag-agda kanimo sa paghinulsol?” (Roma 2:4; tan-awa usab sa Roma 9:22-24). Nagpamatuod usab si Pedro nga “ang pagkamainantuson sa atong Ginoo mao ang kaluwasan,” (2 Pedro 3:15) tungod kay ang Ginoo dili langaylangayan bahin sa iyang saad, sama sa pagsabut sa uban sa paglangay, apan mainantuson kanato, nga dili gusto nga adunay usa nga mawala kondili ang tanan makadangat sa paghinulsol" (tan-awa sa labaw pa kadaku nga kahulogan sa 2 Pedro 3:9).

**Ang Atong Pailub**

Ang pagpasabut sa Biblia bahin sa pagpailub sa Dios makatabang sa tanang Cristohanon ug ilabina kanato nga mga Adventista, sa pagsabut sa pagkalangan sa ikaduhang pag-anhi ni Jesus. Dugang pa, makatabang kini kanato ug pagsuta ug pagpatubo sa atong kaugalingong pailub. Usa ka hamubo ug noncomprehensive nga biblical study bahin sa pailub nakahatag sa daghang puntos:

1.	Nagtudlo ang Biblia nga ang pailub kabahin sa Cristohanong kinabuhi nga nagagikan sa Dios. Gibistihan kita sa Dios sa pailub, uban sa kalooy, pagpaubos, ug kalomo, tungod kay "si Cristo anaa sa tanan diha sa tanan (Col. 3:11), ug tungod kay "gipili" kita sa Dios (tan-awa sa Col. 3:12). Nag abut si Jesus dinhi kanato sa Iyang pailub (1 Tim. 1:16). Mapailubon kita tungod sa “pagtawag" nga gihatag sa Dios kanato (Efesso 4:1, 2; 2 Tim. 4:2).  Ang Cristohanong pailub kabahin sa bunga sa Espiritu Santo (Gal. 5:22). Moabut kini uban sa putos sa ubang Cristohaong virtues sama sa gugma, paglaum, ug kaaghop (Gal. 5:22; Col. 3:12; Efeso 4:1,2; 2 Tim. 4:2; 2 Tim. 4:2). Ang gugma mapailubon (1 Cor. 13:4), ug ang atong paglaum makapahimo kanato sa pagpaabut uban sa pailub (Roma 8:25). Mapaligon kita pinaagi sa pagpailub uban sa kalipay (Col. 1:11), ug ang pailub magabunga sa kinaiya (Roma 5:3, 4; Santiago 1:3, 4).

2.	Ang pailub maoy usa ka yawe nga kinaiyahan sa panahon sa katapusan sa salin nga katawhan sa Dios: “Ania karon ang pagpailub sa mga pagpailub sa mga balaan; ania kadtong nagatuman sa kasugoan sa Dios ug sa tinuohan ni Jesus" (Pin.14:12; tan-awa usab sa Pin. 13:10). Ang mga salin nakasabut nga kinahanglan sila magpailob hangtud sa pag-abut sa Ginoo sa sama nga paagi nga ang usa ka mag-uuma magpailub hangtud andam na ang ani (Santiago 5:7, 8; tan-awa usab sa Lukas 8:15, Heb. 6:12, Heb. 10:36, Pin. 14:14-20). Madasig kita gikan sa kamandoan sa Dios ngadto kang Habakkuk nga bisan kon, usahay, adunay mga tagna sa panahon sa katapusan daw halayo pa gikan sa ilang katapusang katumanan, kinahanglan molahutay kita sa atong pagpaabut: “Ang panan-awon unya pa moabut sa natakda nga panahon; apan sa katapusan kini magasulti, ug dili magbakak. Bisan kini malangan, paabuta kini kay moabut gayud kini, dili magalangan” (Hab. 2:3). Gitawag kita sa Dios sa "paghilum ug hibalo-i nga Ako mao ang Dios” (Sal. 46:10). Miinsister si David nga ang usa ka tumotuo kinahanglan magtuon sa “pagpaabut kang JEHOVA; magmaisugon ka, ug Siya magpalig-on sa imong kasingkasing; magpaabut ka, ako magaingon, kang JEHOVA!” (Sal.27:14).

3.	Sa kasamtangan, usa ka kinatibuk-ang mabagang panganod sa mga saksi nga mapailobon naga abiba kanato diha sa dalan: “ Busa kita usab, atong isalikway ang matag kabug-aton, ug ang sala nga sayon kaayo nilit-ag kanato, ug atong daganon uban sa pagkamalahutayon ang lumba nga natakda alang kanato, magatutok kang Jesus, ang nagpasi-ugda ug ang magtatapus sa atong pagtuo, kinsa nga tungod sa kalipay nga natakda sa Iyang atubangan wantus sa krus, nagsalikway sa kaulaw, ug milingkod sa toong kamot sa uono sa Dios” (Heb. 12:1,2). Kauban sa mga dagkung ehemplo sa pagpailob nao sila si Abraham (Heb. 6:15), Mao usab ang mga profeta ug si Job, nga nagapamatuod ‘’nga ang Ginoo labihang ka mabination ug ka mapailubon” (Santiago 5:11). Si Jeremias midecider sa paghulat sa Ginoo, walay sapayan kong unsa: "Ako maga-ingon sa akong kaugalingon, “Ang Ginoo mao ang bahin; busa ako magahulat Kaniya' (Lam.3:24), tungod kay ang Ginoo maayo ngadto sa magahulat Kaniya, ngadto sa kalag nga nangita Kaniya" (Lam. 3:25).

Nagpasabut si  Pablo sa mga sulondan diha sa Kasulatan gitudlo aron pagtabang kanato sa pagpalambo sa atong paglahutay ug paghatag kanatog paglaum  (Roma 15:4.5). Daghang ubang mga lalake ug mga babaye sa pagtoo, sa panahon ug human sa Bag-ong Tugon nga mga panahon, sa mapailubon naglahutay sa kasakit ug sa maisugon nagdala sa ngalan Dios ug sa Iyang causa: "Ug ikaw milahutay ug nagpailub, ug nagabuhat alang sa Akong ngalan ug wala maluya” (Pin. 2:3; tan-awa usab sa Roma 12:12. 2 Tim. 2:24: 2 Tesa. 1:4; Pin. 1:9; Pin. 2:19; Pin. 3:10). Natural si Jesus maoy atong dakung sulondan sa pailub ug pagkalomo sa pag. antus."Nag-antus usab si Cristo alang kanato nga nagbilin og usa ka panig. ingnan aron kamo managsunod sa Iyang mga tunob. Siya walay nahimo nga pagpakasala,; walay hingkaplagang limbong sa Iyang baba. Sa gisultihan Siyag pasipala, wala Siya mobalus sa pagsultig pasipala; sa nag-antus Siya manghulga, hinonoa gisalig lang niya ang tanan nga nagapanghukom uban sa kamatuoran” (1 Pedro 2:21-23).

4.	Oo, adunay practical nga mga bahin sa pailub alang nining kinabuhia: ang kaatbang niini, walay pailub, magguba sa atong presente nga mga kinabuhi, ug maghimo kanato nga mga boang (Prov. 14:29; Prov. 15:18; Prov, 16:32; Prov. 25:15; Eccles. 7:8, 9). Apan ang pailub mao kanang virtue nga ihatag sa Dios kanato diha sa hasohasan sa kasakitan nga makatabang kanato sa pagdaug sa pagsiguro sa kinabuhing dayon. Sa iyang mga pagtulon-an bahin sa kasakitan sa kalibutan, gipahimangnoan kita ni Jesus: “Ang pailub manag-iya sa inyong mga kalag" Lukas 21:19). Gipamatuod ni Pablo nga ang Dios maghatag “kinabuhing dayon ngadto sa magpadayon sa pagbuhat sa maayo mangita sa himaya, dungog, ug imortalidad” (Roma. 2:7). Pinaagi kang profeta Isaias ang Dios nagsaad kanato: "Apan kadtong nagpaabut kang JEHOVA magbag-o sa ilang kusog ; magata-od sila sa mga pako sama sa mga agila, manalagan sila ug dili kapoyan, manglakaw sila ug dili mangaluya” (Isa. 40:31; tan-awa usab sa Sal. 37:7-9; Sal. 40:1).

**Ang Pailub maoy Pagsalig**

Si lan naghigda sa hospital nga adunay cancer. Lisud kaayo nga panahon sa tingtugnaw, nga ubos kaayo ang temperature. Usa niana ka buntag, sa pagsulod sa nurse sa iyang lawak sa pagsusi kaniya, iyang giingnan nga moabut ang iyang asawa, si Anastasia, sa pagbisita kaniya nianang adlawa. Mitubag ang nurse: “Ambot lang kaha, 30 degress ang kabugnaw sa gawas! Misupak ang tawo: "Nakaila ko sa akong asawa, ug may pagsalig ako kaniya. Pinasahe siya! Kon mosaad siyag usa ka butang , iya gyud nang tumanon bisan unsay mahitabo!” Usa ka oras sa ulahi misulod ang iyang asawa sa iyang lawak. Sa ulahi nianang adlawa, gisultihan sa nurse si Ian: Serioso kaayo ang akong pagduda nga dili makaanhi ang imong asawa. Karo nahibalo ako nga pinasahe gyud siya!” Ang atong pagpaabut mag-agad atong kahibalo, ug pagsalig diha, sa tawo nga atong gipaabut. Kon nakali kita sa Dios ug nagsalig kaniya, ang atong pagpaabut dili maghatud kanale ngadto sa pagkasubo, kondili ngadto sa usa ka mapailubon, ug actibo, nga pagpaabut.

#### Bahin III: Kagamitan sa kinabuhi

1.	Ang atong pagpailub magpakita mismo ug sa pagkatinuod, kita sa tinud-anay gayud nagkinahanglan niini—sa nagkalain-laing mga aspeto sa kinabuhi: pamilya, patigayon, panglawas, spirituality, ug uban pa. Apan, ang atong tinuod nga pailub mapagamot kanunay diha sa bunga sa espiritu. Pagsulat og evaluation sa imong pailub sa nagkalainlaing mga aspeto sa imong kinabuhi. Unsay imong nadiscobrehan? Sa unsang mga dapita sa imong kinabuhi kini mapauswag? Unsaon man nimo kana pagpahitabo, uban sa tabang sa Dios?

2.	Ang walay pailub giisip nga usa ka kinaiyahan sa pagkadili-hamtong. Ang mga bata maglisud sa pagpaabut; ang hamtong nga mga tawo sayon makapaabut. Ang mga hamtong nakahimo pinaagi sa kasinatian ug pinaagi sa pagsalig sa pagpaabut nga mapailubon. Susiha ang imong siiritual nga kahamtong. Unsaon nimo pagplano sa pagpadayon pagpatubo sa imong pailub?