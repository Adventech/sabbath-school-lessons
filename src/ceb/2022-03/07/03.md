---
title:  Kinsa ang Atong Amahan
date:  08/08/2022
---

Nagsulat si Oswald Chambers. "Nangutana ba ikaw sa Dios sa kanu kon unsay Iyang buhaton? Dili ka gyud Niya tug-anan. Dili mosulti Dios kanimo kon unsay Iyang buhaton; mopadayag Siya kanimo ko kinsa Siya.”-My Utmost for His Highest (Urichsville, OH; Barbour and Company, Inc., 1963), Jan. 2.

`Unsa sa imong paghunahuna ang gipasabut niini nga ideya ni Chambers?`

Sumala sa atong nahibaloan ang libro sa Job nagsugod sa dakung personal nga trahedya ni Job. Nawala ang tanang butang kaniya, gawas sa iyang kinabuhi ug sa iyang asawa, ug nagsugyot ang iyang asawa nga "tunglohon niya ang iyang Dios ug mamatay!” (Job. 2:9). Ang nagsunod mao ang diskusyon diin ang iyang mga higala misulay sa pagsusi kon nganong nahitabo kining tanan. Sa tibuok niining tanan nga mga diskusyon, nagpakahilum lang ang Dios.

Dayon kalit lang diha sa Job 38 mipakita ang Dios ug misulti: “Kinsa kini nga naga-ngitngit sa tambag pinaagi sa mga pulong nga walay kahibalo?” (Job 38:2). Sa walay paghunong mga 60 ka mga pangutana nga nakapaubos sa suwang ang gipasupot. Abliha ang inyong Biblia ug sutaa kini pinaagi sa Job 38 ug 39.

Human sa katapusang pangutana, mitubag si Job, “Dili ako takus. Nakasulti akog ka-usa, apan wala akoy tubag makaduha, apan dili na ko mosulti” (Job 40:4, 5). Apan wala pa mahuman ang Dios. Dayon nagsugod Siya pag-usab sa pagpangutana og laing lindog sa "dagkung” mga pangutana sa pagpasunod.

`Basaha ang katapusang tubag ni Job diha sa Job 42:1-6. Unsay gisulay pagsulti sa Dios kang Job, ug unsay epekto niini kaniya?`

Wala gyud tubaga ni Job ang bisan unsa nga mga pangutana sa iyang mga higala nga “ngano." Apan nagpintal ang Dios sa Iyang dili matupngan nga pagkadaku sumala sa gipadayag sa makapahibulong nga mga pulong sa paglalang. Human niini, sa pagkasiguro si Job wala na magkinahanglan bisan unsa nga mga tubag. Ang panginahanglan sa pagpasabut nasalipdan na sa hilabihan kadaku nga hulagway sa matahum nga Dios.

Kini nga sugilanon nagpadayag sa usa ka makalipay nga sambingay. Ang paglaum ug pagpadasig makapagitib gikan sa pagka-amgo nga diyutay ra ang atong nahibaloan. Sa kalit lang, mosulay kita pagpangitag paglipay pinaag sa pagkahibalo sa tanang butang, ug maluya kita kondili nato mahibaloan ang tanan. Apan usahay ang Dios magpasantup sa atong pagka-ignorante aron atong maamgohan nga ang tawhanong paglaum makaplagan lamang og kasigurohan sa usa ka Being nga labaw kadaku kay sa atong mga kaugalingon.

`Nagkahitabo ba karon ang mga butang nga dili nimo masabtan Kon mao, tutoki ang kinaiya sa Dios. Sa unsang paagi a maghatag kanimog Paglaum nga kinahanglan imong lahutayon latas sa unsang paagi ang pagbuhat nga nga sa pagkakaron dili masabtan?`