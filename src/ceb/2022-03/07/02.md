---
title:   Ang Dakung Hulagway
date:  07/08/2022
---

Kon nag-antus kita, sayon kaayo ang pagtuo nga ang nahitabo kanato mao lamang ang mahinungdanong mga butang. Apan adunay labaw ka daku-daku nga hulagway kay "kanako” (tan-awa sa Pinadayag 12:7, Roma 8:22).

`Basaha sa Habakuk 1:1-4. Unsa may giatubang ni Habakuk?`

Tingali magpaabut ka sa Dios nga mosulti sa usa ka butang sama sa, "Makalilisang gyud kana, Habakuk; paabuta ko sa pagtabang dayon kanimo." Apan ang tubag sa Dios sukwahi. Iyang gisultihan si Habakuk nga magdugang pa kini ka grabe. Basaha kini sa Habakuk 1:5-11.

Nabihag ang Israel sa mga Assyrianhon, apan nagsaad ang Dios nga moabut pa ang grabe: Ang mga Babiloniahanon nagdala na karon sa mga tawo sa Juda. Nagtuaw pag-usab si Habakuk diha sa mga bersiculo 12-17, ug dayon nagpaabut kon unsay isulti sa Dios.

`Sa unsang paagi ang pagpaila sa Dios ngadto sa saad sa pagkaguba sa Babilonia diha sa Habakuk 2:2, 3 magdalag paglaum?`

Sa Habakuk 2 mao ang saad sa Dios sa pagkalaglag sa mga Babiloniahanon. Ang Hebreohanon 10:37 nagkutlo sa Habakuk 2:3, sa pagpasabut sa usa ka pagpahinungod bahin sa mesias ngadto niini nga saad sa umaabut. Uban sa sama nga pagkasiguro nga ang pagkalaglag sa Babilonia gisaad, busa may kasigurohan usab kita sa pagkalaglag sa “Dakung Babilonia" (Pin. 18:2).

Natanggong si Habakuk tali sa dakung dautan nga nagpalibut kaniyan ug sa saad sa Dios sa umaabut nga dugang pa ka dautan. Apa mao gyud kini ang tukma sa atong pagkabutang diin atong makaplagan ang atong mga kaugalingon sa kasaysayan sa kaluwasan. Dakung dautan nagpalibut kanato, apan nagtagna ang Biblia nga moabut pa ang labaw ka grabe. Ang yawe ngadto sa pagkabuhi ni Habakuk mao nga gidala siya ngadto sa pagtan-aw sa tibuok nga hulagway. Busa, sa capitulo 3, nakahimo siya pagampo sa daw dili matuohan nga pag-ampo sa pagdayeg tungod sa buhaton sa Dios sa umaabut.

`Basaha ang Habakuk 3:16-19. Unsay giila ni Habakuk nga maoy iyang mga katarungan alang sa paglaum? Unsay paglaum sa katawhan sa Dios samtang magpaabut kita sa katapusang matagnaong mga ecsena o talan-awon nga moabut? Unsaon nimo pagbaton niini nga paglaum sa imong kaugalingon?`