---
title:  Dugang Panghunahuna
date:  12/08/2022
---

Dugang nga Panghunahuna: Basaha kang Ellen G. White, “The School of the Hereafter," pp. 301-309, sa Education; "Help in Daily Living," pp. 470-471, sa The Ministry of Healing.

"Ngadto sa kasinatian sa tanan moabut ang mga panahon sa dayag kayo nga pagkasaguyo ug hilabihan nga kaluya kon ang kasubo mao ang bahin, ug lisud tuohan nga ang Dios mao gihapon ang tigsangkap sa Iyang mga anak dinhi sa yuta; mga adlaw nga ang mga kagubot maoy magsamok sa kalag, hangtud nga ang kamatayon mao nalang ang pili-on kay sa kinabuhi. Nianang mga panahona nga daghan ang mawad-an sa ilang pagkupot sa Dios ug madala ngato sa pagkaulipon sa pagduhaduha, ang kaulipan sa pagkawalay pagtuo. Kon makaila pa unta kita nianang panahona sa espirituhanong mga kahulogan sa mga paagi sa Dios atong makita ang mga manolunda nga nagtinguha sa pagluwas kanato gikan sa atong mga kaugalingon, maningkamot sa pagtanum sa atong mga tiil ibabaw sa usa ka patukoranan nga labaw pa ka lig-on kay sa mga bungtod nga walay katapusan, ug bagong pagtoo, bag-ong kinabuhi, motubo ngadto sa pagka-anaa.”—Ellen G. White, Prophets and Kings, p. 162.

**Diskusyonan nga mga Pangutana**

`1. Nag-ingon si Ellen G. White nga, “kitang tanan makasinati og mga panahon sa “dayag kaayo nga pagkasaguyo ug sa tumang pagkabawo." Unsa ka maayo kita makamatikod sa matag-usa samtang mo-agi kita nianang mga panahona? Unsaon nato pagtuon sa pagkahimong mga ahente sa paglaum alang sa usag-usa kon makasinati kita nianang mapa-it nga mga pagkabawo?`

`2. Sa klase subli-a ang inyong mga tubag sa katapusang pangutana sa Martes. Unsang mga kalainan nga mahimo niini sa inyong kinabuhi samtang inyong batonan ang katinuoran sa pagkaha-duol sa Dios kanunay sa inyong atubangan?`

`3. Sa klase kusga pagbasa ang mga bahin sa Job 38-41. Unsang matang sa hulagway sa Dios gipakita niini? Unsay inyong natun-an nga makahatag kaninyog paglaum ug kadasig? Sa unsang paagi ang Igpapahulay mohaum ngadto niini nga hulagway? Sa unsang paagi kini nakatabang sa pagbaton sa atong atubangan sa kinaiyahan ug sa kinaiya sa Dios?`

`4. Ang paglaum nga makapausab nagagikan sa langit. Nagkahulogan kini nga makahimo kita pag-ampo alang sa paglaum nga madala ngadto sa mga kinabuhi sa matag-usa. Pag-ampo alang niadtong nagkapandolpandol niining bag-o, nga ang ilang paglaum unta mabag-o. Labaw pa niana, unsay inyong mabuhat alang sa uban nga nagkaluya sa pakigbisug alang sa pagpangitag paglaum?`

`5. Kon adunay usa ka tawo nga gusto, hangyoa kanang tawhana sa paghisgut og panahon sa pagkaluya ug sa mga pagsulay nga maoy nakawala sa iyang paglaum ug pagtoo. Unsay nakapaliso nianang tawhana pagbalik? Unsay atong ikapahat sa usag-usa nga makatabang kon anaa kita sa mga panahon sa pagduhaduha ug pagkaluya?`