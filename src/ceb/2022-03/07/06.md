---
title:  Ang Disiplina sa Atong Amahan 
date:  11/08/2022
---

`Basaha ang Hebreohanonn 12:5-13. Unsay mensahe alang kanato dinhi, ug sa unsang paagi kini mohaum sa atong gitun-an niini nga trimestre?`

Diha sa Hebreohanon 12:5-13, gihulagway ni Pablo ang mga pagsulay diha sa kahulogan sa pagdisiplina. Sa NIV translation niini nga passage, daghang mga forma sa mga pulong sa disiplina ang mabasa sa napulo ka besis. Sa kalibutan nga Grego, kini nga pulong maoy labing dugokan nga pulong sa "edukasyon." Busa ang pagsabut sa "disiplina" mao ang pagsabut kon unsaon kita pag-educar sa Dios diha sa tulonghaan sa pagtoo nga kanunay gihulagway ni Pablo kaniadto diha sa Hebreohanon 11.

Sa tibuok Hebreohanon 11, nagpintal sa hulagway sa mga lalake ug mga babaye sa pagtoo. Ang ilang pagtoo maoy nakahimo kanila pagpadayon sa panahon nga atubangon sila sa tanang matang sa masulayon nga mga kahimtang. Sa atong pagsulod sa capitulo12, miatubang si Pablo kanato, nga mga nagabasa, ug nag-ingon nga tungod kay daghang mga tawo nga una kanato milahutay bahin sa daw dili katuohan nga mga kalisdanan, makahimo usab kita pagdalagan ug pagtapus sa kinabuhi sa pagtoo. Ang yawe mao ang pagtutok sa atong mga mata kang Jesus (Heb. 12:2), aron Siya mahimong sulondan kon malisud ang mga panahon (Heb. 12:3). Ang pagbasa sa capitulo 12 sama og daw gihatagan kitag antiohos sa pagbasa. Kon wala kini nga mga salamin ang atong panan-aw ug pagsabut bahin sa kalisdanan kanunay lubog. Apan ang pagtan-aw pinaagi niini nga mga salamin makatarung sa lubog nga pagpasabut bahin sa pag-antus nga nagpiit kanato sa atong cultura. Nan makahimo kita pagsabut sa  tin-aw ug makahimo pagtubag sa mga pagsulay sa maalamon.

**Basaha pinaagi sa "antiohos” ang Hebreohanon 12:1-13. Karon tutoki ang mga bersiculo 5-13 ug tubaga kining mga pangutana:**

`Unsay gigikanan sa disiplina?`

`Unsay atong tubag o pagtagad ngadto sa disiplina?`

`Unsay kalab-uton sa disiplina?`

`Basaha pag-usab ang Hebreohanon 12:1-13. Ilista ang tanang atarungan nga imong mailhan ingon nga mga sukaranan alang sa paglaum. Unsay imong nasinatian niini nga paglaum sa imong mga Panahon sa espirituhanong “edukasyon”?`