---
title:  Mga Plano sa Atong Amahan alang Kanato
date:  10/08/2022
---

`Ang matag-usa nangita og paglaum. Apan asa man kini makaplagan? Alang sa ubang mga tawo, ang paglaum makaplagan sa pahiyom sa usa ka higala. Alang sa uban, ang paglaum magatubo gikan sa kasigurohan sa paninapi o sa lig-on nga kaminyoon. Sa normal nga paagi asa ka man mangita sa paglaum ug kaisug?`

Diha sa libro sa Jeremias, ang manalagna nagsulat ngadto sa mga tawo nga nawad-an sa paglaum tungod sa ilang pagka-destiero o exile. "Daplin sa mga suba sa Babilonia nanglingkod kami ug magahilak kon mahinumdum kami sa Zion” (Sal. 137:1). Apan bisan sila nagmagul-anon, naghatag si Jeremias og mga katarungan nganong dili sila mobulag sa paglaum.

`Unsang mga katarungan alang sa paglaum nga gihatag diha sa Jer.29:1-10?`

Niini nga pahayag, adunay tulo ka importante nga mga tuburan sa paglaum nga takus ipasantup.

Nahauna, gisultihan sa Dios ang Iyang katawhan nga dili mobiya sa paglaum, tungod kay ang ilang kahimtang dili resulta sa sulagma o dili matagna nga dautan. Kay nag-ingon ang Dios, “Mao kini ang giingon ni Jehova sa mga panon, ang Dios sa Israel ngadto sa tanang binihag, nga akong gipadala nga binihag gikan sa Jerusalem ngadto sa Babilonia” (Jer. 29:4). Bisan og ang dautan daw nagalibut kanila, wala mobiya ang Juda sa centro sa mga kamot sa Dios.

Ikaduha, gisultihan sa Dios ang Iyang katawhan sa dili pagbulag sa paglaum, tungod kay Siya makahimo pagbuhat bisan taliwala sa ilang kalisdanan. “Ug pangitaa ang pakigdait sa ciudad diin ngadto kamo gipabihag ko, ug manag-ampo kamo kang Jehova mahitunod niini; kay kon kini magauswag, kamo usab magauswag” (Jer. 29:7).

Ikatulo, gisultihan sa Dios ang Iyang katawhan sa dili pagbulag sa paglaum, tungod kay Iyang tapuson ang ilang pagkabinihag sa tukma nga panahon. "Kay mao kini ang giingon ni Jehova sa tapus matuman ang kapitoan ka tuig sa Babilonia, du-awon ko kamo, ug tumanon ko ang akong maayong pulong nganha kaninyo, sa pagpahibalik kaninyo nganhi niining dapita” (Jer. 29:10).

Human pagpasabut sa Dios kon giunsa Niya pagmando sa ilang kaagi, siya ang nagamando sa ilang presente, ug maoy magdumala sa ilang kaugmaon. Busa Iyang gipasabut sa matahum ang Iyang malomo nga pag? atiman sa Iyang katawhan (Jer. 29:11-14).

`Basaha ang Jermias 29:11-14, sa pagsulti sa imong ngalan sumala sa imong pulong, ingon og ang Dios maoy naghimo ka ninyo sa personal. Gamita kini nga mga saad alang sa imong kaugalingon sa bisan unsa ang imong presente ng bisan unsa ang imong presente nga mga pakigbisug.`