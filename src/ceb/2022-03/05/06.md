---
title:  Hilabihang Ka-init
date:  28/07/2022
---

Hangtud niini nga trimestre, daghan ang atong nahisgutan nga mga panig-ingnan sa mga hasohasan nga gamiton sa Dios sa pagdalag kaputli ug pagkasama kang Cristo nganhi sa atong mga kinabuhi. Hinoon, ang ubang mga tawo nagtan-aw niini nga mga panig-ingnan ug nakaingon nga ang Dios maoy grabe ug hinugo nga agalon sa trabaho. Siguro, nga ang uban tingali makaingon, â€œNahibalo kita nga ang Dios gustog usa ka butang nga maayo alang kanato, apan kini nga mga panig-ingnan wala magpadayag og daghang pagtagad ug gugma. Sa baylo, makita ang Dios nga samag bully o sungogan. Mobuhat siya sa usa ka tuyo nga makahimo kanato sa daghang lisud nga mga panahon, ug wala kitay bisan unsay mahimo bahin niini."

Tinuod nga samtang magkinabuhi dinhi niining yuta nga napuno sa sala, makasabut lamang kitag diyutay kon nganong mahitabo ang mga butang. Sa langit makasabut kitag daghan kaayo (1 Cor. 4:5, 1 Cor. 13:12), apan sa pagkakaron magkinabuhi lamang kita uban sa pagkahugot sa pagtuo nga ang Dios presente ug matinagdanon alang kanato, bisan kon ang mga butang usahay bation nga dili kaayo maayo. Gihulagway ni Isaias kini nga kahimtang sa maayo kaayo.

Basaha ang Isaias 43:1-7. Sa bersiculo2, ang Dios nag-ingon nga ang Iyang katawhan molatas sa katubigan ug latas sa kalayo. Mga hulagway kini sa simbolo sa hilabihan ka mga piligro, apan sila nagpahinungod ngadto sa pagtabok sa Dagat nga Pula ug sa Jordan, ang duha sa makahadlok nga mga panahon, apan mga panahon nga maghawan sa dalan ngadto sa bag-ong kinabuhi. Makapaabut ikaw nga ang Dios tingali moingon nga Iyang panalipdan ang Iyang katawhan gikan niini nga mga piligro, apan Iyang mandoan sila subay sa sayon-sayon nga agianan. Apan sama sa magbalantay sa mga carnero sa Salmo 23, nag-ingon Siya nga kon moabut ang lisud nga mga panahon, dili kinahanglan malisang ang katawhan sa Dios, kay nag-uban Siya kanila.

`Tan-awag balik ang Isaias 43:1-7. Isulat ang nagkalainlaing mga paagi diin gipasaligan sa Dios ang Iyang katawhan sa paglipay nianang mga panahon sa katubigan ug kalayo. Unsang larawan sa Dios gipintal niini sa imong hunahuna? Unsang mga saad imong maangkon alang sa imong kaugalingon?`

Atong ma-summarize ang atong natun-an bahin sa mga hasohasan sa tulo ka mga paagi. Nahauna, ang hilabihan nga kainit sa Dios mao ang pagguba dili nato kondili ang atong sala. Ikaduha, ang hilabihan nga kainit sa Dios dili paghimo kanato nga makalolooy kondili sa pagputli kanato, sumala pagkabuhat kanato nga mahimo sama niini. Ikatulo, ang pagtagad sa Dios alang kanato pinaagi sa tanang butang makanunayon ug malomo dili gyud Siya mobiya kanato nga mag-inusara, bisan unsay mahitabo kanato.

`Unsay gitudlo kanimo niini nga mga bersiculo bahin sa mga lihok ug sa kinaiya sa Dios? Salmo 103:13, 14; Mat. 28:20, 1 Cor. 10:13: 1 Pedro 1:7. Giunsa nimo pagsinati ang katinuoran niini nga mga bersiculo sa imong kinabuhi?`