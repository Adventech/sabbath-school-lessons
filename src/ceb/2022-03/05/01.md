---
title:  Hilabihan nga Kainit
date:  23/07/2022
---

### Basaha sa Pagtuon sa Semana
Genesis 22, Oseas 2:1-12, Job 1:6-2:10, 2 Cor. 11:23-29, Isa. 43:1-7.

> <p>Tekstong Sag-ulohon</p>
> “Apan nahimut-an ni Jehova ang pagsamad Kaniya; Iya nga gisakit Siya kong ikaw mohimo sa Iyang kalag nga usa ka halad-alang-sa-sala, Siya makakita sa Iyang kaliwat, Siya mopahalugway sa Iyang mga adlaw, ug ang kahimut-an ni Jehova motubo sa Iyang kamot” (Isaias 53:10).

Ingon nga ang asawa sa nabantug nga Cristohanong magsusulat C.S. Lewis himatyon, nagsulat si Lewis, "Dili nga ako (naghunahuna ako) anaa sa daghang katalagman sa paghunong sa pagtuo sa Dios. Ang tinuod nga piligro mao ang pagdangat sa pagtuo nianang makahahalok nga mga butang bahin Kaniya. Ang conclusion nga akong gikahadlokan dili "Busa wala gyuy Dios diay,' kondili'Busa mao gyud diay kini ang tinuod sa Dios.  A Grief Observed (New York: HarperCollins Publishers, Inc. 1961), pp. 6, 7.

Kon ang mga butang mahimong pait kaayo, ang uban kanato mobiya sa Dios sa hingpit. Alang sa uban sama kang Lewis, aduna diha sa pagtintal ang pagkausab sa atong pagtan-aw sa Dios, ug maghanduraw sa tanang mga matang sa dautan bahin Kaniya. Ang pangutana mao, Kon unsa kaha kini ka init? Unsa ka init ang gusto sa Dios sa pagrisgo sa pagbutang sa Iyang katawhan niini nga kahimtang aron matuman ang Iyang katapusang tuyo sa paghulma kanato ngadto sa "dagway sa Iyang Anak?" (Roma 8:29).

**Ang Semana sa usa ka Pasiklap**: Ngano sa imong paghunahuna gusto man ang Dios morisgo nga dili na Siya masabtan niadtong Iyang gusto nga makaila Kaniya ug mahigugma Kaniya? Unsa kadaku sa imong hunahuna ang Dios morisgo nga dili na Siya masabtan aron sa pagumol kanimo ngadto sa "dagway sa Iyang Anak"?