---
title:  Malapason nga Israel
date:  25/07/2022
---

Ang sugilanon ni Oseas adunay pila ka gamhanan nga mga leksyon nga itudlo kanato. Talagsaon ang kahimtang ni Oseas. Ang iyang asawa nga si Gomer, milayas ug adunay mga anak sa ubang mga lalake. Bisan og dili siya matinumanon sa iyang pakighilawas, gisugo sa Dios si Oseas sa pagpabalik sa iyang asawa ug pagpakita sa iyang bug-os nga gugma ngadto kaniya pagusab. Kini nga sugilanon gipasabut ingon nga usa ka sambingay bahin sa Dios ug sa Israel. Mibiya sa Dios ang mga Israelitas ug nakighilawas sa espirtuhanon ngadto sa ubang mga dios, apan gihigugma gihapon sila sa Dios ug gusto magpakita sa Iyang gugma ngadto kanila. Apan tan-awa lang ang paagi sa Dios?

**Basaha ang Oseas 2:1-12. Unsang mga paagi nga gisulti sa Dios nga Iyang gamiton sa pagbira sa Dios balik ngadto sa Iyang kaugalingon? Sama sa unsa kaha ang bation niini nga mga kasinatian?**

`Oseas 2:2-3`

`Oseas 2:5-7`

`Oseas 2:8-9`

`Oseas 2:10`

Kini nga sugilanon magpatungha og duha ka importante nga mga issue sa paagi sa atong pagkasinati sa Dios sa Iyang pagdala kanato ngadto sa paghinulsol. Nahauna, atong girisgo ang dili pag-ila nga ang Dios anaa sa pagbuhat. Samtang ang Israel nag-agi niadtong lisud ug sakit nga mga kasinatian, malisud tingali alang kanila sa pag-ila nga ang ilang Dios nagbuhat alang sa ilang kaluwasan. Kon ang atong mga agianan abongan og hait nga mga tunok ug malibutan kita sa pagkaagi nga dili na kita mahibalo kon hain kita padulong (Oseas 2:6) -mao ba kini ang Dios? Kon mahanaw ang atong nag-una nga panginahanglan o kita maulawan (Oseas 2:9, 10), anaa ba kaha ang atong Amahan sa taliwala niining tanan? Ang tinuod mao nga bisan unsa ang atong bati-on, ang Dios kanunay nagabuhat sa pagdala kanato ngadto sa paghinulsol, kay daku kaayo ang Iyang paghigugma kanato.

Ikaduha, maligro kita sa sayop nga pagsabut nga Siya anaa sa pagbuhat. Mahimo nga atong ilhon nga ang Dios anaa sa pagbuhat, apan wala kita makagusto sa Iyang gibuhat. Samtang nagbati kita sa kasakit ug naulaw, sayon lang ang pagbasul sa Dios sa pagkamaldito, sa wala pagpanginlabut, o sa walay pagtagad. Apan ang Dios kanunay nagabuhat sa pagbag-o kanato pinaagi sa Iyang pakigsaad sa gugma.

`Basaha ang Oseas 2:14-23. Unsay gipadayag niini nga pagkasulti bahin sa Dios? Hangyoa ang Espiritu Santo sa pagpakita kanimo kon mibiya ka ba gikan sa Dios sa bisan unsa nga bahin sa imong kinabuhi. Kon nakabasabut ka sa imong dili matarung nga kahimtang, nganong maghulat pa man ikaw nga moagi sa mainit nga pagsulay? Unsa may nakapahunong kanimo sa pagtahan sa tanan ngadto sa Ginoo karon?`