---
title:  Inside story
date:  29/07/2022
---

### Bahin 5: Pagkaguba sa Bunyag

_Ni Andrew McChesney_

Miabot ang adlaw sa bunyag ni Junior. Lima ka tawo, lakip si Junior, ang pagabunyagan sa alas-4 sa hapon sa Alpha Seventh-day Adventist Community Church sa Manaus, Brazil. “Dili ko moadto,” miingon si Papa. “Ihatod ko sa templo.”

Sa pagpaingon sa simbahan, si Mama nagpalibog pag-ayo kon si Papa ba magpakita pa ba sa iyang hataas nga mga sapot sa pagkapari gikan sa templo sa Candomblé. “Dili ko igsapayan kon moabut si Papa sa tanan niyang mga sapot,” miingon si Junior. “Ako siyang dawaton.”

Sa simbahan, gipahibalo ni Pastor Ricardo nga magpabunyag una si Junior ug gidapit siya sa pagpaambit sa iyang istorya samtang nagbarog siya duol sa baptismal pool. Giasoy ni Junior kon sa unsang paagi siya gidaog-daog sa eskuylahan ug ang iyang klasmeyt nga si Clifferson midapit kaniya sa usa ka video gamers club nga miawit bahin kang Jesus ug naghisgot sa Bibliya. Sa dihang nahuman na si Junior, milahos siya sa pool sa bawtismo ug milingi aron tan-awon ang kongregasyon. Nianang higayona, si Papa, nga nagsul-ob sa iyang hataas nga kaparian, misulod sa sangtuwaryo. Mihilak si Mama. “Ania na siya,” miingon siya. “Miingon siya nga dili siya moadto, apan ania siya.”

Milingi ang mga ulo sa pagtan-aw sa luyo sa hawanan. Hilom nga nag-ampo si Mama, ug ang mga membro sa simbahan nga pamilyar sa buluhaton ni Papa nag-ampo usab. Ang uban mitutok nga nahingangha sa nagdagayday nga kupo ni Papa. Ang tanan nagtagad kaniya nga may pagtahod.

Usa ka deacon sa simbahan mibarog tupad ni Papa, nangumusta kaniya. “Welcome, Eduardo!” sai

d ang deacon, Roberto Fernandez. “Naghulat mi nimo. Dali!” Iyang gidala si Papa ngadto sa bawtismohanan, diin si Junior naghulat aron mabawtismohan.

Usa ka milyon nga hunahuna ang mipuno sa hunahuna ni Junior. “Giplano sa Diyos ang tanan,” naghunahuna siya. “Walay usa nga nahibalo daan nga ako magpabawtismo una, ug si Papa miabot sa dihang ako misulod sa pool. Ang mga plano sa Dios perpekto!”

Ang matag usa sa lima ka bawtismo molungtad unta ug 10 minutos, apan ang Junior nilungtad ug usa ka oras. Pipila ka mga higala gikan sa video gamers club mibarog aron sa pagdayeg sa Diyos sa desisyon ni Junior ug sa pagdasig kaniya nga magmatinud-anon. Si Pastor Ricardo mihangyo sa mga Pathfinder sa pagkanta, ug ang tanan miduyog.

Sa pagkawas ni Junior gikan sa tubig, ang mga Pathfinder malipayong nagwarawara sa ilang dalag nga mga bandana. Si Junior, nagtulo nga basa, migakos kang Papa. “Daddy, bisan pa sa imong relihiyon, gihigugma ko ikaw pag-ayo,” siya miingon. Sa pagtan-aw sa mga tumatan-aw, siya midugang, "Nagpasalamat ako nga ania ka dinhi. Apan labaw sa tanan nagpasalamat ko sa akong amahan nga ania dinhi.”

Unya namulong si Papa kang Junior. “Anak, gidawat nako ang imong relihiyon kay daghang supernatural nga mga butang ang nahitabo,” siya miingon. “Gipahilayo ko ikaw sa akong relihiyon niining tibuok nga panahon, ug dili ko gusto nga maapil ka sa bisan unsang relihiyon. Bisan pa, gidawat nako ang imong relihiyon tungod kay gibati nako ang usa ka supernatural nga kusog karon. Nanghinaut lang ko nga ang akong kaugalingong dalan paingon kang Jesus dili sakit.”

Sa dihang ang pamilya misakay sa sakyanan pagkahuman, si Papa miingon, “Nindot kaayo ni nga dapit, ug ang mga tawo nindot kaayo.” Siya nagsidlak sa kalipay.

_Ang imong Ika-trese nga Halad sa Igpapahulay makatabang sa pag-abli sa walo ka simbahan sa South American Division, lakip ang upat sa Brazil, diin nagpuyo si Papa (Eduardo Ferreira dos Santos) ug ang iyang pamilya._