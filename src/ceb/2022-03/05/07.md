---
title:  Dugang Panghunahuna
date:  29/07/2022
---

Dugang nga Panghunahuna: Basaha kang Ellen G. White, The Test of Faith, pp. 145-155 sa Patriarchs and Prophets, "Praise Ye the Lord," pp. 315-319 sa Testimonies for the Church, vol. 5.

Ang Dios kanunay magsulay sa Iyang katawohan diha sa hudno sa kasakitan. Diha sa kainit sa hudno nga ang hugaw mabulag gikan sa tinuod nga bulawan sa Cristohanong kinaiya. Magbantay si Jesus sa pagsulay; nahibalo Siya kon unsay gikinahanglan sa pag-ulay sa bililhon nga metal, aron kini magpasidlak sa kadan-ag sa Iyang gugma. Pinaagi sa su-od nga mga pagsulay sa pagsukod nga pantonon sa Dios ang Iyang mga sulogoon. Iyang nakita nga ang uban adunay mga gahum nga maggamit sa pagpauswag sa Iyang bulohaton, ug Iyang ibutang kining mga tawhana diha sa mga pagsulay; sa Iyang kabubut-on Iyang dad-on sila ngadto sa mga kahimtang nga pagsulay sa ilang kinaiya. Iyang pakita-on sila sa ilang kaugalingong mga kaluyahon, ug tudloan sila sa pagsandig Kaniya. ... Busa ang Iyang tumong mabatonan. Edukahon sila, bansayon, ug panton-on, andamon sa pagtuman sa dakung katuyoan nga niini gihatagan sila og gahum.” -Ellen G. White, Patriarchs and Prophets, pp. 129, 130.

“Kon diha sa kabubut-on sa Dios kita tawgon sa paglahutay sa mga pagsulay, atong dawaton ang krus ug moinum sa pait nga kopa, sa paghinumdum nga ang kamot sa Amahan maoy nagkupot niini ngadto sa atong mga ngabil. Mosalig kita Kaniya diha sa kangitngit ug usab sa adlaw. Dili ba kita makatuo nga hatagan kita Niya sa tanang butang alang sa atong kaayohan?. Bisan sa gabii sa kasakitan unsaon nga magdumili kita sa pagtuboy sa atong mga kasingkasing ug tingog sa mapasalamaton sa pagdayeg, kon atong hinumduman ang Iyang gugma nganhi kanato pinaagi sa krus sa Calbaryo?"-E.G. White, Testimonies for the Church, vol.5, p. 316.

**Diskusyonan nga mga Pangutana**

`1. Sa klase paghangyo og usa ka sakop sa pag-asoy sa iyang kaugalingong pagsulay sa pagtoo nga, kon dili sama ka-init sa kang Abraham, lisud ra gihapon. Unsa may imong natun-an gikan sa kasinatian nianang tawhana, gikan sa iyang mga kalampusan o mga kapakyasan?`

`2. Sublia ang katapusang 24 oras sa kinabuhi ni Cristo sa wala pa Siya ilansang. Unsang mga hilabihan nga pagkapa-it Iyang giatubang? Giunsa Niya paglahutay? Unsang mga principio atong makuha gikan sa Iyang panig-ingnan ug ipahinungod alang sa atong mga kaugalingon kon anaa kita taliwala sa atong mga hasohasan?`

`3. Isaysay ang ideya nga gitandog niining semanaha, kon sa unsang paagi pinaagi sa atong mga pag-antus makahimo kita pag-alagad ngadto sa uban nga nag-antus? Bisan unsa ka tinuod tingali kini, unsang pipila ka mga problema nga tingali atong mahibalag niini nga ideya?`

`4. Nagsulat si Ellen G. White nagsulat bahin niini: “Atong saligan Siya diha sa kangitngit ug usab sa adlaw.” Sayon lang kana sultihon kay sa buhaton. Unsaon nato pagtabangay sa usag-usa sa pagpalambo sa matang sa pagtoo nga makahimo kanato sa pagbuhat sama niana Nganong importante ang pagsalig sa Dios sa dautan nga mga panahon?`