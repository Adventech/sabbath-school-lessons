---
title:  Si Abraham diha sa Hasohasan
date:  24/07/2022
---

Basaha ang Genesis 22. Gikan sa wala hibaloi ug pagpasabut, kalit lang itawag sa Dios si Abraham sa paghalad sa iyang anak ingon nga usa ka halad nga sinunog. Imo bang mahanduraw kon unsa kaha ang gibati ni Abraham? Usa kadto ka makapasuko nga ideya nga ang usa ka balaan nga Dios magsugo nga imong ihalad ang imong kaugalingong anak. Bisan og naghunahuna si Abraham nga iya kini madawat, komusta man ang mga saad sa Dios sa usa panulondon? Kon wala ang iyang anak, mahanaw na ang saad.

`Nganong gisugo man sa Dios si Abraham niini nga paghalad? Kon nahibalo pa ang Dios sa tanang butang, unsa man ang punto?`

Ang hangyo sa Dios ug sa pagkatakdo niini sa panahon dili bisan unsa lang. Sa pagkatinuod, giplano kini ngadto sa labing halalum nga posibli nga kahigwa-os, kay gitagana sa Dios ang Iyang katapusan, labing makapalisang nga pagsulay kang Abraham hangtud ang lulan sa mga katuigan bug-at ibabaw kaniya, ug naghandum siya alang sa pahulay.” Ellen G. White, Patriarchs and Prophets, p. 147. Usa ka kini ka pagsukod sa naboang nga Dios? Dili gayud, kay“ang kasakit nga Iyang giantus panahon sa mangitngit nga mga adlaw niadtong makahahadlok nga pagsulay gitugot aron siya makasabut gikan sa iyang kaugalingong kasinatian sa usa ka butang sa pagkadaku sa halad nga gibuhat sa Dios nga walay kinutoban alang sa pagtubos sa tawo.” Patrirachs and Prophets, p. 154.

Usa lang kadto nga pagsulay o pagsukod nga wala gyud tuyo-a sa Dios alang kang Abraham pagpatay sa iyang anak. Nagpasantup kini sa usa ka butang nga importante kaayo bahin sa paagi usahay ang pagbuhat sa Dios. Tingali sugoon kita sa Dios sa pag-adto ngadto sa usa ka dapit nga wala gyud Siyay tuyo nga maadtoan nato. Ang importante sa Dios dili kinahanglan ang tumoy, kondili kon unsa ang atong matun-an samtang kita hulmahon pagusab pinaagi niini nga proceso.

Tingali naghunahuna si Jesus bahin sa kasinatian ni Abraham sa iyang pag-ingon ngadto sa mga Judio,“ 'Ang inyong amahan nga si Abraham nga inyong amahan nalipay nga siya makakita sa adlaw sa akong pag-anhi; ug siya nakakita niini ug nagsadya" (Juan 8:56), Dili unta makakita si Abraham niini nga pagtan-aw, sa walay pagtagad sa mga pahimangno ingon nga gikan kang Satanas. Ang yawe ngadto sa pagkabuhi ni Abraham ug pagkakat-un sa tibuok nga proceso mao ang iyang pagkaila sa tingog sa Dios. Unsaon nimo pagka-ila sa tingog sa Dios?

`Unsaon nimo pagkahibalo nga nakigsulti ang Dios kanimo? Unsay Iyang mga paagi sa pagpasabut Sa Iyang kabubut-on nganha kanimo?`