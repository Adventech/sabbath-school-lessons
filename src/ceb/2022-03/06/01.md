---
title:  Pakigbisug Uban sa Tanang Kusog
date:  30/07/2022
---

### Basaha sa Pagtuon sa Semana
Juan 16:5-15; Col. 1:28, 29; I Pedro 1:13; Mat. 5:29; Gen. 32.

> <p>Tekstong Sag-ulohon</p>
> “Alang niini ako nagapangabudlay nga nagapanlimbasug sumala sa iyang kusog nga iyang gipalihok nga makagagahum gayud sa sulod nako” (Colosas 1:29).

Usa ka lalake ug babaye nagtapad paglingkod sa usa ka talk show, Silang duha nakasinati sa pagpatay sa usa ka anak. Ang anak nga lalake sa babaye gipatay sa milabay nga 20 na ka tuig, ug ang iyang kasuko ug kalagot daku gihapon sukad. Lahi kaayo ang sa lalake. Ang iyang anak nga babaye gipatay sa mga terorista sa pipila pa lang ka tuig nga milabay. Nagsulti siya bahin sa pagpasaylo sa mga mamumuno ug bahin sa paghupay sa Dios sa iyang kasakit. Bisan unsa ka makalilisang sa kasakit, kining tawhana nahimong ilustrasyon kon sa unsang paagi ang Dios makapa-alim nga Dios sa labing mangitngit nga mga gutlo sa atong mga kinabuhi.

Sa unsang paagi ang duha ka tawo sa pagkalahi-lahi nagtagad sa ilang mga kasinatian? Sa unsang paagi moabut ang espirituhanong kausaban sa kinabuhi sa usa ka Cristohanon, nga makahimo nianang tawhana sa pagkahamtong latas sa mga hasohasan o hilabihan ka init nga mga pagsulay sa baylo nga mahugno sa hingpit tungod kanila?

**Ang Semana sa usa ka Pasiklap**: Unsay kalabutan sa atong mga Kabubuton, ug gahum sa pagbulot-an, sa gubat batok sa kaugalingon ug sa sala? Unsaon nato paglikay sa sayop sa pagtugot sa atong mga pagbati paggahum sa mga desisyon nga atong pagahimoon? Nganong kinahanglan kita molahutay ug dili motahan diha sa mainit nga pagsulay?