---
title:  Teacher comments
date:  05/08/2022
---

Dugokan nga Teksto: Colosas 1:29

Tutokan sa Pagtuon: Genesis 32; Mat. 5:29: Juan 16:5-15; Col. 1:1:28. 29: 1 Pedro 1:13.

#### Bahin I: Kinatibuk-ang Panglantaw

Kini nga leksyon magtutok sa daghang kinahanglanong mga elemento nga makatabang kanato sa pagtukod og tulo ka pilo nga mga stratehiya alang sa pagdaug sa mga hasohasan. Nahauna, ubos sa paggiya sa Espiritu Santo, kinahanglanon atong himoon ang pagsabut sa kamatuoran bahin sa Dios, sa dautan, ug sa atong mga kaugalingon diha sa dihadiha nga mga kahulogan sa atong kinabuhi ug diha sa labaw kadaku nga kahulogan sa dakung away. Samtang tinuod nga ang igo lang pagsabut maoy mahinungdanon kaayo nga patukoranan nga sukaranan nga niini ang ubang mga elemento gibutang sa pagtukod sa husto nga tubag ngadto sa hasohasan. Kinahanglan kita mahibalo nganong manghitabo ang mga butang ug tubagon kining mga pangutana: Kang kinsang nga habig kita nagabarug, ug ngano man?

Ikaduha, kinahanglan kita makasabut nga ang kinaiyahan sa atong gawasnong kabubut-on nga hinatag sa Dios. Oo, tinuod nga ang Dios labaw ka halangdon ug naghatag kanato sa kaluwasan ug sa tanang maayong mga butang alang sa pagkinabuhi ug pag-uswag. Hinoon, Iya kita gitagad uban sa tinuod nga kagawasan, nga kong wala kini dili kita mahisama sa atong kahimtang karon. Mao kon ngano ang Dios naghatag kanatog gahum ug nagtawag kanato sa pagpalihok sa atong gawasnon nga kabubut-on ug motabang Kaniya sa dakung buhat sa kaluwasan ug sa kalamboan sa lyang gingharian.

Ikatulo, kini nga pagtinabangay nagkinahanglan sa dakung pagtugyan ug paglahutay. Dili kita makahimo pagtabang sa duha ka lahi-lahi nga mga hari nga nagka-away sa usag-usa. Kinahanglan mahibalo kita sa kamatuoran, mopili sa matarung ug mahigugmaong Hari sa langit, maglumbay sa atong mga kinabuhi sa Iyang mga principio, ug magtugyan sa bug-os ngadto sa causa sa Iyang gingharian, bisan unsay dangatan. Kini nga mga principio maghatag kanato sa tibuok, enerhiya nga kanunay mabag-o sa pagkig-away ug pagdaug diha sa hasohasan niini nga kinabuhi.

**Mga Tema sa Leksyon: Kining leksyon niining semanaha magpasantup sa tulo ka dagkung mga tema:**

1. Ang kalabutan sa kamatuoran sa pagdaug sa mga hasohasan.

2. Ang kalabutan sa atong gawasnon nga kabubut-on sa pagbuntog sa mga hasohasan.

3. Ang kalabutan sa pagtugyan ug paglahutay sa pagdaug sa mga hasohasan.

#### Bahin II: Comentaryo

**Si Augustine ug Pelagius bahin sa Kagawasan ug Gahum sa Kabubut-on**

Daghang mga Cristohanon malisdan sa pagsabut kon sa unsang paagi ang atong kagawasan sa pagbuot madugtong sa sinugdanan sa dautan ug pag-antus, ug usab sa kaluwasan. Ang uban mahulog ngadto sa usa sa duha ka isigkatumoy sumala sa gihulagway sa bangis nga lantughi sa ikanapulog-lima ka siglo tali sa British ascetic Pelagius, nga nagpuyo didto sa Roma (c. 355.420), ug ni Augustine (354-430), ang obispo o Hippo didto sa North Africa. Ang ilang lantugi mahitungod sa kagawasan sa kabubut-on ug sa kaluwasan. Sa pag-abut didto sa Roma ug nakakita sa espritual ug moral laxity sa mga Cristohanon sa capital sa Empiryo sa Kasadpang Roma, si Pelagius nagtapus nga ang problema napagamot diha sa mga pagtulon-an ni Augustine bahin sa orihinal nga sala ug grasya.

Busa, nakahukon si Pilagius sa pag-atubang sa Obispo sa Hippo (sa pagkakaron, amihanang-silangang Algeria). Nagtudlo si Augustine nga ang Dios gugma, ug ang unod o kahulogan sa gugma mao ang kagawasan (walay gugma kong walay kagawasan). Dugang pa, si Augustine nagtuo nga ang Dios nagbuhat og usa ka hingpit ug maayo nga uniberso. Iya usab gibuhat ang mga tawo sumala sa Iyang dagway, nga nagkahulogan nga ang mga tawo gibuhat nga hingpit, maayo, mahigugmaon, ug gawasnon. Busa, sumala kang Agustine, sa giabusohan ni Adan ug Eva ang ilang kagawasan ug nakasala, ilang gisugdan ang orihinal nga sala. Ang sangputanan gitabonan sila diha sa sala, nausab ang ilang kinaiyahan gikan sa pagkahingpit ngadto sa pagkamakasasala, ug nawala ang ilang kagawasan. Makaila gihapon sila sa maayo o hingpit apan dili sila makahimo sa pagkinabuhi niini.

Ang gisugyot ni Augustine nga ang sala labaw kay sa individual nga binuhatan o sayop; kondili, usa kini ka kahimtang sa tawhanong pagkinabuhi bulag ug batok sa Dios. Ang orihinal nga sala nagsakop og sala ug hilig ngadto sa dautan. Human sa Pagkahulog, ang tanang mga tawo makasasala, matud ni Augustine, tungod kay natawo kita sa sala ni Adan ug adunay makasasala nga kinaiyahan nga nag-ulipon sa atong mga kabubut-on ug mga kinabuhi. Busa, si Agustine nagtuo nga kita makasasala; dili kita maluwas nga igo lang pagdawat og pahimangno o pagpadasig o pinaagi sa pagsunod og usa ka sumbanan, tungod kay dili man kita makalikay sa sala ni Adan. Ni aduna kitay gahum sa pagbuntog sa atong makasasala nga kahimtang ug makabuhat og maayo, dugang gipasabut ni Augustine. Sa iyang opinyon, ang bugtong paagi sa pagkaluwas mao kon kita mamatay ngadto sa makasasala nga kinaiyahan ug mabanhaw ngadto sa laing kinaiyahan. Apan sumala kang Augusine, dili kita makahimo niini pinaagi sa atong mga kaugalingon. Ang butong paagi nga kita maluwas mao lamang sa grasya sa Dios. Sa Iyang grasya, gipasabut ni Agustine, palihokon sa Dios ang Iyang labing hataas nga kabubut-on ug mohukom sa pagluwas kanato pinaagi sa Iyang kaugalingon. Iyang kuhaon kang Adan ug ang atong sala gikan kanato pinaagi sa Iyang grasya ug sa sacramento sa bautismo, magsumpo sa atong makasasala nga kinaiyahan pinaagi sa pagpuyo sa Espiritu Santo, nga magbag-o kanato ngadto sa bag-ong espirituhanong kinaiyahan ug maghatag kanatog gahum sa pagkinabuhi og usa ka matarung nga kinabuhi. Tungod niini nga katarungan, si Augustine nagpaila sa concepto sa divine nga predestination: tungod kay kita naulipon sa sala human sa Pagkahulog, dili kita makahimo paghinulsol sa atong kaugalingon; busa, ang Dios nagbutang sa uban kanato pag-una ngadto sa kaluwasan ug ang uban ngadto sa kalaglagan.

Naghunahuna si Pelagius nga ang baruganan ni Augustine maghatud ngadto sa spiritual nga katapolan, ingon nga ang mga Cristohanon karon magbasol sa ilang moral nga pagkubos sa orihinal nga sala ug magsalikway sa personal nga katungdanan alang sa sala ug dautan. Tungod niini nga katarungan, nagsugyot si Pelagius og laing pagtan-aw. Sama kang Augustine, nagtuo si Pelagius nga ang Dios nagbuhat og usa ka hingpit nga uniberso ng mga tawo ingon nga gawasnon sa pagbu-ot. Ang dautan nagsugod sa gawasnong pagpili ni Adan ngadto sa sala. Apan, gisalikway ni Pelagius ang ideya ni Augustine nga ang mga tawo nakapanunod og usa ka makasasala nga kinaiyahan ug sala gikan kang Adan. Sumala kang Pelagius, ang sala ni Adan naka-epekto lamang kaniya ug dili sa iyang mga anak. Busa, si Pelagius nangatarungan, ang pagka-inocente ug gawasnong pagbuot sa kaliwatan ni Adan bug-os nga napreserbar, ug busa ang matag-usa ka bata nga matawo dinhi sa kalibutan matawo uban sa usa ka hingpit nga kinaiyahan ug usa hingpit nga paglihok sa gawasnong pagbuot.

Dugang pa, gipasabut ni Pelagius nga ang tanang tawo makasala, dili tungod kay nangatawo sila uban sa sala ni Adan ug sa makasasala nga kinaiyahan, apan ang tanan makasala tungod kay kitang tanan nangatawo ug nagpuyo sa usa ka dautang katilingban sa palibut ug magpalihok sa atong kabubut-on ug magpili ngadto sa pagpakasala. Sumala kang Pelagius, sadan ang usa ka tawo, dili tungod sa napanunod nga sala ni Adan, kondill tungod sa iyang kaugalingong pagpili sa pagpakasala. Busa, nagpadayon si Pelagius sa pagtuo nga ang Dios mag-isip nga kita maoy responsabli sa atong mga sala tungod kay tinuod man gayud nga gawasnon kita. Ang Dios nagtawag kanato sa pagkinabuhi sa pagkamatarung tungod kay nahibalo man siya nga makahimo kita niini. Nagkinabuhi si Jesus sa pagkahingpit ug nagpakita kanato nga makahimo kita niini. Oo, nagkinabuhi kita pinaagi sa grasya sa Dios, apan sa pagsabut ni Pelagius, ang balaang grasya nagsakop diha sa kamatuoran nga gibuhat kita sa Dios uban sa gawasnong pagbuot, naghatag kanato sa Iyang balaod ug mga pahimangno alang sa pagkinabuhi sa maayo ug hingpit nga mga kinabuhi, ug naghatag kanato sa panig-ingnan ni Jessus. Dugang pa, naghatag ang Dios kanato og pasaylo diha kang Jesus kon mapakyas kita pinaagi sa pagpili ngadto sa pagpakasala ug naghatag kanato og mando sa Espiriru Santo sa atong espirituhanong panaw. Alang sa dugang nga pagbasa bahin sa lantugi ni Augustine ug Pelagius, tan-awa, pananglitan, kang Alister E. McGrath, Christian Theology: An introduction, 5th ed. (Oxford, U.K.: Wiley-Blackwell,2011), pp. 18-20.

Ang matag-usa sa duha ka nanagsumpaki, sa walay duhaduha, sincere ug nagpasantup og maayong mga puntos. Apan silang duha nangahulog ngadto sa mga isigkatumoy. Si Augsutine nahulog ngadto sa predestination ug sacramentalism (moabut ang grasya kanato pinaagi sa mga sacramento). Si Pelagius nahulog ngadto sa usa ka superficial treatment sa sala ug sa kaluwasan pinaagi sa mga buhat. Ang kamatuoran anaa sa Biblia! Ang Biblia nagpaila sa Dios ingon nga gugma (Juan 3:16; 1 Juan 4:8, 16). Iyang gibuhat si Adan ug Eva nga innocente o walay sala (Gen. 1:31, Gen. 2:25. Eccles. 7:29) ug adunay kagawasan sa pagpili (Gen. 2:15-17). Apan, ang atong unang mga ginikanan nagpili ngadto sa pagpakasala (Gen. 3:6).

Ang Biblia tin-aw sa pagpasabut nga ang sala dili lang usa ka yano sa milabay nga binuhatan ni Adan ug Eva. Kondili, ang asoy sa Genesis bahin sa Pagkahulog naghulagway sa dihadiha ug lalum nga mga kausaban nga nagpakita diha sa kinaiyahan, sa mga relasyon, sa palibut, matang sa pagkinabuhi, ug sa mga kaliwatan (Gen. 3:7-24, Gen, 4:1-16). Nagpasabut si apostol Pablo nga tungod sa sala ni Adan misulod (nanulong) ang “kamatayon” dinhi sa kalibutan sa dapit ug sa panahon (Roma 5:12-14). Ang sala nagdala og pag-antus, kamatayon, ug pagkahinukman sa tanang tawo (Roma 5:16-18). Tungod sa paglapas ni Adan, ang tanang tawo "nahimong mga makasasala” (Roma 5:19). Tungod niini nga katarungan, ang tanang tawo nahimugso diha sa sala ug walay usa nga natawo nga matarung (Roma 3:9-18, 23, Sal. 14:1-3, Sal. 51:5). Busa, nagsalikway ang Biblia sa pagtulon-an ni Pelagius ug nagpasabut sa sala nga labaw pa kay sa tawhanong binuhatan. Kondili, ang sala gihulagway ingon nga usa ka external force nga mag-ulipon ug magguba sa tanang tawo sa tanang bahin niini. Ang pag-atubang niining masulob-on nga panglantaw, sa masulob-on nakaingon: "Alaut ako nga tawo! Kinsay mopagawas kanako gikan niining lawasa nga iya sa kamatayon?" (Roma 7:24). Pinaagi sa kaugalingon, ang tawo dili makahimo pagsulbad sa problema sa sala ug sa dutan. Ang bugtong paglaum alang sa makasasala nga katawhan anaa sa halad sa pag-antus ug sa makapausab nga ministeryo ni Jesu- Cristo (Roma 3:24, 25, Roma 5:619; Roma 7:25) ug diha sa makapabag-o ug sa ministeryo sa paglaban sa Espiritu Santo, kinsa maghatag kanato og usa ka bag-ong kasingkasing (Ezek. 36:26, 27; Juan 3:5-8; Roma 8:3-6, 9-17).

Dugang pa, ang Biblia wala magtudlo sa Augustinian nga concepto sa predestination ug sacramentalism. Oo, sa patukoranan sa pagtulonan sa Biblia bahin sa kaluwasan sa kanunay maoy binuhatan sa Dios, sa pagpanginlabut, sulbad (ang [paghalad ni Cristo), ug gahum alang sa pagtubos (Gen. 3:8, 15; Exod. 20:2; Roma 5:6-8). Apan, wala ang Dios magbuot nga adunay ubang mga tawo mangaluwas ug ang uban mangalaglag. Kondili, sa kanunay ang Dios maghatag sa mga tawo og linawas o individual nga kagawasan sa pagpili (Josue 24:15) ug naghatag sa mga tawo ug mga nasud sa katungod sa ilang pagdawat o pagsalikway sa Iyang kaluwasan (tan-awa sa Gen. 4:4-12, Gen. 15:16). Ang bulawanon nga teksto sa ebanghelyo nagpamatuod nga "gihigugma gayud sa Dios ang kalibutan sa pagkaagi nga Iyang gihatag ang Iyang Anak nga bugtong, aron nga bisan kinsa ang motuo Kaniya dili mawala kondili makabaton sa kinabuhing dayon” (Juan 3:16). Ang Biblia miinsister nga ang Dios, gusto, ug magdapit, sa tanan nga maluwas (Ezek. 33; Juan 1:12, 13; 1 Tim. 2:4; 2 Pedro 3:9; 1 Juan 2:2; Pin. 22:17). Ug sa panahon motubag sa pagdapit sa Dios, sila mouyon sa Dios sa Iyang kaluwasan (2 Pedro 1:10, Santiago 4:8, Pin. 3:20). Ang Kasulatan usab nagsalikway sa bisan unsa nga sacramental nga pagtan-aw sa balaan nga grasya; sa sukwahi, ang Bag-ong Tugon nagpasantup nga ang Dios naghatag sa atong tanan sa grasya, lamang-ug directa-pinaagi kang Jesu-Cristo (Buhat 4:12; Heb. 5:9, Heb. 7:24, 25; Heb. 9-10).

Sa kasaysayan, kadaghanan sa mga Cristohanon nagsalikway kang Pelagius ug nagsagop sa pagsabut ni Augustine nga ang tanang tawo natawo uban sa usa ka makasasala nga kinaiyahan ug nga ang sala maoy usa ka dili mabuntog nga gahum alang sa mga tawo. Ang mga Romano Catolico naglangkub ngadto sa ilang teolohiya sa ideya nga Augustine nga ang tanang tawo nakapanunod sa sala ni Adan ug sa pagkinahanalan alang sa mga sacramento apan nagsalikway sa iyang baruganan bahin sa predestination. Diha sa contradistinction. Ang Protestantismo husto sa pagsalikway sa ideya ni Augustine nga atong napanunod ang sala ni Adan ug nga ang grasya sa Dios moabut pinaagi sa mga sacramento, apan sa kinadak-ang mga bahi sa Protestantismo sa sayop nagdawat sa iyang concepto sa predestination. Sa pag-abut sa panahon sa Enlightenment, modern ug postmodern nga mga socedad malagmit mosalikway sa Augustinian nga mga ideya ug naghunahuna og dugang sa linya ni Pelagius. Ang pagkab-ut sa mga tawo niini nga mga socedad, kinahanglan atong ipasantup ang mga pagtulon-an sa Biblia bahin sa kagawasan sa pagbuot ug sa atong halalum nga katungdanan alang sa atong individual ug communal nga kasaysayan, kondili sa pagpaambit usab pagtulon-an sa Biblia bahin sa pagkaserioso sa gahum sa sala ug sa atong bugtong paglaum sa kaluwasan diha kang Jesu-Cristo. Kini nga ilustrasyon makatabang kanato sa pagsabut nga ang pagkahibalo sa kamatuoran kinahanglanon alang sa atong pagsabut sa pag-antus ug sa mga pagsulay sa atong mga kinabuhi. Apan makatabang usab kini kanato sa pagsabut sa atong kinaiyahan ug sa gahum sa atong gawasnon nga pagbuot. Kana nga pagsabut makatabang kanato kanunay sa pagpangita ug pagdawat sa tabang sa Dios, sa pagmando, ug gahum sa pagbuntog sa atong mainit nga mga pagsulay.

#### Bahin III: Kagamitan sa kinabuhi

1.	Spiritual discipline ug cheap grace. Hinoon, si Augustine ug si Luther nagtudlo nga ang kaluwasan pinaagi sa balaan nga predestination ingon nga usa ka celebrasyon sa tumang kadaku sa grasya sa Dios. Apan, kini nga concepto nakahatud sa ubang mga Cristohanon ngadto sa paghunahuna nga kon kita sa dili mausab nga gipili ug giluwas sa Dios, dili kita, ug dila makahimo, pagsalmot gayud diha sa proceso sa kaluwasan. Kini nga concepto, gitawag usab nga “cheap grace," maghatud ngadto sa kakulang sa espirituhanong disiplina sa daghang mga Cristohano. Kon ang dili gyud mausab sa pagsalikway nga nagpili kanako, nganong mag-ampo pa man? Nganong magbasa pa man sa Biblia? Nganong magtukaw o magbantay? Nganong mosalmot man diha sa kinabuhi sa comunidad sa pagtoo? Nganong magmensahe pa man? Daghang mga kalihokan sa kasaysayan sa pagpabuhi sa Protestantismo, sama sa ika-17 ka siglo nga Philipp Spener's pietism sa German Lutheran context ug sa daghang Great Awakening movements sa ika-18 ug ika-19 ka mga siglo sa Amihanang America, mitubag ngadto sa katalagman pinaagi sa pagsugyot sa tinuyo nga spiritual discipline programs alang sa mga pamilya ug mga comunidad. Susiha ang inyong individual spiritual nga kinabuhi, ang spiritual nga kinabuhi sa imong pamilya, ug ang esprituhanong kinabuhi sa inyong comunidad. Unsay kahimtang sa spsiritual disicipline niini nga mga circulo? Unsay imong mabuhat sa paghimo og makahuloganon ug tininuod nga mga kausaban aron sa pagkab-ut sa espirituhanong disiplina sumala sa Biblical nga mga pagtambag (tan-awa sa Col. 1:28, 29, 1 Cor. 9:23-27)? Pagdesenyo og usa ka prohecto sa pagpadasig og usa ka lifestyle sa spiritual nga discipline alang sa imong personal nga kinabuhi, ug, kon kinahanglanon ug mahimo, alang sa imong pamilya ug comunidad.

2.	Radical Commitment. Ang ubang mga Cristohanon maghunahuna nga ang Cristianidad sama sa pagkawala sa pag-antus ug mga kasamok. Ang ubang mga Cristohanon magtugot alang sa pipila ka mga kahasol. Apan unsa man kadaghan nga mga Cristohanon nga radically commited ngadto sa Dios, ngadto sa Iyang tawag sa pagsunod kang Cristo, ngadto sa Iyang gingharian, ug ngadto sa Iyang bulohaton sa dakung away tali sa Dios ug ni Satanas, sa maayo ug dautan? Diha sa kahulogan nga nagadugang nga paglutos sa kadungan-dungan nga mga Cristohanon sa nagkalainlaing mga bahin sa kalibutan, daghang mga Cristohanon nagbati sa panginahanglan alang sa labaw ka maayo sa pagkatinuod radical nga pangandam sa paglatas sa mga hasohasan. Susiha ang imong level sa pagtugyan ngadto sa Dios ug sa Iyang gingharian. Paggama og usa timbangan sa personal na pagtugyan. Pinasikad sa imong timbangan, unsa may radical nga pagtugyan alang kanimo? Unsa ka daku ikaw andam sa imong Cristohanong pagtugyan ngadto sa pag-alagad sa Dios sa bisan unsa nga paagi nga Iyang ihangyo kanimo?