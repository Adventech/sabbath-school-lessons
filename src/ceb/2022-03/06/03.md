---
title:  Ang Pagka-usa sa Diosnon ug Tawhanon
date:  01/08/2022
---

Unsa man ang imong kinadak-an nga nahimo sukad? Ang mga kahigayonan mao, nga bisan unsa ang imong nakab-ut wala mahimo sa imong pagbangon sa imong higdaanan pagkabuntag. Kon gusto kita makakab-ut og usa ka butang sa kinabuhi, nagkinahanglan kinig panahon og paningkamot. Sama gihapon kini sa atong pagkahimong tinun-an ni Cristo.

`Basaha ang Colosas 1:28, 29. Bisan og nagsulti si Pablo bahin sa Dios nga nagabuhat sa sulod niya, sa unsang mga paagi iyang gipakita nga malambigit usab ang tawhanong paningkamot? Tan-awa usab sa Deut. 4:4 Lukas 13:24, 1 Cor. 9:25, Heb. 12:4.`

Sa Colosas 1:29, adunay usa ka makasibut kaayo nga pagtan-aw ngadto sa paagi nga pagtan-aw ni Pablo sa iyang relasyon sa Dios niini nga buhat. Nag-ingon siya nga siya nakigbisug—apan uban sa gahum sa Dios.

Ang pulong alang sa “pagbuhat” nagkahulogan sa “nag-anam og kakapoy," ngadto sa "pagbuhat hangtud sa pagkaluya.” Kini nga pulong gigamit particular sa mga atleta samtang sila magbansay. Ang pulong alang sa “pakigbisug," nga nagsunod, magkahulogan sa laing mga pinulongan "sa pag-agulo.” Busa, aduna kitay pulong nga hulagway sa usa ka atleta nga naningkamot gayud sa tanang butang aron pagdaug. Apan giduga-ngan ni Pablo ang pagliso ngadto sa ideya, tungod kay nakigbisug gayud si Pablo, dili sa tanang butang nga diha kaniya, kondili uban sa tanang butang nga o gihatag sa Dios kaniya. Busa gibinlan kita sa yano nga conclusion bahin sa ministeryo ni Pablo—usa kadto nga pagministeryo nga nahimo uban sa dakung personal nga paningkamot ug pagdisiplina, apan nahimo uban sa gahum sa Dios. Kini nga relasyon nagabuhat sa takdo sa sama nga paagi samtang kita magtinguha sa pagpalambo sa kinaiya ni Cristo dinhi kanato.

Mao kini ang importante nga hinumduman, tungod kay nagpuyo kita sa usa ka kalibutan diin gusto kitag dugang pa gayud sa nag-anam ka gamay nga paningkamot. Kana nga ideya misuhot ngadto sa Cristianidad, usab. Adunay Cristohanong mga magwawali nga nagpasalig nga kon motuo ka lang, kunsaran ka sa Espiritu Santo uban sa makapahibulong nga supernatural nga pahum ug makahimog dagkung mga milagro. Apan mahimo kini nga usa ka media-nga kamatuoran, tungod kay makapatuo kini sa mga tawo ngadto sa panghunahuna nga kinhanglan magpaabut lang kita alang sa gahum sa Dios sa pag-abut samtang maglingkod sa kasayon sa atong mga lingkoranan!

`Unsay imong kaugalingong kasinatian sa matang sa pagpaningkamot nga gisulti ni Pablo? Unsang mga butang nga gibutang sa Dios diha sa imong kasingkasng nga ikaw nagpakigbisug? Unsaon nimo pagtuon sa pagsurrender ngadto sa kabubut-on sa Dios?`