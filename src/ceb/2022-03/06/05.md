---
title:  Mainitong Pagtugyan
date:  03/08/2022
---

> <p></p>
> "Busa kon ang imong too nga mata maoy nakaingon kanimo sa imong pagpakasala, lugita ug isalibay kini, kay maayo pa alang kanimo nga mawad-an kag usa ka bahin sa imong lawas kay sa ibanlud ang tibuok mong lawas ngadto sa infierno" (Mat. 5:29).

`Hisguti ang mga pulong ni Jesus sa bersiculo sa ibabaw. Tawgon mo ba ang Iyang mga pulong nga radical o maisugong mga pulong? Kon mao, ngano man?`

Ang maisugon nga aksyon kinahanglanon dili tungod kay ang Dios naghimo sa Cristohanong kinabuhi nga lisud, kondili tungod kay kita ug ang atong cultura naanod nga halayo na gikan sa mga plano sa Dios alang kanato. Sagad ang mga tawo momata ug maghunahuna sa ilang mga kaugalingon, â€œNganong halayo na man kaayo ako gikan sa Dios?" Ang tubag mao sa kanunay; usa ka lakang, sa matag panahon.

Basaha ang Mateo 5:29, 30. Nagsulti si Jesus sa pagpasabut bahin sa sala sa pakighilawas. Apan, ang nagpailalum nga mga principio maggamit sa pagtagad sa ubang sala, usab. Sa pagkatinuod, ang mga principio maggamit sa atong pagtubo diha kang Cristo sa kinatibuk-an.

`Unsang talandogon nga punto ang gisulti ni Jesus kanato sa Iyang mga pulong diha sa Mateo 5:29, 30? Gitawag ba gayud kita ngadto sa literal nga pagdaut o pagbakol sa atong mga kaugalingon?`

Wala kita sugoa ni Jesus sa pagpasakit sa atong mga lawas--wala gayud! Kondili, nagtawag Siya kanato sa pagpugong sa atong mga hunahuna ug busa sa atong mga lawas, bisan unsa ang bili. Timan-i nga ang mga bersiculo wala mag-ingon nga kinahanglan mag-ampo kita ug kuhaon dayon sa Dios ang makasasala nga mga hilig gikan sa atong mga kinabuhi. Usahay ang Dios sa maloloy-on magbuhat niini alang kanato, apan sagad magtawag Siya kanato sa paghimog usa ka maisugon nga pagtugyan sa pagbiya o paghunong sa usa ka butang o pagsugod sa pagbuhat og usa ka butang, nga dili gayud nato gustong buhaton. Daw unsa ka mainit nga pagsulay kana! Sa makanunayon kana nga atong buhaton ang husto nga mga pagpili, magdugang kalig-on kita, ug maanam kaluya ang pagtintal sa atong mga kinabuhi.

Mogamit usahay ang Dios og mga hasohasan sa pagkuha sa atong pagtagad kon adunay daghang saba nga mga pagbalda sa atong palibut. Diha sa hasohasan atong ma-amgohan kon unsa na kita ka halayo sa pagkaanod gikan sa Dios. Ang hasohasan mahimong usa ka pagtawag sa Dios alang kanato sa paghimog maisugon nga desisyon sa pagbalik ngadto sa plano sa atong Amahan alang kanato.