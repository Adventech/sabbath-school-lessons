---
title:  Ang Espiritu sa Kamatuoran
date:  31/07/2022
---

Naka-ampo ka ba sukad sa pag-ingon, “Palihug. Dios, himoa ako nga maavo!" apan daw gamay ra gyud ang kausaban? Nganong mahimo man ang pag-ampo alang sa dakung gahum sa Dios sa pag-usab nga magalihok sulod kanato apan ang atong mga kinabuhi daw nagpabilin ra man nga mao ra gihapon? Nahibalo kita nga ang Dios adunay walay kinutoban nga supernatural resources nga gusto gyud Niya itanyag kanato nga libre. Gusto nato nga makapahimulos kita niining tanan, apan, daw wala man gihapon mausab ang atong mga kinabuhi sa paagi nga matakdo kon unsay gitanyag sa Dios.

Ngano man? Ang usa ka katarungan, makapatingala sa pagka-yano: Samtang ang Espiritu gamhanan nga walay kinutoban sa pag-usab kanato, posibli nga pinaagi sa atong mga pagpili maoy makasanta kon unsay mabuhat sa Dios.

`Basaha ang Juan 16:5-15. Dinhi niini nga pahayag, gitawag ni Jesus ang Espiritu Santo nga ang "espiritu sa kamatuoran” (Juan 16:13). Unsay gipasabut niini kon unsay mabuhat sa Espiritu Santo alang kanato?`

Samtang ang Espiritu Santo makadala kanato sa kamatuoran bahin sa atong pagkamakasasala, dili Siya makahimo kanato sa paghinulsol. Makahimo usab Siya sa pagpakita kanato sa labaw pa kadaku nga kamatuoran bahin sa Dios, apan dili Siya makapugos kanato sa pagtuo o pagtuman niini. Kon gipugos pa kita sa Dios bisan lang sa labing hinay nga paagi, mawad-an kita sa atong gawasnon nga kabubut-on, ug acusahan ni Satanas ang Dios nga namintaha sa atong mga hunahuna ug mga kasingkasing ug makahimo sa pagsumbong sa Dios sa paglimbong diha sa dakung away. Sa pagbuto sa dakung away didto sa langit, wala pugsa sa atong Amahan si Satanas o kang bisan kinsa sa mga manolunda sa paghinulsol. Ug didto sa Tanaman sa Eden, nga daghan kaayo ang mapagan pag-usab. Gipaila sa Dios ang kamatuoran bahin sa kahoy diha sa tunga sa tanaman sa tin-aw kaayo, apan wala magsanta kang Adan ug Eva sa pagpalihok sa ilang libre nga kabubuton sa pagsupak. Dili mohimo ang Dios sa lahi nga pagbuhat alang kanato karon. Busa ang Espiritu maghatag sa kamatuoran bahin sa Dios ug sa sala ug dayon moingon, “Sumala sa akong gipakita kaninyo karon, unsa may inyong buhaton?

Sama niini kon anaa kita sa hasohasan, usahay ang hasohasan anaa dinhi tungod kay wala man kita motuman o maghinulsol sa atong mga sala. Sa pagbuhat sa atong Amahan niana nga mga kahimtang, kinahanglan atong ablihan ang mga pultahan sa paghinulsol ug pagtuman aron makasulod ang gahum sa Dios ug magausab kanato.

`Unsang mga conviction gidala sa Espiritu sa kamatuoran nganha kanimo niining bag-o? Unsa ka maayo ang imong pagpaminaw sa Iyang ungog? Ug ang labing importante, unsang mga pagpili imong gihimo sa imong gawasnon nga kabubut-on?`