---
title:  Dugang Panghunahuna
date:  05/08/2022
---

Basaha kang Ellen G. White, “The Night of Wrestling," pp. 195-203, sa Patriarchs and Prophets, "Consecration," pp. 43-48, sa Steps to Christ.

"Kining kabubut-on, nga magforma sa importante kaayo nga bahin sa kinaiya sa tawo, sa Pagkahulog gikahatag ngadto sa paggahum ni Satanas; ug siya sukad niadto nagabuhat sa tawo sa pagbu-ot ug pagbuhat sa iyang kaugalingong kalipayan, kondili ngadto sa hingpit nga pagkalaglag ug pagkamakalolooy sa tawo."- Ellen G. White, Testimonies for the Church, vol. 5, p. 515.

"Aron madawat ang tabang sa 'Dios, kinahanglan ilhon sa tawo ang iyang kaluyahon ug kakulangon; kinahanglan iyang ipahiuyon ang iyang hunahuna ngadto sa dakung kausaban nga buhaton sa iyang kaugalingon; kinahanglan siya pukawon ngadto sa mainiton ug malahutayon nga pagampo ug paningkamot. Ang sayop nga mga batasan ug mga custombre kinahanglan isalikway; ug pinaagi lamang sa matinguhaon nga paningkamot sa pagsaway niining mga sayop ug sa pagpahiuyon ngadto sa husto nga mga principio nga ang kadaugan maangkon. Daghan ang dili gayud makakab-ut ngadto sa kahimtang nga ila unta mabutangan, kay nagpaabut sila sa Dios sa pagbuhat alang kanila nianang Iyang nang gihatag nga gahum kanila sa pagbuhat sa ilang mga kaugalingon. Ang tanan nga pahaumon ngadto sa pagkamapuslanon kinahanglan mabansay pinaagi sa labing grabe nga utoknon ug moral nga pagdisiplina, ug tabangan sila sa Dios pinaagi sa diosnong gahum uban sa tawhanong paningkamot.”—Ellen G. White, Patriarchs and Prophets, p. 248.

**Diskusyonan nga mga Pangutana**

`1. Unsa kadaku sa imong paghunahuna nga ato gyud gituohan nga ang atong mga kabubut-on “sa Pagkahulog natugyan ngadto sa paggahum ni Satanas”? Sa unsang paagi pinaagi sa pagtutok kang Jesus makasabut kita sa labaw pa ka maayo kon unsa kadaku ang atong pagkahulog ug unsa kadaku ang grasya sa Dios nganhi kanato?`

`2. Basaha ang sugilanon bahin kang Jesus didto sa Getsemane (Mat. 26:36-42). Unsay mga pagbati ug mga handum ni Jesus, ingon nga supak sa kabubut-on sa Dios? Unsay atong matun-an gikan niini nga panig-ingnan?`

`3. Sa klase, paghisgut kamo bahin sa lahi nga mga butang sa inyong cultura nga makahimo sa pagguba sa atong mga panalipod ug magbiya kanato sa labaw ka huyang ngadto sa pangataki ni Satanas. Unsay inyong mabuhat sa pagtabang sa ubang mga sakop sa iglesia sa pagka-amgo niini nga mga piligro, ug pagtabang niadtong nagbati sa pagkinahanglan sa panabang?`

`4. May nahibaloan ka ba nga tawo sa inyong iglesia nga wala na diha sa dugay nang panahon, nga andam na mobiya sa pagtoo? Unsay inyong mahimo ingon nga grupo sa pagdasig niining tawhana, sa pagtabang kaniya nga dili mobiya gikan kang Jesus? Unsang practical nga mga butang inyong mahimo sa pagtabang?`