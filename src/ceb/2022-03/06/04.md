---
title:  Ang Disiplinado nga Kabubut-on
date:  02/08/2022
---

Usa sa labing daku nga mga kaaway sa atong mga kabubut-on mao ang atong kaugalingong mga pagbati. Nag-anam kita pagkinabuhi sa usa ka cultura nga gibombahan sa mga hulagway ug sa musica nga makatandog directa sa atong mga pagbati, nga mopalihok sa atong mga emosyon kasuko, kahadlok, o pangibug sa unod-sa walay pagkaamgo niini. Unsa ka subsob o makakanunayon kita maghunahuna nianang mga butanga sama sa "Unsa may akong bati-on sama sa pagkaon og panihapon?" "Unsa may akong bation sama sa pagbuhat karon?" "Maayo ba ang akong bation kon akong paliton kini?" Ang mga pagbati nahimong su-od kaayo nga malambigit sa atong paghimog desisyon. Dili man gyud dautan ang pagbati, apan unsa may akong bation bahin sa usa ka butang nga adunay gamay nga kalabutan kon unsa ang husto ug labing maayo. Sa pagkatinuod, ang atong mga pagbati makabakak kanato ("Ang kasingkasing malimbongon labaw sa tanang butang" [Jer: 17:9]) ug makahimo og bakak nga hulagway bahin sa katinuoran, nga makahimo kanato sa paghimog dautan nga mga pagpili, magbutang kanato alang sa usa ka hasohasan nga atong kaugalingong binuhatan.

`Unsang mga panig-ingnan imong makaplagan diha sa Biblia diin ang mga tawo naghimog mga pagpili pinasikad sa mga pagbati sa baylo nga pinasikad sa Pulong sa Dios? Unsa ang mga sangputanan? (Tan-awa pananglitan, sa Gen. 3:6; 2 Sam. 11:2-4; Gal. 2:11, 12.`

`Basaha ang 1 Pedro 1:13. Bahin sa unsa ang gikabalak-an ni Pedro, ug unsay iyang gusto sa mga nagbasa kaniya nga buhaton sa actual?`

Nakasabut si Pedro nga ang hunahuna maoy timon alang sa lawas nga atong gigamhan. Kuhaa ang paggahum sa hunahuna, ug gamhan kita sa bisan unsa nalang nga mga pagbati nga mohuyop sa atong dalan.

Handurawa nga maglakaw ka subay sa usa ka hiktin nga agianan ngadto sa puloy-anan sa Magbalantay sa carnero. Subay sa dalan adunay daghang mga agianan nga padulong sa nagkalainlaing mga padulngan. Ang uban niini nga mga agianan padulong sa mga dapit nga dili nato gustong bisitahan. Ang uban makatintal kaayo; magdani kini sa atong mga pagbati, sa atong mga emosyon, sa atong mga handum. Kon, hinoon mosubay kita sa bisan usa kanila, mobulag kita sa husto nga agianan ug moadto sa usa ka dalan nga tingali malisud na kaayo nga bulagan.

`Unsang importante nga mga desisyon nga imong giatubang? rangutan-a ang imong kaugalingon sa tininuod,"Unsaon ko pagkahibalo kon nagpasikad ba ako sa akong mga pagpili sa pagbati, sa emosyon, handum, nga sukwahi sa Pulong sa Dios?`