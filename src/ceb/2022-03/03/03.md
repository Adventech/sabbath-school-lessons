---
title:  Pa-it nga mga Tubig
date:  11/07/2022
---

> <p></p>
> “Ug ang tibuok nga katilingban sa mga anak sa Israel ming gikan sa kamingawan sa Sin sa ilang mga pagpanaw sumala sa s ni Jehova, ug gipahimutang nila ang ilang campo sa Repidim; ug didto walay tubig aron makainum ang katawhan” (Exod. 17:1).

Tingali dili nato makuha ang tanang butang nga atong gusto gikan sa Dios, apan dili ba kita makapaabut sa pagkuha sa tanang butang nga sa tinuod atong gikinahanglan?

Adunay usa ka butang nga siguro gayud nga gikinahanglan sa mga Israelitas, nga mao ang tubig. Sa bag-o pa nahuman ang Dios diha sa panganod nga naggiya sa mga Israelitas sa ilang pagtabok sa Dagat nga Mapula, nagsunod sila Kaniya latas sa mainit, walay tubig nga deserto sulod sa tulo ka adlaw. Ilabina sa deserto o kamingawan, diin lisud kaayo ang pagpangitag tubig, masabut ang ilang kaluya. Kanus-a man sila makakuha og tubig nga gikinahanglan gayud nila?

Busa, asa man sila mando-i sa Dios? Ang haligi nagpadulong ngadto sa Mara, diin, sa katapusan, adunay tubig. Hilabihan gyud tingali nila kahinangop. Apan sa ilang pagtilaw sa tubig, ila dayon giluwa kini kay pa-it. “Busa nagbagulbol ang mga tawo batok kang Moises, sa pag-ingon, "Unsa may among mainum?” (Exod. 15:24).

Dayon pipila ka mga adlaw sa ulahi, gibuhat na usab kini sa Dios. Apan, niining panahona, mihunong ang haligi sa dapit nga wala gyuy tubig (Exod. 17:1).

`Basaha ang Exodo 15:22-27 ug Exodo 17:1-7. Unsay gipadayag sa Dios ngadto sa Israel bahin sa Iyang kaugalingon didto sa Mara ug sa Repidim? Unsa unta nga mga leksyon ilang makat-unan?`

`Didto sa Repidim, unsang pangutana sa mga anak sa Israel gipangutana. Exod. 17:7. Nakasulay ka ba sa pagpangutana sa sama nga pangutana. Kon mao, ngano man? Unsay imong gibati , ug unsa nga leksyon imong natun-an human sa pagtubag kanimo niini? Makapila ba ka mga panahon, kinahanglan atong makuha ang tubag, sa dili pa kita mohunong sa pagpangutana pag-usab niini sa tibuok?`