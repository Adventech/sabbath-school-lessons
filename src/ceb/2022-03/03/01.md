---
title:  Ang Halwa sa Langgam
date:  09/07/2022
---

### Basaha sa Pagtuon sa Semana
Exodo 14, Exod. 15:22-27, Exod. 17:17, Prov. 3, Lukas 4:1-13, 1 Pedro 1:6-9.

> <p>Tekstong Sag-ulohon</p>
> "Kini igakalipay ninyog daku, bisan tuod karon inyong pagaantuson sa makadiyot ang nagkalainlaing mga pagsulay" (1 Pedro 1:6).

Diha sa tibuok nga kahayag sa adlaw, ug sa pagpaminaw sa honi sa ubang mga tingog, ang langgam diha sa halwa dili moawit sa alawiton nga gitudlo sa iyang agalon. Iyang namahoan ang usa ka sakmit niini, ug ang pakurog sa tingog niana, apan dili gayud ang bulag ug ang tibuok nga awit. Apan gitabonan sa agalon ang halwa, ug gibutang sa dapit diin maminaw ang langgam ngadto sa moawit nga iyang awiton. Sa ngitngit, nagsulay siya pagbalik-balik sa pag-awit niadto nga awit hangtud siya makaantigo, ug makaawit niini sa hingpit nga honi. Dayon gipagula ang langgam, ug human niadto maantigo na siya pag-awit sa maong alawiton diha sa hayag. Busa ang Dios magtagad sa Iyang mga anak. Aduna siyay alawiton nga itudlo kanato, ug kon makakat-un na kita niini taliwala sa mga landong sa kasakitan makaawit na kita niini hangtud human sa kasakitan. -Ellen G. White, The Ministry of Healing, p. 472. Timan-i nga ang nagdala sa langgam ngadto sa ngitngit mao ang agalon gayud.

Sayon sabton nga si Satanas mismo makapasakit, apan dili na ang Dios mismo actibo nga moapil sa pagmando kanato ngadto sa mga hasohasan diin kita makasinati sa kalibug o kasakit?

**Ang Semana sa usa ka Pasiklap**: Unsang mga panig-ingnan imong mahunahunaan diha sa Biblia diin ang Dios sa Iyang kaugalingon magmando sa katawhan ngadto sa mga kasinatian nga Iyang nahibaloan nga maglakip sa pag-antus? Unsay imong gihunahuna nga bag-ong mga alawiton Iyang gusto nga ilang awiton?