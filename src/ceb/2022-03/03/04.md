---
title:  Ang Dakung Away didto sa Kamingawan
date:  12/07/2022
---

> <p></p>
> “Ug si Jesus, nga puno sa Epiritu Santo, mipauli gikan sa Jordan, ug Siva gimandoan sa Espiritu didto sa mga awa-aw sulod sa kap-atan ka adlaw, gitintal sa yawa” (Lukas 4:1, 2).

`Basaha ang Lukas 4:1-13. Unsang mga leksyon imong matun-an gikan niini nga asoy kon unsaon pagbuntog sa pagsulay ug dili magpakasala?`

Ang tentasyo mahimong malisud kaayo tungod kay sila modani ngadto sa mga butang nga ato gayud gihandum, ug daw moabut gayud sila sa labing maluya nimo nga mga gutlo.

Ang Lukas 4 maoy sinugdanan sa sugilanon sa pagtintal ni Satanas kang Jesus, ug nagdala kinig pipila ka malisud nga mga issue ngadto sa atong pagtagad. Sa nahaunang pasiklap, daw ingon og ang Espiritu Santo naggiya kang Jesus ngadto pagsulay. Apan, dili gayud motintal ang Dios kanato (Santiago 1:13). Kondili,sumala sa atong nakita kanunay, ang Dios magmando ngadto sa mga hasohasan sa pagsulay. Ang makapahibulong diha sa Lukas 4 mao nga ang Espiritu magagiya kanato ngadto sa mga panahon sa pagsukod nga maglambigit kanato ngadto sa bangis nga mga pagsulay ni Satanas. Nianang mga panahona, nga atong bati-on kini nga mga pagtintal sa hilabihan ka kusganon, makahimo kita pagsabut ug paghunahuna nga wala kita magsunod sa Dios sa husto. Apan dili kini kinahanglan sabton nga matuod. “Sagad kon mahimutang sa usa ka masulayon nga kahimtang magduda kita nga ang Espiritu sa Dios maoy nagamando kanato. Kondili ang pagmando sa Espiritu nga nagdala kang Jesus ngadto sa kamingawan o awa-aw aron sulayon ni Satanas. Kon dad-on kita sa Dios ngadto sa pagsulay, adunay Siyay katuyoan nga buhaton alang sa atong kaayohan. Wala magtuo si Jesus sa mga saad sa Dios nga wala sugoa ngadto sa pagsulay, ni mihunong Siya sa kaluya sa pag-abut sa pagsulay Kaniya. Dili usab kita.”—Ellen G. White, The Desire of Ages, pp. 126, 129.

Usahay kon anaa sa masakit nga pagsulay, mapaso kita sa baylo nga maputli. Busa makalipay hinoon kaayo ang pagkasayud nga kon makunot kita ilalum sa pagsulay, makalaum kita pag-usab kay si Jesus mibarug nga lig-on. Ang maayong balita mao nga tungod kay si Jesus maoy Magpapas-an sa atong Sala, tungod kay Siya ang nagbayad alang sa atong kapakyasan sa paglahutay aron kana nga pagtintal (bisan unsa kadto), tungod kay nag-agi Siya sa hasohasan nga labaw ka init kay sa bisan unsa nga atong atubangon, wala kita isalikway o biya-i sa Dios. Adunay paglaum bisan alang sa "labing daku” sa mga makasasala (1 Tim. 1:15).

`Unsa nga mga pagsulay imong giatubang karon? Paggastog pila ka panahon sa pag-ampo, pagpangayo sa Ginoo sa pagtudlo kanimo sa paggamit sa mga leksyon gikan sa panig-ingnan sa imong kaugalingong kinabuhi. Hinumdumi, dili ka kinahanglan magpadaug gayud, sa pagsulay! Hinumdumi usab, kon ikaw matintal, ikaw adunay Manluluwas.`