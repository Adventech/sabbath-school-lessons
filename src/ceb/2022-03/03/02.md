---
title:  Ngadto sa Yutang Sinaad agi sa usa ka Dead End o Tumoy sa Dalan
date:  10/07/2022
---

> <p></p>
> “Ug sa paghiduol ni Faraon, ang mga anak sa Israel nanagyahat sa ilang mga mata, ug ania karon, ang mga Egiptohanon nanagsunod kanila, ug nangahadlok sila pag-ayo, ug nanagtuaw ang mga anak sa Israel kang Jehova" (Exodo 14:10).

Nakaagi ka ba nga gilit-agan o gipasubay sa dalan nga wala nay sumpay? Usahay mahimong anindot, ingon og naglakaw nga wala nimo paabuta padulong sa usa ka lawak sa naghulat nga higala nga ang tanan naninggit "Surprise! Happy birthday!” Sa ubang mga panahon mahimong usa ka mapakurat, ug gani dili gyud makalipay. Tingali mahimong mga pagsungogsungog kanimo didto sa escuelahan, o usa ka kauban sa trabaho nga wala nimo paabuta nga maghimo kanimo nga mangil-ad sa panagway.

Gikan sa adlaw nga mibiya ang mga Israelitas sa Egipto padulong sa Yutang Sinaad, "si JEHOVA nag-una kanila diha sa usa ka hiligi nga kalayo sa paghatag kanilag hayag, aron makapanaw sila sa adlaw ug gabii” (Exod. 13:21). Sa matag-usa ka bahin sa ilang panaw gimandoan sa Dios mismo. Apan tan-awa kon diin Siya unang nagmando kanila: ngadto sa usa ka dapit diin sila nag-atubang og dagat, mga bukid sa kada kilid, ug sa kasundalohan ni Faraon nga ilang nakita nga naggukod kanila!

`Basaha ang Exodo 14. Nganong gidala man sa Dios ang mga Israelitas ngadto sa usa ka dapit diin sila mangalisang?`

Ang pagsunod "sa haligi nga kalayo” dili makapasalig kanato nga magmalipayon kita sa tanang panahon. Mahimo usab kini nga usa ka lisud nga kasinatian, tungod kay ang pagbansay sa pagkamatarung magdala kanato ngadto sa mga dapit nga magsulay sa atong mga kasingkasing, nga sa kinaiyahan malimbongon kaayo (Jer. 17:9). Panahon niini nga mga kalisdanan, ang yawe sa pagkahibalo kon kanus-a kita sa tinuod nagsunod sa Dios dili kinahanglan sabton nga walay maagi-an nga mga pagsulay o kasakit, kondili, sa pagkabukas ngadto sa pahimangno sa Dios ug sa kanunay nga pagpasakop sa atong mga hunahuna ug mga kasingkasing ngadto sa lyang paggiya.

`Unsa nga leksyon nga natun-an sa mga Israelitas gikan niini nga kasinatian? Exod. 14:31.`

`Ngano nga ang pagsalig sa Dios usahay malisud kaayo, bisan og nahibalo kita sa daghang maanindot nga mga saad Niya kanato? Hinumdumi pagsubli ang pila ka malisud nga kahimtang nga imong gituohan nga ang Ginoo maoy naggiya kanimo ngadto niini aron pagtudlo kanimo sa "pagkahadlok” Kaniya.`