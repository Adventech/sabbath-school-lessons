---
title:  Dugang Panghunahuna
date:  16/09/2022
---

Basaha kang Ellen G. White, “Eli and His Sons," pp. 575-580, ug ang “The Presumption of Saul,” pp. 616-626, sa Patriarchs and Prophets.

Ang pagpasakop ngadto sa kabubut-on sa Dios moabut samtang kita mamatay ngadto sa atong mga handum ug mga pangandoy. Magbukas kini sa agianan alang sa pag-alagad ngadto sa uban. Dili kita makahimo sa pagkinabuhi alang sa Dios kon walay pagkahimong usa ka halad ug buhi sa mapadayonon nga pagka-bukad ngadto sa tingog sa Dios. Alang sa atong matuod nga pagpasakop sa atong mga kabubut-on ngadto sa kabubut-on sa atong Amahan, kinahanglan atong ilhon ang mga piligro sa pagsalig sa atong kaugalingon ug sa mga salili alang sa Pulong ug gahum sa Dios. Maingon nga ang pagpasakop ngadto sa kabubut-on sa Dios anaa sa kasingkasing sa Cristohanong kinabuhi, ang Dios mahimong motugot sa mga hasohasan sa pagtudlo kanato sa pagsandig ngadto Kaniya.

“Ang walay pagtagad ni Eli gibutang sa atubangan sa matag-usa ka amahan ug inahan sa yuta. Ingon nga resulta sa iyang dili binalaan nga pagbati o sa iyang walay gusto sa pagbuhat sa iyang wala mauyoni nga bulohaton, siya nag-ani sa kasal-anan sa iyang masupilon nga mga anak. Ang ginikanan nga nagtugot sa pagkadautan ug ang mga anak nga nagbuhat niini pulos sad-an atubangan sa Dios, ug wala siyay dawaton nga halad alang sa ilang paglapas."  Ellen G. White, Child Guidance. p. 216

**Diskusyonan nga mga Pangutana**

`1. Ingon nga klase, paghisgut bahin sa daw dili katuohan nga pagpaubos sa Anak sa Dios sa pag-anhi sa yuta ingon nga usa ka tawo aron magpakamatay alang sa atong mga sala. Unsay isulti niini sa matagusa kanato kon unsa ang kahulogan sa pag-antus sa kaugalingon alang sa kaayohan sa uban? Bisan og sa siguro dili kita makahimo pagbuhat sa bisan unsang butang sama sa gibuhat ni Jesus, ang principio anaa diha ug kinahanglan sa kanunay anaa kini sa atong atubangan. Sa unsang mga paagi kita makahimo, sa atong kaugalingong kahimtang, maka-awat sa matang sa pagpasakop ug pag-antus sa kaugalingon nga gipakita ni Jesus didto sa krus?`

`2. Alang sa daghang mga tawo, ang pagpasakop ngadto sa Dios sa walay pagkahibalo kon unsay dangatan sa sunod maoy usa ka makapalisang nga butang. Unsaon nimo pagtambag ang mga tawo nga nagsalig sa ilang kaugalingon imbis sa Dios? Unsay imong isulti sa pagtabang sa pagkuha niana nga mga kahadlok sa walay pagkahibalo, o paggahumsa umaabut?`

`3. Ingon nga klase, paggahin og pila ka panahon sa pag-ampo alang sa mga tawo nga inyong nailhan nga nagkalisud sa pagpasakop ngadto sa kabubut-on sa Dios, aron ilang makita nga ang pagsalig sa kabubuton sa Dios, mao lamang ang bugtong dalan ngadto sa molungtad nga kalinaw. Sa sama nga panahon, unsang practical nga mga butang inyong mahimo alang niining mga tawhana sa pagtabang kanila sa pagtan-aw nga makahimo sila pagtahan ngadto sa Dios ug nga ang Iyang paagi maoy labing maayo? Sa laing pagkasulti, unsaon sa Dios paggamit kanimo sa pagtabang sa uban sa pagkahibalo sa Iyang gugma ug gusto sa paghatag?`