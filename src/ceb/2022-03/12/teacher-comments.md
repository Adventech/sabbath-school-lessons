---
title:  Teacher comments
date:  16/09/2022
---

Dugokan nga Teksto: Juan 12:24

Tutokan sa Pagtuon: 1 Sam. 2:12-3:18; 1 Sam. 13:1-14; Zac. 4; Roma 12:1, 2; Fil. 2:5-9.

#### Bahin I: Kinatibuk-ang Panglantaw

Ang kamatayon maoy usa ka makalipay sa tanang relihiyon. Sa biblical Christianity, ang kamatayon adunay duha ka mga kahulogan. Sa usa ka bahin, ang kamatayon maoy resulta sa, ug silot sa sala. Sa pikas nga bahin, ang atong kinabuhi sa Dios magsugod sa kamatayon—kamatayon ngadto sa sala. Pinaagi lang sa atong pagkasinati niini nga kamatayon makasinati kita sa bug-os nga kalipay diha sa gingharian sa Dios. Ang pagkamatay ngadto sa sala maghatud ngadto sa pagbuntog ug pag-atubang sa kamatayon nga maoy resulta sa sala. Apan kining duha ka panghitabo mahimo tungod sa pagkamatay ni Jesus alang kanato.

**Mga Tema sa Leksyon: Ang leksyon niining semanaha magpasantup sa duha ka dagkung mga tema.**

1. Ang pagkamatay ngadto sa sala maoy dugokan alang, ug sa pagpuyo sa Espiritu Santo. Ang Espiritu mismo maoy mopahigayon sa kausaban sa atong mga kinaiya ngadto sa dagway ni Jesu-Cristo ug maghatag kanatog gahum sa pagkinabuhig mga kinabuhi sa mainantuson nga pag-alagad ug pagtuman ngadto sa Dios.

2. Kon dili kita makasinati sa kamatayon ngadto sa sala, magpadayon kita sa pagkinabuhi sa pagpacentro sa kaugalingon ug pag-alagad sa kaugalingon, sa kinabuhi sa sala, gani, maghatud ngadto sa kamatayon.

#### Bahin II: Comentaryo

**Ang Kahoy sa Kahibalo sa Maayo ug Dautan (Gen. 2:9, 17)**

Daw maanindot nga ngalan alang sa usa ka kahoy! Apan ginganlan sa Dios ang kahoy niini nga ngalan didto sa Tanaman sa Eden sa Iyang gipahimangnoan ang atong unang mga ginikanan alang sa pagpanalipod sa ilang mga kinabuhi: “Sa tanang mga kahoy dinhi sa tanaman makahimo kamo pagkaon ; apan ang kahoy sa pag-ila sa maayo ug dautan dili kamo magkaon, kay sa adlaw nga kamo mokaon gikan niini mangamatay gayud kamo” (Gen. 2:16, 17).

Duha ka punto ang importante alang sa atong pesente nga diskusyon. Nahauna, ang biblical text wala magpasabut ngadto sa bisan unsang makahilo o makapausab sa hunahuna nga mga sulod sa bunga niadtong gidili nga kahoy. Gani, gibuhat sa Dios ang tanang butang “maayo" ug "maayo kaayo"; Wala Siya magbuhat og bisan unsang butang nga wala mahuman, dili hingpit, dili maayo, o dautan (Gen. 1:21, 31; tan-awa usab sa Gen. 2:1-3). Ang sala ug dautan dili presente sa hingpit nga linalang sa Dios, kondili “misulod sa kalibutan” pinaagi sa buhat ni Adan (Roma 5:12). Dugang pa, panahon sa pagsulay, ang bitin miinsister nga kon si Eva mokaon sa bunga sa gidili nga kahoy, ang iyang mga mata mabuka” ug siya "mahimong sama sa Dios nga mahibalo sa maayo ug dautan” (Gen. 3-4 5). Busa si Eva, nagtan-aw sa bunga sa kahoy nga maayong kan-on, nga makapahimuot kini sa mga mata, ug ang kahoy makahimo sa usa nga maalamon," ug mikaon siya ug gihatagan usab niya ang iyang bana (Gen. 3:6). Ang resulta sa gikaon nga bunga sa maong kahoy mao nga "nabuka ang ilang mga mata ug sila nahibalo nga sila mga hubo” (Gen. 3:7). Usab ang kahoy wala nganli “ang kahoy sa kahibalo” sa Dios o bahin sa kahibalo, sa kinatibuk-an, kondili, “ang kahoy sa pag-ila sa maayo ug sa dautan," adunay kalabutan ngadto sa moralidad.'

Busa, ang ngalan sa kahoy ug ang sugilanon sa Genesis 2 ug 3 nagpaila nga ang nausab mao ang pagpanabut ni Adan ug Eva, ang ilang panglantaw, ang ilang pagtagad, ug ang ilang relasyon ngadto sa Dios. Ang ilang pagpili maoy usa ka butang bahin sa moral nga walay pagtuman rebelyon batok sa Dios. Ang gisulti “sa pag-ila sa maayo ug dautan’diha sa Biblia nagpasabut ngadto sa moral nga kahamtong sa panahon nga ang tawo mohamtong na ug adunay gawasnon nga pagbuot, o usa ka moral nga maghuhukom (tan-awa sa Deut. 1:39, 2 Sam. 14:17, 1 Hari 3:9, Isa. 7:16 Heb. 3:14. Ang issue palibut sa kahoy sa kahibalo sa maayo ug dautan mao kon kinsay maghuhukom, ug kinsay sukaranan sa morality. Pinaagi sa pagdili sa pagkaon sa bunga sa kahoy, gipaila sa Dios ang Iyang kaugalingon ingon nga katapusang sukaranan sa moralidad sa yuta sa sama nga paagi nga Siya diha sa uniberso. Pinaagi sa pagkaon gikan sa kahoy, nakahukom si Adan ug Eva nga sila ang sukaranan sa moralidad. Usa ka butang alang sa usa ka tawo sa pagpalihok sa moralidad ug pag-ila tali sa maayo ug dautan pinaagi sa lantawanan sa pagpadayag sa Dios (Deut. 30:14-16; 2 Sam. 14:17, 1 Hari 3-0 sa kaugalingon in ug batok sa Dio Iyang trono.

Mao kini ang tukma nga gisugyot sa bitin (Gen. 3:4, 5), ug mao kini mukma nga gibuhat ni Satanas didto sa langit ug nagpadayon niini dinhi sa yuta (Isa. 14:13, 14; Ezek. 28:2, 12-17). Busa, gisugyot sa bitin ngadto kang Eva nga pinaagi sa pagkaon sa bunga sa gidili nga kahoy, "mabuka ng imong mga mata, ug mahisama kamo sa Dios, nga mahibalo sa maayo ng dautan” (Gen. 3:5). Ang pagkahisama sa Dios” wala magkahulogan sa pagkahimong balaan sa kinaiyahan, kondili sa pagkahimong sukaranan sa moralidad sa usa ka tawo, maoy mopaila kong unsay maayo ug dautan. Kini nga pagka indepedente maoy pagkasangkap sa kaugalingon ug pagkagawasnon gikan sa Dios, usa ka buhat sa pagpangilog nga nagsakop sa pagsalili, o pagpuli, sa Dios sa atong mga kaugalingon o sa usa ka tawo o sa lahi nga butang.

Ikaduha, ug ang gisangputanan, sa pagkaon gikan sa kahoy sa pag-ila sa maayo ug dautan, pagsupil batok sa Dios ug pagsulay sa paglingkod sa Iyang trono, nga maghatud ngadto sa kamatayon. Maoy hinungdan nga gipasidan-an dayon sila sa Dios nga ang pakaon gikan sa gidili nga kahoy maghatud ngadto sa kamatayon (Gen. 2:17). Ang Dios mao lamang ang sukaranan sa kinabuhi (Gen. 2:7; Deut 30:20; Juan 1:1-4; Juan 4:13, 14; Juan 6:32-35; Juan 11:25-27; Juan 15:1-5; Roma 6:23; Col. 1:16, 17). Alang sa usa ka linalang sa paglingkod sa trono sa Dios mosangput ngadto sa pagpabulag sa iyang kaugalingon gikan sa mao ra nga sukaranan sa kinabuhi, nga sama rag pagtuyo sa pagkamatay.

Apan kana nga kamatayon dili ordinaryo nga kamatayon. Tinuyo kini nga pagbulag gikan sa Dios, usa ka desisyon sa dili pagkinabuhi sumala sa pangagamhanan sa Dios (1 Juan 3:4; Isa. 14:9, 10, 16; Ezek. 28:2, 9, 16. 17). Kini nga pagpahimulag maoy unod sa sala, ug bahin sa kamatayon. Wala kita mahibalo kong unsay hunahuna ni Adan ug Eva sa ilang pagkadungog sa pulong “kamatayon," apan siguro gyud nga naghunahuna sila og usa ka butang nga mangingit. Apan, kita, human sa 6,000 ka tuig, nahibalo kaayo nga ang kamatayon usa ka trahedya.

**Kamatayon ingon nga Sulbad ngadto sa. . . Kamatayon**

Aduna bay sulbad ngadto sa kamatayon? Oo! Ug nahiblo kita niini gikan sa kahulogan sa ebanghelyo: "Ang bayad sa sala mao ang kamatayon, apan ang gasa sa Dios mao ang kinabuhing dayon diha kang Cristo Jesus nga atong Ginoo” (Juan 6:23). Sa Unsang paagi, hinoon, kita makadawat niini nga gasa sa kinabuhing dayon? Usa ka tanghaga nga ang gasa sa dayon nga kinabuhi moabut... gikan sa kamatayon! Duha ka matang nga kamatayon gipaila dinhi. Nahauna, Nagpakamatay si Jesus sa atong dapit ug alang kanato; Iyang gikuha ang atong kamatayon ug gihatagan kita sa paglaum sa dayon nga kinabuhi

(Juan 3:16, Roma 3:25, Roma 5:8, 2 Cor. 5:21, 1 Pedro 1:18-20). Ikaduha, ang atong kaugalingonng kamatayon nagpalla, usab. Apan kini nga kamatayon dili silot alang sa sala; gipakamatyan na ni Jesus kana nga kamatayon. Kondili , ang atong kamatayon mao ang kamatayon ngadto sa sala mismo. Kini nga kamatayon (ngadto sa sala) gikinahanglan kon gusto kita malingaw sa dayon nga kinabuhi ug sa gingharian sa Dios. Ang sala maoy nagagahum nga magpahimulag kanato gikan sa Dios (Roma 7:18-20, 23, 24). Ang pagkaluwas gikan sa gahum niini, nagkinahanglan kita nga mamatay ngadto sa sala ug sa pagkinabuhi ngadto kang Jesus ug ngadto sa Espiritu Santo (Roma 7:4-6): Kini nga kamatayon gisimbolohan pinaagi sa bautismo (Roma 6:1-4). Naghatag si Pablo sa labing matahum nga paghulagway niini nga proceso: “Kay kon kita nahiusa man ngadto kaniya diha sa usa ka kamatayon nga sama sa iya, nan, mahiusa gayud usab kita ngadto kaniya diha sa pagkabanhaw nga sama sa iya. Kita nahibalo nga ang karaan nga mga pagkatawo gilansang sa krus uban kang Cristo aron malaglag ang makasasala nga lawas, ug aron dili na kita maulipon sa sala. Kay ang tawong patay na, nakagawas na gikan sa sala. Apan kon namatay kita uban kang Cristo, kita magtoo nga mabuhi usab kita uban kaniya. Kya kita nahibalo nga si Cristo nabanhaw gikan sa mga patay ug nga dili na gayud siya mamatay; ang kamatayon wala nay kagahum batok kaniya. Sa iyang pagkamatay, siya namatayng dayon ngadto sa sala, apan sa iyang pagkabuhi, siya nabuhu ngadti sa Dios. Busa kamo usab manag-isip sa inyong kaugalingon nga mga patay na ngadto sa sala apan diha kang Cristo Jesus mga buhi kamo ngadto sa Dios” (Roma 6:5-11).

Pinaagi sa “pagkamatay ngadto sa sala” nagpasabut ang Biblia sa tukma kon unsay gisulti niini. Wala kini magsulti nga mabatonan nato ang kinabuhing dayon pinaagi sa literal nga pagkamatay Dili kita ug dili makahimo sa pagbayad alang sa atong mga sala pinaagi sa atong kaugalingong kamatayon. Walay makaluwas nga merito sa atong kaugalingong mga kamatayon. Ang bugtong literal nga kamatayon alang sa atong kaluwasan mao ang kamatayon ni Jesu-Cristo didto sa krus. Wala usab maggamit ang Biblia sa "kamatayon ngadto sa sala" sa pagpasabut sa pagka-indiffrente ngadto sa kalibutan, sama sa Budhismo, pananglitan, nga gibuhat sa Dios ang kalibutan nga hingpit alang sa atong kalingawan ug alang sa atong pagtagad alang niini (Gen. 1:26-28, Gen. 2:15). Ang pagkamatay ngadto sa sala, diay, nagkahulogan sa pagdawat sa pagka-Ginoo sa Dios ug sa buhat sa Espiritu Santo sa atong mga kinabuhi ug sa pagsalikway sa paggahum sa sama (Roma 8:1-11). Malingaw kita sa pagtuman sa Dios ug sa pag-alagad Kaniya. Mangausab kita ngadto sa Iyang dagway ug sa hunahuna ni Cristo, kinsa wala mag-isip sa pagkupot ngadto sa gahum, kondili miduko ngadto sa yuta ug mikuha sa atong kahimtang ug sa atong dapit sa pagluwas kanato (Fil. 2:2-8).

#### Bahin III: Kagamitan sa kinabuhi

1. Tinuod nga kita adunay gitawag og fundamental rights. Apan nagpuyo kini sa usa ka makuti nga kalibutan sa sala, usa ka kalibutan sa sa kanunay, mahilig ngadto sa walay pagtagad o pagyatak sa atong mga katungod. Basaha ang Filipos 2:1-9 pag-usab. Ang pagkahimong unod o tawo sa Anak maoy hasohasan sa mga hasohasan! Sa unsang paagi ang sulondan makatabang kanimo sa paglatas sa nagkalainllaing mga hasohasan nga gihimo sa sala, bisan kon kini nagkahulogan sa pagwala sa patukoranan nga mga katungod? Unsay talandogon nga elemento alang kanimo niini nga pahayag nga makapausab sa imong pagtanaw sa pagbuntog sa mga pagsulay sa imong kinabuhi?

2. Ang sugilanon ni Samuel labaw pa kay sa igo lang pagkadungog ingon nga usa ka auditory act sa pagrehistro sa mga pulong sa usa ka tawo nganhi kanato; mahitungod kini sa pagtuman kong unsa ang atong nadungog. Ang ngalan sa profeta mismo nagkahulogan “nakadungog ang Dios” (tan-awa sa 1 Sam. 1:20). Ang Dios nakadungog ug nalooy kang Ana (1 Sam. 1:17, 19, 20, 27). Nakadungog si Samuel ug nagtuman sa Dios. Sa pagkasabut nga wala dayon makaila si Samuel sa tingog sa Dios, gitudloan ni Eli si Samuel kong unsaon pagkigdugtong sa Dios: "Sulti, JEHOVA, kay naminaw ang imong sulogoon” (1 Sam.3:9). Gani, ang ubang bahin sa libro sa Samuel—sa pagkatinuod, ang tibuok Biblia -mahitungod sa pagpaminaw ug sa pagtuman, o sa kakulang sa pagtuman sa pipila ka punto, ang katawhan mihunong sa pagpaminaw sa Dios, ug busa mihunong ang Dios pagpaminaw kanila. Usa ka dakung problema sa atong mga kinabuhi mao ang pagpaminaway sa usag-usa, maminaw kita sa Dios pinaagi sa pinadayag, apan napakyas kita sa pagpasulod sa Iyang mga pulong sa atong kasingkasing ug pagtuman kanila. Unsaon nato sa pagpaminaw sa labaw pa ka maayo ug pagtuman sa Dios? Paghunahuna og tulo ka mga paagi sa makahuloganong pagpauswag sa paagi pagpaminaw ug sa pagpakigdugtong ngadto sa ubang tawo ug ngadto sa Dios?