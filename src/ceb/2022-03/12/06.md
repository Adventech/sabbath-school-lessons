---
title:  Mga Salili
date:  15/09/2022
---

Sumala sa atong nakita gahapon, ang pagpasakop ngadto sa kabubut-on sa Dios mabalda kon mosalig kita sa atong kaugalingong kusog. Mahimo usab ang pagsalig sa mga salili o substitute alang sa Dios. Kon ang ubang mga tawo magbatig kaguol, molakaw sila aron mag-shopping alang sa mga butang nga makalipay kanila. Kon ang ubang magbati sa pagkakulang, ilang pangitaon ang pagkadungganan o dungog. Kon magkalisud ang uban sa ilang relasyon sa ilang mga asawa o mga bana, mangita silag uban nga makahatag kanilag pagkasu-od ug kalingawan. Daghan sa mga butang nga atong gamiton sa pagpalu-ag sa pressure, apan dili kinahanglan makasulbad sa problema ni makatudlo kanila kon unsaon pag-atubang ang kahimtang sa labi ka maayo sunod panahon. Ang supernatural nga tabang gikan sa Dios ang makahimo niana. Ang problema mao nga sa makadaghang panahon magsalig kita sa mga salili alang sa Dios kay sa mosalig sa Dios mismo.

Aniay tulo ka mga salili o puli nga tingali atong gamiton imbis ang Dios:

1. Paggamit og human logic o sa nangagi nga kasinatian nga unta mogamit kita sa lab-as nga balaang pagpadayag.

2. Pag-abong sa mga problema sa atong mga hunahuna nga unta magkinahanglan kitag balaan nga mga sulbad.

3. Pag-ikyas sa katinuoran ug paglikay sa Dios nga unta magkinahanglan kitag comonyon sa Dios alang sa balaang gahum.

Si Zacarias nagtabang kanato sa pagtutok kon unsa gayud ang mahinungdanon kon sulayan kita sa paggamit og mga salili. Human sa daghang milabay nga mga tuig, nakabalik ang mga bihag gikan sa Babilonia ug gisugdan dayon nila ang pagtukod pag-usab sa templo. Apan adunay usa ka daw dili katuohan nga pagsupak niini (mabasa ang ubang background sa Esdras 4-6. Busa miabut si Zacarias uban ang iyang mensahe sa pagpadasig kang Zerubabel, nga nangulo sa trabaho.

`Basaha kining mensahe diha sa Zacarias 4. Unsay gipasabut sa Dios diha sa Zacarias 4:6? Sa unsang paagi ang pagtapus sa usa ka building project ma-apektohan pinaagi sa Espiritu Santo? Unsay gitudlo niini kanato bahin sa relasyon tali sa Espiritu Santo ug sa practical nga mga butang nga atong buhaton?`

Wala santa-a sa Dios ang pagsupak sa pagtukod pag-usab sa templo ni wala luwasa si Zerubabel gikan sa kahigwa-os sa pag-atubang niini. Ug ang Dios dili sa kanunay manalipod kanato gikan sa pagsupak. Apan kon moabut ang pagsupak, ang Dios tingali mogamit niini nga usa ka hasohasan sa pagtudlo kanato sa pagsalig Kaniya.

`Kon moabut ang kahigwaos, unsay imong unang reaksyon? Pagkaon? Telebisyon? Pag-ampo? Pagpasakop ngadto sa Dios? Unsay isulti sa imong tubag kanimo bahin sa imong kaugalingon ug sa mga butang nga kinahanglan imong tun-an o usbon?`