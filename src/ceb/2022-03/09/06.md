---
title:  Usa ka Hinagiban nga Mobuntog
date:  25/08/2022
---

Basaha ang 2 Cronicas 20:1-30. Sumala sa pagkakaplag ni Jehosapat, ang pagdayeg maoy usa ka gamhanan nga hinagiban. Human sa pagkadawat sa report nga adunay usa ka "baga nga kasundalohan" nga nagpadulong kaniya, wala dayon molukso si Jehosapat sa paghimog pangandam-militar, kondili nakahukom sa pagpangutana kang JEHOVA” (2 Cron. 20:3). Sa pag-adto sa katawhan sa Jerusalem aron magpuasa, giangkon ni Jehosapat ang katinuoran sa kahimtang, sa pag-ingon nga "wala kamiy gahum sa pakig-atubang niining baga nga kasundalohan nga moataki kanamo. Wala kami mahibalo kon unsay buhaton, apan ang among mga mata anaa kanimo (2 Cron. 20:12).

`Kon makakita kag baga nga “kasundalohan" nga magdanga-danga, unsay dayon ang kinalit nimo nga reaksyon? Gikan sa tubag ni Jehosapat diha sa 2 Cronicas 20:3-12, unsay imong matun-an bahin sa pagtagad niining hilabihan kadaku nga opposition?`

Sa pag-abut sa espiritu ni Jehova kang Jehosapat, maisugon siya sa pagpahibalo: “Kamo dili kinahanglan nga makig-away niining maong gubat; magpahamutang kamo sa inyong kaugalingon; tumindog kamo sa walay lihok ug tan-awa ang kaluwasan ni Jehova uban kaninyo, Oh Juda ug Jerusalem; ayaw kahadlok ni mangaluya; ugma panggula kamo batok kanila kay si Jehova magauban kaninyo" (2 Cron. 20:17). Human niadto, nagsimba sila sa Dios ug nanag-awit sa pagdayeg ngadto Kaniya "uban sa makusog kaayo nga tingog" (2 Cron. 20:19). Bisan og ang Dios makig-away alang kanila, kinahanglan manggula gihapon sila sa pag-atubang sa kaaway.

Apan dili kini ordinaryo nga martsa ngadto sa panggubatan. Nagtudlo si Jehosapat og choir sa pag-awit ngadto kang Jehova samtang nagmartsa sila sa gawas. "Ug sa diha nga nagasugod na sila sa pag-awit ug pagdayeg, si Jehova nagpahamutang sa mga magbabanhig batok sa mga anak ni Ammon, sa Moab, ug sa bukid sa Seir, nga ming-abut batok sa Juda, ug sila gihampak” (2 Cron. 20:22). Sumala sa author, mi-intervenir ang Dios sa diha gayud nga ilang gipalihok ang ilang pagtoo diha sa "pagdayeg Kaniya sa katahum sa iyang pagkabalaan" (2 Cron. 2:21).

`Basaha pag-usab ang 2 Cronicas 20:1-30. Unsang spiritual nga mga principio nga imong makaplagan nga makasangkap sa imong kaugalingong paglakaw uban sa Dios, ilabina sa mga panahon sa mga pagsulay ug kahigwa-os?`