---
title:  Dugang Panghunahuna
date:  26/08/2022
---

Dugang nga Panghunahuna: Basaha kang Ellen G. White, "Jehoshapat,"pp. 190-203, sa Prophets and Kings; "The Fall of Jerico," pp. 487-498, sa Patriarchs and Prophets.

"Nan atong educahon ang atong mga kasingkasing ug mga ngabil sa pagsulti sa pagdayeg sa Dios alang sa Iyang walay ikatandi nga gugma. Atong educahon ang atong mga kalag sa pagka-malaumon ug sa pagpabilin diha sa kahayag nga nagsidlak gikan sa krus sa Calbaryo. Dili gyud kita malimot nga mga anak kita sa langitnong Hari, mga anak nga lalake ug mga babaye ni Jehova sa mga panon. Atong pribilihiyo ang pagmentenar og calma nga pagpahulay diha sa Dios.” Ellen G. White, The Ministry of Healing, p.253.

"Ug samtang ako magadayeg ug magpadaku Kaniya, gusto ko nga imong padaku-on Siya uban kanako. Dayega ang Ginoo bisan mahulog ka ngadto sa kangitngit. Dayega Siya bisan diha sa pagsulay. 'Pagmaya diha kang Jehova sa kanunay,' matud pa sa apostol; 'ug sa makausa pa ako magaingon nga, Pagmaya.' Magdala ba kana og kangitngit ngadto sa inyong mga pamilya? Dili, gayud; magdala kini og silaw sa adlaw. Busa magatigum ikaw og mga silaw sa dayon nga kahayag gikan sa trono sa himaya ug magkatag niini sa imong palibut. Tambagan ko ikaw sa pagkalambigit niini nga bulohaton, sa pagkatag sa kahayag ug kinabuhi sa imong palibut, dili lamang sa imong kaugalingong dalan, kondili sa mga dalan niadtong imong kauban. Himoa nga imong tumong sa paghimo nga labaw pa ka maayo kanang anaa sa imong palibut, sa pagtuboy kanila, sa pagtudlo kanila ngadto sa langit ug sa himaya, ug giyahi sila sa pagpangita, labaw sa tanang yutan-ong mga butang, sa eternal nga unod, ang panulondon nga walay kamatayon, ang mga kadato nga dili mawala.”—Ellen G. White, Testimonies for the Church, vol. 2, pp. 593, 594.

**Diskusyonan nga mga Pangutana**

`1. Unsay kalabutan sa pagdayeg sa comunidad sa kinabuhi sa Cristohanon? Unsaon nimo paghulagway ang pagdayeg sa inyong mga serbisyo sa Igpapahulay? Makatuboy ba kini? Makapadasig ba kini sa mga sakop sa pagmentenar sa pagkamatinumanon taliwala sa pagsulay ug sa kalisang? Kondili, unsa may mahimo?`

`2. Unsa may kahulogan sa “pagdayeg sa Ginoo bisan kon mahulog ka ngadto sa kangitngit” o sa “pagdayeg Kaniya bisan diha sa pagsulay" Sa unsang paagi ang pagdayeg makatabang kanato latas niini nga mga kahimtang?`

`3. Pahataga ang mga sakop og mga pamatuod kon sa unsang paagi ang pagdayeg maka-apekto sa ilang mga kinabuhi. Unsay imong matunan gikan sa mga kasinatian sa usag-usa?`

`4. Ingon nga klase, pagpili og salmo sa pagdayeg ug paggahin panahon sa pagbasa niini. Unsay matudlo niini kanimo bahin sa daveg? Unsa ang kabug-aton sa pagdayeg diha sa imong pagtoo?`