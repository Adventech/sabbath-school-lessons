---
title:  Inside story
date:  26/08/2022
---

### Bahin 9: Pagtubo diha kang Kristo

_Ni Andrew McChesney_

Human sa bawtismo ni Mama, si Papa nag-atubang ug grabeng espirituwal nga pakigbisog. Gisudlan siya sa daotang mga espiritu sa gabii, ug naglisud siya sa pagkatulog. Sa matag higayon nga siya gisudlan ug makita si Mama, ang mga espiritu nagbuga ug pagdumot kaniya.

Si Papa ug Mama milig-on sa ilang pagtuo pinaagi sa pag-ampo ug pagtuon sa leksyon sa Sabbath School kada adlaw. Si Papa nakakat-on sa pag-ampo sa iyang mga tuhod ug sa pagbaton og personal nga panahon uban sa Dios. Ang magtiayon mihimo og batasan sa pag-ampo, pagbaton og personal nga mga debosyon, ug pagtuon sa leksyon sa Sabbath School kada adlaw.

Si Mama misalig sa Dios, ug iyang gibati ang Iyang kanunay nga pag-atiman. Nakaplagan niya ang pagtuo ug kasegurohan diha sa Bibliya, ug ang pipila ka bersikulo ilabinang nakatabang kaniya panahon sa pakigbisog ni Papa batok sa daotang mga espiritu. “Busa magpasakop kamo sa Dios. Sukli ang yawa ug siya mokalagiw gikan kanimo,” iyang mabasa sa Santiago 4:7 . “Apan ang Ginoo kasaligan, nga magapalig-on kaninyo ug magabantay kaninyo gikan sa usa nga dautan,” iyang mabasa sa 2 Tesalonica 3:3 . Iyang giangkon ang saad ni Jesus sa Juan 10:10 : “Ang kawatan dili moanhi gawas sa pagpangawat, ug sa pagpatay, ug sa paglaglag. Ako mianhi aron sila makabaton ug kinabuhi, ug aron sila makabaton niini nga mas madagayaon.” Sa dihang nakakita siyag bersikulo sa Bibliya nga nakatabang o naghatag ug paglaom, gikopya niya kini ngadto sa espesyal nga journal ug giampo ang maong mga bersikulo sa Diyos panahon sa iyang pag-ampo nga alas 5 sa buntag.

Nagsulat man si Nanay sing pinasahi nga pangamuyo para kay Tatay nga ginapangamuyo niya kada aga sa sulod sang isa ka tuig. Siya nag-ampo, “Ginoo, ako nangayo Kanimo alang sa akong bana, si Eduardo, ug alang kaniya nga mobalik Kanimo sa tibuok niyang kasingkasing. Tabangi ako sa paghigugma kaniya ug sa pagbag-o sa akong gugma kaniya. Nagtugyan ako kanimo, Ginoo, ug naghangyo kanimo nga panalanginan siya samtang nagtinguha siya sa pagpasidungog Kanimo. Disiplina siya kon gikinahanglan. Usba siya ngadto sa usa ka tawo nga magtinguha sa pagsunod Kanimo. Tabangi ako sa pagdasig kaniya ug sa pagtahod kaniya. Tabangi ko nga higugmaon ko siya. Ako nag-ampo niini sa ngalan ni Jesus, Amen.”

Sa laing bahin, si Papa nagsugod ug mga pagtuon sa Bibliya ingong pagpangandam sa bawtismo. Gusto niya nga magpabunyag sa Okt. 29, eksaktong usa ka tuig sa adlaw human sa bunyag ni Junior.

Samtang nagtuon si Tatay sa Bibliya, nakuryoso siyang nagtan-aw sa mga sermon sa YouTube sa mga magwawali gikan sa Adventist Church. Nagtan-aw usab siya sa mga sermon gikan sa ubang mga Kristohanong denominasyon, nga gustong sulayan ang ilang mga pagtulon-an batok sa Bibliya. Sa iyang kakurat, gibiaybiay siya sa daotang mga espiritu samtang naminaw siya sa ubang mga magwawali, nga nag-ingon nga ipadala unta nila siya sa usa sa ilang mga simbahan kaysa Adventist Church kung nahibal-an nila nga interesado siya sa mga magwawali.

Si Papa mihunong sa pagtan-aw sa ubang mga sermon. “Karon nahibal-an ko nga naa ko sa husto nga simbahan!” naghunahuna siya.

_Ang imong Ika-trese nga Halad sa Igpapahulay makatabang sa pag-abli sa walo ka simbahan sa South American Division, lakip ang upat sa Brazil, diin nagpuyo si Papa (Eduardo Ferreira dos Santos) ug ang iyang pamilya._