---
title:  Pag-ampo Nahugno ang mga Paril
date:  22/08/2022
---

Adunay panultihon sa English: "to be painted into a corner." Handurawa ang pagpintal sa salog sa usa ka lawak apan sa pagkaamgo nga imono sangko ngadto sa usa ka canto o su-ok dili ka makagawas kon dili nimo tumban ang imong gipintalan sa bag-o nga pintal, magpabilin ka sa canto hangtud mauga ang pintal!

Usahay ang atong pagtoo daw sama sa pagpintal hangtud sa usa ka su-ok Moabut kita sa usa ka kahimtang, ug, sama sa basa nga pintal sa salog, "malitagan" kita sa atong pagtoo. Atong tan-awon ang kahimtang, ug tingali atong isalikway ang Dios, ang pagtoo, ug ang tanan nga atong gituohan, o ang atong pagtoo magpugos kanato sa pagtuo sa daw makita nga dili mahimo.

Gidala sa Dios ang mga Iraelitas ngadto sa usa ka su-ok. Human sa ilang paglaag-laag sulod sa 40 anyos didto sa kamingawan, wala giyahi sa Dios ang Iyang katawhan ngadto sa walay sulod, malinawon nga yuta sa mga balili. Gigiyahan sila sa Dios ngadto sa usa sa labing lig-on nga pagkatukod nga panalipod sa mga ciudad sa tibuok dapit. Dayon molakaw sila palibut sa Jerico sa hilum sulod sa unom ka adlaw. Sa ikapito ka adlaw gisultihan sila sa Dios sa pagsinggit ug kadto sa singgit, uban sa mga trumpeta, makadalag kadaugan.

`Basaha ang Josue 5:13-6:20. Unsay buot itudlo sa Dios sa mga Israelitas?`

Ang kusog nga singgit dili makatay-og o makapakurog sa mga sukaranan sa mga paril aron mahugno. Sa pagsugo sa Dios sa mga Israelitas sa “pagsinggit," sama kadto nga singgit nga gisulat ni David diha sa Salmo 66: "Managhimo kamo ug usa ka malipayong kagahub ngadto sa Dios, tibook nga yuta. Awita ninyo ang himaya sa iyang ngalan; Himoa ninyo nga mahimayaon ang pagdayeg kaniya” (Sal. 66:1, 2). Kini nga pagsinggit usa ka pagdayeg! Human sa unom ka adlaw nga pagtan-aw sa dagkung mga paril, nakaingon gyud tingali sila nga wala silay higayon sa paglumpag kanila sa ilang mga kaugalingon.

`Sa unsang paagi kini nga ideya makatabang kanato sa pagsabut sa kahulogan sa Hebreohanon 11:30?`

`Kon ang Dios anaa sa ngilit sa pagbuhat sa usa ka butang nga bag-o sa atong mga kinabuhi. Tingali dad-on kita Niya ngadto sa usa ka Verico, kay magkinahanglan Siya magtudlo kanato nga ang gahum sa nagdaug dili mosulod sa atong kaugalingong kusog ug mga pamaagi. Ang tanang butang nga atong gikinahanglan moabut gawas sa atong mga kaugalingon. Busa, bisan unsay anaa sa atong atubangan, bisan kon unsa ka dili malabang kini, ang atong bulohaton mao ang pagdayeg sa Dios-ang tuburan sa tanang butang nga atong gikinahanglan. Mao kini ang pagtoo nga nagalihok.`