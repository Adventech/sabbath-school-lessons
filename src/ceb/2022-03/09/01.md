---
title:  Usa ka Kinabuhi sa Pagdayeg
date:  20/08/2022
---

### Basaha sa Pagtuon sa Semana
Filipos 4:4-7, Josue 5:13-6:20, Salmo 145, Buhat 16:16-34, 2 Cron. 20:1-30.

> <p>Tekstong Sag-ulohon</p>
> “Pagkalipay kamo kanunay diha sa Ginoo; usbon ko ang pag-ingon, Pagkalipay kamo” (Filipos 4:4).

Masayon lang kanunay ang pagsinggit uban sa kalipay ngadto sa Ginoo kon magbati kitag kalipay. Apan, dili kaayo sayon, kon dautan ang mga butang, kon anaa kita sa labing ngil-ad nga kahimtang nga mahanduraw, kon moinit na ang hasohasan. Apan, mao gyud kana ang tukma nga atong gikinahanglan-tingali labaw pa sa tanan kay kaniadto—ang pagdayeg sa Dios, kay ang pagdayeg maoy paagi sa pagtabang kanato sa pagpadayon sa pagtoo.

Sa pagkatinuod, ang pagdayeg makapausab bisan sa atong labing mangitngit nga mga kahimtang, tingali dili sa pagsabut sa pagkausab sa mga kamatuoran sa atong palibut, kondili sa kahulogan nga kini makapausab kanato, ug niadtong anaa sa atong palibut, sa paagi nga makatabang kanato sa pag-atubang sa mga hagit.

Ang pagdayeg maoy pagtoo nga nagabuhat. Tingali dili kini maoy natural kanato, apan kong batasanon nato ang pagdayeg aron kini mahimong usa ka natural nga bahin sa atong mga kinabuhi, may gahum kini sa pagdani ug sa pagbuntog.

**Ang Semana sa usa ka Pasiklap**: Unsa may pagdayeg? Sa unsang Paagi ang pagdayeg maoy usa ka gamhanang spiritual nga hinagiban diha sa malisud nga mga kahimtang? Sa unsang paagi ang pagdayeg makapausab kanato ug sa kahimtang sa atong palibut?