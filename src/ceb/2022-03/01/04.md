---
title:  'Wala Paabuta nga Pagliko 1: Ang Walog'
date:  28/06/2022
---

> <p></p>
> “Oo, bisan ako magalakaw latas sa walog sa landong sa kamatayon, ako walay kahadlok sa dautan; kay Ikaw magauban kanako; ang Imong baras ug sungkod maoy magalipay kanako" (Sal. 23:4).

Maanindot kon ang mga dalan sa pagkamatarung moliyok sa ilang agianan subay sa agianan nga adunay mga balili nga nagtabon sa mga kimba sa mabugnaw nga mga sapa. Apan dili kini mao ang paghulagway ni David niini nga panaw. Usab ubay niini nga mga dalan mao ang walog sa landong sa kamatayon—dili usa ka dapit nga gusto natong bisitahan! Sa usa ka panahon sa tuig, ang mga sapa-sapa ug mga bungtod o bakilid sa Israel sagad kaayo baha-an sa kalit nga wala paabuta ug makapahibulong kaayo. Kining mga dapit narrow o kitid, nga bakilid kaayo ang mga daplin nga makaabong sa hayag. Busa, "ang landong sa kamatayon" maoy usa ka hulagway alang sa "halalum kaayo nga mga landong" o "lalum nga kangitngit."

`Paghunahuna bahin sa mga panahon nga anaa ka sa imong kaugalingong "walog nga landong sa kamatayon." Sama sa unsa may dagway niini? Nahadlok kaba, bisan og ikaw nahibalo nga anaa diha ang Magbalantay sa carnero? Unsang mga bersiculo sa Biblia nga labi ka bililhon alang kanimo nianang panahona, ug ngano man?`

`Unsay imong paghunahuna nga nasangko ang mga carnero sa walog? Naghunhuna ka ba nga ang mga carnero nangadto didto sa ilang kaugalingon, o gimandoan ba sa Magbalantay sila sa pag-adto niadtong dapita? Ipasabut ang imong tubag.`

Nagsulat si Elisabeth Elliot, "Ang usa ka nating carnero nga diha sa walog sa landong sa kamatayon tingali makaingon nga gipasalaag siya sa naggiya. Kinahanglanon alang kaniya sa paglabang niana nga kangitngit aron siya makatuon sa dili pagkahadlok. Nag-uban gihapon ang Magbalantay kaniya.”—Elisabeth Elliot, Quest for Love (Grand Rapids, MI: Revell Books, 1996), p. 218.

`Nakasulay ka ba sa pagbati nga ikaw "gipasaalag" ngadto sa walog? Giunsa nimo pagtubag sa Dios niining panahona? Ngano nga ang Magbalantay tingali andam sa pagrisgo ingon nga gisayop sa pagsabut pinaagi sa pagtugot kanato sa pagsulod sa ngitngit nga walog?`