---
title:  Ang Hasohasan sa Magbalantay sa Carnero
date:  25/06/2022
---

### Basaha sa Pagtuon sa Semana
Salmo 23, Roma 12:18-21.

> <p>Teksto sa Sag-ulohon</p>
> "Gipalig-on niya ang akong kalag; Gimandoan niya ako sa mga dalan sa pagkamatarung tungod sa iyang ngalan" (Salmo 23:3).

Misandig si Sophie sa pultahan sa iyang cuarto ug midahilog sa salog. Miagas ang daghang mga luha sa dili pa lang dugay nagbakho siya sa iyang paghilak. "Nganong gibuhat man kini niya? Naunsa man siya? Bag-o pang nadawat ni Sophie ang makaguol kaayo nga balita. Usa ka tawo ang iyang gituohan nga higala, usa ka tawo nga iyang gitahud ug gisaligan, grabe nga paghilak kaniya sa pagguba sa iyang kadungganan ug sa iyang trabaho. Gilabni niya ang iyang Biblia gikan sa iyang katri, nagsugod siyag basa sa iyang hinasa kaayo nga mga pulong: "Iyang gipalig-on ang akong kalag; ginamandoan Niya ako sa dalan sa pagkamatarung tungod sa Iyang ngalan. Bisan ako magalakaw latas sa walog sa landong sa kamatayon, dili ako mahadlok sa bisan unsa nga dautan; kay Ikaw nagauban kanako; ang Imong baras ug sunkod, nagalipay kanako" (Sal. 23: 3, 4).

"Siguro nga dili gyud kini mahitabo!" mikalit siya sa paghunahuna sa iyang kaugalingon. Apan ang logic daw dili gyud makaikyas. Ang magbalantay sa mga carnero diha sa salmo nagmando sa Iyang mga carnero diha sa mga dalan sa pagkamatarung, apan kini nga mga dalan daw nagaliko-liko ngadto sa walog sa landong sa kamatayon. Mahimo ba kaha nga bisan kining masakit nga pagbudhi sa usa ka higala, kining mangitngit nga walog, gamiton sa Dis sa pagbansay kaniya diha sa pagkamatarung?

**Ang Semana sa usa ka Pasiklap**: Sa unsang mga panahona ikaw nagatubo pagdugang sa pagka-espirituhanon --pinaagi ba sa sayon nga mga panahon o sa labi ka lisud nga mga kahimtang?