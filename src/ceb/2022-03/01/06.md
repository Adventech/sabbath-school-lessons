---
title:  Usa ka Saad alang sa Panaw
date:  30/06/2022
---

> <p></p>
> "Sa pagkamatuod ang pagkaayo ug ang mahigumaong kalolot magasunod kanako sa adlaw ngatanan sa akong kinabuhi; ug sa balay ni JEHOVA magapuyo ako sa walay katapusan” (Sal. 23:6).

Kon anaa kita sa walog o libutan sa mga kaaway, usahay sulayan kita sa pagtuo nga gibiyaan kita nga nag-inusara. Dili sa kanunay kita magbati ingon ug ang Dios nagbuhat sa igo; mangatarungan kita nga kon nagtabang pa Siya, dili unta kita mahimutang niini nga kahimtang sa pagsugod. Apan si David dayag nga wala magtan-aw sama niini.

`Bisan pa sa iyang mga pagsulay, unsang duha ka butang gisulti ni David diha sa Salmo 23:6 nga nasiguro niya? (Tan-awa usab sa Efeso 1:4; 2 Pedro 1:10; Heb. 11:13-15.)`

Ang ubang mga hubad nag-ingon nga ang pagkamaaayo ug gugma (ang pasalig sa tugon sa Dios) "magasunod" kanako sa tanang adlaw sa akong kinabuhi. Apan, ang original verb labaw ka kusganon, ug ang bersiculo kinahanglan mabasa nga ang pagkamaayo ug ang walay pagkapakyas nga gugma "magagukod” kanako sa tanang adlaw sa akong kinabuhi. (Gani, ang sama nga Hebreo nga pulong nga gigamit diha niana nga mga bersiculo sama sa Gen. 14:14, Jos. 10:19, ug 1 Sam. 25:29, diin ang ideya sa paggukod"tin-aw kaayo.)

`Unsa nga hulagway imong makuha sa imong hunahuna kon imong handurawon ang pagkamaayo ug ang walay pagkapakyas nga gugma "nagagukod” kanimo? Unsa sa imong paghunahuna ang gihunahuna ni David sa pagsulti kanato bahin sa Dios pinaagi sa paghulagway sa Iyang pagtagad alang kanato niini nga paagi?`

Bisan unsa ka lalum ang walog ug unsa ka malutoson ang mga kaaway, ang pagkasiguro sa pagkamaayo sa Dios ug sa walay pagkapakyas nga Bugma ug sa pagkasiguro sa Iyang pagmando ngadto gayud sa katapusan sa atong panaw dili malalis. Kon kini nga mga hunahunaa nakapalig-on kang Jesus latas sa Calbaryo, kinahanglan magmalig-on usab kita.

Hinoon, adunay mga panahon, nga kadtong atong giatiman puno og mga gutana. Sama kang David, ang labing maayong paagi sa pagtagad nini nga kabalaka sagad dili adunay usa ka paghulagway sa teolohiya kon ansay mabuhat sa Dios. Kondili, sama sa gipakita ni David kanato diha sa Salmo 23:6, pinaagi kini sa usa ka pagpamatuod, ang pag-ambit sa sama nga conviction, sa kamatuoran bahin sa Dios.

`Unsay ebidencia anaa diha gikan sa imong kaugalingong kahibalo " sa Dios nga makahulagway sa kasigurohan nga ang Iyang pagka maayo ug sa walay pagkapakyas nga gugma nag-apas o nag-gukod sang ebidencia imong ikadugang gikan sa Biblia? Unsaon pagpaambit niini ngadto sa magsukit tingali sa pagkasiguro sa pag-atiman sa Dios? Sa unsang paagi ang Krus maoy labing daku nga panig-ingnan niini nga "pag-gukod"?`