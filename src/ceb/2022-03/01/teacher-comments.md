---
title:  Teacher comments
date:  01/07/2022
---

#### Bahin I: Kinatibuk-ang Panglantaw

Bagsugod kita sa usa ka hataas apan importante nga panaw niini nga trimestre. Usa ka panaw ngadto sa kahulogan sa pag-antus, dautan, ug kamatayon. Oo, ang pag-antus mahimong sugdan ingon nga usa ka Ibulag nga kahibulongan sa tanang tawhanong pagkinabuhi; mahimong tunan kini gikan sa usa ka scientific o psychological nga pagtan-aw sa mga pulong sama sa paghunahuna, mga pagbati, ug mga sangputanan. Apan sa pagpasabut sa Biblia bahin sa pag-antus labi pa ka lalum. Ang Biblia nagpasabut sa sinugdanan sa pag-antusâ€”usa ka origin o sinugdanan nga nagpaila sa Dios nga dili maoy sad-an sa bisan unsa nga kalabutan sa pagtungha sa sala. Ang Biblia nagpakita usab kon sa unsang paagi ang Dios mogamit sa pag-antus ingon nga hulmahan sa pag-usab alang sa atong kaugalingong pagpalambo, kadaugan, ug sa kinabuhing dayon. Kon atong handurawon ang kinabuhi ingon og usa ka panaw, ang Salmo maoy usa sa labing maayong mga dapit sa pagsugod, kay nagsulti kini bahin sa usa ka dalan latas sa mga tungason ug lugsongon sa atong mga kinabuhi. Dugang sa pagka-importante, ang Usa nga nagagiya kanato niana nga agianan. Kanang Usa labaw pa kay sa usa ka giya. Siya mao ang matinagdanon ug mahigugmaon nga Magbalantay sa carnero? Ato ba siya saligan bisan unsang manghitabo o bisan hain kita Niya dad-a?

**Mga Tema sa Leksyon: Ang leksyon niining semaha magpasantup sa tulo ka dugokan nga mga tema.**

1. Importante nga sabton nga ang atong kinabuhi maoy usa ka panaw nga adunay daghang mga liko-anan.

2. Mahinungdanon usab kaayo ang paghinumdum nga kini nga dalan dili mosangko sa kasamok, pinaagi sa sulagma. Ang Dios maoy atong giya ug Magbalantay, ug mahimong lya kita tugotan sa paglatas, o sa actibo magdala kanato latas sa mga walog sa pag-antus ug sa kamatayon. Apan ang Dios dili magpaabut kanato sa pagpanaw nga tinaptapan ang atong mga mata. Kondili, maghatag Siyag siguro nga saad nga maghatud Siya kanato ngadto sa kaluwasan.

3. Walay paagi nga makalatas kita sa mga hasohasan o hudno sa kalayo sa kinabuhi kon dili kita mosalig sa atong Magbalantay sa paglatas kanila.