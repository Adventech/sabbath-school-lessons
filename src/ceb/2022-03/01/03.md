---
title:  Mga Nahimutangan sa Panaw
date:  27/06/2022
---

> <p></p>
> "Siya nagamando kanako sa matarung nga mga dalan tungod sa Iyang ngalan (Sal. 23:3).

Handurawa ang "mga dalan sa pagkamatarung" (Sal. 23:3) nga naghunday sa imong atubangan, sa halayo nga dapit. Dili nimo makita ang tumoy, apan imong nahibaloan nga ang katapusan sa panaw mao ang puloy-anan, ang balay sa Dios. Ug sa imong tutokan ang duol-duol, imo bang makita kon hain padullong kini nga mga dalan? Imong makita sa dayag ang ubang mga dapit, apan ang uban salipod kaayo sa dagku nga pligro nga mga babag. Usahay mawala ang dalan tabok sa pangpang. Ang ubang mga bahin sa dalan sayong lang laktan; ang uban lisud. Sama niini nga kahimtang ang pagpanaw sa mga Israelitas gikan sa Egipto ngadto sa Yutang Sinaad, ug gihulagway kini sa sama nga paagi niini nga salmo.

`Ilha gikan sa Salmo 23 ang mga nahimutangan o mga dapit nga gitan-aw ni David ang pa-agi sa carnero sa pagsunod sa mga dalan sa pagkamatarung samtang sila nagalakaw padulong sa balay sa Dios.`

Apan nganong gitawag man kini nga mga dalan "mga dalan sa pagkamaarung" o "husto nga mga dalan"? Aniay upat ka importante nga mga leksyon. Nahauna, husto sila nga mga dalan tungod kay maghatud man kini ngadto sa husto nga padulngan--sa puloy-anan sa Magbalantay sa mga carnero. Ikaduha, husto sila nga mga dalan tungod kay nagmando man kini kanato uyon sa husto nga persona -ang Mabalantay sa mga carnero. Ikatulo, husto sila nga mga dalan tungod kay magbasay man kini kanato sa pagkahimong husto nga mga tawo sama sa Magbalantay. Ikaupat, husto sila nga mga dalan tungod kay naghatag man sila kanato sa husto nga pagsaksi-- samtang kita mahimong husto nga katawhan, maghaag kitag himaya ngadto kang Jehova. "Husto" o "matarung" sila nga mga dalan, bisan sayon ang paglakaw o lisud.

Importante ang pag-ila kon ang Dios magamando kanato, dili lang tungod sa Iyang paghatud sa butang ngadtto sa destino. Labaw pa kini sa pagmando ug pagpanalipod. Sama sa daghang mga panig-ingnan sa tibuok Biblia nga ang Dios nagmando sa Iyang katawhan (bisan sa Iyang pagmando kang Abraham pinaagi sa Iyang mga saad sa pagmando sa Israel pinaagi sa haligi nga kalayo ug panganod), kon ang Dios magamando, kanunay kini adunay kalabtangan sa Iyang pagbansay sa Iyang katawhan diha sa pagkamatarung.

`Unsa ka adunay kasayuran ikaw nga ang pagkamatarung maoy unahon pagtagad sa Magbalantay alang sa imong kinabuhi? Sa unsay paagi ang mga pagsulay makapausab sa imong kinabuhi aron makahimo ikaw sa labaw pa kaayo nga pagpakita sa kinaiya ni Cristo?`