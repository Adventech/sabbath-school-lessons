---
title:  Ang Moabut nga Mainit nga mga Pagsulay
date:  02/07/2022
---

### Basaha sa Pagtuon sa Semana
1 Pedro 4:12-19, 1 Pedro 5:8-11,  Roma 1:21-32, Jer. 3:7-16, 2 Cor. 12:7-10.

> <p>Tekstong Sag-ulohon</p>
> "Mga hinigugma, ayaw kamo pagkahikurat sa makalilisang nga kalisdanan nga magaabut sa pagsulay kaninyo nga kaha pagaingnon ninyo nga usa ka talagsaong butang ang nahitabo kaninyo. Magakalipay hinoon kamo sumala sa inyong pagpakaambit sa mga kasakit ni Cristo aron kamo magakalipay ug usab magmasadyaon inigpadayag na unya sa Iyang himayaâ€ (1 Pedro 4:12, 13).

Sa chemistry labs ang usa sagad magbutang og nagkalainlaing mga materiales sa usa ka gamayng sudlanan ug maglubog kanila ngadto sa hilabihan nga mga kainiton. Sa mag-anam ka kainit ang sudlanan, ang mga materiales mahimong mahilis, mokulo, moluwa, o masunog sa kahayag, depende kon unsa sila nga pagkahimo. Ang sudlanan nganlan og hasohasan o usa ka crucible.

Ang usa ka crucible gidefine sa dictionary nga (1) usa ka sudlanan nga gamiton sa paghilis sa usa ka butang nga nagkinahanglan og usa ka hataas nga kainiton, (2) usa ka grabe nga pagsukod, (3) usa ka dapit o kahimtang nga mausab o mapalambo.

Kini nga mga definitions makahatag usab og usa ka makatabang nga pagsabut ngadto kon unsay mahitabo sa atong espirituhanong mga kinabuhi. Niining semanaha atong ipasantup ang pila ka mga katarungan nga sa kalit makakaplag sa atong mga kaugalingon ubos sa pressure ug pagsinati og mga pagsukod sa mga dapit diin ang mga kahimtang makapausab kanato, paglambo, ug pagtubo diha sa kinaiya. Makatabang kini kanato sa paghatag og pagka-amgo kon unsa ang buhaton sa Dios sa atong mga kinabuhi aron kon masulod kita ngadto sa usa ka mainit nga pagsulay, aduna kitay ideya paagi kon unsaon pagtubag o pagtagad.

**Ang Semana sa usa ka Pasiklap**: Unsay mga hinungdan sa malisud nga mga panahon nga atong masinatian sa atong mga kinabuhi?