---
title:  Init nga mga Pagsulay ni Satanas
date:  04/07/2022
---

> <p></p>
> "Magmalinawon kamo sa hunahuna, managtukaw kamo.Ang inyong kaaway nga mao ang yawa nagalibotlibot sama sa leon nga naga-ngulob nga nangitag iyang matukob” (1 Pedro 5:8).

`Basaha ang bersiculo sa ibabaw. Unsay mensahe diha alang kanato? Pangutan-a ang imong kaugalingon. "Unsa ka serioso ang akong pagtuo niini nga mga pulong?” Unsang mga butang nga imong gibuhat sa imong kinabuhi nga nagpakita nga serioso ang imong pagtuo kanila?`

Nakakita kaba sukad og leon nga gutom? Makakuyaw kini kay nahibalo ka nga makadakop kini ug mokaon sa bisan unsa nga butang nga magustohan niini. Nag-ingon si Pedro nga si Satanas naglibotlibot sa sama nga paagi. Kon atong li-ngion ang atong palibut, atong makita ang mga sangputanan sa iyang handum sa pagpatay. Ang kamatayon, pag-antus, ug ang pagtuis ug paghugaw sa mga moralidad ug mga values anaa sa tanang dapit. Dili kita makalikay sa pagtan-aw sa mga binuhatan ni Satanas.

`Basaha ang 1 Pedro 5:8-11. Unsaon pagtagad sa mga Cristohanon sa paglibotlibot ni Satanas?`

`Unsay gisaad sa Dios nga Iyang buhaton ngadto kanila nga nag-antus? 1Pedro. 5:10.`

Gisulat ni Pedro kini nga mga pulong diha sa pagpasabut sa pagtubag ngadto sa pangataki ni Satanas sa Cristohanong pagtoo. Apan sa ato nang gihisgutan, nagabuhat si Satanas sa nagkalainlaing mga paagi. Ug bisan kinahanglan kita magbantay sa katinuoran ug sa gahum sa atong kaaway, dili gyud kita maluya, kay kinahanglan kita sa kanunay mahinumdum nga gipildi na ni Jesus si Satanas, nga si Satanas usa na ka pildiro nga kaaway, ug kon kita magpabilin kanunay sa pagkigdugtong kang Jesus, kon mokupo kita sa kanunay ngadto Kaniya diha sa pagtoo, dili gyud usab kita malupis Tungod sa krus, ang kadaugan ni Cristo maoy atong kadaugan.

`Paghunahuna og ubang mga paagi nga makapasakit si Satana Makaunsa ang pagbasa sa 1 Pedro 5:8-11 pagtabang kalau pagtagad sa kahigwaos nga atong masinatian tungod sa atong danza sa pagkinabuhi sa makasasala nga kalibutan diin nakahimo sa og dakung kadaut?`