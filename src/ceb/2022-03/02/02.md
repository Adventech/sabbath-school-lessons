---
title:  Mga Surpresa
date:  03/07/2022
---

> <p></p>
> "Mga hinigugma, ayaw kamo paghikurat sa magasilaub nga kalisdanan nga magaabut sa pagsulay kaninyo, nga kaha pagaingnon ninyo nga usa ka talagsaong butang ang nahitabo kaninyo (1 Pedro 4:12).

Mga katingalahan, masakit nga mga katingalahan, moabut sa daghang mga paagi. Usa ka cotse nga motabok sa dalan padulong sa imong agianan. Usa ka kalit nga pahibalo nga wala ka nay trabaho. Usa ka medical test nga maghatag kanimo sa wala nimo paabuta nga dili maayong balita. Pagbudhi sa usa ka tawo nga imong gihigugma ug imong gihunahuna nga nahigugma kanimo. Ingon ka ngil-ad sa kasakit makahimo, ug kanunay mahimong labing dautan pinaagi sa elemento sa katingala.

Niining semanaha atong tan-awon ang pipila ka mga specific nga mga matang sa masakit nga mga kahimtang o mainit nga pagsulay nga moabut nga kinahanglan dili makapatingala kanato.

Sa pagsugod, mobalik kita sa 1 Pedro 4:12. Ang Grego nga pulong alang sa “natingala” diha sa 1 Pedro 4:12 nagkahulogan sa pagkahimong "alien" "langyaw.” Nag-awhag si Pedro sa mga magbasa kaniya sa dili pagkahulog ngadto sa lit-ag sa pagtuo sa kalayohon nga mga kasakitan ug mga pagsulay nga langyaw ngadto sa Cristohanong kasinatian. Kondili, ilhon sila nga kasarangan o normal kinahanglan sila paabuton.

Ang pulong nga gigamit alang sa “kalayohon nga mga kasakit" o “kalayohon nga pagsulay” nagagikan sa laing Grego nga pulong, ug nagkahulogan kini “usa ka nagkalayo.” Sa ubang mga dapit gihubad kini og “hudno." Kining kasinatian sa pag-antus alang sa atong pagtoo maisip nga usa ka “proceso sa pagtunaw," ang proceso sa mainit nga pagsulay.

`Basaha ang 1 Pedro 4:12-19. Unsay mensahe ni Pedro?`

Daghan kanato ang matingala bahin sa pag-antus tungod kay adunay kitay subra ra ka yano nga pagtan-aw sa Cristohanong kinabuhi. Nahibalo kita nga adunay duha ka habigang Dios, nga maayo; ug si Satanas, nga dautan. Apan sagad ato dayon ibutang ang tanang butang nga maayong bation sa usa ka kahon nga Iya sa Dios, ug ang tanang butang nga dili maayo sa atong pagbati sa kahon nga iya ni Satanas. Apan ang kinabuhi dili kaayo yano ingon niana. Dili nato maggamit ang atong mga pagbati sa paghukom kon unsa ang kahon sa Dios o ang kahon ni Satanas. Usahay ang paglakaw uban sa Dios mahimong mahagiton ug malisud. Ug ang pagsunod kang Satanas daw makita nga makadala og mga ganti. Si Job nga matarung, apan naga-antus, naghulagway niini samtang siya nangutana sa Dios, “Ngano man nga ang mga dautan nagpadayon sa kinabuhi, moabut sa kagulangon, 00, magatubo sa dakung kagahum?” (Job 21:7).

`Gipasabut ni Pedro ang mga pagsulay nga maoy sangputanan sa pagbarug alang kang Cristo. Apan adunay mga katarungan usab sa pag-abut sa mga pagsulay. Unsay matabang kanimo sa 1 Pedro 4:12-19 sa pagpasabut sa mainampingon ngadto sa usa ka higala nganong dili matingala o makurat sa masakit nga mga pagsulay nga iyang giatubang?`