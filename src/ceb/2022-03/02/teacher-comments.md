---
title:  Teacher comments
date:  08/07/2022
---

Dugokan nga Teksto: 1 Pedro 4:12, 13.

Tutokan sa Pagtuon: Jer. 9:7-16, Roma 1:21-32, 2 Cor. 12:7-12, 1 Pedro 4:12-19, 1 Pedro 5:8-11.

#### Bahin I: Kinatibuk-ang Panglantaw

Si Pedro, ang tanang matang sa mga pagsulay nagbun-og sa sunod-sunod nga mga balud sa iyang tibuok kinabuhi. Nakiggubat siya sa literal nga nagbowa-bowa nga mga balud sa lanaw panahon sa mabugnawng mga gabii nga iyang gigahin sa pagpanagat alang sa iyang pamilya. Nakiggubat siya sa mga balud sa mapait nga pagbasol sa iyang paglimod sa iyang Ginoo. Nakiggubat siya sa mga balud sa pagkawalay kasigurohan sa bilanggoan human siya nagwali sa ebanghelyo. Nakiggubat siya sa mga balud sa pagkasaguyo samtang siya nagbuhat sa pagpalig-on sa bag-ong Cristohanong iglesia. Nahimo siya daw usa ka tinun-an sa tulonghaan sa pag-antus, nagsubay sa iyang mga pagsulay gikan sa hinungdan ngadto sa epekto, nga niini nakapahimo kaniya sa pagtubo gikan sa iyang kasinatian. Apan nakakat-un siya ilabina sa pagsabut sa kalabutan sa pag-antus diha sa bulohaton sa Dios sa kaluwasan maingon man sa iyang kaugalingong personal nga paglaum sa pagbuhat, ug pagkahimo sumala sa gusto sa Dios alang kaniya. Tungod kay nahimo mang batik si Pedro diha sa pag-antus ug mga pagsulay, labi siyang maayo nga haum sa pagtudlo kanato nining semanaha. Ang leksyon niining semanaha nagpasantup sa daghang mga matang sa mga hasohasan o mainit nga pandayan nga gipasiugdahan ni Satanas, mga hasohasan nga gipasiugdahan sa atong sala, mga hasohasan nga gigamit sa Dios sa pagputli kanato ug pagforma sa atong kinaiya, ug mga hasohasan sa pagkahamtong. Ang matag-usa niini nga mga hasohasan adunay tuburan o gigikanan (kang Satanas, kanato, o sa Dios) ug sulondan alang sa pagdumala ug sa pagtubag.

**Mga Tema sa Leksyon: Ang leksyon niining semanaha magpasantup sa duha ka dakung mga tema:**

Ang pag-antus maoy presente nga katinuoran sa atong hulog nga kalibutan ug, ingon nga mga Cristohanon, kinahanglan magtuon kita kon unsaon nato pagtagad ang pag-antus ug magtuon gikan niini. Ikaduha, ingon nga mga piniyalan sa atong kaugalingong pagkaespirituhanon, atong tun-an ang pag-ila tali sa nagkalainlaing mga matang sa mga pagsulay ug pag-antus. Makatabang kini kanato sa pagsabut kong unsaon sa pagtagad sa mga kalisdanan sa atong mga kiabubuhi ug sa pagkuha sa labing maayong leksyon.

#### Bahın II: Comentaryo

**Pag-antus uban kang Cristo**

Ang 1 Pedro 4:12, 13 nag-intriga kanato sa duha ka dagkung mga tema. Nahauna, unsa may gipasabut ni Pedro nga kinahanglan kita dili mahibulong sa mga pagsulay nga moigo sa atong mga kinabuhi? Ang dautan ug sala mga intruders o nanulod nga walay kalabutan sa han-ay sa paglalang sa Dios. Dili sila natural o kinaiyahan ngadto sa biological o moral nga kinabuhi, sumala sa orihinal nga gilalang sa Dios. Dili nato tugotan ang atong mga kaugalingon sa pagka-anad ngadto kanila, ni modawat kanila ingon nga kabahin sa orihinal nga kalibutan sa Dios. Ang dautan ug sala dili molungtad. Moabut ang panahon nga tapuson sila sa Dios.

Ang gipasabut ni Pedro dinhi mao nga sa human mahulog ang kalibutan nga ang sala, dautan, pag-antus, ug kamatayon samokan. Aron pagkabuhi dinhi sa kalibutan, atong dawaton nga kining bag-ong katinuoran, bisan, temporaryo lamang, presente. Bisan kinahanglan dili kita magkinabuhi sa kanunay nga kabalaka, sa kahadlok nga ang dautan moabut kanato sa bisan unsa nga gutlo, kinahanglan mangandam kita alang sa biisan unsay mahitabo ingon nga sangputanan sa dautan.

Niini nga kahulogan, ang pagkaandam nagkahulogan: (1) magbantay sa talan-awon sa dakung away; (2) ang kanunay nga pakigdugtong sa Dios diha sa pag-ampo ug pinaagi sa pagpadayag sa Iyang kaugalingon; (3) sa pagbaton og espirituhanong mga higala maandam kita sa maalamon, maloloy-on, ug maglipay kanato diha sa Biblia sa mga panahon sa pagantus.

Ikaduha, unsa may gipasabut ni Pedro pinaagi sa pagsulti kanato sa pagmaya sa pagsalmot diha sa pag-antus ni Cristo sa makadaghang panahon sa iyang nahaunang sulat. Sa capitulo 1, ang tibuok panghitabo sa nahaunang pag-anhi ni Cristo, sumala sa gitagna sa Espiritu Santo, gihulagway ingon nga “mga pag-antus ni Cristo” (1 Pedro 1:11). Sa capitulo 2, gipasabut ni Pedro nga si Jesus nag-antus sa dili makatarunganon tungod kay Siya mao ang Nag-antus nga Sulogoon sumala sa Isaias 53. (1 Pedro 2:21-25). Sa capitulo 3, nagpasantup si Pedro nga si Jesus "nag-antus alang sa mga sala alang sa tanan, ang matarung alang sa mga dili matarung, aron sa pagdala kaninyo ngadto sa Dios” (1 Pedro 3:18). Sa capitulo 4, nagdugang si Pedro nga “nag-antus si Cristo diha sa Iyang lawas” (2 Pedro 4:1), ug sa capitulo 5, iyang gipamatuod nga siya sa iyang kaugalingon nakasaksi sa pag-antus ni Cristo” (1 Pedro 5:1).

Gidugtong usab ni Pedro ang atong tanang pag-antus ngadto sa pag antus ni Cristo.

Sa capitulo 1, gisultihan ni Pedro ang mga Cristohanon nga kinahangla sila magamaya diha sa kaluwasan ni Cristo, bisan o "sa diyutayng panah kamo tingali magaantus sa kagul-anan sa tanang matang sa mga pagsulay.”

Kini nga pag-antus, hinoon, “moresulta lang ngadto sa pagdayeg, himaya, ug dungog kon ipadayag na si Jesus” (1 Pedro 1:7).

Sa capitulo 2, gipasabut ni Pedro nga ang dili makatarunganong pagantus dalayegon (1 Pedro 2:19, 20). Tungod kay si Jesus, usab nag-antus sa dili makatarunganon (1 Pedro 2:21-25).

Sa capitulo 3, nagpadayon siya sa sama nga tema sa dili makatarunganong pag-antus: “Kon kinahanglan kamo magaantus kong unsa ang matarung, bulahan kamo," kay “labi pang maayo, kon kabubuton sa Dios, nga mag-antus alang sa pagbuhat og maayo kay sa pagbuhat og dautan,” (1 Pedro 3:14-17). Tinuod kini, tungod kay, sa tawhanong pagkasulti walay bisan unsang matarung bahin kang Jesus, ang matarung, mamatay alang sa mga dili matarung; apan kini gayud nga buhat misangput diha sa maayo ug kaluwasan alang sa mga makasasala, alang sa Dios, ug alang sa uniberso . Sama niini alang kanato bahin sa atong pag-antus ingon nga mga Cristohanon; walay bisan unsa nga matarung bahin sa atong pagantus sa paglutos tungod sa pagka-Cristohanon, apan kana nga pag-antus maggamit alang sa maayo, tungod kay magahatud kini ngadto sa pag-usab sa kinaiya alang kanato ug ngadto sa atong kaluwasan alang sa uban pang daghang mga tawo, samtang magdala og himaya ngadto sa Dios (1 Pedro 1:6, 7).

Sa capitulo 4, gipasabut ni Pedro ang maayo nga mabuhat sa pagantus dinhi kanato ug alang kanato: ang pag-antus makatabang kanato sa pagdisiplina sa atong mga lawas ug sa atong mga handum (2 Pedro 4:1, 2). Apan kana nga moral nga disiplina dili lang kay natural nga resulta sa pagantus nga nagsumikad sa atong nagkalainlaing sayop nga mga binuhatan (1 Pedro 4;15). Ang atong pag-antus epektibo tungod kay kita “nakig-ambit sa mga pag-antus ni Cristo” (1 Pedro 4:13), mag-antus kita ingon nga Cristohanon” nga magdala sa ngalan sa Dios (1 Pedro 4:16), ug sumala sa kabubut-on sa Dios (1 Pedro 4:19).

Sa capitulo 5, nagpahinumdum si Pedro kanato nga wala lang kita mag-inusara, kay daghang ubang Cristohanong mga igsoon lalake ug mga babaye sa tinuod kalibutan “nag-agi sa sama nga matang sa mga pag-antus” (1 Pedro 5:9). Aduna kitay kasigurohan nga, diha sa pagtan-aw sa grasya sa Dios ug kaluwasan, kini nga pag-antus alang lang "sa diyutayng panahon” ( 1 Pedro 5:10).

**Ang Pagpahayag sa Yawa (1 Pedro 5:8-11)**

Ang dagway sa yawa tinuod alang sa mga Cristohanon sa tibuok kasaysayan. Tinuod ang iyang pagka-anaa sa pagtuo sa Protestante nga mga Repormador. Apan, panahon ug human sa Enlightenment, ang mga pilosopo ug mga teologo nagmugna og pagtan-aw sa kalibutan nga nagsalikway sa pagkatinuod sa personal o mga kahibulongan nga mga naglihok saylo sa nahibaloan nga kalibutan. Kining pagtan-aw sa kalibutan nagpahimutang sa liberal Christianity, karon, sa paglimod sa pagnuod nga persona. Sa baylo, kini nga grupo nagpamatuod ng sa lang ka tumotuo nga representasyon sa principio sa yawa Ang gisangputanan mao na, ang dautan karon guaoduct sa usa ka hataas, violent evolution pagka-ignorante o usa lang ka product sa us process nga gikan niini motumaw ang tawhanong rasa.

Busa, ang dautan maoy resulta sa usa ka material, genetic ug sa determinism. Bisan kon angkonon sa ubang mga Cristonanon sa pagkasa yawa, maglisud sila sa pagtuo nga siya sa pagkatinuod ingon ka daut gamhanan ingon sa gihulagway diha sa Bibhid.

Ingon nga mga Cristohanon nga nagtuo sa Biblia, hinoon, atong giil. ang pagkatinuod sa yawa. Alang kang Jesus, si Satanas usa ka tinuod ng linalang, dili simbolo sa ubang mangitngit sa sulod nga bahin sa iyano hunahuna (tan-awa, pananglitan sa Mat. 4:1-11). Si Pablo usab, nagtanaw sa Cristohanon ingon nga nakig-away batok sa "spiritual nga gahum sa dautan sa langitnong mga natad” (Efeso 6:12). Ug dinhi, sa atong leksyon, nagpahinumdum si Pedro kanato sa pagbantay batok sa mga pangataki sa yawa (1 Pedro 5:8). Apan, bisan siya matuod, ang Cristohanon dili magtutok sa yawa. Oo, kinahanglan magbantay kita sa iyang pagka-anaa ug magmatngon nga dili mahulog ngadto sa iyang mga limbong, apan ang centro, ang unod, ug ang kalipay sa atong kinabuhi mao si Cristo ug ang Iyang kaluwasan.

**Ellen G. White: Ang Kalabutan sa Pag-antus Human sa Pagkahulog**

“Ug ang kinabuhi sa pagbuhat ug kabalaka nga sukad kaniadto nahimong dangatan sa tawo gitudlo diha sa gugma. Usa kini ka disiplina nga naghatag sa pagkakinahanglanon pinaagi sa iyang sala, sa pagbutang og usa ka pagsanta sa pagpatuyang sa gana ug pagbati, sa pagmugna og mga batasan sa paggahum sa kaugalingon. Kabahin sa dakung plano sa Dios alang sa pagpahiuli gikan sa kaguba ug pagdaut sa sala.”—Ellen G. White, Patriarchs and Prophets, p. 60.

#### Bahin III: Kagamitan sa Kinabuhi

1. Unsaon nimo pagkinabuhi sa kinabuhi nga magtutuok kang Cristo samtang sa pagkahibalo nga si Saatanas tinuod ug actibo dinhi kalibutan?

2. Samtang dili na kita mahibulong sa kamatuoran nga adunay pag-antus dinhi sa kalibutan, moabut kini kanunay ingon nga kahibulongan kong mohampak ang mga pagsulay kanato sa personal. Ang pagkaandam sa paghibalag sa pag-antus sa personal nga kinabuhi ug pagtubag ngadto niini sa Cristohanong paagi mahinungdanon. Ang mga Cristohanon nahibalo sa nagkalainlaing mga matang sa mga hasohasan ug tagdon sila sa pagkaserioso. Gusto sila magtuon sa husto nga butang gikan kanila. Sa makadahang panahon, gusto sa mga Cristohanon nga mapasaligan nga dili siya responsabli alang sa ubang personal nga mga crisis o kalisdanan sa kinabuhi. Kon bahin sa balatian, ang usa ka Cristohanon mobati sa labi pa ka maayo sa pagkahibalo nga dili siya maoy responsabli alang sa hinungdan sa iyang balatian, dili ba? Kana nga pasalig makahimo og dakung kalainan ngadto sa Cristohanon nga anaa sa pagsulay. Sa sama nga panahon, kinahanglan atong ilhon nga kon moabut ang usa ka balatian tungod sa kaugalingong matang sa pagkinabuhi, ang kasinatian husto nga sabton ingon nga hasohasan sa sala ug nagkinahanglan nga tambalan sa ingon (1 Pedro 4). Unsang mga matang sa mga hasohasan ingon naagi-an niining bag-o pa? Unsay imong nakatunan? Imo bang nadaug?

3. Tan-awa, pananglitan, bahin sa hasohasan sa pagkahamtong. Sa unsang mga paagi atong mailhan kini nga matang sa hasohasan sa atong mga kinabuhi? Sa unsang paagi ang pag-antus makatampo ngadto sa atong pagkahamtong?