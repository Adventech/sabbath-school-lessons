---
title:  Mga Init nga Pagsulay sa Pagputlilin
date:  06/07/2022
---

> <p></p>
> "Busa kini mao ang giingon ni Jehova sa mga panon: Ania karon tunawon ko sila, ug sulayan ko sila; kay sa unsa bang paagi nga pagahimoon ko tungod sa mga anak nga babaye sa akong katawhan (Jer. 9:7).

“Kon ang Espiritu sa Dios magpahinumdum kanimo og usa ka pulong ni Jehova nga makasakit kanimo, makasiguro ka nga adunay usa ka butang nga anaa kanimo nga gusto Niyang pasakitan hangtud sa kamatayon niini.” Oswald Chambers, My Utmost for His Highest (Uhrichsville, OH: Barbour and Company, Inc., 1963), p. 271.

`Unsaon nimo pagsabut sa kinutlo ug sa bersiculo sa Biblia sa ibabaw? Unsa may imong kasinatian sa kasakit nga nalambigit sa proceso sa pagputli?`

`Basaha ang Jeremias 9:7-16. Nag-ingon ang Dios nga Iyang “putlion ug sulayan”, o “tunawon”, ang Juda ug Jerusalem (Jer. 9:7).Unsang duha ka mga katarungan nga gihatag sa Dios alang niini? (Jer. 9:13, 14). Sa unsang paagi ang pagputli mahitabo? (Jer. 9:15, 16).`

Ang pagputli ug pagsulay sa Dios naglambigit og diha-diha nga aksyon. Adunay tulo ka mga katarungan tingali ngano ang pagputli ug pagsulay bation samag mainit nga pagsulay. Nahauna, makasinati kitag kasakit samtang motugot ang Dios og mga kahimtang sa pagdala sa atong sala ngadto sa atong pagtagad. Sa sayo-sayo pa, nagsulat si Jeremias nga dili malipayon, “Ang mga hasohasan mitayhop sa hilabihan gayud; ang tingga giut-ot sa kalayo: kawang lamang ang pagtunaw sa pagulay; kay ang dautan wala man mangaluka?" (Jer. 6:29). Busa, usahay gikinahanglan ang kalit nga aksyon aron sa pagpatagad kanato. Ikaduha, makasinati kita sa kahigwaos samtang kita magbati og kasubo alang sa sala nga ato nang nakita karon sa dayag: Ikatulo, makasinati kitag kasaguyo samtang kita mosulay sa pagkinabul sa pagkalahi. Mahimo kini nga dili makalipay ug malisud ang kanunaye pagpili sa pagbiya sa mga butang nga dugay na kaayong kabahin kanato.

`Paghunahuna bahin sa mga sala nga imong gipakigbisugan. Kon Dios magputli ug magsulay kanimo karon, unsaon kaha Niya pagbuhat kini? Unsay imong buhaton karon sa pagtagad niini sa dili pa ang Dios maghimog kalit nga lakang bahin kanimo, sama sa Iyang gibuhat sa Israel?`