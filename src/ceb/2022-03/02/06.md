---
title:  Mga Hasohasan sa Pagkahamtong
date:  07/07/2022
---

> <p></p>
> “Ug aron ako dili makapasulabi sa pagkahimuot tungod sa kadaghan sa mga pinadayag kanako, ako gihatagan ug tunok dinhi sa akong lawas aron lagi dili ako magpasulabi sa pagkahimuot” (2 Cor. 12:7).

Adunay usa ka dakung kalahian tali sa pagputol ug sa pagpung-ol. Atong putlon ang mga tanum nga wala na nato kinahanglana; atong pung-olan ang mga tanum nga gusto nato palamboon ngadto sa labi pa ka mabunga-on. Apan, kining duha ka mga proceso, magkinahanglan og hait nga gamit. Sa pagkatinuod, ang pagpung-ol nagkinahanglan sa pagputol og mga bahin gikan sa tanum nga daw makita sa bag-ohanon nga hardenero nga pagdaut niini. Sa espirituhanong pagpasabut, nagsulat si Bruce Wilkinson, “Nagampo ka ba alang sa hilabihan kadagaya nga mga panalangin sa Dios ug nagpakilooy nga himoon ka Niyang sama sa Iyang Anak?

“Kon Oo ang imong tubag, nan nangayo kag igpupung-ol.”—Bruce Wilkinson, Secrets of the Vine (Sisters, OR: Multnomah Publishers, Inc., 2001), p. 60.

Naghunahuna ang mga tawo kon unsa gayud ang gipasabut ni Pablo sa iyang giingon nga “tunok dinhi sa lawas” (2 Cor. 12:7). Ang mga ideya naglakip gikan sa kanunay nga pangataki sa mga kaaway ni Pablo nga nakaingon sa iyang lisud nga pagsulti. Daw ingon og mao gayud kini ang problema sa iyang panan-aw (tan-awa ang mga Comments ni Ellen G. White, The SDA Bible Commentary, vol. 6, p. 1107). Kahibulongan, nagtuo si Pablo nga ang iyang “tunok gihatag kanako."

`Unsa sa imong hunahuna ang gipasabut ni Pablo sa "gihatag kanako”? Kinsa man naghatag niini ngadto kaniya? Sa unsang paagi sa Dios sa paggamit niini alang sa kaayohan ni Pablo?`

Timan-i nga ang “tunok” ni Pablo adunay takdo nga katuyoan: "aron lagi dili ako magpasulabi sa pagkahimuot” (2 Cor.12:7). Dili tungod sa bisan unsang specific nga sala nga iyang nabuhat, kondili sa pagsanta kaniya gikan sa pagpakasala sa umaabut. Giila ni Pablo nga tungod sa kinaiyahan adunay siyay kaluyahon ngadto sa pagpakasala, ug nga kining “tunok” makahimo pagbantay batok niini.

`Basaha ang 2 Corinto 12:7-10. Giunsa ni Pablo pagtagad sa iyang “tunok”? Naghunahuna ka ba nga ang kaluyahon ni Pablo adunay bisan unsang kaayohan alang kaniya? Sa unsang paagi ang pagtubag ni Pablo makatabang kanimo sa pagtagad sa "mga tunok” nga tingali imong pagapas-anon?`

`Sa unsang mga paagi tingali ang mga paagi sa Dios alang sa imong kalamboan lahi ra kaayo kay sa imong kaugalingon? Paghunahuna og mga bahin sa imong kinabuhi diin ikaw nagkinahanglan nga labaw pa ka mabungaon alang sa pagkamatarung. Unsang spiritual nga mga qualities gusto nimo pangayoon sa Dios sa pagpalambo diha kanimo pinaagi sa Iyang “pagpung-ol”?`