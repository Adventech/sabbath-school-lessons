---
title:  Naluya ug Gikapoy
date:   18/07/2021
---

Sa usa ka hayahay nga buntag sa spring o tingbukhad, ang walay pahulay nga Hari David naglakaw-lakaw sa atop sa iyang palasyo. Unta nag-uban siya sa iyang kasundalohan sa pikas nga dapit sa Jordan. Siya unta ang maggiya sa katawhan sa Dios aron pagbuntog sa mga Ammonites ug magdala og kalinaw ngadto sa gingharian.

`Sa wala siya didto sa dapit nga kinahanglan unta siya mahimutang sa pultahan ngadto sa pagsulay alang kang David. Basaha ang sugilanon diha sa 2 Samuel 11:1-5. Unsa may nahitabo, ug unsang dakung sala nga nabuhat ni David?`

Sa iyang atop, nakakita si David og usa ka “matahum kaayo nga babaye” nga naligo. Ang makasasala nga mga pagbati mibuntog kaniya niadtong gabhiona, ug natulog siya uban kang Batseba, ang asawa sa iyang sinaligan nga opisyal sa iyang kasundalohan. Sama sa tanang karaang mga hari, si David adunay absuloto o tibuok nga gahum. Ingon nga hari dili siya kinahanglan magsunod sa mga sulondan nga naggahum sa tanan. Apan, ang masakit nga sugilanon sa pamilya ni David nga nagsunod niining sugilanon nga nakapausab sa kahimtang-nagpahinumdum kanato sa kamatuoran nga, bisan ingon nga hari, dili siya ibabaw sa balaod sa Dios.

Sa pagkatinuod, diha ang balaod ingon nga usa ka panalipod, usa ka kasigurohan, ug bisan kon nagpadaplin ang hari sa gawas niini, nag-atubang siya sa makalilisang nga mga sangputanan. Samtang naglapas si David sa mga utlanan sa balaod sa Dios, nagsugod siya pagbati sa mga epekto sa tanan bahin sa iyang kinabuhi. Naghunahuna si David nga ang iyang naghingapin nga unodnon kagustohan daw wala niya mamatikdi; apan, nagmabdos na si Batseba samtang halayo ang iyang bana.

`Basaha ang 2 Sam. 11:6-27. Giunsa ni David pagsulay pagtabon sa iyang sala.`

Bisan tuod komplicado o maayo kaayo ang pamaagi ni David aron mauli si Uria ngadto sa iyang pinuy-anan ug ngadto kang Bathseba kini napakyas. Si Uria nga usa ka dunganon kaayo nga tawo mitubag sa maliputon ni David nga mga sugyot “ ' Ang arka ug ang Israel ug ang Juda nagpuyo sa mga balongbalong, ug ang akong ginoo nga si Joab ug ang mga sulogoon sa akong ginoo nagcampo sa hawan nga kapatagan. Moadto ba diay ako sa akong balay aron mokaon ug moinum ug mohigda kauban sa akong asawa?." (2 Sam. 11:11). Sa ngadto ngadto ang desperado nga David mihimo ngadto sa "remote-control nga pagpatay aron sa pagtabon sa iyang sala.

`Malisud ba tuhoan nga si David, kang kinsa ang Dios naghatag sa kadagaya, moyukbo nga ubos ra kaayo. Dili igsapayan kong kinsa kita, unsang mga pahimangno atong makuha niini nga sugilanon?`