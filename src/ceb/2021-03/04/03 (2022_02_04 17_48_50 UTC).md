---
title:  Tawag sa Pagpamata
date:   19/07/2021
---

Taliwala sa usa sa labing mangitngit nga panahon sa kinabuhi ni David adunay maayong balita: Gipadad-an sa Dios sa Iyang manalagna. Si Natan ug David su-od kaayo nga ka-ila. Sa sayo pa, gitambagan ni Natan si David sa iyang mga plano sa pagtukod og usa ka templo (2 Samuel 7). Hinoon, karon, miabut ang profeta nga adunay lahi nga bulohaton alang sa iyang hari.

`Ngano sa imong paghunahuna gipili man ni Natan ang usa ka sugilanon imbis nga nganlan ug pagkaulawan dayon si David? Basaha ang 2 Samuel 12:1-14.`

Nahibalo si Natan kon unsay iyang isulti, ug iyang gisulti kini sa paagi nga masabtan ni David. Nag-asoy siyag usa ka sugilanon nga si David, ang kanhi nga magbalantay sa mga carnero, madugtong sa iyang pagbati. Nahibalo siya sa hataas nga paglambo sa pag-ila ni David sa justicia ug kadungganan. Busa, sa usa ka pagsabut, masabut nga nagbutang si Natan og usa ka lit-ag nga makabitik kang David.

Sa pagpahibalo ni David sa wala niya hunahunaa nga hukom sa iyang kamatayon. Gi-ingnan siya ni Natan nga, “Ikaw mao ang tawo” (2 Sam. 12:7). Adunay nagkalainlaing mga paagi sa pagsulti “Ikaw mao ang tawo." Makahimo pagsinggit ang usa ka tawo niini, makahimo pagsumbong ang usa ka tawo ug pagtulisok sa iyang tudlo ngadto sa nawong sa ubang tawo, o ang usa ka tawo makahimo pagsulti sa kabalaka ug pagtagad. Ang mga pulong ni Natan gilasohan og kalooy. Sa mao nga gutlo, gibati gyud tingali ni David ang kasakit nga gibati sa Dios nga usa sa Iyang mga anak nga lalake o mga babaye nahibalo nga naglakaw luwak o gawas na sa Iyang kabubut-on. Mipitik sa hunahuna ni David. Adunay usa ka butang nga migisi sa iyang kasingkasing.

`Nganong gitubag man ni David uban sa: “Nakasala ako batok kang JEHOVA” sa baylo nga moingon siya, “Nakasala ako batok kang Batseba o "ako usa ka mamumuno” (2 Sam. 12:13; tan-awa usab sa Sal. 51:4)?`

Giila ni David nga ang sala, makahimo sa atong kasingkasing nga walay pahulay, una sa tanan maoy pagsupak batok sa Dios, ang Magbubuhat ug Manunubos. Atong gipasakitan ang atong mga kaugalingon; atong ma-angin ang uban. Makadala kitag kaulawan ngadto sa atong mga pamilya o mga iglesia. Apan sa katapusan, atong mapasakitan ang Dios ug nagdugang og laing lansang ngadto sa laksot nga sagbayan nga nagtudlo ngadto sa langit didto sa Golgota.

“Ang badlong sa profeta nakatandog sa kasingkasing ni David; napukaw ang iyang tanlag; nagpakita ang pagkadaku sa iyang sala. Napaduko ang iyang kalag diha sa pagbasol atubangan sa Dios. Uban sa nagkurog nga mga ngabil siya miingon, ‘Nakasala ako batok kang Jehova.’Ang tanang sayop nga nabuhat ngadto sa uban makaabut balik gikan sa na-angol o gisakitan ngadto sa Dios. Nakabuhat si David og grabe nga sala, ngadto kang Uria ug Batseba, ug iyang gibati pag-ayo ang kasakit niini. Apan ang walay kinutoban nga labaw ka daku mao ang iyang sala batok sa Dios.”—E.G. White, Patriarchs and Prophets, p. 722.