---
title:  Edisyon Sa Magtutudlo
date:   23/07/2021
---

**Bahin I: Kinatibuk-ang Panglantaw**

Ang leksyon niining semanaha magtutok sa usa ka labing makasusubo nga mga capitulo sa kinabuhi ni David. Ang hari sa Israel nag-abuso sa autoridad nga gihatag sa Dios kaniya nga nagdala sa asawa sa usa sa ilang mga sundalo ngadto sa pagpakasala. Si Uria usa ka manggugubat sa kasundalohan ni David, nakig-away sa usa ka gubat alang sa iyang hari. Namintaha si David sa pagka-wala diha ni Uria.

Sa pagmabdos ni Batseba tungod sa unodnon nga pagpanapaw ni David, misulay ang hari sa pagtabon sa iyang sala. Iyang gitawag si Uria pagbalik gikan sa bangis nga away aron aduna siyay panahon sa iyang asawa. Gipadayag ni Uria ang iyang dan-ag nga kinaiya sa iyang pagdumili sa pagsulod sa balay samtang ang iyang kasundalohan nakig-away sa kaaway.

Sa wala magsilbi ang unang plano ni David, iyang giasugo si Joab, ang capitan sa kasundalohan sa hari, sa pagbutang kang Uria atubangan sa panggubatan aron moatubang siya sa kamatayon. Ang unodnon nga pangibug ni David naghatud kaniya ngadto sa unodnon nga binuhatan, nga naghatud ngadto sa malimbongon nga lit-ag sa pagpatay sa usa ka tawo nga walay sala. Ang mga pagsulay sa yawa ipahaigo sa pagtagbo sa matag- usa ka huyang nga bahin sa atong pagkatawo. Kon adunay dali mapukan nga bahin sa atong kinaiya, tumngon sa yawa kana nga bahin aron pagdala kanato ngadto sa sala.

Giila ni David ang iyang sala pinaagi sa usa ka sambingay ni profeta Natan nga gisulti kaniya. Sa tumang kaguol, mihilak siya sa masakit nga pagsugid. Halalum ang iyang paghinulsol, tininuod, ug kinasingkasing. Ang Salmo 51 maoy iyang mainiton nga pakilooy alang sa pasaylo ug alang sa usa ka nausab nga kasingkasing. Gitubag sa Dios ang pag-ampo ni David. Gipasaylo ang hari, apan ang pagpasaylo dili mosangput sa paglikay sa makatalagmanon nga mga sangputanan sa sala. Sa iyang tibuok kinabuhi, nasinati ni David ang usa o lain nga paagi, sa makalilisang nga mga sangputanan sa iyang makasasala nga buhat. Ingon nga usa ka pinasaylo nga anak sa Dios, nakasulod siya sa kapahulayan sa langit, apan sa gihapon nakasinati sa kahigwa-os sa iyang makasasala nga binuhatan.

**Bahin II: Comentaryo**

Usa sa mga pangutana nga moabut dayon sa hunahuna kon atong tun- an ang kasinatian ni David sa tinuyo, mapanapawon nga binuhatan uban kang Batseba mao nganong gibutang man sa Dios kana nga makaulaw nga sugilanon diha sa Biblia. Nganong gipadayag man ang su-od nga mga detalye sa kinabuhi ni David? Nganong wala man lang ingna nga nakasala siya ug napasaylo ug gitapus ang sugilanon? Atong susihon kon unsay gitudlo sa Dios kanato pinaagi niini nga asoy?

Adunay dili moubos upat ka halalum nga mahinungdanong mga leksyon dinhi. Ang 2 Samuel 11:1 maoy usa ka makasugilon nga bersiculo. Sa pipila ka hamubo nga mga pulong, gitumbok sa kasulatan ang kaluyahon sa kinaiya ni David. Panahon kadto sa tingbukhad sa tuig, ug ang Israel diha sa serioso nga pakig-away sa mga kaaway niini. Ang mga hari nagdumala sa ilang kasundalohan ngadto sa gubat, apan gipadala ni David si Joab, ang iyang heneral sa kasundaluhan, ngadto sa pakig-away. Nag-ingon ang teksto, “Apan nagpabilin si David didto sa Jerusalem.” Ang maisugon nga mga hari nagkig-uban sa ilang kasundalohan sa pakig-away. Ilang dasigon ang ilang naluya, gikapoyan sa gubat nga mga fuersa sa pagpadayon sa away. Gipili ni David ang pagpabilin sa iyang palasyo, naglingaw-lingaw sa mga kalipayan sa pagkahari, samtang ang iyang mga tawo nag-antus ug nangamatay sa gubat. Ania ang nahaunang leksyon gikan sa pagkapukan ni David. Kon mapakyas ka sa pagbuhat sa ilang bulohaton, kon magpatuyang ka sa makalipay nga mga handum sa baylo nga mabuhat kon unsay husto, sayon ka lang pukanon ni Satanas sa malinglahon nga mga pagsulay.

Ang ikaduhang leksyon kalit lang magsunod sa mga tikod sa nahauna. Moabut ang mga pangataki ni Satanas sa panahon nga wala kaayo paabuta. Wala magpaabut si David nga sa iyang paglakaw-lakaw sa atop sa iyang palasyo niadtong gabhiona nga madani siya sa katahum sa asawa sa laing tawo. Ang hubad sa New Life nga hulad sa Biblia sa Proverbio 4:23 niini nga pagkasulti: "Bantaye ang imong kasingkasing labaw sa ubang mga butang, kay mao kini ang magpaila sa dalan sa imong kinabuhi.” Si Salomon ang ikaduhang anak ni Batseba, kang David, nagsulat niini nga mga pulong, Ingon nga usa ka hamtong, nakahibalo na gyud siya bahin sa sala ni David. Kon atong palu-agan ang atong pagbantay, moataki si Satanas. Busa, nag- ingon si Jesus ngadto sa Iyang mga tinun-an, “Magtukaw kamo ug mag- ampo, aron dili kamo masulod ngadto panulay. Ang espiritu sa pagkatinuod andam, apan ang unod maluya” (Markos 14:38). Mao gyud kini ang problema ni David. Sa mga gutlo nga walay pagbantay, ang kahuyang sa unod naghatud kaniya ngadto sa usa ka sala nga mag-usab sa dalan sa iyang tibuok kinabuhi.

**Makasasala nga mga Hunahuna Maghatud ngadto sa Makasasala nga mga Buhat.**

Ang sala magsugod sa hunahuna. Ang unodnon nga kaibug sa panan-aw ni David naghatud sa sunod nga lakang, pagpahimulos sa iyang unodnon nga pangibug nga limata. Nanimpalad siya sa natad ni Satanas sa iyang pagbuhat sumala sa iyang mga hunahuna ug iyang gipadala ang iyang mga sulogoon sa pagpangutana bahin kang Batseba, ang iyang mga pagbati, nga wala magamhi sa Espiritu Santo, naghatud ngadto sa dili angayan nga pagpangutana aron magpahimulos sa iyang mga handum pinaagi sa usa ka makasasala nga buhat. Maghatud kini kanato ngadto sa ikatulong leksyon. Bisan og misulay si David pagtabon sa iyang mapanapawon nga kadugtongan kang Batseba, dili gyud matabonan ang sala sa dugayng panahon. Kining mga pulong ni Moises ngadto sa mga Israelitas kapid-an ka mga siglo kaniadto nahimong tinuod sa iyang kasinatian. “Apan kon kini dili ninyo pagabuhaton, ania karon, kamo nakasala batok kang Jehova; ug sa pagkamatuod hipalgan ikaw sa imong sala” (Num. 32:23). Ang makasasala nga gibuhat ilalum sa tabon sa kangitngit mogawas diha sa nagasiga nga kahayag sa adlaw. Kay “ang tanang mga butang hubo ug dayag ngadto sa mga mata Kaniya kang kinsa kita maghatag og husay" (Heb. 4:13).

Ang sala nga binuhatan ni David dili matago sa dugay, nagbuntis si Batseba. Namatay si Uria. Si profeta Natan nakig-atubang kang David bahin sa iyang makasasala nga binuhatan. Ang sala nga nabuhat sa kangitngit moabut ang adlaw nga mogawas sa dayag. Naglanog-lanog sa subli sa mga kasiglohan mao ang mga pulong ni Moises: "Hingkaplagan ikaw sa imong sala” (Num. 32:23). Ang ikaupat nga leksyon nga atong madiscobrehan gikan niining unang bahin sa sugilanon mao nga bisan mihilak si David, nagsugid sa iyang sala, naghinulsol sa iyang dautang binuhatan, gipasaylo sa Dios, magpabilin ang mga sangputanan sa sala.

**Ang Sala usa ka Cancer Moguba sa Tanang Butang nga Tandogon Niini.**

“Si Edwin Cooper nabantug sa tibuok America, apan halos ang tanan wala makaila sa iyang tinuod nga ngalan. Nagagikan sa pamilya nga circus clowns, nagsugod si Cooper pagpasundayag sa daghang mga pundok sa nag-edad pa siya og siyam. Human sa usa ka pagpasundayag uban sa Barnum ug Bailey Circus, nahimo siyang bantugang hulagway sa telebisyon sa tuig 1950s ingon nga Bozo the Clown. Dugang sa paglingaw sa batan- on ug tigulang, adunay mensahe si Cooper alang sa iyang mga kaabag ug mga kaparis' sa matag-semana: magpasusi kamo alang sa cancer. Apan si Cooper nagkapuliki kaayo sa iyang trabaho nga wala makatagad sa iyang kaugalingong tambag. Sa pagkadiscobre sa iyang cancer ulahi na kaayo kini nga matambalan pa. Namatay si Cooper sa batan-ong pang edad nga 41 anyos sa sakit nga iyang gipasidaan sa daghang mga tawo nga dili matakboyan. Ang sala labaw pa ka grabe, kay sa mananakod nga cancer. Ang sala makamatay ug makaguba sa tanan nga matandog niini. Gikan sa pagkapukan ni Adan didto sa Tanaman sa Eden hangtud karon, ang sala dili magkuha og mga binilanggo. Mao kini ang katuyoan nga nagpaluyo sa tanang butang nga buhaton ni Satanas. Nag-ingon si Jesus nga, “Ang kawatan moanha aron lamang sa pagpangawat, ug pagpatay, ug paglaglag" (Juan 10:10). “(No Laughing Matter," in Reading Eagle, July 5, 1961, accessed February 4, 2020 at ministry127.com/resources/illustration/no- laughing-matter).

**Sala ni David Adunay Makamatay nga mga Sangputanan.**

Ang mga resulta sa sala ni David makita sa iyang tibuok kinabuhi ug sa iyang pamilya. Ang iyang gipa-anak kang Batseba, ingon nga sangputanan sa iyang pagpanapaw, nagsakit ug namatay. Si Amnon nanglugos sa iyang katunga nga igsoon o half-sister, si Tamar, ug nakasala kaniya. Sa kasuko, duha ka tuig sa ulahi, si Absalon, ang igsoong lalake ni Tamar, nagpapatay kang Amnon. Puno sa kagul-anan ang kinabuhi ni David, kasub-anan, ug kasaguyo. Si Absalon, ang ikatulong anak nga lalake ni David, nga anak ni Maaca, pinangga kaayo sa iyang amahan. Guapo ug mahigalaon kaayo, ug mapanimpalaron, ug ambongan, iyang nabihag ang kasingkasing sa Israel. Sa katapusan mirebelde siya sa kapangulohan ni David ug namatay sa gubat. Nahugna ang kasingkasing ni David. Ang sala samag cancer nahimong hampak sa iyang kinabuhi. Bisan og gipasaylo siya sa Dios, ang mga sangputanan sa sala bug-at nga iyang gipas-an. Usa sa dakung mga leksyon niini nga sugilanon mao nga ang sala adunay makasusubo nga mga sangputanan. Apan bisan pa sa mga sangputanan sa sala, andam kanunay ang Dios sa pagpasaylo ug pagtukod pag-usab sa atong mga kinabuhi.

**Pag-analisar sa mga Pakilooy ni David alang sa Pasaylo: Salmo 51**

Usa sa labing gamhanan nga mga pag-ampo sa tibuok Biblia mabasa diha sa Salmo 51, mao ang kinasingkasing nga hangyo ni David alang sa pagpasaylo sa iyang sala batok kang Batseba. Samtang magbasa kita sa pag-ampo, matandog dayon kita sa tininuod nga pagsugid ni David. Gibati niya ang kasakit sa iyang pagkamatinud-anon. Wala siyay pamalibad alang sa iyang sala. Nagpakilooy siya alang sa kalooy, pagpasaylo, ug pagpahiuli sa tabang sa Dios. Tan-awa ang mga verbs diha sa pag-ampo. Gamhanan sila nga nagpaila sa mga motibo ni David. Nag-ampo siya, “Malooy Ikaw kanako. . . pala-a ang akong mga kalapasan” (Sal. 51:1). "Hugasi ako... hinlo-i ako” (Sal. 51:2). “Naila ko ang akong mga kalapasan, Ug ang akong sala sa gihapon ania sa akong atubangan" (Sal. 51:3). "Ulayon mo ako," "hinloan mo ako” (Sal. 51:7). “Padungga ako sa himaya ug kalipay" 52

EDISYON SA MAGTUTUDLO (Sal. 51:8). “Buhatan mo ako ug usa ka ulay nga kasingkasing, Oh Dios" (Sal. 51:10). "Ayaw ako isalikway gikan sa imong atubangan" (Sal. 51:11). "Tuli kanako ang kalipay sa imong kaluwasan” (Sal. 51:12). Ang pagbasa sa pag-ampo ni David, halos atong madungog ang iyang kinasingkasing nga pakilooy. Matandog ang atong mga kasingkasing sa iyang matinud- anon nga pagsugid. Ang daw dili katuohan nga maayong balita mao nga ang Dios magpasidungog sa usa ka "nadugmok ug mahinulsolon nga kasingkasing” (Sal. 51:17). Sama sa gisulti ni Ellen G. White, “Mahigugma si Jesus kon moduol kita ngadto Kaniya sa atong kahimtang, makasasala, walay kahimoan, ug masaligon. Makaduol kita uban sa atong tanang mga kaluyahon, sa atong kaboangan, sa atong pagka-makasasala, ug moyukbo sa Iyang tiilan diha sa pagkasubo. Ang Iyang himaya maglikos kanato diha sa mga bukton sa Iyang gugma ug magbugkos sa atong mga samad, sa paghinlo kanato sa tanang kahugawan.”—Steps to Christ, p. 50. Nakasinati si David sa makahinlo nga gahum sa pasaylo sa Dios. Napahiuli ang iyang relasyon ngadto sa Dios. Nabag-o ang iyang espiritu. Sa makausa pa nakasulod siya sa usa ka kinabuhi sa pag-alagad alang sa Dios nga naghigugma kaniya, nagpasaylo kaniya, ug naghinlo kaniya, ug nag-usab kaniya.

**Bahin III: Kagamitan sa kinabuhi**

Ang sala maoy usa ka espada nga duhay sulab. Magdala kini dili lamang sa sala, kaulawan, ug pagkahinukman kondili sa pagkawalay-paglaum ug pagkaluya. Sa panahon nga dad-on kita sa yawa ngadto sa tentasyon ug mahulog kita ngadto sa iyang lit-ag, ang iyang sunod nga lakang mao ang paghimo kanato sa pagbati nga daw wala nay kalauman. Ang pagkaluya maoy usa sa iyang labing gamhanang nga mga hinagiban. Aniay tulo ka mga kamatuoran nga hinumduman kon mahulog ka ngadto sa pagtintal.

• Naghandum si Cristo nga moduol ikaw Kaniya sa imog kahimtang. Kon maingon kang David, dumuol ka uban sa matinud-anong kasingkasing, sa walay pagpasangil alang sa imong sala, makasinati usab ikaw sa pasaylo sa Dios.

• Wala gyuy gisalikway si Cristo kinsa sa maminatud-on moduol Kaniya, ug mangita sa Iyang grasya. Gani, gipasaligan kita Niya nga “ang moduol Kanako dilo Ko gayud isalikway” (Juan 6:37).

• Nagsaad si Cristo og pasaylo ug pagpahiuli nga siguro ingon nga Iyang trono nga dayon. Ang imong mga pagbati dili maoy agdon kon gipasaylo ba ikaw. Tingali magbati ikaw nga daw wala pasayloa. Mahimo gihapon nga imong bati-on ang pagka-makasasala, apan imong maangkon ang pasalig nga gipasukad diha sa Pulong sa Dios nga gipasaylo na ang imong mga sala ug ikaw usa ka anak sa Dios.