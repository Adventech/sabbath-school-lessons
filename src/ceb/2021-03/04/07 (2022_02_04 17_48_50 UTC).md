---
title:  Dugang nga Panghunahuna
date:   23/07/2021
---

“Ang paghinulsol ni David tininuod ug halalum. Walay pagpaningkamot sa pagpapas sa iyang sala. Walay handum sa pag-ikyas sa mga paghukom nga gihulga, nadasig sa iyang pag-ampo. .. Iyang nakita ang kahugawan sa iyang kalag, ang pagbasul sa iyang sala. Dili lamang alang sa pagpasaylo ang iyang giampo, kondili sa pagputli sa iyang kasingkasing. ..Diha sa mga saad sa Dios ngadto sa mahinulsolon nga mga makasasala iyang nakita ang ebidencia sa pagpasaylo ug pagdawat kaniya. ... “Ang mga halad sa Dios mao ang espiritu nga mahinulsolon. Ang usa ka nadugmok ug mahinulsolon nga kasingkasing, Oh Dios, dili mo pagatamayon” (Sal.51:16, 17).

“Bisan ug nahulog si David, gipataas siya sa Ginoo. ...

“Nagpaubos si David ug nagsugid sa iyang sala, samtang si Saul nagtamay sa pagbadlong ug nagpagahi sa iyang kasingkasing diha sa walay pagkasubo.

“Kini nga pahayag sa kasaysayan ni David maoy... usa sa labing kusganon nga mga ilustrasyon nga gihatag kanato sa mga pakigbisug ug mga pagsulay sa katawohan, ug sa tininuod nga paghinulsol. ... Latas sa tanang kaliwatan.... linibo ka mga anak sa Dios, kinsa giluiban ngadto sa sala... nakahinumdum. . . sa tininuod nga paghinulsol ni David ug pagsugid. ug nakakuha usab sila og kaisug sa paghinulsol ug misulay pag-usab sa paglakaw sa dalan sa kasugoan sa Dios.

“Bisan kinsa... ang magpaubos sa kalag uban sa pagsugid ug paghinulsol, sama kang David, makapaniguro nga adunay paglaum alang Kaniya. . Ang Ginoo dili gyud magsalikway sa usa ka tawo nga adunay tinuod nga mahinulsolon nga kalag.”—E.G.White, Patriarchs and Prophets, pp. 725,726.

**Diskusyonan nga mga Pangutana:**

`1. Unsaon nato pagkaplag og pagkatimbang tali sa pag-ila sa atong napanunod nga pagkamakasasala ug sa kinahanglan sa pagpasaylo, ug sa sama nga panahon, magkinabuhi samag pinasaylo nga mga anak nga lalake ug mga babaye sa Hari sa Uniberso nga mao kita?`

`2. Ngano nga ang tanang sala, sa katapusan, sala batok sa Dios? Unsay ipasabut ngadto sa pagpakasala batok sa Dios?`

`3. Unsay atong ikasulti ngadto sa usa ka tawo, dili usa ka magtutuo, nga nakigbisug sa pag-antus sa inocente o walay sala nga mga tawo, sama kang Uria o sa wala matawo nga anak ni David ug Batseba? Unsaon nato pagpasabut ang gugma ug justicia sa Dios sama niana nga kahimtang? Sa unsang paagi ang pagtan-aw sa dakung away magtanyag kanato og usa ka makatabang nga panglantaw?`

`4. Nganong naggahin man ang Biblia og duha ka tibuok capitulo ngadto sa ngil-ad nga sugilanon ni David ug Batseba? Unsay katuyoan nga nahimo sa subli nga pag-asoy niini nga sugilanon?`

`5. Ipasabut og dugang pa ang hunahuna nga ang sala magpabulag kanato gikan sa Dios sumala sa gisulti diha sa Salmo 51:11, 12. Unsa man ang imong kaugalingong kasinatian kon sa unsang paagi kini nahitabo? Unsaon nimo pagpasabut ngadto sa usa ka tawo kon sama sa unsa ang bation ug ngano dili gyud maayo ang bation? Ngano nga ang saad sa grasya mao lamang ang sulbad?`