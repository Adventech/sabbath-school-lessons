---
title:  Ang Bili sa Pahulay
date:   17/07/2021
---

### Basaha sa Patuon sa Semana
2 Sam. 11:1-27, 2 Sam. 12:1-23, Gen. 3:1-8, 1 Juan 1:9.

> <p>Tekstong Sag-ulohon</p>
> “Buhatan mo ako ug usa ka ulay nga kasingkasing, Oh Dios; Ug bag-oha ang usa ka espiritu nga matul-id sa sulod nako” (Sal. 51:10).

Daghang mga tawo daw naluya sa pagpangita og usa ka gamay nga kalinaw ug kahilum. Andam sila mobayad alang niini, usab. Sa daghang dagkung mga ciudad adunay internet-free nga mga lawak, nga maabangan kada oras. Ang mga sulondan mao ang higpit nga walay saba o langas, walay bisita. Andam ang mga tawo nga mobayad aron lang makalingkod sa hilum ug aron lang maghunahuna o maka-tagpilaw kadiyut. Adunay mga hapin nga katulogan nga maabangan sa mga airport, o mga airphones nga dili saba nga nahimong popular nga mga items. Adunay canvas hoods, mahipos-hipos nga mga salipdanan nga imong mapalit o mabira sa duol sa imong ulo ug lawas alang sa daklit nga paghunong sa trabaho.

Ang tinuod nga pahulay adunay bayad. Samtang ang spin doctors sa self- help media gusto mopatuo kanato nga makahimo kita sa pagbu-ot sa atong padulngan ug kanang pahulay usa lang ka butang sumala sa atong pagpili ug pagplano, apan, sa labing gamay, kon atong tagdon kini sa pagkamatinud- anon, atong maamgohan ang atong dili pagkatakus sa pagdala og tinuod nga pahulay sa atong mga kasingkasing. Si Augustine Ssa ikaupat nga siglo nagpahayag sa maanindot nga pagkasulti sa iyang nabantug nga Confesssions (Book 1) sa iyang paghunahuna sa grasya sa Dios: “Imo kaming gibuhat alang sa imong kaugalingon, ug walay pahulay ang among mga kasingkasing, hangtud nga sila makakaplag og pahulay diha kanimo."

Niining semanaha atong tan-awon sa hamubo ang kinabuhii sa usa ka tawo sumala sa kaugalingong kasingkasing sa Dios sa pagkasayud kon giunsa niya pagdiscobre sa tinuod nga bili sa pahulay sa Dios.