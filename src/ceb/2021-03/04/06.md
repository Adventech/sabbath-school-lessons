---
title:  Mga Tigpasidlak sa Kahayag sa Dios
date:   22/07/2021
---

Malagmit nga ang labing natural nga butang alang kanato mao ang pagbuhat human sa pagtrabaho sa usa ka makauulaw nga kapakyasan ug pagsinati sa kapasayloan mao ang pagsulay sa paghikalimot nga ang hitabo nahitabo sukad. Ang mga halandumon sa kapakyasan mahimong masakit.

`Unsay gusto buhaton ni David sa iyang masakit nga kasinatian? Basaha ang Salmo 51:13-19.`

Kon mahulog ang usa ka panaksan o mahal nga vase o butangan og bulak ug madugmok, normal nga manakla kita ug ilabay ang wala nay gamit nga mga buak. Didto sa Japan adunay usa ka traditional art nga gitawag og kinsugi, nga nag-specialize sa pagpahiuli sa mangabuak nga mga pottery. Usa ka bililhon nga metal, sama sa liquid gold o silver, gamiton sa pagpapilit sa mga buak aron mauli nga daw wala mabuak ngadto sa matahum ug bililhon.

Sa matag-panahon nga magpasaylo ang Dios sa atong mga paglapas ug maglalang o magbuhat pag-usab kanato, adunay butang nga mausab. Ang bililhon nga pagpasaylo sa Dios magpatapot pag-usab sa atong pagkabuak, ug ang makita nga mga buak makadani sa pagtagad ngadto sa Iyang grasya. Mahimo kita nga mga loudspeakers sa Dios. “Ang akong dila maga-awit sa makusog sa Imong pagkamatarung” (Sal. 51:14). Dili kita mosulay sa pag- ayo sa atong kaugalingon o auto-improve (bisan sa anam-anam). Ang atong nabuak nga mga espiritu, ang atong mahinulsolon nga mga kasingkasing, Igo na nga pagdayeg alang sa Dios-ug sila mahimong mga silaw sa kahayag nga makita sa kalibutan sa atong palibut. Ang atong kasinatian sa pagkapinasaylo makadani sa uban nga nangita sa pasaylo.

`Unsay relasyon diha tali sa Salmo 51 ug 1 Juan 1:9?`

Ang 1 Juan 1:9 maoy usa ka hamubo nga summary sa Salmo 51. Ingon nga si David nahibalo nga ang “Usa-ka nadugmok ug usa ka mahinulsolon nga kasingkasing Kini Oh Dios, dili mo pagatamayon” (Sal. 51:17). Nagpasalig si Juan kanato nga “Kong atong isugid ang atong mga sala, Siya matinumanon ug matarung sa pagpasaylo kanato sa atong mga sala ug sa paghinlo kanato gikan sa tanang pagkadili-matarung” (1 Juan 1:9). Atong masaligan ang Dios sa Iyang pulong.

Sa makausa pa, dili makahimo si David sa pag-ayo sa iyang hilabihan kadaku nga kadaut pinaagi sa iyang mga buhat ug sulondan ngadto sa iyang pamilya. Nag-antus siya sa mga sangputanan sa iyang mga desisyon ug mga aksyon. Apan, nahibalo si David nga gipasaylo na siya. Nahibalo siya nga nagkinahanglan siya sa pagsalig pinaagi sa pagtoo nga moabut ang adlaw nga ang tinuod nga Cordero sa Dios moanhi ug magbarug sa iyang dapit.

`Unsaon nimo pagkat-un karon dayon sa paggamit sa mga saad diha sa 1 Juan 1:9 sa imong kinabuhi? Unsay imong bation sa tapus nimo mabuhat ang ingon ug mahibalo nga ang saad alang usab kanimo?`