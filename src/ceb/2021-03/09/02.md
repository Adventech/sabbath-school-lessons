---
title:  Pasiuna ngadto sa Pahulay
date:   22/08/2021
---

Didto ang Dios sa sinugdanan. Misulti si Jehova nga Dios, ug kini mitungha. Ang kahayag nga nagbahin sa adlaw gikan sa gabii; kalikopan, kawanangan, ug kadagatan gipatungha pinaagi sa pulong sa ikaduhang adlaw; ang yuta nga mamala ug mga tanum nagsunod sa ikatulong adlaw. Gihulma sa Dios ang unang patukoranan sa panahon ug geography, ug dayon Iyang sipuno kini sa nagsunod nga tulo ka adlaw. Ang mga kahayag nagagahum sa kawanangan sa adlaw ug sa gabii. Lahi sa sugilanon sa nagkalainlaing mga cultura, ang asoy sa Biblia labut sa Paglalang tin-aw kaayo nga ang adlaw, bulan, o ang mga bitoon dili mga dios. Misulod sila ngadto sa hulagway sa ikaupat lamang ka adlaw ug nagsunod sa pulong sa Magbubuhat.

Ang paghulagway ni Moises sa mga adlaw nga ika-5 ug ika-6 (Gen. 1:20- 31) puno sa kinabuhi ug katahum. Ang mga langgam, isda, mga mananap sa yuta, silang tanan nagpuno sa lugar nga giandam sa Dios.

`Unsay pagtan-aw sa Dios nga nagpaila bahin sa Paglalang? Basaha ang Genesis 1:1-31.`

Dili lang kini usa ka dapit o lugar nga gibuhat sa Dios; _usa kini ka hingpit nga dapit._ Puno sa mga linalang ang yuta. Sama sa koro sa usa ka makadakop nga tuno, kanunay nag-ingon ang Dios nga kini "maayo” human sa matag-usa ka adlaw.

`Unsay lahi bahin sa paglalang sa tawo gikan sa uban nga binuhat nga kalibutan? Basaha ang Genesis 1:26, 27 ug Genesis 2:7, 21-24.`

Miduko ang Dios ug nagsugod sa paghulma sa yanang nga yuta. Ang paglalang sa tawo sumala sa dagway sa Dios ug pagkasama maoy usa ka tumong nga leksyon diha sa pagkasu-od. Miduko ang Dios ug mihuyop og kinabuhi ngadto sa mga buho sa ilong ni Adan, ug dihay usa ka buhi nga binuhat. Ang pinasahe nga pagkalalang ni Eva gikan sa gusok ni Adan nagdugang og usa ka importante nga bahin sa semana sa paglalang. Ang kaminyoon kabahin sa desenyo sa Dios alang sa tawo -usa ka sagrado nga pagpiyal sa pakigparis tali sa 'ish ug 'ishshah, "lalake” ug “babaye."

Niining panahona, sa pagtan-aw sa Dios sa tanang butang nga Iyang gibuhat sa ikaunom nga adlaw, ang gisubli nga pagkasulti nalahi: “Ug nakita sa Dios ang tanang butang nga Iyang gibuhat, ug sa pagkatinuod maayo kaayo kini” (Gen. 1:31).

`Hunahunaa bahin sa pagkalahi sa sugilanon sa Biblia bahin sa Paglalang gikan sa unsa ang tawo, kong walay pagmando sa gitudlo nga Pulong sa Dios. Unsay kinahanglan isulti niini kanato kong unsa kadaku ang atong pagsalig sa Pulong sa Dios alang sa pagsabut sa kamatuoran?`