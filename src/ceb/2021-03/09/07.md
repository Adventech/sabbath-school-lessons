---
title:  Dugang nga Panghunahuna
date:   27/08/2021
---

“Gihatag sa Dios sa mga tawo ang handumanan sa Iyang malalangon nga gahum, aron sila makaila Kaniya diha sa mga buhat sa Iyang kamot. Ang Igpapahulay nag-awhag kanato sa pagtan-aw diha sa Iyang mga linalang ang himaya sa Magbubuhat. . . .Diha sa balaang adlaw nga pahulay, labaw sa tanang uban nga mga adlaw, atong tun-an ang mensahe nga gisulat sa Dios alang kanato diha sa kinaiyahan. Samtang magkaduol kita ngadto sa kasingkasing sa kinaiyahan, gihimo ni Jesus ang Iyang presencia sa pagkatinuod diha sa kinaiyahan alang kanato, ug nagsulti sa atong mga kasingkasing sa Iyang kalinaw ug gugma.”—Ellen G. White, Christ's Object Lessons, pp. 25, 26.

“Usa sa importante nga mga rason nganong gikuha sa Dios ang Israel gikan sa pagkaulipon ngadto sa Egipto aron ilang mabantayan ang Iyang balaan nga Igpapahulay. ... Masabut nga gibag-o ni Moises ug Aaron ang pagtulon an bahin sa pagkabalaan sa Igpapahulay, tungod kay nagreclamo si Faraon kanila ‘Ania karon inyong gipapahulay ang katawhan sa yuta sa pagpas-an sa ilang mga palas-anon.' Exodo 5:5. Nagpakita kini nga si Moises ug Aaron nagsugod sa usa ka reforma sa Igpapahulay didto sa Egipto.

“Ang pagbantay sa Igpapahulay dili mao ang pagsaulog sa ilang pagkaulipon didto sa Egipto, hinoon. Ang tinuod nga pagsaulog niini mao ang handumanan sa paglalang naglakip sa malipayon nga handumanan sa kagawasan gikan sa relihioso nga paglutos didto sa Egipto nga nakapalisud sa pagsaulog sa Igpapahulay. Sa sama nga paagi, ang pagluwas kanila gikan sa pagkaulipon mao ang walay katapusan nga pagdagkot sa ilang mga kasingkasing sa usa ka malomo nga pagtagad alang sa mga kabus ug dinaugdaug, sa walay mga amahan ug mga balong babaye.”—Appendix note in Ellen G. White, From Eternity to Eternity, p. 549.

**Diskusyonan nga mga Pangutana:**

`1. Ang ubang mga Cristohanon, bisan gani ang ubang mga Adventista naghunahuna sa theistic evolution nga usa ka makita nga pagpasabut sa paglalang. Sa unsang paagi ang Igpapahulay makapakita sa theistie evolution ug Seventh-day Adventism nga dili magkatakdo? Unsay katuyoan diha sa pagbantay sa ikapitong adlaw nga balaan agig pagpahandum sa binilyon ka mga tuig, ilabina kon ang Pulong sa Dios maoy tin-aw bahin sa pagkabalaan niini human sa unang unom ka adlaw sa Paglalang?`

`2. Unsay imong ikasulti ngadto sa argumento nga ang adlaw dill mahinungdanon, basta nga adunay kay usa ka adlaw nga pahulayan kada semanan? O, sa laing bahin, unsaon nimo pagtubag ngadto sa pag-angkon nga si Jesus mao ang atong kapahulayan sa Igpapahulay, ug busa, walay kinahanglan nga magbantay sa bisan unsa nga adlaw ingon nga usa ka adlaw sa pahulay?`

`3. Sa unsang paagi ang pagbantay sa Igpapahulay nga balaan mahimong usa ka pahinumdum sa kagawasan ug pagkahigawas? Unsaon nato paglikay sa paghimo niini nga mga pagdili sa pagbuhat ug legalistic?`

`4. Ang uban nag-angkon nga ang pagbantay sa Igpapahulay sa Ikapitong adlaw sa semana maoy usa ka pagsulay sa pagbuhat alang sa imong dalan padulong sa langit, sa pag-angkon nga pinaagi sa pagpahulay sa ikapitong adlaw, nagsulay kita sa pagbuhat sa atong dalan padulong sa langit?`