---
title:  Pagbantay sa Igpapahulay
date:   26/08/2021
---

Gisugo sa Dios ang Iyang katawhan sa pagbantay sa adlawng Igpapahulay. Uban sa dili pagpatay ug sa dili pagpangawat mao ang sugo sa pagbantay sa Igpapahulay, bisan og wala maghatag kanato ang Biblia sa mga specifics sa tukma gayud kon unsaon nato pagbantay niini.

`Unsa nga kahimtang atong buhaton ug sa pagpadasig sa Igpapahulay? Tan-awa sa Salmo 92 ug Isaias 58:13.`

Tungod kay ang pagbantay sa Igpapahulay nagkahulogan man og pagsaulog sa Paglalang ug Pagtubos, ang kahimtang niini kinahanglan usa nga kalipay ug pagkahimuot diha kang Jehova ug dili usa ka kasub-anan.

Ang paghinumdum sa Igpapahulay dili magsugod sa ikapitong adlaw. Ingon nga ang unang Igpapahulay mao man ang katapusan sa semana sa Paglalang, busa kinahanglan atong "hinumduman ang adlawng Igpapahulay” sa tibuok semana ug magplano pag-una aron atong ikahiklin ang atong senemana nga bulohaton ug niini "bantayan kini nga balaan” sa pag-abut sa Igpapahulay. Ang tinuyo nga pagpangandam sa semana ilabina sa adlaw sa Pagpangandam (Mark 15:42) o Biyernes maoy dugokan ug magdugang sa kalipay ingon nga pagpa-abut magpalig-on alang niining pinasahe nga adlaw.

`Unsang importante nga bahin sa pagbantay sa Igpapahulay nga gipasantup sa Levitico 19:3?`

Ang pagbantay sa Igpapahulay nagkahulogan usab sa pagmatuto sa atong mga relasyon sa pamilya ug mga higala. Ang Dios naghatag og panahon sa pagtagad sa pagkigkauban sa tibuok pamilya, ug naglakip kini sa pahulay kay bisan ang mga sulogoon ug ang kahayopan sa pamilya (ta-nawa sa Exodo 20:8-11). Ang Igpapahulay ug pamilya magkakuyogay.

Samtang ang pahulay ug panahon sa pamilya importante nga mga principio, ang pagbantay sa Igpapahulay nagkahulogan usab ug pagsalmot sa hiniusa, tutokan nga pagsimba sa Dios uban sa atong pamilya sa iglesia. Mitambong si Jesus ug nagdumala sa mga serbisyo sa pagsimba sa dinhi pa Siya sa yuta. (Tan-awa sa Lev. 23:3, Lukas 4:16, ug Heb. 10:25.)

Bisan og ang atong senamana nga mga gimbuhaton ug mga rhythms dali- dalion, apan, halalum sa atong mga kasingkasing, adunay handum alang sa tinuod nga pahulay sa Igpapahulay, tinuod nga pakigsulti sa atong Magbubuhat. Ang paghinumdum alang sa paghunong sa atong tanang patigayon ug pagplano sa paggastog panahon uban sa Dios ug pagmatuto sa atong mga relasyon, makahimo kita pagsulod ngadto sa rhythm ug pahulay sa Igpapahulay.

`Unsa may imong kaugalingong kasinatian sa Igpapahulay ug sa mga panalangin nga magagikan sa pagbantay sa Igpapahulay? Sa unsang mga paagi imong mabuhat sa paghimo niini nga sagrado nga panahon nga kinahanglan maingon niini?`