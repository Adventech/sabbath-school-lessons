---
title:  Laing Katarungan sa Pagpahulay
date:   25/08/2021
---

Ang Israel nagcampo sa silangang bahin sa Jordan. Iyang gipanagiya ang kayutaan sa hari sa Basan ug sa duha ka mga hari sa mga Amoriahanon. Sa makausa pa, niining talandogon nga higayon, gitigum pag-usab ni Moises ang Israel ug nagpahinumdum kanila nga ang gihimo nga kasabutan o tugon didto sa Sinai dili lang alang sa ilang mga ginikanan kondili alang kanila, usab. Dayon nagpadayon siya pagsubli pag-usab sa Napulo ka Sugo, alang sa ilang kaayohan.

`Tandia ang Exodo 20:8-11 ug Deuteronomio 5:12-15. Unsay kalainan sa paagi sa pagkasulat sa Igpapahulay diha kanila?`

Sa Exodo 20:8, nagsugod ang sugo sa pulong “Hinumduman.” Sa Deuteronomio 5:12 nagsugod kini sa pulong “pagabantayan.” Ang pulong “hinumdumi” miabut ulahig diyutay diha sa sugo mismo (Deut. 5:15). Niini nga bersiculo, gisultihan sila sa paghinumdum nga mga ulipon sila. Bisan og kini nga kaliwatan nagatubo na nga libre, silang tanan nangatawo ngadto sa pagkaulipon kondili pa sa milagroso nga pagpahigawas kanila. Ang sugo sa Igpapahulay maoy pagpahinumdum kanila nga ang mao ra gihapon nga Dios nga actibo sa sugilanon sa Paglalang actibo usab sa pagpahigawas kanila: "si JEHOVA nga inyong Dios, mao ang nagadala kaninyo gikan didto uban sa usa ka kusgan nga kamot ug gituy-od nga bukton” (Deut. 5:15).

Kini nga kamatuoran haum sa kanhi—kasamtangan nga mga kahimtang sa mga Israelitas, nagbarug sa ikaduhang higayon sa utlanan sa Yutang Sinaad, mga 40 anyos human sa unang kaliwatan nga napakyas usa sa makalolooy nga kahimtang. Ingon silag walay kahimoan sa pagbuntog niini nga yuta sama sa ilang katigulangan sa ilang pagescapo gikan sa Egipto, Nagkinahanglan sila niini nga Dios nga magabuhat uban sa "kusganong kamot” ug sa usa ka "tinuy-od nga bukton."

Ang Igpapahulay hapit na moabut sa usa ka dugang nga kahulogan Tungod kay ang Dios mao man ang Dios sa Kagawasan, ang Israel kinahanglan magbantay sa adlawng Igpapahulay (Deut. 5:15).

Natural, ang paglalang dili halayo gikan sa sugo sa Igpapahulay, bisan sa Deut. 5, bisan pa sa gidugang nga rason sa pagtipig niini: Ang pagpahigawas sa Israel. Sa usa ka kahulogan, ang pagpahigawas sa Israel gikan sa yuta sa Egipto maoy sinugdanan sa bag-ong paglalang, susama sa sugilanon sa Paglalang diha sa Genesis. Ang Israel, ingon nga usa ka linuwas nga katawhan, maoy bag-ong linalang sa Dios (tan-awa usab, pananglitan, sa Isa. 43:15).

Ug tungod kay ang Exodo makita ingon nga usa ka simbolo sa kagawasan gikan sa sala, nga ang, Pagtubos, atong makaplagan diha sa Igpapahulay ang usa ka simbolo sa Paglalang ug Pagtubos. Busa, sa tinuod gayud nga paagi, ang Igpapahulay nagtudlo kanato ngadto kang Jesus, ang atong Magbubuhat ug atong Manunubos.

`Basaha ang Juan 1:1-13. Unsay gitudlo niini nga mga bersiculo bahin kang Jesus nga atong Magbubuhat ug Manunubos?`