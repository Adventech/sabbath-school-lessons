---
title:  Bag-ong mga Kahimtang
date:   24/08/2021
---

Human sa kap-atan ka mga tuig sa paglaroy-laroy didto sa kamingawan, ang usa ka bag-ong kaliwatan, uban sa hanap, kon aduna man, nga mga handumanan sa Egipto nagatubo. Lahi silag kasinatian sa kinabuhi kay niadtong ilang mga ginikanan. Kining bag-o nga kaliwatan nakasaksi sa subli-subli nga kakulang sa pagtoo sa ilang mga ginikanan, ug ingon nga usa ka sangputanan, sila usab kahinahanglan maglaroy-laroy didto sa kamingawan samtang nangamatay na ang kaliwatan sa ilang mga ginikanan.

Adunay silay pribilihiyo sa pagkabaton sa sanctuaryo taliwala sa ilang campo ug dili makakita sa panganod nga nagpaila sa presencia sa Dios nga nagpaibabaw sa tabernaculo. Sa paglihok niini, nahibalo sila nga panahon na sa pagpamutos ug pagsunod sa paglihok sa panganod. Kini nga panganod nga naghatag kanilag landong sa adlaw ug kahayag ug kainit sa gabii maoy kanunay nga pahinumdum sa gugma sa Dios ug sa pag-atiman kanila.

`Unsang personal nga pahinumdum nga pagpahulay sa Igpapahulay nga ilang nabatonan? Basaha ang Exodus 16:14-31.`

Sukwahi sa popular nga teolohiya, kini nga mga bersiculo nagpamatuod nga ang Igpapahulay sa ikapitong adlaw nag-una kay sa paghatag sa balaod didto sa Sinai.

Unsa may nahitabo dinhi?

Ang pinasahe nga pagkaon nga gisangkap sa Dios maoy usa ka adlaw-adlaw nga pahinumdum nga kamatuoran nga ang Magbubuhat nagsustento sa Iyang Linalang. Sa mahikap kaayo nga paagi, ang Dios maoy nagsangkap sa ilang panginahanglan. Ang matag adlaw maoy milagro sa pagpakita sa pagkaon ug sa pagkawala sa adlaw. Sa bisan unsa nga panahon nga adunay usa ka tawo nga magtago alang sa sunod adlaw, madunot ug mapan-os kini; apan, sa matag Biyernes adunay igo nga kadaghanon alang sa doble o duha ka bahin, ug ang mahabilin nga kaonon pagka-Sabado lab-as o bag-o lang gihapon.

Ang Israel adunay serbisyo sa sanctuaryo ug ang tanang balaod ug mga tulomanon narekord diha sa Levitico ug Numeros. Sa gihapon, ang tigulang nga Moises magpatawag sa matag-usa ug magsubli sa pag-asoy sa ilang kasaysayan ug magsubli sa paghinumdum sa mga balaod nga gihatag sa Dios (tan-awa sa Deut. 5:6-22).

Kining bag-ong kaliwatan sa katapusan naghingap-hingap sa pagsulod sa Yutang Sinaad. Ang Israel hapit na moagi og usa ka pag-ilis sa kapangulohan, ug ang nagkatigulang nga Moises gusto nga magsiguro nga kini nga kaliwatan maghinumdum kon kinsa sila ug unsa ang ilang bulohaton. Dili siya gusto nga masubli kadtong mga sayop sa ilang mga ginikanan. Ug busa iyang gisubli pag- asoy ang mga kasugoan sa Dios. Gisubli sa pagpasabut ang Napulo ka Sugo aron kini nga kaliwatan, nga gusto na magbuntog sa Canaan, dili malimot.

`Sa atong personal nga kasinatian, ang ikaduhang pag-anhi ni Jesus daw igo lang og pipila ka gutlo human kita mamatay. Busa ang Iyang pagbalik haduol ra kanunay, tingali labi pa kadali kay sa atong mahanduraw. Sa unsang paagi ang pagbantay sa Igpapahulay magpahinumdum kanato dili lamang kong unsa ang nabuhat sa Dios alang kanato kondili unsa ang Iyang buhaton kon mobalik na Siya?`