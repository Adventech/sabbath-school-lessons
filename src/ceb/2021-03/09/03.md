---
title:  Ang Sugo sa Pagpahulay
date:   23/08/2021
---

Ang Paglalang mahimong “maayo kaayo,” apan dili pa kini completo, Ang Paglalang natapus sa pagpahulay sa Dios ug uban sa usa ka pinasahe nga panalangin sa ikapitong adlaw, ang Igpapahulay. “Ug gipanalanginan sa Dios ang ikapitong adlaw ug gibalaan niya kini, tungog kay mipahulay Siya gikan sa tanang buhat nga Iyang gihimo” (Gen. 2:3).

Ang Igpapahulay kabahin sa paglalang sa Dios. Gani, mao kini ang katapusan sa Paglalang. Naghimo ang Dios og pahulay ug nagbuhat og lugar alang sa comunidad diin ang katawhan (niadtong mga adlawa ang dugokan nga pamilya ni Adan ug Eva makahunong sa ilang adlaw-adlaw nga mga bulohaton ug magpahulay tapad sa ilang Magbubuhat.

Walay suerte, misulod ang sala niining kalibutan ug nakapausab sa tanang butang. Wala nay directa nga komunikasyon sa Dios. Sa baylo, sakit nga mga pagpanganak, bug-at nga pagtrabaho, talandogon ug nadaut nga mga relasyon, ug daghan pa ang lista sa kaalaut nga atong nahibaloan pag ayo sa kinabuhi niining nahulog nga kalibutan. Ug sa gihapon, bisan taliwala niining tanan, ang Igpapahulay sa Dios nagpabilin, usa ka malungtaron nga simbolo sa paglalang kanato ug usab sa paglaum ug saad sa paglalang kanato pag-usab. Kon nagkinahanglan sila og Pahulay sa wala pa ang sala, daw unsa pa gayud ang pagkinahanglan alang niini sa pagsulod na sa sala?

Daghang katuigan sa ulahi, sa pagpahigawas sa Dios sa Iyang mga anak gikan sa pagka-ulipon didto sa Egipto, Iyang gipahinumduman sila pag usab bahin niining pinasahe nga adlaw.

`Basaha ang Exodo 20:8-11. Unsay gitudlo niini kanato bahin sa pagka- importante sa Igpapahulay sa pagkadugtong niini ngadto sa Paglalang?`

Uban niini nga sugo, gitawag kita sa Dios sa paghinumdum sa atong mga kagikan. Sukwahi sa gituohan sa daghan, dili kita mga producto sa sulagma o sa higayon sa mabugnaw, walay pagtagad, ug buta nga mga gahum. Kondili, mga linalang kita diha sa dagway sa Dios. Gibuhat kita sa pagpahat sa pagkig-uban sa Dios. Walay sapayan kon ang mga Israelitas gitagad samag mga ulipon nga gamay og bili. Sa matag-usa ka Igpapahulay, sa usa ka pinasahe nga paagi gitawag sila sa paghinumdum kon kinsa gayud sila, mga binuhat diha sa dagway sa Dios mismo.

Ug tungod kay ang Igpapahulay mao may usa ka handumanan sa buhat sa Paglalang, usa kini ka handumanan sa gugma ug gahum ni Cristo." Ellen G. White, The Desire of Ages, p. 281.

`Hunahunaa kong unsa ka importante ang doctrina sa unom ka adlaw nga Paglalang. Gani, unsa pa mang ubang pagtulon-an nga importante kaayo kay sa gisugo sa Dios nga atong igahin ang usa sa ikapito sa atong mga kinabuhi, sa kada semana, ug sa walay exception, sa paghinumdum niini? Unsa man kining usa lang ka kamatuoran nagtudlo kanato kong unsa ka mahinungdanon gayud kini nga atong hinumduman ang atong tinuod nga mga kagikanan, sumala sa gisulti diha sa libro sa Genesis?`