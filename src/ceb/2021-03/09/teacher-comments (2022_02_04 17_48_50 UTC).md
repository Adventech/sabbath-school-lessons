---
title:  Edisyon Sa Magtutudlo
date:   27/08/2021
---

**Bahin I: Kinatibuk-ang Panglantaw**

Ang pangatapusan sa tanang buhat sa Dios sa Paglalang mao ang Igpapahulay sumala sa Biblia. Panahon sa unang tulo ka adlaw sa semana sa Paglalang, gibuhat sa Dios ang kahayag, ang kalangitan ug ang yuta, ug gilalang ang tubig ug yuta ug ang tanang matang sa mga tanum. Sa ikaupat nga adlaw, Iyang gibuhat ang adlaw, bulan ug mga bitoon. Sa sunod nga duha ka adlaw, gipuno sa Dios ang yuta sa mga isda ug mga kalanggaman, o mga pak-an ug mga mananap sa yuta ug mga tawo. Ug ang adlaw nga ikapito, gibalaan sa Dios, o gigahin ingon nga balaan, ang Igpapahulay ingon nga usa ka adlaw alang sa mga tawo sa balaan nga pagtahud sa Dios alang sa mga kahibulongan sa paglalang, paglipay sa mahigugmaong mga kadugtongan, ug pagsulod ngadto sa pagpakig-uban sa ilang Magbubuhat. Sa leksyon niining semanaha, “Ang mga Coda o Rhythms sa Pahulay," atong discobrehon kon sa unsang paagi ang Igpapahulay natagic diha sa panapton sa panahon ingon nga usa ka handumanan ngadto sa atong Magbubuhat alang sa Iyang gasa nganhi kanato sa kinabuhi, temporary ug walay katapusan.

Kini nga leksyon magpadayag nga latas sa kaliboan ka mga tuig ang Igpapahulay nahimong usa ka tabang sa handumanan alang sa katawhan sa Dios, nga sa kanunay magpahinumdum kanila sa ilang Magbubuhat. Kon ang Igpapahulay bantayan sa matinumanon sa matag usa ka kaliwatan, wala untay mga atheists, mga agnostics, o secular humanists. Ang Igpapahulay nagsulti bahin sa usa ka Dios nga maoy nagbuhat kanato, nagtagad alang kanato, ug nagsangkap sa atong adlaw-adlaw nga panginahanglan. Usa usab kini nga pahinumdum bahin sa gahum sa Dios sa pagluwas. Ang Magbubuhat nga gamhanan sa tanan nagpahigawas sa Israel gikan sa pagkaulipon didto sa Egipto ug makapahigawas usab kanato gikan sa pagkaulipon sa makasasala nga mga batasan nga makaulipon kanato.

Pagka-Sabado mopahulay kita diha sa mga panalangin sa Usa nga nagbuhat kanato, ang Usa nga maoy nagtubos kanato, ang Usa nga maoy nagbalaan kanato, ug sa Usa nga moanhi pag-usab alang kanato. Ang Igpapahulay maoy tuburan sa langit sa pahulay dinhi sa opaw nga deserto sa atong naggahi, nga kalibutan.

**Bahin II: Comentaryo**

Ang makapahingangha nga kahibulongan sa kawanangan nagpahayag sa Dios nga gamhanan sa ngatanan nga maoy Magbubuhat sa uniberso. Si Frank Borman maoy commander sa unang space crew travel saylo sa Earth orbit o subayanan sa pagtuyok sa yuta, nagtan-aw sa ubos sa kahabogon nga 250,000 milyas gikan sa yuta, nagradyo si Borman balik sa yuta sa iyang mensahe, nagkutlo sa Genesis 1:1, "Sa sinugdan gibuhat sa Dios ang langit ug yuta.” Sumala sa iyang gipasabut sa ulahi: “Daku kaayo ang akong pagbati nga aduna gyuy usa ka gahum nga labaw kadaku kay kang bisan kinsa kanato—nga aduna gyuy usa ka Dios, nga aduna gyuy sinugdanan Daghan sa labing bantugan nga mga maghuhuna niining kalibutana natandog gyud sa daw dili katuohan nga desenyo, pagkakuti, han-ay, ug pagkahalapad sa uniberso nga ilang namugna ang lig-ong sukaranan sa pagtoo sa Dios Mohatag ko kaninyo sa pipila ka mga pananglitan.

Ang ubang mga tawo naghunahuna nga ang siencia kasupak sa pagtoo Apan, ang uban sa bantugang mga tawo nga naghulma sa scientific enterprises gikan sa sinugdan mga debotado nga tumotuo- sama kany Copernicus, nga nakadiscobre nga ang adlaw, dili ang yuta maoy centro sa atong solar system; si Isaac Newton, nagpadayag sa balaod sa gravity si Blasie Pascal, nga maoy nag-imbento sa unang calculator; ug si James Maxwell, nga nagforma sa mga balaod sa electromagnetismo. Silang tanan mga Cristohanon nga nagbati nga ang pagtuon sa kinaiyahan wala makahagit sa ilang pagtoo kondili nagpalig-on hinoon niini.

Ang Genesis 1:1 maoy patukoranan alang sa tibuok Kasulatan, "Si sinugdan gibuhat sa Dios ang mga langit ug ang yuta.” Ang Hebreo nga pulong sa “gibuhat niini nga pahayag bara'. Nagpasabut kini ngadto sa usa ka butang nga gibuhat sa Dios. Kining Hebreo nga verb kanunay nagdugtong ngadto sa malalangon nga kalihokan sa Dios. Ang Dios adunay katakus, an makalilisang o tumang kadaku nga gahum, sa pagbuhat og usa ka butang nga walay gisaligan. Misulti ang Dios, ug mitungha ang yuta. Misulti Siya ug ang yuta gihanigan sa buhi nga lunhaw nga mga tanum. Misulti Siya, ug ang kakahoyan, kabulakan milambo. Misulti Siya, ug ang adlaw, bulan, og mga bitoon kalit lang mitungha.

**Walay Kinutoban nga Gahum sa Dios**

Ang pagkuha og gamay lang nga ideya kon unsa pagkawalay-kinutoban nga gahum sa Dios, atong hunahunaon ang usa lang ka butang sa diha si kalangitan: ang adlaw. Nagbuhat ba ang Dios og adlaw? Tinuod gyud. Ang Genesis 1:14-16 nag-asoy sa sugilanon sa pagbuhat sa Dios sa duha ka mga kahayag nga maggahum sa kalangitan: ang adlaw maggahum sa adlaw up ang bulan sa paggahum sa gabii. Nagpuyo kita sa usa sa mga planetas nga nagatuyok libut sa adlaw. Ang adlaw nakahimo og kusog o enerhiya sa usa ka Segundo kay sa nahimo sa mga tawo sa tanang kasaysayan niini. Hunahunaa lang ang tanang gahum sa electricidad ug ang tanang kusog nga nahimo sa solar o gas sukad sa sinugdanan sa panahon, ug ang adlaw makahimo og labaw pa niini sa usa ka segundo.

Ang adlaw adunay diametro bali 650,000 milyas ug makapugong kini og usa ka milyon nga mga planetas nga sama kadaku sa earth. Apan ang adlaw usa lang sa dili moubos 100 billion ka mga bitoon sa atong galaxy, ang Milky Way. Usa ka bitoon nga gitawag og Pistol Star maghatag og napulo ka milyon ka pilo sa gahum nga gipalihok sa atong adlaw. Usa ka milyon nga mga bitoon sama kadak-on sa atong adlaw sayon lang mohaum sulod sa Pistol Star. Ang ubang mga scientists nagbanabana nga adunay napulo ka bilyon ka trilyon ka mga bitoon sa uniberso. Adunay nag-ingon nga duol kini ka sama kadaghanon sa mga bitoon sa mga balas sa baybayon.

Si manalagna Isaias nag-awhag kanato sa pagpamalandong sa malalangon nga gahum sa Dios niini nga mga pulong,"Ihangad ang inyong mga mata sa itaas, ug tan-awa kong kinsay nagbuhat niini, nga nagdala sa ilang mga panon sa tinagdaghan, siya nagatawag kanilang tanan pinaagi sa ngalan, tungod sa kadaku sa iyang gahum, ug tungod kay siya kusgan sa kagahum, walay mausa nga makulang kanila" (Isa. 40:26). Ang Igpapahulay sa ikapitong adlaw maoy usa ka eternal nga handumanan, usa ka walay katapusang timaan, usa ka makanunayong pahinumdum sa daw dili matuohan nga malalangon nga gahum sa Dios.

Sa pagtapus sa semana sa Paglalang, nagpamatuod ang Genesis 2:1- 3, "Ug nahuman ang mga langit ug ang yuta ug ang tibuok nga panon kanila. Ug sa adlaw nga ikapito natapus sa Dios ang buhat nga iyang gihimo; ug mipahulay siya sa adlaw nga ikapito gikan sa tanan niyang mga buhat nga iyang gihimo. Ug gipanalanginan sa Dios ang adlaw nga ikapito, ug nagbalaan niini, tungod kay niini nagpahulay siya gikan sa tanan niyang buhat nga gibuhat ug gihimo sa Dios.” Mipahulay ang Dios dili tungod kay gikapoy siya. Mipahulay siya sa kahimuot diha sa katahum ng pagkahalangdon sa kalibutan nga Iyang gihimo. Mipahulay siya aron mahimo kini nga atong sulondan. Ang Igpapahulay maoy senemana nga paghunong aron sa pagdayeg Kaniya nga maoy nagbuhat kanato. Samtang magsimba kita sa pagka-Sabado, atong buksan ang atong mga kasingkasing sa pagdawat sa pinasahe nga panalangin nga Iyang gibutang nianang adlawa nga wala Niya gibutang sa ubang adlaw.

**Usa ka Magbubuhat nga Nagtagad**

Ang Igpapahulay magpahinumdum kanato nga dili kita mga ilo niining kalibutan nga nagtuyok nga kalibutan nga bato. Nagtudlo kini kanato ngadto sa usa ka Magbubuhat nga nagbuhat kanato nga adunay katuyoan ug naghigugma gayud kanato sa hilabihan nga mobiya kanato kon maanod kita gikan niana nga katuyoan. Ang Igpapahulay magpahinumdum kanato sa usa ka Dios nga nagsangkap sa tanang maayong mga butang sa kinabuhi alang kanato. Ang pagtagad sa Dios gipakita sa tulo ka milagro sa Igpapahulay sa paghulog sa manna. Duha ang kadaghanon sa manna mahulog sa adlaw'ng Biyernes. Walay mahulog pagka-Sabado. Kon adunay mopunit og subra sa gikinahanglan sa matag adlaw gawas pagka-Biyernes, mapan-os kini. Pagka- Biyernes ang dugang nga mana nga tipigan nga kaonon pagka-Sabado dili mapan-os. Ang senemana nga pagsimba sa adlaw'ng Igpapahulay sulod niadtong 40 anyos didto sa kamingawan nagpahinumdum sa mga Israelitas sa usa ka Magbubuhat nga Dios nga nagtagad kanila. Importanti nga timan an pag-ayo nga ang mga Israelitas nagbantay na sa Igpapahulay sa wala pa ihatag ang balaod didto sa Bukid sa Sinai. Ang sugo sa Igpapahulay diha sa Exodo 20:8-11 nagsugod sa pulong "hinumduman.” Nagtudlo kini balik ngadto sa usa ka Dios nga nagbuhat sa kalibutan sulod sa unom ka adlaw ug mipahulay sa ikapito. Kon ingon sa gituohan sa ubang mga tawo, nga gipatuyok sa Dios kining kalibutan ug mitumaw sa minilyon ka mga tuig, wala nay kinahanglan alang sa Igpapahulay ug walay bisan unsa nga hinumduman.

Ang Igpapahulay maoy eternal o walay katapusang simbolo sa atong pahulay diha Kaniya. Usa kini ka pinasahe nga timaan sa loyalty ngadto sa Magbubuhat (Ezek. 20:12, 20). Imbis nga pinugsanay kini nga legalistic nga gisugo, magpadayag kini nga ang tinuod nga Igpapahulay gikan sa pagkamatarung pinaagi sa mga buhat makakaplagan diha Kaniya. Ang Igpapahulay nagsulti sa usa ka Dios nga nakabuhat aron kita makapahulay diha sa Iyang mga nahimo. Ang matuod nga pahulay sa Igpapahulay mao ang pahulay sa grasya diha sa mahigugmaong mga bukton sa Usa nga maoy nagbuhat kanato, ang Usa nga nagtubos kanato, ug ang Usa nga mobalik alang kanato.

**Ang Tigpahigawas**

Adunay laing importante nga aspeto bahin sa sugo sa Igpapahulay Ang Deuteronomio 5 nagsubli pagsulti sa sugo sa Igpapahulay ngadto sa usa ka bag-ong kaliwatan bahin sa pagsulod sa Yutang Sinaad. Kini nga pahayag nagpahinumdum kanila nga mga ulipon sila didto sa Egipto, u ang ilang Magbubuhat nga gamhanan sa ngatanan nagpahigwas kanila. Siya lamang ang makahimo sa pagpahigawas kanato gikan sa pagkaulipon sa sala. Siya lamang ang makahimo pagbugto sa mga kadena nga naggapus kanato. Siya lamang ang Usa nga makahimo sa pagpahigawas kanato gikan sa mga pagtuok sa sala. Mao kini ang mensahe sa Igpapahulay—ang usa ka gamhanan sa tanan nga Magbubuhat gusto magbuhat pag-usab sa atong mga kasingkasing.

**Bahin III: Kagamitan sa kinabuhi**

Samtang maghunahuna ka sa practical nga pagpahinungod sa Igpapahulay sa imong kaugalingong kinabuhi, tagda ang mosunod nga mga pangutana:

• Kon maghunahuna ka sa pahulay sa adlaw'ng Igpapahulay, bahin sa unsa man ang imong hunahunaon? Sa unsang paagi ang concepto sa pahulay sa Igpapahulay makahuloganon kanimo?

• Nganong importante man ang kamatuoran diha sa Biblia bahin sa Paglalang sa imong kinabuhi? Unsang practical nga kalainan mahimo niini kon gibuhat ba kita o mitumaw lang kapin sa minilyon ka mga tuig? Makaunsa ang akong pagtuo sa bisan hain niining duha ka mga baruganan sa akong kinabuhi karon?

• Naghunahuna ka ba sa Igpapahulay ingon nga usa ka timaan sa pagpahigawas kaniadto? Nganong importante man ang kamatuoran sa Bibllia?

• Ang Igpapahulay nagasulti sa pagpahulay diha sa usa ka Dios nga nagsangkap sa tanan natong panginahanglan. Ang paghulog sa manna nagpakita sa Iyang adlaw-adlaw nga mga pagsangkap. Sa unsang paagi kining ideya sa Igpapahulay makahimog kalainan sa imong kinabuhi?

• Ang paghunahuna sa leksyon niining semanaha, unsa man sa imong paghunahuna ang gipasabut ni Ellen G. White sa mosunod nga pamahayag: "Sa pagsugod sa panahon sa kagubot mapuno kita sa Espiritu Santo samtang kita manglakaw ug magmantala bahin sa Igpapahulay sa labi pa ka bug-os.”—Early Writings, p.33. Nagdugang siya sa pagpasabut nga sa pagsugod sa panahon sa kagubot, nagpasabut siya bahin sa panahon sa dili pa ang pagsira sa kahigayonan samtang bukas pa ang kahigayonan.