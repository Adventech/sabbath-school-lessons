---
title:  Pahulay diha sa Bag-ong Tugon
date:   30/06/2021
---

Ang usa ka verbal form alang sa pahulay nga sagad makaplagan diha sa Bag-ong Tugon mao ang _anapauo,_ "pahulay, pagpagaan, paghayahay." Gigamit kini sa usa sa mga nabantug nga mga pamahayag ni Jesus bahin sa pahulay, Mateo 11:28: "Umari kanako, kamong tanan nga nabudlay ug nabug-atan, ug papahulayon ko kamo." Mahimo kini sabton nga pahulay sa lawas (Mat. 26:45). Sa katapusang mga pangomusta ngadto sa mga taga Corinto, si Pablo nagpahayag sa iyang kalipay bahin sa pag-abut sa mga higala nga nakapalab-as sa iyang espiritu (1 Cor. 16:18).

Laing verb nga nagpasabut og pahulay mao ang _heyschazo._ Naghulagway kini sa Igpapahulay nga pahulay sa mga tinun-an ingon sa pagpahulay ni Jesus sa lubnganan (Luke 23:56). Apan gigamit usab kini sa paghulagway sa pagkinabuhi sa usa ka hilum nga pagkinabuhi (1 Tesa. 4:11) ug makapaila sa usa ka tawo nga walay mga pagsupak ug, busa, magahilum (Buhat 11:18).

Samtang ang epistola o sinulat ngadto sa mga Hebreohanon, diha sa Hebreo 4:4, naghulagway sa pahulay sa paglalang sa Dios sa adlaw nga ikapito, naggamit kini sa Greek verb nga _katapauo,_ "nakahimo sa paghunong, pagdala ngadto sa pahulay, pahulay," nagpalanog sa paggamit sa Septuagint translation sa Daang Tugon. Makapasibut, kadaghanan nga paggamit niini nga verb diha sa Bag-ong Tugon makita sa Hebreohanon 4.

`Basaha ang Markos 6:30-32. Unsay gisulti ni Jesus sa Iyang mga tinunan sa pag-adto ug pagpamahulay, sa paghunahuna nga daghang mga kahigayonan sa bulohaton nga ilang giatubang sa kasamtangan? Tanawa ang labaw pa kadaku nga kahulogan sa Markos 6 samtang imong hunahunaon kini nga pangutana?`

"Pangadto kamo nga kamokamo ra... ug pamahulay kamog makadiyot" (Markos 6:31) wala kini himoa nga usa ka pagdapit. Gisulti kini ingon nga sugo, o usa ka kamandoan. Adunay pagtagad si Jesus bahin sa maayong kahimtang sa panglawas ug pagbati sa Iyang mga tinun-an. Bag-o pa lang sila nabalik gikan sa panaw sa pagbuhat diin sila gipadala ni Jesus sa tinagurha (Markos 6:7). Ang Markos 6:30 naghulagway sa ilang kahinam sa pagbalik. Puno gyud tingali ang ilang mga kasingkasing. Gusto nila ipaambit ang ilang mga kadaugan ug ang ilang mga kapakyasan kang Jesus; apan, gihunong kini ni Jesus ug gitawag sila sa pagpahulay. Gilakip ni Markos ang usa ka nota sa pagpasabut. "Kay daghan man ugod ang mga tawo nga nanagpangadto-nganhi, ug si Jesus ug ang mga tinun-an halos makagayon bisan sa pagpangaon" (Markos 6:31). Ingon nga naghingapin sa ilang kaikag ug sa hilabihan nga pagkapuliki sa bulohaton sa Dios maoy usa ka tinuod nga hagit alang sa mga tinun-an, usab. Nagpahinumdum si Jesus kanato nga inahanglan atong bantayan ang atong panglawas ug maayong pagbati pinaagi sa pagplano sa mga panahon sa pagpahulay.

`Unsang mga paagi sa pagtabang ug pagpagaan sa bug-at nga katungdanan sa inyong local nga pastor o tigulang sa iglesia o bisan kinsa nga imong nahibaloan nga maluya sa subra nga pagtrabaho sa bulohaton sa Ginoo? Unsay imong mahimo sa pagpahayag sa imong pagpasalamat ug pagtabang niining tawhana sa pagkaplag og pahulay?`