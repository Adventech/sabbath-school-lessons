---
title:  Naluya ug Gikapoy
date:   27/06/2021
---

`Basaha ang Genesis 2:1-3. Nganong nagbuhat man ang Dios og usa ka adlaw nga pahulay sa dili pa kapoyan si bisan kinsa.`

Bisan sa dili pa magdali ang katawhan sa atong tinuyo sa kaugalingon nga kabanga o kahasol sa atong mga kinabuhi, naghimo ang Dios og usa ka timaan, usa ka buhi nga paagi sa pag-jog sa atong panumduman. Kining adlaw sa pagbuhat ug sa dili pagbuhat, usa ka adlaw alang sa pinasahe nga pagsaulog sa gasa sa mga balili, hangin, mga ihalas nga mananap, tubig, katawhan, ug, labaw sa tanan, ang Magbubuhat sa matag-usa ka maayong gasa.

Mao kadtong usa ka panahon sa pagdapit nga milapas dungan sa pagpalayas gikan sa Eden. Gusto sigurohon sa Dios nga ang pagdapit makabarug sa pagsulay sa panahon, ug busa gikan gyud sa sinugdan Iyang gitagik ang adlaw nga Igpapahulay ngadto sa panapton sa panahon. Adunay kanunay nga pagdapit, sa subli-subli, ngadto sa usa ka makapaulay nga pagsaulog sa Paglalang sa matag-ikapito ka adlaw sa semana.

Ang usa ka tawo makahunahuna nga uban sa atong tanang mga gamit sa pagdaginot sa pagtrabaho o labor-saving devices aron dili kaayo kapoyan ang atong mga lawas kay sa mga tawo sa milabay'ng duha ka gatus ka mga tuig. Apan sa acto, ang pahulay daw kulang og supply bisan karon. Bisan sa mga gutlo nga wala kita bagtrabaho gigasto sa kinalit-kalit nga kalihokan. Kanunay daw ulahi; bisan unsaon nato pagdumala nga makahuman, daghan pa gihapon ang trabahoon.

Ang mga pakisusi nagpakita usab, nga nagkamubo nalang ang panahon sa atong pagkatulog, ug nagkadaghan ang mga tawo nga nagsalig sa caffeine aron makapadayon sila pagtrabaho. Bisan og nagkakusog ang atong mga cellphones, nagkapaspas ang mga computers, nagkapaspas ang komunikasyon sa internet, wala lang gihapon kitay igo nga panahon.

`Unsay gitudlo sa mosunod nga mga teksto bahin sa pagka-importante sa pagpahulay? Mark. 6:31, Sal. 4:8, Exo. 23:13, Deut. 5:14, ug Mateo 11:28.`

Ang Dios nga nagbuhat kanato nahibalo nga nagkinahanglan kitag paulay sa lawas. Iyang gitukod ang mga cycles o tuyok ngadto sa panahon—gabii, ug Igpapahulay—sa paghatag kanatog usa ka higayon sa physical nga pahulay. Ang pag-ila kang Jesus ingon nga Ginoo sa atong mga kinabuhi naglambigit usab sa pagka-serioso sa atong katungdanan sa paggahin og panahon sa pagpahulay. Gani, ang sugo sa Igpapahulay dili lang usa ka sugyot. Usa kini nga sugo!

`Komusta ang atong dinalidali nga pagkinabuhi? Unsay imong mahimo sa labi ka maayo nga pagkasinati, sa lawasnon ug espirituhanon, sa pahulay nga gusto sa Dios nga atong batonan?`