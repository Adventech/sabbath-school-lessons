---
title:  Dugang nga Panghunahuna
date:   02/07/2021
---

"Diha sa pagbanabana sa mga rabi ang suma-total sa relihiyon anaa kanunay sa pagkapuliki sa bulohaton. Nagsalig sila sa pipila nga mga nangahimo sa gawas sa pagpakita sa ilang labaw ka pagkabalaan. Busa ilang gibulag ang ilang mga kalag gikan sa Dios ug nagtukod sa ilang kaugalingon diha sa pagsalig sa kaugalingon. Ania gihapon kini nga mga katalagman karon. Samtang magdugang o magtubo ang kalihokan ug magmalampuson ang mga tawo sa pagbuhat sa bisan unsa nga bulohaton alang sa Dios, adunay piligro sa pagsalig sa tawhanong mga plano ug mga metodo. Adunay kalagmitan sa dili na kaayo mag-ampo, ug pagkinhod sa pagtoo. Sama sa mga tinun-an, mamiligro kita sa dili pagkakita sa atong pagsalig sa Dios, ug paghiog usa ka manluluwas sa atong kalihokan. Kinahanglan motan-aw kita kanunay ngadto kang Jesus, sa pag-ila nga pinaagi sa Iyang gahum atong mabuhat ang Iyang bulohaton. Samtang magbuhat kita sa makugihon alang sa kaluwasan sa mga nawala, maggahin usab kitag panahon sa pagpamalandong, alang sa pag-ampo, ug pagtuon sa pulong sa Dios. Ang bulohaton lamang nga nabuhat uban sa daghang pag-ampo, ug nabalaan pinaagi sa merito o nabuhat ni Cristo, mapamatud-an ang katapusan nga makugihon alang sa maayo."—Ellen G. White, _The Desire of Ages,_ p. 362.

**Diskusyonan nga mga Pangutana:**

`1. Ang kanunay nga pagtulod sa pagkahimong ibabaw sa tanang butang, ang pagka-anaa (sa lawas o sa hulagway) sa tanang panahon, ug pagtinguha sa pagkinabuhi sumala sa mga ideals nga mahimong dili matuman ni hinatag sa Dios makahatag og balatian sa mga tawo sa ilang pagbati, ug sa lawas, ug sa pagka-espirituhanon. Unsaon sa inyong iglesia sa pagka-ma-abiabihon nga dapit alang sa mga naluya, gikapoyan nga mga tawo nga naghandum alang sa pahulay?`

`2. Mahimo ba nga hilabihan ra kaayo kita nga nagkapuliki bisan sa pagbuhat og maayong mga butang alang sa Dios? Hunahunaa ang sugilanon ni Jesus uban sa Iyang mga tinun-an diha sa Mar. 6:30-32 ug ipasabut ang mga leksyon niini sa inyong klase o pundok sa Escuela Sabatika.`

`3. Niadtong 1899, nalabwan ang record sa kinakusgan modalagan. Adunay nagdalagan 39.24 milyas kada oras sa cotse—ug nagkinabuhi sa pagpanugilon niini! Karon, labaw na kakusog manalagan ang mga sakyanan. Ug ang kakusog sa mga processors sa atong mga cell phones labaw pa gyud ka paspas kay sa labing paspas nga dagkung mga computers kay sa milabay nga usa ka henerasyon. Ug ang panaw sa kahanginan labaw pa gyud ka kusog kay sa kaniadto. Ang punto mao nga halos ang tanang butang nga atong gibuhat karon gibuhat nga labaw pa gyud ka kusog kay sa nangagi, apan, unsa man? Atong gibati gihapon ang pagdali nga wala nay igong pahulay. Unsa may kinahanglan isulti niana kanato bahin sa nag-unang tawhanong kinaiyahan ug nganong gibuhat man sa Dios ng pahulay nga importante kaayo sa pagkaagi nga gihimo kini nga usa ka kamandoan sa Iyang mga sugo?`

`4. Ipasabut og dugang ang ideya nga bisan didto sa Eden, sawala pa ang sala, ang pahulay sa adlaw'ng Igpapahulay gimando na. Gawas sa makapasibut nga gipasabut sa teolohiya niini nga kamatuoran, unsa may kinahanglan isulti niini kanato kon unsa ka kinahanglanon ang pahulay bisan sa walay sala, hingpit nga kalibutan?`