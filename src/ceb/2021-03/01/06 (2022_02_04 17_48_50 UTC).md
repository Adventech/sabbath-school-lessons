---
title:  Usa ka Walay Pahulay nga Libud-suroy
date:   01/07/2021
---

`Basaha ang Genesis 4:1-12. Unsay nakapahimo kang Cain nga "walay pahulay nga libud-suro" (Gen. 4:12), dinhi yuta?`

Ang teksto sa Biblia wala gyud magsulti sa tukma nga kahimtang nganong gitamod sa Dios ang halad ni Abel apan "wala" kang Cain (Gen. 4:4, 5). Apan nahibalo kita kon ngano, "Miduol si Cain atubangan sa Dios nga nagbagulbol ug walay gugma sa iyang kasingkasing bahin sa gisaad nga halad ug ang pagkakinahanglanon sa mga halad nga sinunog. Ang iyang gasa walay pagpakita sa pagbasul alang sa sala. Iiyang gibati sama sa gibati sa kadaghanan karon, nga maoy usa ka pag-ila sa kahuyang ang pagsunod sa tukma nga plano nga gilatid sa Dios, sa pagsalig sa iyang kaluwasan ngadto sa pagpasaylo sa gisaad nga Manluluwas. Iyang gipili ang dalan sa pagsalig sa kaugalingon. Moduol siya uban sa iyang kaugalingong mga merito o kahimoan."â€”Ellen G. White, _Patriarchs and Prophets,_ p. 72.

Sa pag-ingon sa Dios nga si Cain mahimong "usa ka libud-suroy nga walay pahulay" ibabaw sa yuta, dili ang Dios maoy naghimo kaniya nga maingon niana; kondili, mao kadtong nahitabo ingon nga _resulta_ sa iyang makasasala nga mga buhat ug sa walay pagtuman sa kamandoan. Ang walay pagkakaplag og pahulay diha sa Dios, nadiscobrehan ni Cain nga dili niya makaplagan kini sa lain nga paagi, ang dili tinuod nga pahulay.

Ang Hebreo nga pulong nga gihubad og "gitamod" (Gen. 4:4) mahimo usab nga sabton nga "gitan-aw pagsu-od, wala hunahunaa pag-ayo." Ang pagtutok sa Dios sa mainampingon ug su-od nga pagtan-aw dili kaayo bahin sa halad kondili sa batasan o panghunahuna sa naghalad. Ang wala pagdawat sa Dios sa halad nga bunga sa kahoy ni Cain dili pinugos nga reaksyon sa usa ka kutihan nga Dios. Kondili naghulagway kini sa proceso sa mainampingon nga pagtagad ug pagtimbang sa kinaiya, mga panghunahuna, ug mga nagpalihok sa tawo nga nagdala sa halad. Usa kini ka maayo nga pananglitan sa usa hukom inbestigatiba o hukom sa pagsuta.

`Bahasa ang Genesis 4:13-17 ug hulagwaya ang reaksyon ni Cain ngadto sa paghukom sa Dios.`

Kon mosulay kita sa pagdalagan gikan sa presencia sa Dios, wala kitay pahulay. Mosulay kita sa pagpuno sa handum alang sa balaang grasya uban sa mga butang, uban sa tawhanong mga kadugtongan, o sa naghinubra sa pagkapuliki sa atong mga kinabuhi. Nagsugod si Cain sa pagtukod og dynastiya ug usa ka ciudad. Kadtong duha dagku nga mga kahimoan ug nagpakita sa determinasyon ug kusog, apan kon walay Dios nga dynastiya ug usa ka rebellious o masupilon nga ciudad, mosangput kini sa kakawangan nga katapusan.

`Bisan kon mosangko kita sa pag-antus sa mga linugdangan sa atong mga sala sama sa atong sagad buhaton, unsaon nato pagkat-un sa pagdawat sa pasaylo alang kanila nga gihalad didto sa krus?`