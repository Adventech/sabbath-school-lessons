---
title:  Pagdalagan sa Walay Sulod
date:   28/06/2021
---

Ang kulang sa katulog ug pagkaluya tungod sa subra nga pagtrabaho sa lawas maoy tinuod nga mga problema. Apan, ang dugang nga makasamok, mao kon atong bati-on nga nagdalagan kita sa "pagkabasiyo sa emosyon." Ug, natural, kon ang kakulang sa pagkatulog idugang ngadto sa emosyonal nga mga pagsulay, masakit kaayo ang atong pagkaluya.

Si Baruc, ang escriba ni Jeremias, nagbati gayud sa sama niana sa kanunay sa panahon sa katapusan nga hilabihan nga gubot nga katuigan sa Jerusalem, sa wala pa ang kagubot, pag-antus, ug katalagman nga mosunod sa pagguba sa ciudad sa mga taga Babilonia.

`Basaha ang Jeremias 45:1-5. Isulat ang usa ka dinalian nga diagnosis sa kahimtang sa emosyonal nga panglawas ni Baruc.`

Makahanduraw ba ikaw kon sama sa unsa ang bation kon magpadala ang Dios og usa ka custom-made nga mensahe kanimo sa personal? Nakadawat si Baruc og usa ka mensahe directa gikan sa lawak sa trono sa Dios (Jer. 45:2). Gisultihan kita nga nahitabo kini "sa ikaupat ka tuig sa paggahum ni Jehoakim sa Juda," mga 605 o 604 B.C. Ang Jeremias 45:3 nagrepresentar sa usa ka maayong summary kong unsay bation sa mga tawo kon magdalagan sila nga basiyo o walay sulod.

Gikan sa tanan nga atong nahibaloan gikan sa Kasulatan bahin niining panahona, tin-aw nga ang mga reclamo ni Baruc dili superficial nga mga paril. Aduna siyay makatarunganon nga pagkaluya ug gikapoy sa iyang pagbati. Daghang kaayong dili maayong mga butang nga nagkahitabo, ug dugang pa ang moabut.

`Giunsa pagtubag sa Dios ang mga kasakitan ni Baruc? Basaha and Jer. 45:4, 5.`

Ang tubag sa Dios ngadto sa tinuod nga kasakitan ni Baruc nagpahinumdum kanato nga ang kasubo ug kasakitan sa Dios labaw ka kadaku kay sa kang Baruc. Siya ang nagtukod sa Jerusalem; duol na Niya kadto gub-on; Siya ang nagtanum sa Israel ingon nga usa ka parasan (Isa. 5:1-7); hapit na unta ibton kini ug dad-on ngadto sa pagpalayas. Dili kini maoy gusto nga buhaton ni Jehova alang sa Iyang katawhan, apan moabut kini tungod sa ilang pagsupil batok Kaniya.

Apan adunay kahayag sa tumoy sa tunnel o agianan ilalum sa yuta alang kang Baruc. Tipigan sa Dios ang kinabuhi ni Barucâ€”bisan taliwala sa pagkaguba, pagkabihag, ug pagka-alkansi.

`Basaha pag-usab ang mga pulong sa Dios ngadto kang Baruc. Unsang kinatibuk-an nga mensahe atong makuha gikan kanila alang sa atong mga kaugalingon? Unsa may gisulti niini bahin sa Dios sa Iyang pagka-Dios alang kanato bisan pa sa atong kahimtang?`