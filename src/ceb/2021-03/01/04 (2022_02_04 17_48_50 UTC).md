---
title:  Pag-define sa Pahulay diha sa Daang Tugon
date:   29/06/2021
---

Siguro, nga kitang tanan nakinahanglan og pahulay, nga maoy hinungdan nga mao kining usa ka tema nga makaplagan sa tibuok Biblia. Bisan og gibuhat kita sa Dios alang sa kalihokan, kana nga kalihokan kinahanglan timan-an nga adunay pahulay.

Pananglitan ang Daang Tugon sa Hebreo, naglakip sa pipila ka mga pulong nga nagpasabut og pahulay. Ang description o paghulagway sa pagpahulay sa Dios sa bag-ong nabuhat nga ikapitong adlaw diha sa Gen. 2:2, 3 naggamit sa verbo nga _Shabbat,_ "paghunong sa pagbuhat, sa pagpahulay, pagbakasyon," nga mao ang verbal form sa noung nga "Sabbath." Mao gihapon nga ang gigamit diha sa Exo. 5:5 diha sa usa ka causative nga forma ug gihubad ingon "pagpapahulay sa usa ka tawo" gikan sa ilang trabaho. Gisumbong sa nasuko nga faraon si Moises sa "pagpahulay kanila" gikan sa ilang pagtrabaho.

Ang referencia ngadto sa kalihokan sa Dios sa pagpapahulay sa Igpapahulay sa ikapitong adlaw diha sa ikaupat nga sugo gipahayag sa Hebrew verbal form _nuakh_ (Exod. 20:11, Deut. 5:14). Ang verb gihubad nga "pahulay" diha sa Job 3:13 o, labaw pa ka mahulagwayon, "nakapuyo." Nagpasabut sa arka sa tugon diha sa Numeros 10:36. Ang 2 Hari 2:15 nagsulti nga ang espiritu ni Elias "mipaibabaw" kang Eliseo.

Laing importante nga verbal nga verbal form mao ang _shagat,_ "magpahulay, paghatag og pahulay, maghilum." Gigamit kini diha sa Josue 11:23, diin giulagway ang pahulay sa yuta gikan sa gubat human sa unang pagdaug ni Josue. Ang pulong sagad makita sa pagtimaan sa "kalinaw" diha sa mga libro ni Josue ug sa Mga Maghuhukom.

Ang verb nga _raga_ gigamit usab sa pagpaila sa pahulay. Sa mga pasidaan batok sa dili pagtuman diha sa Deuteronomio, gisultihan sa Dios ang Israel nga dili sila makakaplag og pahulay sa pagkabihag (Deut. 28:65). Ang mao nga verbo makita usab diha sa usa ka causative nga forma diha sa Jeremias 50:34, nga naghulagway sa katakus sa Ginoo sa paghatag og pahulay.

`Basaha ang Deuteronomio 31:16 ug 2 Samuel 7:12. Bahin sa unsa nga matang sa pahulay ang gihisgutan dinhi?`

Ang duha ka mga bersiculo naggamit og idiomatic nga pagkasulti gikan sa verb nga _shakah,_ ug sa literal nagkahulogan "paghigda, sa pagkatulog." Sa tugon sa Dios kang David, nagsaad ang Dios sa umaabut nga hari sa Israel nga "Sa diha nga ang imong mga adlaw matuman na, ug ikaw matulog uban sa imong mga amahan, akong patindogon ang imong kaliwat sunod kanimo" (2 Sam. 7:12).

Ang hataas (ug dinhi dili completo) nga lista sa nagkalainlaing mga Hebrew verbs nga nagpasabut og pahulay makatabang kanato sa pagsabut nga ang theological concept sa pahulay wala madugtong ngadto sa usa o duha ka particular nga mga verbs. Mopahulay kita sa tagsa-tagsa o sa tingub. Ang pahulay adunay epekto sa atong lawas, sa katilingban, ug sa pagbati ug dili kini limitado sa Igpapahulay lamang.

`Ang kamatayon sa pagkatinuod maoy usa ka kaaway ug moabut ang adlaw nga wagtangon kini. Ug bisan unsa kadaku ang atong pagbalata o pagkaguol ug mingawon sa atong minahal nga namatay, nganong makalipay ang pagkahibalo nga, bisan lang sa pagkakaron, sila namahulay?`