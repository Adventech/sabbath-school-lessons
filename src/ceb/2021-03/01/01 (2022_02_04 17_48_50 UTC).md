---
title:  Pagkinabuhi sa us ka 24/7 nga Socedad
date:   26/06/2021
---

### Basaha sa Patuon sa Semana
Gen. 2:1-3, Jer. 45:1-5, Exod. 20:11, 2 Sam. 7:12, Markos 6:30-32, Gen. 4:1-17.

> <p>Tekstong Sag-ulohon</p>
> “Ang akong kalag gihidlaw, oo, ngani nangandoy pa sa mga sawang ni Jehova; Ang akong kasingkasing ug ang akong unod nanagsinggit nga malipayon ngadto sa Dios nga buhi” (Sal. 84:2).

Tick, took; tick, took; tick, took. Ang orasan kanunay magtagiktik ug walay kukalooy. Duha nalang ka takna sa dili pa magsugod ang Igpapahulay. Nanghupaw si Mary samtang iyang gisusi ang gamay nga apartment. Nagkatag pa ang dulaan sa mga bata sa sala; nagkamuritsing pa ang kosina. Si Sara ang ilang kamanghuran, naghigda nga adunay hilanat; ug pagkaugma miuyon siya nga maoy greeter o tig-abi-abi sa moabut nga mga mosimba sa pultahan sa ilang simbahan, nga kinahanglan mogikan sila 30 minutos sa dili pa anag normal nga takna sa ilang paggikan sa Sabado sa buntag. _Maayo unta nga makakaplag kog kalinaw ugma._ Naghunahuna si Mary nga malaumon.

Sa sama nga panahon, sa pikas nga dapit sa lungsod, si Josh, ang bana ni Mary, naglinya aron magbayad alang sa ilang groceries kada semana. Hilabihan ka si-ot ang traffic. Taas kaayo ang linya sa checkout o paggawas. Daw ang tanan namalit sa sama nga panahon. _Nagkinahanglan kog pahulay, dili ko makapadayon ingon niini, nanghupaw si Josh. Kinahanglan adunay dugang niini nga kinabuhi._

Ang atong mga kinabuhi gigamhan sa mga takna sa pagdali-dali, mga takna sa pagtrabaho, medical appointments, virtual nga panagsinultihay, shopping o pagpamalit, ug mga bulohaton sa escuelahan. Bisan mosakay kita sa sakyanang pangpubliko, magsakay sa gamay nga scooter, o magmaniho sa usa ka minivan sa pagpasakay sa pamilya sa pagsury-suroy, ang bombo sa walay hunong nga pagtubag sa mga kasabutan sa kalibutan sa atong palibut naghulga sa paglumos kon unsa gyud ang importante.

Unsaon man nato pagkaplag og baulay taliwala sa hilabihan nga pagkapuliki sa bulohaton.