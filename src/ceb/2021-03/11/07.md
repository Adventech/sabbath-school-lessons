---
title:  Dugang nga Panghunahuna
date:   10/09/2021
---

“Dili kaayo kita moduol kang Jesus Ubari sa atong mga pagsulay ug mga kalisdanan. Usahay atong ibubo ang atong mga problema ngadto sa tawhanong mga dalunggan, ug mosugilon sa atong mga kasakit ngadto niadtong dili makahimo pagtabang kanato, ug dili mosulti sa tanan niini ngadto kang Jesus, kinsa makahimo pagusab sa masulob-on nga dalan ngadto sa mga agianan sa kalipay ug kalinaw. Ang paglimod sa kaugalingon, pagantus sa kaugalingon maghatag og himaya ug kadaugan ngadto sa krus Bililhon kaayo ang mga saad sa Dios. Kinahanglan magtuon kita sa Iyang pulong kon gusto kita mahibalo sa Iyang kabubut-on. Ang mga pulong sa pagpadasig, nga tun-an sa mainampingon ug tumanon sa practical, maggiya sa atong mga till sa usa ka patag nga dalan, diin kita makalakaw nga dili mapangdol. Oh, unta ang tanang ministro ug mga tawo, magdala sa ilang mga lulan ug mga kalibug ngadto kang Jesus, kinsa maghulat sa pagdawat kanila, ug maghatag kanila og kalinaw ug pahulay! Dili gyud Siya mobiya niadtong mosalig Kaniya.”—Ellen G. White, The Signs of the Times, March 17, 1887, p. 161.

“Makahimo ba ikaw, minahal nga batan-on, paglantaw sa unahan uban sa malipayon nga paglaum ug pagpaabut ngadto sa panahon nga ang Ginoo, ang imong matarung nga Maghuhukom, magsugid sa imong ngalan atubangan sa Amahan ug atubangan sa balaang mga manolunda? Ang labing maayong pangandam nga imong mabatonan alang sa ikaduhang pag-anhi ni Cristo mao ang pagpahulay diha sa lig-on nga pagtoo diha sa dakung kaluwasan nga gidala kanato sa Iyang unang pag-anhi. Kinahanglan ikaw motuo kang Cristo ingon nga usa ka personal nga Manluluwas.”—Ellen G. White, Our High Calling, p. 368.

**Diskusyonan nga mga Pangutana:**

`1. Unsay pinasahe kaayo bahin sa Igpapahulay sa ikapitong adlaw nga naghulagway pag-una sa langitnong kapahulayan sa katawhan sa Dios? Sa unsang paagi ang pahulay sa Igpapahulay maghatag kanato sa unang pagtilaw sa eternidad?`

`2. Ang pagpasaylo nagkahulogn sa pagpasig-uli ug nagtudlo sa dalan balik ngadto sa Dios. Hunahunaa kining importante nga pamahayag nga mabasa diha sa Roma 5:11: "Ug dili lamang kana, kondili magmaya usab kita diha sa Dios pinaagi sa atong Ginoong Jesu-Cristo, kinsa pinaagi Kaniya atong nadawat karon ang pagpasig-uli.” Kon adunay mangutana kanimo, “Unsay kahulogan sa pagpasig-uli ngadto sa Dios, ug unsay kalainan niini sa pagpasig-uli sa imong kinabuhi,” unsa may imong tubag?`

`3. Unsaon nimo paglikay pagpadaku sa mga ginagmay sa imong Cristohanong kinabuhi? Unsay makapatutok kanato sa dakung hulagway nga gitanyag diha sa Pulong sa Dios?`

`4. Hunahunaa pag-usab bahin sa tanan kasaypanan ug kakulang sa pagtoo nga gipakita sa mga anak sa Israel didto sa kamingawan Bisan og lahi ang mga detalye sa ilang mga hagit kay sa ato (wala kita maglaroy-laroy sa halapad nga deserto), unsang komon nga mga principio anaa diha? Nga, sa unsang paagi sa atong kaugalingong Cristohanong paglakaw tingali atubangon kita sa sama nga mga hagit sama kanila ug unsaon nato pagtuon gikan sa ilang kasaypanan?`