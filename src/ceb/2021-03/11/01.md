---
title:  Paghandum og Dugang Pa
date:   04/09/2021
---

### Basaha sa Patuon sa Semana
1 Cor. 10:1-11, Lev. 4:32-35, Juan 1:29, Heb. 4:1-11, Sal. 95:8-11.

> <p>Tekstong Sag-ulohon</p>
> “Ug kining mga butanga maoy mga pasidaan alang kanato sa dili pagpangandoy ug mga dautang butang ingon sa gibuhat nila” (1 Cor. 10:6).

Ang Queens Museum of Art didto sa New York, United States, maoy gibutangan sa kinadak-an nga architectural model sa kalibutan sa usa ka ciudad, nga naghulagway sa tanang mga gambalay sa New York. Sa scale nga 1:1, 200 (nga ang 2.5 centimeters o usa ka pulgada nagrepresentar tugbang o bali 33 metros o 100 ka tiil) naglukop kini sa duol 870 metros-quadrado (19,335 square feet). Nahuman kini sa orihinal niadtong 1964 sa 100 ka mga craftsmen nga nagtrabaho kapin sa tulo ka tuig sa paghuman sa prohecto. Gibag-o kini ngadto sa 1990s ug wala magpakita sa 2021 cityscape. Usa kini ka kahibulongan nga intricate ug detalyado nga kopya sa orihinal.

Sa katapusan, hinoon, mao gihapon kini niadto: usa ka kopya, usa ka modelo, usa ka representasyon sa usa ka butang nga labaw ka maanindot labaw kadaku, labaw ka halalum, ug labaw pa gayud ka kuti kay sa modelo mismo.

Mao gyud kana ang kahimtang sa tanang modelo, sa acto. Dili sila mao ang orihinal kondili nagsilbi lang ingon nga mga simbolo sa mga orihinal Ang usa ka modelo makatabang kanato sa pagsabut sa sulod o unod sa orihinal, apan dili gyud kini makasalili o makapuli niini. Kondili, anaa kana didto sa pagtabang sa katawhan sa labi pa ka maayo nga pagsabut kon bahin sa unsa ang tanan sa orihinal.

Ang Kasulatan mismo puno sa mga miniature models sa mga kalihokan ug mga institusyon nga ang tanan nagtudlo ngadto sa labaw kadaku, langitnong mga katinuoran. Ang Hebreohanon 4 makatabang kanato sa pagdiscobre sa usa niini nga mga katinuoran samtang kini madugtong ngadto sa pangutana sa Biblia bahin sa pahulay.