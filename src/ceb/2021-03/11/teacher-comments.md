---
title:  Edisyon Sa Magtutudlo
date:   10/09/2021
---

**Bahin I: Kinatibuk-ang Panglantaw**

Ang Daang Tugon puno sa mga tipo, mga landong, ug relihioso nga mga tulomanon nga bisan, sagad wala na tagda sa ika-21 ka siglo nga mga Cristohanon, adunay halalum nga espirituhanong kahulogan. Ang mga leksyon nga gitudlo niini nga mga types dato og kahulogan. Kong husto ang pagsabut, daku kaayo ang mahimong pagpauswag niini sa atong espirituhanong mga kinabuhi.

Ang tibuok nga kasaysayan sa Israel maoy usa ka pananglitan sa atong Cristohanong paglakaw uban sa Dios. Maingon nga ang Israel naluwas sa milagroso gikan sa pagkaulipon didto sa Egipto, pagtabok sa Pula nga Dagat, nagkaon sa manna didto sa kamingawan, ug nag-inum sa tubig gikan sa bato sa ilang pagpanaw, kita usab ania sa espirituhanong panaw. Si Cristo sa Iyang paagi nagpahigawas kanato gikan sa pagkaulipon sa sala, naggiya kanato pinaagi sa katubigan sa bautismo, nagpakaon kanato pinaagi sa manna sa Iyang Pulong, ug natagbaw kanato sa atong tumang kauhaw sa kamingawan niining kalibutan pinaagi sa Iyang kaugalingong kinabuhi.

Gisugo sa Dios ang Israel sa pagtukod og usa ka sanctuaryo didto sa kamingawan aron Siya “mopuyo sa ilang taliwala” (Exod. 25:8). Kini nga sanctuaryo kinahanglan tukoron samala sa "sumbanan” sa katinuoran sa langitnong sanctuaryo (Exod. 25:40). Ang tanang butang bahin sa pagtukod niini ug sa mga serbisyo nagpadayag sa walay katapusang mga kamatuoran bahin sa buhi nga Cristo. Si Jesus girepresentahan sa matag usa ka paghalad. Ang tibuok nga pagka-sacerdote, ang matag-usa ka furniture, ug sa matag- usa ka serbisyo nagtudlo ngadto kang Cristo. Ang sistema sa paghalad sa pagpa-agas og dugo nagalandong sa pag-ula sa dugo ni Cristo.

Ang kalab-uton sa pagpahigawas ug pagpanaw sa Israel gawas sa Egipto mao ang pag-abut didto sa Canaan. Ang Yutang Sinaad maghatag kanila sa langitnong pahulay. Ang pahulay sa Igpapahulay naglandong niining labaw kadaku nga pahulay diha kang Cristo ug maoy usa ka pasiuna sa pahulay nga gitumong sa Dios alang kanila didto sa Yutang Sinaad (Heb. 4:1-11).

**Bahin II: Comentaryo**

Kanunay si Pablo maghisgut sa kasinatian sa Israel sa ilang panaw ngadto sa Yutang Sinaad ingon nga pananglitan sa Cristohanong mga magtutuo Diha sa 1 Corinto 10:11, nag-ingon siya, “Kining mga butanga nahitabo ingon nga pasidaan, ug gisulat ingon nga tugon alang kanato karon ng mga hing-abutan sa katapusan sa kapanahonan.” Ang mga pananglitan si Daang Tugon naghatag ug bililhon nga mga pagsabut alang sa Cristohanong pagkinabuhi.

Atong himoon sa atong kaugalingong panghanduraw hisgutan ang sanctuaryo. Atong tan-awon ang usa ka tawo nga magdalag usa ka nating carnero ngadto sa halaran, ug magbutang sa iyang kamot ibabaw sa nating carnero. Ang Levitico 4:4 nagpatin-aw sa kahulogan: "Ug igabutang niya ang iyang kamot ibabaw sa ulo sa lakeng vaca.” Ang pagbutang sa iyang kamot ibabaw sa nating carnero nagpasabut sa tininuod nga pagsugid sa specific o tukma nga sala. Sa Levitico 5:5 sa paghulagway niini sa halads sala nagtudlo: "Isugid niya kadtong butanga diin siya nakasala.”

Sa simbolo ang iyang sala nabalhin gikan kaniya ngadto sa nating carnero Busa mamatay ang carnero. Nganong mamatay man ang cordero o nating carnero? Unsa may sayop nga nabuhat sa cornero? Wala gyud. Apan ania ang centro nga mensahe sa sanctuaryo. Kon atong isugid ang atong mga sala, sila sa kamatuoran, mabalhin ngadto kang Jesus, ang Cordero sa Dios Kinsa may mopatay sa ihalad? Ang mahinulsolon nga makasasala nga maoy nagbalhin sa iyang sala ngadto sa puli. “Ug iyang. . . patyon kini alang sa halad-sa-sala sa dapit diin ilang patyon ang mananap alang sa halad-nga sinunog” (Lev. 2:33). Tan-awa ang malambigit nga mga llakang.

Sa libro nga The Great Controversy, gihulagway ang ecsena niini nga paagi: “Kada adlaw ang mahinulsolon nga makasasala nagdala sa iyang halad ngadto sa pultahan sa tabernaculo ug, sa iyang pagbutang sa iyang kamot ibabaw sa ulo sa biktima, nagsugid sa iyang mga sala, nga niini sa simbolo nagbalhin kanila gikan sa iyang kaugalingon ngadto sa walay sala nga ihalad. Dayon patyon ang maong mananap."--Pahina 418.

Kuhaon sa sacerdote ang dugo sa gipatay nga mananap ug isablig kini ngadto sa atubang nga tabil sa Dapit nga Balaan sa Sanctuaryo. Sa ubang pinasahe nga mga kahimtang, kaonon sa sacerdote ang unod sa gihalad ug dayon mosulod siya sa sanctuaryo. Ang sala nabalhin nagdto sa lawas su sacerdote nga nikaon sa unod. Dili makasulod ang yano nga tawo ngadto sa sanctuaryo. Kon kadtong sala sa usa ka tawo mabalhin ngadto sa sanctuaryo, matago sila gikan sa tawhanong pagtan-aw. Walay usa nga makakita kanila Natabonan sila sa dugo ni Cristo.

Busa, nakaingon si David diha sa Salmo 32:1, “Bulahan siya kang kinsang kalapasan gipasaylo, kang kinsang sala gitabonan.” Ang pulong "bulahan” nagkahulogan “malipayon, natagbaw, natuman, anaa sa kalinaw, o nakapahulay.” Kon moduol kita kang Jesus ug mosugid sa atong tukma o specific nga mga sala, magmalinawon ang atong mga kasingkasing. Ang atong mga sala mabalhin sa kamatuoran ngadto sa langitnong sanctuaryo. Busa malipayon ang salmista nga nagkanayon, “Ingon nga ang silangan halayo gikan sa kasadpan, Iyang gipahilayo ang atong mga kalapasan gikan kanato” (Sal. 103:12). Dili na kita ang nagpas-an sa lulan, sa sala, sa kaulawan, sa pagkahinukman sa sala. Gibalhin na kini ngadto sa atong himatyon nga cordero. Ang atong Buhi nga Sacerdote maoy nagpas-an niini pinaagi sa Iyang dugo ngadto sa langitnong sanctuaryo.

**Mga Leksyon sa Cordero**

Sa kasarangan nga serbisyo samtang ang mahinulsolon nga makasasala nagbalhin sa iyang sala ngadto sa inocente nga cordero, nahimo kini nga magpapas-an sa sala. Busa, bahin kang Cristo, ang Kasulatan nag-ingon, "Siya ang Usa nga nagpas-an sa atong mga sala sa Iyang kaugalingong lawas didto sa kahoy” (1 Pedro 2:24). Sa pagdala sa mahinulsolon nga makasasala sa usa ka puli nga namatay puli sa dapit sa maong makasasala, busa ang matag-usa ka mahinulsolon nga makasasala makaduol ngadto sa Calbaryo, ug sa magtan-aw sa nalansang nga Anak sa Dios, moingon, “Gihigugma Niya ako, ug naghalad sa Iyang kaugalingon alang kanako" (Gal. 2:20).

Ang grasya ni Cristo dili makahago-an, dili kita takus makadawat, dili mapalit. Namatay si Jesus sa tumang pag-agulo, masakit nga kamatayon aron ang nawala nga makasasala mamatay. Iyang nasinati ang bug-os nga kasuko sa Amahan o hukom batok sa sala. Gisalikway Siya aron kita madawat, namatay Siya sa kamatayon nga ato, aron kita mabuhi sa kinabuhi nga Iya. Iyang gisul-ob ang purongpurong nga mga tonok aron makasul-ob kita sa purongpurong sa himaya. Gilansang Siya nga pinatindog sa masakit nga pagpasakit didto sa krus aron kita makahari sa usa ka trono sa mga linukat sa tanang kaliwatan, magsul-od sa harianong bisti nga walay katapusan. Sa atong kaulawan ug sala, wala kita isalikway ni Jesus; Gikab-ut kita diha sa gugma sa pagdawat kanato. Ang himatyon nga cordero nagrepresentar sa napangos, nabun-og, nagkadugo nga lawas sa atong Manluluwas. Nagsulti kini bahin sa usa ka gugma nga hilabihan ka kahibulongan, hilabihan ka balaan, aron makakuha kini sa pagkahinukman, sa pagkasad-an,ug silot sa sala mismo kay sa adunay bisan usa sa Iyang mga anak nga mawala sa dayon.

Gipasabut ni Ellen G. White ang kahulogan sa Krus diha sa The Desire of Ages, pahina 753: “Diha kang Cristo ingon nga atong puli ug kasigurohan nabutang ang kasal-anan natong tanan. Giisip Siya nga usa ka malapason, aron nga Siya magatubos kanato gikan sa pagkahinukman sa kasugoan.” Mao kini ang sugilanon sa grasya. Mao kini ang sugilanon sa gugma sa usa ka Manluluwas nga dili masukod.

**Pahulay sa Igpapahulay diha Kang Cristo**

Ang tinuod nga pahulay sa Igpapahulay sa grasya diha sa mahigugmaong mga bukton sa Usa nga maoy nagbuhat kanato, ang Usa nga naglukal kanato, ug ang Usa nga moanhi pag-usab alang kanato. Nahinumdum ka sa talagsaong pahayag diha sa Genesis 2:3: “Diha niini (sa Igpapahulay mipahulay Siya gikan sa tanan Niyang buhat nga gihimo sa Dios”? Ang Sabado mao ang Igpapahulay sa Dios. Mipahulay Siya sa adlaw nga ikapito ingon nga usa ka balaan nga pag-ila nga natapus ang Iyang buhat.

Ang Hebreohanon 4:9, 10 gapanig-ingon sa pahulay sa Dios sa katapusan sa semana sa Paglalang, sa Iyang paghunong gikan sa Iyang mga buhat, alang kanato sa paghunong gikan sa atong tawhanong mga buhat, sa pagsulod sa pahulay sa kaluwasan ni Cristo. Gisulti kini diha sa Hebreohanon sama niini: “Busa nagapabilin pa ang usa ka kapahulayan alang sa katawhan sa Dios kay siya nga nakasulod sa Iyang kapahulayan mipahulay mismo Iyang kaugalingon mopahulay usab gikan sa iyang mga buhat ingon gibuhat sa Dios gikan sa Iya” (Heb. 4:9, 10). Sumala sa Ksaulatan, ang atong pahulay sa Igpapahulay maoy usa ka buhat sa labing hataas nga pagsimba diin kita mopahulay sa hingpit diha kang Jesus alang sa atong kaluwasan Nagcomentaryo sa Hebreohanon 4:4, ang The SDA Bible Commentary naghimo niini makapasabut nga pamahayag: "Ingon nga orihinal nga plane sa Dios alang niining kalibutan—ang Iyang 'pahulay'—nagpabilin nga wala mausab, ang Igpapahulay sa ikapitong adlaw, ang adlaw sa ‘pahulay Iyang gitukod ingon nga usa ka handumanan sa paglalang ug busa usa ka pahinumdum sa Iyang katuyoan sa paglalang sa tibuok kalibutan sa sama nga paagi nagpabilin nga wala mausab. Busa, ang pagsaulog sa Igpapahulay sa ikapitong adlaw nagpamatuod dili lamang sa pagtoo diha sa Dios ingon nga Magbubuhat sa tanang butang, kondili ngadto usab sa pagtoo sa Iyang gahum sa pag-usab sa kinabuhi ug magpahimo sa mga lalake ug mga babaye alang sa pagsulod ngadto sa dayon nga ‘kapahulayan' nga sa Iyang orihinal gitumong alang sa mga magpuyo sa yuta.”—Volume 7, p. 420.

Adunay pagkadato diha sa concepto sa balaan nga pahulay. Ang libro si Hebreohanon nagpalapad sa concepto sa gamay nga pagkahulagway, kay ang tagsulat sa Hebreohanon, ang balaan nga pahulay naglambigit og usa ka pagtoo sa kadugtongan uban kang Jesus nga maghatud ngadto sa pagpahulay diha sa Usa nga nagbuhat kanato, sa pagkahibalo nga dili gayud Siya mobiya kanato ni mosalikway kanato. Naglakip usab kini sa pagpahulay diha sa Iyang natapus nga buhat didto sa krus. Ang pagpahulay diha kang Cristo mao ang pagsalig sa Iyang grasya alang sa atong kaluwasan; apan ang pahulay diha sa Hebreohanon 4 naglakip og daghan pa. Ang kalab-uton ni Cristo alang sa Israel mao ang pagpasulod kanila sa Yutang Sinaad. Ang Iyang tuyo dili mao ang pagpalaag-laag kanila didto sa kamingawan sulod sa 40 anyos. Ang ilang mga kasingkasing sa kanunay magpabilin nga walay pahulay hangtud sila makadangat sa pagkasiguro sa ilang yutang puloy-anan. Sa pagkatuman sa saad sa tugon, ilang makaplagan ang molungtad nga kalinaw ug langitnong kapahulayan. Bisan unsang mga hagit nga atong giatubang niining yutaa, ang pahulay nga gitanyag ni Cristo dili temporary. Ang pahulay sa Igpapahulay nagalandong sa dayon nga kapahulayan nga gihandum ni Jesus alang kanato didto sa Yutang Sinaad sa langit. Niana lamang panahona, ang atong mga kasingkasing mahimutang sa permanente nga kalinaw. Ang atong pahulay diha kang Cristo karon mao lamang ang pasiuna ngadto sa mahimayaong adlaw diin kita makapahulay uban Kaniya sa dayon.

**Bahin III: Kagamitan sa kinabuhi**

Ipabasa og kusog sa usa ka sakop sa klase ang mosunod nga balak nga wala mailhi ang tagsulat. Hunahunaa ang atong natun-an sa leksyon niining semanaha, ug tubaga ang mosunod nga mga pangutana nga sunod sa balak.

Papahulaya lang ako diha Kanimo, O Ginoo, Ni makigbisug, ni magbagutbot, ni magpakapoy Batok sa lulan sa mga adlaw Nga magdala kanako og mga luha ug kasakit. Pahinumduma ako nga ang Imong kamot Makahimo pagpaga-an sa matag-lulan. Ug diha sa Imong presencia, ako masiguro Sa kinangitngitan nga dalan sa kinabuhi. Kay ikaw nagaingon nga haduol Ikaw Ngadto sa tanan nga nagkinahanglan sa Imong tabang. Dayon, ako nga mamalatyon nga boangon, Nganong mahadlok man ako?

I-discuss ang mga pangutana sa ubos diha sa gipasabut sa leksyon karon:

• Unsay kahulogan sa pagsulod ngadto sa pahulay ni Cristo?

• Unsay natampo sa serbisyo sa karaang sanctuaryo sa atong pagsabut sa pahulay diha kang Cristo?

• Palandonga kining tulo ka panghitabo sa kasaysayan sa kaluwasan-Paglalang, ang Krus, ug ang Ikaduhang Pag-anhi ni Cristo. Sa unsang paagi ang labaw pa ka lalum nga pagsabut niini nga mga hitabo makahatag sa sukaranan alang sa kalinaw ug pahulay diha kang Cristo?

• Unsay katarungan mahatag sa Hebreohanon 3:9 ug Hebreohanon 4:13 alang sa Israel sa wala pagkasulod sa kapahulayan sa Dios, ug unsaon nato pagsulod sa Iyang kapahulayan?