---
title:  Ang “Pananglitan” sa Pahulay
date:   07/09/2021
---

Gawas sa mga pananglitan nga ato nang natan-aw, kining ideya sa mga tipo o matang ug mga simbolo mahimong maggamit ngadto biblical nga concepto sa pahulay, usab. Aron pagtan-aw niini, moadto kita sa libro sa Bag-ong Tugon, sa Hebreohanon.

`Basaha ang Hebreohanon 4:1-11. Unsay nagpabilin nga saad sa gipasabut ngadto sa pagsulod sa Iyang kapahulayan? Unsay madugang nga pagsabut sa kasinatian sa Israel panahon sa Exodo ug sa mga paglaag didto sa kamingawan sa ideya sa pagsulod ngadto sa kapahulayan sa Dios?`

Ang tema sa paglahutay ug pagkamatinumanon importante kaayo dinhi. Bisan magsulti bahin sa Igpapahulay sa ikapitong adlaw, ang dugokan nga gitutokan niini nga mga bersiculo (ug unsa ang nag-una niini; tan-awa sa Hebreohanon 3:7-19) tinuod gayud nga pagtawag sa katawhan sa Dios ngadto sa malahutayon nga pagtoo; nga, ang pagpabilin nga matinumanon ngadto sa Ginoo ug sa ebanghelyo.

Kini nga mga pamahayag magpahinumdum sa nagbasa sa pagkuha sa mga leksyon nga natun-an gikan sa milabay nga serioso nga pagmando sa Dios “aron walay usa kanato nga mamatay tungod sa sama nga pagkamasupilon” (Heb. 4:11). Paminawa, mao kini ang usa ka kahigayonan! Nakadungog ang Israel sa ebanghelyo, nagpadayon ang teksto, apan wala makahatag og kaayohan ang pulong. Sa baylo nga mapalig-on ang ilang pagtoo pinaagi sa pagsalig ug pagtuman, ilang gipili ang pagsupil (tandia sa Heb. 3:7-15), ug busa, wala guyud nila masinati-i ang pahulay nga gusto sa Dios alang kanila.

Ang Hebreohanon 4:3 nagtudlo ngadto sa su-od nga relasyon tali sa pagtoo ug pahulay. Makahimo kita sa pagsulod ngadto sa Iyang pahulay kon lamang kita motuo ug mosalig sa Usa nga nagsaad og kapahulayan ug makahimo sa paghatud niini nga saad, nga natural, mao kana si Jesus.

`Basaha pag-usab ang Hebreohanon 4:3. Unsay dugokan nga problema nga gipasabut ngadto sa mga tawo? Unsay leksyon atong makuha gikan niini alang kanato, kita nga adunay “ebanghelyo... nga gikawali kanato ug usab ngadto kanila” (Heb. 4:2)?`

Ang unang comunidad nga Cristohanon midawat sa Dios sa wala pa ang pagpadayag (nga atong gitawag og “Daang Tugon”) ug nagtuo nga si Jesu- Cristo mao ang Cordero sa Dios, ang halad alang sa ilang mga sala. Ug pinaagi sa pagtoo diha sa halad, makasinati sila sa kaluwasan diha kang Jesus ug sa pahulay nga gitanyag kanato diha Kaniya.

`Sa unsang paagi ang pagsabut kon unsa ang kahulogan sa pagkaluwas pinaagi sa dugo ni Jesus makatabang kanato sa pagsulod ngadto sa kapahulayan nga atong mabatonan diha kang Jesus, sa pagkahibalo nga naluwas kita pinaagi sa grasya ug dili pinaagi sa mga buhat?`