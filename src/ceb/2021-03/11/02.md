---
title:  Gibautismohan ngadto kang Moises
date:   05/09/2021
---

`Basaha ang 1 Cor. 10:1-11. Unsay gusto ipasabut ni Pablo ngadto sa mga nagbasa kaniya didto sa Corinto sa iyang paghisgut nagdto sa mga pananglitan”?`

Ang Grego nga pulong gigamit diha sa 1 Corinto 10:6 (ug usab gipahaum sa usa ka sama nga forma diha sa 1 Corinto 10:11, gihubad ingon nga “pananglitan” sa kinadaghanang hubad sa English, mao ang typos. Sa English ang pulong type gipasukad niining Greek noun. Ang type, (o pananglitan) dili gyud maoy orihinal kondili pila ka matang nga simbolo o representasyon niini. Usa kini ka modelo sa usa ka lahi nga butang.

Ang Hebreohanon 8:5 naghatag og usa ka maaayong pananglitan niini nga matang sa relasyon: “Sila (ang mga pari sa serbisyo sa templo sa Daang Tugon) nagsilbi ingon nga usa ka kopya ug landong sa langitnong mga butang. Kay sa duol na magpabarug si Moises sa tulda, gibalda siya sa Dios, sa pag-ingon, 'Tan-awa nga imong buhaton ang tanan sumala sa sumbanan nga gipakita kanimo didto sa bungtod'”

Kini nga pahayag sa Hebreo nagpasantup sa directa nga kadugtongan tali sa langitnon ug yutan-ong mga katinuoran, ug dayon nagkutlo kini sa Exodo 25:9, diin gisultihan sa Dios si Moises sa pagtukod og sanctuaryo sa kamingawan “sumala sa . . .sumbanan” nga gipakita didto sa bungtod. Ang punto niini mao nga ang yutan-ong sanctuaryo, uban sa tanang mga tulomanon niini ug mga pamaagi, "mga sumbanan,” mga simbolo, mga modelo kong sama sa unsa ang nagpadayon didto sa langit uban kang Jesus ingon nga atong hataas nga sacerdote didto sa langitnong sanctuaryo.

Uban niini sa hunahuna, molabi ka maayo ang atong pagsabut kon unsay gipasabut ni Pablo diha sa 1 Corinto 10. Niini nga mga bersiculo gisubli ni Pablo ang ubang dugokan nga mga kasinatian sa katawhan sa Dios didto sa kamingawan sa ilang dalan padulong sa Yutang Sinaad. “Ang among mga amahan” nagpahinungod ngadto sa ilang Judio nga mga katigulangan nga mibiya sa Egipto, nailalum sa panganod, mitabok latas sa dagat, ug, busa, ang tanan nabautismohan ngadto sa usa ka bag-ong kinabuhi sa kagawasan gikan sa pagkaulipon.

Giila ni Pablo importante kining mga kahimtang sa panaw sa kamingawan ingon nga usa ka tipo, o usa ka panig-ingnan sa bautismo sa matag-usa. Diha sa mga tunob sa lohico ni Pablo, ang pagpahinungod ngadto sa "espiritual nga pagkaon” kinahanglan mapahinungod ngadto sa mana (tandia sa Exodo 16:31-35). Nag-inum ang Israel gikan sa bato, nga gipaila ni Pablo nga mao si Cristo (1 Cor. 10:4). Hunahunaa si Jesus, pananglitan, ingon nga ang "tinapay sa kinabuhi” (Juan 6:48) ug ingon nga ang "buhing tubig” (Juan 4:10), ug kining tanan makahimo sa hingpit nga kahulogan. Busa, ang atong nakita dinhi maoy paggamit ni Pablo sa kasaysayan sa Daang Tugon ingon nga usa ka pananglitan sa pagpadayag sa espiritual nga mga kamatuoran nga mapahinungod ngadto sa matag-usa ka mga Cristohanon karon.

`Hunahuna pagbalik ang kasinatian sa mga Israelitas diha sa Exodo. Unsang spiritual nga mga leksyon atong matun-an gikan sa ilang “mga panig-ingnan,” ang maayo ug ang dili maayo nga ilang gibilin kanato?`