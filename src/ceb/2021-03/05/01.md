---
title:  “Umari Kamo Kanako...”
date:   24/07/2021
---

### Basaha sa Patuon sa Semana
Mat. 11:20-30, Mat. 5:5, Deut.18:15, Gal. 5:1, Exod. 18:13-22, Gal. 6:2.

> <p>Tekstong Sag-ulohon</p>
> “Umari kanako, kamong tanan nga Nabudlay ug nabug-atan, ug papahulayon ko kamo” (Mat. 11:28).

“Umari kamo Kanako, kamong tanan nga nabudlayan ug nabug-atan, ug papahulayon ko kamo.”

Daw unsa ka maanindot nga saad nga gihatag kanato ni Jesus dinhi. Gani, kinsa ba kanato nga usahay wala magbati nga nabug-atan, kondili kaayo sa trabaho mismo (bisan og mao kana ang kadaghanan sa atong kahimtang) kondili sa pagbuhat ug kabug-atan nga gidala sa kinabuhi? Ug si Jesus nagsulti kanato dinhi nga, oo, nahibalo Siya kon unsay atong nasinatian, ug, oo, makahimo Siya sa pagtabang kanato, kon ato Siya tugotan.

Ug dayon, human sa Iyang pagsulti kanato sa pagsangon sa Iyang yogo, nag-ingon si Jesus, “Kay masayon ang akong yogo, ug maga-an ang akong lulan” (Mat. 11:30).

Sa lain nga pagkasulti, _Likaye ang mga yogo ug mga lulan nga imong gipas-an (ihatag sila Kanako) ug isangon ang Akong yogo sa imong kaugalingon sa baylo, kay ang Ako sayon dad-on._

Unsaon nato pagkasinati sa pahulay nga gisulti ni Jesus. Gani, nagpuyo kita niining kalibutan, diin human sa sala, gisultihan ni Jehova si Adan “Sa singot sa imong nawong ikaw magakaon sa tinapay” (Gen. 3:19). Busa, nahibalo kita kon sama sa unsa ang pagtrabaho ug pagpas-an sa mga lulan nga daw malisud kaayo dad-on, kon sa ato lang kaugalingon.