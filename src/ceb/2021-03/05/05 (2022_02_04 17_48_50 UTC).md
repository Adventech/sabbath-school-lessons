---
title:  “Kay Masayon ang Akong Yogo”
date:   28/07/2021
---

Ato nang nahibaloan nga ang Mateo naggamit sa "yogo” niining bahina nagpalanog sa paggamit sa Judaism sa pulong nga ang ubang mga teksto sa Bag-ong Tugon nagpasabut ngadto sa usa ka sayop nga pagsabut sa balaod

`Ang Grego nga pulong gihubad ingon nga “sayon” sa NKJV diha sa Mateo 11:30 mahimo usab hubaron ingon nga “maayo, maanindot, mapuslanon, ug manggihatagon.” Daghang mga tawo sa atong palibut naghunahuna sa balaod sa Dios nga bug-at, lisud tumanon, ug usahay, dili kinahanglanon. Unsaon nato pagtabang sila sa pagdiscobre sa katahum sa balaod ug nagpadasig sa gugma alang sa Naghatag sa balaod?`

Ang mga ginikanan kanunay mahinumdum sa panahon sa unang lakang sa paglakaw sa ilang anak. Ang unang lakang nga magkalisud sundan sa ikaduhang lakang, dayon sa ikatuloug malagmit sa sunod nga mga lakang magkadagma-dagma ug mahulog ang bata. Adunay mga luha ug tingali pangos, apan sa panahon nga bati-on na sa bata ang kagawasan sa paglihok, mobangon siya ug motindog sa matag-kadagma niya ug mousab na usab paglakaw. Magasubli-subli kini nga kahimtang hangtud nga makasiguro na ang bata sa iyang paglakaw. Apan, taliwala sa mga pagkadagma ug pagkatumba, adunay mapagarbohon nga gamay'ng nawong nga mosinggit sa madaugon: _Papa, Mama, makalakaw na ko!_

Ang paglakaw uban kang Jesus mahimong dili masayon sa kanunay, apan maayo kini kanunay ug husto nga butang-buhaton. Tingali mapandol o gani matumba kita; apan, makabangon, mabarug kita ug makapadayon sa paglakaw uban Kaniya sa atong kilid.

`Sa Galacia 5:1, nagsulat si Pablo: "Alang sa kagawasn kita gipahigawas ni Cristo; busa, kinahanglan managbarug kamo nga malig-on, ug ayaw na kamo pagpasangon pag-usab sa yugo sa pagkaulipon.” Unsa may bu-ot ipasabut niana? Giunsa man kita pagpahigawas ni Cristo? Unsay kalainan tali sa yugo nga Iyang gisugo kanato nga ipadala ug ang “yugo sa pagkaulipon” nga gipasidaan kanato ni Pablo nga batokan?`

Makasiguro kita nga bisan unsa ang tukma nga gipasabut ni Pablo sa “yugo o pagkaulipon,” wala siya magpasabut ngadto sa pagtuman sa balaod sa Dios, ang Napulo ka Sugo. Kondili, hinoon, ang pagtuman pinaagi sa pagtoo, ang pagsabut nga ang atong kaluwasan sa siguro, wala magsukad sa balaod kondili sa pagkamatarung ni Cristo nga nagtabon kanato, aron atong mabatonan ang tinuod nga pahulay ug kagawasan.

`Ngano nga ang pagkinabuhi sa pagtuman sa balaod sa Dios maoy usa nga labaw ka makahatag kanato og kapahulayan kay sa paglapas niana nga balaod?`