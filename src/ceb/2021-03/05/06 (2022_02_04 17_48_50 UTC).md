---
title:  “Maga-an ang Akong Lulan”
date:   29/07/2021
---

Ang katapusang pamahayag ni Jesus diha sa Mateo 11:30 naggamit sa hulagway sa pagpas-an og usa ka lulan: “Kay masayon ang Akong yugo ug maga-an ang Akong lulan.”

`Nalipay si Moises sa pagtan-aw sa iyang ugangan nga lalake si Jetro sa nakagawas na ang mga Israelitas sa Egipto ug nakatabok sa dagat. Basaha ang Ex. 18:13-22. Sama sa unsa ang dagway sa pagdala sa lulan sa ubang tawo niini nga sugilanon?`

Ang Exodo 18:13 nagsulti kanato nga nanuol ang katawhan ngadto kang Moises alang sa mga paghukom gikan sa buntag hangtud sa gabii. Sa pagkakita sa ugngan ni Moises niini, iyang gihangyo sa mainiton ang iyang umagad nga lalake sa pagtukod og usa ka paagi nga magtugot kaniya sa pag- atiman sa dagkung mga butang samtang ang ubang mga pangabag maoy moatiman sa ginagmay nga mga butang. Nagsulti kanato ang Kasulatan nga gipaminaw ni Moises ang tingog ni Jetro ug gibuhat niya ang makausab sa kinabuhi nga mga kausaban.

Sa pag-ingon ni Jesus kanato nga maga-an ang Iyang lulan, gusto Niya ipasabut nga mosalig kita Kaniya, ang katapusang Magdadala sa Lulan. Sama kang Moises, kinahanglan magtuon kita sa pagkinahanglan sa pagpahat sa pagpas-an sa atong mga lulan. Sa 1 Corinto 12:12-26, ang pagulagway ni Pablo sa lawas ni Cristo naghatag og maayong ilustrasyon kon sama sa unsa ang dagway sa pagtibangay sa pagdala sa mga lulan. Nagkinahanglan kitag lawas nga nagabuhat aron makahimo kini pagdala sa bisan unsang gibug-aton. Nagkinahanglan kitag mga bitiis, mga bukton, mga abaga, mga musculo, ug mga ugat sa pagdala sa bisan unsa nga butang.

`Basaha ang Gal. 6:2. Sa unsang paagi ang pagyayongay sa pagpas-an sa mga lulan sa uban makatabang kanato pagtuman sa balaod ni Cristo?`

Ang dihadiha nga kahulogan niini nga pamahayag makahatag og pipila ka tabang. Diha sa Gal.6:1, nagsulti si Pablo nga kon ang usa ka igsoong lalake o babaye mahulog ngadto sa pagsulay, atong ipahiuli kanang tawhana diha sa espiritu sa kalolot o kalooy (sa paghinumdum sa giangkon ni Jesus diha sa Mat.11:29 nga Siya maloloy-on). Ang pagdala og lulan nagpasabut sa pagpahiuli o pagpabalik sa usa ka tawo nga nasalaag sa dalan aron pagtabang nianang tawhana sa pagtan-aw sa balaan nga grasya. Apan nagpasabut usab kini sa pagtinabangay sa usag-usa sa panahon nga kita, o sila, mag-antus sa kalisdanan. Ang Grego nga pulong alang sa "lulan” mapahinungod ngadto sa usa ka bug-at nga butang o bato. Usa kini nga pahinumdum nga kitang tanan nagpas-an og mga lulan ug nagkinahanglan kitang tanan niadto makatabang kanato sa pagpas-an niini. Ang pagyayongay sa pagpas-an og lulan maoy usa ka balaan nga tinudlo nga kalihokan sa iglesia sa pagkinahanglan og kalolot ug magabunga og kahingawa.

`Paghunahuna bahin sa katapusang panahon nga adunay usa ka tawo nga mitabang kanimo sa pagpas-an og usa ka lulan nga nagkalisud ka sa pagpas-an. Nganong makahuloganon kaayo kana kanimo? Kang kinsang lulan imong matabangan pagpas-an karon?`