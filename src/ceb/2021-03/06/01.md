---
title:  Pagkaplag og Pahulay diha sa mga Bugkos sa Pamilya
date:   31/07/2021
---

### Basaha sa Patuon sa Semana
Genesis 14; Heb. 11:17-22; Deut. 4:29; 1 Juan 3:1, 2; Genesis 39; Eph. 6:1-13.

> <p>Tekstong Sag-ulohon</p>
> “Busa mga hinigugma, sa nasayud na kamong daan niini, magbantay kamo basi bayag -madaldal kamo sa kasaypanan sa mga tawo nga masupilon ug mangahulog kamo ug mawad-an kamo sa inyong kalig-on. Apan managtubo hinoon kamo sa grasya ug sa kahibalo sa atong Ginoo ug Manluluwas nga si Jesu-Cristo. Kaniya ang himaya karon ug hangtud sa kahangturan. Amen” (2 Pedro 3:17, 18).

Ang batan-ong lalake naglantaw pag-ayo sa kapunawpunawan, dayon iyang nakita sila sa katapusan. Nangita sila sa iyang mga Vigsoong lalake sa daghan nang mga adlaw. Samtang iyang giduol, ug nagkawaykaway ug nagtawag sa nagmagul-anon nga dagway sa maong grupo, iyang gihimo ang mainiton nga pag-abi-abi. Ang iyang mga igsoong lalake bu-ot mopatay kaniya. Kondili pa tungod kang Reuben, wala untay sugilanon nga ika-asoy. Gihangyo sila ni Reuben nga igo lang nila pasakitan og diyutay ug ihulog ngadto sa atabay nga walay tubig. Sa ulahi misugyot si Juda sa dakung plano aron mawala siya kanila, ug makacuarta usab sila, nga ibaligya siya ngadto sa mga negosiante og mga ulipon.

Daw unsa nga panig-ingnan sa kagubot sa pamilya!

Makapili kita sa daghang mga butang sa kinabuhi, apan dili ang atong pamilya. Walay usa nga hingpit, ug walay usa kanato nga adunay hingpit nga mga relasyon sa pamilya. Ang uban kanato nabulahan sa pagkabaton og mga ginikanan ug mga igsoon, ug sa ubang mga sakop sa pamilya nga magpakita sa gugma sa Dios, apan daghan ang nagpuyo sa dili kaayo maayo nga mga kadugtongan. Ang mga relasyon sa pamilya sagad kuti ug masakit, magbilin kanato nga walay pahulay, kasakit, ug pagdala sa mabug-at nga bagahe sa pagbati, nga kita, sa baylo, magdiscarga niini sa uban.

Unsaon nato pagkaplag sa pahulay sa Dios niini nga bahin sa atong mga kinabuhi? Niining semanaha atong hisgutan ang sugilanon ni Jose ug ang mga bugkos sa iyang pamilya aron makakita sa Dios nga nagabuhat sa pagdalag alim o pag-ayo sa nabugto nga kadugtongan ug pahulay sa emosyon bisan pa sa dili maayo nga mga relasyon sa pamilya.