---
title:  Ang Dakung Away, sa Taas ug Personal
date:   05/08/2021
---

Sumala sa atong nahibaloan gikan sa pagbasa sa sugilanon (Gen. 39:11- 20), nag-antus si Jose tungod sa iyang de-principio nga desisyon. Gibalhug si Jose sa bilanggoan. Ingon nga kabtangan ni Potipar, mahimo unta patyon si Jose dihadiha dayon, wala nay mga pangutanan. Masabut ni wala motuo si Potipar sa iyang asawa apan kinahanglan magbantay sa iyang dungog pinaagi sa paghimog aksyon. Apan, bisan sa makalilisang nga mga kahimtang nag- ingon ang Kasulatan, “Ang Dios nag-uban kang Jose” (Gen. 39:21).

Dili makiangayon ang kinabuhi dinhi niini nga planeta. Ang maayo dili kanunay balusan, ug ang dautan dili dayon masilotan. Hinoon adunay maayong mga balita: Si Jose makakaplag og pahulay, bisan sulod sa bilanggoan, tungod kay ang Dios nag-uban kaniya. Sa bilanggoan makahimo unta siya pagpamalandong sa iyang dili makiangayon sa iyang kahimtang, mipalayo o gani wala nay pagtuo sa Dios.

`Unsay gihimo ni Jose samtang siya didto sa bilanggoan? Giunsa niya pagtagad ang diha sa iyang palibut? Basaha ang Genesis 39:21-40:22.`

Sulod sa bilanggoan, nagbuhat si Jose uban sa tinuod, dili sa makapadayeg. Nakigdugtong siya; iyang gitabangan ang uban, bisan og ang mga kahimtang sulod sa prisohan halayo ra kaayo sa pagka-maayo nga iya untang gihandum. Ug si Jose wala magpaibabaw sa pagpangayog tabang ug paghimo sa iyang kaugalingon nga dali buntogon. Nangayo siyag tabang gikan sa tigti-ing sa kopa sa bino sa hari sa paghubad niya sa iyang damgo.

`Unsang dakung hulagway sa pagtan-aw sa mga relasyon nga gihatag ni Pablo diha sa Efeso 6:1-13?`

Ang atong mga relasyon maoy larawan nga pagpakita sa dakung away tali sa Dios ug ni Satanas nga nagpadayon latas sa katuigan. Nagkahulogan kini nga, walay hingpit nga mga relasyon. Ang matag-usa ka relasyon kinahanglan adunay kalihokan sa pagtubo, ug adunay kasibut si Satanas sa paggamit sa tanan nato nga mga relasyon—ilabina niadtong labing su-od kanato—ngadto sa iyang bintaha aron sa pagdaut ug pagpaluya sa kabubut- on sa Dios alang sa atong mga kinabuhi. Makapasalamat kita nga wala kita biya-i sa pakig-away niini nga gubat sa atong kaugalingon. Ang Pulong sa Dios naglagda sa mga principio alang sa atong mga kadugtongan. Ang Iyang saad sa paghatag kanatog kaalam (Santiago 1:5) naglakip usab sa atong mga relasyon. Ug maingon nga Siya nag-uban kang Jose, nagsaad Siya sa pag- uban kanato kon ang atong mga relasyon makita nga makuti.

`Hunahuna-a ang mga saad sa Dios diha sa Santiago 1:5, ug pag- ampo alang sa kaalam sa imong mga relasyon. Unsaon nimo pagtinguha sa pagkabukas ngadto sa mga awhag sa Espiritu Santo samtang ikaw makigdugtong niining mga tawhana?`