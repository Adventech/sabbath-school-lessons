---
title:  Kagubot sa Puloy-anan
date:   01/08/2021
---

Nahibalo si Jose bahin sa dili maayong relasyon sa mga pamilya. Nagsugod na kini sa iyang mga apohan, si Abraham ug Sara. Sa pagkahibalo ni Sara nga apoli o dili na siya makapanganak, iyang gisugo si Abraham sa paghimog anak uban sa iyang sulogoon, nga si Agar. Pagmabdos na ni Agar, nagsugod ang pag-ihig-ihig. Ang pagtubo niana nga matang sa kahimtang, si Isaac ug Ismael maoy hinungdan sa kagubot sa ilang kaugalingong mga pamilya. Si Isaac nagpakita sa iyang pagpalabi kang Esau, ug si Jacob naningkamot sa iyang tibuok kinabuhi nga higugmaon ug respetohan siya sa iyang amahan. Sa ulahi, nalit-agan si Jacob sa pagpangasawa sa duha ka managsoon ug walay kalinaw sa ilang panagpuyo ug nagtigi sa usag- usa pinaagi sa lumba sa pagpanganak, bisan gani sa pagsugo sa ilang mga binatonan o sulogoon nga magpa-anak kang Jacob.

`Sublia ang incidente nga giasoy sa detalye diha sa Genesis 34. Unsa nga matang sa emosyonal ug relational nga kabug-aton nga miabut sa pamilya sa kinatibuk-an sa batan-ong nga Jose, usab?`

Ang parang o pag-atbangay tali sa mga inahan dayag nga mi-awas ngadto sa mga anak, nga nagtubo nga andam kanunay moaway. Ingon nga batan-on pa nga mga hamtong, ang magulang nga mga igoong lalake ni Jose nangulata na sa tanang lalake sa lungsod sa Shechem. Ang kinamagulangan nga si Reuben nagpakita sa paghawod-hawod ug sa dili na pagtahud sa iyang nagkatigulang nga amahan pinaagi sa pagkatulog dulog kang Bilha, ang sulogoon ni Raquel, ang nahimong inahan sa kadaghanang mga apo ni Jacob (Gen. 35:22). Samtang, ang igsuon ni Jose nga si Juda nasayop pag-ila sa iyang nabalo nga umagad nga babaye nga usa ka bigaon ug nakighilawas kaniya nga misangput sa pagpanganak og kaluha (Gen. 38).

Gidugangan og sugnod ni Jacob ang kalayo sa kagubot niini nga pamilya sa iyang tinagdan sa pagpabor kang Jose sa paghatag kaniya og mahalon-de-kolor nga coat o amerikana (Gen. 37:3). Sa panahon nga adunay kagubot sa pamilya, ang pamilya sa patriarca makahimo pakigtigi o pagcompetencia niini.

`Ngano sa imong paghunahuna nga si Abraham, Isaac, ug si Jacob nalista man sa talaan sa mga bayani sa pagtoo diha sa Hebreohanon 11:17-22 kon imong hunahunaon ang ilang hugaw nga mga relasyon sa pamilya?`

Ang mga kampeon sa pagtoo sa Dios sagad makulangan sa ilang kaugalingon ug sa mga gipaabut sa Dios. Nalista kining mga tawhana diha sa Hebreohanon 11 dili tungod sa ilang hugaw nga mga relasyon sa pamilya kondili bisan pa niadtong maong kahimtang. Sagad malisud ang ilang pagkakat-un sa kasinatian-bahin sa pagtoo, gugma, ug pagsalig diha sa Dios samtang sila nakigbisug niining mga isyo sa pamilya.

`Unsang mga kagubot sa pamilya imong napanunod? Makaunsa ang imong pagtahan o pagsurrender ngadto sa Ginoo ug sa Iyang mga paagi makatabang sa pagputol niana nga hulma, alang sa umaabut?`