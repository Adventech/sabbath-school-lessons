---
title:  Dugang nga Panghunahuna
date:   06/08/2021
---

Sa gipasabut sa nahitabo kang Jose uban sa asawa ni Potipar,nagsulat si Ellen White: “Aniay usa ka panig-ingnan ngadto sa tanang kaliwatan nga magpuyo dinhi sa yuta. ...Ang Dios maoy presente nga panabang, ug ang Iyang Espiritu mao ang panalipod. Bisan gipalibutan sa labing grabe nga mga pagsulay, adunay tuburan sa kusog nga ilang maggamit ug sa pagsukol kanila. Unsa ka bangis ang pag-ataki sa moralidad ni Jose. Naggikan kini sa usa ka adunay inpluensiya, ang labing kalagmitan nga magpasalaag. Apan daw usa ka dihadiha ug kalig-on kadtong gisuklan. ... Iyang gibutang ang iyang dungog ug kasibut diha sa mga kamot sa Dios. Ug bisan siya nag-antus nga gipasakitan sulod sa usa ka panahon, sa pag-andam kaniya sa pagkabutang sa usa ka importante nga katungdanan, apan gibantayan pagsiguro sa Dios kadto nga dungog, nga gipa-itom sa dautang nga magsusumbong, ug human niadto, sa Iyang kaugalingong maayong panahon, gipasidlak kini. Gihimo gani sa Dios ang bilanggoan nga agianan ngadto sa pagkatuboy niya. Ang birtud moabut sa panahon magdala sa kaugalingong ganti niini. Ang salipod nga nagtabon sa kasingkasing ni Jose, mao ang pagkahadlok sa Dios, nga nakahimo kaniya sa pagkamatinumanon ug matarung ngadto sa iyang agalon, ug sa pagkamatuod ngadto sa Dios. Iyang gitamay kadtong dili mapasalamaton nga magdala kaniya ngadto sa pag-abuso sa pagsalig sa iyang agalon, bisan og ang iyang agalon tingali dili gyud makahibalo sa kamatuoran.”—Ellen G. White, The Spirit of Prophecy, vol. 1, p. 132.

**Diskusyonan nga mga Pangutana:**

`1. Ingon nga ang usa ka Cristohanon sa ngalan o usa ka Adventista sa kultura dili makatabang kanato sa pagpangitag pahulay sa atong mga relasyon. Unsa ang mga kalainan tali sa cultural” Adventist sa usa ka matuod nga magtutuo?`

`2. Bag-o pa lang miipon sa iglesia si sister X. Naminyo siya ngadto sa dili magtutuo. Iyang gihigugma ang iyang bana, apan wala niya higugmaa ang mga kausaban nga iyang nakita sa iyang asawa. Unsay may imong ikatambag, pinasikad sa mga principio sa Biblia ngadto sa inyong bag-ong sakop sa iglesia?`

`3. Si Leo Tolstoy usa ka Russian nga magsusulat nagsulat: “Managsama ra ang tanang malipayon nga mga pamilya; ang matag-usa ka malipayon nga pamilya dili malipayon sa kaugalingong kahimtang niini.” “Ang tanang pamilya, sa usa ka kahimtang o sa lain, mag-antus sa dysfunction o dili maayong pagkadugtong, tungod kay ang tanan binuhat nga mga makasasala, ang matag-usa magdala sa iyang kaugalingong dysfunction ngadto sa mga relasyon sa pamilya. Unsaon sa matag-usa kanato, pinaagi sa grasya sa Dios, makatinguha sa pagsunod sa mga principio sa Biblia bahin sa gugma, pagpasaylo, pagpas-an og lulan, ug uban pa sa pagdalag pag-alim o pag-ayo sa atong mga relasyon sa pamilya?`

`4. Daghan kaayong mga tawo nakasinati sa mga butang sa maayo ang kahimtang alang kanila ug sa ilang pamilya, nga sa kalit lang, wala paabuta, mihampak ang trahedya. Sa mga panahon nga sama niini, ngano nga ang pagpabilin diha sa pagtoo, pagpabilin ngadto sa mga saad diha sa Pulong sa Dios, mahinungdanon man kaayo? Ilabina kon maayo ang mga panahon, nganong importante man ang pagka-andam, sa espirituhanon, alang sa dautan nga mga panahon?`