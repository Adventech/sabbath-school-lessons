---
title:  Pagkaplag og Tinuod nga Bili sa Kaugalingon
date:   03/08/2021
---

Kon naghambin pa si Jose sa bisan unsa nga mga paglaum sa pag-escapo ug pagpangitag paagi sa pagbalik sa puloy-anan, napapas sila sa pag-abut na didto sa Egipto, diin si Jose gibaligya pag-usab ngadto sa usa ka bantugan nga panimalay. Ang Genesis 39:1 nagsulti kanato nga si Potipar, usa ka opisyal ni Faraon, capitan sa mga bantay, usa ka Egiptohanon, maoy nagpalit kaniya gikan sa mga Ismaelites.” Kalit lang ang batan-ong lalake giduso ngadto sa usa ka lahi ug bag-ong kultura.

Ang atong mga pamilya ug su-od nga mga relasyon nagsukad sa pagpalambo sa pagbili sa atong kaugalingon. Nagtubo si Jose sa pagtuo nga usa siya ka pinasahe ang kamagulangang anak sa labing pinalangga nga asawa (Gen. 29:18). Paborito gyud siya sa iyang amahan, ug mao rang usa nga adunay matahum nga kupo nga daghang kolor (Gen. 37:3, 4).

Apan kinsa naman siya karon? Usa ka ulipon, nga mapalit ug mabaligya sumala sa pagbuot sa nag-ulipon kaniya. Tan-awa kon unsa lang kadali nausab ang iyang tibuok nga kahimtang. Tan-awa kon unsa ka dali ang kinabuhi nahimong lisud kaniya.

Sa pagkatinuod, nakat-unan ni Jose ang leksyon nga atong tun-an tanan. Kon nagsalig lang kita sa uban sa pagsulti kanato kon unsa ang atong bili, nan mahimutang kita sa lisud nga pagkinabuhi ug malisang sa kalibug, tungod kay dili tanan modayeg kong kinsa o sama sa unsa ang atong dagway. Sa baylo kinahanglan atong pangitaon ang bili sa atong kaugalingon diha sa paghunahuna sa Dios kanatokon giunsa kita pagtan-aw sa Dios—ug dili sa mga bulohaton nga atong gibatonan sa pagkakaron.

`Giunsa kita pagtan-aw sa Dios sa usag-usa? (Isa. 43:1; Mal. 3:17; Juan 7:12; Juan 15:15; Roma 8:14; 1 Juan 3:1, 2).`

Gitan-aw kita sa Dios sa usag-usa uban sa salamin nga kinoloran sa grasya. Iyang makita ang kalagmitan nga kaayo, katahum, ug hiyas nga dili gani nato mahanduraw. Sa katapusan, andam Siya magpakamatay alang kanato aron atong mabatonan ang kahigayonan sa pagkahimong sama sa atong pagkabuhat. Bisan og nagpakita sa atong pagkamakasasala ug sa dakung bili niini sa pagtubos kanato gikan niini, ang Krus nagpakita usab kanato sa atong dakung bili ug balor ngadto sa Dios. Bisan unsa pay paghunahuna sa uban kanato o bisan unsay atong paghunahuna bahin sa atong mga kaugalingon, gihigugma kita sa Dios ug nagtinguha sa pagtubos kanato gikan sa dili lang gahum sa mga sala karon kondili gikan sa dayon nga kamatayon nga gidala niini.

Ang dugokan nga pangutana, sama ra gihapon: Unsaon nato pagtubag o pagtagad ngadto sa katinuoran sa gugma sa Dios, sumala sa gipadayag diha kang Cristo-Jesus?

`Adunay daghang mga grupo ug mga tawo nga mosulti kanato sa paghigugma sa atong mga kaugalingon sa atong pagka-kita ug sa pagdawat sa atong mga kaugalingon sa walay pagsaway. Nganong usa gyud kini ka paglimbong sa kaugalingog? Nganong importante man nga ang atong bili magagikan sa gawas sa atong mga kaugalingon ug gikan sa Usa nga maoy nagbuhat kanato ug nahibalo sa atong tinuod nga kahimoan?`