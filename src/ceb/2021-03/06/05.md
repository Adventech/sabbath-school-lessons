---
title:  Paghimong mga Relasyon sa Paagi sa Dios
date:   04/08/2021
---

Sa pagsugod ang sugilanon ni Jose didto sa Egipto adunay positibo nga kahimtang. Gisalig ni Jose ang iyang kaugalingon ngadto sa Dios, ug gipanalanginan sa Dios si Jose, kinsa misaka ngadto sa kahabogon nga dili niya mahanduraw diha sa panimalay ni Potipar.

`Sa unsang practical nga mga paagi makita ang mga panalangin sa Dios sa kinabuhi ni Jose? Sama sa unsa ang dagway sa interpersonal nga mga relasyon ni Jose? Basaha ang Genesis 39:1-6.`

Bisan og daw maayo lang ang kahimtang ni Jose uban kang Potipar, ug sa iyang mga kadugtongan taliwala sa mga katabang diha sa balay ug sa kaumhan daw hapsay ra—nagsinggabut ang kagubot. Adunay usa sa puloy- anan nga walay pahulay.

`Unsay problema bahin sa relasyon giatubang ni Jose? Giunsa niya pagpili sa pagdumala niini? Basaha ang Genesis 39:7-10.`

Adunay suliran si Jose sa asawa ni Potipar. Tingali atong usbon pagforma kana: Ang asawa ni Potipar adunay problema. Nagtan-aw sa uban ingong nga “mga butang" nga maggamit sumala sa iyang gusto. Gusto niya “gamiton" si Jose. Gihulagway si Jose ingon nga “ambongan sa pamarug ug panagway" (Gen. 39:6). Panagsa lang maghisgut ang Biblia bahin sa mga taras sa mga tawo, tungod kay ang Dios “dili magtan-aw sama sa tinan-awan sa tawo, kay ang tawo nagtan-aw sa panagway sa gawas, apan ang Ginoo nagtan-aw sa kasingkasing” (1 Sam. 16:7). Niining kahimtanga ang kaguapo ni Jose daw nahimong usa ka babag kay sa usa ka makatabang. Sa iyang pagtipig sa kaputli ug sa pagkamatinumanon sa mga principio sa Dios

Bisan pa sa dautang pagpugos niining babayehana, naghimo si Jose og usa ka butang nga kasupak sa gusto sa maong babaye. Iyang gisunod ang mga principio sa Biblia sa tanang mga relasyon niining bahin sa asawa ni Potipar. Ang mga principio sa Biblia alang sa mga relasyon dili kinaraan, samtang kang bisan kinsa (ang matag-usa) nga makapamatuod sa mga sangputanan sa sala.

Ang asoy sa Biblia nagtumbok nga dili lang kini usa ka tentasyon. Gisubli-subli sa asawa ni Potipar ang iyang tuyo sa paggamit kang Jose (Gen. 39:10). Misulay pagpasabut si Jose sa iyang pagbati alang sa iyang desisyon (Gen. 39:8, 9) apan daw wala kini magsilbi.

Nakaamgo si Jose nga dili siya makahimo sa paggahum sa mga pagpili sa uban. Nakadesider siya, hinoon, sa pagkinabuhi, paghigugma, ug pagtagad niadtong anaa sa iyang palibut sa paagi nga makapasidungog sa Dios. Nakakat-un si Jose sa pagkinabuhi diha sa presencia sa Dios. Kini nga kahibalo nakatabang kaniya sa pagsukol sa tentasyon.

`Nakasulay ka ba paggamit sa mga principio sa Biblia ngadto sa tanan nimong mga relasyon, bisan kadtong diin ang laing tawo dili “magbuhat sa makiangayon?” Unsa man ang gisangputan niadto? Basaha ang Mateo 5:43-48. Nganong importante man ang pagkinabuhi sama niini?`