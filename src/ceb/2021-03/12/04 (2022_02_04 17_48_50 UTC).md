---
title:  Nahuman ang Bulohaton
date:   14/09/2021
---

Kon itandi sa bisan unsa nga ciudad o lungsod sa Israel, ang Nineve usa ka dakung ciudad. Hilabihan gyud kadaku kini nga ciudad, tulo ka adlaw nga lakaw ang kalay-on gikan sa tumoy ngadto sa tumoy” (Jonas 3:3).

`Basaha ang Jonas 3:1-10. Unsay tubag niining dautang ciudad? Unsang mga leksyon atong makuha gikan niini nga sugilanon alang sa atong mga kaugalingon sa atong mga pagsulay sa pagsaksi ngadto sa uban?`

Samtang naglakaw sa ciudad, gimantala ni Jonas ang mensahe sa Dios: "Kap-atan na lamang ka adlaw, ug ang Nineve pagalaglagon” (Jonas 3:4). Directa sa punto ang mensahe. Bisan og wala ihatag ang mga detalye, nahimong tin-aw nga ang mensahe nahulog sa madinawaton nga mga dalunggan, ug ang katawhan sa Nineve (ang tanan!) nanagpanuo sa mga pulong ni Jonas sa pagpasidaan.

Sa kasarangan nga near eastern nga batasan, ang usa ka decreto ipahatag pinaagi sa hari sa Nineve aron pagpakita sa kausaban sa kasingkasing. Ang tanan-lakip ang kahayopan-kinahanglan magpuasa ug magbangotan (kon unsaon pagbangotan sa mga mananap, wala magsulti ang teksto). Nanaug ang hari sa iyang trono ug naglingkod sa abug sa yuta, usa gayud ka importante nga hulagway-nong lihok.

`Basaha ang Jonas 3:6-9. Tandi-a kini sa Jeremias 25:5, Ezekiel 14:6, ug Pinadayag 2:5. Unsang mga element nalambigit sa pakigpulong sa hari, nga nagpakita nga nakasabut siya kon unsa ang matuod nga paghinulsol?`

Hamubo lang ang wali, directa sa punto, apan puno sa husto nga teolohiya bahin sa matuod nga paghinulsol. Samtang nagwali si Jonas, ang Espiritu Santo siguro gayud nga nagabuhat sa malisud alang sa mga Ninevehanon.

Wala makabaton sa beneficio sa sugilanon ang mga Ninevehanon bahin sa maloloy-ong paggiya sa Dios nga nabatonan sa mga Israelitas, apan mitubag gihapon sila Kaniya sa positibo nga paagi. Masabut sila sa pag- ingon, “Atong i-itsa ang atong mga kaugalingon diha sa kalooy sa Dios, dili pinaagi sa atong mga binuhatan! Mosalig kita sa hingpit sa Iyang pagka- maayo ug sa Iyang grasya.”

Katingalahan, nga si Jonas, nga nakasinati sa grasya sa Dios alang sa iyang kaugalingon personal sa primero mano, daw naghunahuna nga ang grasya sa Dios usa ka butang nga exclusibo nga pipila lang makabaton sa kahigayonan sa pagpahulay dinhi niini.

`Nganong mahinungdanon kaayo nga bahin ang paghinulsol sa Cristohanong kasinatian? Unsay kahulogan sa matuod nga paghinulsol sa atong mga sala ilabina ang mga sala nga atong gibalikbalik pagbuhat?`