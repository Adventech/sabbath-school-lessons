---
title:  Usa ka Nasuko, Walay Pahulay nga Misyonero
date:   15/09/2021
---

Walay suerte nga ang sugilanon ni Jonas wala matapus sa capitulo 3.

`Basaha ang Jonas 4:1-11. Unsa may problema ni Jonas? Unsang leksyon atong makatun-an gikan sa iyang masalaypon nga kinaiya?`

Ang Jonas 4 nagsugod sa kasuko ni Jonas ngadto sa Dios tungod sa iyang buhat sa pagmensahe sa gawas malampuson kaayo. Nabalaka si Jonas bahin sa pagtan-aw kaniya ingon nga usa ka boang. Atong makita nga ang Dios naghatag og igong panahon sa pakigsulti ug pagpangatarungan uban sa Iyang profeta, nga ang batasan maorag bata nga bag-o lang makalakaw, nga magsapot-sapot.

Aniay ebidencia nga ang matuod nga mga sumosunod sa Dios—bisan ang mga profeta—magatubo ug adunay daugon nga batasan.

“Sa pagkahibalo ni Jonas sa katuyoan sa Dios sa pagluwas niadto nga ciudad, bisan pa sa pagkadautan niini, nga gihatud ngadto sa paghinulsol nga nagsul-ob og sako ug nagsablig og abo, siya unta ang unang magmaya tungod sa kahibulongang grasya sa Dios; apan sa baylo niini, iyang gitugotan ang iyang hunahuna sa pagpuyo sa kalagmitan nga ilhon siya nga usa ka bakakon nga manalagna. Nasina sa iyang dungog, nawad-as siya sa pagtan- aw sa labaw pa kadaku nga bili sa mga kalag didto niadtong makasasala nga ciudad.”—Ellen G. White, Prophets and Kings, p. 271.

Daku kaayo ang pailub sa Dios sa Iyang manalagna. Daw gusto gyud Siya mogamit kang Jonas, ug sa pagkalagiw ni Jonas, nagpadala ang Dios og bagyo ug ang isda sa pagpabalik sa misibat. Ug bisan karon, sa makausa pa, bisan sa pagsupak, nangita ang Dios sa pagpangatarungan kang Jonas ug sa iyang dautan nga pagtagad, sa pag-ingon ngadto kaniya: Matarung ba alang kanimo sa pagkasuko?" (Jonas 4:4).

`Basaha ang Lukas 9:51-56. Sa unsang paagi kini nga asoy daw sama sa nahitabo sa sugilanon ni Jonas?`

“Kay gihigugma gayud sa Dios ang kalibutan sa pakaagi nga Iyang gihatag ang Iyang Anak nga bugtong, aron nga bisan kinsa ang motuo Kaniya dili mawala kondili makabaton sa kinabuhing dayon” (Juan 3:16),o sa pagkasulti sa Dios niini diha sa Jonas 4:11: "Ug dili ba diay bation ko ang kaawa alang sa Ninive kanang dakung ciudad diin nanagpuyo ang kapin sa usa ka gatus ug kaluhaan ka libo ka mga tawo nga dili ngani makaila sa kalainan sa ilang toong kamot ug sa kamot nga wala, ug ang daghanan nga kahayupan?”. Daw unsa kita ka mapasalamaton, nga sa katapusan, ang Dios-ug dili kita sa atong mga kaugalingon maoy katapusang Maghuhukom sa mga kasingkasing ug mga hunahuna ug mga motibo.

`Unsaon nato pagkakat-un sa pagbaton sa matang sa kahingawa ug pailub alang sa uban nga anaa sa Dios, o bisan nalang ang pagkakat-un sa pagpakita niana nga kahingawa ug pailub?`