---
title:  Usa ka Pahulay sa Tulo ka Adlaw
date:   13/09/2021
---

Ang pagkalagiw ni Jonas gikan sa Dios adunay mga suliran. Ang iyang hamubo nga “pahulay” nabalda sa diha nga ang Dios nanginlabut pinaagi sa milagro pinaagi sa bagyo. Giluwas sa Dios si Jonas gikan sa iyang tubigon nga lubnganan, sa pagsugo og isda sa pagluwas kang Jonas.

Hinoon, diha lamang nakita ni Jonas panahon sa pinugos nga tulo ka adlaw nga pahulay didto sa tiyan sa dakung isda siya nakaalinggat nga siya diay nagsalig lamang sa Dios. Usahay kita dal-on sa usa ka dapit nga ang kalibutan wala gyoy ikadalit aron kita mosandig niini aron kita makaamgo nga si Jesus lamang diay ang atong gikinahanglan.

`Basaha ang pag-ampo ni Jonas sulod sa tiyan sa isda (tan-awa sa Jonas 2:1-9). Bahin sa unsa may iyang giampo?`

Bisan og didto siya sa lalum sa tubig, sa piligroso kaayo, nag-ampo si Jonas bahin sa sanctuaryo. Motan-aw siya ngadto sa “Imong balaan nga templo.

Unsa may nagkahitabo dinhi?

Ang templo naghulna niini nga pagampo, ug kinahanglan mao kini ang centro nga tumong sa pag-ampo sa kinatibuk-an. Primero lugar, adunay usa lang ka dapit sa Daang Tugon diin makaplagan ang Dios. Anaa Siya sa sanctuaryo (tan-awa sa Exodo 15:17, Exodo 25:8). Ang sanctuaryo maoy central point sa pag-ampo ug sa pakigsulti sa Dios.

Apan, wala magpasabut si Jonas sa templo sa Jerusalem. Kondili nagpasabut siya sa langitnong sanctuaryo (Jonas 2:7). Mao kini ang nahimutangan sa iyang paglaum, tungod kay ang Dios ug ang kaluwasan nga Iyang gitanyag sa tinuod nagagikan.

Sa katapusan nasabtan ni Jonas kining importante nga kamatuoran, Iyang nasinatian ang grasya sa Dios. Naluwas siya. Sa pagluwas kaniya sa dakung isda, iyang nasabtan primero mao ang gugma sa Dios alang kaniya, usa ka profeta nga mikalagiw. Siguro gayud iyang nakat-unan (bisan kon walay mga pagtipas sa dalan) nga ang bugtong kasigurohan nga dalan kang bisan kinsa nga tumotuo mao ang pagpangita sa kabubut-on sa Dios.

Busa, nakadesider na siya karon pagbuhat sa iyang bulohaton ug pagtuman sa mga kamandoan sa Dios, sa katapusan padulong alang sa Nineve, sa walay duhaduha pinaagi sa pagtoo, samtang siya nagpadulong ngadto sa ciudad nga hilabihan ka dautan kansang mga lumolupyo tingali dili makagusto niining langyaw nga profeta nga mosulti kanila kong unsa sila ka dautan.

`Usahay tingali kinahanglan lang kita nga molikay gikan niining tanan aron pagbaton sa lab-as nga pagtan-aw sa mga butang. Bisan og ang sugilanon ni Jonas, kinsa naluwas sa milagro sulod sa tiyan sa iyang isda, lahi ra kaayo nga kahimtang, kon sa unsang paagi ikaw molakang sa gawas sa imong personal nga kalikopan magtugot kanimo sa pagtan- aw niini gikan sa usa ka bag-o ug tingali gikinahanglan nga pagtan-aw?`