---
title:  Usa ka Two-Way nga Karsada
date:   16/09/2021
---

Si Jonas daw daghang kasamok kay sa iyang katakus. Piligroso ang Ninive, apan sa sugilanon ni Jonas ang mga Ninivehanon daw dili maoy problema. Nakasabut sila sa mensahe ug naghinulsol dayon. Si Jonas ang misyonero, daw mao ang huyang nga dugtong niini nga sugilanon sa bulohaton.

Niini nga asoy, naggukod sa usa ka maalang-alangon nga profeta tungod kay nahibalo Siya nga kinahanglan mopanaw si Jonas ngadto sa Ninive ingon nga misyonero ingon sa dakung kinahanglan sa mga Ninivehanon sa pagpaminaw sa mensahe sa misyonero.

`Basaha ang libro sa Judas. Unsaon nato sa atong mga kaugalingon sa “pagbantay diha sa gugma sa Dios” (Judas 21)? Unsay bu-ot ipasabut niana?`

Niining hamubo nga libro sa Bag-ong Tugon, gisultihan kita ni Judas diha sa Judas 21 sa “pagbantay sa atong mga kaugalingon diha sa gugma sa Dios, paabuta ninyo ang kalooy sa atong Ginoong Jesu-Cristo, alang sa kinabuhing dayon.”

Ang pagsinati sa gugma ug grasya sa Dios sa personal dili lang hitabo sa usa ka panahon. Usa ka siguro nga paagi sa “pagbantay sa inyong mga kaugaligon diha sa gugma sa Dios” mao ang pagmensahe ngadto sa uban. Sa sunod nga mga bersiculo gisultihan kita ni Judas sa pagkamalololoy-on," ug “pagluwas” sa uban pinaagi sa “paglabni kanila gikan sa kalayo."

`Basaha ang Judas 20-23. Unsay gisulti niini dinhi nga adunay pagkadugtong ngadto sa sugilanon ni Jonas, ug unsay gisulti usab niini kanato?`

Gitawag sa Dios si Jonas sa pag-adto sa Ninive tungod kay malagmit nga wala maggastog igo nga panahon si Jonas sa paghunahuna sa iyang relasyon ngadto sa mga Assyriahanon sa wala pa kining particular nga tawag. Malagmit nga nahibalo siya nga dili sila gusto kanila, apan wala siyay ideya kon unsa kadaku ang iyang pagdumot kanila o sa mga naghinubra nga iyang maagi-an aron sa paglikay kanila, bisan human sa iyang pagkahibalo sa tawag kaniya. Dili andam si Jonas sa mga Ninivehanon nga mahimong iyang silingan sunod sa iyang pultahan didto sa langit. Wala makakat-un si Jonas sa paghigugma sama sa paghigugma sa Dios. Gitawag sa Dios si Jonas sa pag-adto sa Ninive kay Iyang gihigugma ang mga Ninivehanon ug mahiadto sa Iyang gingharian. Apan gitawag usab sa Dios si Jonas tungod kay Iyang gihigugma si Jonas. Gusto Niya nga magatubo si Jonas ug mahisama Kaniya samtang sila magkauban sa bulohaton. Gusto sa Dios nga makakaplag si Jonas sa matuod nga pahulay nga moabut lamang pinaagi sa pagkigdugtong Kaniya diha sa usa ka makaluwas nga relasyon ug pinaagi sa pagbuhat sa kabubut-on sa Dios, nga maglakip sa pagmensahe ngadto sa gawas ug pagtudlo kanila ngadto sa pagtoo ug paglaum nga atong nabatonan.

`Unsa kadaku sa panahon nga imong gigasto sa pagbuhat alang sa kaluwasan sa uban? Sa espirituhanong kahulogan, sa unsang paagi kining matanga sa bulohaton maghatud kanato sa pagkaplag og tinuod nga pahulay diha kang Jesus?`