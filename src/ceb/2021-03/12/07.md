---
title:  Dugang nga Panghunahuna
date:   17/09/2021
---

“Sa tugon nga gihatag kaniya, gipiyalan si Jonas sa usa ka bug-at nga katungdanan; apan Siya nga nag-awhag kaniya sa pag-adto makahimo sa pagsangkap sa Iyang sulogoon ug paghatag kaniya og kalampusan. Kon nagtuman pa ang manalagna sa walay pupangutana, makaikyas unta siya sa daghang mapa-it nga mga kasinatian, ug mapanalanginan unta sa kadagaya. Apan sa takna sa kaluya ni Jonas wala siya biya-i sa Ginoo. Latas sa kahibulongang mga pagsulay ug mga pagmando sa Dios, ang pagsalig sa profeta diha sa Dios ug diha sa Iyang walay kinutoban nga gahum sa pagluwas kinahanglan pabuhi-on.”—Ellen G. White, Prophets and Kings, p. 266.

“Linibo ang maalagaran sa labing yano ug mapaubsanon nga paagi. Ang labing maalamon, kadtong gitan-aw sa kalibutan nga labing ginasahan nga mga lalake ug mga babaye, sagad mahatagan sa kalab-as sa pagsabut pinaagi sa yano nga mga pulong sa usa nga nahigugma sa Dios, ug kinsa makahimo pagsulti bahin niana nga gugma ingon ka natural sa pagsulti sa kalibutanon sa mga butang nga makapasibut kaniya sa labi ka halalum.”—Ellen G. White, Christ's Object Lessons, p. 232.

**Diskusyonan nga mga Pangutana:**

`1. Usa ka “profeta sa Dios” nga masuko nga alang sa mga tawo ang Dios nagtawag kaniya sa pagsaksi ngadto kanila sa pagdawat sa kaluwasan? Unsaon nato pagsabut niini nga batasan sa kahimtang ni Jonas? Daw unsa ka gamhanang pananglitan sa pailub sa Dios sa Iyang katawhan, bisan kon mosupak sila ngadto sa kahayag nga ilang nabatonan!`

`2. Ang sugilanon ni Jonas daw nagsugyot nga ang Dios dili lamang anaa sa patigayon sa pagluwas sa badlonganon nga mga tawo kondili intresado usab sa pag-usab sa kinaiya sa Iyang mga sumosunod. Unsaon nato pagkakuha og usa ka “bag-ong kasingkasing” ug usa ka "bag-ong espiritu” bisan kon nakaila na kita sa Ginoo ug sa kamatuoran alang niining panahona? Unsay kalainan tali sa pagkahibalo sa kamatuoran ug sa pagka-usab pinaagi niini?`

`3. Basaha pag-usab ang libro ni Judas. Unsang kinahanglanon nga mensahe sa maong libro, ug ngano nga ang mensahe may kalabutan gihapon alang kanato ingon nga usa ka iglesia karon?`

`4. Sa unsang paagi ang kasinatian sa pagbuhat alang sa kaluwasan sa uban makahatag kanato og espirituhanong kaayohan, usab?`

`5. Bisan unsa ka maayong katarungan ni Jonas, o paghunahuna nga dili siya gusto moadto sa Ninive, gipakitaan siya sa Dios kon unsa gyud siya ka sayop. Unsa kaha ang atong pagtagad ngadto sa uban nga makapakita sa sama ka sayop nga panghunahuna nga gipadayag ni Jonas?`