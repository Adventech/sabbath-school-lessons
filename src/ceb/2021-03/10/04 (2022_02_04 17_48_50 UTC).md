---
title:  Ang Dumuloong sa Imong mga Ganghaan
date:   31/08/2021
---

`Basaha ang Exodo 19:6. Unsay gisulti kanato niini nga teksto bahin sa kahimtang sa karaang Israel? (Tan-awa usab ang 1 Pedro 2:9).`

Ang Israel gitawag gikan sa Egipto sa pagkahimong katawhan sa Dios sa tugon, ang nasud kinsa pinaagi, kon nagpabilin pa unta sila nga matinumanon, masangyaw unta ang ebanghelyo ngadto sa kalibutan. Walay ikapangutana, sila maoy tumong sa pinasahe nga pagtagad ug pag-atiman sa Dios, nahatagan og pinasahe nga mga pribilihiyo, ug sa sama nga panahon, nahatagan og pinasahe nga mga katungdanan.

`Basaha ang Exodo 23:12. Unsa pay lain nga nagpadayon dinhi? Bahin sa unsa ang gitudlo kanato niini nga teksto kon sa unsang paagi gitan-aw sa Dios ang uban gawas sa mga Israelitas sa ilang mga kaugalingon?`

Ang pagka-universal sa Igpapahulay maoy usa ka butang nga wala madawat sa daghang katawhang. Natural, ang labing komon nga sayop mao nga alang lang kini sa mga Judio, ang usa ka sayop nga napadayag sa unang duha ka mga capitulo sa Genesis. Gani, gibuhat sa Dios ang tanang katawhan; busa, ang tanang tawo kinahanglan maghinumdum sa adlawng Igpapahulay.

Bisan og kinahanglan atong batonan sa hunahuna kong unsay girepresentahan sa Igpapahulay nganhi kanato, kinahanglan atong hinumduman usab, kon unsay kinahanglan isulti kanato bahin sa uban, usab. Sa usa ka pagsabut, ang atong pagpahulay ug pakigdugtong ngadto sa atong Magbubuhat ug Manunubos magdala dayon kanato sa pagtan-aw sa uban sa bag-ong mga mata, sa pagtan-aw kanila ingon nga mga tawo nga gibuhat sa sama nga Dios nga nagbuhat kanato, gihigugma sa mao nga Dios nga naghigugma sama kanato ug kinsa ang namatay alang kanila ug usab alang kanato. Sumala sa atong nakita (Exodo 20:10, Deut. 5:14), ang mga sulogoon, ang mga dumuloong, bisan ang kahayopan, kinahanglan hatagan og pahulay sa Igpapahulay.

Nga bisan ang mga dumuloong sulod sa ilang mga ganghaan, nga bisan kadtong (wala pa) makaambit sa mga saad sa tugon nga gihatag ngadto sa Israel nga bisan sila malingaw sa pahulay sa Igpapahulay daghang ikasulti. Ang mga tawo, bisan ang mga mananap, kinahanglan dili pamintaha-an, abusohan. Sa matag-semana, ang Hebreohanong mga tawo, (ug kita, usab) kinahanglan pahinumduman sa gamhanang paagi kong unsa kita ka sama sa ubang mga tawo, ug bisan kita nalingaw sa mga panalangin ug mga pribilihiyo nga wala sa uban, kinahanglan atong hinumduman nga kabahin gihapon kita, sa ubang tawhanong pamilya, ug nga atong tagdon ang uban sa respeto og kadungganan.

`Sa unsang paagi ang imong kaugalingong pagbantay sa Igpapahulay, tingali, mahimong usa ka panalangin niadto wala magbantay sa Igpapahulay? Nga, unsaon nimo paggamit sa Igpapahulay ingon nga usa ka saksi ngadto uban?`