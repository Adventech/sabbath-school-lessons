---
title:  Igpapahulay ug Paglalang
date:   29/08/2021
---

Sa tanang Napulo ka Sugo, ang ikaupat lamang nagsugod sa verb nga "Hinumdumi.” Ang uban dili “Hinumdumi, nga dili ka mangawat," o "Hinumdumi nga dili ka maibug.” Adunay usa lamang ka "Hinumdumi ang adlawng Igpapahulay. ..."

Ang ideya sa “paghinumdum” nagpasabut sa kasaysayan, nagpasabut nga usa ka butang ang nahitabo sa milabay nga panahon nga maayo usab nga atong hinumduman. Kon mahinumdum kita, maghimo kitag mga kadugtongan sa miagi, ug "Hinumdumi ang adlawng Igpapahulay, sa pagbalaan niini” nagtimaan og tul-id nga linya balik ngadto sa semana sa Paglalang mismo.

`Basaha ang Genesis 1:26, 27 ug Genesis 9:6. Unsay gitudlo kanato niini nga mga bersiculo kong unsa ka pinasahe kita ingon nga mga tawo, ug unsa ka dakung pagkalahi kita gikan sa ubang yutan-ong linalang sa Dios? Ug, usab, nganong importante man kaayo nga atong masabtan kini nga pagkalahi?`

Kon atong hinumduman ang paglalang, mahinumdum kita nga gibuhat kita diha sa dagway sa Dios, usa ka butang nga wala isulti bahin sa bisan unsa nga lahi nga butang nga gihulagway diha sa asoy sa Paglalang. Masabut nga, ingon nga mga tawo, lahi ra kaayo kita gikan sa bisan unsang linalang niini nga planeta, walay sapayan kong unsa ka daghang DNA atong giambitan nga komon sa ubang mga mananap. Ug, sukwahi sa popular nga mythology, dili lang kita daku nga pagkaabante kay sa mga onggoy o labaw ka nalambigit nga hulad sa ubang nag-una nga mga mananap. Ingon nga mga tawo, nga gihimo diha sa dagway sa Dios, lahi kita taliwala sa tanan nga gibuhat sa Dios niining kalibutan.

`Sa unsang paagi ang Cristohanong sugilanon magpahinumdum kanato sa atong relasyon ngadto sa paglalang? Genesis 2:15, 19.`

Ang pagkaamgo nga ang Dios nagbuhat usab sa atong kalibutan magpahinumdum kanato sa atong katungdanan ngadto sa gilalang sa Dios. Kita ang "magagahum” ibabaw sa linalang. Ang pagbaton og gahum wala magpasabut nga atong abusohan kini. Atong gamhan kining natural nga kalibutan sama sa himoon sa Dios.

Oo, ang sala maoy nakadaut ug nakagubot sa tanang butang, apan kining yuta linalang gihapon sa Dios, ug walay bisan unsa nga naghatag kanatog katungod sa pag-abuso niini, ilabina bahin sa mosangput nga kadaut sa ubang mga tawo, nga mao kanunay ang kahimtang.

`Gawas ingon nga usa ka pagtahud sa handumanan sa Dios ingon nga atong Magbubuhat, sa unsang mga paagi ang pagbantay sa Igpapahulay makatabang kanato sa dugang nga pagkaamgo sa atong kinahanglan sa pagkamaayo nga mga piniyalan sa kalikopan?`