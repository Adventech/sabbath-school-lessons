---
title:  Edisyon Sa Magtutudlo
date:   03/09/2021
---

**Bahin I: Kinatibuk-ang Panglantaw**

Nakasulay ka ba sukad nga nawad-an ka og usa ka butang, apan diha ra ayud sa dayag sa pagtan-aw ug wala gyud nimo makita kini? Pananglitan nawala ang yawe sa imong sakyanan. Gipangita nimo kini sa tibuok balay, apan wala gyud nimo makita. Dayon kalit lang ka nahinumdum. Imong nabiyaan kini sa bulsa sa imong jacket nga nagbitay sa aparador o sa imong pitaka didto sa siya sa kosina.

Ang Dios naghatag kanato og gasa sa paghinumdum. Unsa kaha kong wala kita niana nga gasa? Unsa kaha nga ang atong mahinumduman ang karon lang? Ang kinabuhi makalilisang ka kuti. Sa leksyon niining semanaha, mobalik kita sa topiko bahin sa Igpapahulay ug tan-awon kini na lahi nga pagtan-aw. Imong mahinumduman nga ang ikaupat nga sugo nagsugod sa pulong “hinumduman." Wala sa ubang mga sugo mabasa ang pulong hinumduman niini nga paagi. Ang paghinumdum nagpasabut nga adunay usa ka butang kaniadto. Ang sugo sa Igpapahulay maoy usa ka nagpadayon nga pahinumdum ngadto sa tibuok kalibutan sa malalangon nga autoridad sa Dios. Bisan unsa kita dinhi sa kalibutan, bisan kon atong giila kini o wala, ang Igpapahulay moabut ngadto sa tanang katawhan nga nagtanyag sa mga panalangin niini sa matag-ikapito ka adlaw sa semana. Sa tibuok Kasulatan ang Igpapahulay nagpahinumdum kanato nga gibuhat kita ni Cristo, nagtubos kanato, nagpahigawas kanato, naglalang kanato pag-usab, ug moanhi Siya pag-usab alang kanato. Ang atong leksyon niini nga semana nagpasantup sa kamatuoran nga sa walay katapusang plano sa Dios ang Igpapahulay maoy usa ka adlaw sa panalangin, kalipay, pagsimba, ug pag-alagad. Ilabina sa Igpapahulay, samtang kita magdugay diha sa Iyang presencia, mosalmot sa hiniusa nga pagsimba, ug pagpangita Kaniya pagbag-o. Gibuhat kita Niya diha sa Iyang dagway.

**Bahin II: Comentaryo**

Niadtong 2008 adunay makalingaw nga sinulat nga gipatik, giulohan, "Neurotheology: Are We Hardwired for God?” Ang maong sinulat nagkutlo sa pamahayag ni Dean Hammer, usa ka Ph.D. behavioral geneticist. Ang tagsulat sa maong article si Rene J. Muller, Ph. D., namahayag, "Niadtong 2004 nagpatik si Hammer sa The God Gene: How Faith Is Hardwired Into Our Genes, nga gipakita sa usa ka Time magazine cover nga sugilanon sa Neurotheology. Gipatin-aw ni Hammer nga iyang gipahigayon ang iyang sinulat uban sa mga gamit sa mga siencia sa kinaiyahan: 'Ang nahaunang bulohaton alang sa bisan kinsa nga scientist nga mosulay pagdugtong sa genetics ngadto sa pagka-espirituhanon mao ang pagpakita nga ang pagka-espirituhanon madefined ug ma-ihap ‘Ang sinulat ni Hammer dili bahin sa paghulagway sa pagka-anaa sa Dios, nga iya sa natad sa relihiyon, kondili bahin sa pagpakita nga ang pagkas espirituhanon maoy usa ka tinuod nga kahibulongan nga mahulagwayug masukod. . . .Ang relihiyon, nagtuo siya, napagamot diha sa kinaiyahan ug ang pagka-espirituhanon diha sa kinaiyahan.”—“Neurotheology Are We Hardwired for God?” Psychiatric Times, May 1, 2008, http:// psychiatrictimes.com/view/neurotheology-are-we-hardwired-god Misalmot si Hammer sa nagkadaghan nga mga scientists nga nagtuo nga kita "hardwired alang sa Dios.”

Sa Genesis 1:26, ang asoy sa Biblia nagsulti pag-usab sa pagbuhat sa mga tawo. “Ug miingon ang Dios: 'Buhaton nato ang tawo sumala sa atong dagway, ingon sa kasama nato.” Ang Genesis 1:27 nagpadayon: “Busa gibuhat sa Dios ang tawo sa Iyang kaugalingong dagway; sa dagway sa Dios, gibuhat niya sila, lalake ug babaye iyang gibuhat sila."

Unsay gipasabut nga ang mga tawo gibuhat sumala sa dagway sa Dios? Sa tinuod, labaw pa niana ang gipasabut sa lawasnon nga pagkasama. Ang mga mananap ug mga tawo mangliwat. Ang dagway sa Dios adunay kalabutan sa pagka-tibuok kon kinsa kita sa lawasnon, utoknon, sa emosyon, ug sa pagka-espirituhanon. Gihatagan kitag tanlag, katarungan, ug paghukom sa paghimog moral ug ethical nga mga desisyon. Apan labaw sa tanan, nasulat sa atong genetic code o naliwatan, sa atong DNA, diha sa labing lalum nga level, mga binuhat kita nga mosimba. Ang Igpapahulay nagpuno nianang masakit nga kahaw-ang sa atong mga kasingkasing sa pagdugtong pag-usab uban sa atong Magbubuhat. Ang Igpapahulay dili ingon nga legalistic nga tulomanon o alang lang gyud sa institusyon nga Judio. Ang Igpapahulay maoy usa ka kasaulogan sa kinabuhi nga gihatag ni Cristo kanato. Usa kini ka pahinumdum sa pag-atiman sa atong palibut nga maoy tumong sa pagtagad sa atong Magbubuhat.

**Ang Igpapahulay ug ang Palibut**

Sa pagbutang sa Dios kang Adan ug Eva didto sa Tanaman sa Eden. Iyang gitugon sila nga ila kini atimanon ug bantayan” (Gen. 2:15). Gihatagan usab si Adan sa higayon sa pagngalan sa tanang mga mananap (Gen. 2:19, 20). Ang atong unang mga ginikanan su-od sa kinaiyahan sa iyang tanaman nga puloy-anan ug gisugo sa Dios sa pagtipig sa ilang mga palibut sa kinaiyahan Ang Igpapahulay maoy senemana nga pahinumdum sa ilang kadugtungan sa Dios ug kalikopan. Ang pagsimba sa Magbubuhat naglakip usab sa pag. atiman sa kabuhatan. Sa pagkakaron, Ang industrial nga polusyon nagdaut sa atong planeta. Ang “makahilo nga polusyon naka-apekto sa kapin 200 milyones ka mga tawo palibut sa kalibutan, sumala sa Pure Earth, usa ka nonprofit organisasyon sa kalikopan o environment. ... Ang mga Americano nakahimo pagtamdpo og 30 bilyones foam cups, 220 milyones ka mga ligid sa sakyanan, ug 1.8 disposable diapers kada tuig, sumala sa Green Schools Alliance. . . . Ang polusyon sa China makahimo pag-usab sa weather patterns didto sa Estados Unidos. Nagkinahanglan lang og lima ka adlaw alang sa mga jet streams sa pagdala og baga nga hugaw sa hangin gikan sa China ngadto sa America, diin makapahunong sa mga panganod sa paghimog ulan ug snow. Mga 7 milyones ka premature deaths kada tuig nadugtong ngadto sa polusyon sa hangin, sumala WHO. Nagpasabut kana nga usa sa matag walo ka mamatay palibut sa kalibutan.”—Alina Bardford, “Pollution Facts and Types of Pollution,"Live Science, February 28, 2018, http://livescience. com/22728-polution-facts.html.

**Ang Igpapahulay ug Pagkahigawas**

Sa pagsubli ni Moises sa sugo bahin sa Igpapahulay ngadto sa bag-ong kaliwatan nga duol na makasulod sa Yutang Sinaad, iyang gisugdan sa pag- ingon, "Bantayan mo ang adlaw nga Igpapahulay” ug gitapus sa pag-ingon, "ug hinumduman nga naulipon ka sa yuta sa Egipto, ug nga si Jehova nga imong Dios nagkuha kanimo gikan didto pinaagi sa kamot nga kusgan ug bukton nga tinuy-od tungod niana si Jehova nga imong Dios nagsugo kanimo nga bantayan mo ang adlaw nga Igpapahulay” (Deut. 5:12, 15). Ang Igpapahulay maoy usa ka timaan sa pagpahigawas. Giulipon ang mga Israelitas sa mga Egiptohanon sulod sa gatusan ka mga tuig. Sa milagroso nga paagi, gipahigawas sila sa Dios. Dili sila maoy nakapahigawas sa ilang mga kaugalingon. Gipahigawas sila sa Dios pinaagi sa Iyang "kusganong kamot.” Ang Igpapahulay maoy usa ka pahinumdum sa gahum sa Dios sa pagpahigawas kanato gikan sa bisan unsa nga kahimtang.

Panahon sa Paglalang, ang Dios namulong, ug mitungha ang atong kalibutan. Ang pulong sa Dios gamhanan sa tanan, malalangon, pulong nga makapausab sa kinabuhi. Ang Igpapahulay maoy usa ka senemana nga pahinumdum nga walay butang nga imposibli alang sa Dios. Kon Iyang gilalang ang kalibutan pinaagi sa Iyang pulong, makahimo Siya paglalang og bag-o sa atong mga kasingkasing. Kon nakapatungha Siya og kahayag gikan sa kangitngit, makahatag Siya ug kahayag sa atong nangitngitan nga mga hunahuna. Kon namulong Siya ug napatungha ang mga bungang-kahoy uban sa ilang hinog, lamian nga mga bunga, makahimo Siya sa paghatag og bunga sa Espiritu sa atong mga kinabuhi. Kon Iyang giginhawa-an og kinabuhi ngadto kang Adan, makahimo Siya sa pagginhawa og kinabuhi nganhi sa atong mga kinabuhi. Ang Roma 6:1-7 nagsulti bahin sa bag-ong kinabuhi nga ihatag ni Cristo kanato samtang kita motugot sa pagkamatay 123

EDISYON SA MAGTUTUDLO ngadto sa atong da-an nga kinabuhi nga ipakita panahon sa tulomanon bautismo. Adunay directa nga pagkadugtong tali sa orihinal nga kinabuhi nga gilalang sa Dios didto sa Eden ug sa pagkabag-o sa kinabuhi nga moabut samtang lalangon sa Dios ang pagbag-o sa atong mga kasingkasing Sa sinugdan, gilalang sa Dios ang kinabuhi, ug sa makausa pa Iyang bay ohon ang atong mga kinabuhi. Ang Igpapahulay maoy usa ka simbolo si Paglalang ug sa bag-ong paglalang sa Dios.

**Ang Igpapahulay Ingon nga usa ka Simbolo sa Pagpalab-asun Pagpanalangin**

Gidesenyo sa Dios ang Igpapahulay alang sa tanang katawhan Makapalab-as kini, makapanalangin, sumala sa Kasulatan, nga alang si matag-usa kanato (Exod. 23:12). Ang panalangin sa Igpapahulay dili exclusibo alang sa mga Judio. Sumala sa Daang Tugon, alang sila sa matag usa ka tawo. Ang Igpapahulay dili lamang usa ka adlaw sa pagsimba, kondill usa usab ka adlaw alang sa pagpanalangin sa uban. Daghang nabuhat si Jesus nga ministeryo sa pagpang-ayo sa adlaw nga Igpapahulay kay sa ubang adlaw. Alang kang Jesus, ang Igpapahulay maoy usa ka adlaw sa paghikap sa uban sa Iyang grasya sa pagpang-ayo.

Hunahunaa ang kahimtang sa usa ka bakol didto sa Kaligoanan sa Betesda, nga nahimutang didto sa Jerusalem, duol lang sa sulod sa Sheep Gate. Ang Betesda nagkahulogan og “balay sa kalooy," o "balay sa grasya Masabut nga si Jesus padulong sa pagsimba panahon sa Igpapahulay sa diha nga Iyang nakita ang usa ka tawo nga diha sa iyang makaloloy nga kahimtang sulod na sa 38 anyos. Sa pag-asoy pag-usab niini nga kaagi, Gihulagway ni Ellen G. White si Jesus nga “naglakaw nga nag-inusara sa makita nga namalandong ug nag-ampo” sa Iyang pagkakita sa “usa ka caso sa hilabihan nga pagka-makalolooy." - The Desire of Ages, pp. 201, 202 Adlaw kadto nga Igpapahulay, ug nahibalo si Jesus nga kining buhat sa pagpang-ayo makapatungha og mahinungdanong panagsumpaki taliwala sa mga Fariseo. Ang mga pari o mga sacerdote adunay 39 ka nagkalainlaing mga tulomanon nga maggahum sa madawat nga trabaho sa adlawºng Igpapahulay. Kining “walay kahulogan nga mga tulomanon” ug “walay ngalan nga mga tulomanon” ug “walay pulos nga mga pagdili” maoy usa sa "dili maantus nga lulan.”—The Desire of Ages, p. 205. Gisultihan kita nga si Jesus "pinaagi sa Iyang mga pulong ug sa Iyang mga buhat sa kalooy ... naglapas sa madaugdaugon nga gahum sa karaang mga tradisyon ug kasugoan nga hinimog mga tawo, ug pagpasabut sa gugma sa Dios sa walay paghubas nga pagkapuno (The Desire of Ages, p. 204).

Sa pagkakita sa Iyang walay kalauman, gipangutana si Jesus ang kabus nga nag-antus, “Gusto ba ikaw mama-ayo” (Juan 5:6). Imposibli alang niadtong tawhana ang pagka-ayo sa iyang kaugalingon. Pinaagi sa pagtoo mitubag siya sa sugo sa Manluluwas, “Barug, kuhaa ang imong higda-anan, ug lumakaw” (Juan 5:8). Ang bag-ong kinabuhi mitubod ngadto sa tanang kusog ug mga ogat sa iyang lawas. Milagroso ang iyang pagka-ayo. Pinaagi sa pagtoo iyang gidawat ang pulong ni Cristo ug mituman niini. Kining milagro sa Igpapahulay, maingon man sa matag-usa ka buhat sa Dios sa pagpang- ayo, su-od nga nahigot ngadto sa labaw pa ka lalum nga espirituhanong kamatuoran. Ang padawat sa Pulong sa Dios pinaagi sa pagtoo ug pagtuman niini, makahatag kanato sa pagka-ayo. Ang punto niining milagro sa adlaw nga Igpapahulay mao nga si Jesus nga atong Magbubuhat ug Manunubos. Ang Usa nga nagbuhat kanato makahimo sa paglalang kanato pag-usab ug makahimo kanato sa pagka-tibuok pag-usab. Tagbo-on kita Niya kon diin kita nahimutang, makakita sa atong panginahanglan, magtubos kanato pinaagi sa Iyang grasya, himoon ang atong kasubo ngadto sa paglaum.

**Bahin III: Kagamitan sa kinabuhi**

Ang Dios nag-awhag sa katawhang Israel pinaagi kang profeta Isaias sa paghimog usa ka tininuod nga pagreforma sa ilang mga batasan sa pagbantay sa Igpapahulay. Sa Isaias 58:13, 14, nag-awhag siya kanila sa "paglikay sa inyong mga tiil gikan sa Igpapahulay, gikan sa pagbuhat sa inyong kaugalingon kalipayan sa Akong adlaw nga balaan, ug pagtawag sa Igpapahulay nga usa ka kalipayan, ang adlaw nga balaan alang kang JEHOVA nga dungganon, ug magpasidungog Kaniya, sa dili pagbuhat sa imong kaugalingong mga paagi, o pagpangita sa imong kaugalingong kalipayan, ni magsulti sa imong kaugalingong mga pulong. Nan magakalipay ka sa imong kaugalingon diha kang JEHOVA; ug pasak-on ko ikaw sa akong hatag-as nga mga dapit sa yuta.” Sa kapanahonan sa Biblia, ang pagtunob sa ilang tiil sa usa ka luna nga yuta maoy usa ka simbolo sa pagkatag-iya. Ang Igpapahulay Iya sa Dios. Dili kita maoy nanag-iya niini. Iya kini busa sa maloloy-on Iya kita gidapit sa pagpangita sa atong labing halalum nga kalipay ug labing hataas nga kahimut-an diha sa pagsimba Kaniya ug sa pagpanalangin sa uban sa adlaw'ng Igpapahulay.

• Unsaon sa Igpapahulay sa pagkahimo niini nga labi pa ka makahuloganon alang kanimo?

• Aduna bay mga bahin sa imong pagbantay sa Igpapahulay nga imong gusto usbon sa personal?

• Sa imong lumbay sa mga priorodad o unahonon pagtagad, unsa ka importante ang pagsimba sa Dios alang kanimo sa adlaw’ng Igpapahulay?

• Paglista og labing diyutay tulo ka specific nga mga butang nga imong mabuhat sa pagpanalangin sa uban sa adlaw'ng Igpapahulay.