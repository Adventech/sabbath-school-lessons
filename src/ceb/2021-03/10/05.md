---
title:  Pag-alagad sa Uban Magpasindungog sa Igpapahulay sa Dios
date:   01/09/2021
---

Sa kalibutan sa Bag-ong Tugon, ang relihioso nga mga pangulo nagbantay sa Igpapahulay ngadto sa usa ka fino nga arte. Adunay denosina nga mga pagdili ug mga tulomanon nga gitukod aron sa pagtabang sa pagbantay sa Igpapahulay nga balaan.

Naglakip kini sa paghigot ug pagbadbad sa bisan unsang butang, sa pagbahig sa duha ka mga tanod, pagpalong og usa ka kalayo, pagbalhin og usa ka butang tali sa usa ka privado nga dapit ug sa publiko nga dapit, o pag alsa og usa ka butang nga mosubra sa sukod sa gilay-on sa publiko nga dapit

`Unsay sumbong batok kang Jesus diha sa Juan 5:7-16?`

Sa hingpit nga paghikalimot sa kahibulongang milagro nga gihimo ni Jesus ug sa kagawasan gikan sa balatian nga Iyang gihatag niining tawhana, sa pagsaway sa mga pangulo sa pagpas-an sa higdaanan sa tawo sa publike sa adlawng Igpapahulay. Sa baylo nga motan-aw kon sa unsang paagi ang “Ginoo sa Igpapahulay “ Markos 2:28) paggamit niining pinasahe nga adlaw, nagpadayon ang mga pangulo sa pagsunod sa higpit sa ilang kaugalingong mga sulondan ug mga tulomanon. Kinahanglan kita mag amping nga sa atong kaugalingong paagi ug sa atong kaugalingong pagsabut dili kita makabuhat sa sama nga sayop.

`Sa unsang paagi ang Isaias 58:12-14 naglagda sa agenda sa Dios alang sa pagbantay sa Igpapahulay?`

Dili gusto ang Dios og basiyo nga pagsimba o diosnong kahilum. Gusto Niya magtan-aw sa Iyang katawhan nga makigsandurot sa ubang tawo, ilabina sa mga dinaugdaug ug wala ilha sa katilingban.

Gitin-aw kini pag-ayo ni Isaias diha sa Isaias 58:13, 14: “Kong ilikay mo ang imong mga tiil gikan sa Igpapahulay, sa pagbuhat sa imong kaugalingon kalipayan sa Akong adlaw nga balaan, ug pagtawag sa Igpapahulay nga usa ka kahimut-an, ug sa balaan ni Jehova nga halangdon, ug magpasidungog ka niini nga walay pagbuhat sa imong kaugalingon nga mga paagi ni mangita sa imong kaugalingon nga kalipayan, ni magasulti sa imong kaugalingon nga mga pulong; Unya ikaw magakalipay sa imong kaugalingon kang Jehova, ug pasak-on ko ikaw sa hatag-as nga mga dapit sa yuta; ug pakan-on ko ikaw uban sa kabilin ni Jacob nga imong amahan; kay ang baba ni Jehova maoy nagsulti niini” (Isa. 58:13, 14).

Pagpangita atong “kalipayan” (Isa. 58:13, o atong "kaugalingong mga kaayohan,” sumala sa paghubad dinhi sa NRSV) tugbang sa “pagyatak sa Igpapahulay” (NRSV). Ang tawhanong mga paag dili kabahin sa kahimut-an sa Dios. Sa baylo, kita gidapit sa pagtagad niadtong nagkalisud, mga binihag, mga gutom, ug hubo, ug naglakaw diha sa kangitngit ug kinsang mga ngalan daw walay nahinumdum. Labaw kay sa uban pang adlaw sa semana, ang Igpapahulay magkuha sa atong mga kaugalingon ug sa atong kaugalingong pagkahakog ug makahimo kanato na paghunahuna og dugang bahin sa panginahanglan sa uban kay sa bahin lang sa atong kaugalingong mga panginahanglan.