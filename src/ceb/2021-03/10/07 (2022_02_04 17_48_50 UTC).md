---
title:  Dugang nga Panghunahuna
date:   03/09/2021
---

“Sa tanang semana aduna kitay Igpapahulay sa hunahuna ug maghimo sa pangandam sa pagbantay niini sumala sa sugo. Dili lang kita igo magbantay sa Igpapahulay ingon nga usa ka legal nga butang.”—Ellen G. White, Testimonies for the Church, vol. 6, p. 353.

“Ang tibuok langit nagbantay sa Igpapahulay, apan dili lang nga walay buhaton tumong o buhaton nga paagi. Niining adlawa ang matag-usa ka enerhiya sa kalag kinahanglan magmata, kay dili kita makighibalag sa Dion ug kang Cristo ingon nga atong Manluluwas. Atong makita Siya pinaagi sa pagtoo. Naghandum Siya sa pagpabag-o ug pagpanalangin sa matag-usa ka kalag.” – Testimonies for the Church, vol. 6, pahina 362.

“Ang mga gimando sa Dios labaw pa gani kadaku sa Igpapahulay kay sa ubang mga adlaw. Unya ang Iyang katawhan magbiya sa ilang panarabaho, ug maggasto sa panahon sa pagpamalandong ug pagsimba. Mangayo silag dugang mga panalangin Kaniya sa Igpapahulay kay sa ubang mga adlaw, Ilang pangayoon ang Iyang pinasahe nga pagtagad. Ilang handumon ang Iyang labing pinili nga mga panalangin. Dili magpaabut ang Dios nga molabay ang Igpapahulay sa dili pa Niya itugot kini nga mga hangyo. Dili gyud mahunong ang bulohaton sa langit, ug ang mga tawo kinahanglan dili mohunong sa pagbuhat og maayo. Ang Igpapahulay walay tumong nga usa ka panahon alang sa walay pulos nga walay kalihokan. Ang balaod nagadili sa kalibutanong trabaho niining adlaw sa pahulay sa Ginoo; ang pagtrabaho alang sa panginabuhi kinahanglan hunongon; walay trabaho alang sa kalibutanong kalipayan o ganansiya nga makatarunganon nianang adlawa; apan maingon nga ang Dios mihunong sa Iyang pagbuhat sa paglalang, ug nagpahulay sa Igpapahulay ug nagpanalangin niini, busa ang tawo mobiya sa mga bulohaton sa iyang adlaw-adlaw nga panginabuhi, ug maghatag niining sagrado nga mga takna ngadto sa himsug nga pahulay, ngadto sa pagsimba, ug ngadto sa balaan nga mga bulohaton. Ang bulohaton ni Cristo sa pag-ayo og mga masakiton maoy usa ka hingpit nga pagkahiuyon sa balaod. Nagpasidungog kini sa Igpapahulay.”—Ellen G. White, The Desire of Ages, p. 207.

**Diskusyonan nga mga Pangutana:**

`1. Ang pagtagad sa palibut o kalikopan nahimong mainit nga politicanhong lantugi sa daghang mga nasud. Unsaon nato nga mga Adventista sa pagkahimong maayong mga piniyalan sa kinaiyahan sa walay pagsalmot sa politicanhong mga kalihokan?`

`2. Ang pag-alagad magsugod sa hunahuna. Unsaon nato pagpalambo niining kahimtang sa panghunahuna sa pag-alagad sa atong palibut (sa atong mga pamilya, sa mga iglesia, ug sa mga comunidad? Sa unsang paagi ang Igpapahulay maghatag kanatog dugang higayon sa pagbuhat niana?`

`3. Matag-Igpapahulay gipahinumduman kita nga ang tanang katawhan gibuhat sa Dios. Makatabang kini kanato sa pagtan-aw sa mga tawo pinaagi sa mga mata sa Dios. Sa unsang paagi ang Igpapahulay kinahanglan makatabang kanato sa paghinumdum nga ang racial, ethnic, socioeconomic, ug gender nga mga kalainan walay kalabutan kon mahitungod na sa atong pagkabinuhat diha sa dagway sa Dios ug ingon nga maoy tumong sa Iyang gugma?`