---
title:  Ang Timaan nga Kita Iya sa Dios
date:   02/09/2021
---

Panahon sa Ikaduhang Gubat sa Kalibutan, nagpaabut ang England sa pagsulong sa kasundalohan sa Alemanya. Gihimo ang mga pangandam sa pagpanalipod sa pulo nga puloy-anan kutob sa mahimo. Dugang nga mga pagpalig-on gibutang sa mga baybayon. Ang mga dalan, natural, maghatag sa kaaway sa labing paspas nga mga agianan sa pagkab-ut sa ilang mga tumong, ug ang sangputanan ang mga babag gipabarug sa angayan nga mga dapit. Ang mga autoridad sa England naghimo og usa ka butang nga katingalahan. Aron pagpahinay ug paglibug sa kaaway, gikuha ang mga marka sa mga agianan sa tren ug mga timaan sa mga dalan. Ang gikulit nga mga timaan sa bato o sa mga gambalay dili makuha, apan gitabonan silang cemento.

Mahinungdanon ang mga timaan. Maghatag silag mga giya. Sa pre-GPS era, kitang tanan adunay mga mapa ug magbantay alang sa mga timaan.

`Bahin sa unsa may gitima-an sa Igpapahulay? Basaha ang Exodo 31:13, 16,17. Sa unsang mga paagi atong maggamit kong unsa ang gisulti dinhi sa atong mga kaugalingon, karon, mga tawo nga nagtuo sa pagkadili mabungkag sa balaod sa Dios?`

Bisan kining mga pulonga gisulti alang sa karaang Israel, kita nga mga Iya ni Cristo “kaliwat ni Abraham, ug manununod sumala sa saad” (Gal. 3:29), ug ang Igpapahulay karon nagpabilin ingon nga usa ka timaan sa nagapadayon (o walay katapusan nga tugon sa Dios (Exodo 31:16, 17). Kini nga timaan makatabang kanato sa “pag-ila”sa atong Magbubuhat, sa atong Manunubos, ug sa atong Magbabalaan. Sama kining usa ka bandila nga ipataas sa matag-usa ka ikapito nga mga adlaw ug magsilbi ingon nga usa ka butang sa pagtabang kanato sa paghinumdum, tungod kay kalagmitan kita malimot.

Ang Igpapahulay sa Dios maoy usa ka makanunayon nga pahinumdum sa atong mga kagikan, ang pagpahigawas kanato, ang atong destino, ug sa atong katungdanan ngadto sa mga sinalikway ug sa mga kabus. Gani, ang Igpapahulay importante kaayo nga imbis kita ang moduol ngadto niini, moabut kini kanato, sa matag-semana, ug sa walay exception, usa ka dayon nga pahinumdum kon kinsa kita, kinsay nagbuhat kanato, unsay Iyang gibuhat karon alang kanato, ug sa katapusan unsay Iyang buhaton alang kanato kon Iyang buhaton ang bag-ong mga langit ug bag-ong yuta.

Ang usa ka balaan nga Dios nagdapit sa Iyang mga kaparis sa tugon sa pagtagad sa koda o rhythm nga nagagahum kong unsa gayud ang mahinungdanon ang makaluwas nga relasyon tali sa Magbubuhat ug Manunubos ug sa Iyang nasalaag nga linalang. Sa matag-semana, ug uban sa kusog ug pagbulot-an nga nagagikan sa Dios, gisugo kita sa pagsulod ngadto sa kapahulayan nga nahatag kanato nga walay bayad diha kang Cristo-Jesus, "ang maguugmad ug magtatapus sa atong pagtoo, kinsa alang sa kalipay nga gibutang sa Iyang atubangan nag-antus didto sa krus” (Heb. 12:2).

`Unsaon nimo pagkakat-un sa pagbaton og labi pa ka halalum nga kasinatian sa Dios panahon sa Igpapahulay?`