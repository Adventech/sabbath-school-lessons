---
title:  Pahulay sa Igpapahulay
date:   28/08/2021
---

### Basaha sa Patuon sa Semana
Gen. 1:26, 27; Gen. 9:6; 2 Pedro2:19; Roma 6:1-7; Exodo 19:6; Juan 5:7-16.

> <p>Tekstong Sag-ulohon</p>
> “Sa unom ka adlaw pagabuhaton ang mga bulohaton; apan sa ikapito ka adlaw maoy usa ka adlaw nga igpapahulay sa balaan nga pagpahulay, ang pagkatigum nga balaan; walay bisan unsa nga bulohaton nga pagabuhaton ninyo; kini mao ang usa ka adlaw nga igpapahulay alang kang Jehova sa tanan ninyo nga mga puloy-anan” (Lev. 23:3).

Atong madunggan ang tanang matang sa mga argumento batok sa pagbantay sa ikapito nga adlaw nga Igpapahulay, dili ba? Atong madunggan kining tanan gikan sa pag-usab ni Jesus sa Ipapahulay ngadto sa Domingo, o nga gibungkag na ni Jesus ang Igpapahulay, nga giwala na ni Pablo, ug gipulihan kini sa mga apostoles ang Igpapahulay gikan sa Sabado ngadto sa Domingo agig pasidungog sa pagkabanhaw, ug uban pa. Niining bag-o pa lang nga katuigan, ang ubang mga argumento nag-anam ka sopistikado o kuti, sa pag-angkon, pananglitan, nga si Jesus maoy atong kapahulayan, ug busa, dili kita kinahanglan magbantay sa adlaw o bisan unsa nga adlaw nga balaan. Ug natural, adunay argumento kanunay, mahimong katingalahan, nga pinaagi sa pagpahulay sa ikapitong adlaw nagtinguha kita sa pagbuhat sa atong dalan padulong sa langit.

Sa pikas nga bahin, ang ubang mga Cristohanon nagdugang ka intresado sa ideya sa pagpahulay, sa usa ka adlaw nga pahulay, ug bisan sila mangatarungan nga ang adlaw Domingo dili mahinungdanon, nagkutlo silag panghunahuna gikan sa Biblia sa pahulay ug nganong importante kini

Natural, ingon nga mga Adventista nakasabut kita sa pagkadili mawagtang sa moral nga balaod sa Dios ug nga ang pagtuman sa ikaupat nga sugo, sumala sa mabasa, dili na kini labaw nga pagbuhat sa atong dalan ngadto sa langit kay sa pagtuman sa ikalima, ikaunom, nahauna, o sa bisan unsa nga sugo.

Niining semanaha atong tan-awon og dugang ang pahulay nga gihatag sa Dios kanato diha sa sugo sa Igpapahulay ug nganong importante kini.