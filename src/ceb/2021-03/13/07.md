---
title:  Dugang nga Panghunahuna
date:   24/09/2021
---

“Kitang tanan naghandum sa dihadiha ug directa nga mga tubag sa atong mga ampo, matintal kita sa pagkaluya kon malangan ang tubag o moabut sa wala nato paabuta nga forma. Apan ang Dios maalam ug maayo kaayo sa pagtubag sa atong mga pag-ampo sa kanunay sa husto nga panahon ug husto nga matang nga atong gihandum, Magbuhat Siya og dugang og labi ka maayo alang kanato kay sa paghimo sa tanan nato nga mga pangandoy. Ug tungod kay makasalig man kita sa Iyang kaalam ug gugma, dili Siya nato hangyoon sa pag-uyon sa atong kabubut on, kondili magtinguha sa pagsulod ngadto ug magbuhat sa Iyang katuyoan. Ang atong mga handum ug mga gusto kinahanglan mawagtang ngadto sa Iyang kabubut-on.”—Ellen G. White, Gospel Workers, p. 219.

“Dili na madugay sa dili pa moanhi si Jesus sa pagluwas sa Iyang mga anak ug sa paghatag kanila sa panapus nga hikap sa imortalidad... Maabli ang mga lubnganan, ug ang mga patay manggula nga madaugon, magatuaw, 'O kamatayon, hain na ang imong kalala? O lubnganan , hain na ang imong pagdaug?' Ang atong mga hinigugna nga nangatulog diha kang Jesus manggula nga sinul-oban sa besti sa wala nay kamatayon. Stewardship, p. 350.

**Diskusyonan nga mga Pangutana:**

`1. Hunahunaa ang katinuoran sa dakung away. Unsaon nimo pagtan- aw niini nga gidula dinhi sa kalibutan? Komusta man ang imong personal nga kinabuhi? Tinuod kaayo kini, dili ba? Gani, labaw pa kini ka tinuod kay sa paghunahuna sa ubang mga tawo, tungod kay daghan ang dili motuo sa literal nga yawa. Nganong importante kaayo ang pagsabut sa pagkatinuod sa dakung away sa pagtabang kanato pagsabut sa kahimtang sa atong kalibutan? Usab, ngano nga ang atong pagsabut kon unsaon pagtapus niining dakung away ug makalipay kaayo?`

`2. Ang tagna mahimong usa ka pagbalda kong mosulay kita sa pagsaylo kon unsa ang tin-aw nga gipadayag. Unsa ka kanunay ang mga sakop sa iglesia magkagubot, sa paghimog mga panagna bahin sa mga panghitabo nga wala matuman o magtuo sa mga pagtagna sa uban nga wala mahitabo? Unsaon nato pagpanalipod sa atong mga kaugalingon gikan sa pagkahulog ngadto niana nga matang sa lit-ag?`

`3. Sa klase, basaha ang Pinadayag 14:9-11 ug sa pangutana bahin nianang pagsimba sa mananap ug sa iyang larawan sa pagkawalay pahulay. Unsa kaha ang gipasabut niana?`

`4. Usa ka lalisonon nga topiko diha sa iglesia adunay kalabutan kong unsa ang atong buhaton o dili nato buhaton sa panahon sa pagbalik ni Cristo. Bisan unsang baruganan sa usa ka tawo bahin niini, nganong importante gihapon nga maghimo kitag aksyon alang sa actibo nga pagsangyaw sa mensahe bahin sa pagbalik ni Jesus nganhi sa kalibutan?`