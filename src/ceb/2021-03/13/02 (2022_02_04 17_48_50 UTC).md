---
title:  Usa ka Panan-awon sa Katapusan
date:   19/09/2021
---

Ang kinatigulangang nga katapusang buhi nga tinun-an nga sa actual nakig-uban kang Jesus nga naglingkod sa usa ka bato-on nga bilanggo-an nga pulo halayo gikan sa tanang butang nga haduol ug mahal alang kaniya. Unsa man kaha ang nagpadayon sa panghunahuna ni Juan samtang natanggong siya niining awa-aw nga dapit? Nganong nahiabut man siya didto, ug sama niini, usab? Gani, nakakita siya sa pagbiya ni Jesus sa pagkayab, ug iyang nakita ang duha ka mga manolunda nga nagbarug didto, sa pag-ingon: “Mga tawong Galileanhon, nganong nanagtindog man kamo nga nagtan-aw ngadto sa langit? Kining mao nga Jesus, nga gikuha gikan kaninyo ngadto sa langit, mobalik ra sama sa inyong nakita sa Iyang pagsaka ngadto sa langit” (Buhat 1:11).

Hinoon, kadto, kapid-an na ka mga tuig ang milabay, apan wala pa gihapon mabalik si Jesus. Samtang ang ubang mga apostoles nga presente niadtong adlawa, nangamatay na, kadaghanan kanila gisakit ingon nga mga martir tungod sa ilang pagsaksi bahin kang Jesus. Ang batan-ong iglesia nag-agi sa kausaban sa kaliwatan ug nag-atubang na karon sa makalilisang nga paglutos gikan sa gawas ug lahi nga erehes nga mga kalihokan sa sulod. Gibati gyud tingali ni Juan ang kamingaw sa pag-inusara,kakapoy, ug walay pahulay. Ug dayon, sa kalit lang, gihatagan siyag usa ka panan-awon

`Unsang paglipay imong mahanduraw nga nakuha ni Juan gikan niini nga panan-awon? Basaha ang Pinadayag 1:9-19.`

Gisultihan ni Jesus ang Iyang mga sumosunod, “Ania karon, ako magauban kaninyo bisan hangtud sa katapusan sa panahon” (Mat. 28:20), mga pulong, nga sa walay duhaduha, makapadasig gayud kang Juan samtang siya nag-atubang sa iyang mingaw nga pagpalayas. Siguro kini nga panan- awon, kini nga “pagpadayag” ni Jesus, nahimong dakung kalipay alang kaniya, sa pagkahibalo nga si Jesus, "ang Alpa ug ang Omega, ang Nahauna ug ang katapusan,” nagpakita na karon sa Iyang kaugalingon sa pinasahe nga paagi ngadto sa gipalayas nga apostol.

Unsa ang nagsunod niini nga mga bersiculo mao ang mga panan-awon bahin sa umaabut niining kalibutan. Ang usa ka makahinuklog nga talan- awon sa kasaysayan nga gihulagway sa iyang atubangan, nga alang kanato mao ang kasaysayan sa Cristohanong iglesia apan alang kaniya umaabut pa kini. Apan, taliwala sa mga pagsulay ug mga kagul-anan, gipakitaan si Juan sa panahon nga matapus kining tanan: “Ug unya nakita ko ang usa ka bag- ong langit ug ang usa ka bag-ong yuta, kay ang unang langit ug ang unang yuta nangahanaw na man, ug ang dagat wala na. Ug nakita ko ang balaang siyudad, ang bag-ong Jerusalem, nga nanaug gikan sa langit gikan sa Dios, gitagana maingon sa usa ka pangasaw-onon nga gidayandayanan alang sa iyang pamanhonon” (Pin. 21:1, 2).

Ang dakung panapus nga panan-awon nga girecord ni Juan diha sa Pinadayag nakatabang kang Juan sa masaligon nga pagpahulay diha sa mga pagsangkap ug mga saad sa Dios.

`Ang kinabuhi karon mahimong malisud, ug gani makahahadlok usahay. Hinoon, sa unsang paagi ang pagkahibalo nga ang Dios nahibalo sa umaabut ug nga ang umaabut, sa hataas nga panahon, maayo, makahatag og paglipay kanato karon?`