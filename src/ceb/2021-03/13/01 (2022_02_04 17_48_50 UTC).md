---
title:  Ang Katapusang Kapahulayan
date:   18/09/2021
---

### Basaha sa Patuon sa Semana
Pin 1:9-19; Mat. 24:4-8, 23-31; Pin. 14:6-12; Heb. 11:13-16; Fil. 4:4-6.

> <p>Tekstong Sag-ulohon</p>
> “Apan ingon sa nahisulat: 'Ang wala makita sa mata, ni madungog sa dalunggan, ni mosantop sa kasingkasing sa tawo, ang gitagana sa Dios alang kanila nga nahigugma kaniya'” (1 Cor. 2:9)

Nakasulay ka ba sa pagbati nga diha ka taliwala sa usa ka dakung gubat, usa ka matang sa pakigbisug tali sa maayo ug dautan? Daghan, bisan gani ang kalibutanong mga tawo, nakabatyag niini nga katinuoran. Ug mao kana ang atong gibati tungod, kay matuod man kini Ania kita sa dakung gubat tali sa maayo ug dautan, tali kang Cristo (ang maayo) ug kang Satanas (ang dautan).

Busa, ang kinabuhi, tinuod gayud nga gidula sa duha ka hut-ong. Ang dakung away tali kang Cristo ug kang Satanas nagpadayon na sa tibuok kalibutan—gani, sa tibuok uniberso, kay didto kini mag-una sa langit (Pin. 12:7). Apan sa kalibug sa mga hitabo, sayon lang mawala kanato ang dakung hulagway sa plano sa Dios sa pagpaikyas alang niining kalibutan. Mga gubat, politicanhong kagubot, ug mga katalagman sa kinaiyahan makapatanggong kanato sa kalisang nga walay makatabang. Ang ang matagnaong mando sa Dios makatabang kanato sa pagtipig sa hunahuna sa dakung hulagway kon hain kita padulong ug unsaon nato pag-adto didto.

Ang dakung away gidula usab sa labaw ka personal nga level. Ang matag- usa kanato nag-atubang og mga hagit sa pagtoo sa atong kinbuhi matag- adlaw, ug kon dili na kita makaabut nga buhi hangtud sa ikaduhang pag-anhi ni Jesus, mag-atubang usab kita sa kamatayon. Niining semanaha atong tan- awon kon sa unsang paagi kita makapahulay diha kang Jesus atubangan sa kagubot sa kalibutan ug sa atong kaugalngong personal sa dili mahibaloan nga kaugmaon, bisan sa hamubo lang nga panahon. Sa hataas nga panahon, daw masa-aron kaayo tan-awon ang mga butang!