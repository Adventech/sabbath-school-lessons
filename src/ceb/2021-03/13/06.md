---
title:  Pagmaya diha sa Ginoo sa Kanunay
date:   23/09/2021
---

Usa sa labing ginamit nga apps sa atong smart phones mao ang Google Maps. Kadaghanan kanato dili makahinumdum kon unsay atong gibuhat kaniadto sa GPS based maps nga anaa sa atong mga phones. Tingali makuyawan kita padulong sa usa ka dapit nga wala pa gyud nato maadto-i niadto, apan uban sa Google maps sa atong mga phones, masaligon kita sa paggawas ug makakatultol sa atong agianan sa bisan unsang langyaw nga siyudad. Mahimo ba kini nga pagsalig nga usa ka ilustrasyon sa matang sa pahulay nga gusto ihatag sa Dios kanato uban sa Iyang matagnaon nga gitakda nga panahon?

Hinoon, usahay, makasulod kita sa sayop nga address sa atong mga apps, o modesider lang kita sa dili pagsunod sa mga direksyon tungod kay naghunahuna nga nahibalo kita sa lakturanan. Sa bisan hain niini nga kahimtang, mosangko kita sa dapit nga dili nato maadtoan—ug sa labing siguro dili sa mapahulayon nga kahimtang sa hunahuna, usab.

`Basaha ang Fil. 4:4-6. Unsay gisulti dinhi ni Pablo kanato bahin sa paag sa pagbaton sa tinuod nga pahulay, tinuod nga kalinaw, bisan taliwala sa nagdali ug masakit nga kalibutan?`

Niini nga pahayag, wala mag-ingon si Pablo sa pagmaya, sa kanunay, sa tanang pagsulay nga imong giatubang. Sa baylo siya nag-ingon, “Pagmaya kanunay diha sa Ginoo.” Bisan unsay atong kasamtangan nga kahimtang, walay sapayan kon unsang mga pagsulay nga atong giatubang, kon kita nagapuyo diha sa Dios, diha sa Iyang pagka-maayo, sa Iyang gugma, ug sa Tyang pag-antus didto sa krus alang kanato, makahimo kita sa pagmaya diha Kaniya ug pagbaton og kalinaw alang sa atong naluya nga mga kalag.

Sa paningog lang sa mga teksto nga nagpasabut og pahulay, kalinaw, ug sa usa ka hataas nga paglaum sa usa ka butang saylo niining kalibutana.

Handurawa usab, ang matang sa pahulay alang sa atong mga kalag nga atong mabatonan kon kita, sa tinuod, “walay kahigwaos sa bisan unsa.” Daw halos kini matinuod alang ni bisan kinsa niining kalibutan (bisan si Pablo daghang gikabalak-an), apan sa makausa pa, sa pagkasayud nga ang usa ka mahigugmaon nga Dios nagagahum sa bug-os ug magluwas kanato ngadto sa Iyang gingharian, makahimo, sa siguro makatabang kanato sa pagbutang sa mga butang nga atong gikabalak-an diha sa husto nga pagtan-aw.

Ang “Ginoo anaa na”? Nga sa ato pa, Siya kanunay su-od kanato, ug sa diha nga mopiyong kita sa atong mga mata ug mopahulay diha sa pakatulog diha sa kamatayon, ang sunod butang nga atong mahibaloan mao ang pagbalik ni Cristo.

Walay ikapangutana, ang kinabuhi puno sa kahigwa-os, mga pagsulay, ug mga pakigbisug, walay usa kanato nga makahimo paglikay kanila; sa pagkatinuod wala usab makalikay si apostol Pablo (tan-awa sa 2 Cor. 11). Bisan pa niini, ang iyang punto mao ang pagsulti kanato, nga bisan karon sa atong pag-antus, makahimo kita pagmaya kon unsay nahatag kanato diha kang Cristo ug sa pagkatinuod, makakaplag kitag pahulay alang sa mga kalag, bisan karon.

`Basaha ang Filipos 4:4-6 pag-usab. Sa unsang mga paagi imong maggamit kining maanindot nga mga pulong ngadto sa imong kasinatian karon dayon sa bisan unsang mga pagsulay ug mga kagul- anan nga imong giatubang?`