---
title:  Midalagan Pagpalayo
date:   17/08/2021
---

Pinasikad sa data gikan sa World Health Organization (WHO), ang labing komon nga balatian sa tibuok kalibutan nga mitakboy kapin sa 300 milyones ka mga tawo matag-tuig, dili kanunay adunay makita nga mga simptoma. Ang depression o kamingaw maoy nag-una nga hinungdan sa pagkaluya sa tibuok kalibutan ug maoy dakung nakatampo sa lulan nga balatian sa tibuok kalibutan.

Walay suerte, ang depression o kalisud dili hisgutan bahin sa Cristianidad tungod kay isipon kini nga pagkakulang sa pagtoo. Gani, dili ba unta nga ang mga Cristohanon sagad isipon nga puno sa kalipay ug sa uban pa nga sama niini? Busa, dili ba nga ang depression maoy usa ka timaan nga adunay usa ka butang nga sayop sa atong relasyon sa Dios?

Kadaghanan sa mga tawo nahibalo nga dili kini tinuod. Bisan ang mga Cristohanon, matinumanon nga mga Cristohanon, usahay makigbisug sa kamingaw, ilabina human sa makasusubo nga hitabo, ug dili kini isipon nga kulang sa pagtoo o pagsalig sa Dios. Sa makausa pa, ang usa ka tawo makabasa sa Mga Salmos ug makakita sa kasakit ug pag-antus, ug kahigwa- os nga antuson sa matinumanon nga mga tawo sa Dios.

Usahay ang kabalaka hilum nga mohasol kanato, ug unya pa kita moila niini kon hugtan na kita sa pagtuok niini. Usahay kalit lang kini moataki, human sa usa ka particular nga makapahubas sa pagbati o lawasnong panghitabo. Pananglitan, ang matinumanon nga manalagna sa Dios, si Elias hingpit nga naluya, sa iyang emotional ug physical nga kahimtang, human sa nahitabo didto sa Mount Carmel.

`Diha sa 1 Hari 18, bag-o pa lang nakakita si Elias sa milagro sa Dios sa paghulog og kalayo gikan sa langit. Agig tubag sa iyang pag-ampo, iyang nakita ang pagbunok sa ulan ug pagtapus sa tulo ka tuig nga hulaw. Nganong mao man kadto ang reaksyon ni Elias sa hulga ni Jesebel pinaagi sa pagdalagan sa pagpalayo? Basaha ang 1 Hari 19:1-5.`

Grabe ang naagian nga kabalaka ni Elias sulod sa 24 oras. Kini nga kasinatian, inubanan sa usa ka dili maayong pamatasan sa pagpamata ug sa usa ka hulga sa kamatayon, maoy usa ka nakapahigwa-os kang Elias. Didto usab si Elias, sa panahon nga ang mga manalagna ni Baal, gipangihaw, tingali ang uban kanila pinaagi sa iyang mga kamot (1 Hari 18:40). Kadto nga hitabo, bisan alang sa matarung nga causa, sayon makahatud ngadto sa makapabalaka o kahigwaos niadtong nakasaksi o labi pa ka ngil-ad misalmot sa pagpamatay.

Busa nagsugod si Elias pagdalagan, sa pagsibat. Usahay modalagan kita ngadto sa atong refrigerator ug mosulay sa pagkaon sa atong mga kaugalingon nga magmalipayon pag-usab. Usahay ato lang ikatulog ang atong kaluya sa pagbati aron malimtan. Usahay mangita kita og bag-ong relasyon, trabaho, o bag-ong pinuy-anan sa atong pagdalagan. Ug usahay atong ilubong ang atong mga kaugalingon sa dugang pa nga trabaho, dugang nga mga deadlines, ug mga appointments, samtang maningkamot kita sa pagdalagan og kusog gikan sa usa ka butang nga walay ngalan nga magpahubas sa atong kalipay ug pahulay. Ug natural, daghang mga tawo nga mogamit og “medications” sa usa o laing paagi, ang tanan sa pagsulay sa pagpa-amol sa kasakit. Sa katapusan, hinoon, kining mga butanga nagmaskara lang sa mga simptoma; dili sila makahimo pagsulbad sa problema, ug hinoon sagad makadugang lang sa pagkalisud.