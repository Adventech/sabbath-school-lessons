---
title:  Pahulay ug Dugang Pa
date:   19/08/2021
---

Ang Dios nahibalo nga ang pagsigig dalagan nakakapoy kang Elias. Nahibalo ang Dios nga dugang pa sa lawasnon nga kakapoy, gikapoyan usab si Elias sa iyang pagbati sa pagdala sa lulan sa pagkasad-an. Sama sa buhaton ni Jesus ngadto sa tawo nga paralitico sulod sa daghang katuigan sa ulahi, pahiran sa Dios ang lama sa kinabuhi ug maghatag og pahulay alang kang Elias. Sa katapusan, makatulog na gayud siya ug malab-as ang pagbati.

Atong mapaabut kini nga maoy katapusan sa sugilanon, apan dili pa. Ang pahulay sa Dios dili kay usa lang ka hitabo sa panahon. Ang pagsulod ngadto sa kapahulayan sa Dios adunay kalabutan sa pag-alim-uban sa hinay-hinay nga paghikalimot sa negatibo nga mga sumbanan sa panghunahuna ug makalaglag nga mga nabatasan. Dili magdali ang Dios sa pag-alim.

`Basaha ang I Hari 19:5-8. Asa na man padulong si Elias karon, ug ngano man?`

Human sa pahulay, midalagan na usab si Elias. Apan niining panahuna giusab sa Dios ang iyang pagdalagan. Nakasabut ang Dios nga ang kinabuhi niining makasasala nga kalibutan mahimo ug moabut ang kalisdanan. Nakasabut Siya nga ang atong madali nga buhaton mao ang pagdalagan, apan gusto Niya nga balhinon ang atong padulngan sa pagdalagan. Sa baylo sa tanang makalaglag sa kaugalingon sa pag-atubang sa paagi sa atong pagsulay, gusto Siya nga modalagan kita ngadto Kaniya. Ug kon magsugod kita pagdalagan ngadto Kaniya, tudloan kita Niya sa pagpaminaw sa "hinay ug gamayng tingog‚Äù (1 Hari 19:12) nga maghatag kanato og pahulay.

Nawad-an si Elias og kusog sa pagtuboy sa iyang kaugalingon alang sa pakigtagbo sa Dios. Ang Dios naghatag og kusog alang sa pakighibalag, ug ang Dios nagsaad og usa ka labi pa ka maayo nga ugma.

Samtang naghigda si Elias ilalum sa usa ka kahoy ug naghandum nga mamatay, nagtuo siya nga miagi na ang iyang labing maayong mga adlaw.

`Basaha ang I Hari 19:15, 16 ug 2 Hari 2:11. Unsa pa gihapon ang natagana kang Elias?`

Nahibalo ang Dios nga ang labi pa ka maayong mga adlaw nagpaabut alang kang Elias. Modangat ang pagka-alim alang sa profeta samtang magtuon siya sa pagdumala sa iyang kinabuhi subay sa coda sa Dios ug magdawat sa Iyang pahulay. Aduna pay mga hari nga dihugon ug pili-on ang mopuli. Nahibalo na ang Dios bahin kang Eliseo, nga mahimong usa ka su-od nga anak ngadto kang Elias. Ang Dios nahibalo nga diha sa pagtoo motawag gihapon si Elias og kalayo gikan sa langit (2 Hari 1:10). Alang kang Elias, walay makalolooy nga kamatayon ilalum sa kahoy nga silhig kondili usa ka pagsakay sa kalayohon nga carro ngadto langitnong pahulay.

`Unsay atong matun-an gikan sa sugilanon ni Elias kon ngano, bisan unsa ka dili maayo ang atong pagbati, diha sa kusog sa Dios ug kinahanglan kita dili kinahanglan mohunong?`