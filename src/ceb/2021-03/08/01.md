---
title:  Libre sa Pagpahulay
date:   14/08/2021
---

### Basaha sa Patuon sa Semana
Markos 2:1-12, 1 Hari 18, 1 Hari 19:1-8, Mat. 5:1-3, Isa. 53:4-6, 2 Hari 2:11.

> <p>Tekstong Sag-ulohon</p>
> “Si Jehova mao ang akong kahayag ug ang akong kaluwasan; Kinsa man ang akong pagakahadlokan? Si Jehova mao ang kusog sa akong kinabuhi; Kang kinsa man ako malisang?" (Sal. 27:1).

Daghan sa mga tawo nga gikahibalag ni Jesus sa Iyang ministeryo dinhi sa yuta masakiton, gani usahay ngadto sa ikamatay. Nag alirong sila kang Jesus nga magpa-ayo ug alang sa pahulay gikan sa ilang mga pag-antus. Ug kanunay usab nila madawat kini.

Usahay mosulti lang Siya og usa ka pulong, ug mauli-an sila sa hingpit Usahay Iya lang hikapon ang masakiton ug milagroso sila maayo. Usahay Iyang papauli-on sila, ug moabut ang ilang pagka-ayo sa dalan. Giayo ni Jesus ang masakiton nga mga lalake, mga babaye, mga bata, mga Judio, dili mga Judio, mga dato, ug mga kabus, mga tawo nga walay pagpaila sa ilang dungog. Ang labing grabe nga mga caso sa sanla, pagkabuta Iyang ma-ayo. Sa pagkatinuod Iya gani gi-ayo kadtong “adunay labing grabe nga balatian" sa tanan—kamatayon.

Niining semanaha, atong tan-awon ang duha ka lahi kaayo nga mga pananglitan sa pag-ayo. Sa usa, ang nag-antus sa hilabihan nga dili gani siya makahimo pagduol kang Jesus sa iyang kaugalingon. Makita kaayo sa tanan ang mga simptoma sa iyang sakit. Sa laing caso, daw wala gyud makita nga mga timaan. Sa duha ka mga caso, ang pagka-ayo miabut sa panahon ug paagi sa Dios.

Samtang atong tun-an ang topiko bahin sa pahulay gikan sa kasakit ug pag-antus ato usab pamalandongon ang pangutana nga kitang tanan, sa ubang punto o sa lain nakasinati sa atong Cristohanong paglakaw. Ug unsa may mahitabo kon ang atong mga pag-ampo alang sa pagka-ayo dili matubag?