---
title:  Dugang nga Panghunahuna
date:   20/08/2021
---

“Uban sa makanunayong kausaban sa mga circumstancia, ang mga kausaban mosulod diha sa atong mga kasinatian; ug pinaagi niini nga mga kausaban kita mahimo nga malipay o maluya. Apan ang kausaban sa circumstancia walay gahum sa pag-usab sa relasyon sa Dios nganhi kanato. Siya sama kagahapon, karon, ugma, ug sa walay katapusan; ug Siya nagkinahanglan kanato og dili maduhaduhaang pagsalig ngadto sa Iyang gugma. ”—Ellen G. White, In Heavenly Places, p. 120.

“Padayon pagtutok ngadto ni Jesus, magdalit og mga hilum nga mga pag-ampo sa pagtuo. Magkupot sa Iyang kusog, dili mag-agad kon duna bay nabatyagan nga pagbati o wala. Padayon sa unahan nga daw ang kada ampo nga nadalit naluna sa trono sa Dios ug didto natubag sa Usa kansang mga saad dili mapakyas. Padayon, magaawit ug magbuhat og huni ngadto sa Dios diha sa imong kasingkasing, bisan og masulob-on sa pagbati sa kabug-at ug kasub-anan. Ako nagsulti kanimo ingon nga nakahibalo, kahayag moabot, kalipay maato, ang mga salisi ug mga panganod pagalukuton pagbalik. Og kita molatas gikan sa mapiuton nga gahum ug sa landung ug kangitngit ngadto sa tin-aw nga hayag sa adlaw sa Iyang presencia.”—Ellen G. White, Selected Messages, book 2, pp. 242, 243.

**Diskusyonan nga mga Pangutana:**

`1. Sagad lisud kaayo ang pagtabang sa usa ka tawo nga nag-antus sa sakit sa utok o depression. Unsa ang usa ka maayong paagi alang sa inyong iglesia sa pagtuon kon unsaon pagministeryo sa labi pa ka epektibo ngadto sa nagsakit sa depression o kalibug sa panimuot?`

`2. Sagad kita makigbisug sa pagpadayag ug pagka-matinud-anon ngadto sa Dios. Pangita og pipila ka mga salmos ug tan-awa kon unsa ka bukas ug pagka-matinud-anon ngadto sa Dios sa mga magsusulat sa Biblia. Unsaon nato pagpalambo sa kahimtang sa pagka-bukas ug pagkamatinud-anon sa atong local nga congregasyon?`

`3. Lisud ang pag-ampo kon nag-atubang kitag depression o kalibug sa panghunahuna. Isaysay ang gahum sa intercessory prayer alang niadtong dili makahimo pag-ampo sa ilang mga kaugalingon.`

`4. Nganong importante man kaayo nga atong hinumduman nga ang pagtoo dili pagbati? Tungod lang kay kita nalibug, naluya, ug mahadlokon, ug nabalaka wala magkahulogan nga kulang kita sa pagtoo o pagsalig sa Dios. Nagkahulogan lang kini nga sa pagkakaron, nalibug kita, naluya, mahadlokon, ug nabalaka, maingon man kanatong tanan, nakasinati niini sa pila ka kahimtang o sa lain, Unsaon nato pagtuon nga, usahay sama niini, ang pagpadayon diha sa pagtoo mahinungdanon kaayo, bisan daw unsa kini kalisud.`

`5. Unsang dakung paglaum imong makuha gikan sa sugilanon sa usa ka paralitico, ilabina kon ang iyang makasasala nga pagkinabuhi maoy nakaingon sa iyang balatian ug usab kanimo?`