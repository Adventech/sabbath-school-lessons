---
title:  Kapoy na Kaayo sa Pagdalagan
date:   18/08/2021
---

Kapoy na kaayo si Elias sa pagdalagan. Ug busa, nag-ampo na usab siya. Kini nga pag-ampo lahi ra kaayo sa pag-ampo nga puno sa pagtoo nga gitubag sa Dios didto sa Bungtod sa Carmelo (1 Hari 18:36, 37) atubangan sa mga pari ug mga manalagna ni Baal, ang mga sakop sa corte o hukmanan, ug sa komon nga mga tawo. Yano lang kini, hamubo nga pag-ampo sa kaluya,

`Diha sa 1 Hari 19:4, nag-ingon si Elias nga dili siya labaw pa ka maayo kay sa iyang mga amahan. Bahin sa unsa man ang iyang gisulti?`

Sa nahilum na si Elias, miabut ang makapalusak nga pagbati sa pagkasad- an. Iyang naamgohan nga ang iyang kalit nga paggawas nakabanhig sa usa unta kadaku nga kahigayonan alang sa pagreforma sa Israel. Iyang naamgohan nga iyang napasaguyo kadtong nagkinahanglan kaniya. Ug wala siyay gahum sa pagbuhat sa bisan unsang butanga bahin niini. Busa, sa usa ka makapasakit nga gutlo sa pagpamalandong sa kaugalingon, sa pagkasayud og maayo sa hingpit sa kasaysayan sa iyang katawhan, iyang nakita ang iyang kaugalingon sa iyang pagkatawo gayud.

Mahimo kana nga sakit nga pagpadayag alang kang bisan kinsa kanato, dill ba—nga sa pagtan-aw sa atong mga kaugalingon sa pagkaila kon kinsa gayud kita? Daw unsa unta kita ka mapasalamaton alang sa saad nga, bisan unsa ka makasasala sa atong mga kinabuhi, diha kang Cristo tan-awon kita sa Dios sama sa Iyang pagtan-aw kang Jesus. Unsa pang dugang nga paglaum nga atong gikinahanglan kay niana, pinaagi sa pagtoo, makahimo kita pag-angkon alang sa atong mga kaugalingon sa pagkamatarung ni Cristo? (Tan-awa sa Fil. 3:9.)

Bisan pa niana, ang depression kon kasubo adunay paagi sa pagsuyop kanato ngadto sa nagtuyok nga tubig sa pagpasulabi sa gusto sa kaugalingon Ug usahay magsugod kita paghunahuna nga ang kamatayon mao ray makasulbad.

Daw mao kadto ang kahimtang ni Elias. Bug-at ra kaayo kini alang kaniya, Nag-ingon siya, “Igo na, karon, Oh Jehova, kuhaa ang akong kinabuhi, kay ako dili man labing maayo kay sa akong mga amahan!” (1 Hari 19:4).

Ang maayong balita mao nga ang dakung Mananambal dili maghukom kang Elias. Labaw ka maayo mosabut ang Dios kay kanato kon unsay atong gusto alang sa pakig-away sa depression.

“Tingali wala kitay maanindot nga ebidencia sa panahon nga moatubang kita sa atong Manunubos nga nagduko sa ibabaw nato diha sa kahingawa ug sa gugma, apan tinuod bisan pa gani kini Tingali dili nato mabatyagan ang iyang makita nga paghikap, apan ang Iyang kamot ania sa ibabaw kanato diha sa gugma ug sa maloloy-on nga kalomo.”—E.G White, Steps to Christ, p. 97

Nahibalo ug nakasabut ang Dios nga “ang panaw halayo pa kaayo" () Hari 19:7) alang kanato, apan usahay maghulat maghulat Siya hangtud nga mohunong kita pagdalagan. Dayon makahimo Siya pagpanginlabut.

Usahay ang mga tawo nga nagkalumos malibug kaayo nga makig-away sila sa lifeguard nga mopahawa. Dayon mopalayo ang lifeguard ug magpaabut sa iyang trabaho sa pagtabang hangtud nga wala nay panimuot ang biktima,

`Unsang mga paglaum ug paglipay imong makaplagan gikan si pagsunod niini nga mga teksto: Sal. 34:18, Mat. 5:1-3, Šal. 73:26, Is 53:4-6?`