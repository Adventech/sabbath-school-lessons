---
title:  Pagkaplag og Pahulay Human sa Pagpasaylo
date:   12/08/2021
---

Sa katapusan ang pamilya ni Jose nakaabut sa Egipto. Wala nay mangitngit nga mga secreto sa pamilya. Kinahanglan moangkon ang iyang mga igsoon nga ilang gibaligya si Jose sa ilang pagpasabut ngadto sa ilang amahan nga ang anak nga iyang gihunahuna nga gipatay nahimo na karon nga primero- ministro na sa Egipto.

Samtang dili sa kanunay posibli o maalamon ang pagpahiuli sa mga kadugtongan sa pamilya, wala kini magkahulogan nga dili kita makapasaylo. Tingali dili kita makagakus o makahilak uban sa nakasala kanato, apan gusto nato ipahayag ang atong pagpasaylo pinaagi sa tingog o sa usa ka sulat. Ug dayon ato na palabyon ang pagbatig kasakit kutob sa labing hataas nga atong maarangan. Tingali ang ubang kasakit kanunay magpabilin, apan nagpadulong kita sa dalan ngadto sa pagka-alim.

`Basaha ang Genesis 50:15-21. Bahin sa unsa ang nabalak-an sa mga igsoon ni Jose, ug nganong mabalaka man sila bahin niini? Unsay ikasulti niining kahadlok bahin sa ilang mga kaugalingon?`

Nagpuyo ang mga igsoon ni Jose didto sa Egipto sulod sa 17 anyos (Gen. 47:28), apan sa pagkamatay ni Jacob, nahadlok sila nga manimalus kanila si Jose. Ila na usab nasabtan kong unsa kadaku ang ilang pagpasakit kang Jose. Gipasaligan sila pag-usab ni Jose sa iyang pagpasaylo pag-usab, karon nga namatay na ang ilang amahan. Kini nga pagbag-o sa pagbati tingali maayo alang kang Jose, ug usab alang sa iyang mga igsoon.

Kon halalum ang samad, tingali magpasaylo kita sa makadaghan. Kon mobalik sa panumduman ang mga halandumon nga mga sayop, kinahanglan moduol dayon kita sa Dios diha sa pag-ampo ug maghimog pagpili sa pagpasaylo pag-usab.

`Basaha ang Genesis 50:20. Sa unsang paagi kini nga bersiculo makatabang sa pagpasabut, bisan sa bahin lang, sa pagka-andam ni Jose sa pagpasaylo sa sala sa iyang mga igsoon batok kaniya?`

Hugot ang pagtuo ni Jose nga ang iyang kinabuhi kabahin sa dakung plano sa Dios sa pagluwas niadtong-nailhan nga kalibutan gikan sa gutom, ug pagtabang sa iyang pamilya sa pagtuman sa saad sa Dios sa pagkahimong usa ka dakung nasud. Sa pagkasayud nga ang Dios nagagahum sa pagpalahi sin dautan nga mga plano sa iyang mga igsoon sa pagdalag kaayohan nakatabang kang Jose sa pagpasaylo.

`Ang sugilanon ni Jose adunay usa ka malipayon nga panapus. Unsa may atong pagbati kon dili kaayo malipayon ang katapusan sa sugilanon? O, aduna bay usa nga makalalis nga (sa kadugayan) sa pagtapus sa sala ug sa katapusan sa dakung away, kon masulbad na ang Innang issueâ€”usa ba ka malipayon pa ang panapus? Sa unsang paagi Kini nga paglaum makatabang kanato sa pagtagad sa dili kaayo maayo nga mga katapusan?`