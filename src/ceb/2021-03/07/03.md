---
title:  Pagpahigayon sa Entablado
date:   09/08/2021
---

Gipasaylo ni Jose ang iyang mga igsoon. Wala kita mahibalo sa tukma kon kanus-a pasayloa sila ni Jose, apan masabut nga dugay na bisan sa wala pa sila magkahibalag. Malagmit nga dili mabuhi si Jose didto sa Egypto kong wala pa siya magpasaylo tungod kay ang kasuko ug kaligutgot maoy mout-ot sa iyang kalag ug makadaut sa iyang relasyon kang Jehova.

Daghang mga pagtuon sa mga nangaluwas sa trahedya nga gipasakit sa uban kanila nagpasantup sa kamatuoran nga alang sa mga biktima sa makalilisang nga pag-antus, ang pagpasaylo maoy dakung bahin sa pagkakaplag sa pagka-ayo ug sa pagpahiuli sa ilang mga kinabuhi sa pag- uli-ay pag-usab. Kon walay pagpasaylo, magpabilin kita nga mga biktima. Ang pagpasaylo adunay labaw ka daku og kaayohan alang kanato kay sa tawo o mga tawo nga nakapasakit kanato.

Bisan og gipasaylo na ni Jose ang iyang mga igsoon, dili siya gusto nga hisgutan pa ang mga relasyon kaniadto nga ilang gibiyaan; sa mamala nga atabay o gahong didto sa Dotan. Gusto siya motan-aw kon aduna bay kausaban sa mga butang.

`Unsa may nadunggan ni Jose? Basaha ang Genesis 42:21-24. Unsa may iyang nahibaloan bahin sa iyang mga igsoon?`

Ang tanan nga panagsultihay gihimo pinaagi sa usa ka maghuhubad, busa wala makaamgo ang mga igsoon ni Jose nga makasabut siya kanila. Nadunggan ni Jose ang pagsugid sa iyang mga igsoon. Naghunahuna ang mga igsoon ni Jose nga kon mawala siya kanila, malibre sila sa iyang pagtaho sa ilang binuhatan ngadto sa ilang amahan. Naghunahuna sila nga dili sila motuo sa iyang mga damgo o makakita kaniya nga magpakita ingon nga maoy pinalabi sa ilang amahan. Apan sa baylo nga makakaplag silag pahulay, gisamok sila sa sad-an nga tanlag sa tanang katuigan. Ang ilang binuhatan naghatud kanila ngadto sa pagkawalay pahulay ug makaparalisis nga kahadlok sa panimalus sa Dios. Nasubo gyud si Jose alang sa ilang pag- antus. Mihilak siya alang kanila.

Nahibalo si Jose nga molungtad pa og pila ka mga tuig ang gutom, ug busa mi-insister siya nga ilang dad-on si Benjamin kuyog sa ilang pagbalik sunod nilang palit og pagkaon (Gen. 42:20). Iya usab gipabilin si Simeon (Gen. 42:24).

Human sa iyang pagkakita kang Benjamin nga buhi pa, nagpahikay siyag kombira nga masabut nga iyang pinalabi si Benjamin (Gen. 43:34) sa pagsuta kon anaa ba gihapon ang sumbanan sa pagpangabugho. Wala magpakita ang mga igsoon og timaan sa pagpangabugho, apan nahibalo si Jose kon unsa sila ka makatago sa maong pagbati. Gani, ila man gilimbongan ang tibuok lungsod (Gen. 34:13), ug siguro nga iyang gihunahuna nga ilang gibakakan ang ilang amahan bahin sa iyang gidangatan (Gen. 37:31-34). Busa, naghimo siyag usa pa ka dakung pagsulay. (Tan-awa sa Gen. 44.)

`Basaha ang Genesis 45:1-15. Unsay gisulti niini kanato kon unsay gibati ni Jose bahin sa iyang mga igsoon ug sa iyang pagpasaylo kanila? Unsang mga leksyon atong makuha gikan niini nga sugilanon alang sa atong mga kaugalingon?`