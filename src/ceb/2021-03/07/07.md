---
title:  Dugang nga Panghunahuna
date:   13/08/2021
---

“Samtang gibaligya si Jose sa iyang Mga igsoon ngadto sa pagano, maingon man si Cristo giba-ligya sa Iyang labing pait nga mga kaaway pinaagi sa usa sa Iyang mga tinun-an. Gisumbong si Jose sa bakak nga pasangil ug gibanlod siya sa prisohan tungod sa iyang pagbarug sa katarung; busa si Cristo gitamay ug gisalikway tungod sa Iyang pagkamatarung, ang kinabuhi nga nag- dumili sa kaugalingon maoy usa ka badlong ngadto sa sala; ug gisumbong bisan walay sala, gihukman Siya sa pagpamatuod sa bakakon nga mga saksi. Ug ang pagpailub ug kalomo ni Jose ilalum sa inhustisya ug pagdaugdaug, ang iyang andam sa pagpasaylo ug halangdon nga pagka-manggihatagon ngadto sa iyang dili natural nga mga igsoon, nagrepresentar sa walay pagrclamo nga pag-antus sa Manluluwas sa malisya ug abuso sa dautan nga mga tawo, ug ang Iyang pagpasaylo, dili lamang sa Iyang mga mamumuno, kondili sa tanan nga nakaduol Kaniya nga nagasugid sa ilang mga sala ug nangitag kapasayloan.”—Ellen G. White, Patriarchs and Prophets, pp. 239, 240.

“Walay butang makapamatarung sa espiritu nga dili mapasayloon. Siya nga walay kalooy ngadto sa uban nagpakita nga siya sa iyang kaugalingon dili umalambit sa mapasayloon nga grasya sa Dios. Dili sa pagpasaylo sa Dios ang kasingkasing sa masalaypon madani ngadto sa su-od sa dakung kasingkasing sa Gugma nga Walay Utlanan. Ang taob sa balaan nga kalooy nagatubod ngadto sa kalag sa makasasala, ug gikan kaniya ngadto sa mga kalag sa uban. Ang maloloy-on nga kalolot nga gipadayag ni Cristo sa Iyang kaugalingong bililhon nga kinabuhi makita diha kanila nga mga magpa- ambit sa Iyang grasya.”—Ellen G. White, Christ's Ohject Lessons, p. 251.

**Diskusyonan nga mga Pangutana:**

`1. Aduna usa ka tawo nga nag-ingon, “Ang dili pagpasaylo sama rag nag-inum og hilo samtang naglaum nga ang laing tawo mamatay." Unsa may gipasabut niini nga pahayag?`

`2. Unsa may katuyoan sa tanan nga detalyado nga mga plano ni Jose nga nahimo sa wala ang iyang pagpaila sa iyang pagkatawo? Unsa may nakahimo niini alang kaniya ug alang sa iyang mga igsoon?`

`3. Ang pagkapiniyalan ni Jose malagmit nga maoy usa sa pila ka mga plano bahin sa iyang mga igsuon (pananglitan sa, Gen. 44:1-12) Sa unsang paagi ang kasinatian sa pagpasaylo makatandog kanila nga naniid lang?`

`4. Dili gyud dad-on sa Dios ang Iyang mga anak nga molahi kay sa ilang pili-on nga giyahan, kon ilang lang makita ang sangputanan katapusan gikan sa pagsugod, ug makasabut sa makapahimaya nga katuyoan nga ilang gituman ingon Iyang mga kaubanan sa bulohaton." Ellen G. White, The Desire of Ages, pp. 224, 225. Hunahuna-a ang imong kaugalingong kinabuhi samtang imong palandongon kini nga pahayag Sa unsang paagi ang pagsabut niini makatabang kanato sa pagbuhat latas sa daghang mga pagsulay ug mga pakigbisug nga atong giatubang?`