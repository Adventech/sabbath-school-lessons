---
title:  Paghimo Niini nga Practical
date:   11/08/2021
---

Aron makapasaylo, kinahanglan ako moangkon nga gisakitan ako. Mahimo nga malisud kini buhaton, samtang kita usahay labaw nga mahilig sa pagsulay sa paghikalimot lang sa atong mga pagbati sa baylo nga maghimo pinaagi niini. Ang pag-ila sa dili Cristohanong mga pagbati sa pagkalagot ug gani sa pagkasuko atubangan sa Dios maayo. Sagad atong makita kini nga gipahayag diha sa mga Salmos. Libre ko nga mosulti sa Dios nga nga wala ko makagusto sa nahitabo o kon giunsa ko pagtratar ug nakapasubo o nakapasuko kini kanako o niining duha ka mga pagbati.

Sa sugilanon ni Jose ato siya makita nga naghilak sa iyang pagkakita pag-usab sa iyang mga igsoon ug nakapabanhaw sa iyang pila ka mga pagbati kanhi.

`Unsa may gipasabut kanato sa gipamatuod ni Jesus didto sa krus bahin sa panahon sa pagpasaylo? Basaha ang Lukas 23:34.`

Wala maghulat alang kanato si Jesus sa pagpangayog pasaylo pag- una. Dili kinahanglan ato una hulaton ang nakahimog sayop kanato nga mangayog pasaylo. Atong mapasaylo ang uban bisan dili sila modawat sa atong pasaylo.

`Unsa may gitudlo kanato sa Lukas 6:28 ug Mateo 5:44 kon unsaon nato pagtagad kadtong nakapasakit kanato?`

Ang pagpasaylo, sama sa gugma, magsugod uban sa usa ka pagpili imbis sa usa ka pagbati. Makahimo kitag pagpili sa pagpasaylo, bisan kon ang atong mga emosyon dili makauyon niini nga desisyon. Nahibalo ang Dios nga pinaagi sa atong kaugalingong kusog imposibli kini nga pagpili, apan “uban sa Dios mahimo ang tanang butang” (Mark 10:27). Maoy hinungdan nganong gisugo kita sa pag-ampo alang niadtong nakapasakit kanato. Sa ubang mga kahimtang kining tawhana namatay na, apan makahimo gihapon kita sa pag-ampo alang sa katakus sa pagpasaylo kaniya.

Dili ikalilong, dili sayon kanunay ang pagpasaylo. Ang kasakit ug kadaut nga nahimo kanato makaguol, magbilin kanato og kasakit, pagkabakol, pagkasubo. Moabut ang pagka-alim, kon ato kini tugotan, apan kon magbaton og kapungot ug kasuko ug pagdumot makapalisud o mahimong imposibli ang pagka-alim, kon mahimo man gayud.

Ang Krus maoy labing maayo nga pananglitan kon unsa ka daku ang bili sa pagpasaylo sa Dios kanato. Kon nasinatian kadto sa Ginoo alang kanato, bisan kon nahibalo Siya nga daghan ang makaagi, bisan pa niini, nagsalikway Kaniya, nan siguro gayud nga makakat-un kita sa pagpasaylo, usab.

`Kinsa man ang kinahanglan imong pasayloon-kondili man alang nianang tawhana, nan alang sa imong kaugalingon?`