---
title:  Pag-atubang sa Nanglabay
date:   08/08/2021
---

Sa katapusan maayo na ang dalagan sa butang alang kang Jose, maanindot nga panahon. Wala lang siya makagula sa prisohan, kondili gihimo siya nga prime minister sa Egipto human niya hubara ang damgo ni Paraon (Genesis 41). Naminyo siya ug nakabaton og duha ka anak nga iyang kaugalingon (Genesis 41:50-52). Puno ang mga kamalig sa pagkaon sa tibuok Egipto, ug nagtagna nga magsugod na ang hulaw o gutom. Ug unya, usa niana ka adlaw, miabut sa Egipto ang mga igsoong lalake ni Jose.

`Basaha ang nahaunang pagtagbo ni Jose ug sa iyang mga igsoon diha sa Genesis 42:7-20. Nganong maayo kaayo ang paglit-ag? Unsay gisulayan paghimo ni Jose sa ilang unang panaghilabag?`

Adunay gahum si Jose ug makahimo unta siya sa pagpanimalus sa iyang mga igsoon sa walay pagpamatarung sa iyang kaugalingon. Apan, sa baylo nga manimalus, adunay kabalaka si Jose bahin sa mga sakop sa iyang pamilya sa ilang puloy-anan. Nabalaka siya sa iyang amahan. Buhi pa ba siya, o nagkagubot ba ang pamilya kong wala nay amahan? Ug komusta man si Benjamin nga iyang igsoon? Ingon nga pinalangga ug kalipay sa iyang amahan, parihas nag kahimtang si Benjamin ni Jose kaniadto, Gikasinahan na ba usab sa mga igsoon si Benjamin sa ilang piligroso nga kasina? Aduna nay gahum si Jose sa pag-usisa sa talandogon nga mga tawo sa iyang pamilya, ug iyang gibuhat kana.

Ang pagsunod sa mga principio sa Biblia sa atong mga relasyon dili makahulogan nga mahimo kita o kinahanglan mouyon sa pangabuso. Bililhon sa mga mata sa Dios ang matag-usa kanato. Gibayaran ni Jesus ang dakung bili didto sa krus alang sa matag-usa kanato didto sa krus.

`Nganong personal man kaayo ang pagtagad ni Jesus sa pangabuso o sa walay pagtagad sa uban? Basaha ang Mateo 25:41-46.`

Kitang tanan gipalit pinaagi sa dugo ni Jesus, ug sa legal nga kahimtang Iya kita. Bisan kinsa ang mag-abusar, nag-ataki sa kabtangan ni Jesus,

Pag-abuso sa pakighilawas ug emosyonal o physical nga pagdagmal dili gyud kabahin sa kahimtang sa pamilya. Dili lang kini privado nga butang nga husayon sulod sa pamilya. Nagkinahanglan kinig tabang gikan sa gawas o pagpanginlabut. Kong ikaw o bisan kinsa sa inyong pamilya giabusohan, palihug pagkuhag panabang sa usa ka kasaligan nga professional.

`Unsang pipila ka mga principio sa Biblia kinahanglan gamiton ngadto sa bisan unsang malisud nga mga relasyon sa pamilya nga imong nasinati karon?`