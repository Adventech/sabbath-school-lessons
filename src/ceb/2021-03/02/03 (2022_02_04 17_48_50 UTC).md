---
title:  Mananakod Kini
date:   05/07/2021
---

`Basaha ang Numeros 12:1-3. Bahin sa unsa man ang nasuk-an ni Miriam ug Aaron?`

Masabut, nga si Miriam ug Aaron wala malipay sa asawa ni Moises nga Cushite. Si Zipora usa ka taga-gawas nga gikan sa Midian (tan-awa sa Exod. 3:1). Bisan taliwala sa mga "tinamod" nga mga tawo sa Israel, mapadayag ang atong hulog nga kinaiyahan, ug dili sa makapahimuot nga paagi, usab. (Wala bay katapusan kini?)

Aan, ang teksto sa Biblia, tin-aw nga nagpakita niini nga usa ka pretext o dili maoy tinuod. Ang dugokan sa ilang reclamo mao ang gasa nga matagna-on. Sa milabay nga capitulo gisultihan sa Dios si Moises sa pagtudlo og 70 ka mga anciano nga motabang kang Moises sa pagpas-an sa lulan sa pagdumala o pagkapangulo (Num. 11:16, 17, 24, 25). Si Aaron ug Miriam adunay dagkug mga katungdanan sa pagpangulo, usab (Exod. 4:13-15, Miqueias 6:4), apan ilang gibati ang hulga sa kalamboan sa pagdumala o kapangulohan ug miingon sila: "Kang Moises ba lamang nakigsulti si Jehova, wala ba usab Siya makigsulti kanamo?" (Num. 12:2).

`Giunsa pagtubag sa Dios kini nga reclamo? Basaha and Num. 12:4-13. Ngano sa imong paghunahuna nga decisive man kaayo ang pagtubag sa Dios?`

Dihadiha dayon ang pagtubag sa Dios ug walay lawak nga kinahanglan hubaron pa. Ang gasa sa pagpanagna dili usa ka hinagiban nga gamiton sa pagbaton og dugang gahum. Haum kaayo ang pagkatudlo kang Moises sa pagpangulo tungod kay nakakat-un siya sa pagsalig gayud sa Dios.

Tungod kay giuna pagngalan si Miriam kay kang Aaron diha sa bersiculo 1 nagsugyot nga malagmit siya ang nagpasiugda sa pag-ataki o pagsaway kang Moises. Niining panahona, nag-alagad na si Aaron ingon nga hataas nga sacerdote sa Israel. Kon gihampak pa siya sa pagkasanlahon, dili unta siya makasulod sa tabernaculo ug mag-alagad alang sa katawohan. Ang silot sa Dios kang Miriam sa temporaryo nga sanla tin-aw nga nagpasabut sa Iyang kasubo kanilang duha ug nakatabang sa pagdala og kausaban sa batasan o pagtagad nga gikinahanglan niini nga pamilya. Ang pakilooy ni Aaron alang kaniya nagpamatuod nga siya, usab, nalambigit o adunay kalabutan (Num. 12:11), ug karon sa baylo nga mosaway ug pagka-walay pahulay, atong makita si Aaron nga nagpakilooy alang kang Miriam, ug atong makita ang pagpataliwala ni Moises alang kaniya (Num. 12:11-13). Mao kini nga batasan nga buot makita sa Dios sa Iyang katawohan. Nagpatalinghug Siya, ug Iyang giayo si Miriam.

`Bisan og sayon lang ang pagpanaway sa kapangulohan sa iglesia, sa bisan unsa nga hut-ong o level, unsa ka labaw pa ka maayo sa atong iglesia ug sa atong kaugalingong espirituhanong kinabuhi kon, sa baylo nga magreclamo, atong labanan o iampo ang atong mga pangulo bisan kong dili kita makauyon kanila?`