---
title:  Walay Pahulay ug Masupilon
date:   03/07/2021
---

### Basaha sa Patuon sa Semana
Num. 11:1-33, Num. 12:1-13, Num. 13:27-33, Num. 14:1-23, 1 Cor. 10:1-11, Num. 14:39-45.

> <p>Tekstong Sag-ulohon</p>
> “Kinig mga butanga nahitabo kanila Ingon nga pasidaan, ug gisulat ingon nga tugon alang kanato karon nga mga hing-abutan sa katapusan sa kapanahonan” (1 Corinto 10:11).

Latas sa kasiglohan o gatusan ka mga tuig, daghang mga tawo nagtaho og kahibulongan, walay pahulay nga panglihok sa mga iro ug ubang domestic nga mga mananap sa dili pa ang dagkung mga linog.

Ang mga scientists karon nagpamatuod nga ang mga mananap makahimo sa pagmatikod sa usa pag-uyog sa linog—sa pressure-wave—nga unang maabut sa ikaduhang pagtay-og. Malagmit nga mao kini ang makapasabut ngano nga ang mga mananap gikataho nga molihok sa kalibug, o dili makapahulay, sa dili pa mosugod pagtay-og ang yuta. Ang ubang mga mananap sama sa mga elepante, makabatyag sa low frequency nga sound waves ug mga uyog sa dili pa ang kusog nga mga pagtay-og, nga dili gyud mabatyagan sa mga tawo.

Pipila ka mga minutos sa dili pa ang 5.8 magnitude nga linog nga mi-igo sa dapit sa Washington, D.C., niadtong Agusto 23, 2011, ang ubang mga mananap sa Smithsonian Institute's National Zoo nagsugod sa katingalahang panglihok. Ang uban kanila sama sa mga lemurs, nga nanawag og kusog sulod sa mga 15 minutos sa wala pa magsugod pagtay-og ang yuta.

Sa pagtuon niining semanaha, atong tan-awon ang pipila ka mga panig-ingnan sa katingalahang tawhanong pagkawalay-pahulay nga nagsumikad dili sa umaabut nga disasters o mga katalagman sa kinaiyahan sama sa mga linog, kondili, tungod sa ilang basic o kinaiyanhong pagkamakasasala sa tawhanong pagkahulog nga wala mopahulay sa pahulay nga gitanyag ni Cristo sa tanan nga moduol Kaniya diha sa pagtoo ug pagtuman.