---
title:  Pagtoo Batok Pagtuo-tuo
date:   08/07/2021
---

`Unsang mga pagkaparihas imong nakita sa mga paglaag-laag sa Israel didto sa kamingawan ug sa katawohan nga nagkinabuhi sa dili pa ang Ikaduhang Pag-anhi ni Jesus? (Tan-awa sa 1 Cor. 10:1-11.)`

Sa tibuok kasaysayan, ang katawhan sa Dios naglibud-suroy didto sa kamingawan samtang nangita sila sa Yutang Sinaad. Kini nga kamingawan daghan og nawong. Sa pagkakaron, daw sama sa walay hunong nga bombardiyo sa media, ang kanunay nga mga patingog sa umaabut nga mga mensahe, ug sa lalum nga dahunog sa walay hunong nga pagpalingaw o entertainment. Misulay kini sila sa pagbaligya kanato og pornograpiya o hilas nga mga talan-awon ingon nga ang gugma ug materialism maoy tubag sa atong mga suliran. Kon lamang kita mahimo pang labi ka haum, labaw ka batan-on, may kahayahay sa pagkabutang, labaw pa ka sexy—makasulbad kana sa tanan natong mga problema.

`Giunsa pagtagad sa mga Israelitas ang paghukom sa Dios diha sa Numeros 14:39-45?`

Ang reaksyon sa Israel ngadto sa paghukom sa Dios typical o kasarangan. “Nakasala kami,” nagkanayon sila. “Motungas kita ngadto sa dapit nga gisaad ni Jehova” (Num. 14:40).

Ang dili bug-os nga kinasingkasing nga pagtugyan sama og dili maayo paghatag og bakona—walay epekto. Karon, morecomendar ang mga doctor og bakona sa Hepatitis B sa pagkatawo sa bata sulod sa 24 oras sa kinabuhi. Maayo kana nga sinugdanan. Apan, sunod naiang nahaunang bakona, kon walay duha o tulo ka booster vaccinations nga ihatag sa tukma nga panahon ug sa husto nga sukod o doses, nan walay panalipod binsan unsa batok sa Hepatitis B.

Ang pagliso sa pagsupil sa Israel, nga gitaho diha sa katapusang mga bersiculo sa Numeros 14, miresulta sa kamatayon ug pagkasubo samtang nagdumili karon ang mga Israelitas pagdawat sa bag-ong mando o mga paggiya sa Dios ug nagsuki sa paglusad og pangataki nga walay uban nga arka sa tugon o pagpangulo ni Moises.

Ang pagsalig-salig o presumption gastoso; ang pagsalig-salig maghatud ngadto sa kamatayon. Sagad kaayo, ang pagsalig-salig gigamhan pinaagi sa kahadlok. Tungod kay mahadlok kita sa usa ka butang, maghimo kitag mga desisyon nga atong basolan sa ulahi.

`Paghunahuna og usa ka panahon nga ikaw naglihok diha sa pagtoo ug sa usa ka panahon nga nagsalig-salig ka sa imong panghunahuna. Unsay talandogon nga kalahian?`