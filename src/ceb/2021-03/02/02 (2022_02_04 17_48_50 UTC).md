---
title:  Walay Pahulay diha sa usa ka Kamingawan
date:   04/07/2021
---

Nagbati gyud ang Israel nga walay pahulay ug walay kalipay sa ilang paggikan sa Sinai padulong sa Canaan. Kapin na sa usa ka tuig ang milabay sa ilang pagbiya sa Sinai nagsugod sila sa pagbagulbol.

`Basaha ang Numeros 11:!-15. Bahin sa unsa man ang gireclamo sa mga Israelitas?`

Nangayo ang mga Israelitas og pagkaon nga unod, sa mga pepino, mga melons, sa mga leeks, sa mga onions o sibuyas-bombay, ug mga ahos sa Egipto. "Kinsa man ang magahatag kanato ug pagkaon nga unod? Naghinumdum kita sa isda nga gikaon nato didto sa Egipto sa walay bayad; sa mga pepino, ug sa mga melon, ug sa mga bawang, ug sa mga sibuyas, ug sa mga ahos. Apan ang atong mga kalag nagamala; walay bisan unsa gayud, gawas niini nga mana nga pagatan-awon" (Num. 11:4-6). Malagmit nag-antus sila sa grabe nga panumduman sa pagkapili-an sa nahinumduman nila ang pagkaon ug nalimot sa ilang pagkaulipon ug sa daw dili katuohan nga kalisdanan (tandia sa Exodo 1).

Gipakaon sila sa mana sa Dios kapin sa usa ka tuig; apan nagbati sila nga walay pahulay ug gusto sa lahi nga butang. Bisan si Moises na-apektahan usab. Naningkamot sa pagdumala og usa ka pundok sa katawohan nga walay pahulay dili sayon. Apan nahibalo si Moises kon diin siya modangop. "Ngano man nga nagbuhat ka ug dautan sa imong ulipon? ug ngano nga wala ako makakaplag ug kalomo sa imong mga mata, nga gibutang mo ang lulan niining tibook katawohan sa ibabaw nako?" (Num. 11:11).

`Giunsa pagtubag sa Dios sa mga reclamo? Basaha ang Num. 11:16-33.`

Dili bungol ang Dios bahin sa atong panginahanglan kon magbati kita nga walay pahulay. Kabahin sa kahimtang sa Israel, Iyang gihatagan sila sa buntog o quail sa pagtagbaw sa ilang kagutom alang sa unod. Apan dili gyud kadto nga matang sa unod nga gihandum sa Israel. Kon kita dili malipayon, walay pahulay, ug masuko, ang atong gikasuk-an sagad mao lang ang pabiloâ€”dili maoy hinungdan sa away. Makig-away kita tungod kay adunay usa ka butang nga labaw ka lalum kay sa dili maayong kahimtang, nga makatandog sa nagpailalum sa mga kadugtongan. Nagrebelde ang Israel batok sa paggiya sa Dios, usa ka buntang nga kinahanglan atong matngonan, walay sapayan sa atong dihadiha nga kahimtang ug gipasabut, kay labaw kasayon ang pagbuhat kay sa paghunahuna.

`Nganong sayon man kaayo ang paghinumdum sa nangagi ingon nga labi ka maayo kay sa nahitabo?`