---
title:  Ang Pagkawalay Pahulay Maghatud ngadto sa Pagsupil
date:   06/07/2021
---

Nagsugod ang sugilanon sa positibo nga pahayag. Sa katapusan, nakaabut ang mga Israelitas sa mga utlanan sa Canaan, ug gipadala ang 12 ka mga espiya sa pagsusi sa yuta. Labaw pa sa kasarangan ang ilang taho.

`Basaha ang taho sa mga espiya diha sa Numeros 13:27-33. Sa unsang bahin nahanaw ang mga pagpaabut sa mga Israelitas?`

Bisan pa sa pag-intervenir ni Caleb, o midaug ang mga tingog sa mga maduhaduhaon ug sa walay mga pagtuo. Dili andam ang Israel sa pagbuntog sumala sa gisaad sa Dios kanila. Walay pahulay sa kasingkasing, ilang gipili ang pagpanghilak ug pagbagulbol bahin sa pagdas-das ug pagsinggit alang sa kadaugan.

Kon walay pahulay ang atong kasingkasing, magkalisud kita sa paglakaw pinaagi sa pagtoo. Apan, ang pagkawalay pahulay, makadaut dili lamang sa atong mga emosyon. Nag-ingon ang mga scientist nga adunay tul-id nga linya sa hinungdan ug sangputanan tali sa gamay nga pahulay (lakip ang kulang sa katulog) ug dili maayong mga pagpili, mosangko ngadto sa subra nga katambok o timbang, mga addiction, ug dugang nga walay pahulay ug pagkadili-malipayon.

`Basaha ang Numeros 14:1-10. Unsay nahitabo sunod?`

Nagdugang kadaut ang kahimtang sa mga butang. Ang wala tagda ang paghangyo ni Caleb, "wala lang magpadayag sa pagsupil batok kang JEHOVA” (Num. 14:9), wala tumana, ug nangandam ang tibuok pundok sa pagbato sa ilang mga pangulo. _Ang walay pahulay maghatud ngadto sa pagrebelde, ug ang pagrebelde, sa katapusan mosangko sa kamatayon._

“Ang dili matinumanon nga mga espiya kusog kaayo nga misaway kang Caleb ug Josue, ug ang singgit misulbong sa pagbato kanila. Ang naboang nga panon nagkuha og mga mga bato aron patyon kadtong matinumanon nga mga tawo. Midasdas sila sa pagduol uban ang singgit sa kasuko, apan kalit lang nangatagak ang mga bato sa ilang mga kamot, miabut ang kahilum sa ilang taliwala, ug nangurog sila sa kahadlok. Misalga ang Dios sa pagsumpo sa ilang plano sa pagpatay. Ang himaya sa Iyang presencia, sama sa nagdilaab nga kahayag, naghayag sa tabernaculo. Ang tanang tawo nakakita sa timaan sa Ginoo. Ang usa nga gamhanan kay sa ilang pagpadayag sa Iyang kaugalingon, ug walay usa nga nangahas sa pagpadayon sa ilang pagsupak. Ang mga espiya nga nagdala sa dili maayong balita nagkamang sa kalisang, ug sa ilang naghangos sa pagginhawa nangita sa ilang mga tulda.”—Ellen G. White, _Patriarchs and Prophets,_ p. 390.

Diha-diha dayon, hinoon, gipakita ang himaya sa Ginoo sa publiko. Kon atong basahon ang sugilanon diha sa Numeros 14, daw ang tibuok ecsena o talan-awon mikaging, ug madunggan na nato ang pagsinultihay sa Dios ug ni Moises. Nakita sa Dios nga bisan kadtong mga bato gipahinungod alang kang Moises, Caleb, ug Josue, sa katapusan ang rebelyon gipahinungod batok sa Dios mismo.