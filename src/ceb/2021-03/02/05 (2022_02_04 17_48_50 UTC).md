---
title:  Usa ka Manlalaban
date:   07/07/2021
---

`Unsang kahigayonan gitanyag sa Dios kang Moises atubangan niini nga rebelyon? Basaha ang Numeros 14:11, 12.`

Nagtanyag ang Dios sa paglaglag sa mga Israelitas ug maghimo og usa ka tibuok nga bag-ong nasud uban kang Moises nga amahan kanilang tanan.

`Giunsa man ni Moises pagtubag niini nga rebelyon, nga dili lamang alang batok kaniya kondili batok sa Dios? (Num. 14:13-19).`

Mao kining panahon nga atong makita ang matuod nga tawo sa Dios. Si Moises. Ang tubang ni Moises nga gitipigan ngadto sa panahon, nagpaabut sa Manlalaban kinsa, kapin sa 1,400 anyos sa ulahi, mag-ampo alang sa Iyang mga tinun-an sa ilang mga kasakitan (Juan 17). Sa pagkatinuod, sa gibuhat ni Moises dinhi, daghang mga teologo ug sa mga nagtuon sa Biblia nakakita sa usa ka pananglitan kon unsa ang buhaton ni Cristo alang kanato. Ang ilang sala, ang atong sala, wala gani sukita. Apan, nagpakilooy si Moises, sa pag-ingon, "sumala sa pagkadaku sa Imong mahigugmaong kalolot” (Num. 14:19), palihug pasayloa kining mga tawhana. Ug maingon nga ang Ginoo nagbuhat kaniadto tungod sa paglaban ni Moises, mao man usab kini ang Iyang buhaton alang kanato tungod kang Jesus, tungod sa Iyang kamatayon ug pagkabanhaw ug pagpanglaban alang kanato.

Busa, nagpakilooy si Moises: “Nangaliya ako nga Imong pasayloon ang kadautan niining katawohan, sumala sa pagkadaku sa Imong mahigugmaong- kalolot, sukad sa Egipto bisan hangtud karon” (Num. 14:19). Ang grasya moaway sa pagsupil ug sa pagkawalay-pahulay sa dugokan niini. Ang pagpasaylo nagtanyag sa bag-ong mga sinugdanan.

Apan adunay mga bili. Ang grasya dili gayud mahimong barato. Bisan og gipasaylo, ang katawohan mag-atubang sa mga sangputanan sa ilang mga pagsupil, ug kadto nga kaliwatan dili makasulod sa yutang sinaad (Num. 14:20-23)

Oo, giatiman sila sa Dios sulod sa laing 38 ka tuig didto sa kamingawan. Gipakaon gihapon Niya sila. Mosulti Siya ngadto kanila gikan sa sanctuaryo. Nakig-uban Siya kanila didto kamingawan. Apan sila mamatay, ug usa ka bag-ong kaliwatan mokupot sa baton o batuta ug makakaplag og pahulay didto sa Yutang Sinaad.

Daw usa kini ka paghukom; apan, grasya gayud kini. Unsaon niini nga kaliwatan pagbuntog sa gamhanang mga estado nga ciudad sa Canaan kong wala pa sila makakat-un sa pagsalig Kaniya? Unsaon nila pagkahimong usa ka kahayag ngadto sa mga nasud nga sila mismo nagkadam-agdam-ag didto sa kamingawan diha sa kangitngit?

`Unsang lisud nga mga leksyon imong natun-an bahin sa mga sangputanan sa napasaylo nga sala?`