---
title:  Edisyon Sa Magtutudlo
date:   16/07/2021
---

**Bahin I: Kinatibuk-ang Panglantaw**

Usa ka pastor nag-asoy og usa ka makalingaw nga sugilanon sa pagbisita og usa ka daan nga Native American fort o trensera didto sa amihanang- kasadpan nga bahin sa New York. Usa kadto ka sudlonon nga dapit, apan maayo gihapon ang trensera nga pagka-atiman. Dinhi namuyo ang mga Native American sulod sa gatusan ka mga tuig. Linibo ka mga tourista mobisita niini nga trensera kada tuig. Nangutana ang pastor sa naggiya kon aduna bay bisan kinsa nga bisita nakakaplag og mga arrowheads o mga pana sa mga Indian. Mipahiyom ug mitubag ang guide, “Oo, didto sa atubangan nga ganghaan sa trensera, diha gyud sa imong gitindogan.” Nahibulong ang pastor kon unsaon niana pagkahimo. Daghan na kaayong mga tawo nag- agi nianang dapita gayud kada adlaw. Nganong wala man gyuy nakakita nianang Indian-pana? Dayon gipasabut sa guide nga ang mga pana anaa lang ubos sa ibabaw. Ang labing maayong panahon nga makita kana kon molabay na ang tingtugnaw o winter, panahon sa ting-pamulak. Anaa lang diha sila sa tanang panahon. Ubos sa husto nga panahon, mopakita sila.

Sa leksyon niining semanaha, "Ang mga Gamut sa Pagkawalay-pahulay," atong matun-an ang mga batasan nga sagad matago gikan sa pagtan- aw ug motuyhakaw sa ilang ngil-ad nga mga ulo sa ngadto-ngadto. Ang mga batasan sama sa garbo, kahakog, dili himsug nga mga handum, ug pagkasalingkapaw sagad magpaila sa kinaiyahan sa mga kinabuhi sa mga Cristohanon ug makamansa sa atong pagsaksi. Nagsulti si apostol Pablo kanato sa pagtan-aw sa makugihon, “nga walay mapakyas sa pagkab-ot sa grasya sa Dios, nga walay gamut sa kapaitan nga mogitib ug magahimog kasamok ug tungod niini ang daghan mahitakdan sa kahugaw” (Heb. 12:15). Ang mga gamut sa dautan magpabilin sa atong tanang kasingkasing. Kini nga mga gamut kondili matagad, manalingsing o mosubol, nga mamunga og dautan nga mga bunga. Niining semanaha, atong susihon sa mainampingon ang pipila niini nga mga gamut ug magtuon sa mga paagi sa pag-ila kanila, ug dayon, pinaagi sa grasya sa Dios, ibton sila sa atong mga kinabuhi.

**Bahin II: Comentaryo**

Ang panagsa nga pagtan-aw sa gisulti ni Jesus diha sa Mateo 10:34-39 mahimog kalibug. Kon si Jesus Principe sa Pakigdait, nganong nag-ingon man Siya nga wala Siya moanhi sa pagdalag pakigdait sa yuta kondili usa ka espada? (Mat. 10:34). Nganong nagpaila man siya nga ang mga kaaway sa "tawo" anaa sa iyang kaugalingong panimalay”? (Mat. 10:36), ug nganong nag-ingon man siya nga, “Siya nga nahigugma sa iyang amahan o inahan labaw kay Kanako dili takus Kanako” (Mat. 10:37)? Adunay daghang dagku nga mga isyo dinhi. Gusto ni Jesus sa Iyang mga sumosunod nga moila sa bili sa pagka-tinun-an. Kon ang usa ka tawo modawat kang Cristo ug magtugyan ngadto Kaniya, masuko ang yawa. Dili kita mahibulong kon adunay pagsupak sa ebanghelyo. Nakiggubat kita kang Satanas ug nalambigit sa tanang gahum sa infierno. Gipasabut ni Jesus niini nga mga pahayag, nga ang kalinaw, ang tinuod nga kalinaw, moabut gikan sa pagsunod Kaniya taliwala sa gubat. Ang mga isyo dinhi mao ang loyalty ug paglaban. Bisan og nagdapit si Jesus sa matag-usa kanato sa pagrespeto sa atong mga pamilya, aduna kitay labaw pa ka hataas nga loyalty. Ang kalinaw mobaha sa atong mga kasingkasing kon atong unahon pagtagad si Cristo sa atong mga kinabuhi ug makabaton sa kasigurohan sa Iyang presencia.

**Ang Pagpaubos ni Cristo**

Gipadayag ni apostol Pablo ang usa sa labing detalyado nga mga paghulagway sa pagkanaug o pagpaubos ni Cristo sa tibuok Kasulatan. Gitawag kini sa ubang mga teologo nga ang “cascade of God's Love.” O busay sa Gugma sa Dios. Diha sa Filipos 2:5-7, nagpamatuod si Pablo, “Batoni diha kaninyo kini nga hunahunaa nga mabatonan ninyo diha kang Cristo Jesus nga bisan tuod Siya naglungtad diha sa kinaiya sa Dios, siya wala mag-isip sa iyang pagkasama sa Dios ingon nga us aka butang nga pagailogan; hinonoa, gihaw-asan niya ang iyang kaugalingon diha sa iyang pagsagop sa kinaiya sa ulipon, diha sa iyang pagkahisama sa mga tawo” (Fil. 2:5-7). Tanawa ang pagtandi tali niining duha ka mga pagkasulti, ang dagway sa Dios ug ang dagway sa usa ka ulipon. Ang Grego nga pulong alang sa “dagway mao ang “morphe," nga mahimo usab hubaron ingon nga “essence sa” o diwa sa o nagabaton sa “kinaiyahan sa.” Patas si Jesus sa Amanahan diha gyud sa Iyang essence sa Iyang kinaiyahan. Diha si Cristo uban sa Amahan gikan sa eternidad ingon nga managsama ug sama sa pagka-eternal. “Wala Niya isipa ang Iyang kaugalingon nga walay dungog," o sa literal gihubad, Iyang gihaw-asan ang Iyang kaugalingon sa mga pribilihiyo ug mga gahum ingon nga sama sa Dios ug nahimong usa ka tawo. Wala lang siya mahimong usa ka tawo; nahimo Siyang labing ubos sa mga tawo, usa ka sulogoon. Wala lang siya mahimong usa ka tawo nga usa mapaubsanon, matinumanon nga sulogoon, namatay Siya didto sa krus, ang labing makalilisang sa tanang matang sa mga kamatayon. Si Jesus, ang atong walay katapusan nga Ginoo, ang atong gamhanan sa ngatanan nga Magbubuhat, ang Usa nga gialagaran sa tanan, nahimong sulogoon sa tanan. Ang kinabuhi ni Jesus sa hulagwaynon nagpakita nga ang usa ka kinabuhi sa pag-antus sa kaugalingon nga pag-alagad maoy usa ka kinabuhi nga mapahulayon ug malungtaron nga kalipay.

Ang kinabuhi ni Cristo sa pagka-mainantuson sa kaugalingon sa mahigugmaong pag-alagad nagbarug nga directa sa pagkalahi bahin sa duha ka managsoong lalake nga gisulti diha sa Lukas 12:13-31. Kining duha ka mga batan-on nga naghandum sa pagpasulabi sa kaugalingon naglalis bahin sa panulondon nga ilang madawat gikan sa kabilin sa ilang Amahan. Miduol ang usa sa managsuon kang Jesus ug naghangyo Kaniya sa paghusay sa ilang away. Midumili si Jesus, sa tin-aw nagpasantup nga ang matuod nga kalinaw ug kalipay magaabut gikan sa paghatag dili sa pagbaton. Tinuod gayud kita nga malipayon kon makapalipay kita sa uban, dili sa pagpamintaha niini aron malipay ang atong mga kaugalingon.

**Handum/Garbo ug ang Kasingkasing sa Cristianidad**

Panahon sa Katapusang Panihapon, sa usa sa labing solemne nga mga gutlo sa tawhanong kasaysayan, naglalis gihapon ang mga tinun-an kon kinsay labing daku sa gingharian. Sa gabii sa pagbudhi kang Cristo sa pagbista, nagtuo gihapon sila nga Iyang tukoron ang gingharian dinhi sa yuta, ug kon Iyang tukoron, gusto sila nga mabutang sa unang dapit niining bag-ong gingharian. Dili lang kining unang panahon nga nag-ilogay sila niini nga plano kong kinsay mahimong labing daku sa Iyang gingharian. Adunay sugilanon diha sa Mateo 20:20-28, nga nagpadayag kon unsa gayud ang kasingkasing sa Cristianidad. Gamhanan kini nga naghulagway sa diwa kon unsay kahulogan sa pagkahimong usa ka sumosunod ni Cristo.

Ania ang kaagi sa maong sugilanon. Padulong si Jesus sa Jerusalem sa katapusang panahon. Wala Siya molampus sa pagpasabut ngadto sa Iyang mga tinun-an nga sa dili madugay isalikway Siya, bistahon, isumbong og bakak, ug ilansang. Tungod sa ubang katarungan, ang ilang mga pagtuo bahin sa Mesias nagpugong kanila gikan sa sayop nga pagsabut sa kinaiyahan sa Iyang bulohaton. Iyang gibutangan og sala-an ang gisulti ni Jesus pinaagi sa sayop nga mga hunahuna sa yutan-ong pagkabantug nga nagatuyok palibut sa ilang mga ulo. Ang ilang mga hunahuna sa pagkabantugan sa usa ka bag- ong gingharian ug sa kalibutanong pagkabantug maoy sukaranan sa hangyo sa inahan ni Santiago ug Juan, nga mabasa diha sa Mateo 29, 21,

“Siya miingon Kaniya, 'Itugot nga kining akong duha ka mga anak makalingkod, ang usa sa Imong to-ong kamot ug ang usa sa imong wala, sa Imong gingharian” (Mat. 20:21).

Si Santiago ug si Juan uban kang Pedro sakop sa sulod nga circulo ni Cristo. Sila ang labing su-od ngadto Kaniya. Wala ba mag-ingon si Jesus sa dili pa dugay kaniadto:

“Kanila mitubag si Jesus nga nagaingon, 'Sa pagkatinuod magaingon ako kaninyo, nga sa bag-ong kalibutan sa diha nga ang Anak sa Tawo magalingkod na sa sa iyang mahimayaong trono, kamo nga nanagsunod kanako magalingkod usab sa napulog-duha ka mga trono ug inyong pagahukman ang napulog-duha ka banay ni Jacob” (Mat. 19:28).

Dili ba makatarunganon ang paghunahuna ni Santiago ug Juan nga kon si Jesus moadto sa Jerusaletm sa pagpabrug sa Iyang dayon nga gingharian, sila labaw kay kang bisan kinsa takus nga maduol Kaniya sa Iyang trono? Sila ang labing duol Kaniya sa Iyang tibuok nga pagministeryo. Sila maoy Iyang mga secreto nga mga sultihanan—ang labing su-od nga mga sumosunod. Nagtuo sila nga takus sila niini nga dapit sa kadungganan ug mga pribilihiyo.

Masabut nga ang ubang mga tinun-an gikapoyan niini nga pagsulay ni Santiago ug Juan sa ilang pagsinikhanay sa ilang tuyo sa pag-angkon sa unang dapit sa gingharian. Ang tubag ni Jesus walay kinutoban nga panahon. Nagsulti kini ngadto sa kasingkasing sa tinuod nga Cristianismo. Iyang gitawag ang mga tinun-an ngadto sa Iyang kaugalingon, miingon si Jesus, “Kamo nasayud nga ang puno-an sa mga Gentil nanagpaka-agalon ngadto kanila, ug ang ilang mga kadagku-an nagapakahari ngadto kanila. Dili kini mahitabo kaninyo; hinonoa, bisan kinsay gustong mag-daku kaninyo, kinahanglan ma-inyo siya nga sulogoon; ug bisan kinsay gusto maghawod kaninyo, kinahanglan ma-inyo siyang ulipon; maingon nga ang Anak sa Tawo mianhi dili aron siya paga-alagaron, kondili sa pag-alagad” (Mat. 20:25-28).

Ang principio niining kalibutan mao ang pagkupot o pag-angkon. Ang principio sa gingharian ni Cristo mao ang paghatag. Ang principio niining kalibutana mao ang pagpataas sa kaugalingon. Ang principio sa gingharian ni Cristo mao ang paka-mainantuson sa kaugalingon. Ang principio sa kalibutan mao ang pagtutok sa kaugalingon. Ang principio sa gingharian ni Cristo mao ang pagtutok ngadto sa uban. Nahibalo si Jesus kon unsay nagpadayon sa mga hunahuna sa Iyang mga tinun-an, ug nagsulti Siya ngadto gayud sa kasingkasing sa Cristohanong kinabuhi. Diha sa kalibutan, nag-ingon si Jesus, daw tinuod nga ang dakung tawo mao ang tawo nga nagagahum sa uban. Kanang usa ka dakung tawo mao ang agalon, kansang sugo ang uban molukso ngadto sa pagtuman. Sa usa lang ka pulong, kining tawhana makasugo sa pag-alagad, ug ang iyang kinagamyan nga panginahanglan isangkap. Diha sa kalibutan mao ang Romanhong gobernador uban sa iyang gahum ug mga tig-alagad, ang gamhanan sa silangan uban sa iyang mga ulipon, ang bahandianon nga matsante o merchant uban sa iyang mga sulogoon, ug ang tag-iya sa iyang kayutaan. Isipon sila sa kalibutan nga daku, apan sa pag-isip ni Cristo, ang pag-alagad mao lamang ang tsapa o timaan sa pagka-daku; ang pagka-daku wala magsakop sa pagsugo sa uban sa pagbuhat sa mga butang alang kanato. Nagsakop kini sa atong pagbuhat sa mga butang alang sa uban. Mao kini ang Cristohanong revolution o pagkabag-o; ania ang completo nga pagka-bali sa mga sulondan sa kalibutan. Ania ang bag-ong han-ay sa mga values.

“Sa mga gingharian sa kalibutan, ang pangatungdanan nagkahulogan sa pagpabantug sa kaugalingon. Ang mga tawo kinahanglan mabuhi alang sa kaayohan sa nagagahum nga mga klase. Ang inpluensiya, bahandi, edukasyon, maoy daghang mga paagi sa paggahum sa mga masa nga gamiton sa mga pangulo. Ang labaw ka hataas nga pundok maoy maghunahuna, modesider, ug magpahimulos ug maggahum; ang anaa sa ubos, motuman, ug mag-alagad. Ang relihiyon sama sa ubang mga butang, maoy usa ka butang sa autoridad o pagbulot-an. Ang mga tawo gipaabut nga motuo ug magbuhat sumala sa pagmando sa mga dagku. Ang husto nga tawo ingon nga tawo, nga maghunahuna ug mobuhat alang sa iyang kaugalingon, bug-os nga dili ilhon.

“Nagtukod si Cristo og usa ka gingharian sa lahi nga mga principio. Iyang gitawag ang mga tawo dili ngadto sa autoridad kondili ngadto sa pag- alagad, ang kusgan magpas-an sa mga kahuyang sa mga maluya. Ang gahum, pangatungdanan, talent, edukasyon, nagbutang sa ilang possessor ubos sa labaw kadaku nga katungdanan sa pag-alagad sa iyang mga isigkatawo." Ellen G. White, The Desire of Ages, p. 550.

**Bahin III: Kagamitan sa kinabuhi**

Samtang mamalandong kita sa kinabuhi ni Jesus, mausab ang atong mga kinabuhi. Masama kita niadtong labaw nato nga gihigugma. Mausab kita ngadto sa pagkasama Niya samtang magtutok kita sa Iyang grasya, kalooy, kahingawa, ug pagka-maayo diha sa Iyang Pulong. Ang Iyang kinabuhi sa pagkamainantuson sa kaugalingon makadasig kanato sa pagtan-aw gawas sa atong mga kaugalingon ngadto sa panginahanglan sa uban. Adunay nagsulti sa husto, “Bisan kinsa nga magputos sa iyang kaugalingon gamay ra kaayo nga putos.” Sa pagdugang sa pagpalalum sa pagbati sa leksyon niining semanaha, aniay usa ka practical nga assignment alang niining semanaha:

• Pangitag usa ka hilum nga dapit nga mag-inusara ug hangyoa ang Dios sa pagtabang kanimo pagtan-aw sa specific nga panginahanglan sa usa ka tawo duol kanimo.

• Samtang dasigon ka sa Espiritu Santo niini nga panginahanglan sa kinabuhi nianang tawhana, pangutan-a ang Dios kong unsay imong mahimo sa pagtagbo niana nga panginahanglan. Ang panginahanglan usa ka butang sama ka yano sa pagdapit og usa ka tigulangon na ngadto sa imong balay sa pagpanihapon, pagbantay sa bata alang sa inahan nga walay bana, paglipay sa usa ka tawo nga nasusihan nga adunay cancer, pagdasig sa usa ka batan-on, o pagtudlo sa usa ka bata.

• Paghimo og usa ka desisyon nga maggahin ka sa imong panahon sa pagpanalangin sa usa ka tawo nga imong kasuod. Samtang magpanalangin ka sa usa ka tawo, sa bayl mapanalangi ka sa walay sukod.