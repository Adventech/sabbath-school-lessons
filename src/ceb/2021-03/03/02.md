---
title:  Si Jesus Nagdalag Pagkabahinbahin
date:   11/07/2021
---

Diyutay ra kaayo nga mga tawo malingaw og away. Naghandum kita sa panagkauyon ug kalinaw. Magtudlo gani kita og mga seminar bahin sa paghimog kalinaw ug pagsulbad sa away o panagbingkil sa atong mga Iglesia o mga institusyon.

`Basaha ang Mateo 10:34-39. Unsay buot ipasabut ni Jesus sa Iyang pag- Ingon nga wala Siya moanhi sa pagdalag kalinaw kondili sa pagdala og usa ka espada?Unsa may kahulogan niini, sa paghunahuna nga si Jesus mao "ang Principe sa Pagkigdait? (Isa. 9:6)?`

Ang pahayag ni Jesus diha sa Mateo 10:34-39 makapakurat nga pagkasukawhi sa pagsabut. Ang Manluluwas, nga mianhi ingon nga usa ka walay kahimoan nga gamay'ng bata imbis nga usa ka gamhanang hari nga palibutan sa dungganon o pinili nga mga bantay, kinsa nagwali bahin og gugma ngadto sa mga silingan ug sa mga kaaway, karon nagsulti sa Iyang mga sumosunod nga nagdala Siya og pagkabahin-bahin ug mga pakigbisug. Tingali nangalibug ang Iyang mga tinun-an ug ang mga naminaw Kaniya: _Nganong ingon man niini?_

Ang Mateo 10:35-39 mahitungod gayud sa mga allegiances o mga pakig- unong o mga loyalties. Ang pagkutlo sa gisulti ni Jesus diha sa Miq.7:6, gihagit ni Jesus ang mga naminaw Kaniya sa paghimog mga pagpili alang sa eternidad. Ang anak kinahanglan maghigugma ug magpasidungog sa iyang mga ginikanan. Mao kadto ang legal requirement sa balaod nga nadawat ni Moises didto sa bukid. Kabahin kadto sa gisugo nga batasan o paagi sa pagdumala; apan, kon kana nga gugma magyatak sa pagtugyan ngadto kang Jesus sa mga naminaw, nagkinahanglan kinig malisud nga desisyon. Ang usa ka amahan ug usa ka inahan kinahanglan maghigugma ug magtagad sa ilang mga anak. Apan kon kana nga gugma magpaibabaw sa pagtugyan sa mga ginikanan ngadto kang Jesus, nagkinahanglan kini og usa ka malisud nga desisyon. Unahon pagtagad ang mga butang nga unang tagdon. Nagpahinumdum si Jesus kanato niini nga pahayag.

Gisulti kini ni Jesus nga pagpili pinaagi sa paghimog tulo ka mga tudling o sentences, ang matag-usa naggamit sa pulong takus. Ang pagka-takus wala ipasukad sa hataas nga moral nga mga sulondan sa pagbuntog sa sala. Ang pagkatakus gipasukad sa relasyon sa usa ka tawo ngadto kang Jesus, Mahimo kitang takus kon atong pili-on ang tanang butang-lakip ang inahan, amahan, o mga anak. Atong pili-on ang pag-antus didto sa krus ug magsunod kang Jesus.

â€œWala koy labaw pa ka hataas nga handum kay sa pagtan-aw sa atong mga batan-on nga magbaton nianang espiritu sa putli nga relihiyon nga maghatud kanila sa pagpas-an sa krus ug magsunod kang Jesus. Lakaw, batan-ong mga tinun-an ni Cristo, ginamhan sa principio, sinul-oban sa mga kupo sa kaputli ug pagkamatarung. Mandoan kamo sa inyong Manluluwas ngadto sa katungdanan nga labing haum sa inyong mga hiyas ug diin kamo mahimong labing mapuslanon."-E.G. White, Testimonies for the Church, vol. 6, p. 87.

`Usahay mapugos kita sa pagpas-an og krus nga dili maoy atong gipili, ug usahay mobulonataryo kita sa pagpas-an og usa ka krus. Bisan hain niini, unsa may yawe ngadto sa pagpas-an niana nga krus sa pagkamatinumanon?`