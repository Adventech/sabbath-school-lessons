---
title:  Kadalo
date:   12/07/2021
---

Sama sa kahimtang sa aspen ug sa labaw kadaku nga sistema sa gamot ilalum sa yuta, ang kadalo kabahin sa daku nga sistema sa ilalum nga gitawag og “sala,” nga magbabag kanato sa pagkaplag og tinuod nga pahulay diha kang Jesus. Sa tanang pahayag sa sala sa atong mga kinabuhi, ang kadalo daw maoy labing sayon nga makita, dili ba? Alang sa kadaghana kanato ang kadalo maoy usa ka kinaiyahan sama sa pagginhawa.

`Basaha ang Lukas 12: 13-21. Hulagwaya ang suliran nga gipasantup diha sa sambingay ni Jesus. Ang pagplano ba alang sa umaabut, ang kadalo ug ang pagpahayag sa walay pagtagad sa gingharian sa Dios? Kondili, o bisan sa diyutay nga paagi dili kinahanglanon, nan unsa may kabatok sa gipasidaan ni Jesus kanato?`

Kini nga sambingay makita lamang diha sa Lukas ug gisultig agig tubag sa usa ka pangutana sa wala magpaila gikan sa audience o mga naminaw. Nangutana bahin sa usa ka panulondon. Gitubag ni Jesus pinaagi sa pagsalikway sa kalabutan sa tighusay tali sa mga managsoon. Sa baylo, Iyang gitumbok ang labaw pa kadaku nga nagpailalum nga suliran, bahin sa pagkadalo o kahakog. Iyang gipaladman pagkalot sa pagpakita sa daghang gamot sa ilalum ang atong linawas o individual nga aksyon.

`Paghunahuna bahin sa mga pagpakita sa kadalo sa imong kinabuhi. Makaunsa ang kadalo sa atong mga relasyon sa Dios, sa atong mga kaparis ug mga pamilya, sa pamilya sa atonng iglesia, sa atong mga silingan ug kaubanan sa trabaho? Unsang yawe makaplagan diha sa Fil. 2:5-8?`

Pinaagi sa pagtutok lang sa iyang kaugalingong panginahanglan ug mga tinguha o handum, ang wala nganli nga tawong dato diha sa sambingay ni Jesus nakalimot sa paghunahuna sa dili makita nga langitnong mga katinuoran. Labaw kadaku, labaw ka maayo, ug dugang pa dili maoy patukoranan nga mga principio sa gingharian sa Dios. Naghatag si Pablo kanato og usa ka pasiklap ngadto sa nagpadasig kang Jesus sa pagkahimong atong salili.

Ang Filipos 2:5-8 naghulagway sa mapa sa pagkadili dalo, pagpaubos, ug gugma. Kon ang gugma alang sa Dios ug sa uban dili magpalihok kanato sa atong mga pagpili ug mga prioridad, magpadayon kita sa pagtukod og mga dapa o bodega alang sa atong mga kaugalingon dinhi ug diyutay lang nga bahandi didto sa langit (Mat. 6:20).

`Nganong sayon lang kaayo kita magapus diha sa handum alang sa bahandi ug material nga mga kabtangan? Bisan og nagkinahanglan kitag igo nga salapi sa pagkinabuhi, nganong bisan unsa ka daghan na sa atong tinigum, kanunay pa gihapon kitag gustog dugang?`