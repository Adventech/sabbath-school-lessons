---
title:  Handum
date:   13/07/2021
---

Ang pagtuon sa milabay nga semana sa pagministeryo ni Jesus dinhi sa yuta sa wala pa ang paglansang kanunay usa ka tinubdan sa kadasig ug kalipay. Nagtanyag usab kini og usa ka kalit nga hulagway kon sa unsang paagi ang walay pahulay ug handum magduso sa mga tawo sa pagbuhat ug pagsulti sa walay maayong pagkatambag nga mga butang.

`Basaha ang Lukas 22:14-30 ug hunahunaa ang mga pagbati ni Jesus samtang Iyang nadunggan ang Iyang mga tinun-an nga naglalis panahon niining balaan nga pagpangaon sa ilang taliwala kong kinsa ang ilhon nga labing daku (Lukas 22:24). Nganong nasalaag man ang mga tinun-an gikan sa niining talandogon nga kahimtang ug pagtutok bahin sa tawhanong pagkabantug?`

Panagsa lang kita makig-discuss sa uban nga maoy labing daku sa atong iglesia, sa atong pamilya, o sa dapit sa atong trabahoan. Mahimong maghunahuna kita og daghan bahin niini, apan, kinsa man gyud ang tinuod nga maghisgut bahin niini?

Dili lang kini maoy unang panahon nga gipasupot kini nga pangutana diha sa comunidad sa mga sumosunod ni Jesus. Ang Mateo 18:1 nagtaho nga ang mga tinun-an nagdala niini nga pangutana ngadto kang Jesus sa abstract o dili kaayo directa nga paagi” “Kinsa man ang labing daku sa gingharian sa langit?” Ang tubag ni Jesus naglambigit og object lesson. Human sa Iyang pagtawag sa usa ka bata, Iyang gipalingkod ang bata sa taliwala sa pundok. Nabuka og dagku ang mga mata; mialsa ang mga kilay. Nagkinahanglan og pasabut ang aksyon ni Jesus, ug diha sa Mateo 18:3, mitanyag usab niana ang Agalon: “Sa pagkatinuod, ako magaingon kaninyo, gawas kon kamo mangakabig ug mahimong sama sa gagmay'ng mga bata, dili gyud kamo makasulod sa gingharian sa langit.”

Ang pagkakabig maoy patukoranan alang sa pagkaplag og tinuod nga pahulay diha kang Jesus. Atong giila nga nagkinahanglan kitag tabang sa gawas. Kalit lang nato maamgohan nga dili kita makasalig sa atong mga kaugalingon kondili kinahanglan mosalig kang Jesus. Atong masinatian ang kausaban sa atong mga values ug mga handum. Gisultihan ni Jesus ang Iyang mga tinun-an: _“Salig kamo Kanako sama niining bata. Ang tinuod nga pagkadaku nagkinahanglan sa pagsalikway sa inyong mga katungod ug paggakus sa mga values sa gingharian._

Walay suerte nga ang mga tinun-an daw wala pa makakat-un niini nga leksyon sa nakig-uban si Jesus kanila sa katapusang panihapon. Ang ilang panaglalis ug away-away sa sulod nakaguba sa gutlo sa hingpit nga comunyon nga dili na gyud masubli.

Kining tanan, bisan human sa daghang katuigan sa ilang pakig-uban kang Jesus, nagministeryo uban kang Jesus, ug sa pagpaminaw ug pagtuon sa Iyang tiilan? Daw unsa ka makapasubo nga panig-ingnan kon unsa ka hugaw nagpabilin ang tawhanong mga kasingkasing! Sa dugang nga positibo nga habig, hinoon, hunahunaa bahin sa nagpabilin kanunay nga katinuoran sa grasya sa Ginoo, nga bisan pa niining makalolooy nga lalisay taliwala sa Iyang mga sumosunod, wala sila biya-i ni Jesus.

`Sa unsang paagi ang atong kanunay nga pagtutok kang Jesus didto sa krus mahimong gamhanan nga sulbad batok sa handum alang sa pagpataas sa kaugalingon, nga ingon nga hulog nga mga tawo, kitang tanan matukob ngadto?`