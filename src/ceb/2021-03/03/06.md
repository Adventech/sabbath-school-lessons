---
title:  Pag-ibot sa Walay Pahulay
date:   15/07/2021
---

`Basaha ang Jn. 14:1-6. Taliwala sa atong kaugalingong pagkawalay pahulay, unsa may atong mabuhat aron ang atong mga kasingkasing dili magbati og kasamok? Unsay yawe ngadto sa pagbuntog sa pagkabahin-bahin.`

Ang pagbuntog sa pagkawalay pahulay magsugod diha kang Jesus. Siya mao ang dalan, ang kamatuoran, ug ang kinabuhi. Nahibalo Siya Na husto nga dalan sa panahon nga maglaag-laag nga walay tumong sa kamingawan sa atong media-sturated nga kalibutan; ingon nga ang balaan nga Maghahatag sa balaod Siya mismo ang natawo nga kamatuoran, ug ang Iyang espiritu magmando kanato ngadto sa tanang kamatuoran (Juan 16:13). Kon masakitan kita, kapoyan, maluya, magbalatian, ug masubo, Siya mao ang kinabuhi-dili lang bisan unsa nga kinabuhi. Gani, nagsaad Siya kanato og dagaya nga kinabuhi (Juan 10:10). Naglakip kini sa atong dayon nga puloy-anan ug kinabuhing dayon, apan nagsakop sa laing kalidad sa Kinabuhi dinhi. Ang Magbubuhat siguro gayud nga makahimo sa paghatag sa madagayaon, ug saylo sa sukod, bisan karon.

"Dili malisang ang inyong kasingkasing maoy usa ka pagdapit sa pagkinabuhi nga mapaabuton. Kon mawad-an kita og kadasig, makahimo Siya pagbutang kanato sa labaw ka hataas nga patag. Kon magkalisud kita sa kangitngit sa sala. Siya mao ang Usa nga dili lamang magsugod kondili motapus usab sa Iyang maayong buhat dinhi kanato (Filipos 1:6).

Bisan unsay kahimtang sa mga butang dinhi (ug oo, magkangil-ad kini) tan-awa ang saad nga nahatag kanato diha kang Jesus. Nag-andam Siyag usa ka "dapit alang kanato, usa ka dapit diin ang atong kasakit ug pagka-dili makapahulay, ug ang pag-antus mahanaw sa hangtud. Mao kana ang paglaum nga nahatag kanato diha kang Cristo Jesus, ug gitanyag kini sa atong tanan, bisan kinsa kita, walay sapayan kon unsa ang atong kagikan, ug walay sapayan kon unsa kita ka ngil-ad ang atong mga kinabuhi kaniadto ug karon.

Ang yawe, hinoon, mao ang atong pagduol sa Dios sa atong kaluyahon, sa atong kasakit, sa atong pagkabuak, ug sa atong kinatibuk-an nga hulog nga kahimtang, sa pagkahibalo nga modawat Siya kanato bisan pa niining mga butanga. Mao kana ang kahulogan sa grasya, ug nganong kinahanglan kita motuo nga gihatagan kita niini kong atong pangitaon kini diha sa pagtoo.

`Basaha ang Jeremias 3:22. Unsa may gisugo sa Dios kanato nga buhaton, ug dayon, unsa may Iyang buhaton agig tubag alang kanato?`

`Hunahunaa ang mga pulong ni Jesus: “Moanhi ako pag-usab ug pagadawaton ko kamo nganhi Kanako; kay kon diin gani Ako atua usab kamo” (Juan 14:3). Unsa may kinahanglan isulti niini kanato kon unsa ka central ug kahinungdanon ang saad sa Ikaduhang Pag-anhi? Ilabina alang kanato ingon nga mga Adventista (uban sa atong pagsabut sa kamatayon), Nganong bililhon man kaayo ang saad sa Ikaduhang Pag- anhi?`