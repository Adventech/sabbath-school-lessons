---
title:  Dugang nga Panghunahuna
date:   16/07/2021
---

“Walay pagtubo ug pagkamabungahon ang kinabuhi nga nagcentro lang sa kaugalingon. Kon imong gidawat si Cristo ingon nga usa ka personal nga Manluluwas, imong kalimtan ang imong kaugalingon, ug mosulay sa pagtabang sa uban. Hisguti ang gugma ni Cristo, isulti ang Iyang pagka-maayo. Buhata ang matag-usab ka bulohaton nga magpakita niini. Dad-a ang lulan sa mga kalag sa imong kasingkasing, ug pinaagi sa bisan unsa nga paagi nga imong ma-arangan tinguhaa ang pagluwas sa mga nawala. Samtang imong dawaton ang Espiritu ni Cristo ang Espiritu sa dili hinakog nga gugma ug pagbuhat alang sa uban-motubo ikaw ug magadala og bunga. Ang mga grasya sa Espiritu mahinog sa imong kinaiya. Magatubo ang imong pagtoo, magkalalum ang atong convictions, mahingpit ang imong gugma. Magdugang ang imong pagkasama kang Cristo sa tanan nga putli, halangdon, ug matahum.”—Ellen G. White, Christ's Object Lessons, pp. 67, 68.

Sa pagtagad sa mga issues tali sa mga sakop sa iglesia, “ang panagsulti giplano sulod sa mga oras tali sa nalambigit nga mga partido, ug dili lang ang panahon nausikan, apan ang mga sulogoon sa Dios gipugngan sa pagpaminaw kanila, samtang ang mga kasingkasing sa duha ka habig wala mapaubos sa grasya. Kon ang garbo ug ang pagkadalo ihiklin, sulod sa lima ka gutlo makuha ang mga kalisdanan.”—Ellen G. White, Early Writings, p. 119.

**Diskusyonan nga mga Pangutana:**

`1. Sa klase, paghunahuna og practical nga mga paagi sa pagbuntog sa kadalo. Unsaon nimo paghimo sa matag-usa nga maghatag og husay aron kini nga mga ideya matinuod?`

`2. Dili dautan ang mga paghandum sa kinatibuk-an. Apan unsaon nato pagpaabut ug paghanduraw sa dagkung mga butang gikan sa Dios sa walay pagkahulog ngadto sa lit-ag sa naghinubra nga paghandum?`

`3. Kadaghanan kanato dili magpakitag handum, pagkasalingkapaw, kadalo, o kaibug sa gawas. Makahimo kaayo kita sa paghatag og labaw ka dili makadaut nga salimbong sa gawas. Sama sa dakung sistema sa gamot sa kahoy nga aspen, hinoon, kining tanang negatibo nga kinaiyahan nagtago sa ilalum. Sama sa unsay dagway sa pagkausab sa kinaiya nga giniyahan sa Espiritu nga gikinabuhian? Unsaon nato pagdaug sa gamot sa walay pahulay ug pagkaplag sa tinuod nga pahulay diha kang Jesus?`

`4. Ipasantup og dugang ang imong tubag sa katapusang pangutana sa Huebes bahin sa kahinungdanon sa Ikaduhang Pag-anhi. Gani, kong wala kini, unsa may atong paglaum? Kong wala kini, unsa may kaayohan sa unang pag-anhi ni Cristo alang kanato, sa pagkahibalo nga ang mga patay natulog hangtud sa pagkabanhaw, nga mahitabo lang sa Ikaduhang Pag-anhi?`