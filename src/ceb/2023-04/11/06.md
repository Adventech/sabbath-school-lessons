---
title:  Pagtuo dinhi sa Yuta?
date:  14/12/2023
---

Sa Lucas 18:8, si Jesus nangutana niini nga pangutana sa katapusan sa usa sa lyang mga sambingay: "Kon moanhi ang Anak sa tawo, makakaplag ba kaha Siyag pagtoo dinhi sa yuta?" Ingon nga mga tinun-an ni Cristo karon, kinahanglan atong tan-awon kon unsa ang gipangita ni Jesus. Niini nga sugilanon, atong nakita nga si Jesus nangita og pagtoo nga mosidlak taliwala sa kangitngit.

`Basaha ang Mateo 8:10, 13; Mateo 9:2; Mateo 20:29-34; Marcos 2:5; Marcos 10:46-52: ug Lucas 18:35-43. Niini nga mga pahayag, kinsa ang gihulagway ni Jesus nga adunay pagtoo?`

Kini nga lista naglakip sa mga tawo nga adunay pagtoo nga makita bisan sa ngitngit nga mga ciudad.. Sa Capernaum, gidayeg ni Jesus ang daghang mga tawo nga adunay pagtoo. Sa Mateo 8:10, 13, atong mabasa ang nakabig nga paganong Centurion nga adunay dakung pagtoo. Atong mahibalag ang upat nga mga higala nga puno sa pagtoo nga nagtangkas sa atop aron ipaduol ang ilang paralisison nga higala ngadto kang Jesus (Mat. 9:2, Marcos 2:5). Diha sa Marcos 10 atong mahibalag ang kanhing buta nga tawo, si Bartemio, kansang pagtoo nagsidlak sa kadan-ag didto sa Jerico.

Sa sama nga panahon, atong mapaabut nga taliwala sa katawhan sa Dios adunay dakung pagtoo. Apan bisan gani sa lungsod nga natawhan ni Jesus-sa Nazaret, gamay nga pagtoo-o gani ang diha-diha nga walay pagtuo-maoy hinungdan sa limitado nga pagministeryo ni Jesus. Taliwala sa lyang mga tinun-an, sa makadaghang panahon adunay gisulti si Jesus bahin sa Israel, "O mga tawo nga diyutayg pagsalig! (Mat. 6:30, Mat. 8:26, Mat. 14:31. Mat. 16:8). Ug sa Mateo 17:17 nakaingon si Jesus, "O walay pagtoo ug hiwi nga kaliwatan!"

Usa ka leksyon nga atong magamit karon mao nga ang pagtoo makaplagan sa wala paabuta nga mga dapit: sa mga ciudad taliwala sa mga langyaw, mga pagano, ug mga tawo nga lahi-lahi og relihiyon. Sa pagpaubos, kinahanglan moadto kita sa mga ciudad sama sa gibuhat ni Jesus sa pagpangita niadtong, kon pasabton sa kamatuoran, motubag uban sa makaluwas nga pagtoo kang Jesus. Sila atua gayud didto.

Hagit: Ablihi ang imong kasingkasing diha sa pag-ampo alang sa labaw ka daku nga bahin sa pagtoo nga niini imong ikapahat ang imong gugma alang sa mga anaa sa haduol ug sa halayo.

`Hagita sa Pagpadasig: Giunsa nimo pagkahibalo bahin kang Jesus ug sa bililhong tulo ka mga mensahe sa tulo ka mga manulonda? Paglista og tulo ka spiritual nga mga panalangin nga imong nasinatian gikan kang Jesus sa imong personal nga kinabuhi. Pangandam sa pagpaambit niini nga concepto sa inyong Sabbath School class.`