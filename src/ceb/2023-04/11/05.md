---
title:  "Papahawa Siya!"
date:  13/12/2023
---

Sa silinganan nga mga tawo sa ciudad nga wala pa maabut, adunay daghan nga nangandoy alang sa paglaum. Panahon ni Cristo, unsa may nagsanta sa katawhan sa Dios sa dili pagdala og paglaum sa Mesias nianang langyaw nga mga ciudad sama sa Tiro ug sa Sidon? Nationalism, garbo, ug prejudice nagbuta sa katawhan sa Dios sa dili pagtan---aw sa mga kahigayonan sa pagtan-aw niadtong labi ka haduol kanila nga naghandum alang sa paglaum nga gitagna pinaagi sa mga propesia sa Unang Pag-anhi. Karon sa mga ciudad, adunay daghang grupo sa mga pumoluyo nga alang kanila gusto ni Cristo nga paambiton sa Iyang katawhan sa "bulahang paglaum" sa Ikaduhang Pag-anhi (Tito 2:13). Ug maingon nga wala magsapayan si Cristo kon unsa ang ilang nationality o rasa, dili usab kita magpalahi.

`Basaha ang Buhat 10:9-16, 28, 34, 35. Unsaon nimo pagsummarize ang leksyon dinhi nga gitudlo sa Espiritu Santo?`

Samtang nagpaabut sa paniudto, gihatagan si Pedro didto sa ibabaw sa atop ug completo nga pagkaon nga adunay mantil sa lamesa nga puno sa mahugaw nga mga mananap ug mga langgam. Sa makatulo ka besis gisultihan siya niini nga panan-awon sa pagbangon ug pagkaon. Gigamit sa Dios kini nga panan-awon sa pagsanta sa relihioso nga garbo ni Pedro ug sa pagihig-ihig batok sa mga Gentil. Sa katapusan nasabtan ni Pedro kini nga kamatuoran: "Ug unya si Pedro sa pagbungat sa iyang baba miingon: Sa pagkatinuod naila ko nga ang Dios wala diay ing pinalabi sa mga tawo, Hinonoa nga sa matag usa ka nasud, Iyang pagakahimut-an ang bisan kinsa nga magakahadlok Kaniya ug magabuhat sa matarung" (Buhat 10:34, 35). Unsang mga kahigayonan gihatag sa Dios kanato diha sa mga ciudad sa pagpalapad sa atong pagsabut sa bulohaton, ug sa matinagdanong pagsanta sa atong relihioso nga pagminaut, pag-isip sa nationality, ug sa espirituhanong garbo?

Mapailubon si Jesus sa pagtudlo sa Iyang mga tinun-an, nga wala pa gyud makasabut sa hingpit nga ang dakung plano sa Dios sa kaluwasan alang sa tibuok tawhanong pamilya, dili lamang sa usa ka nasud o rural nga ethnic group. Makatabang ang Espiritu Santo kanato sa pagdaug sa atong prejudice ug dili patas nga pagtagad sa pagcompleto sa atong bulohaton ngadto sa mga ciudad.

`Basaha ang Galacia 2:11-13. Unsay kinahanglan itudlo niini kanato kon unsa ka lisud ang pagwala sa atong mga prejudices nga gitudlo kanato sukad sa atong pagkabata?`