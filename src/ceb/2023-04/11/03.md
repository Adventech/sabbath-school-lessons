---
title:  Pagpangita sa mga Panon
date:  11/12/2023
---

Bisan pa sa mga hagit, gawas ug sulod, sa maloloy-on gipaabut gihapon ni Jesus ang Iyang tawag kanato alang sa lyang bulohaton ngadto sa mga ciudad.

`Basaha ang Mateo 9:35-38. Unsay gitudlo niini kanato bahin sa bulohaton ngadto sa mga panon, bisan asa sila nato makaplagi?`

Natandog si Jesus sa pagkalooy alang sa mga panon, sama nianang anaa sa mga ciudad. Ang Lucas 19:41, naghulagway sa paghilak ni Jesus alang sa Jerusalem. Tingali dili nato masabtan sa mga kaladmon sa gugma ni Jesus alang sa Iyang mga anak, bisan sa "walay dungog nga mga panon sa katawhan" nga nagpuyo sa mga ciudad. Mao kini nga sa Mateo 9:38 gitudloan kita sa pag-ampo, aron ang atong mga motibo ug mga kasingkasing mahisama sa lya.

`Basaha ang Mateo 4:23-25. Sa pagsugod ni Jesus sa Iyang ministeryo, gikan sa unsang nahimutangan nga mga dapit nanuol ang katawhan?`

Sa Mateo 4:25, ang panon nga nagsunod kang Jesus naggikan sa Galilea, gikan sa napulo ka ciudad nga mga nasud sa Decapolis ngadto sa Silangan; gikan sa Jerusalem; ug gikan sa Judea ngadto sa habagatan. Gawas sa Samaria, unsa nga rehiyon ang wala malakip? Ang rehiyon sa kabaybayonan sa Tiro ug Sidon, sakop sa Phoenicia, subay sa Mediterranean Sea ug ang amihanan- kasadpan sa Galilea. Ato na makita nganong miadto si Jesus ngadto niining dapita! Kini nga biyahe ngadto sa rehiyon sa Tiro ug Sidon maoy usa ka cross- cultural sa mga biyahe ni Jesus.

"Human sa pakig-atbang sa mga Pariseo, mibiya si Jesus gikan sa Capernaum, ug mitabok sa Galilea, mipadulong sa bungtod nga nasud sa mga utlanan sa Phoenicia. Nagtan-aw sa kasadpan, Iyang makita, ang nakatag sa patag sa ubos, ang karaang mga ciudad sa Tiro ug Sidon, uban sa ilang pagano nga mga templo, sa ilang maanindot nga mga palacio, ug sa mga tindahan pamatigayon, ug ang mga pantalan nga puno sa mga barko."-Ellen G. White, The Desire of Ages, p, 399.

`Unsaon nato pagtabang sa katawhan sa pagtan-aw kon unsa ka walay kahimoan, diha ug sa ilang mga kaugalingon, "sa ilang matahum nga mga palacio ug mga tindahan sa pamatigayon," ug nganong gikinahanglan nila si Jesus?`