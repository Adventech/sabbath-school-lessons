---
title:  'Bulohaton ngadto sa Wala pa Ma-abti: Bahin 2'
date:  09/12/2023
---

### Basaha sa Pagtuon sa Semana
1 Hari 11:1-6. Mat. 4:23-25; Mat. 15:22-28; Marcos 7:24-30; Buhat 10:34, 35; Mat. 8:10.

> <p>Tekstong Sag-ulohon</p>
> "Ug kaniya mitubag si Jesus nga nagaingon: O babaye pagkadaku sa imong pagsalig! Pagabuhaton kini alang kanimo sumala sa imong gusto. Ug dihadiha naayo ang iyang anak nga babaye" (Mateo 15:28).

Gikan sa sinugdanan, ang usa ka mahigugmaon nga Dios nangita sa G lyang nawala nga mga anak (Gen. 3:9): ug hangtud karon, kining mahigugmaon nga Dios sa gihapon nangita sa pagkabut sa mga nawala (tan-awa sa Pin. 14:6-12), lakip ang nangawala sa mga ciudad. Niadtong 2018, ang United Nations nagpatik sa labing ulahi nga mga nakaplagan niini, nga nag-ingon nga 55 porciento sa mga namuyo sa planeta nagpuyo sa urban nga mga dapit, ug magatubo kini (kon molungtad pa ang panahon) ngadto sa 68 porciento pagka-2050. Wala kitay mapili-an: kinahanglan kita magsaksi ngadto sa mga ciudad. Apan, daghan sa katawhan sa Dios nagbuhat sama sa gihimo ni Jonas sa pagtawag kaniya sa pagsaksi ngadto sa usa ka ciudad: sa bisan unsa nga katarungan, manglayas sila gikan sa bulohaton.

"Alang sa bisan unsa nga mga butang nga nasulat kaniadto, gisulat kini alang sa pagtuon kanato aron nga pinaagi sa pailub ug pinaagi sa paglipay gikan sa mga kasulatan makabaton unta kitag paglaum" (Roma 15:4). Naglakip kana kon unsay nasulat bahin kang Jonas.

Sa dinhi pa Siya, gialagaran ni Jesus dili lamang kadtong taga-ciudad sa Israel kondili ngadto usab sa langyaw nga mga rehiyon, nga kadtong gawas sa judio nga nasud ug sa pinili nga katawhan. Niining semanaha atong tun-an ang sugilanon sa Biblia bahin sa bulohaton ni Cristo ngadto sa Tiro ug Sidon ug magkuhag mga leksyon nga maggamit sa atong mga kinabuhi karon.