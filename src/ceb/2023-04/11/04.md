---
title:  Didto sa Tiro ug Sidon
date:  12/12/2023
---

Nagtuo ang mga Bible scholars nga ang Ebanghelyo ni Mateo gisulat sa takdo alang sa Judio nga audience, ug ang Marcos gisulat sa nahauna, alang sa Gentil nga audience sa hunahuna. Makatabang ang pagtimaan niini nga kalahi-an samtang atong tun-an ang Mga Ebanghelyo.

`Basaha ang Mateo 15:22-28 ug Markos 7:24-30. Unsang mga kalahi-an imong makita kon giunsa paghulagway ang babaye?`

Tan-awa giunsa ni Mateo paghulagway kining inahan nga naggamit sa iyang nationality o rasa: Canaanhon. Gigiyahan si Marcos sa Espiritu Santo sa paggamit og dugang mga pulong sa paghulagway niini nga inahan ingon nga "usa ka Grego" o "usa ka Gentil" ug dayon naghatag ug dugang kasayuran: usa ka Syro-Phoenician sa pagka-tawo" o "usa ka Syrian sa Phoenicia"-ang mao ra nga panahon kini nga pulong gigamit diha sa Biblia.

Hunahunaa kon sa unsang paagi kini nga sugilanon sa Mateo 15 makapatandog sa nahauna nga audience sa ilang kagikan ug sa pagtan-aw sa kalibutan. Ang audience ni Mateo motan-aw niini nga inahan ingon nga tinamay nga pagano. Naggikan kini sa Judio nga katawhan sa ilang kasinatian uban sa mga Canaanhon nga pundok nga masimbahon og mga diosdios kansang dautan nga pagkinabuhi ug mga batasan dugay nang nahimong kapangdolan ngadto sa ilang nasud. Bisan ang mga tinun-an ni Cristo wala maghunahuna sa kalagmitan nga kining babayehana adunay pagtoo ug kabahin sa gingharian sa Dios!

Sa Marcos 7, ang audience ni Marcos nga mga Gentil adunay lahi nga pagtagad kay sa kang Mateo. Ang mga Gentil walay sama nga kasinatian ingon sa gihimo sa mga Judio sa mga Canaanhon. Sa baylo ang mga Gentil magpaila nga kauban niining babayehana, "usa ka Grego, usa ka Syro-Phoenician sa pagkatawo." Giayo ni Jesus ang usa kanila! Alang sa mga Gentil, kini nga babaye isipon ingon nga usa ka pinalangga nga inahan nga adunay pagtagad sa dangatan sa iyang anak nga babaye ug gusto niya nga ayohon siya sa Agalon, bisan unsay rasa o kaliwatan o nasyonalidad niining inahan.

"Wala dayon tubaga ni Cristo ang hangyo sa babaye. Iyang gidawat kining representante sa usa ka tinamay nga rasa sama sa gibuhat sa mga Judio. Niini Iyang giplano nga ang Iyang mga tinun-an mapasabut sa bugnaw ug walay kalooy nga pagtagad sa mga Judio niini nga kahimtang, ingon sa gipakita sa iyang pagtagad sa babaye, ug sa mahingawa-on nga pagtagad nga Iyang buot nila buhaton niana nga kalisdanan, sumala sa lyang gipakita sa sunod nga pagtugot sa iyang hangyo."-Ellen G. White, The Desire of Ages, p. 400.

`Basaha ang 1 Juan 2:2. Bahin sa unsa ang kinahanglan isulti niini kanato kon sa unsang paagi kitang tanan managsama atubangan sa Dios?`