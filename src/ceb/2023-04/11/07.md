---
title:  Dugang Panghunahuna
date:  15/12/2023
---

Dugang nga Panghunahuna: "Taliwala sa pundok kinsa gitawag sa mga Judio nga pagano mao ang mga tawo nga adunay labaw pa ka maayong pagsabut sa mga tagna sa Kasulatan bahin sa Mesias kay sa mga magtutudlo sa Israel. Adunay uban nga naglaum alang sa Iyang pag-anhi ingon nga usa nga magpahigawas gikan sa sala. Naningkamot ang mga pilosopo sa pagtuon bahin sa misteryo sa kahimtang sa Hebreohanon. Apan ang pagminaut sa mga Judio nagpalangan sa pagsabwag sa kahayag." Ellen G. White, The Desire of Ages, p. 33.

"Ang Ginoong Jesus, ang gamhanang Manluluwas, nagpakamatay alang niining mga kalag. Makapamata Siya gikan sa ilang walay pagtagad, makahimo Siya pagpukaw kanila sa ilang mga kalooy, makahimo Siya pagpahumok sa ilang mga kasingkasing, makahimo Siya sa pagpadayag ngadto sa ilang mga kalag sa katahum ug gahum sa kamatuoran. Ang Agalon nga magbubuhat mao ang Dios, ug dili tawo nga adunay kinutoban; apan nagtawag Siya diha sa mga tawo nga mahimong mga ahente nga makahimo paghatag og kahayag ngadto sa anaa sa kangitngit. Adunay mga mutya ang Dios diha sa tanang mga iglesia, ug dili kita makahimo sa pagsaway sa tanang sa nag-angkon nga relihioso nga kalibutan, kondili diha sa pagpaubos ug gugma, magpahayag ngadto sa tanang kamatuoran maingon nga kini anaa kang Jesus. Ipakita sa mga tawo ang pagkabalaan ug ang debosyon, patan-awa sila sa kinaiya nga sama kang Cristo, ug sila madani ngadto sa kamatuoran... Ilang ipataas si Jesus, ang Manluluwas sa kalibutan; ilang kuptan ang pulong sa kinabuhi."--Ellen G. White, The Advent Review and Sabbath Herald, January 17, 1893.

**Diskusyonan nga mga Pangutana**

`1. Unsang ubang dinalian nga mga panginahanglan sa mga dapit diin ikaw nagpuyo nga makahatag kanimo ug sa inyong iglesia og higayon sa pagkab-ut sa mga kalag nga wala mahibalo sa mga kamatuoran nga atong nabatonan?`

`2. Tan-awa ang mga pulong ni Ellen G. White sa ibabaw bahin sa mga lahig mga pagtoo: "Ang Dios adunay mga mutya sa tanang mga iglesia ug dili atong katungod sa paghimog gandas nga pagsaway dinhi sa nag- angkon nga relihioso nga kalibutan." Sa usa ka pagkasulti, unsaon nato pagpakita sa mga tawo sa ilang sayop nga mga dalan, samtang sa sama nga panahon dili manaway sa mga tawo sa personal?`

`3. "Ngani inig-abut sa Anak sa Tawo, makakaplag ba kaha Siyag pagtoo dinhi sa yuta?" (Lucas 18:8). Unsay gipasabut ni Jesus niining balik-balik nga pangutana? Unsay kalainan tali sa pagtoo ug pagtulon-an? Ngano nga ang mga tawo nga adunay husto sa pagtulon-an makaplagan nga walay pagtoo sa pagbalik ni Cristo?`