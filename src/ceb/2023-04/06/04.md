---
title:  Pagpaabut ug Bulohaton
date:  07/11/2023
---

Ang Lucas 24 nagtapus sa pagkayab ni Jesus ngadto sa langit (Lucas 24:50-53). Apan dili kana maoy katapusan sa sugilanon. Ang magsusulat, si Lucas, nagpadayon, sa pagsulat sa libro sa Buhat. Sa wala pa mokayab si Jesus ngadto sa langit, lyang gihatag sa mga tinun-an ang usa ka bulohaton, usa ka saad, ug dinalian nga mga pahimangno sa pagpaabut didto sa Jerusalem alang "gahum gikan sa hataas" (Lukas 24:49; tan-awa usab sa Buhat 1:4-8).

Gipahimangnoan ni Jesus ang mga tinun-an sa pagpaabut didto sa Jerusalem hangtud matuman ang Iyang saad sa pagpadala sa Saad sa Amahan (ang Espiritu Santo), nga maghatag kanilag gahum sa pagkahimong mga saksi sa Jerusalem, sa Judea, Samaria, ug saylo pa.

`Basaha ang Bubat 1:12-26. Unsa may gibuhat sa mga tinun-an, nga niadtong panahona 120 ka mga lalake ug mga babaye ang kadaghanon, samtang sila nagpa-abut?`

Gihatagan ni Jesus ang mga tinun-an: og usa ka tin-aw nga bulohaton: sila mahimong mga saksi alang Kaniya ngadto sa kalibutan. Busa, samtang sila nagpaabut, nangandam sila alang sa ilang bulohaton sa duha ka mga paagi. Nahauna, nag-ingon si Lucas sila nagpadayon sa paghiusa diha sa pag-ampo ug paghangyo. Walay pangutana sa bisan kinsa nga hunahuna kon unsa nga bulohaton nga gihatag ni Jesus kanila, ug ilang gidawat sa usag usa kanila kana nga bulohaton. Nakapadasig kini kanila sa paghiusa diha sa pag- ampo. Wala moambit si Lucas bahin sa ilang gi-ampo, apan sa labing siguro nag-ampo sila alang sa kaalam, kusog, ug kaisug sa pagtuman paghiusa sa bulohaton. Daw unsa nga panig-ingnan alang kanato.

Ang ikaduhang butang nga ilang gibuhat samtang sila nagpaabut mao ang pagpangandam sa mga butang alang sa ilang bulohaton. Gitugyan ni Judas si Jesus nga pagapatyon ug dayon naghikog o nagpatay sa iyang kaugalingon. Nabakante ang dapit ni Judas taliwala sa napulog duha ka mga tinun-an. Busa samtang nagpaabut ang mga tinun-an sa paggiya sa Dios sa pagpili sa ipuli ni Judas. Ang gisangputanan, nagmugna ang mga tinun-an sa ilang mga kaugalingon ug nagplano sa pagsugod sa ilang bulohaton. Sa paghimo niini nga mga desisyon, nag-ampo si Pedro sa bulohaton sa kapangulohan, ug usa kanila naghagit sa iyang paagi; silang tanan nakakita sa kaalam sa Dios niini. Adunay pagsinabtanay ug usa ka pagsalig nga ang Dios nagalihok ug nagabuhat sa ilang taliwala. Ang panahon sa ilang pagpaabut dili kay wala silay gibuhat kondili puno sa mga katuyoan ug kalihokan sa pagpadalagan sa bulohaton.

Samtang kita magpaabut sa pagbubo sa Espiritu Santo sa pagtabang kanato sa paghuman sa dakung bulohaton sa Dios, kinahanglan maghiusa kita sa pagdasigay sa usag-usa (Heb. 10:24, 25), mag-ampo alang sa pagmando sa Espiritu Santo sa Dios. Usab kinahanglan atong ipalumbay ang atong mga kaugalingon ug ang atong iglesia sa unahong pagtagad sa bulohaton sa Dios ang pagluwas sa mga nawala.

`Unsaon nimo pagtuon sa pagpaabut diha sa Ginoo ug sa dili pagwala sa pagtoo sa pagkakaron? Samtang, magpaabut, unsaon nimo sa labing mayo nga paggamit sa imong panahon, sama sa gibuhat sa mga tinun-an dinhi?`