---
title:  Usa ka Matagnaong Patukoranan
date:  06/11/2023
---

`Basaha ang Lucas 24:36-49. Unsay nahitabo dinhi, ug ngano kini nga usa ka makapausab aga kasinatian alang sa mga apostoles?`

Makapasibut kini nga sa nahauna, ang mga tinun-an wala motuo tungod sa kahadlok. Dayon sa nakita na nila si Jesus ug nakasiguro nga nabuhi gyud diay Siya, wala sila makatuo sa kalipay (Lucas 24:41). Nakasulay ka ba sa pagbati nga usa ka butang nga daw dili katuohan tungod sa pagka-maayo? Mao kini ang kasinatian sa mga tinun-an ug sa uban didto sa ibabaw nga lawak.

Kon gipasagdan pa lang sila ni Jesus nga magapabilin niini nga kasinatian, nan, sa ilang paggikan, dili unta molungtad og dugay ang ilang pagtoo. Molubad lang unta pagkadugay ang gahum sa kasinatian; mangalimot sila, o magsugod, tingali, bisan gani sa pagsukit bahin niini. Busa, wala mohunong si Jesus sa pagpakita kanila sa lyang mga ulat ug sa Iyang pagsalo sa pagkaon og isda uban kanila. Sa baylo, naggahin Siyag panahon sa pagdala kanila ngadto sa Pulong ug pagpasabut kanila sa matagnaong patukoranan alang sa Iyang bulohaton ug ministeryo. Nga bisan unsa kadaku ang ilang kasinatian uban Kaniya, buot ni Jesus nga ang ilang pagtoo magpalig-on diha sa Pulong sa Dios.

"Mao kining mga pulong nga akong gisulti kaninyo sa uban pa ako kaninyo, nga ang tanang butang kinahanglan matuman nga nasulat diha sa Kasugan ni Moises ug sa mga Manalagna ug sa mga Salmos bahin Kanako" (Lucas 24:44))

Dinhi usab, atong makaplagan ang kusganong pagpadasig alang sa pagsaksi, labut sa bulohaton: ang Pulong sa Dios. Nahibalo sa pagpalig-on sa kasinatian sa mga tinun-an, kinahanglan nila ang pagsabut sa kahulogan nganong Siya mamatay ug unsa ang Iyang pagkabanhaw. Kinahanglan ilang balhinon ang ilang panglantaw sa kalibutan gikan sa politicanhon ug yutan- ong gingharian ngadto sa dakung kasulbaran sa sala ug sa kadaugan ni Cristo ibabaw sa kamatayon. Ang ebanghelyo labaw pa kaayo kadaku kay sa pagkab- ut sa politicanhong pagkalabaw ka hataas alang sa Israel. Nagpadayag kini sa kadaugan ni Cristo batok kang Satanas ug nagpasalig nga moabut ang adlaw ang tanang pagkadautan sa kalibutan pagalaglagon, nga ang yuta pagabag- ohon, ug ang Dios makig-uban sa lyang katawhan. Iyang "gibuksan ang ilang pagpanabut "(lucas 24:45) aron sila makasabut niini nga mga kamatuoran, nga ilang ipaambit sa kalibutan.

Ang atong mga kasinatian kang Jesus dili mapadayon kong walay patukoranan sa Iyang Pulong, lakip ang mga tagna nga nagtudlo ngadto sa kasaysayan ug panghitabo nga maghatud ngadto, ug lakip, ang nahauna ug ikaduhang pag-anhi ni Cristo. Niini nga mga kamatuoran nga nasabtan sa kalig-on, andam kita ug mapadasig alang sa bulohaton.

`Unsa ka lig-on ikaw napasukad sa mga tagna nga nagtudlo ngadto kang Cristo, sa Iyang una ug ikaduha nga mga pag-anhi? Ilabina sa katapusang mga adlaw, nganong kinahanglan kita mapalig-on diha sa Pulong sa Dios, lakip sa mga tagna ug ngano ang pagsabut kanila mahinungdanon kaayo, ilabina alang sa bulohaton?`