---
title:  Pagpalihok ug Pangandam alang sa Bulohaton
date:  04/11/2023
---

### Basaha sa Pagtuon sa Semana
Lucas 24:1-12; Lucas 24:36- 49: Buhat 1:12-26: Heb. 10:24, 25: Buhat 2:1-41; 1 Cor. 11:1.

> <p>Tekstong Sag-ulohon</p>
> " Mao kining mga pulong nga akong gisulti kaninyo samtang diha pa ako uban kaninyo, nga ang tanang butang kinahanglan matuman nga nasulat diha sa Kasugoan ni Moises ug sa mga Profeta ug sa mga Salmos bahin Kanako (Lucas 24:44).

Nagsulat si Pablo ngadto sa mga taga Filipos: "Sa pagkatinuod hinoon adunay magawali kang Cristo gumikan sa kasina ug sa pagpalabawlabaw, apan ang ubangumikan sa maayong kabubut-on; Ang ulahi nagahimo niini gumikan sa gugma, sa nasayran nila nga ako gibutang dinhi aron sa paglaban sa Maayong Balita; samtang ang nahauna nagasangyaw kang Cristo sa tinguha sa pagpalabaw, dili sa pagkamaminatud-on kondili sa pagdahum nga tungod niini molabi pa ang akong kasakit sa pagkabinilanggo. Unsa may anaa niana? Mao lamang nga sa tanang paagi bisan kon sa minaut ug sa tinuoray, si Cristo gikasangyaw; ug tungod niini ako nagkalipay" (Fil. 1:15-18).

Gamhanang mga pulong! Bisan kon kini pagpaka-aron ingnon o diha sa pagkatinuod," gikawali si Cristo ug mao kana ang mahinungdanon alang kang Pablo. Sa pagkamaayo, hinoon, ang atong mga motibo alang sa pagwali kang Cristo, alang sa bulohaton, alang sa pagkab-ut sa uban uban sa maayong balita. kinahanglan buhat tungod sa gugma, ug tungod sa kamatuoran-ug dili gikan sa hinakog nga handum, kasina, o kagubot.

Busa, unsa man diay, ang pipila ka mga pagpadasig alang sa pagwali kang Cristo, ug unsa ang ubang mga paagi nga makahimo kitag panganda alang sa pagbuhat niini? Niining semanaha atong tan-awon ang pipila ka mga panghitabo sa unang iglesia nga makahatag kanatong mando bahin niining talandogon nga mga bahin sa bulohaton.