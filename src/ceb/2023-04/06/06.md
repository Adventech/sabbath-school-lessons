---
title:  Usa ka Hulagway sa Unang Iglesi
date:  09/11/2023
---

`Basaha ang Buhat 2:41-47. Unsa nga matang sa hulagway sa unang iglesia nga gipakita dinhi?`

Ang Buhat 2 nagtapus uban sa usa ka matahum nga hulagway kon sama sa unsa ang unang iglesia. Ang Buhat 2:41 nagsulti nga kadtong mga nabautismohan "gidugang ngadto kanila." Atong mabasa kini sa pag-ingon nga adunay usa ka tawo nga nagtuon sa math ug gidugang ang numero sa bag-ong mga tumotuo ngadto sa gidaghanon sa daan na nga mga sakop ug nagtukod og usa ka bag-ong kabug-osan sa pagkasinakop alang sa pundok.. Apan mabaw ra kana nga pagsabut. Natago diha sa pagkasulti mao ang ideya nga kadtong bag-ong mga nabautismohan nga mga tumotuo nahimong kabahin sa pundok. Samtang, ang dugokan nga kalihokan sa unang iglesia mao ang pagkahimong mga tinun-an. Sa gidugang na ang bag-ong mga sakop, gihimo silang mga tinun-an sa tulo ka nagkalainlaing mga paagi. Nahauna, nagpadayon sila sa pagpatudlo sa doctrina sa mga apostoles ug sa pagpakig- uban. Ang mga pulong "doctrina" ug "pagpakig-uban" dinhi niini nga teksto sa literal nagkahulogan "pahimangno" ug "pakigparis." Ang pagwali sa mga apostoles nagsumpo sa sayop nga mga pagtulon-an ug paghatag og bag-ong mga pagpasabut kon unsa ang gitan-aw ug nasinatian sa mga tawo. Apan wala kini magtudlo kanila kon unsaon pagkinabuhi sa bag-ong mga kamatuoran sa ilang mga kinabuhi. Kondili, ang paggamit sa kamatuoran ngadto sa kinabuhi sa tawo nga nahitabo sa relasyon ingon nga kabahin sa pundok. Ang bag-ong mga tumotuo sa mainampingon ug sa tinuyo gitudloan pinaagi sa directa nga pagtudlo, ug usab pinaagi sa pagsalmot diha sa adlaw-adlaw sa mga kinabuhi sa ubang mga tumotuo, ang tanan ubos sa pagtan-aw ug pagkapangulo sa mga hamtong sa pagka-espirituhanon ug napalig-on sa pagtoo nga mga apostoles.

Usa ka kabus nga winalihan nga magsulti sa mga tawo kon unsay buhaton kondili sa unsang paagi ang dili pagbuhat niini. Apan, bisan kon ang usa ka tawo mobasa kon unsaon ngadto sa mga libro o maminaw sa mga wali nga magpasabut kon unsaon pagbuhat sa mga butang, walay ikasalili alang sa pagtan-aw sa mga tawo nga nagbuhat niini ug dayon sa pag-away o pagsunod kanila. Nahibalo niini si Pablo ug nagpahimangno sa iyang mga sumosunod sa pag-awat kaniya maingon sa iyang pag-awat kang Jesus (1 Cor. 11:1). Kon ang mga magtutudlo o mga magwawali makakita kanimo ug sa katinuoran sa imong kasinatian kang Cristo, makatandog usab kini kanila.

`Hagit: Paghunahuna og usa ka tawo sa imong kinabuhi kinsa imong gihandum nga usa ka tumotuo. I-ampo siya sa matag-adlaw nga makabaton og usa ka personal nga kasinatian kang Jesus.`

`Hagita sa Pagdugang: Kinsa ang imong gihimo nga tinun-an ug gigiyahan ngadto sa kadugtongan kang Jesus? Pangitag mga paagi sa pagdala kaniya ngadto sa pagpakig-uban sa ubang mga tumotuo.`