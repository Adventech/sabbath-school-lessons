---
title:  Pagpa-ambit sa Maayong Balita
date:  05/11/2023
---

`Basaha ang Lucas 24:1-12 Unsay pagtagad niadtong nakadungog bahin sa nabanhaw nga Cristo?`

Sayo niadtong Domingo sa buntag, human sa pagkamatay ni Jesus, nag- ingon si Lucas nga pipila ka kababayehan miadto sa lubnganan. Nagdala silag mga pahumot, nga malagmit ilang gamiton alang sa lawas ni Jesus sa nakalabay na ang Sabado. Nagtuo nga selyado pa ang lubnganan, nakurat sila sa pagtan-aw nga wala nay sulod ang lubnganan. Wala silay nahunahunaan kon unsay ilang buhaton, duha ka mga lalaki nga nagsidlak sa kahayag ang ilang mga bisti mitungha. Apan, adunay mensahe ang maong mga lalake ngadto kanila. Nagpahinumdum kanila sa mga pulong ni Jesus, ilang gisultihan ang mga babaye nga nabanhaw na si Jesus, suma sa lyang gisulti kanhi. Sa subrang kalipay, namalik dayon sila sa dapit diin ang mga tinun-an nagkatigum ug uban sa daghan pang mga sumosunod ni Jesus ug ilang gisuginlan sa ilang nakita ug nadunggan, sa ilang naghingapin nga kalipay. Ilang gipaambit sa uban ang ilang nahibaloan bahin kang Cristo.

Imo bang mahanduraw kon unsay gibati sa mga babaye? Bag-o pa lang sila nakabaton sa kahibulongan nga kasinatian, nga sa pagkasiguro nagpuno kanila sa dakung balaan nga pagbati, apan ginganlan sa mga tinun-an ang ilang kasinatian nga "walay unod nga mga taho" ug dili motuo kanila. Busa, wala makasiguro sa ilang panghunahuna kon motuo ba sila o dili, midalagan si Pedro ngadto sa lubnganan sa pagsuta sa katinuoran sa maong balita.

Alang kang Pedro ug alang sa daghan kanato adunay pagalang-alang sa pagdawat sa usa ka butang tungod lang kay adunay usa ka tawo nga nagsulti niini. Bisan og naminaw si Pedro sa mga babaye, dili siya makapaambit sa iyang kasinatian hangtud sa ulahi. Nahauna, ang tanan nga iyang nasinatian o nakita mao ang basiyo nga lubnganan, nga nag-ingon si Lucas, gipasagdan nga siya "nga mahibulong sa iyang kaugalingon" (Lucas 24:12). Ang iyang kasinatian didto sa lubnganan dili sama niadtong sa mga babaye.

Bisan pa kon unsay pagtubag ni Pedro, sa pagkadungog sa mga babaye sa maong balita bahin kang Jesus, gusto na gyud sila mosugilon niini ngadto sa uban. Unsa pay molabaw ka daku niini nga pagpadasig kay sa pagpahibalo sa uban kon unsay nabuhat ni Jesus alang kanila?

Unsa pay labaw kadaku nga kahinangop kay sa pagsangyaw sa maayong balita sa kaluwasan diha kang Jesus, ang bugtong paglaum nga mabatonan ni bisan kinsa kanato?

Natural, nagkinahanglan kitag personal nga kasinatian bahin sa Dios sa atong mga kaugalingon sa dili pa kita makapaambit niini sa uban kon unsay atong dakung paghigugma maoy mahinungdanon kaayo nga bahin sa pagpadasig kanato alang sa bulohaton. Sa katapusan, dili kita makapaambit nianang wala kanato, makahimo ba kita?

`Unsang ubang mga kasinatian nimo bahin sa katinuoran sa Dios ug sa Iyang gugma? Nganong bililhon kaayo kining mga panahona alang kanimo, ug sa unsang paagi kini makapadasig kanimo sa pagkab-ut ngadto sa uban uban niining maayong balita?`