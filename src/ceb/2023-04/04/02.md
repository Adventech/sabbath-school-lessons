---
title:  Ang Gasa sa Pagka-maabiabihon
date:  22/10/2023
---

`Basaha ang Genesis 18:1-15. Unsang mga elemento sa pagabi-abi gipakita ni Abraham agig tubag ngadto sa iyang mga bisita?`

Naglingkod si Abraham sa pultahan sa iyang tulda sa kainit sa adlaw. Kini nga pamatasan dili kasarangan. Niadtong panahona sa adlaw sa ting-init, sa udto ang adlaw, ang tanan nangitag landong ug sa lab-as nga hoyohoy sa hangin. Apan, tingali giantus ni Abraham ang kainit aron makatabang kang bisan kinsa nga mo-agi?

Samtang didto, iyang nakita ang tulo ka mga nanagpanaw. Ang iyang nabatasan, malagmit, mao ang pagabi-abi sa mga dumuloong. Mao nga ang gipahigayon nga panaghibalag gikan kang Abraham: diha sa teksto siya midalagan ngadto kanila gikan sa pultahan sa iyang tulda. Nga niining puntoha ang importante: Si Abraham maoy unang milihok sa pagsugat kanila sa wala pa sila miduol kaniya.

"Magpakuha kita karon ug diyutay nga tubig, ug manghimitiis kamo sa inyong mga tiil, ug magpahulay kamo sa ilalum sa kahoy; ug magkuha akog usa ka hungit nga tinapay, ug palig-ona ninyo ang inyong kasingkasing; sa human niana magapadayon kamo, kay niana nakaanhi man kamo sa inyong ulipon" (Gen. 18:4, 5).

Nakaamgo si Abraham sa iyang bulohaton, nga mao ang pagpaambit sa matag-usa sa kahibalo bahin sa Ginoo sa usa ka kalibutan nga nalikosan diha sa paganism, pagsimbag mga diosdios, ug daghan pang mga diosdios. Sa atong makita niini nga panghitabo, ang iyang dihadiha nga paagi sa pagtuman sa iyang bulohaton mao ang pagabi-abi niining mga dumuloong, nga bag-o pa lang nagpakita sa halayo.

Samtang, si Abraham adunay "dakung panimalay nga nagsakop kapin. sa usa ka libo ka mga kalag, kadaghanan kanila mga pangulo sa mga pamilya, ug dili diyutay kondili bag-o lang nakabig gikan sa paganismo. Kadto nga panimalay nagkinahanglan ug lig-on nga kamot diha sa pagdumala. Walay huyang, magalang-alang nga mga paagi makasangkap sa pagdumala...

Bisan diin siya magpatindog sa iyang tulda, magpabarug siya tapad niini og halaran alang sa mga halad ug pagsimba. Kon kuha-on na ang tulda, ang halaran magpabilin; ug daghang magsuroyan nga mga Canaanhon, nga nakabaton sa kahibalo bahin sa Dios gikan sa kinabuhi ni Abraham nga Iyang sulogoon, mopabilin og kadiyut niadto nga halaran aron maghalad ngadto kang Jehova." Ellen G. White, Education, p. 187.

`Gikan sa pagsugod, nasabtan niining tawhana nga gitawag siya sa Dios ngadto sa bulohaton, nga ang iyang pag-adto sa Yutang Sina-ad dili alang sa usa ka bakasyon kondili sa pagkahimong panalangin ngadto sa iyang palibut ug, pinaagi sa iyang kaliwat, ngadto sa kalibutan Unsang mga principio sa panig-ingnan ni Abraham sa pagkama-abiabihon imong masunod sa imong kaugalingong kinabuhi?`