---
title:  Ang Espiritu ni Abraham sa Pag-amp
date:  24/10/2023
---

`Basaha ang Genesis 18:23-32 ug Santiago 5:16. Unsay ikatudlo niini kanato bahin sa pag-ampo ug pagpakilooy alang sa gikinahanglan sa uban?`

Ang panagsultihay tali ni Abraham ug sa Dios maoy usa ka matang. usa ka representasyon, sa intercessory prayer. Si Abraham gipaila niini nga capitulo ingon nga usa ka intercessor atubangan sa Dios alang sa mga tawo sa Sodomo ug Gomora. Nagpakilooy siya alang kanila; nga diha siya sa agianan nagbuhat ingon nga usa ka matang, usa ka simbolo, kang Jesus ingon nga atong tigpataliwala atubangan sa Amahan. Ang atong bulohaton niining adlawa magmalampuson lamang kon magpadayon kini uban niini nga mga matang sa pag-ampo.

Nakakat-un si Abraham sa paghigugma sa mga namuyo sa Sodoma ug Gomora, ug sa ubang mga siyudad sa duol. Mao kini ngano ang iyang pag- ampo matinud-anon ug sincero. Naka-away na siya batok sa ubang mga hari nga nakabantog sa mga hari sa Sodoma ug Gomora. Human sa kadaugan ni Abraham, si Bera, ang Hari sa Sodoma, nakighibalag kang Abraham uban kang Melkisedek. Naghangyo si Bera sa pagpabalik sa iyang mga tawo ngadto sa ilang mga puloy-anan: "Thatag mo kanako ang mga tawo, ug kuhaa alang kanimo ang babandi" (Gen. 14:21). Nagpaila kini sa gugma niini nga hari alang sa iyang katawhan. Tungod kay ang usa sa dagkung mga kinaiyahan ni Abraham mao ang gugma, iyang gihigugma ang mga hari sa Sodoma ug Gomora, ug nag-ampo siya alang kanila ug sa ilang mga tawo. "Ang gugma alang sa nagkawala nga mga kalag maoy nakapadasig sa pag-ampo ni Abraham." Ellen G. White, Pagtriarchs and Prophets, p. 140.

Gipalihok ni Abraham ang pagpaubos ug paglahutay sa iyang mga pag- ampo. Sa pagdawat sa Dios sa unang hangyo, sa pagluwas sa siyudad kon adunay 50 lamang ka matarung nga mga tawo nga nagpuyo didto, nagpadayon siya sa iyang pagpataliwala.

Ang atong bulohaton dili magmalampuson kon walay pag-ampo sa pagpataliwala alang sa uban. Human sa pakighibalag sa usa ka tawo, human sa paghatag og usa ka wali usa ka Bible study, kinahanglan mag-ampo kita alang sa mga tawo nga atong gikahibalag. Nagkinahanglan ang Dios niining nga mga pag-ampo sa paghikap sa mga kasingkasing sa mga tawo nga atong gikahibalag. Dili ang atong mga pulong o pagka-larino sa pagpanulti ang makakabig sa atong mga higala o mga kaila konadili ang Espiritu Santo. Mao nga bisan unsa nga bulohaton nga atong giapilan, kinahanglan kita mag- ampo alang sa matag-usa kanila.

`Basaha ang Roma 8:34 ug Hebreohanon 7:25. Unsay ilang gisulti kanato bahin sa gibuhat ni Jesus alang kanato, ug sa unang paagi tingali kini nga kamatuoran makatabang kanato sa pagsabut sa labi pa ka maayo sa atong kaugalingong kalabutan ingon nga mga intercessor alang sa uban?`