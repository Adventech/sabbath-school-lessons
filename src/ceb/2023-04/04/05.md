---
title:  Ang Bulohaton ni Abraham
date:  25/10/2023
---

`Basaha ang Genesis 19:1-29. Unsay resulta sa espiritu ni Abraham sa pagkama-abiabihon, gugma, ug pag-ampo?`

Ang teksto naghatag kanatog makasisibut nga timaan bahin sa nahimutangan ni Lot didto sa siyudad sa Sodoma: "Naglingkod si Lot sa ganghaan sa Sodoma" (Gen. 19:1). Nagpasabut kini nga aduna siyay importante nga pagkatawo sa siyudad, siguro usa ka opisyal sa publiko, tungod kay ang paglingkod sa ganghaan usa ka pribilihiyo sa mga opisyales, mga juwes, ug mga hari (2 Sam. 19:8, Jer. 38:7, Ruth 4:1).

Ang Genesis 19 parallel o ka-abay sa capitulo 18 ug ang sugilanon bahin sa mga manulonda uban kang Abraham. Si Abraham ug Lot sa matag-usa kanila naglingkod sa pultahan o ganghaan (Gen. 18:1, Gen. 19:1); Si Abraham ug Lot, matag-usa kanila nagdapit og mga dumuloong sa pagpahulay sa ilang gipuy-an (Gen. 18:3, 4; Gen. 19:2); Si Abraham ug Lot, matag-usa kanila nagandam og pagkaon alang sa ilang mga bisita (Gen. 18:4-8, Gen. 19:3). Bisan unsay iyang mga sayop, si Lot adunay pila ka maayong mga kinaiyahan, daw ingon.

"Ug gipaulan ni JEHOVA sa Sodoma ug Gomora ang azufre ug kalayo nga gikan kang JEHOVA didto sa kalangitan. Ug gilaglag niya kadtong mga siyudad, ang tanang Kapatagan, ug ang tanang mga namuyo sa mga ciudad, ug kadtong nanagtubo sa yuta" (Gen. 19:24, 25).

Wala kita mahibalo kon pila ka mga tawo ang nagpuyo sa mga ciudad sa Sodoma ug Gomora sa panahon niini nga asoy, apan uban niining linibo ka mga tawo upat lang ang mibiya sa ciudad, ug tulo lang ang naluwas. Sama gihapon sa asoy diha sa Genesis bahin sa Lunop. Wala kita mahibalo ang kadaghanon sa mga tawo nga buhi kaniadto, apan nahibalo kita nga kadaghanan wala maluwas.

Ang diyutay lang nga nagpuyo sa Sodoma ug Gomora nga naluwas adunay mga gipasabut alang sa atong kaugalingong bulohaton: dili ang tanan maluwas. Gusto kita nga ang tanan modawat kang Jesus ug sa lyang plano sa kaluwasan, apan ang kada usa ka tawo adunay gawasnon nga pagbu- ot. Ang atong bulohaton mao ang pagdapit sa daghang mga tawo kutob sa mahimo sa paghimo sa pagpili alang kang Jesus. Samtang kita magtuman sa atong bulohaton, tabangan kita sa Dios pinaagi sa Espiritu Santo, apan dili gyud Siya mosupak sa pagbu-ot ni bisan kinsa. Ang gawasnon nga pagbu- ot nagkahulogan nga, sa katapusan, walay sapayan kon unsay atong buhaton, bisan unsa ka daghan kita mag-ampo, ang kaluwasan moabut ngadto sa matag usa ka tawo sumala sa iyang pagpili.

`Unsaon nato pagtuon sa dili pagkaluya kon dili kita makakita sa matang sa mga resulta nga atong gusto sa atong pagbuhat sa bulohaton?`