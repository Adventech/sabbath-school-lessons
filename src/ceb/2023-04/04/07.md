---
title:  Dugang Panghunahuna
date:  27/10/2023
---

Dugang nga Panghunahuna: "Ang gugma alang sa nagkawala nga mga kalag maoy nagpadasig sa pag-ampo ni Abraham. Samtang yang gidumtan ang mga sala niadto kurakot nga ciudad, naghandum siya nga unta maluwas ang mga makasasala. Ang iyang halalum nga kasibut alang sa Sodoma nagpakita sa kahigwaos nga kinahanglan atong bati-on alang sa dili mga manghinulsolon. Kinahanglan atong dumtan ang sala, apan kaloy-an ug higugmaon ang makasasala. Sa atong palibut adunay mga kalag nga padulong sa kalaglagan ingon nga walay paglaum, makalilisang, sama sa moabut sa Sodoma. Sa matag-adlaw nag-anam ka sira sa kahigayonan sa uban. Matag- takna adunay moagi saylo sa pagkab-ut sa kalooy. Ug hain man ang mga tingog sa pagpasidaan ug pagpakilooy sa pag-awhag sa makasasala sa pagkalagiw gikan niining makahahadlok nga kangitngit? Hain man ang mga kamot nga mokab-ut sa pagdani kaniya gikan sa kamatayon? Hain man kadto uban sa pagpaubos ug malahutayon nga pagtoo nagpakilooy sa Dios alang kaniya?

"Ang espiritu ni Abraham mao ang espiritu ni Cristo. Ang Anak sa Dios sa Iyang kaugalingon mismo ang dakung tigpataliwala alang sa makasasala? Siya nga maoy nagbayad sa bili alang sa pagtubos nahibalo sa bili sa tawhanong kalag. Uban sa pagsupak sa dautan ingon nianang diga sa usa ka kinaiyahan nga walay mansa sa pagkaputli, nagpadayag si Cristo ngadto sa makasasala sa usa ka gugma nga sa walay kinutoban nga pagka-maayo lamang makahimo pagsabut. Diha sa mga pag-agulo sa paglansang, Siya mismo nabug-atan sa hilabihan ka bug-at sa mga sala sa tibuok kalibutan, lyang giampo ang Iyang mga nagtamay ug mga nagpatay, "Amahan, pasayloa sila kay wala sila manghibalo sa ilang ginabuhat." Lucas 23:34,"-Ellen G. White, Patriarchs and Prophets, p. 140.

Pinasidunggan si Abraham sa nagpalibut nga mga nasud ingon nga usa ka gamhanang principe ug usa ka maalam ug takus sa pangulo. Wala niya tago-i ang iyang inpluensiya gikan sa iyang mga silingan. Ang Iyang kinabuhi ug kinaiya, sa ilang daku nga pagkalahi niadtong mga nanagsimbag diosdios, naghatag og usa ka makapasabut nga inpluensiya dapig sa matuod nga pagtoo. Ang iyang pagka- maunongon ngadto sa Dios walay pagkausab, samtang ang iyang pagka-higugmaonon ug pagka-manggihatagon nakapadasig sa pagsalig ug mahigalaon ug ang iyang walay kausaban nga pagka-dungganon nakadani sa pagtahud ug dungog." Patriarchs and Prophets, pp. 133, 134.

**Diskusyonan nga mga Pangutana**

`1. Unsang sagad nga mga pananglitan gikan sa Kasulatan nagpakita kanato og usa ka tawo nga nagtuman sa Iyang tawag ngadto sa bulohaton? Komusta man bahin kang Juan Bautista? Matawag mo ba siya nga malampuson?`

`2. Basaha ang Genesis 19:30-36. Unsay gisulti niini kanato bahin sa kinaiya sa uban niadtong naluwas gikan sa Sodoma?`

`3. Unsang ubang mga leksyon atong matun-an gikan sa panig-ingnan ni Abraham bahin sa bulohaton ug giunsa kini pagbuhat?`

`4. Hunahunaa kini: Imo bang ilhon ang pagpataliwala ni Abraham alang sa Sodoma ug Gomora nga malampuson o napakyas?`