---
title:  Pagpasakop ngadto sa Kabubut-on sa Dios
date:  26/10/2023
---

`Basaha ang Genesis 12:1-9. Unsay gitudlo kanato niini nga mga bersiculo bahin sa pagpasakop ngadto sa kabubut-on sa Dios, bisan og ang agianan sa unahan daw dili tin-aw?`

Usa sa dugokan nga mga qualities ni Abraham mao ang iyang pagpasakop ngadto sa kabubut-on sa Dios. Ang tanang kasinatian ni Abraham sa Dios adunay kinaiyahan pinaagi sa iyang pagpasakop.

Ang iyang pagka-tinawag: Nakadawat si Abraham og usa ka mahagiton nga tawag gikan sa langit: "Miingon si JEHOVA kang Abraham, "Gumula ka gikan sa imong nasud, sa imong katawhan ug sa panimalay sa imong Amahan ngadto sa yuta nga akong ipakita kanimo" (Gen. 12:1). Sa iyang pagkadungog sa usa ka tingog gikan sa langit, ang iyang nahaunang reaksyon dili unta pagtagad niini nga tingog, sa paghunahuna nga basi gimatamata siya.

O iya unta supakon ang mensahe, sa pag-ingon sama pananglit, Dili ko gusto moadto; gusto ko dinhi. "Ang yuta nga akong ipakita kanimo" daw usa ka katingalahang paghulagway sa usa ka padulngan! Apan iyang gidawat ang tawag. Iyang gipasakop ang iyang kabubut-on ngadto sa kabubut-on sa Dios ug mibiya sa panimlay sa iyang amahan ug sa iyang nasud: "Busa, milakaw si Abraham, sumala sa gisulti ni JEHOVA kaniya" (Gen. 12:4)..

Pagpili sa yuta: Miulbo ang away tali sa mga sulogoon ni Lot ug kang Abraham, apan si Abraham dili usa ka tawo nga moaway sa iyang kaugalingong unod ug dugo. Nagpasakop siya ngadto sa kabubut-on sa Dios, nga nagpanalangin na usab kaniya: "Miingon si JEHOVA kang Abraham, human sa pagbulag ni Lot gikan kaniya. 'Karon ilantaw ang imong mga mata, ug tan-awa gikan sa dapit nga imong nahimutangan, ngadto sa amihanan ug sa habagatan ug silangan ug sa kasadpan; kay ang tanang kayutaan nga imong nakita akong igahatag kanimo ug ngadto sa imong mga kaliwatan sa walay katapusan" (Gen. 13:14, 15).

Paglaglag sa Sodoma ug Gomora: Sa pagpadayag sa Dios kang Abraham sa dangatan niining duha ka mga ciudad, si Abraham, puno sa gugma, misulay pagluwas sa mga ciudad. Tungod kay wala may bisan napulo nalang ka mga tawong matarung didto sa mga ciudad, gilaglag ang mga ciudad. Gipasakop ni Abraham ang iyang kabubut-on ngadto sa kabubut-on sa Dios, ug iyang gidawat ang hukom sa Dios sa maong mga ciudad.

Ang Ginoo nakahimo paggamit kang Abraham tungod sa iyang pagpasakop ngadto sa Dios diha sa tanang mga kahimtang. Kinahanglan masama usab kita niini karon.

`Hagit: Sa atong mga ciudad, mag-atubang kitag mga babag sa pagwali sa ebanghelyo sa nagka-angay ug pagka-epektibo. Kinahanglan kita magpakilooy sa pagpanginlabut sa Dios.`

`Hagita Pagpadayon: Pangitag paagi sa pakigkita og usa ka tawo nga directa na-apektohan sa usa ka lisud nga kahimtang susama sa imong kaugalingon. Pahibaloa kanang tawhana nga ikaw nag-ampo alang kaniya, ug hangyon ang Dios sa pagpakita kanimo unsay imong mabuhat sa pagtabang.`