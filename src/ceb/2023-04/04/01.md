---
title:  Pagpaambit sa Bulohaton sa Dios
date:  21/10/2023
---

### Basaha sa Pagtuon sa Semana
Genesis 18; Santiago 5:16; Roma 8:34: Heb. 7:25; Gen. 19:1-29; Gen. 12:1-9.

> <p>Tekstong Sag-ulohon</p>
> "Usa ka bag-ong sugo akong ihatag kaninyo, nga maghigugma-ay kamo sa usag-usa; maingon nga ako naghigugma kaninyo, nga maghigugma-ay usab kamo sa usag-usa. Pinaagi niini ang tanan mahibalo nga kamo Akong mga tinun-an, kon maghigugma-ay kamo sa usag-usa" (Juan 13:34, 35).

Gikan sa sinugdan, gusto si Abraham nga maggamit sa Dios alang sa bulohaton. Makita kini nga kamatuoran, pananglitan, diha sa Gensis 18, sa gipasidan-an siya sa Dios bahin sa mahitabo sa Sodoma ug Gomora. "Sa pagkatinuod si Jehova nga Dios dili magbuhat sa bisan unsa, gawas kon lyang ipadayag ang Iyang tinago ngadto sa Iyang mga alagad, ang mga manalagna" (Amos 3:7). Ug sa sugilanon sa Sodoma ug Gomora, ang Iyang sulogoon ang manalagna" mao si Abraham.

Nagpahulay si Abraham panahon sa mainit nga adlaw sa diha nga iyang nakita ang tulo nga mga naglakbay."Nakita ni Abraham ang iyang tulo ka mga bisita nga gikapoy, uban sa gamay nga paghunahuna nga kauban kanila mao ang Usa nga kinsa Siya magasimba sa walay pagkasala."-Ellen G. White, Patriarchs and Prophets, pp. 138, 139.

Apan, si Abraham, wala madugay nalambigit sa bulohaton sa Dios. Ang iyang pagka-apil, sumala sa gipadayag niini nga capitulo, mao ang pag- ampo ug pagpakilooy alang sa iyang katawhan didto sa Sodoma ug Gomora Nga gusto siya mahibalo kon kining mga tawhana, bisan pa sa ilang mga kaugalingon nga pagkadautan, maluwas. Sa usa ka kahulogan, kon dili kana bahin sa bulohaton-unsa man diay ang bulohaton?

Sa tibuok niini nga capitulo, tulo ka dagkung spiritual nga mga qualities ni Abraham gipadayag: maabi-abihon, gugma, ug pagkamainampo-on-mga qualities nga dakug matabang usab sa bulohaton.