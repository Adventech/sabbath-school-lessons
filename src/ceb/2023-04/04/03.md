---
title:  Gugma ni Abraham alang sa Matag-usa 
date:  23/10/2023
---

`Basaha ang Genesis 18:16-33. Giunsa ni Abraham pagpalihok ang iyang dakung batasan sa gugma alang sa tanang katawhan sa walay pag-ila sa kaliwat, rasa, o mga tawo?`

Ang ikaduhang quality ni Abraham nga mabasa diha sa Gensesis 18 ma ang iyang gugma sa mga tawo, bisan pa kadtong dili niya kaila sa personal Daku kini nga leksyon alang kanato, Makasasala ang mga tawo sa Sodoma ug Gomora, halayo kaayo sa iyang mga values, apan puno ang iyang kasingkasing og gugma alang sa matag-usa sa walay pagpihig sa rasa, gender, pinulongan, o relihiyon

Dayon, gipadayag sa Dios kang Abraham ang Iyang desisyon paglaglag sa mga siyudad sa Sodoma ug Gomora. "Unya miingon si JEHOVA, tungod sa pagtu-aw batok sa Sodoma ug Gomora sa kadaku sa ilang mga sala manang ako sa pagtan-aw kon sila nakabuhat sumala sa pagtu-aw nga miabut kanako. Ug kon dili, mahibalo ako" (Gen. 18:20, 21).

Uban sa dakung pagpaubos ug balaang pagtahud, gihangyo ni Abraham ang Dios. "Halayo kanimo ang pagbuhat ingon niana nga patyon nimo ang mga matarung uban sa dautan, ug nga sa ingon niana ang mga matarung magasama sa mga dautan! Kana halayo Kanimo. Dili ba ang Maghuhukom sa tibook nga yuta magabuhat sa matarung?" (Gen. 18:25).

Pinaagi sa iyang gugma, naglaum si Abraham sa pagluwas sa tanang mga tawo niini nga mga siyudad, dili lamang ang mga matarung. Sa pagkasiguro, nahibalo si Abraham kon unsa ka dautan ang mga tawo nga nagpuyo didto. Kinsay nahibalo kon unsang mga sugilanon iyang nadunggan bahin niadtong mga tawhana ug sa ilang mga prejudices? Ug gikan sa atong nahibaloan bahin kanila, sumala sa gipadayag sa sunod nga capitulo, uban sa ngil-ad nga sugilanon ni Lot ug sa panon sa mga tawo gawas sa iyang balay (tan-awa sa Gen:19:1-11), dautan kaayo kining mga tawhana.

Apan si Abraham, sa pagkahibalo sa iyang kaugalingon sa gugma sa Dios, nagpakilooy Kaniya alang kanila. Nahibalo si Abraham nga ang mga tawo kanunay makahimo pagbalik ngadto sa Dios diha sa paghinulsol. Alang kang Abraham, ang pagluwas sa mga namuyo niini nga mga siyudad maghatag kanilag higayon sa paghinulsol.

Sa katapusan, gipasikad ni Abraham ang iyang hangyo sa iyang personal nga nahibaloan bahin sa gugma sa Dios alang sa mga tawo, Siya mismo adunay dakung gugma alang sa mga makasasala, ug nahibalo siya nga samtang aduna pay kinabuhi, adunay paglaum alang sa kaluwasan.

`Nganong importante man kaayo ang pag-ampo sa pagpakilooy sa atong kaugalingong kinabuhi sa pag-ampo? Sa unsang paagi ang pag- ampo alang sa uban nga anaa sa panginahanglan makatabang kanato sa pagtubo sa pagka-espirituhanon ug pagkasinati og dugang sa katinuoran sa gugma sa Dios alang sa mga makasasala?`