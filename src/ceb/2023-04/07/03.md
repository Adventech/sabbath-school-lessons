---
title:  Metodo ni Jesus ug Pagtubag
date:  13/11/2023
---

Ang Biblia nagsulti kanato nga ang abogado miduol aron pagsukod kang Jesus, apan nahibalo si Jesus kon unsa ang iyang mga tumong. Sa pagkatinuod, ang Dios nahibalo sa mga pangandoy ug mga handum sa atong mga kasingkasing labaw kay sa atong nahibaloan sa atong mga kaugalingon Ug tinuod usab nga dili kita makahibalo sa kasingkasing ug mga motibo niadtong mangutana kanato, dili ba?

Usahay ang mga tawo sa ubang relihiyon mangutana kanato bahin sa atong pagtoo. Pananglitan, ang atong mga higala nga Muslim mangutana bahin sa pagka-Dios ni Cristo, sama sa, "Hain sa Biblia nga nag-ingon si Jesus nga Siya Dios?" o "Nganong moingon man kamo nga adunay usa ka Dios nga aduna man kamoy tulo ka personas sa Trinity?" Bisan daw makapasuko kini nga mga pangutana, apan ang gikinahanglan sa kasingkasing bahin kang Jesus mahimong tininuod ug makarepresentar sa usa ka halalum o pagkahaw ang sa pagbati niadtong mangutana og mga pangutana. Dili kita mahibalo sa ilang mga kasingkasing: gani dili kinahanglan kita masayud niini. Igo lang kini mag-alagad ngadto sa uban sa labing maayo nga atong mahibaloan, bisan unsay ilang kinaladman nga mga tumong.

`Basaha ang Mateo 26:56; Buhat 17:11; 1 Cor. 15:3, ug 2 Tim. 3:16. Unsay matabang kanato niini nga mga bersiculo sa pagsabut sa tubag ni Jesus ngadto sa abogado diha sa Lucas 10:26?`

Usahay gusto kitag mga tubag apan dili kita motrabaho sa pagpangita kanila. Miingon si Jesus: "Unsa may nasulat diha sa balaod? Giunsa man nimo pagbasa kini?" (Lucas 10:26). Gitumbok ni Jesus ang usa ka importante kaayo nga bahin sa pagtuon. Sa baylo nga igo lang kita maminaw kon unsay gisulti sa uban kanato, kinahanglan kita mobasa o magtuon sa Kasulatan (sa pulong Dios) alang kanato. Anaa na diha ang mga tubag, ug ang Espiritu Santo magabuhat sulod sa atong mga kasingkasing sa pagpasabut kanato kon unsay atong kinahanglan buhaton.

Gihatagan kita sa Dios sa Iyang Pulong. Niini, atong makaplagan ang tanang kamatuoran nga kinahanglan atong mahibaloan kon unsaon nato pagkinabuhi, kon unsaon nato pagtagad ang uban, ug unsaon nato "pagpanunod sa dayon nga kinabuhi." Tinuod gyud nga adunay bulohaton alang sa mga magtutudlo ug mga ministro, apan sa katapusan, kinahanglan kita moadto sa Biblia alang sa mga kamatuoran nga mahinungdanon. "Ang Imong pulong maoy usa ka lamparahan sa akong mga tiil ug usa ka kahayag sa akong agianan" (Sal. 119:105). Kini nga bersiculo dili lang usa ka garay balak; usa kini ka sagrado nga kamatuoran, nagtudlo kanato ngadto sa Pulong sa Dios ug sa importancia niini ngadto sa tumotuo.

`Si Jesus, ang Pulong sa Dios nga nahimong unod, kanunay nagtudlo mga tawo balik ngadto sa Nasulat nga Pulong. Unsay kinahanglan isulti niini kanato bahin sa importancia sa Biblia ug nganong dili nato dawaton ang bisan unsang pinilosopo o theological nga pangatarungan nga makapakubos sa atong pagsalig sa Biblia?`