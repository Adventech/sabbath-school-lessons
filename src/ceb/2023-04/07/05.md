---
title:  Paghigugma sa Uban ingon sa Atong Paghigugma sa Atong mga Kaugalingon
date:  15/11/2023
---

`Basaha ang Mateo 22:37-40. Giunsa ni Jesus pagsulti dinhi sa lyang pagtandi sa Iyang kaugalingon ngadto sa Iyang tubag ngadto sa abogado, diha sa Lucas 10:27, 28?`

Sumala sa Mateo 22:37-40, gipatin-aw ni Jesus nga ang adlaw-adlaw nga pagpahayag sa tinuod nga pagtulon-an nagbitay niining duha ka mga sugo. Ug sa Lucas 10:27, 28 nga kon ang usa ka tawo magbuhat niining duha ka mga butang, makabaton siya sa dayon nga kinabuhi.

"Ang gugma maoy nagpailalum nga principio sa pangagamhanan sa Dios sa langit ug yuta, ug kinahanglan maoy patukoranan sa Cristohanong kinaiya. Kini lamang makahimo ug makapalig-on kaniya. Kini lamang ang makahimo kaniya sa pagsukol sa pagsulay ug tentasyon."-Ellen G. White, Christ's Object Lessons, p. 49.

`Basaha ang Galacia 5:14; Miquelas 6:6-8; ug 1 Juan 4:20, 21. Giunsa niini nga bersiculo sa pagpalig-on sa gisulti ni Jesus kanato?`

Sumala kang Pablo, "Kay ang tibuok kasugoan natuman diha sa usa ka pulong. bisan niini: 'Higugmaa ang imong silingan ingon sa imong kaugalingon (Gal. 5:14). Alang kang Pablo, ang paghigugma sa Dios makita sa practical lamang kon kana nga gugma makita sa atong pagtagad sa uban. Bisan og iyang nasulti kana "ang matarung magkinabuhi pinaagi sa pagtoo" (Roma 1:17), apan ang buhi nga pagtoo dili usa ka butang nga gitagoan, wala mahibaloi o dili makita sa uban. Si Pablo, Miqueias, ug Juan nagpatin-aw niini nga ang practical nga mga buhat maghulagway sa katinuoran sa pagtoo nga atong giangkon.

Diha sa 1 Corinto 13, nagsulti si Pablo sa kusganon gayud kon ang usa ka tawo mag-angkon sa pagbaton og dakung kahibalo, o magbuhat og bantug nga mga binuhatan, o nagbaton sa dakung pagtoo, ug bisan gani sa paghalad sa iyang kinabuhi, apan walay gugma mahisama siya nga "masaba nga agong o piyang-piyang nga nagatagingting" (1 Cor. 13:1).

`Tan-awa ang kinutlo kang Ellen G. White sa ibabaw. Tan-awa kon unsay iyang gisulti nga pinaagi lamang sa gugma ang mga tawo magpabilin nga lig-on ug molahutay sa pagsulay. Sa unsang paagi kini nga ideya magpakita nga ang sugo sa paghigugma dili kaluwasan pinaagi sa mga buhat, kondili, usa ka pagpahayag sa atong pagtoo diha kang Jesus?`