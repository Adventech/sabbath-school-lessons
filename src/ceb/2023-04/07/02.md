---
title:  Ang Pangutana sa mga Pangutana
date:  12/11/2023
---

Kinsa man kita? Nganong ania man kita dinhi? Ug unsa may mahitabo sa atong pagkamatay? Unsay atong katapusang dangatan? Mao kini, sa daghang paagi, ang labing importante nga mga pangutana sa mamalatyon nga mga binuhat, mga binuhat nga nahibalo nga sila mamalatyon (mao man usab ang oyster ug mga manok, apan wala mahibalo niini), makahimo pagpangutana. Ug diha sa ebanghelyo ni Lucas, adunay miduol kang Jesus uban sa unsa man, gani, ang labing mahinungdanon sa tanang pangutana.

`Basaha ang Lucas 10:25. Unsa may gipangutana niini nga abogado, ug nganong nangutana man siya niini?`

Bisan unsa ka serioso ang maong pangutana, tin-aw nga nagpahayag ang Biblia nga miduol siya aron pagsulay kang Jesus. Nahibalo kita nga usahay ang mga tawo moduol uban sa pagkawalay pagtuo, ug gani dili tingali serioso sa ilang pagpangutana, apan maalagaran gihapon sila. Mao kadto ang pagtagad ni Jesus sa abogado, bisan og nahibalo Siya nga ang nahaunang mga tuyo dili tininuod. Apan alang sa abogado, ug sa audience, kini nga pangutana maoy pangabli nga si Jesus makaawhag kanila sa pagsusi sa ilang mga kasingkasing Bisan ang Iyang pagkahibalo sa mga tumong sa abogado, gitagad gihapon siya ni Jesus aron pagrespeto kaniya.

Sa katapusan, unsa nga pangutana nga labaw pa ka importante kay niini? "Unsay akong buhaton sa pagpanunod sa kinabuhing dayon?" Walay sapayan kon unsay atong relihioso nga mga tulomanon o mga nabatasan, luyo kanilang tanan mao kining labing mahinungdanon nga pangutana. Agig pagtandi ngandto niini, unsa pang uban nga mahinungdanon gayud alang sa mga tawo kansang mga kinabuhi gihulagway ingon nga "usa ka alisngaw nga mopakita sa makadiyut nga panahon dayon nahanaw" (Santiago 4:14)? Alang sa unsa ang bugtong kapili-an ngadto sa kinabuhing dayon kay sa dayon nga kamatayon?

`Basaha ang 1 Corinto 15:30-32. Unsay punto ni Pablo dinhi nga nagpasantup sa pagka-importante sa dayon nga kinabuhi?`

Bisan og unsa ka katahapan ang iyang mga tumong, ang abogado nangutana sa labing mahinungdanong pangutana, ug si Jesus nga sa kanunay mabinantayon sa paggamit sa bisan unsa, ug matag-usa ka higayon alang sa bulohaton, nagkuha niini nga bintaha sa pag-alagad sa mga tawo.

`Unsaon nato sa pagka-mahunahunaon usab sa pagpahimulos sa bisan unsa nga mga kahigayonan nga moabut sa atong dalan sa pagsaksi, bisan kon dili maayo ang mga kahimtang?`