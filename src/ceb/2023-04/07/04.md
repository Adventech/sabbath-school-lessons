---
title:  Sa Pagpanunod sa Dayon nga Kinabuhi
date:  14/11/2023
---

`Basaha ang Lucas 10:27, 28. Unsay tubag sa abogado ngadto sa iyang kaugalingong pangutana?`

Nangutana ang abogado, ug siya mismo ang nagtubag: "Higugmaa ang Ginoo nga imong Dios sa tibuok mong kasingkasing...ug "Higugmaa ang imung silingan ingon sa imong kaugalingon" (Lucas 10:27).

Unsa may tubag ni Jesus? Siya miingon, "Husto ang imong tubag" (Lucas 10:28). Nagpadayon si Jesus sa paghagit kaniya sa pagbuhat sa usa ka butang labut niini, sa pag-ingon, "Buhata kini ug mabuhi ka" (Lucas 10:28). Alang sa kadaghanan sa mga magtutuo, ang paghatag sa husto nga mga tubag bahin sa doctrina ug pagtoo dili ingon niana ka lisud. Ang hagit mao, sa baylo, moabut diha sa pagbuhat sa ilang nahibaloan nga husto ug sa pagsunod sa ilang gituohan. Daghang mga tawo nga nahibalo sa igo aron maluwas, mawala tungod kay wala nila buhata ang ilang nahibaloan nga kinhanglan buhaton. Mao kana kon unsa ka serioso kini nga issue. Ang igo lang pagkahibalo bahin sa paghigugma sa Dios ug sa imong silingan dili igo.

Kinahanglan imong buhaton kini! Basaha ang Santiago 2:17-22. Sa unsang paagi kini nga mga bersiculo magka-abay sa gisulti ni Jesus ngadto sa abogado?

Kon nahigugma kita sa Dios, atong basahon ang Iyang Pulong, mag- ampo kita, atong tumanon ang Iyang kasugoan, ug magmatinumanon kita sa lyang tingog "uban sa atong tibuok kasingkasing." Kon ako moingon nga akong gihigugma ang uban, apan wala koy pagtagad sa uban sulod sa iglesia, o kon wala koy pagtagad sa panginahanglan sa uban kon makahimo ako pagtabang, unsa may kaayohan bahin sa akong pagtoo? Ang Cristianidad dili lang usa ka lindog sa tukma nga mga pagtulon-an; usa kini ka paagi sa matang sa pagkinabuhi.

"Kon hubo ang usa ka igsoong lalaki o babaye ug walay makaon sa adlaw-adlaw, ug usa kaninyo moingon ngadto kanila, Panglakaw na kamo nga malinawon, painiti ug busga ang inyong kaugalingon, sa walay paghatag kanila sa mga butang nga gikinahanglan sa lawas, unsa man lamay kapuslanan niana?" (Santiago 2:15, 16).

`Unsa kadaku ang imong pagtagad bahin sa pagtabang sa uban? Unsa kadaku ang imong pagsunod sa mga pulong ni Pablo: "Nga ang matag-usa kaninyo magatagad dili lamang sa iyang kaugalingong mga kahimtang. kondili sa mga kahimtang sa uban usab" (Filipos 2:4)? Pinaagi sa kalooy sa Dios, unsaon nimo pagkakat-un sa dugang nga pagtagad alang sa uban?`