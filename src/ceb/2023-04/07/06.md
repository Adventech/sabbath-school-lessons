---
title:  Ang Sugilanon sa Maayong Samariahanon Karon
date:  16/11/2023
---

Sa pagsugo sa abogado sa paghatag sa hustong tubag, miingon si Jesus, "Buhata kini ug ikaw mabuhi" (Lucas 10:28), ug busa Iyang gitandog ang dugokan sa kasingkasing sa tawo. Ang paghatag sa tanang husto nga mga tubag sayon lang alang sa abogado, apan ang pagbuhat nianang mga butanga maoy usa ka issue 2,000 anyos na ang milabay, ug issue gihapon kini alang sa daghan karon. Gusto ang abogado sa paglit-ag kang Jesus ug pagpagara sa iyang kahibalo. Nangutana siya sa followup nga pangutana: "Kinsa may akong silingan?" (Lucas 10:29).

`Basaha ang Lucas 10:30-37. Unsaon nimo pagsummarize ang gipasabut ni Jesus sa sugilanon dinhi?`

Aduna bay mga tawo sa atong palibut nga wala matagad sa makatarunganon sa uban? Ato bang nabuhat ang bisan unsa sa pagtabang kanila? Tinuod nga usahay ang mga pastor, mga tigulang, ug mga sakop dili motabang niadtong nagkinahanglan og tabang. Usahay ang mga tawo sa ubang pagtoo labi pa gani ka maloloy-on ngadto sa mga tawo sa comunidad kay kanato. Maghisgut kita bahin sa pagkalo-oy, apan ang uban dili makatagbo sa mga panginahanglan sa mga tawo nga wala nato hisguti. Kon ang atong pagtoo adunay kahulogan, kinahanglan mokab-ut kita sa gawas ug motabang niadtong nagkinahanglan og tabang.

Gitapus ni Jesus ang sugilanon sa maayong Samariahanon pinaagi sa pagpangutana kinsa sa tulo ang tinuod nga silingan ngadto sa tawo nga nagkinahanglan og tabang.

"Busa ang pangutana, 'Kinsay akong silingan? natubag sa walay katapusan. Gipakita ni Cristo nga ang atong silingan wala magpasabut nga kanang sakop sa atong iglesia o samag pagtoo kanato. Wala pagbahig kini sa rasa, color, o klase. Ang atong silingan mao ang matag-usa ka tawo nga nagkinahanglan sa atong tabang. Ang atong silingan mao ang matag-usa ka kalag nga samdan ug napangos sa kaaway. Ang atong silingan mao ang matag- usa ka tawo nga kabtangan sa Dios."-Ellen G. White, The Desire of Ages, p. 503.

`Hagit: Pagsugod pag-ampo sa matag-adlaw alang sa usa ka tawo nga lahi kay kanimo, o gani alang sa usa ka tawo nga sa personal dili nimo magustohan.`

`Hagita sa Pagpadasig: Paglista og dili moubos tulo ka mga ngalan sa imong mga ka-ila (dili mga Adventista); ilha ang ilang panginahanglan (emosyonal, physical, social) ug hunahunaa unsaon nimo pag-alagad kanila sa personal niana nga mga panginahanglan. Unsay imong mahimo kanila sa practical nga paagi sa sunod semana?`