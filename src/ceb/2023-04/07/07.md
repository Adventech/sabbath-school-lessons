---
title:  Dugang Panghunahuna
date:  17/11/2023
---

Dugang nga Panghunahuna: Basaha kang Ellen H. White "The Good Samaritan," pp. 497-505, diha sa The Desire of Ages.

Adunay daghang gigutom, mga kabus, ug gidaugdaug nga mga tawo sa atong kalibutan karon. Imong mabuhat ang imong bahin, bisan unsa ka "gamay" kini. Dili kita makasulbad sa tanang problema sa kalibutan sa dili pa mobalik si Jesus. Wala kita sa paghimo niana. Apan hangtud karon, ang atong buhat mahimong ingon sa nakatabang sa usa ka tawo nga imong nailhan nga walay igo nga pagkaon; o mahimo sa pagtabang sa usa ka sakop sa iglesia nga nag-atubang og inhustisya, bisan sa pagdaug-daug, nga nagpabilin nga usa ka tinuod nga problema sa atong kalibutan, bisan karon.

"Ang putli nga relihiyon ug wala mahugawi atubangan sa Amahan mao kini: "Pagbisita sa mga ilo ug mga balo sa ilang kasakitan, ug sa pagbantay sa iyang kaugalingon nga wala mahugawi gikan sa kalibutan. Ang maayong mga buhat mao ang bunga nga si Cristo nagkinahanglan kanato sa pagdala: maloloy- ong mga pulong, mga buhat sa pagkamatinabangon, maloloy-ong pagtagad sa mga kabus, sa nanginahanglan, sa gisakit. Kon ang mga kasingkasing adunay kahingawa sa mga kasingkasing nga nabug-atan sa kaluya ug kagul-anan, kon ang kamot maghatag ngadto sa nanginahanglan, kon nabistihan ang mga hubo, giamoma ang mga dumuloong ngadto sa lingkoranan sa imong buhatan ug usa ka dapit sa imong kasingkasing, mopaduol gayud ang mga manulonda, ug ang usa ka natubag nga kabug-at didto sa langit. Ang matag-usa ka buhat sa justicia, kalooy, ug pagkamanggihatagon makahimog honi didto sa langit. Ang Amahan gikan sa Iyang trono magtan-aw niadto magabuhat niining mga buhat sa kalooy, ug mag-isip kanila uban sa Iyang labing bililhon nga mga bahandi. Ug sila Ma-ako, nag-ingon si Jehova sa mga panon, nianang adlaw sa akong pagtigum sa Akong mga mutya." Ang matag-usa ka maloloy-ong buhat ngadto sa mga kabus, sa nanag-antus, giila ingon nga ginabuhat ngadto kang Jesus. Kon imong tabangan ang mga kabus, mahingawa sa ginasakit ug gidaugdaug, ug nakighigala sa mga ilo, imong gidala ang inyong mga kaugalingon ngadto sa labaw pa ka su-od nga relasyon ngadto kang Jesus."-Ellen G. White, Testimonies for the Church, vol. 2, p. 25.

**Diskusyonan nga mga Pangutana**

`1. Unsaon nimo pagsiguro nga atong nasabtan ang sugo sa paghigugma sa Dios ug sa uban dili kaluwasan pinaagi sa mga buhat? Kon atong hunahunaon kinsa si Jesus, ug unsay Iyang nabuhat alang kanato didto sa krus (tan-awa sa Filipos 2:5-8). Ngano ang ideya nga bisan unsang butang atong buhaton aron pagbaton o makahatag og kaluwasan usa ka dakung sayop? Unsaon nato pag-ila tali sa pagbuhat alang sa kaluwasan, nga usa ka makamatay nga sayop, ug ang pagpadayag sa atong mga kinabuhi sa kaluwasan nga ato nang nabatonan diha kang Jesus?`

`2. Unsaon nato pag-ila sa pipila sa nabatasan nga mga pag-ibig-ibig nga tingali atong gibatonan niadtong lahi sa atong tinuohan?`

`3. Ang uban pa nianang mga pahayag nga atong natun-an sa leksyon niining semanaha, unsa pang uban nga suporta sa kasulatan sa pagpakitag kalooy ngadto sa uban, bisan kinsa sila?`