---
title:  Bulohaton ngadto sa Akong Silingan
date:  11/11/2023
---

### Basaha sa Pagtuon sa Semana
Lucas 10:25--37; 2 Tim. 3:16; Santiago 2:17-22; Mat. 22:37-40: Gal. 5:14; Miqueias 6:6-8.

> <p>Tesktong Sag-ulohon</p>
> "Siya mitubag,"Higugma-a ang Ginoo nga imong Dios sa tibuok mong kasingkasing ug sa tibuok mong kalag ug sa tibuok mong kusog ug sa tibuok mong hunahuna"; ug "Higugmaa ang imong silingan ingon sa imong kaugalingon." (Lucas 10:27).

Kitang tanan nahibalo sa teksto: "Higugmaa ang Ginoo nga imong Dios uban sa tibuok mong kasingkasing ug sa tibuok mong kalag ug sa tibuok mong kusog ug sa tibuok mong hunahuna," (Lucas 10:27). Apan ang atong gugma sa Dios mahimong taphaw kon kita moingon nga atong gihigugma ang Dios apan dili motuman Kaniya. Naghunahuna kita- nga nahigugma sa Dios apan unsaon man nato i pagpakita kini nga gugma sa adlaw-adlaw nga pagkinabuhi? Ang paghigugma sa Dios nagkinahanglan og bug-os nga pagtugyan sa atong kasingkasing, kalag, lawas, ug hunahuna sa matag-adlaw. Bisan kinsa makaingon nga siya nahigugma sa Dios; apan ang pagbuhat niini, nagkinahanglan og mahunahunaon nga paningkamot.

Apan, bisan og maayo ug importante ang paghigugma sa Dios, gisugo usab kita sa Dios sa paghigugma sa uban. Tungod kay ang atong paghigugma sa uban magpakita sa atong paghigugma sa Dios, ug paghimo niini nga usa ka gamhanan ug sa tinuod gayud nga paagi. Ang 1 Juan 4:20 nagsulti kon adunay moingon nga "ako nahigugma sa Dios" ug nagdumot sa iyang igsoon, siya usa ka bakakon; kay siya nga wala mahigugma sa iyang igsoon nga iyang makita, unsaon man niya paghigugma sa Dios nga wala niya makita?" Nag-ingon usab si Pablo diha sa Galacia 5:14 nga "kay ang tibuok kasugoan matuman sa usa ka pulong, bisan niini: 'Higugmaa ang imong silingan ingon sa imong paghigugma sa imong kaugalingon."

Niining semanaha atong matun-an kon sa unsang paagi kini nga leksyon maggamit sa atong mga kinabuhi.