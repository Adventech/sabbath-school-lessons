---
title:  Bulohaton Completo
date:  28/12/2023
---

`Basaha ang Pinadayag 21:1-4 ug Pinadayag 21:22-22:5. Unsang talan- awon gihulagway dinhi?`

Daw unsa nga paraiso ang bag-ong yuta! Mahanaw na ang kamatayon ug sala, laglagon si Satanas ug ang mga dautan. Atong mahibalag ang mahigugmaong Manluluwas ug mahiusa pag-usab sa atong mga hinigugma. Ug puy-an ang bag-ong yuta sa mga representante gikan sa matag-usa ka kaliwatan ug pinulongan.

Ang General Conference Mission Board nag-uyon sa Global Mission metrics nga maggamit sa pag-ila kon ang usa ka pundok sa katawhan nakab-ut o wala makab-ut. Ang usa ka "nakab-ut nga pundok sa katawhan" mao kanang adunay igo nga kadaghanon ug mga butang alang sa epektibo nga pagsaksi ngadto sa uban sa maong pundok nga wala magkinahanglan sa pagtabang sa gawas; adunay mga serbisyo sa pagsimba, mga Biblia, ug ubang mga balasahon sa ilang kaugalingong pinulongan; ug adunay indigenous (lalake o babaye) nga mga pangulo sa iglesia nga makasaksi ngadto sa ubang pundok sa mga tawo nga magmensahe o magbuhat nga walay translator.

Ang usa ka "wala makab-ut nga pundok sa katawhan" mao kanang walay indigenous comunidad sa matinuohong mga Adventista nga adunay igo nga kadaghanon ug mga kagamitan sa epektibo nga pagsaksi ngadto sa ilang kaugalingong pundok nga walay tabang gikan sa gawas sa ilang cultura.

Ang matag-usa ka local nga iglesia ug conference kinahanglan mag- ila sa mga grupo sa katawhan sa ilang comunidad nga kinahanglan abton o mensahe-an. Karon mao ang panahon sa pagpamuhonan sa bulohaton sa Dios sa paghimog mga tinun-an diha sa tanang grupo sa katawhan, sa pagpadali sa pagbalik sa atong Manluluwas ug, sa katapusan, magpuyo uban kanila sa bag- ong langit ug bag-ong yuta nga gisaad kanato dinhi.

`Hagit: Sa unsang paagi ikaw nagpadali sa pagbalik ni Cristo? Nagsabud ka bag mga binhi sa paglaum diha sa mga kasingkasing niadtong nagkinahanglan sa pagpatalinghug sa maayong balita? Imong bang "napatubigan" ang bag-ong mga magtutuo sa pagtabang kanila sa pagtuon kon unsay kahulogan sa pagkinabuhi sa usa ka kinabuhi sa maunongon nga pagtuman kang Cristo? Pag-ampo alang sa mga kahigayonan sa pagpasabut bahin sa saad sa yuta nga bag-ohon uban sa mga tawo diha sa imong listahan matag-adlaw.`

`Hagit sa Pagpadasig: Ang uban sa imong "mga tinun-an" tingali andam na sa pagdawat kang Cristo. Maglakip kini sa pag-ipon sa usa ka pundok sa iglesia o grupo sa mga magtutuo. Ibutang ang imong kaugalingon sa ilang dapit ug handurawa ang pagtambong sa inyong iglesia sa unang higayon. Unsa nga matang sa kasinatian nga iyang mabatonan? Andam ka ba sa pagsugod og bag-ong mga pundok sa mga magtutuo, dili lang sa pagpalig-on sa inyong kaugalingong iglesia? Paggama og usa ka paagi sa pagtagad sa mga dapit nga dili pa dasig. Ipaambit ang imong mga hunahuna sa kapangulohan sa inyong iglesia, ug magbuhat uban kanila sa paggamit og usa ka plano sa pagkahimong labaw pa ka tinuyo nga paghimog tinun-an sa inyong iglesia.`