---
title:  Kalampusan sa Bulohaton
date:  27/12/2023
---

Unsa may kalampusan diha sa bulohaton? Tingali matintal kita paghunahuna nga tungod sa daghang nabautismohan, dagkung mga simbahan, ug sa pagkakusog sa dalagan sa pagtubo sa ginsakopan sa iglesia. Tingali atong bati-on nga ang kalampusan magsakop sa pagsulod sa matag-usa ka tribo ug pundok sa katawhan ibabaw sa yuta uban sa kamatuoran ug nga atong mapakusog kini pinaagi sa radio, sa internet, ug TV. Samtang kining tanan maayo, kinahanglan atong hinumduman ang gisulat ni Pablo ngadto sa comunidad sa pagtoo didto sa Corinto: "Ako ang nagapugas, si Apolo ang nagabisibis, apan ang Dios nagapatubo" (1 Cor. 3:6). Sa usa ka pagkasulti, ang atong tutokan anaa sa proceso: Ang tutokan sa Dios anaa sa pagtubo.

Ato nang nakita nga ang tumong sa bulohaton sa Dios mao ang pagluwas sa mga nawala sa matag-pundok sa katawhan sa paghimo kanila nga maunongon nga mga tinun-an ni Jesus nga nalambigit sa iyang bulohaton.

**Basaha ang mosunod nga mga teksto. Unsay gisulti niini kanato bahin sa kinaiya niadtong mahimong mga sumosunod ni Jesus?**

`2 Cor. 11:2`

`Isa. 30:21; Juan 10:27; Juan 16:12, 13`

`2 Tesa. 2:9-11; Heb. 3:12, 13; 1 Juan 1:8`

`1 Juan 1:9, Pin. 7:14, Pin. 19:8`

Ang mga tinun-an ni Jesus putli, magpabilin nga maunongon kang Jesus ingon nga usa ka putli nga pangasaw-onon nga mahimong iyang pakaslan. Mosunod sila kang Jesus samtang Iyang mandoan sila pinaagi sa mahinay- gamayng tingog sa Espiritu Santo. Maglakip kini sa pagmando kanato ngadto sa buhat-misyonero alang sa uban. Walay pagpanglimbong niini nga mga tinun-an. Dili sila pasala-agon pinaagi sa makapaluya nga pagduda, bakak nga mga pagtulon-an, o imoralidad. Ug dili sila magbati nga superior sa moralidad kay sa uban. Ilang ilhon ang ilang pagkadili hingpit, nagkinahanglan sa grasya ug kalooy sa Dios nga makahinlo. Ang pagsabut niini, bukas sila usab sa pagdawat og pagsaway ug pahimangno sa ubang mga magtutuo. Ang kalampusan sa bulohaton moresulta sa paghimo niini nga matang sa tinun-an.

`Unsay kahulogan niining usa "ka birhin-ulay ngadto kang Cristo" (2 Cor. 11:2)? Unsaon nato, ingon nga mga makasasala, nga mahimong ingon niini atubangan sa Dios ug magtudlo sa uban sa pagkahimong birhin o ulay usab ngadto kang Cristo?`