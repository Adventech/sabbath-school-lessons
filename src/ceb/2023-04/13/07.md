---
title:  Dugang Panghunahuna
date:  29/12/2023
---

"Ang dakung plano sa pagtubos miresulta sa bug-os nga pagpabalik sa kalibutan ngadto sa pagdapig sa Dios. Ang tanan nga nawala tungod sa sala mapabalik. Dili lamang ang tawo kondili ang yuta gilukat, ngadto sa pagkahimong dayon nga puloy-anan sa matinumanon. Sulod saunom na ka libo ka mga tuig nakighisug sa pagpadayon sa pagpanag-iya sa yuta. Karon natuman na ang orihinal nga tuyo sa Dios sa paglalang niini. "Ang mga balaan sa Labing Hataas mokuha sa gingharian, ug manag-iya niini sa dayon, hangtud sa kahangturan." E. G. White, Patriarchs and Prophets, p. 142.

Apan sa dili pa kana mahimong katinuoran, atong bulohaton ang pakigparis sa Dios sa Iyang bulohaton sa pagkab-ut sa kalibutan uban sa mensahe sa pasidaan aron ang mga tawo makadawat ug mahimong kabahin sa saad sa Dios sa paglalang-pag-usab "Akong handum sa pagtan-aw nga daghan kaayong mga magbubuhat nga nagabuhat alang niadtong wala makahibalo sa mga ebidencia sa atong pagtoo. Daghan ang nakadawat sa dakung kahayag pinaagi sa pagpatalinghug sa mga mensahe sa tulo ka mga manulonda, ug karon kinahanglan sila magmantala niini nga mga mensahe ngadto sa tanang dapit sa kalibuatan. Ako naghandum sa pagbuhat sa akong bahin ug sa pagbukas sa dalan alang sa uban sa pagdala sa kahayag sa kamatuoran. Hinaut nga ang Ginoo magtabang kanato sa pagsul-ob sa hinagiban. Ang mga magtutuo kinahanglan maghiusa diha sa solemne nga buhat sa paghatag sa katapusang pahibalo sa pasidaan ngadto sa kalibutan." Ellen G. White, Letter 390, 1907 (unpublished).

Sa tibuok niini nga trimestre atong gitun-an ang nagkalainlaing mga bahin ug mga issues labut sa bulohaton sa Dios. Niining semanaha atong gitapus ang atong pagtuon pinaagi sa pagsusi sa mga yawe sa Pinadayag sa pagsabut kon sama sa unsang dagway sa napahiuli nga relasyon sa Dios, ug gitapus kini uban sa usa ka panan-awon sa bulohaton nga natuman-ang paglalang pag-usab ug pagpahiuli sa yuta. Samtang tinuod nga paglaglag sa sala ug pag-antus maoy labing makalilisang nga mga adlaw sa kasaysayan sa yuta, gipatan-aw kanato sa Dios ang panan-awon ngadto sa panahon saylo niini nga paglaglag ug paghatag sa paglipay ug pagpadasig diha sa saad sa pagpahiuli sa yuta.

**Diskusyonan nga mga Pangutana**

`1. Unsa man ang "maayong balita nga walay katapusan"? Nganong nga "wala may katapusan"? Ug ngano kon unsa ang kinahanglan niini itudlo mahimong patukoranan sa atong bulohaton?`

`2. Nganong anaa man kita niana nga pagpasantup sa mga mensahe sa tulo ka mga manulonda? Unsaon man nimo pagtubag sa argumento nga kinahanglan atong tutokan si Jesus ug dili sa usa ka butang sama sa gihunahuna nga" negatibo" sama niini nga mga mensahe, nga naglakip sa kusganon kaayo nga mga pasidaan?`

`3. Sa unsang paagi kini nga trimestre nakatabang kanimo sa labi pa ka maayo nga pagsabut dili lamang sa importancia sa bulohaton kondili unsaon nimo ug sa inyong iglesia makasalmot sa labi pa ka maayo niini, nga maoy gitawag kanato nga buhaton?`