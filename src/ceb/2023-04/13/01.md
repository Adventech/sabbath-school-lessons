---
title:  Ang Katapusan sa Bulohaton sa Dios
date:  23/12/2023
---

### Basaha sa Pagtuon sa Semana
Pin. 1:1-7; 1 Pedro 2:9: Pin. 14:6- 12; Lucas 11:23; 1 Tim. 2:4; Pin. 21:1-4.

> <p>Tekstong Sag-ulohon</p>
> "Sanglit kining tanang mga butanga pagatunawon man sa ingon, pagkakinahanglanon gayud diay nga magkinabuhi kamo sa pagkabalaan ug pagkadiosnon, nga magapaabut ug magapadali sa pag-abut sa adlaw sa Dios" (2 Pedro 3:11, 12).

Ang libro sa Pinadayag magpuno sa hunahuna sa mga ecsena sa katapusan. Ang centro sa libro naghulagway sa away sa uniberso tali kang Cristo ug ni Satanas. Napildi si Satanas sa iyang legal nga pagkupot sa yuta, ug karon iyang gigukod ang nagpabilin nga maunongon sa Dios. Nagtapus ang libro bahin sa pagbalik ni Jesus aron pagluwas sa Iyang mga anak, sa buhi nga mga matarung ug kadtong mga matinumanon nga nangamatay sukad pa sa pagkahulog ni Adan ug Eva. Ang libro nagpakita usab kanato, sa pakalaglag ni Satanas ug sa mga dautan pinaagi sa kalayo, ug pagtukod ni Jesus sa Iyang dayon nga gingharian dinhi sa yuta nga gibag-o na.

Ang mga tinun-an sa Pinadayag madasigon nga nagsusi ug nangita sa pag-ila sa gitagna nga mga timaan ug mga panghitabo nga nagtimaan sa kasaysayan sa iglesia gikan sa unang siglo A. D. hangtud sa atong panahon karon sa katapusan sa panahon. Husto ang ilang gibuhat, usab.

Apan, sa katapusang leksyon niini nga trimestre, atong makita nga ang Pinadayag usa ka libro nga misyonero nga nagtutok sa Dios nga misyonero nga nagtawag kanato sa pagkahimong misyonero nga iglesia. Ang atong pagkatinawag sa pagmantala sa "presente nga kamatuoran" ngadto sa kalibutan magpadayon hangtud ang matag-usa makahimo na sa pagpili dapig o batok sa Dios.