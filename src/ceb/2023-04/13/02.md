---
title:  'Pinadayag: Bulohaton sa Dios sa Adlaw sa Katapusan '
date:  24/12/2023
---

Ang pangabli nga mga tudling sa Pinadayag nagpaila ngadto sa magabasa nga niini nga libro nagtutok sa bulohaton sa Dios.

`Basaha ang Pinadayag 1:1-7. Sa unsang mga paagi imong makita ang ebidencia nga ang Pinadayag nagpasantup sa bulohaton sa Dios sa katapusang mga adlaw?`

Human sa pagpadayag diha sa unang mga bersiculo nga si Jesus mao ang tuburan ug gitutokan sa Pinadayag, Pinadayag 1:4, 5 nagpahinungod ngadto sa tanang sakop sa Godhead, nga nagabuhat sa pagkahiusa sa pagluwas sa mga tawo. Ang Amahan mao ang walay katapusan nga kaniadto ug karon ug sa umaabut. Ang Espiritu Santo, kinsa nagabuhat sa gamhanan uyamot taliwala sa mga iglesia sa nahaunang siglo, gingalanan. Unsay naghisgut pag-usab sa kahimtang ni Jesu-Cristo ang "matuod nga saksi," "ang panganay sa mga nangamatay" (Pin. 1:5), kinsa nagabaton sa legal nga pagpanag-iya niini nga planeta. Ang pagsulay ni Satanas sa paggamit niining yuta sa pagtukod sa iyang gingharian nadaut. Dugang sa kadaugan sa Dios batok kang Satanas, ang giula nga dugo sa atong Magbubuhat naghinlo sa atong pagkasad-an ug kaulawan. Basaha ang Pinadayag 1:6 ug 1 Pedro 2:9. Unsay kahulogan sa mga titulo sa mga tinubos dinhi niini nga mga bersiculo?

Ang gitutokan sa bulohaton sa Dios dili lang sa pagbira sa nagakawala nga mga tawo ngadto sa kasigurohan. Ang kaluwasan sa Dios nagtanyag og usa ka bag-o ug dungganon nga kahimtang, tungod kay ang dagway sa Dios gipahiuli dinhi kanato. Ang mga tinubos nahimong harianon (mga hari) tungod kay kita kaliwat sa dugo ngadto sa Hari sa uniberso pinaagi sa giula nga dugo ni Jesus. Karon, ingon nga harianong mga sakop sa pamliya, moapil kita sa bulohaton sa harianong pamilya diha sa kaluwasan sa ubang mga tawo. Nakahimo kini kanato nga mga sacerdote! Nakahimo kini kanato nga mga pari! Gitukod Ni Cristo ang Iyang iglesia nga usa ka "gingharian" ug ang matag-usa sa mga sakop "mga sacerdote." Ang pagkasakop sa gingharian mao ang pagkahimong usa ka pari.

Sa Pinadayag 1:7, atong makita ang pagkadinali-an sa bulohaton: moabut si Jesus, ug magbangutan ang mga nasud tungod kay nangawala sila. Naghandum ang Dios alang niadtong nanghimulag gikan Kaniya. Dayon, ang libro sa Pinadayag, nag-abli sa bulohaton sa Dios alang sa mga tawo.

`Dili lamang kita gilalang sa Dios, kondili Iya kita gitubos. Ug usab, nianang kahibulongang bili. Nganong kinahanglan kini nga kamatuoran maghatag kanatog hilabihan ka dakung paglaum, bisan pa sa atong kasamtangang kahimtang?`