---
title:  Ang mga Mensahe ug Bulohaton sa Tulo ka mga Manulonda
date:  25/12/2023
---

Ang libro sa Pinadayag naghatag kanato og usa ka gamhanan ug mahulagwayon nga representasyon sa tema sa dakung away, tingali sa labing dramatic nga paghulagway diha sa Pinadayag 12:12: "Tungod niini, paglipay, O kalangitan ug kamo nga nanagpuyo niini! Apan alaut kamo, O yuta ug dagat, kay diha kaninyo nahilusad ang yawa nga puno sa dakung kapungot sanglit nasayud man siya nga hamubo nalang ang iyang panahon." Malisud handurawon kon unsaon ni bisan kinsa ang pagsabut sa bisan unsang butang diha sa Kasulatan nga bulag gikan sa hulagway sa dakung away, nga matapus sa katapusang mga adlaw.

`Basaha ang Pinadayag 14:6-12. Unsay gihulagway dinhi, ug unsay kalabutan niini nga mga bersiculo sa atong bulohaton ug mensahe.`

Centro sa bulohaton, ang bulohaton sa Dios, mao ang mensahe, ang mensahe sa Dios; ang ebanghelyo. Ang mensahe, sa tininuod nga kahulogan, mao ang bulohaton. Kinahanglan mapasidan-an ang kalibutan kon unsay umaabut niini, ug ang matag-usa ka tawo mapugos sa paghimog usa ka pagpili, usa ka pagpili alang ba sa kinabuhi o alang sa kamatayon.

"Siya nga dili dapig kanako, batok kanako, ug siya nga magapanghipos nga dili uban kanako, nagapatibulaag" (Lucas 11:23).

`Unsay gipasabut ni Jesus dinhi nga sa directa naghisgut sa atong bulohaton?`

Ang mga mensahe sa tulo ka mga manulonda sa Pinadayag 14 nagforma sa dugokan, sa kasingkasing, kon sa unsa kita ingon nga mga Adventista gitawag kita sa pagmantala ngadto sa kalibutan. Centro niini, ang patukoranan niini, mao ang duha ka tema: "ang maayong balita nga walay katapusan" (Pin. 14:6) ug ang pagsimba sa Magbubuhat. Kining duha ka mga tema nagpakita niini nga paghulagway bahin sa mga balaan: "Ania niini ang agda alang sa pagkamainantuson sa mga balaan, sa mga nanagbantay sa mga sugo sa Dios ug sa tinuohan ni Jesus" (Pin. 14:12). Dili mahinungdanon kon unsay atong buhaton ang tanang maayo nga atong buhaton sa pagtabang sa mga tawo dili gyud nato kalimtan ang pinasahe nga pagkatinawag ug ang bulohaton. nga mao ang pagmantala ngadto sa nawala nga kalibutan ang paglaum nga makaplagan diha sa "maayong balita nga walay katapusan," ug usab sa pagpasidaan sa kalibutan kon unsay moabut sa ibabaw niini sa adlaw sa katapusan.

`"Siya nga dili dapig kanako, batok kanako" (Lucas 11:23). Unsaon nimo pagsabut sa gisulti ni Jesus kanato dinhi? Nganong kini nga mga pulong makapahimo kanato sa pagsusi kon hain gayud ang atong mg kasingkasing?`