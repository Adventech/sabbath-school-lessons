---
title:  'Ang Bulohaton sa Dios nganhi Kanato: Bahin 2'
date:  07/10/2023
---

### Basaha sa Pagtuon sa Semana
Juan 20:21, 22; Mat. 28:16-20; Pin. 14:6, 7: Deut. 7:6, 11, 12; Pin. 7:9, 10.

> <p>Tekstong Sag-ulohon</p>
> "Busa panglakaw kamo ug paghimog mga tinun-an sa tanang kanasuran, magbautismo kanila sa ngalan sa Amahan ug sa Anak ug sa Espiritu Santo" (Mat. 28:19).

Ang tema, nga ang Dios ingon nga usa ka Dios sa bulohaton, nagdalagan sa tibuok Kasulatan. Mao kini ang nagdugtong nga tanod sa tawhanong kasaysayan, ug naghulagway kini sa tuyo sa Dios alang sa Iyang linalang. Dugang pa, naglangkub kini sa balaang pagpadayag uban sa dugokan nga tumong: Ang pagpahiuli sa dagway sa Dios sa Iyang nahulog nga mga anak (tandia sa Col. 3:9,10; 1 Juan 3:2).

Ang bulohaton sa Dios naglihok usab ingon nga background nga pinaagi niini kinahanglan atong tan-awon ug sabton ang Pulong sa Dios kanato. Kon atong basahon ang Biblia, atong maila ang usa ka Dios nga sa tinuyo nagkab-ut nganhi kanato. Bisan pa sa pagkabulag tungod sa sala (Isa. 59:2), pinaagi sa Iyang bulohaton, nagpadayon ang Dios sa pagpahiuli sa nabugto nga relasyon sa katawhan hangtud sa mahimayaon gutlo nga Iyang "bag-ohon ang tanang butang" (Pin. 21:5).

Sa pagkakaron, gipili sa Dios ang pagpakita sa Iyang kaugalingon kanato sa paagi nga atong masabtan ang Iyang kinaiyahan ug katuyoan, ug labaw sa tanan, makabaton kita sa tinuod ug malungtaron nga relasyon Kaniya Sa usa ka pagkasulti, dili lang kita modangat sa pagkaila Kaniya kondili sa pagpahat usab, sa uban sa atong kasinatian Kaniya ug sa lyang makaluwas nga gugma. Diha sa Kasulatan, diay, naghatag ang Dios kanato sa sukaranan ng mga element kon bahin sa unsa ang Iyang bulohaton.