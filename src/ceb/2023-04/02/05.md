---
title:  'Katawhan sa Dios: Ang mga Agianan sa Bulohaton'
date:  11/10/2023
---

Sa tibuok kasaysayan, ang Dios sa kanunay adunay mga matinumanon nga katawhan nga nagrepresentar sa Iyang kinaiya ug, diha sa pagkamatinumanon, nagsunod sa Iyang katuyoan. Ang katawhan sa Dios mao kadtong gipanawag ug nagdawat sa Iyang pagdapit sa pag-ambit sa Iyang grasya. Ang tanan kanila nahimo kaniadto ug nagpadayon hangtud karon nga mga instrumento sa Dios alang sa katumanan sa Iyang bulohaton.

`Basaha ang Genesis 12:1-3 ug Deuteronomio 7:6, 11, 12. Unsay orihinal nga tuyo sa Dios alang sa Iyang katawhan sa Daang Tugon?`

Ang kasabutan sa Dios kang Abraham ug sa ilang kaliwatan adunay spiritual nga katuyoan. Gipanawag sila, gibuhat, ug gihatagan sa kamandoan sa pagkahimong mga ahente sa bulohaton sa Dios-mga agianan sa mga panalangin ngadto sa kanasuran (tandia sa Deut. 28:10, Isa. 49:6). Apan, gipili sila sulod sa kasabutan sa kadugtongan sa Dios, pinasikad sa usa ka gipasabut sa pagka-conditional sa pagtoo ug pagtuman (Gen. 22:16-18; Exodo 19:5, 6: Deut. 28:1, 2: 2 Cron. 7:14). Kini nga proceso, nianang pagpasibut o pagdani sa nagpalibut nga kanasuran ngadto sa Israel, maoy "stratehiya sa bulohaton" sa Dios diha sa Daang Tugon.

Diha sa Bag-ong Tugon, nagpadayon ang bulohaton sa Dios. Ang nabanhaw nga Ginoo ug Manluluwas nagmugna karon ug usa ka gibag-o nga "stratehiya o pamaagi sa bulohaton" (tan-awa sa Mat. 28:19-20, Buhat 1:8) nga niini ang mga tinun-an ni Cristo nga nagsakop sa iglesia manggula diha sa bulohaton ngadto sa tibuok kalibutan imbis, nga sa karaang Israel, ang kalibutang moduol ngadto niini. Ang bulohaton wala magsugod sa iglesia. Sa baylo, ania ang iglesia tungod kay ang Dios adunay nagpadayon nga bulohaton ug naggamit sa lyang iglesia sa pagtuman niini.

Apan, nagpabilin ang usa ka pangutana: Unsa man ang bulohaton sa iglesia? Sama gihapon kini nianang gihatag sa Usa nga natawag sa pagpatungha sa iglesia: "Kay mianhi ang Anak sa Tawo sa pagpangita ug sa pagluwas sa nangawala" (Lucas 19:10). Bisan og walay usa kanato sa iglesia makahimo pagluwas kang bisan kinsa, kinahanglan atong itudlo ang uban ngadto sa Usa nga mao ray makahimo pagluwas, nga mao si Jesu-Cristo.

"Ang bulohaton sa iglesia ni Cristo mao ang pagluwas sa nagkawala nga mga makasasala. Magpahibalo kini sa gugma sa Dios ngadto sa mga tawo ug pagdaug kanila ngadto kang Cristo pinaagi sa pagka-epektibo niana nga gugma."-Ellen G. White, Testimonies for the Church, vol. 3, p. 381. Daw unsa nga pribilihiyo ug dakung katungdanan!

`Ang bulohaton mao ang ngadto sa iglesia kon unsa ang hangin ngadto sa atong mga kinabuhi. Kon walay hangin, mamatay kita. Kon walay bulohaton mamatay ang iglesia. Unsa may imong mabuhat, sa aron pagsustento sa kinabuhi sa inyong iglesia?`