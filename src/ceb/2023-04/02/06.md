---
title:  'Ang Kalibutan: Ang Arena sa Bulohaton'
date:  12/10/2023
---

`Basaha ang Pinadayag 7:9, 10. Unsa may gisugyot niini nga teksto bahin sa halayo og abutan sa mga dapit sa bulohaton sa Dios?`

Ang leksyon niining semanaha nagtuyo sa pagdicuss sa duha ka talandogon nga mga teksto bahin sa bulohaton nga nagpasantup sa pagka- centro sa paghimog mga tinun-an diha sa Dakung Kamandoan ug sa mensahe sa ebanghelyo nga walay katapusan. Makasisibut kaayo, ang duha ka mga teksto adunay dili moubos sa usa ka nagkadugtong nga punto: ang "diin" sa bulohaton. Ilang gibasa: "Busa panglakaw kamo ug paghimog mga tinun-an sa tanang kanasuran" (Mat. 28:19), "kadtong nagapuyo sa yuta ngadto sa matag usa ka nasud, kaliwat, pinulongan, ug katawhan" (Pin. 14:6).

Sa usa ka pagkasulti, ang ebanghelyo ni Cristo moabut ngadto sa tanang klase, tanang mga nasud, tanang pinulongan, ug katawhan. Ang inpluensiya sa ebanghelyo mao ang paghiusa sa mga naluwas diha sa dakung pagka- managsoon. Usa lang ang atong modelo o sumbanan nga awaton, nga mao si Cristo. Kon atong dawaton ang kamatuoran maingon nga anaa kang Jesus, ang national nga mga prejudices ug mga kasina mabungkag, ug ang espiritu sa kamatuoran magbagay sa atong mga kasingkasing ngadto sa pagka-usa.

Sa pag-ingon ni Jesus, "Kamo mao ang akong mga saksi" (Buhat 1:8).

Aduna Siyay tulo ka mga dapit sa Iyang hunahuna: Area 1: "Kamo maoy akong mga saksi sa Jerusalem." Niadtong panahona, ang Iyang mga tinun-an duol kaayo sa Jerusalem. Busa, nag-ingon si Jesus, "Sugdi pagpaambit ang inyong kasinatian sa Dios sa mga tawo nga duol kaninyo." Ang bulohaton magsugod sa puloy-anan, uban sa pamilya, sa mga silingan, sa mga higala. Mao kini ang dapit sa bulohaton.

Area 2: Nagpadayon Siya: "Sa tibuok Judea ug Samaria." Ang atong bulohaton maglakip usab niadtong sa ubang mga paagi su-od apan sa sama nga panahon ang distansiya o layo-layo kanato. Niini nga pundok mao ang mga tawo tingali sama kanatog sinultihan mga tawo nga sama sa atong cultura, apan wala magpuyo nagpahat sa sama nga katinuoran kanato. Mao kini ang layo-layo nga dapit sa bulohaton.

Area 3: Saylo niini, ingon ni Cristo: "ug ngadto sa kinatumyan sa yuta." Ang bulohaton sa Dios nagtawag kanato sa pag-abut sa mga tawo gikan sa tanang dapit, kanasuran, pundok sa katawhan, mga pinulongan, ug mga rasa. Mao kini ang atong kinatumyan nga dapit sa bulohaton.

`Hagit: Pag-ampo kada adlaw niining semanaha alang sa comunidad diin ikaw nagpuyo, ug gibutangan nino alang sa usa ka rason.`

`Hagit sa Pagpadasig: Susiha ang mga dapit sa imong gipuy- an (unsang matang sa mga tawo sa imong palibut-rasa ug relihiyon, tigulang, batan-on, kabus, dato, mga pinulongan, uban pa. Hangyoa ang Dios sa pagpakita kanimo kong unsaon nimo pagkahimong usa ka agianan sa Iyang gugma alang kanila.`