---
title:  'Paghimog mga Tinun-an: Ang Tumong sa Bulohaton'
date:  09/10/2023
---

`Basaha ang Matco 28:16-20. Unsang mga elemento sa pagkatinun-an imong maila niini nga pahayag?`

Ang Mateo 28:16-20 nagpamatuod sa kamandoan sa Biblia, nga sa kasarangan giila nga ang Dakung Kamandoan (Mar. 28:18-20), diin gipahimangnoan ni Jesus ang Iyang mga sumosunod sa pagpadayon sa gawas ug paghimog mga tinun-an, magtudlo kanila sa pagtoo, ug magpadasig kanila ngadto sa pakigkauban (tan-awa sa Marcos 16:15, 16; Lucas 24:44-49; Juan 20:21-23: Buhat 1:8).

Ang dugokan nga mga sakop sa Mateo 28:16-20 makita sa upat ka yano nga mga bahin: (1) Gisugo ni Jesus ang Iyang mga tinun-an sa pag-adto ngadto sa Galilea sa pagkuyog Kaniya (Mat. 28:16, 17, (2) Miduol si Jesus kanila, nagpamatuod sa lyang pagbulot-an ug sa pagkalabing hataas (Mat. 28:18), Dayon gihatagan sila sa kamandoan sa usa ka specific nga bulohaton-nga, maghimog mga tinunan (Mat. 28:19, 20); ug sa katapusan, (4) Gisaaran sila ni Jesus nga mag-uban sa lyang mga tinun-an hangtud sa katapusan (Mar. 28:20).

Ang paghimog mga tinun-an sa nahauna magtutok sa Dakung Kamandoan, ug sa dugokan nga bulohaton. Sa literal, sa orihinal nga pinulongang Grego, ang sinugdanan sa Mateo 28:19 nag-ingon, "Busa, sa makalakaw na kamo, paghimog mga tinun-an." Ang "busa" naghatag ngadto sa kamandoan sa patukoranan niini bahin sa bag-o pa lang gipasabut (Mat 28:18): sa gahum ni Jesus, sa pagbulot-an, ug pagka-labing hataas kining tanan naggikan sa kadaugan sa Iyang pagkabanhaw.

Importante ang pagpasantup nga ang bugtong action verb uban sa gahum sa pagsugo diha sa Dakung Kamandoan mao ang "paghimog mga tinun-an." Magtudlo sa matag-usa, magbautismo kanila, ug magpaambit sa pagtulon-an ni Jesus ngadto sa tibuok kalibutan mao ang kinaiyahan sa proceso sa pagkatinun an, Dinhi sa tin-aw gimandoan ni Jesus ang Iyang mga tinun-an ngadto sa usa ka tuyo: paghimog mga tinun-an. Sa pagkatinuod mao kini ang usa sa labing dakung bulohaton nga gipahayag sa tibuok Kasulatan. Gitapus kini uban sa saad ni Jesus sa lyang magpadayon nga presencia sa Iyang mga sumosunod.

Dayag nga, ang Dakung Kamandoan gituyo nga dili lamang sa unang mga tinun-an nga nagkatigum niadtong particular nga kamandoan. Makaadto sila sa "tanang kanasuran" pinaagi sa ilang mga kaugalingon aron pagtuma sa bag-ong gihatag nga bulohaton sa paghimog mga tinun-an. Busa, an kamandoan universal: ang matag-usa ka tinuod nga sumosunod ni Jes Cristo gituyo alang sa tibuok kalibutan, nga walay utlanan sa dapit, social, o ethnic nga mga limitasyon.

`Ang bulohaton mao ang "paghimog mga tinun-an." Makaunsa kini nga kamandoan sa Agalon makatandog sa paagi sa imong pagkinabuhi up pagministeryo ngadto sa uban? Unsay imong mabuhat aron magdungag ikaw sa pagkalambigit ngadto sa gitawag kanimo nga buhaton?`