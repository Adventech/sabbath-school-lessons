---
title:  Dugang Panghunahuna
date:  13/10/2023
---

Dugang nga Pagtuon: Alang sa usa ka saksi ngadto sa tanang kanasuran "Ang mga pulong sa Manluluwas, 'Kamo mao ang kahayag sa kalibutan," pagtudlo ngadto sa kamatuoran nga Iyang gitugyan ngadto sa Iyang mga sumosunod usa ka bulohaton alang sa tibuok kalibutan. Samtang ang mga silaw sa adlaw mosuhot ngadto sa labing hilit nga mga kanto sa kalibutan, gidesenyo usab sa Dios nga ang hayag sa ebanghelyo moabut ngadto sa matag-usa ka tawo ibabaw sa yuta. Kon ang iglesia ni Cristo nagtuman pa sa katuyoan sa atong Ginoo, modan-ag ang kahayag ngadto sa tanan nga naglingkod sa kangitngit ug sa mga rehiyon ug anino sa kamatayon; imbis nga magpunsisok sa pagka-usa ug magsalikway sa katungdanan ug pagpas-an sa krus, magkatag-katag ang mga sakop sa iglesia ngadto sa tanang kayutaan, magpasidlak sa kahayag ni Cristo ngadto kanila, magbuhat sama sa Iyang gibuhat kaniadto alang sa kaluwasan sa mga kalag, ug kining maayong balita sa gingharian' sa Madali madala ngadto sa tibuok kalibutan.

"Gikan sa tanang kanasuran ang Macedonian call naglanog. 'Umari kamo ug tabangi kami.' Ang Dios nag-abli og mga kaumhan sa atong atubangan. Langitnong mga binuhat magatabang sa katawhan. Ang pagmando sa Dios nag-una kanato ug ang balaang gahum nagabuhat uban sa tawhanong paningkamot. Buta gayud ang mga mata nga dili makakita sa pagbuhat sa Ginoo, ug bungol ang mga dalunggan nga dili makadungog sa tawag sa tinuod nga Magbalantay ngadto sa iyang mga carnero. Ang uban nakadungog sa tawag sa Dios, ug mitubag. Ipatubag na sa gibalaan nga mga kasingkasing, pinaagi sa pagpangita sa pagsangyaw sa mensahe nga makahatag og kinabuhi. Kon ang mga lalake ug mga babaye sa pagpaubos ug pagkamatinumanon modawat sa ilang gitudlo nga bulohaton sa Dios, ipadayag ngadto kanila ang balaang gahum diha sa pagkakabig sa daghan ngadto sa kamatuoran. Kahibulongan ang mga resulta sa ilang mga paningkamot."-Ellen G. White, The Advent Review and Sabbath Herald, Novembre 14, 1912.

**Diskusyonan nga mga Pangutana**

`1. Ang pagka-matuohan sa inpluensiya sa iglesiya diha sa comunidad mag-agad sa kinadak-an pinaagi sa kadak-on nga kita ang lawas ni Cristo- magpakita sa atong kaugalingong mga kinabuhi sa gugma sa Dios diha sa katumanan sa Iyang bulohaton. Sa unsang paagi ikaw, sa personal, motubag niini nga hagit?`

`2. Unsay imong paghunahuna ang inyong iglesia gitan-aw ug gisabut sa dili Adventista nga mga silingan? Giunsa nimo pagkahibalo? Kon positibo ang pagsabut, unsay imong mabuhat sa pagpalig-on niini og dugang? Kon negatibo, unsay imong mabuhat sa pag-usab niini?`

`3. Ngano nga ang pagpacentro sa "maayong balita nga walay katapusan" sa atong bulohaton ngadto sa kalibutan importante man kaayo? Unsang katapusang paglaum atong ipasabut ngadto kang bisan kinsa, sa bisan diin, nga wala macentro diha sa dakung paglaum nga atong nabatonan tungod sa ebanghelyo, ang maayong balita nga gibuhat ni Jesus alang kanato didto sa krus?`