---
title:  Mga Bakwit o Refugees ug mga Immigrants
date:  21/11/2023
---

Ang topiko bahin sa mga immigrants ug mga refugees nahimong init nga gilalisan nga suheto, ilabina nga nag-anam na silag kadaghan karon. Bisan og mga lalin o bakwit tungod sa gubat, o tungod sa mga natural disasters, o sa pagpangitag maarang-arang nga panginabuhi, minilyon palibut sa kalibutan ang namalhin pagpamuyo tungod sa kalisud nagkinahanglan gayud sa panabang.

Diha sa Mateo 2:13, 14, Si Jesus usa ka refugee o lalin. Ang Iyang yutan- ong mga ginikanan, si Jose ug Maria, napugos sa paglayas gikan sa Bethlehem usa niana ka gabii ug nangitag kadangpan didto sa Egipto, aron makalikay sa plano ni Herodes sa pagpatay kang Jesus. Ang Biblia nag-asoy bahin sa ilang kasinatian didto sa Egipto, apan dili lisud handurawon nga aduna kadtoy mga hagit, tingali sama sa mga hagit nga giatubang usab sa mga bakwit o lalin nining panahona. Gani, daw parallel o kaabay sa naagi-an sa pamilya ni Jesus nga nangitag kadangpan sa usa ka langaw nga yuta, daghang Muslims, mga Buddhists, mga Hindus, mga Christians, ug mga tawo nga walay relihiyon nangitag kapuy-an sa bag-ong mga yuta usab karon.

Sa kinatibuk-ang pagkasulti, labaw ka sayon ang paghimog mga higala sa mga tawo gikan sa atong kaugalingong cultura ug pinulongan tungod kay daghang mga butang nga komon o pagkaparihas. Dugang ka mahagiton alang sa mga immigrants o refugees ang pagpangitag sama kanilag matang sa pagpamuyo samag pinulongan, samag tinuohan, samag matang sa pagkaon. Ang ebanghelyo nagtawag kanato sa paggawas gikan sa atong ethnic, national. ug cultural nga comfort zones ug sa pagkab-ut ngadto sa mga tawo nga nanginahanglan, bisan unsa ka lahi sila gikan kanato.

`Basaha ang Deuteronomio 10:19, Salmo 146:9, Roma 12:13, ug Levitico 23:22. Unsang importante nga tema dinhi nga atong hinumduman?`

Unsaon nato pag-alagad ngadto sa mga lalin o immigrants ug mga refugees? Malisud kini tungod kay sa ubang mga nasud, sa politicanhong batasan dili husto ang pakig-uban-uban o pagtabang niining mga tawhana. Apan kinahanglan atong buhaton ang atong maarangan, sa pag-alagad latas niining malisud kaayo nga mga panahon ug anaa sa panginahanglan sa atong tabang. Busa, bisan sa unsa nga kadak-on nga atong mahimo, kinahanglan kita motabang.

Sugdi sa pag-ampo, dayon pangitag kasayuran bahin sa mga immigrants ug mga refugees. Daghang mga dapit adunay mga organizations nga nag-atiman kanila. Makasugod kag trabaho sa usa niini nga mga organizations, o tingali sa inyong local church Sabbath School makasugod niini nga pagministeryo sa mga immigrants o refugees.

`Bisan og usa lang ka gamay nga kantidad, unsay imong mabuhat sa pagtabang niini nga pundok nga imong nailhan?`