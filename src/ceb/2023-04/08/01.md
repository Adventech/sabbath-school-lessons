---
title:  Buluhaton ngadto sa Mga Kabus
date:  18/11/2023
---

### Basaha sa Pagtuon sa Semana
Lucas 5:17-26, Juan 5:1-9. Deut, 10:19, Lev. 23:22, Mat. 25:34-40, Juan 15:13.

> <p>Tekstong Sag-ulohon</p>
> "Ug ang Hari motubag ug moingon ngadto kanila, "Sa pagkatinuod, ako magaingon kaninyo, maingon nga inyo kini gibuhat ngadto sa usa sa labing gagmay niining Akong mga igsoon, gibuhat kini ninyo Kanako" (Mateo 25:40).

Ang Lucas 5:17-26 naghatag kanatog daghang mga ilustrasyon kon sa unsang paagi ang Dios motabang niadtong nangihanglan. Usahay moggamit ang Dios sa uban sa pagtabang kanato, o moggamit Siya kanato sa pagtabang sa uban. Kining buhata mahimong mahagiton kaayo, apan magdala kinig dagkung balus. Pinaagi sa pagtabang niadtong nanginahanglan, atong gimodelo o gisunod si Jesu-Cristo. Usahay sayon ra ang pag-ila kinsa ang nanginahanglan og tabang; sa ubang mga panahon lisud ang pag-ila niini. Bisan unsa ang kahimtang, gitawag kita sa pagkahimong mga katabang sa Dios alang sa tanang nga adunay panginahanglan, walay sapayan sa ilang kagikan. Ang Biblia nagpadasig kanato sa pagsu-od sa mga dumuloong, ug pinaagi sa pagdaug sa ilang pagsalig atong makat-unan ang labaw pa ka maayong mga paagi sa pagtabang kanila sa pagkaplag kang Jesus.

Sa leksyon niining semanaha, ang atong topiko, "Bulohaton ngadto sa Nanginahanglan," magpakita nga adunay plano ang Dios sa pagkab-ut ngadto nga tingali nanginahanglan bisan sa unsang mga paagi. Ang ilang mga kinahanglan tingali sa physical, emotional, financial, o gani bisan social. Bisan unsa ang panginahanglan, kinahanglan andam kita sa pagtabang sumala sa atong maarangan. Mao kini ang central nga bahin kon unsay kahulogan sa pagka-Cristohanon ug unsang bulohaton nga kinahanglan ilakip niini.