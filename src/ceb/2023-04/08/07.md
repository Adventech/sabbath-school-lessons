---
title:  Dugang Panghunahuna
date:  24/11/2023
---

Dugang nga Panghunahuna: Basaha kang Arthur White, "A Few Days at Long Point," kang Ellen G. White: The Australian Years: 1891-1900, vol. 4, pp. 100-104. Ang mga magsusulat sa Ebanghelyo nagrekord sa mga panig-ingnan sa batasan ni Jesus sa pagtukod og mga tulay sa mga tawo gikan sa ubang mga cultura aron pagluwas kanila (Mat. 8:28-34, Marcos 5:1-20). Sa sama nga paagi, gitawag usab kita sa paghimog mga higala ug pag-alagad ngadto sa mga tawo gikan sa ubang mga cultura usab. Ang kamatayon ni Cristo alang sa matag-usa, bisan unsay rasa, nasyonalidad, bahandi, o kagikan. Mao kini ang usa ka punto nga kinahanglan dili nato kalimtan. "Ug Siya mismo mao ang kapasayloan alang sa atong mga sala ug dili lamang kanato kondili alang usab sa tibuok kalibutan" (1 Juan 2:2). "Mga lalake ug mga babaye wala magsunod sa plano sa Dios, sa igo lang sila mosulti sa pagbati og gugma alang sa ilang kaugalingong pamilya.... samtang dili nila iapil sa paghigugma nga ilang malipay ug mapanalanginan pinaagi sa pagpagaan sa ilang mga kinahanglanon..."

"Kon awhagon kita sa Ginoo sa pagbuhat og maayo alang sa uban gawas sa atong puloy-anan, wala Siya magpasabut nga ang atong pagbati sa paghigugma alang sa puloy-anan mokunhod, ug nga kita mahigugma sa atong mga kaliwat o sa atong nasud og ubos tungod kay Iyang gihandum alang kanato sa pagpalapad sa atong mga kalooy. Apan dili nato ipakutob ang atong pagmahal ug kalooy sulod sa atong mga Bongbong, ug apilan sa panalangin nga hihatag sa Dios kanato aron ang uban dili makadawat og kaayohan uban kanato sa pagkalipay niini."-Ellen G. White, The Advent Review and Sabbath Herald, Oct. 15, 1895.

Ang katungdanan nga gihatag kanato sa pagkahimong panalangin ngadto sa gawas sa atong comfort zone, bisan kon gikan sila sa ubang cultura o usa lang ka tawo nga walay kahimoan, maoy usa ka dili masabut-sabutan nga kamandoan gikan kang Jesu-Cristo sa Iyang kaugalingon (Buhat 1:8, Marcos 11:17).

**Diskusyonan nga mga Pangutana**

`1. Unsay imong kaugalingong comfort zone, ug nganong andam ka molakang sa gawas niini kon kini kinahanglanon?`

`2. Unsay mga gipasabut sa incidente sa pagtawag ni Jesus sa "usa ka palakaon ug usa ka hubog, usa ka higala sa mga maniningil sa buhis ug mga makasasala" (Mat. 11:19)? Unsay gibuhat ni Jesus nga makadala niana nga sumbong, ug unsay itudlo niini kanato bahin sa bulohaton.`

`3. Ngadto sa unsa kadaku ang usa ka Cristohanon nga mosalmot sa mga celebrasyon sa dili mga tumotuo? Sa unsang paagi tingali ang mga Cristohanon magbuhat niana nga walay pagconpromiso sa mga principio sa Biblia?`