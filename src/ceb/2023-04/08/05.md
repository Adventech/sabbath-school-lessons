---
title:  Sa Pagtabang sa mga Nasakitan
date:  22/11/2023
---

Kinsa ba kanato ang wala makasinati kon unsa ang kasakitan sa atong kalibutan? Bisan pagpuyo sa palibut sa kaadunahan ug materialism, o pagpuyo sa palibut sa kakabus ug kakulang sa material nga butang dili magsapayan. Nag-antus ang mga tawo, nagkalisud. Ang mahimo lang sa usa ka tawo, pananglitan, mao ang pagbasa sa hilabihan kadaku nga salapi nga gigasto alang sa antidepressants sa western world matag-tuig sa pagsabut nga ang kalinaw material nga bahandi lamang dili makahimo pag-angkon og kalipay o "Ang Espiritu sa Ginoo ania Kanako tungod kay Iya man Ako gidihugan aron sa pagwali sa maayong balita ngadto sa mga kabus. Gipadala Niya Ako aron sa pagpahibalo sa kagawasan ngadto sa mga binilanggo ug pagpahiuli sa igtatan-aw ngadto sa mga buta, sa paghatag ug kagawasan ngadto sa mga dinaugdaug" (Lucas 4:18).

`Unsay gitudlo niini kanato kon unsay gibuhat ni Jesus ug unsay atong buhaton, sulod sa atong kahimtang, alang niadtong nanginahanglan sa atong palibut?`

Gitawag kita sa Dios sa pagtubag sa mga panginahanglan sa tanang mga tawo, bisan og wala kita mahibalo kon modawat ba kaha sila kang Jesus. Bisan og ang pagkab-ut kanila alang kang Jesus maoy patukoranan sa atong bulohaton, kinahanglan atong tabangan kadtong sa tinuod nagkinahanglan sa panabang. Atong tabangan sila tungod kay atong gidawat si Jesus ingon nga atong Ginoo, ug mao kana ang Iyang gitawag kanato nga buhaton.

Ang sumbanan ni Jesus sa pagsulay sa pagtagbo sa panginahanglan sa tanang mga tawo maoy usa ka biblical nga principio nga sundon. Dili kita mahibalo kon ang atong matabangan modawat ba Kaniya o dili.

Ang tininuod nga pagtabang sa uban, kinahanglan kita kaamgo sa ilang panginahanglan. Ang matag-usa ka cultura adunay kaugalingong paagi sa pagpakita kon unsaon patagad ang usa ka higala. Sa India, nabatasan ang pagdulot og pagkaon o usa ka ilimnon kon magabi-abi kitag mga bisita. Labaw ka sayon sa paghatag sa usa ka dumuloong og token money kay sa paglipay og usa ka higala nga bag-o pa lang nawad-an og usa ka hinigugma. Kon unsa ang gikinahanglan sa imong higala tingali labaw pa kay sa salapi o physical nga mga butang. Sagad sa inyong suporta panahon sa dakung pagkawala mahimo pang dugang makatabang. Ang importante nga principio sa pagkahimong katabang ni Jesus ngadto sa atong mga higala magsugod pag-una sa kalab-uton sa pagpakitag gugma nga walay pagpa-una sa kaugalingon ngadto kanila, sa pagsabut sa ilang panginahanglan una sa dili pa mohatag og tabang. Hatagi silag tabang nga ilang gikinahanglan, bisan og dili ka mahibalo kon andam ba sila pagsunod kang Jesus.

`Basaha ang Mateo 25:34-40. Unsay mensahe alang kanato dinhi?`