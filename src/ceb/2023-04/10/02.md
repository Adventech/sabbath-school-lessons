---
title:  Usa ka Hebreohanon didto sa Atena
date:  03/12/2023
---

`Basaha sa Bubat 17:1-16. Giunsa ni Pablo pagtapus didto sa Atena, ug giunsa niya pagtubag ngadto sa iyang nakaplagan didto?`

Ang ciudad sa Atena "nagbatasan sa pagsimbag mga diosdios" (Buhat 17:16). Sa nasayud sa kasaysayan sa iyang kaugalingong katawhan ug sa ilang walay pagtagad sa walay hunong nga mga pasidaan batok sa pagsimbag mga diosdios, nasuko si Pablo sa iyang pagkakaplag usab og mga diosdios didto sa Atena. Walay ikapangutana, si Pablo adunay kahingawa alang sa taga Atena, nga mangamatay sa ilang mga sala kon dili sila makaila sa matuod nga Dios.

Karon, ang atong mga ciudad puno gihapon og mga diosdios, bisan og daw dili na kaayo sila maila kay sa nakita ni Pablo. Ug makapasubo, nga daghan sa mga tumotuo nga magalakaw sulod sa usa ka ciudad nga walay pagkatandog sa pagtan-aw sa mga diosdios niini. Hinoon, si Pablo adunay igo nga pagmando sa Espiritu Santo sa pagtubag niini. Lahi sa lakaw sa ubang mga tumotuo, nga wala gihapon makasabut nga ang ebanghelyo alang sa tibuok kalibutan, nahibalo si Pablo nga ang Dios gusto magluwas usab sa mga taga Atena. Nakasabut siya nga ang bulohaton sa tibuok kalibutan mao ang pagdala sa maayong balita ngadto sa tanan nga wala pa ma-abut, lakip sa mga pagano ug usab sa mga pilosopo nga daghan kaayo sa kadalanan sa Atena. Busa, kanunay si Pablo mag-adtoan sa tabo-an diin makaplagan kining mga tawhana. Makaingon kita nga si Pablo maoy unang nagmugna sa Global Mission Study Center, diin iyang gigamit ang mercado sa paghatag og pagtuon ug pagsulay sa mga metodo sa pagtandog sa mga kasingkasig ug mga pagsabut nining mga pagano.

Nahibalo si Pablo nga dili siya makaduol sa mga taga Atena sa sama nga paagi sa iyang pagduol sa mga Judio ug bisan sa mga Gentil nga mahadlokon sa Dios. Mga tawo kini kansang pagsugod sa pagtuon dili mao ang Dios sa Israel o sa lyang mga bulohaton taliwala sa nasud sa Israel. Bisan unsa ka centro kini nga mga panghunahuna ug mga pagtulon-an sa mga Judio ug bisan gani sa mga Gentil nga mahadlokon sa Dios, walay kahulogan kini kanila. adunay kahulogan kini sa mga tawo nga gikahibalag ni Pablo didto sa mercado sa Atena. Busa, nagkinahanglan kini og bug-os nga bag-ong paagi.

Karon, kanunay kita nagtinguha sa pagkab-ut og mga tawo nga ang ilang background nga walay pagkasama sa gitawag og "ang panulondon sa Cristohanong mga Judio." Busa, sama kang Pablo, kinahanglan kita mosagop. Ang usa ka paagi nga tingali maayo, pananglitan, ang paagi didto sa Buenos Aires dili magpulos didto sa Bangkok.

Unsang matang sa mga diosdios nga gisimba sa mga tawo sa inyong katilingban, ug unsaon nimo pagbukas sa ilang mga mata, sa pagsabut kon unsa ka walay pulos kining tanan.