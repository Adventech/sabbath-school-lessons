---
title:  Si Pablo ug ang Wala Ma-ilhi nga Dios
date:  05/12/2023
---

Timan-i nga wala sawaya ni Pablo ang mini nga relihiyon o mini nga mga dios sa mga Athenian, Iyang gitigum ang bisan unsa nga mga puntos sa maayo nga iyang makaplagan, bisan diyutay ra sila, ug nagpadaku kanila.

`Basaha ang Buhat 17:22, 23. Unsay gibuhat ni Pablo dinhi sa iyang pagsulay sa pagkab-ut niining mga tawhana bahin sa Ebanghelyo?`

"Mga taga Atenas, nasabut ko nga sa tanang paagi kamo mga masimbahon gayud (Buhat 17:22). Gidayeg ni Pablo ang mga pagano! Sayop ang ilang relihiyon sa tanang paagi, apan gidayeg sila ni Pablo sa ilang debosyon ngadto niini tungod kay ang debosyon ngadto sa bisan unsa nga pagka- espirituhanon labaw pa ka madayeg kay sa wala lang gyuy pagtagad sa pagka- espirituhanon.

Nagpadayon si Pablo, "Sa naglakaw ako sa kadalanan ug nani-id sa inyong ginasimba...." (Buhat 17:23). Pinaagi sa iyang paghulagway sa iyang pagtuon sa relihiyon sa taga Atenas, gipasabut ni Pablo sa matinahuron nga pagkasulti ngadto sa mga tawo. Wala siya magdali samag usa ka nagpaila sa iyang kaugalingon nga batid sa tanang mga tubag kon sa unsang paagi ang mga tawo nagkinahanglan og kausaban. Sa pagkatinuod, siya usa ka expert o batid, gani, adunay mga tubag nga gikinahanglan niining mga tawhana! Apan wala siya magpaila sa iyang kaugalingon niana nga paagi, kay aron dili siya salikway dayon. Sa baylo, nakita siya ingon og usa ka tawo nga may pagtagad alang sa mga tawo ug naghandum alang sa ilang kaayohan. Nagcomento sa sinulat, "NGADTO SA WALA-MAILHI NGA DIOS" (Buhat 17:23). Gipahimuslan ni Pablo kon unsay makita ingon nga common ground. Nagtuo sila sa dios (daghan, sa actual), nga maoy dakung sugdanan (ang ubang mga tawo niadto wala magtuo) ug makahimo pagbukas sa agianan ngadto sa labi pa ka lalum nga panagsultihay. Wala siya moyam-id sa negatibo nga ideya sa usa ka halaran ngadto sa usa ka dios nga wala mailhi. Sa baylo, iyang gipasalamatan ug gidayeg ang usa ka katawhan nga adunay pagtagad bahin sa espirituhanong mga butang sa pagpaningkamot ug sa gasto sa pagsimba sa usa ka butang nga wala gani nila ma-ilhi, pananglitan adunay usa ka butang ilang malimtan.

Sayop ba ang ilang gibuhat? Natural, apan mahisgutan ra kana. Ang importante sa pagsugod mao nga sila mga debotado sa ilang wala masabti. Mao kana ang naila ni Pablo, maoy mahinungdanon nga maoy buhaton sa Espiritu Santo. Walay nakaplagan si Pablo nga punto nga hisgutan aron pagpasibut sa ilang pagtagad.

`Unsang mga tulay ug mga punto sa pagdani sa ilang pagtagad nga inyong mahunahunaan nga makabukas sa mga kahigayonan alang sa labi pa ka halalum nga panagsultihay sa uban nga imong ikahibalag?`