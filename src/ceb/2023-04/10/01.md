---
title:  'Bulohaton ngadto sa Wala pa Ma-abti: Bahin 1'
date:  02/12/2023
---

### Basaha sa Pagtuon sa Semana
Buhat 17; 1 Cor. 2:2; Roma11:18-25

> <p>Tekstong Sag-ulohon</p>
> "Ang Dios nga nagbuhat sa kalibutan ug sa tanang butang nga anaa niini mao ang Ginoo sa langit ug sa yuta ug wala magapuyo sa mga templo nga binuhat sa tawhanong mga kamot" (Buhat 17:24).

Sa paghulagway sa gihimo ni Pablo didto sa Atena, nagsulat si Lucas: "Tungod niini, sa sulod sa sinagoga iyang gipakiglantugi ang mga Judio ug ang mga tawo nga masimbahon; ug didto sa tabo-an sa adlaw-adlaw iyang gipakiglantugi ang uban kanila nga iyang igahibalag" (Buhat 17:17).

Natural, si Pablo mao unta ang labing hayahay sa pagbuhat taliwala sa mga Judio, ang iyang mga kaliwat sa unod ug dugo. Apan wala matagbaw si Pablo sa pagbuhat taliwala sa iyang kaugalingong katawhan. Gitawag siya sa pagbuhat usab ngadto sa uban.

O kaha, makabuhat lang si Pablo uban sa "mahinadlokon sa Dios" nga mga Gentil, kansang panan-aw sa kalibutan nausab na sa igo. Aduna na silay patukoranan bahin sa Biblia nga mabutangan ni Pablo og gambalay sa kamatuoran bisan og nagkinahanglan pa gihapon sila sa pag-ila sa Dios nga ilang "gikahadlokan"-si Jesus ang Mesias.

Apan, wala. Samtang didto sa Atena, usa ka ciudad nga nabantug sa pilosopiya niini, nagtinguha si Pablo sa pag-alagad usab sa mga tawo didto. Daghan kanila adunay lahi kaayo nga kagikan ug pagtan-aw sa kalibutan gikan nianang sa mga Hebreohanon ug sa ilang sagrado nga kasaysayan, nga nagpahimutang sa patukoranan sa pagtoo nga gusto ni Pablo itudlo ngadto sa taga Atena.

Sa unsang paagi gitinguha ni Pablo sa pagkab-ut o pag-alagad niining mga tawhana, ug unsay atong matun-an gikan sa iyang mga pagtinguha?