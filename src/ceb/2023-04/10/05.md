---
title:  Pagpaila sa usa ka Bag-o nga Dios 
date:  06/12/2023
---

`Karon nga nakuha na ni Pablo ang pagtagad sa mga mahunahunaon sa Atenas iyang gihalhin ang panghunahuna sa mga naminaw kaniya ngadto sa Dios sa langit Basaha ang Buhat 17:24-27. Unsay paagi gihimo ni Pablo dinhi sa tinguha sa iyang pagkab-ut niining mga tawhana?`

Alang sa usa ka tawo nga adunay igo nga pagtagad bahin sa espirituhanong mga butang sa pagtukod og usa ka halaran ngadto sa usa ka dios nga wala mailhi, ang mga pulong ni Pablo makapasibut: ang usa ka Magbubuhat nga Dios nga wala magpuyo sa usa ka templo wala magkinahanglan sa bisan unsang butang gikan sa mga tawo, kondili nagsangkap sa tawhanong panginahanglan. Alang sa usa ka cultura nga hugot kaayo sa pagtuo sa Grego nga patuo-tuo, nga niini ang mga dios dili matag-anan, nagpacentro sa kaugalingon, ug malditohan, ang ideya sa usa ka Dios sama sa usa ka gihulagway ni Pablo makapahibulong kaayo nga panghunahuna. Ug ang mga lalake didto sa Areopagus naghimo sa ilang unang lakang sa bata padulong ngadto sa usa ka Dios sa gugma. Tungod kay kini nga Dios, nga wala nila mailhi, mailhan na! Sa pagkatinuod, gusto Siya mailhan, gyud.

Malagmit taas-taas ang pagpakigsulti ni Pablo didto sa Areopagus kay sa pipila lamang ka mga pulong nga gipaambit ni Lucas niini nga sugilanon. Daw makatarunganon alang sa gamayng lugar sa pagkaagi nga gisummarize lang ni Lucas ang pakigpulong ni Pablo. Kon tinuod kana, nan ang matag-usa ka mga concepto nga atong nabasa, malagmit gipa-undan ni Pablo sa dugang pa nga detalye. Atong karon mabatbat ang mga pamahayag ni Pablo ngadto sa mga concepto:

1. Nagtamud pag-una si Pablo sa ilang presente nga espirituhanong pagpakabana ug pagka sincero.

2. Sunod iyang gipamahayag nga siya nakatuon sa ilang tinuohan ug duna siyay nakitang mga butang nga iya ra usab girespituhan gikan sa iyang nasabian.

3. Siya dayon nagsulti kanila mahitungod sa usa ka butang nga iyang nadiscobrehan sa iyang pagtuon sa ilang relihiyon nga sila usab miangkon nga wala sila makasabut.

4. Human niana, iyang gipahat ang mga butang mahitungod sa Dios siya nakahibalo nga sila nagkinahanglan gayud niini kaayo, nga mao ang kamatuoran nga adunay Dios ug kini nga Dios nahigugma kanila ug dili layo kanila.

5. Sa katapusan, human sa iyang pakigpulong, si Pablo nagpasidaan kanila kon unsa kanang magsalikway sa kahibalo mahitungod niining Dios nga wala pa nila mailhi.

Si Pablo nagdala kanila sa gilay-on kutub sa iyang mahimo, base sa iyang nahibaloan sa ilang gituohan. Kon iya silang madala nianang gilay-una, siya naghimog nindot nga kaugmaran. Tan-awa ang hangyo ni Pablo ngadto sa gibuhat nga kalibutan ng ngadto sa Dios ingon nga mao ang Magbubuhat (tan-awa usab sa Roma 1:18-25).

`Nganong usa man kini ka maayong paagi nga buhaton, ingon nga pagsugod, uban sa kadaghanang mga tawo? Unsa man ang bahin sa gilalang nga kalibutan nga nagtudlo sa kusganon kaayo ngadto sa Dios?`