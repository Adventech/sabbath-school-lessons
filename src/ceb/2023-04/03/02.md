---
title:  Pagbalhin Saylo sa Atong Sayon nga Kahimtang
date:  15/10/2023
---

Aron maabutan ang uban, gituyo sa Dios nga pabalhinon kita saylo sa atong sayon nga kahimtang. Ang handum nga magpabilin lang kita sa atong kaliwatan o sa atong kaubanan sa katilingban makahatud kanato ngadto sa kahakog, ug bisan gani sa dautan. Kini nga piligro maoy usa sa mga leksyon nga gikuha gikan sa Babel.

`Basaha ang Genesis 11:1-9. Unsang mga tumong sa katawhan? Unsay ilang gusto buhaton, ug nganong gisumpo kini sa Dios?`

Kini nga sugilanon sa mga tawo sa Torre de Babel nagpadayag sa dakung handum. Gusto sila maghimog usa ka bantayog nga gambalay-usa ka siyudad ug "usa ka torre nga moabut ngadto sa kalangitan, aron maghimo kitag usa ka ngalan alang sa atong mga kaugalingon" (Gen. 11:4).

Unsa ka makanunayon ang mga tawo karon nagtinguha sa pagbuhat sa sama nga butang? Bisan pinaagi sa mga politica, sa art, sa pamatigayon, bisan gani sa relihiyon, mao gihapon ang tumong. Adunay mga tawo nga gusto maghimog usa ka dakung ngalan alang sa ilang mga kaugaingon. Sa katapusan, unsa ka kakawangan ug walay kahulogan ang ilang mga tinguha. (tan-awa sa Eccles. 2:1-11).

Nag-ingon ang Biblia diha sa Genesis 11:4 nga kining mga tawhana gusto magtukod og torre aron makalikay sila nga patla-agon ibabaw sa nawong sa yuta. Gusto sila nga magkauban alang sa ilang hakog nga mga katarungan. Apan adunay laing plano ang Dios.

Kining mga tawhana nahiusa usab alang sa ilang bulohaton. Apan "nag- ingon ang Ginoo, 'kon ingon nga usa ka katawhan magsulti sa sama nga pinulongan nagsugod sila sa pagbuhat niini, busa walay bisan unsa nga ilang giplanohan sa pabuhat imposibli alang kanila" (Gen. 11:6). Kining ambisioso nga plano sa mga tawo, gani, dautan.

Bisan og wala kini gisulti sa Kasulatan sa tukma, nag-ingon si Ellen White nga wala sila mosalig sa Iyang saad nga dili na Niya laglagon pag-usab ang yuta pinaagi sa tubig (Gen. 9:14, 15). Nagtinguha sila pagtukod alang sa ilang gihunahuna nga kasigurohan alang sa ilang mga kauglingon sa baylo nga mosalig sa Pulong sa Dios. Bisan unsay ilang katapusang tumong ang Dios nahibalo nga ang ilang mga tumong dili putli kondili puno sa hakog nga handum, ug bisan lyang gisanta sila sa pagkabut sa ilang mga kalab-uton.

`Kabahin ka ba sa pundok o ethnic nga comunidad nga labaw ka sayon alang kanila? Sa unang mga paagi tingali ikaw malambigit sa uban nga dili kabahin sa imong mga paagi, sa kaliwatan, o nasyonalidad?`