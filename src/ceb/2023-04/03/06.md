---
title:  Pagsugod Diin Ikaw Nahimutang
date:  19/10/2023
---

`Basaha ang Buhat 1:8. Unsang principio gihatag ni Jesus sa pagbuhat sa pagpaambit o ingon nga Iyang mga saksi ngadto sa Kalibutan?`

Mao kini ang principio nga gipahayag ni Jesus nga nagpakita kanato unsaon nato pagbuhat ingon nga Iyang mga tinun-an, nga adunay maayong balita nga ipaambit ngadto sa uban. Ang pagpaambit sa kamatuoran dili bahin pagptuo sa uban kon unsa sila ka sayop, kondili bahin kini sa pagpaambit kang Jesus sumala sa gihulagway diha sa mga mensahe sa tulo ka mga manulonda sa Pindayag 14:6-12.

Apan, adunay pila ka mga principio sa mga pulong ni Jesus diha sa Buhat 1:8.

Nahauna, "Kamo mahimong akong mga saksi sa Jerusalem."" Sumala sa atong nakita (apan takus subli-on): kita mahimong Iyang mga saksi sa dapit diin kita nagapuyo, Maglakip kini sa atong kaugalingong puloy-anan, sa atong iglesia, sa atong silinganan, ug sa atong comunidad. Kinahanglan kita mahimong lyang mga saksi nahauna kon diin kita napuyo, sa dapit nga unang gibutangan Niya kanato-sa puloy-anan o sa trabahoan-ug sa pagkahimong Iyang mga saksi ngadto sa mga tawo nga labing duol kanato. Mahimo nga kini atong pamilya o nagkadaghang sakop sa pamilya, sa mga tawo sa iglesia, kaubanan sa trabaho, mga silingan ug ang comunidad.

Usahay ang mga tawo masibut lang sa pagpanaw ngadto sa halayo nga nasud o sa langyao nga cultura nga mahimong Iyang mga saksi. Apan dili sila mosaksi ngadto sa mga tawo sa ilang palibut karon. Kinahanglan magsugod kita kon diin kita nagpuyo ug mobalhin gikan diha sumala sa pagmando sa Ginoo kanato.

Sunod, "Ug sa tibuok Judea ug sa Samaria, ug ngadto sa kinatumyan sa yuta" (Buhat 1:8). Sa makausa pa, nagmatuod sa katinuoran nga ang pagsaksi naglakip sa pagtabok sa nagkalainlaing mga utlanan sa cultura. Sugod diin kita nagpuyo, tingali tawgon kita sa pagbalhin ngadto sa ubang mga dapit, aron sa pag- alagad ngadto sa nagkalainlaing social, ethnic, ug relihioso nga mga pundok. Kon sakop ako sa usa ka tribo o pundok sa mga tawo nga sama sa akong pinulongan, labi ka sayon alang kanako sa pagsaksi ngadto kanila tungod sa diyutay rang mga babag sa cultura nga labangon. Sa ubang mga dapit sa kalibutan, usa lang ka pamilya sa tribo nga nagsakop sa iglesia. Apan, ang Dakung Kamandoan ni Jesus nagsulti nga ingon nga Iyang mga saksi, ang paggawas gikan sa atong comfort zone ug pagpamuhonan sa atong mga salapi alang nianang pundok sa mga tawo talandogon. Nagkinahanglan usab sila sa mensahe ni Jesus.

`Hagit: Ilha ug ilista ang mga pundok sa katawhan nga adunay pinasahe nga mga kinahanglan sa inyong comunidad nga walay gihimo ang iglesia sa pagkab-ut niining mga tawhana.`

`Hagita sa Pagpadayon: Sugod sa pag-ampo alang sa usa ka higayon sa umalabut sa pagsalmot sa bulohaton ngadto sa mga tawo nga adunay pinasahe nga panginahanglan.`