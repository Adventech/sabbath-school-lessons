---
title:  Tawag sa Dios ngadto sa Bulohaton
date:  14/10/2023
---

### Basaha sa Pagtuon sa Semana
(Gen. 11:1-9, Gen. 12:1-3, Dan. 9:24-27. Mat. 1:21, Gen. 12:10-13:1, Buhat 8:1-4, Buhat 1:8.

> <p>Tekstong Sag-ulohon</p>
> "Apan makadawat kamog gahum sa panahon nga ang Espiritu Santo mokunsad ibabaw kaninyo; ug mahimo kamong Akong mga saksi sa Jerusalem, ug sa tibuok Judea, ug ngadto sa kinatumyan sa yuta" (Buhat 1:8).

Usahay pagawason kita sa Dios sa atong sayon nga kahimtang ug himoon kitang Iyang mga saksi. Usahay kini nga kausaban maggamit sa pagtuman sa Iyang katuyoan, sama sa iyang pagkatag sa mga tawo gikan sa Torre de Babel. "Kini nga pagkatag maoy paagi sa pagbutang og mga tawo sa yuta, ug tungod niini matuman ang katuyoan sa Dios pinaagi sa mga paagi nga gamiton sa mga tawo sa pagpatuman sa iyang katuyoan"-Ellen G. White, Patriarchs and Prophets, p. 120. Samtang si Abraham, mibiya sa iyang nasud nga puloy-anan ngadto sa laing nasud (Genesis 12) nga mahimong paagi sa pagsaksi. Ang mga tinun-an ni Jesus milakaw gikan sa ilang pagbuhat taliwala lamang sa ilang kaugalingong katawhan (Buhat 3) aron pagbuhat usab alang sa uban (Buhat 8:1-4). Sa Buhat 1:8, naglagda og principio sa pagmensahe Magsugod sila sa local, Jerusalem ug Judea, dayon ngadto sa Samaria ug, sa katapusan, ngadto sa kinatumyan sa yuta.

Apan bisan og dili kita mobiya sa atong nasud, gusto sa Dios nga magsaksi kita ngadto sa mga tawo sa atong palibut. Sa nagkahinay nasa pagsaksi ang iglesia sa Jerusalem, gipatla-ag ang mga sakop niini. Bisan of miabut ang paglutos ug nag-antus ang mga tawo, kining makasusubo nga mga panghitabo nahimong usa ka paagi sa pagmantala sa maayong balita ngadto sa tibuok kalibutan.