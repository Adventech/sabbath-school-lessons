---
title:  Pagkahimong Panalangin ngadto sa Tibuok Kalibutan 
date:  16/10/2023
---

`Basaha ang Genesis 12:1-3. Sa unsang mga paagi ang pahimangno sa Dios ngadto kang Abraham usa ka tawag ngadto sa bulohaton?`

Gisugo sa Dios si Abram (kansang ngalan sa ulahi Iyang giusab ngadto sa Abraham) sa pagbiya sa iyang nasud ug sa iyang katawhan ug moadto sa laing yuta, Ang tanan kabahin sa plano sa Dios sa paggamit kang Abraham ingon nga sakyanan sa pagtuman sa Iyang balaang katuyoan dinhi sa yuta Ug miadto si Abraham. sumala sa gisulti ni Jehova. Kon adunay plano ang Dios alang kanimo, tingali usa kini ka tawag kanimo sa pagbiya sa imong dakung pamilya ug sa imong katawhan ug pag-adto sa usa ka dapit nga lyang gibuksan alang kanimo aron pag-alagad Kaniya, aron ikaw mahimong usa ka panalangin ngadto sa uban.

**Basaha ang mosunod nga mga teksto. Unsay gisulti sa matag-usa ka teksto nagpahayag bahin sa Iyang tugon, sa Iyang gisaad kanato?**

`Gen. 3:15`

`Gen. 17:19`

`Num. 24:17`

`Isa. 9:6`

`Dan. 9:24-27`

`Mat.1:21`

Gikan sa mga teksto sa ibabaw, tin-aw nga ang Dios motuman sa saad nga gihimo didto sa Tanaman sa Eden, nga adunay Usa nga moanhi ingon nga usa ka sulbad alang sa suliran sa sala. Kini nga sulbad, si Jesu-Cristo ang Mesias, magagikan sa lumbay ni Abraham ug Isaac (pinaagi kang Sarai). Nag-ingon ang Hebrehanon 11:9 nga si Isaac ug Jacob manununod sa gisaad nga panalangin nga gihimo sa Dios ngadto kang Abraham.

Wala kita mahibalo sa takdo kon unsa ka daku ang nahibaloan ni Abraham sa takdo o nakasabut kon sa unsang paagi ang gisaad moabut pinaagi kaniya, apan milakaw lang gihapon siya pinaagi sa pagtod "Tungod sa pagtoo mituman si Abraham sa gisugo siya sa pag-adto sa dapit nga Binhi diin iyang madawat ingon nga usa ka panulondon. Ug milakaw siya, sa walay pagkahibalo kon hain siya padulong" (Heb. 11:8). Daw unsa kini nga sumbanan alang kanato!

`Pananglitan tawgon ka sa Dios sa pag-adto, "sa walay pagkahibalo" hain ka padulong? Unsaon nimo pagtubag, ug ngano man?`