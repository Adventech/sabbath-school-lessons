---
title:  Ang Tawag kang Abraham
date:  17/10/2023
---

Nagsunod sa tawag sa Dios, miabut si Abraham sa yuta sumala sa gisugo sa Dios kaniya. Apan, sa pagsugod, dili kaayo maayo ang dalagan sa mga butang alang kaniya. Naabut siya sa dapit nga gisulti ni Jehovah nga iyang adtoan, apan sumala sa Biblia, "ang mga Canaanhon nagpuyo sa maong yuta" (Gen. 12:6)-ang mga pagano naila sa ilang pagkamaldito ug pagpanagmal. Mao diay nga sa pag-abut ni Abraham didto, mipakita si Jehova kaniya ug miingon, "Ngadto sa imong kaliwatan akong ihatag kini nga yuta: (Gen. 12:7). Walay duhaduha nagkinahanglan si Abraham sa pagpadasig.

`Apan, wala gihapon mag-ayo ang dalagan sa mga butang, sa sinugdanan. Basaha ang Gensis 12:10-13:1. Unsang mga butang nanghitabo kaniya sunod, ug unsay mga kasayapan nabubat niining tawo sa Dios?`

Daw unsa ka makapaluya kini alang kaniya: pagbiya sa usa ka hayahay ug malagmit mauswagon nga pagkinabuhi didto sa iyang yutang natawhan, apan moadto lang. "nga wala gani siya mahibalo kon hain siya padulong" (Heb. 11:8). Ug usa sa unang mga butang iyang giatubang mao ang usa ka hulaw o gutom! Hilabihan ka ngil-ad kini nga hulaw sa pagkaagi nga mibiya siya sa maong dapit nga maoy gisulti kaniya sa Dios nga iyang adtoan diin siya mopuyo unya moadto sa laing dapit. Ug nagdugang ka bati ang mga butang human niadto.

"Sa iyang pagpuyo didto sa Egipto, naghatag si Abraham og ebidencia dili siya gawasnon sa tawhanong kaluyahon ug pagkadili-hingpit. Sa nga pagtago sa kamatuoran nga si Sarai iyang asawa, iyang gibudhian pinaagi sa walay pagsalig sa balaan nga pag-atiman, kakulang nianang hataas nga pagtoo ug kaisug nga sagad kaayo ug sa halangdon gipakita sa iyang kinabuhi..

Tungod sa kakulang ni Abrahan sa pagtoo, nahimutang si Sarai sa dakung piligro. Ang hari sa Egypto, sa gipahibalo sa iyang katahum, gipakuha siya sa pag-adto sa iyang palacio, sa tuyo nga iya siya pangasaw-on. Apan sa dakung kalooy sa Ginoo, Iyang gipanalipdan si Sarai pinaagi sa pagpadalag mga hukom sa iyang harianong panimalay."-Ellen G. White, Patriarchs and Prophets, p. 130.

Walay usa nga makaingon nga sayon ang bulohaton sa kamisyonan, ug pinaagi sa pagbakak, pinaagi sa pagkamalimbongon, gidugangan ni Abraham pagkalisud ang mga butang. Maayo gani, nga ang Dios maoy usa ka Dios sa pailub, ug wala Niya isalikway ang iyang sulogoon tungod sa iyang kasaypanan, nga sa walay suerte, dili lang si Abraham makahimo og sayop. Daw unsa ka makalipay sayron nga bisan pa sa atong mga sayop, kon magpabilin kita sa Ginoo diha sa pagtoo ug pagpasakop, sama kang Abraham, dili lamang ang atong mga sayop, mga sala, ug mga kapakyasan mapasaylo, kondili gamiton gihapon kita sa Ginoo alang sa bulohaton.

`Unsang mga leksyon atong makuha gikan sa sugilanon bahin kang Abraham didto sa Egipto?`