---
title:  Ang Unang Iglesia ug mga Comfort Zones 
date:  18/10/2023
---

`Basaha ang Buhat 8:1-4. Sa unang iglesia, unsay nakaingon sa pagpatla- ag sa mga tumotuo saylo sa ilang hayahay nga dapit?`

Hangtud niining panahona, ang unang iglesia sa kinadak-an anaa gihapon sa Jerusalem (o sulod sa teritoryo nga Judio ug taliwala sa Judio nga katawhan). Sa pagsugod sa paglutos, diin si Pablo, usa ka debotado nga Judio ug usa ka Pariseo, actibo nga na-apil, ang iglesia didto sa Jerusalem gikatag sa tibuok Judea ug Samaria. Gitagna si Jesus diha sa Buhat 1:8 nga "kamo mahimong akong mga saksi sa Jerusalem, ug sa tibuok Judea ug Samaria." Kini nga pahayag natuman, sumala sa gisulti diha sa Buhat 8:4, nga "kadtong nakatag nagwali sa pulong bisan diin sila moadto."

Bisan human sa pagsugod sa iglesia sa paggawas saylo sa Jerusalem, nagwali gihapon didto sa mga rehiyon sa mga Judio o sa mga silinganan sa Judio nga katawhan sa ubang mga siyudad. Ang Buhat 11:19 nagpaila nga ang iglesia nakatag hangtud ngadto sa Phoenicia (Lebanon) ug Cyprus, apan wala sila niini nga kahimtang magwali sa mensahe ngadto kang bisan kinsa kondili sa mga Judio lamang. Ang mga tinun-an ni Jesus ug ang unang iglesia walay tuyo sa pakigkita sa mga Gentil, kondili sa mga Judio, nga moduol ngadto sa Ginoo. Kitid kaayo gihapon ang ilang mga pagsabut kon unsay buhaton sa iglesia sa umalabut.

Si Pedro, usa ka tinun-an ni Jesus ug usa sa nag-unang mga tawo sa unang iglesia, supak sa pagdala sa mensahe ngadto sa mga Gentil, bisan sa human na si Pablo nagsugod sa paghimo niini. Si Pedro nailhan ingon nga usa ka apostol ngadto sa mga tinuli (nagpasabut sa mga Judio) ug si Pablo nga usa ka apostol ngadto sa mga Gentil (Gal. 2:8). Sayo pa walay gusto si Pedro makit-an uban sa mga Gentil (Gal. 2:11, 12). Apan gipagawas sa Dios si Pedro gikan sa iyang comfort zone ug giusab ang iyang kasingkasing. Nagsugod siya pagkakat-un kon unsa ang tinuod, nagsakop sa kamandoan sa ebanghelyo, ug unsay kahulogan sa kamatayon ni Jesus nga buhaton ngadto sa tibuok kalibutan.

`Basaha ang Buhat 10:9-15, 28, 29. Unsay mensahe nga gihatag sa Ginoo kang Pedro, ug sa unsang paagi kita, sa atong panahon ug kaliwatan mogamit niini nga principio ngadto sa bulohaton sa Dios?`