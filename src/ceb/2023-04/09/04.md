---
title:  'Pagsaksi ngadto sa Maalam: Nicodemo'
date:  28/11/2023
---

Si Nicodemo usa ka maalamon nga tawo. Gihulagway siya sa Biblia ingon nga pangulo o punoan sa mga Judio (Juan 3:1). Gipaila siya ni Jesus ingon nga magtutudlo sa Israel (Juan 3:10). Maayo siyag pagpanabut sa Biblia ug adunay espirituhanong kagutom alang sa Ginoo. Sa tawhanong pagsabut, daw makita siya nga usa ka sumosunod sa Dios. Iyang gituman ang tanang kasugoan, ug usa siya ka tinahud nga pangulo taliwala sa mga Judio. Gamhanan siya ug bahandianon. Daghan ang nagtan-aw niini ingon nga mga timaan nga gipanalanginan siya sa Dios. Apan, ang panagway sa gawas mga panagway lang sa gawas.

`Basaha ang Juan 3:1-12. Unsay gipadayag niini nga sugilanon bahin sa espirituhanong panginahanglan ni Nicodemo ug giunsa paghisgut dayon ni Jesus kanila?`

Sa pagduol ni Nicodemo kang Jesus, iyang gisulayan sa pagpatago ang iyang panagway sa sulod, ang iyang kahimtang. Apan nahibalo si Jesus sa iyang kasingkasing. Sa sama nga pagkaagi nahibalo ang Dios sa mga kasingkasing ug panginahanglan sa mga dato ug gamhanan, bisan unsay nagpaluyo kanila. Miduol si Nicodemo kang Jesus tungod kay ang Iyang mga pagtulon-an nakapahasol kaniya. Ang iyang garbo maoy nakapugong kaniya sa dayag nga pagsugid kang Jesu-Cristo ingon nga Ginoo, apan niadtong gabhiona nakapa- usab kaniya sa dayon. Bisan human sa iyang pagtuo nga si Jesus pinadala sa Dios, wala gihapon siya mopaila sa gawas nga siya usa ka sumosunod kang Jesu-Cristo.

`Basaha ang Juan 7:43-52 ug Juan 19:39. Unsay gisulti niini nga mga teksto kanato bahin kang Nicodemo ug kang Jesus?`

Atong makita niini nga mga bersiculo nga si Nicodemo, makita nga natandog pag-ayo ni Jesus. Iyang gitinguha ang pagpanalipod Kaniya human sa pagkamatay ni Jesus. Walay ikapangutana, nakab-ut ni Jesus si Nicodemo, nga bisan sa iyang gipagarbo nga kahibalo ug kaalam, adunay dakung panginahanglan sa Manluluwas, sama kanatong tanan.

`Nganong kinahanglan kita magmatngon sa lit-ag sa paghunahuna nga tungod kay "kita adunay kamatuoran," busa ang kahibalo lamang bahin niini nga kamatuoran igo na makaluwas kanato? Pila ka mga kalag ang mawala nga adunay labaw pa ka daghan nga kamatuoran, bisan bahin sa mga mensahe sa tulo ka mga manulonda, igo na makaluwas?`