---
title:  Naaman
date:  27/11/2023
---

Nagpakamatay si Cristo alang sa tanan, walay sapayan sa ilang kagikan, kadato, kaliwat, o kahimtang. Kabubot-on sa Dios ang mga gamhanang dili mga Cristohanon dinhi sa kalibutan ug magpaabut kanila sa pagkinabuhi sa kahayag nga ilang nabatonan (tan-awa ang gisulat ni Ellen G. White diha sa The Acts of the Apostles, p. 416)

`Basaha sa 2 Hari 5:1-19. Unsay atong makuha gikan niini nga sugilanon bahin sa pagkab-ut og mga tawo alang sa Ginoo?`

Sa 2 Hari 5:17, 18, si Naaman naghimo ug duha ka dili sagad nga mga hangyo human siya giayo sa Dios gikan sa iyang sanla. Nahauna, naghangyo si Naaman kang Jehova nga ikarga ang duha ka karga nga yuta nga anaa sa mula gikan sa Israel balik ngadto sa Syria alang sa pagsimba sa buhi nga Dios. Ingon niya, "Kay ang imong alagad dili na maghalad sa halad nga sinunog alang sa laing dios, kondili ngadto kang JEHOVA" (2 Hari 5:17). Ikaduha, naghangyo si Naaman nga moyukbo sa iyang hari, bisan og dili na siya mosimba sa mga dios sa iyang hari.

Magtutuo na si Naaman sa bugtong-tinuod nga Dios. Apan, aduna gihapon siyay pagano nga mga pagtulon-an. Ang iyang pagdalag yuta gikan sa Israel nagpaila nga wala gihapon niya makasabut sa hingpit sa Dios nga Magbubuhat. Tingali nagtuo siya nga magdala siyag yuta tungod sa iyang pagtan-aw sa kalibutan nga maoy teritoryo sa Dios, sama sa iyang kanhi nga mga dios: o tingali gusto ba kaha siya magtukod og usa ka halaran nga yuta gikan sa Israel? Bisan hain niini, ang iyang pagtuo sa Dios sinagolan sa iyang karaang nga pagtulon-an. Ang sugilanon ni Naaman naghatag og usa ka kahulogan alang sa mga dili Cristohanon nga moduol ngadto kang Cristo karon. Usa ka leksyon nga matun-an gikan sa sugilanon ni Naaman mao nga ang mga kausaban sa pagsabut sa kalibutan nagkinahanglan og panahon.

Ang ikaduha nga hangyo labaw pa ka makasamok. Nganong wala man mananghid si Naaman nga moyukbo sa iyang hari ug dayon maghangyo sa Dios sa pagpasaylo kaniya? Ang tubag sa profeta naghatag og sugyot: "Lakaw diha sa kalinaw" (2 Hari 5:19). Ingon nga usa ka gamhanan nga tawo sa Syria. adunay mga bulohaton si Naaman nga buhaton nga naghatag og usa ka hagit ngadto sa iyang bag-ong pagtoo. Importante nga ang bag-ong mga tumotuo. ilabina kadtong gikan sa lahi nga mga tinuohan, makabaton og suporta ug giya samtang ilang tagdon ang cultural ug social nga mga kinahanglanon gikan sa ilang kanhi nga kinabuhi sa dili pa moduol ngadto sa pagtoo.

Hinumdumi, nga mibiya na si Naaman sa iyang dili diosnong nasud ingon nga usa ka sanlahon ug mibalik ingon nga usa ka tawo nga na-ayo ug usa ka tinun-an sa Dios nga Magbubuhat. Bag-o pa lang siya nagsugod sa iyang panaw. Nagkinahanglan siyag panahon sa pagtubo.

`Unsang mga leksyon kinahanglan atong matun-an gikan niini nga sugilanon bahin sa dili pagtulod og mga tawo sa dali ra kaayo, ilahina kadtong gikan sa dili Cristohanon nga kagikan o cultura?`