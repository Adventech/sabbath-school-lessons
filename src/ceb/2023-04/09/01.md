---
title:  Bulohaton ngadto sa mga Gamhanan
date:  25/11/2023
---

### Basaha sa Pagtuon sa Semana
Daniel 4; 2 Hari 5:1-19: Juan 3:1-12; Juan 7:43-52; Mat. 19:16-22; Juan 19:38-42.

> <p>Tekstong Sag-ulohon</p>
> "Kay unsa may kapuslanan alang sa usa ka tawo kon maangkon niya ang tibuok kalibutan nga pagapildihan sa iyang kinabuhi? O unsa may ikahatag sa usa ka tawo nga arang ikabawi niya sa iyang kinabuhi? (Mateo 16:26).

Bisan nasulat sa nanglabayng daghang katuigan, ang Biblia, ang Pulong sa Dios maoy pagpadayag sa kamatuoran sa Dios alang sa kalibutan. Ug uban sa daghang mga kamatuoran nga gipadayag niini mao kanang tawhanong kinaiyahan, ug nga-kon sa ikapitong siglo nga Judea o ika- kaluhaan nga siglo nga Brazil ang mga tawo sa kinatibuk-an managsama ra: mga makasasala nagkinahanglan og balaan nga grasya.

Kini naglakip sa mga dato ug mga gamhanan. Ang mga dato ug mga gamhanan sa kapanahonan sa Biblia dili lahi gikan sa mga dato ug gamhanan niining moderno nga kapanahonan, ilabina sa ilang paggukod sa bahandi ug dungog ug gahum sagad (apan dili sa kanunay) sa paggamit sa mga madaugdaug. Apan ang Dios adunay kabalaka bahin sa kaluwasan sa mga dato ug mga gamhanan maingon man sa mga maluya ug mga kabus. Ang Kasulatan naghatag og pipila ka makadu-ot nga mga sumbanan sa mga tawo sa Biblia nga mga gamhanan, o mga dato, o kining duha, ug sa unsang paagi sila gigamit sa Dios sa pagkahimong usa ka panalangin ngadto sa mga nasud: Si Abraham, Isaac, Job, Salomon, ug Jose, sa pagngalan og pipila ka mga pananglitan.

Niining semanaha, atong susihon ang bulohaton sa Dios ngadto sa mga dato ug mga gamhanan. Panaw uban kanamo kon sa unsang paagi sila gikab- ut sa Dios ang uban niining mga tawhana ug giunsa Niya pagtawag ug pag- andam sa mga Adventista sa pagkahimong saksi ngadto usab kanila karon.