---
title:  Bulohaton ngadto sa mga Dato
date:  29/11/2023
---

`Basaha ang Mateo 19:16-22. Unsang mga leksyon atong matun-an gikan niini nga sugilanon, diin, agig pagtandi ngadto kang Nicodemo, ang usa ka tawo nga wala modawat kang Jesus?`

Ang pakigkukabildo ni Jesus sa dato nga batan-ong pangulo nagpakita kon unsa ka piligro ang usa ka la-ang sa bahandi. Tan-awa kini nga mga pulong: "Sa makausa pa ako mag-ingon kaninyo, labi pang masayon ang pagpalusot sa usa ka camelyo ngadto sa boho sa dagom kay sa usa ka dato nga makasulod sa gingharian sa Dios." (Mat. 19:24). Hinoon, wala kini magpasabut nga ang mga dato dili maluwas, apan nga, ang mga tawo dili lang magmatngon, nga ang ilang mga bahandi mahimong babag ngadto sa kaluwasan.

Sa katapusan, ang mga dato ug mga kabus mag-atubang sa sama nga dangatan: ang lubnganan. Nagkahulogan kini nga ang mga dato anaa sa makalolooy nga pagkinahanglan sa kaluwasan maingon man ni bisan kinsa. Bisan unsa pay laing mapalit sa salapi, dili kini makahimo sa pagpalit sa walay pagkalabut sa kamatayon. Kana nga pagkawalay apil moabut lamang ingon nga usa ka gasa, gitanyag nga walay bayad ni Jesus ngadto kang bisan kinsa nga moangkon niini pinaagi sa pagtoo. "Ako mao ang pagkabanhaw ug ang kinabuhi. Bisan kinsa ang motuo Kanako, bisan mamatay siya, siya mabuhi pag-usab" (Juan 11:25),

`Basaha ang Lucas 19:1-10. Unsay makahimo sa kalainan niini nga sugilanon, agig pagtandi ngadto sa usa bahin sa batan-ong pangulo nga dato?`

Si Zakeo mitubag kang Jesus sa paagi, nga, walay suerte, ang batan-ong dato nga pangulo, wala. Tan-awa nga si Jesus wala magsulti kang Zakeo sa pagbaligya sa mga butang nga iyang nabatonan ug ipanghatag ngadto sa mga kabus, sama sa lyang gisulti ngadto sa batan-ong dato nga pangulo. Nahibalo gyud si Jesus kon unsa ka pagkahigot sa iyang salapi sa batan-ong dato nga pangulo, nga maoy hinungdan nganong nag-ingon si Jesus kon unsay lyang gihimo ngadto kaniya. Agig pagtandi, bisan og wala kita mahibalo sa tanan sa gisulti sa didto na si Jesus sa iyang balay, masabut nga natandog si Zakeo hangtud nga nakahukom siya sa paghimog mga kausaban sa iyang kinabuhi. ilabina bahin sa kadugtongan ngadto sa iyang bahandi.

`"Kay unsa may kapuslanan alang sa usa ka tawo kon maangkon niya ang tibuok kalibutan nga pagapildihan sa iyang kinabuhi? O unsa may ikahatag sa usa ka tawo nga arang ikabawi niya sa iyang kinabuhi?" (Mat. 16:26). Unsay ikasulti niini nga mga pulong kanatong tanan?`