---
title:  Bulohaton ngadto sa mga Gamhanan
date:  30/11/2023
---

Nahibalo si Jesus kon unsaon sa paghimog mga higala sa mga gamhanan. Gidayeg Siya ug gitahud sa daghan niini nga mga tawo ug, sa sama nga panahon. gitamay usab sa daghan. Ang gamhanang mga tawo sa Biblia nga miduol kang Jesus aron magpatabang siguro gayud nakasabut nga Siya nagtagad kanila. Usab, daghan sa mga dato ug gamhanang mga tawo wala dayon moduol kang Jesus sa dayag: nagpaabut sila hangtud nga ilang masiguro nga si Jesus tinuod gyud nga Anak sa Dios. Mao kadto ang kahimtang kang Nicodemo ug ni Jose nga taga-Arimatea.

`Basaha ang Mateo 27:57-60 (tan-awa usab sa Marcos 15:43-47; Lucas 23:50-53; ug Juan 19:38-42). Unsay gisulti niini nga asoy kanato labut sa paggamit sa Ginoo sa usa ka tawong dato nga sa dayag natandog pagayo ni Jesus?`

Hangtud niining panahona wala kitay nadunggan bahin kang Jose nga taga Arimatea. Sa kalit lang mipakita kining dato nga tawo, nga wala mahibaloi kon taga-diin, ug gigamit sa pagtabang pagtuman sa tagna. Gigamit sa Dios ug Iyang padayonon paggamit ang mga dato alang sa Iyang mga katuyoan. Busa, kinahanglan aduna usab kitay bulohaton ngadto kanila.

Diin man magsugod sa usa ka labing lisud nga mga kahimtang sa paghimog mga higala sa gamhanang mga tawo. Sa kinatibuk-an, labi pang maayo nga dili pangitaon sila; paduola sila kanimo. Si Jesus nagbuhat niini; nahimo silang usa ka saksi ngadto sa Iyang mensahe, sa pag-ayo, ug gahum gikan sa Dios. Nakatuo sila luyo sa mga ecsena nga Siya sa tinuod mao ang Anak sa Dios.

Ang gamhanang mga tawo mangita sa pakigparis sa tinuod nga pagministeryo alang sa pipila ka mga rason. Gusto silang mahimong kabahin sa usa ka butang maayo nga makapausab sa mga kinabuhi sa mga tawo. Mao kini ang usa ka paagi alang sa mga dato ug mga gamhanan sa pagkuha sa tabang nga ilang gikinahanglan sa walay pagpadayag sa publiko sa ilang panginahanglan.

`Hagit: Pagdugang og usa ka tawo ngadto sa lista sa imong adlaw-adlaw nga pag-ampo nga adunay gamhanang pangatungdanan, nga dili usa ka tumotuo, ug usa ka tawo nga imong ikahibalag sa ngadto-ngadto.`

`Hagit sa Pagpadasig: Pagpadala og usa ka sulat o pag-email ngadto sa usa ka tawo nga adunay gamhanang pangatungdanan-bisan kon usa kini nga tawo nga wala pa gyud nimo ilkahibalag-ug sultihi kanang tawhana nga nag-ampo ka alang kaniya.`