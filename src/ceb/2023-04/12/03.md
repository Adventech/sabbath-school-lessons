---
title:  Didto sa Langyawng Hukmanan
date:  18/12/2023
---

Sa katapusan, human sa pagka-lumpag sa Babilonia ug sa paggahum sa Medo-Persia, daghan sa mga Judio nahibalik ngadto sa ilang karaang kayutaan. Apan dili ang tanan mibalik. Ang uban nagpabilin diin sila namuyo sulod sa daghang kaliwatan. Uban niini nga kagikan sa hunahuna, aduna kitay diyutay nga pagsabut sa hinungdan sa sugilanon ni Ester. "Nga niadtong mga adlaw sa paglingkod ni Asuero nga hari sa trono sa iyang gingharian nga diha sa Susan nga mao ang palacio" (Ester 1:2). Ania dinhi nabuksan ang mga asoy sa Biblia, ang Empiryo sa Persia ubos niini nga hari. Sa capitulo 1, si reina Vashti wala na makapahimuot sa hari, nga naghatud kaniya sa pagpangitag laing reina, nga makapuli sa wala na kahimut-i nga Vashti. Niini nga kahulogan nga si Ester ug si Mardoquio nga iyang uyo-an unang makita.

`Basaha ang Ester 2:1-9. Unsay gitudlo kanato niini nga mga bersiculo bahin sa kahimtang ni Mardoquio ug ni Ester?`

Daw ingon og si Mardoquio nga usa ka harianong opisyal, naglingkod sa ganghaan sa palacio, ug nagpuyo sa ciudad sa Shusan uban sa iyang sinagop nga anak nga babaye, o igagaw, si Ester. Tungod sa ilang katungdanan, ug nagpuyo sa ilang nahimutangan, nahumol sila sa Persian culture. Mao kining kabahin sa katarungan nga si Ester gipili nga ipakita ngadto sa hari: "Si Ester gidala ngadto sa balay sa hari, ngadto sa pagbantay ni Hagai, ang magbalantay sa mga babaye" (Ester 2:8).

`Basaha ang Ester 2:10, 20. Unsay nagkahitabo dinhi, ug nganong si Mardoquio naghatag kaniya niadto nga sugo?`

Bisan og wala magsulti sa takdo teksto kon ngano, dili lisud tag- ang anon, Ingon nga mga dumuloong sa langyawng cultura ug relihiyon nga, atong makita, mahimong dili maloloy-on, maalamon sila sa pagpakahilum bahin sa ilang pamilya ug katawhan.

`Unsang mga kahimtang tingali imong hunahunaon diin maayo ang pagkamainampingon sa dili mapagarbohon bahin sa atong pagtoo? O dili ba gyud kinahanglan magbuhat niana, o kon dili, ngano man?`