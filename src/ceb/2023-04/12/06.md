---
title:  Ang Milagro sa Purim
date:  21/12/2023
---

Ang mga commentators sulod sa kaliboan ka mga tuig nakamatikod nga ang ngalan sa Dios dili makita sa libro ni Ester. Mao ra kini nga libro sa Biblia diin makita kini nga katingalahan. Hinoon ang mga Judio nakahimo pagkaango nga ang mga lihok sa Dios diha sa dakung pagluwas nga gihimo alang kanila, ug kini nga libro giplili sa katawhan sa Dios nga ilakip sa canon sa Biblia.

Makahimo ba kita sa pagdiscobre sa presencia sa Dios ilalum sa atong kinabuhi adlaw-adlaw? Ang mga lihok sa Dios mahimo nga makita sa normal, natural nga panghitabo, ug kon dili kita maghatag sa mainampingon nga pagtagad ngadto kanila, dili nato mamatikdan ang presencia sa Dios.

`Basaha ang Ester 9:1-12. Unsay resulta sa paningkamot ni Ester?`

Ang milagro sa Purim dili gyud kasarangan. Ang milagro natago, gitamay diha sa natural nga panghitabo. Ang balaod sa pagpatay sa mga Judio wala usba, apan usa ka bag-ong balaod gisulat, sa pagtugot sa mga Judio sa pagpanalipod sa ilang mga kaugalingon.

Usab, matikdi kon unsa pay laing nahitabo, ug sa unsang paagi ang Dios nakahimo pagbuhat pinaagi niini nga panghitabo. Ang mga Persiano nakamatikod sa mga lihok sa Dios alang sa mga Judio. Ug unsa ang resulta?

"Daghang mga tawo sa ubang mga nasud nahimong mga Judio" (Ester 8:17). Usa kini ka dakung pananglitan kon sa unsang paagi ang Ginoo nakahimo pagbuhat sa pagdala sa nawala nga mga kalag ngadto sa kahibalo bahin Kaniya.

Ang mga pangulo sa Judio nga katawhan miila sa binuhatan sa Dios. Sa nagmadaugon na ang mga Judio sa pagpanalipod sa ilang mga kaugalingon, naggahin silag tinuig nga panahon (gitawag og Purim) agig handumanan ug pagsaulog sa ilang kadaugan. Kining mga adlawa gisaulog gihapon sa paghatag og pasalamat ngadto sa Dios agig handumanan sa Iyang pagluwas kanila.

`Hagit: Pag-ampo nga ang Dios maghatag kanimog kaisug sa pagpahat og usa ka butang nga Iyang gibuhat alang kanimo uban sa usa sa mga tawo sa imong lista sa pag-ampo niining semanaha.`

`Hagit sa Pagpadasig: Pagsugod og usa ka diary o listahan sa pinasahe nga gagmayng mga butang (o dakung mga butang) nga buhaton sa Dios alang kanimo. Subli-a kini ug pag-ampo nga ang Dios magpahinumdum sa imong panghunahuna sa tukma lang gyud nga panahon aron imong ikapaambit sila ngadto sa uban.`