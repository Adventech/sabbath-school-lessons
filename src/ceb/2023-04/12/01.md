---
title:  Ester ug Mardoquio
date:  16/12/2023
---

### Basaha sa Pagtuon sa Semana
Dan. 1:1-12; Dan. 6:1-9; Ester 2:1-10, 20; Ester 3:1-15; Ester 4:1-14; Ester 9:1-12.

> <p>Tekstong Sag-ulohon</p>
> "Ihatag ko ikaw ingon nga usa ka suga alang sa mga Gentil, aron nga ikaw mamahimo nga akong kaluwasan hangtud sa kinatumyan sa yuta" (Isa. 49:6).

Usa sa labing makapadasig nga mga asoy diha sa Biblia, usa ka asoy bahin sa "cross-cultural ministry," makaplagan sa libro ni Ester. Usa ka dakung kasabutan kapin na sa kalibo-an ka mga tuig bahin niini nga libro, ug hangtud niining adlawa daghang mga Judio magsaulog sa pasko sa Purim, pinasikad sa Ester 9:26-31.

Si Ester ug si Mardoquio nga iyang uyo-an mga Judio nagpuyo sa Susa, capital sa Persian Empire. Alang sa bisan unsa nga katarungan, dili sama sa ubang mga Judio nga nahibalik ngadto sa Juda, sila, kuyog sa uban, nagpabilin sa yuta diin sila nabihag.

Unya, latas sa pasunod nga mga kabubut-on sa Dios, si Ester nahimong reyna. "Ug ang hari nahagugma kang Ester labaw sa tanang mga babaye, ug siya nakabaton sa labaw nga gugma ug kalolot sa iyang pagtan-aw labaw sa tanang mga ulay, mao nga iyang gibutang ang harianong purongpurong sa iyang ulo, ug gihimo siya nga reina puli kang Vashti" (Ester 2:17).

Niini nga katungdanan si Ester, bisan og nagalang-alang, nakahimo sa dakung bahin sa kasaysayan sa Biblia. Sa kaugalingog talagsaong paagi, kin nga sugilanon nagpakita kon sa unsang paagi ang katawhan sa Dios, bisan sa langyaw nga palibut, makahimo sa pagsaksi alang sa kamatuoran. Bisan unsay itugot sa imong panahon, basaha ang libro sa Ester sa pagtuon niini nga semana.