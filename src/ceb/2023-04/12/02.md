---
title:  Bihag sa Langyaw nga Cultura
date:  17/12/2023
---

Dili gyud sayon ang pagkalalin ngadto sa langyaw nga cultura. Tingali malisud alang kanato niining panahona sa pagsabut kon unsay giatubang sa mga Judio, nahauna illum sa taga Babilonia ug dayon sa mga Persiano.

Walay usa kanato, pananglitan, nagpuyo sa usa ka Adventista nga nasud diin ang mga principio sa atong pagtoo, sa pila ka bahin, ang balaod sa yuta. Apan sa dili pa mapabalhin, ang Judio nga katawhan nagpuyo sa ilang kaugalingong nasud, diin ang mga principio sa ilang pagtoo napaibabaw usab dina sa balaod sa yuta. Sa usa ka level, hunahunaa kon unsa ka sayon nga mahimo kining masayon sa pagkamatinumanon ngadto sa Dios. Gani, daw unsa pa ka labaw ka sayon sa pagbantay sa Sabado kon gani, ang pagbantay sa Sabado sa ikapitong adlaw, gipaibabaw sa legal nga mga pamalaod sa nasud.

Sa usa ka bahin, ang sagrado nga kasaysayan nagpakita kanato nga kon ang mga kamandoan sa yuta, bisan kon dapig sa pagtoo, kinahanglan ang pagkamatinumanon molambo gikan sa kasingkasing, gikan sa sulod, kay kon dili ang sala, apostasiya, ug ang pagkaguba siguro gayud magsunod.

"Ug ang Ginoo miingon: Ingon nga kini nga katawhan nagapaduol kanako, ug pinaagi sa ilang baba, ug pinaagi sa ilang mga ngabil nanagpasidungog kanako, apan gipahilayo nila ang ilang kasingkasing gikan kanako, ug ang ilang kahadlok kanako mao ang usa ka sugo sa mga tawo nga gitudlo kanila" (Isa. 29:13) Agig palahi, alang niadtong nagtinguha sa pagkamatinumanon, bisan ang labing dili mouyon nga palibut dili makababag kanila sa pagtuman.

`Basaha ang Daniel 1:1-12, Dan. 3:1-12, ug Dan. 6:1-9. Bisan unsa ka lahi ang matag-usa ka kahimtang, sa unsa man kini nga mga asoy nagpadayag bahin sa mga hagit nga mahimong atubangon sa katawhan sa Dios nga nagpuyo sa langyaw nga cultura?`

Bisan kon kinsa kita, o diin kita magpuyo, ihumol kita sa usa ka palibut nga sa ubang bahin, bisan pinaagi sa mga balaod, o pinaagi sa cultura, o kining duha, mahagiton kaayo sa atong pagtoo ug sa atong pagsaksi. Kini nga mga asoy diha sa Daniel, bisan og sa kanunay matapus sa "pagka-malipayon", nagpadayag nga bisan ubos sa masulayon nga mga kahimtang ang mga tawo makapabilin nga matinumanon ngadto sa Dios. Bisan kon wala niini nga mga asoy natapus nga dili kaayo maayo, sa walay duhaduha kining mga tawhana nagbuhat gihapon sa husto nga butang.

`Unsang ubang mga hagit ngadto sa imong pagtoo nga imong atubangon sa inyong cultura? Unsaon nimo pagtubag kanila?`