---
title:  Sa Panahon nga sama Niini
date:  20/12/2023
---

`Basaha ang Ester 4:1-14. Nganong giisip kini niining higayona angayan kang Ester sa pagpaila sa iyang kaugalingon ingon nga usa ka Judio?`

Sa pagpahibalo ni Mardocheo kang Ester alang sa iyang tabang, naminyo na siya kang Ahasuero sa kapid-an na ka mga tuig, apan adunay balaod sa Persia nga walay bisan kinsa nga makaduol sa trono sa hari kon walay pagdapit sa hari. Bisan kinsa ang dili motahud niini nga kamandoan mamiligro sa kamatayon, Si Ester, nga nahibalo sa piligro, misulod lang gihapon sa lawak sa trono nga walay pagdapit.

Ang dangatan sa pagtoo ni Mardocheo gipangita sa pagpamata sa pagtoo ni Ester. Ang kasingkasing sa libro ni Ester makaplagan sa mga pulong ni Mardocheo ngadto kang Ester: "Unya si Mardocheo nagsugo kanila sa papatubag kang Ester: 'Ayaw pahunahuna sa imong kaugalingon nga ikaw makagawas dinhi sa balay sa hari, labaw pa sa tanang mga Judio. Kay kon ikaw magahilum niining panahona, busa ang kagawasan ug kaluwasan makita sa mga Judio gikan sa laing dapit, apan ikaw ug ang balay sa imong amahan mangahanaw: ug kinsay nahibalo kon ikaw wala pa mahiabut sa gingharian sa maingon niini nga panahona" (Ester 4:13. 14).

Ang pagtoo ni Ester nahimutang nga sukdon samtang nagpakilooy si Mardocheo sa iyang gugma alang sa iyang katawhan. Walay nahibalo nga siya usa ka Judio gawas kang Mardocheo, ug sa iyang paghimo sa desisyon sa pagkalambigit, wala siya mag-alangalang sa pagta-on sa iyang kinabuhi diha sa linya.

Lig-on ang iyang pagtoo sa Dios, ug nahibalo siya nga kon walay tabang sa Dios dili siya molampus. Ang iyang tubag kang Mardocheo nagpadayag sa iyang pagtoo: "Lakaw, tiguma ang tanang mga Judio nga anaa sa Shusan, ug magpuasa kamo alang kanako, ug ayaw pagkaon ni mag-inum sulod sa tutulo ka adlaw ug sa tutulo ka gabii: Ako usab ug ang akong mga dalaga managpuasa sa maong pagkaagi. Ug busa ako moadto sa hari, nga dili subay sa balaod: ug kon ako mamatay, mamatay ako" (Ester 4:16). Gipadala ni Mardocheo kini nga kasayuran ngadto sa tibuok comunidad sa mga Judio didto sa Shusan, ug samtang sila nagpuasa ug nag-ampo, nangandam si Ester sa iyang kaugalingon alang sa piligroso nga gutlo. "Sa ikatulo ka adlaw, nga si Ester nagsul-ob sa iyang harianong bisti, ug mitindog sa labing sulod nga sawang sa balay sa hari, atbang sa balay sa hari ug ang hari naglingkod sa iyang trono dinha sa harianong balay atbang sa pultahan sa balay. Sa iyang pagkakita sa hari kang Ester, ang reina nga nagtindog sa sawang, nga siya nakapahimuot sa iyang pagtan-aw; u ang hari mitinol kang Ester sa bulawang cetro nga dinha sa iyang kamot. Busa si Ester mipahiduul ug mihikap sa tumoy sa cetro" (Ester 5: 1. 2).

`Alang sa mga Judio niana nga kahimtang sumala sa gihulagway sa ibabaw, ang pag-ampo siguro gayud nga mag-uban sa pagpuasa. Nga, bisan sila nagbuhat alang sa ilang kaugalingon, ang pag-ampo maoy centro ngadto sa ilang tubag. Unsang masabut nga leksyon atong makuha gikan niini?`