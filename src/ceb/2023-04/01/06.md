---
title:  Ang Dios nga Mobalik alang Kanato
date:  05/10/2023
---

`Basaha ang Juan 14:1-3. Sa unsang mga paagi kini nadugtong sa mensahe sa katapusan sa panahon nga makaplagan diha sa Kasulatan?`

Sa Iyang yutan-ong pagministeryo, usa sa labing bililhong mga saad ang bulahang paglaum, nagpakita sa makausa pa sa handum sa Magbubuhat sa pakig-uban kanato alang sa eternidad. Nagpamatuod si Jesus, "Moanhi ako pag-usab ug dad-on ko kamo uban kanako aron nga bisan diin gani ako, atua usab kamo" (Juan 14:3).

Sumala kang apostol Juan, ang saad matuman sa katapusan "Ug nadungog ko ang usa ka makusog nga tingog gikan sa langit nga nagaingon, Tan-awa, ang puloy-anan sa Dios anaa uban sa mga tawo. Siya magapuyo ipon kanila ug sila mahimong iyang katawhan, ug ang Dios gayud mao ang magpakig-uban kanila ug mahimong ilang Dios" (Pin. 21:3).

Ang buhat sa pagtubos matapus. Sa dapit din nagdagsang ang sala, labaw pa ang pagdagaya sa grasya sa Dios" Ang yuta mismo, ang natad nga giangkon ni Satanas nga iya, dili lang lukaton kondili igatuboy....Dinhi, diin ang Anak sa Dios nagapuyo diha sa pagkatawo, diin nagpuyo ang Hari sa himaya nagapayo ug nag-antus ug namatay,--dinhi diin lyang bag-ohon ang tanang butang, ang puloy-anan sa Dios magauban sa mga tawo....Ug latas sa walay katapusang mga panahon samtang ang mga tinubos maglakaw diha sa kahayag sa Ginoo, magda- yeg sila Kaniya alang sa dili ikasulti nga Gasa,--ang Immanuel, 'Ang Dios uban kanato."-Ellen G. White, The Desire of Ages, p. 26.

Dinhi atong makita ang labing matahum nga hulagway sa Pagtubos. Ang Dios sa bulohaton sa katapusan magtuman sa Iyang handum sa pakig-uban sa lyang mga anak sa walay katapusan. Daw unsa ka dakung pribilihiyo sa pakahimong kabahin niini nga katinuoran!

Senemana nga mga Hagit. Sa tibuok trimestre dapiton ikaw sa pakiglambigit sa tinuyo sa bulohaton sa Dios. Usa kini ka higayon sa pagtan- aw ug sa pagkasinati sa Dios sa buhat nga nagabuhat sa imong kinabuhi. Pahimusli kini nga gutlo alang sa personal nga pagpamalandong ug mag-andam sa pagpa-ambit sa imong natun-an uban sa klase sa senemana. Sa dugang. ang Paghagit makapadasig kanimo sa pagdugang sa imong pakigsalmot sa bulohaton sa Dios.

`Hagit: Mag-ampo kada adlaw sa umaabut nga semana alang sa Dios sa pag-abli sa imong kasingkasing sa pagkahimong bahin sa Iyang bulohaton.`

`Hagita: Pagtuon sa ngalan sa usa ka tawo sa imong kinabuhi nga wala pa nimo mahibalo-i-nga usa ka silingan, kauban sa trabaho, shopkeeper, bus driver, janitor, uban pa. Sugdi ang pag-ampo alang kaniya matag- adlaw.`