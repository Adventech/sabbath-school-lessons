---
title:  'Ang Bulohaton sa Dios nganhi Kanato: Bahin 1'
date:  30/09/2023
---

### Basaha sa Pagtuon sa Semana
Gen. 3:9-15; Gen. 28:15; Exodo 29:43, 45: Mat. 1:18-23: Juan 1:14-18; Juan 3:16; Juan 14:1-3.

> <p>Tekstong Sag-ulohon</p>
> "Ug gitawag ni Jehova nga Dios si Adan ug miingon kaniya, 'Hain ka?" (Genesis 3:9, NKJV).

Ang bulohaton makakaplag sa sinugdanan ug katuyoan niini diha lamang sa Dios. Kini nga bulohaton wala magsugod sa pagtawag kang Abraham (Gen. 12:1-4) o sa Exodo (Exodo 12:31-42). Wala gani kini magsugod kang Jesu-Cristo dinhi sa yuta (Mat. 1:18-25) o sa kang Pablo sa iyang mga panaw-misyonero (Buhat 13:4-14:26). Kini nga bulohaton nagsugod sa Dios mismo, sa Iyang pagpatungha sa uniberso ug sa ulahi sa Iyang paglalang sa tawo (Gen. 1:26, 27).

Diha sa Kasulatan, atong makita ang usa ka Dios nga mao gyuy mianhi kanato sa pagpakig-uban sa Iyang mga anak. Gikan sa sinugdan, Iyang gitukod ang usa ka relasyon kang Adan ug Eva. Bisan sa nakasulod na ang sala, lyang gipadayon ang Iyang buhat, apan karon kinahanglan tukoron pag-usab ang lyang relasyon sa mga tawo. Sa katapusan, ang bulohaton sa Dios buhaton (Pin. 21-22), nga maoy hinungdan nga kinahanglan kita mapadasig diha sa bulohaton sa pagmantala sa walay katapusang ebanghelyo ngadto sa kalibutan (Pin. 14:6, 7).

Ang patukoranan sa bisan unsa nga tinguha sa bulohaton, kinahanglan macentro sa usa ka relasyon uban sa Magbubuhat, uban sa husto nga pagsabut sa Iyang misyonero nga kinaiyahan ug kinaiya. Apan sa dili pa kita makasabut sa bulohaton sa Dios, kinahanglanon ang labaw pa ka maayo nga pagsabut sa Dios sa bulohaton.