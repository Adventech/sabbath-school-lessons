---
title:  Dugang Panghunahuna
date:  06/10/2023
---

Ang plano sa pagtubos kanato dili ulahi nga nahunahunaan, usa kini ka plano nga namugna human sa pagkahulog ni Adan Usa kadto ka pagpadayag sa misteryo nga gitago sa hilum latas sa walay katapusan nga mga panahon. Roma 16:25,... Usa kadto ka pagbukas sa mga principio nga gikan sa walay katapusan nga katuigan nga maoy patukoranan 3 trono sa Dios. Gikan sa sinugdan, ang Dios ug si Cristo nahibalo na sa apostasiya ni Satanas ug ang pagkahulog sa tawo pinaagi sa malimbongon nga gahum sa apostate. Wala tuyoa sa Dios nga adunay motungha nga sala, apan Iya nang nakita daan nga moabut kini, ug nagmugnag paagi sa pagtagbo sa makalilisang nga emerhensiya. Daku kaayo ang Iyang gugma alang sa kalibutan, sa pagkaagi nga nagsaad sa paghatag sa iyang bugtong nga Anak, aron nga bisan kinsa ang motuo Kaniya dili mawala, kondili makabaton sa kinabuhing dayon." Juan 3:16,"-Ellen G. White, The Desire pf Ages, p. 22.

"Wala saltihi ni Cristo ang Iyang mga tinun-an nga dili sayon ang ilang balohaton... Apan dili sila pasagdan sa pakig-away nga mag-inusara. Iyang gipasaligan sila nga Siya mag-uban kanila; ug nga kon sila molakaw diha sa pagtoo, malihok sila ubos sa panalipod sa Omnipotente o Gamahanan sa tanan....kon lamang ilang tumanon ang Iyang pulong, ug magbuhat diha sa pakigdugtong Kaniya, dili sila mapakyas, Lumakaw kamo ngadto sa tanang kamasuran, Iyang gisugo sila. Ngadto sa kinatumyan nga bahin sa kalibutan nga adunay nagapuyo ug pasaligan ko kamo nga magauban Ako kaninyo bisan didto, Buhat uban sa pagtoo ug pagsalig; kay dili gyud moabut ang panahon nga biyaan ko kamo. Ubanan Ko kamo kanunay, pagtabang kaninyo sa inyong pagbuhat sa inyong bulohaton, maggiya, maglipay, magbalaan, magsangkap kaninyo, maghatag kaninyog kalampusan sa pagsultig mga pulong nga magdani sa pagtagad sa uban ngadto sa langit."-Ellen G. White, The Acts of the Apostles, p. 29.

**Diskusyonan nga mga Pangutana**

`1. Hunahunaa kon unsay kahulogan nga ang unang mga pulong sa Dios ngadto sa nahulog nga tawo dili "Unsay inyong gibuhat?" O "Nganong wala Ko ninyo tumana?" Sa baylo ang Iyang unang mga pulong mao "Hain man kamo?" Unsay mahatag kanato nga paglipay niini nga kamatuoran bahin sa tuyo sa Dios alang kanato ug sa atong mga hinigugma?`

`2. Hunahunaa kong unsay kahulogan nga ang Dios mimso sa Iyang kaugalingon, diha sa persona ni Jesus mianhi sa kalibutan aron pagluwas kanato. Si Cristo didto sa krus maoy katapusang pagpadayag sa Dios ingon nga usa ka Dios sa bulohaton. Unsay ikasulti niini kanato bahin sa Iyang kinaiya?`

`3. Ang bulohaton lya sa Dios. Busa, Iyang sangkapan ug hatagan og gahum ang mga tawo nga gitahasan alang sa pagbuhat. Diha sa kahayag niini nga katinuoran, kon imong tan-awon ang mga hagit sa pagmensahe sa tibuok kalibutan, unsaon nimo pagtagad ang mga pagbati ug mga pagtagad sa pagkadili sangkap ug sa kahadlok?`