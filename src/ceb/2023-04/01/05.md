---
title:  Ang Dios nga Nagpadayon sa Pakig-uban Kanato
date:  04/10/2023
---

Ang kinabuhi ug ministeryo ni Cristo maoy katapusang pagpadayaga Dios. Sulod sa mga tulo ka tuig nagpadayag ang Dios og dugang kasayuran bahin sa Iyang pagka-Dios ug sa Iyang bulohaton kay sa bisan sa tanan nga Iyang nabuhat pinaagi sa ubang mga metodo sa milabayng mga kaliwatan. Si Cristo mao ang hingpit nga "dagway sa dili makita nga Dios, ang Usa nga diha Kaniya ang tanang pagkapuno kinahanglan magapuyo,... nga nakabuhat sa pakigdait pinaagi sa dugo sa lyang krus" (Col. 1:15, 19, 20). Diha kang Cristo, ang misyonero nga kinaiyahan sa Dios sa bug-os nahibaloan. Gipadayag ni Jesus sa Iyang kaugalingon ang Iyang bulohaton, sa pag-ingon, "Mianhi ang Anak sa Tawo sa pagpangita ug pagluwas sa mga nawala" (Lucas 19:10).

`Basaha ang palandonga pag-ayo ang Juan 3:16. Unsaon nimo pagtan-aw ang gugma sa Dios ug sa Iyang bulohaton nga nagka-usa dinhi?`

Sa ulahi sa lyang ministeryo, sa nagkaduol na si Jesus sa katapusang semana sa lyang kinabuhi, nameligro ang katapusang destino sa tawo. Ang mga panghitabo niadtong mga adlawa nga nadugtong ngadto sa gipaabut gikan sa nangagi uban sa paglaum alang sa umaabut. Panahon sa pagsaulog sa Pasko o Passover-nga nagtudlo ngadto sa kagawasan gikan sa pagdaugdaug sa Egipto-si Jesu-Cristo ang Dios nga nagpakatawo, naghalad sa lyang kinabuhi aron sa pagpahigawas kanato gikan sa pagkaulipon sa sala. Nagsulat si apostol Pablo, "Ang Dios naghimo kaniya nga walay sala sa pagkahimong sala alang kanato, aron nga diha kaniya mahimo kitang pagkamatarung sa Dios" (2 Cor. 5:21).

`Basaha ang Mateo 28:18-20. Unsa nga saad atong makita diha sa Dakung Kamandoan? Sa unsang paagi kini makadala kanato og kasigurohan samtang makiglambigit kita sa bulohaton sa Dios?`

Ang kamatayon ni Cristo kabahin sa proceso sa pagpasig-uli, dili ang katapusan niini. Pinaagi sa Iyang pagkabanhaw gibuntog ni Jesus ang kamatayon ug gidawat ang "tanang pagbulot-an.... sa langit ug sa yutu (Mat. 28:18). Pinasikad niini nga katinuoran, Iyang gisugo ang tanan Niya mga sumosunod sa paghimog mga tinun-an palibut sa kalibutan. uban sa makahinuklog nga saad: "Ako magauban kaninyo sa kanunay bisan hangtud sa katapusan sa panahon" (Mat. 28:20).

`Sa unsang paagi imong nakita ang saad ni Jesus sa "pakig-uhat kanimo sa kanunay" nga natuman sa imong kaugalingong kinabuhi samtang ikaw misalmot sa bulohaton sa Dios?`