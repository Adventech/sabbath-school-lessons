---
title:  Ang Dios nga Nahimong Usa Uban Kanato
date:  03/10/2023
---

Ang Daang Tugon naghatag kanato kon giunsa sa Magbubuhat pagmugna og usa ka plano pinaagi sa usa ka katawhan nga unta maoy morepresentar sa lyang kinaiyahan ug katuyoan ngadto sa kalibutan. Ang tanang gibuhat sa Dios nagsubay sa Iyang misyonero nga pamaagi. Pinaagi kang manalagna Isaias, miingon ang Dios: "Ako man ang Dios, ug walay usa sama Kanako, nagpamatuod sa katapusan gikan sa sinugdan... sa pag-ingon, "Ang Akong katuyoan matuman, ug Akong buhaton ang tanan nga makapahimuot kanako" (Isa. 46:9, 10). Hinoon, sa Bag-ong Tugon, ang handum sa Dios sa pakig-uban sa tawo adunay bag-ong sukod. Pinaagi sa pagpakatawo ni Cristo, nga mao lamang ang usa ka saad didto sa Tanaman sa Eden (Gen. 3:15) mahimong tinuod

`Basaha ang asoy sa pagpahibalo sa pagkahimugso ni Jesus diha sa Mateo 1:18-23. Unsang mahinungdanong mga butang nga gisulti kanato bahin sa Dios?`

"Ang Dios uban kanato," Immanuel. Nagpuyo ang Dios uban sa Iyang katawhan sulod sa sanctuary, ug karon nagpuyo Siya uban kanila sa lawas nga persona ni Jesus sa Nazaret. Sa pagkatinuod, ang pagkahimugso ni Jesus, nagnaila sa Dios diha sa lig-on nga mga paagi sa Iyang padayon nga handum sa pakig-uban kanato diha sa kinaiyahan ug bulohaton: Ang Anak sa Dios: ang Anak sa Dios bug-os nga tawo ug Dios, ug Siya ang nagpamatuod: "Ako mao ang dalan, ang kamatuoran, ug ang kinabuhi. Walay makaadto sa Amahan gawas kon pinaagi Kanako" (Juan 14:6). Basaha ang Juan 1:14-18. Unsay imong matun-an gikan sa pagpakatawo ni Cristo bahin sa bulohaton sa Dios nganhi kanato?

Nagpadayon ang Dios sa unahan sa lyang bulohaton ug dayon, pinaagi kang Jesu-Cristo, diha sa pagka-unod taliwala sa Iyang mga anak. Ang "usa ug bugtong nga Anak, gikan sa Amahan,puno sa grasya ug kamatuoran" (hian 1:14), nagtuman sa mga tagna sa Daang Tugon, ug sumala sa balaang plano.. mahimong usa nga uban kanato, ang Dios diha sa tawhanong unod. Ang Dios sa bulohaton nagpadayon sa paghuman sa Iyang katuyoan.

`Hunahunaa kon unsay kahulogan sa gugma sa Dios alang kanato hilabihan kadaku nga moanhi Siya kanato sa atong kaugalingong pagkatawo. Unsaon nato pagtubag ngadto niini nga gugma, ilabina labut sa bulohaton ngadto sa uban?`