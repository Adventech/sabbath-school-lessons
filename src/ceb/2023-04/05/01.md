---
title:  Mga Pamalibad sa Paglikay sa Bulohaton sa Dios
date:  28/10/2023
---

### Basaha sa Pagtuon sa Semana
Jonas 1-4; Nahum 1:1; 2 Hari 17:5, 6: Salmo 24:1; Santiago 1:27; Isa. 6:1-8.

> <p>Tekstong Sag-ulohon</p>
> "Ug nadungog ko usab ang tingog sa Ginoo nga nagaingon: 'Kinsa may akong padala, ug kinsay moadto alang kanamo? Unya ako miingon, "Ania ako! Ipadala ako" (Isaias 6:8).

Dili tanan gitawag ngadto sa bulohaton ingon ka masinugtanon kang Abraham. Si Jonas moay usa ka pananglitan (basaha sa Jonas 1-4). Gitawag sa Dios si Jonas sa pagtuaw batok sa Nineve, capital sa Assirya. Kadto nga ciudad nahimutang sa kabag-ohan nga nasud nga Iraq, nga 560 milyas gikan sa Jerusalem, mga usa ka bulang nga panaw. Wala lang magdumili si Jonas sa pag-adto-mipadulong siya sa sukwahi nga padulngan. Pag-abut niya sa Jopa mipalit siyag ticket padulong sa Tarsis, sa pagkaron habagatan nga Espania. Ang paglawig sa 2,000 milyas modangat dili moubos usa ka bulan, depende sa panahon. Dili siya gusto makig-atubang sa hari sa Assirya. Gigasto ni Jonas ang usa ka bulan nga unta padulong sa Nineve aron moikyas gikan niini. Ngano man, nga ang tawo sa Dios, nakabuhat niadto?

Ang mga Ninevehanon nabantug sa pagkadautan, nga tawo nga nailhan sa ilang dautan ug pagkamalditohan nga miataki sa Israel ug Juda. Apan bisan pa, gitawag sa Dios si Jonas sa pag-adto sa Nineve ug pagtuaw batok sa pagkadautan niini (Jonas 1:2). Ang pagkasulti niini nga mga pulong susama gyud sa pagsulti sa Dios kang Abraham bahin sa Sodoma ug Gomora diha sa Genesis 18:20, 21. Sa atong makita dili madugay, hinoon, si Jonas, dili sama kang Abraham.

Unsay atong makat-unan gikan sa pagtagad ni Jonas bahin sa mga pamalibad nga atong mahimo aron nga dili moapil sa bulohaton?