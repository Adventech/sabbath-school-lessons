---
title:  'Atong Pamalibad: Kahasol'
date:  31/10/2023
---

Ang kasinatian ni Jonas sulod sa tiyan sa isda (tan-awa sa Jonas 2) maoy usa ka dramatic nga pagpakita sa gugma ug kalooy sa Dios, ug ang pag-ampo ni Jonas nagpadayag nga wala niya kalimti ang menshe sa Dios sa gugma. Apan tungod lang kay adunay siyay daw halos dili katuohan nga pagkahibalag sa Dios wala magpasabut nga ang iyang tigulang nga mga nabatasan sa panghunahuna o mga pagtagad sayon lang mausab, bisan og miadto lang gihapon siya sa Nineve.

`Basaha ang Jonas 3. Giunsa sa mga tawo pagtubag sa giwali ni Jonas? Unsang mga leksyon dinhi alang kanato bahin sa pagpanaksi?`

Bisan unsay personal nga mga pagbati ni Jonas bahin sa mga taga Nineve, yang giwali ang gisulti sa Dios kanila, ug kahibulongan ang mga resulta. Natandog ang mga taga Nineve ngadto sa paghinulsol. Oo, nag-agi si Jonas daghang kangi, sa pagbuhat niadtong dili niya gustong buhaton, apan sa pagbuhat na niya niini, gihimaya ang Dios.

Busa, gipas-an pagpadayon ang bulohaton sa Dios diha sa mga abaga niadtong gusto mag-antus, bisan og nagalang-alang. Ang atong mga gihatagan ug bili kinahanglan maghatag og dalan ngadto sa prioridad sa Dios alang sa mga nawala. Sama kang Jonas, kita magbaton og mga prejudice nga magpugong kanato sa pagkab-ut ngadto sa mga tawo o pundok.

Ang pag-atubang sa atong mga prejudices nagkinahanglan og pagpaubos. Nagkinahanglan usab og panahon ang bulohaton ug kusog sa pagbati. Ang pagpamohunan diha sa mga kinabuhi sa uban ug sa tinuod nga pag-atiman kanila mahimong bug-at.. Niining panahon nga mahasol kaayo kita sa pag- atubang sa atong mga kinabuhi ug mga suliran, ang paghatag og emotional support daw hilabihan nga makapakapoy kaayo.

Ug sa katapusan, ingon nga nalambigit sa bulohaton sagad nagkinahanglan nga mag-usab kita kon unsay atong pagbati bahin sa paggamit sa atong salapi. Bisan kon adunay kalabutan sa pagtagad alang sa katawhan, sa pagpalit og mga basahon ug mga materiales alang sa pagmensahe sa gawas, o pagbayad alang sa mga serbisyo o sa mga pagpasayon aron maglibre sa panahon alang sa bulohaton, adunay mga kagastohan labut sa bulohaton. Bisan unsa kini nga matang, ang bulohaton nagkinahanglan og pag-antus.

Ang maayong balita mao nga bisan sa mga kakulangon ni Jonas, gamhanan nga magbuhat ang Dios sa pagpahinulsol sa mga Ninevehanon. Makasubo lang, kay si Jonas wala makaambit sa panalangin sa kalipay sa langit.

`Unsang pagsakripisyo gipangayo sa Dios kanimo-o sa pagkaandam sa paghimo---alang sa pagpahat sa Iyang gugma sa ubang tawo? Unsa ka hingpit ang imong pagsalig nga Iyang tumanon ang Iyang saad sa pagpalambo sa imong kinabuhi pinaagi sa pagsakripicio?`