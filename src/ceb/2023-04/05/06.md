---
title:  Ania Ako, Ipadala Ako
date:  02/11/2023
---

Ang sugilanon ni Jonas labaw pa kay sa katingalahan. Tungod kay ang Dios makahimo pagluwas sa mga Ninevehanon bisan pa sa dili maayo nga pagksaksi ni Jonas maoy usa ka kusganong pahinumdum nga ang atong bulohaton igo lang sa pagkahimong ginamiten sa Dios nga mangita lamang sa kinabubut-on ug mapaubsanon nga mensahero nga mosunod sa Iyang pagmando.

`Basaha ang Isaias 6:1-8. Unsang central o kinataliwad-an nga ideya nga gipasabut niini nga pahayag?`

Anaa diha ang tawag. Nangita ang Dios alang sa buot nga magbulontaryo. Atong tubagon kana nga tawag pinaagi sa pagpasakop ngadto sa iyang pagkapangulo, mopatalinghug sa lyang tingog, ug dayon magtuman bisan unsay Iyang isulti kanato.

Ang sugilanon ni Jonas nagpadayag usab sa gugma sa Dios alang sa mga tawo nga nagpuyo diin ang gugma sa Dios wala bati-a, ug ang Iyang tingog wala madungog. Maingon nga ang Dios adunay kalooy sa Nineve, aduna Siyay kalooy sa minilyon nga nagpuyo sa mga ciudad karon, diin ang mga gambalay o mga balay mipuli sa kakahoyan ug kabulakan, ug diin ang kasaba makapalisud sa paghilum ug pagpaminaw. Bahin sa Nineve nag-ingon ang Dios, "dili sila mahibalo sa ilang to-ong kamot gikan sa wala" (tan-awa sa Jonas 4:11). Nagkinahanglan ang Dios og mga mensahero nga gusto modala sa lyang mensahe sa paglaum ngadto sa nagpunga-punga sa pagkapuliki ug pagkangil-ad sa kinabuhi.

Gipatalinghugan ni Isaias ang tingog sa Dios nga nag-ingon, "Kinsa may moadto?" Unsa may imong tubag?

`Hagit: Sa usa ka blank paper o sa imong prayer journal, paglista og napulo ka tawo nga imong nailhan dili mga tumotuo. Atong nganlan sila nga imong "mga tinun-an." Ilista sa pagpasunod ang ilang mga ngalan kon mahimo. Tipigi kini nga lista duol sa imo, ug alang sa tibuok trimestre, i-ampo kada adlaw ang kada-usa sa napulo sa imong mga tinun-an. Pagampo nga ang Dios motabang kanimo sa pakighigala kanila nga imong mga ka-ila. Pag-ampo nga imong mapalambo ang labi pa ka halalum, labi ka su-od, masaligon nga mga pakighigala. Samtang magkahalalum na ang inyong mga kadugtongan, bantaye pag-ayo ug paminawi, aron imong maila ang ilang specific nga panginahanglan, mga kasubo, ug kasakit. Dayon pag-ampo nga ang Dios motagbo kanila nianang dapita sa panginahanglan.`

`Hagit sa Pagpadasig: Pagpili og usa ka ciudad duol nimo ug usa usab ka ciudad sa laing bahin sa kalibutan. Sugdi ang pag-ampo alang sa mga tawo nga nagpuyo ug nagtrabaho sa matag-usa niini. Hangyo-a ang Dios nga adunay mapabarug nga lig-ong presencia sa Adventista nga makapaambit sa kamatuoran sumala sa atong nahibaloan niini-ang kamatuoran bahin sa madali nalang nga pagbalik ni Jesus.`