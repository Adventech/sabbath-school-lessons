---
title:  'Atong Pamalibad: Sayop nga mga Panglantaw'
date:  30/10/2023
---

Sa pag-abut sa bagyo, nagbasul si Jonas sa iyang kaugalingon (Jonas 1:1-12. Ang iyang pagtagad nagpadayag og usa ka butang bahin sa matang sa iyang pagtan-aw sa kalibutan ug sa pagsabut bahin sa Dios o "sa mga dios" kaniadto. Samtang ang nagkalainlaing mga dios nga ilang gituohan, nga naggahum sa ilang nagkalainlaing mga yuta, sa dagat giisip nga nagkagubot nga mga natad sa mga yawa. Sa pagsabut sa mga marinero, gikinahanglan ang halad sa pagpalukmay sa ilang kasuko. Bisan og usa ka Hebreo si Jonas, malagmit nga ang iyang pananaw sa kalibutan nga nainpluensiya sa tradisyonal nga mga pagtulon-an sa iyang kapanahonan.

`Basaha ang Jonas 2:1-3, 7-10. Unsay gipadayag niini nga mga bersiculo bahin sa pagsugod ni Jonas sa pagsabut sa kabubut-on sa Dios?`

Bisan si Jonas misibat gikan sa territory diin ang mga tawo nag-angkon kang Jehova ingon nga ilang Dios, iyang nahibaloan (sa lisud nga kahimtang) nga bisan sa iyang pagpanaw ngadto sa langyaw nga mga cultura, si Jehova mao gihapon ang labing hataas, Ang hangin ug mga balud Iya sa Dios. Ang isda usab. "Iya ni Jehova ang yuta ug ang tanang pagkapuno niini" (Sal. 24:1). Midangop ang kasingkasing ni Jonas ngadto sa Labing Hataas sa yuta ug dagat, busa micompisal siya ug naluwas.

Kita usab adunay sayop nga pagsabut bahin sa Dios ug kon unsay Iyang gipaabut kanato. Usa ka komon nga sayop nga pagsabut mao ang handum sa Dios alang kanato nga tutokan mao ang atong kaluwasan ug sa pagkuha sa atong mga kaugalingon gikan sa pagkadautan sa kalibutan sa atong palibut. Bisan og gipahimangnoan kita sa pagbantay nga "dili mahugawan gikan sa kalibutan (Santiago 1:27), ang atong tutokan mao kon unsaon nato pagdala sa mga panalangin sa Dios ug paglaum ngadto sa nanginahanglan.

Lain pang sayop nga pagsabut nga makapahunong kanato gikan sa pagdawat sa tawag sa Dios ngadto sa bulohaton mao ang pagtuo nga ang kalampusan nagdepende sa atong mga kaugalingon. Dili gyud kita makahimo pagluwas og usa ka kalag sama nga si Jonas dili makahimo pagluwas sa Nineve. Makabaton kitag usa ka "manluluwas" sa panghunahuna bahin sa bulohaton. Ang atong tawag dili mao ang pagluwas kondili sa pag-abag sa Dios sa Iyang buhat sa pagluwas. Maghatag kitag pamatuod sa pagdayeg sa Dios alang sa specific nga mga paagi sa Iyang pag-usab kanato, apan ang Dios lamang ang makadani sa mga tawo ngadto sa Iyang kaugalingon. Makahimo kita pagtanum sa liso sa kamatuoran, apan ang Dios lamang makahimo sa pagkabig sa kasingkasing. Sagad kita malibug sa atong kalabutan sa Dios, nga igo na sa paghimo kang bisan kinsa pagpangitag pamalibad sa dili pagsaksi Oo, gigamit sa Dios si Jonas, apan ang Dios lamang, dili si Jonas ang makapaliso makapabalhin sa Nineve.

`Lisud ang pagdaug og mga kalag, lisud kaayo alang sa mga tawo sa pagbuhat niini sa ilang kaugalingon, kondili, sa pagpaabut sa Dios sa pagluwas og mga kalag, apan pinaagi kanato ug sa atong kinabuhi ug sa pagsaksi?.`