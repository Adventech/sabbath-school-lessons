---
title:  Dugang Panghunahuna
date:  03/11/2023
---

Dugang nga Panghunahuna: Adunay kusganong pasidaan si Ellen G. White alang niadtong nagkalisud sa pagsunod sa tawag ni Jesus sa pagsaksi ngadto sa ilang palibut "Ang mga pamalibad niadtong napakyas sa pagbuhat niini nga bulohaton dili magpapahulay kanila sa katungdanan, ug kon sila dili mopili sa pagbuhat niini nga bulohaton, ilang napasagdan ang mga kalag nga gipakamatyan ni Cristo, wala magtagad sa ilang katungdanan nga gihatag sa Dios, ug nalista sa mga libro sa langit ingon nga dili matinumanong nga sulogoon, Nagbuhat ba ang mga ministro sama sa Agalon, sa pagkahimong kusog ug panalangin ngadto sa nagkinahanglan sa lyang tabang? Kadtong walay pagtagad sa personal nga pakigsulti sa mga tawo, tungod sa pagpatagad lang sa kaugalingon, ug nagkinahanglan niini gayud nga kasinatian sa pagpakigsulti sa ilang mga igsoon, aron ilang masabtan ang ilang espirituhanong kahimtang, ug mahibalo kon unsaon pagpakaon sa panon sa Dios, sa paghatag ngadto sa matag-usa sa bahin sa pagkaon sa tukma nga panahon. Kadtong walay pagtagad niini nga bulohaton magpakita nga sila nagkinahanglan sa moral nga pagpabag-o, ug dayon ilang makita nga wala sila magpas-an sa lulan sa bulohaton."-Ellen G. White, The Adventist Review and Sabbath Herald, August 30, 1892.

Samtang kusganon kaayo kini nga mga pulong nga nagpasantup sa kahinungdanon nga gibutang sa Dios diha sa bulohaton, wala kita biya-i nga walay paglaum. "Sa kamandoan nga gihatag kaniya, wala piyali si Jonas sa usa ka bug-at nga katungdanan, apan Siya nga nag-awhag kaniya sa pag-adto makahimo sa pagsangkap sa Iyang sulogoon ug magtugot sa iyang kalampusan. Kon nagtuman pa ang manalagna sa walay pagsukitsukit, malikay unta siya gikan sa daghang pa-it nga mga kasinatian, ug mapanalanginan unta sa madagayaon. Apan sa takna sa kaluya ni Jonas wala mobiya ang Ginoo kaniya Pinaagi sa pasunod nga mga pagsulay ug kahibulongan nga pagpanginlabut sa Dios, ang pagsalig sa manalagna sa Dios ug sa lyang walay kinutoban nga gahum sa pagluwas pabuhi-on."-Ellen G. White, Prophets and Kings, p. 266.

Sama kang Jonas, atong makaplagan kini nga labi pa ka sayon sa paghimog mga pamalibad sa dili pagsalmot sa bulohaton. Ang nagpalihok kanato sa atong pagpamalibad mahimo nga usa lang sa daghan pa. Apan, ang atong tawag ngadto sa pagbuhat labaw ka specific kay sa tawag kang Jonas. Ang pangutana mao, Unsaon nimo pagpili sa pagtubag?

**Mga Pangutana nga Diskusyonan**:

`1. Unsang mga pamalibad nakatintal kanimo sa dili pagsalmot sa bulohaton? Unsay imong Nineve?`

`2. Hunahuna-a kon unsa ka bililhon nga kamatuoran nga atong nabatonan ingon nga mga Adventista. Hunahunaa kon unsa ikaw ka bulahan sa pagkabaton niini nga mga kamatuoran. Unsay nakapugong kanimo gikan sa pagpaambit ngadto sa uban niining atong gihigugma pag-ayo?`

`3. Unsaon nimo pagkakat-un sa grasya sa Dios sa pagbuntog sa bisan unsa nga mga kahadlok nga tingali anaa kanimo sa pagsaksi ug sa pagbuhat sa bulohaton?`