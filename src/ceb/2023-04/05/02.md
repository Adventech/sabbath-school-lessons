---
title:  'Atong mga Pamalibad: Kahadlok'
date:  29/10/2023
---

`Basaha ang Nahum 1:1: Nahum 3:1-4; ug 2 Hari 17:5, 6; 2 Hari 19:32-37.`

Unsay gipadayag niini nga mga bersiculo bahin sa Nineve ug sa relasyon tall sa Assirya ug Isarel? Sa unsa kini nga relasyon nakapahimug-at sa desisyon ni Jonas sa pag-adto sa Tarsis imbis ngadto sa Nineve?

Usa sa mga katarungan ngano si Jonas dili gustong moadto sa Nineve mao ang kahadlok Ang mga Assyrians lig-on kaayo nga kaaway, ug ang Nineve macy capital nga gingharian.

"Uban sa mga ciudad sa karaang kalibutan panahon sa nagkabahin nga Israel mao ang Nineve, ang capital sa paggahum sa Assyria.... Panahon sa Temporal nga kauswagan ang Nineve mao ang centro sa krimen ug pagkadautan. Ang dinasig nga pahayag naghulagway niini ingon nga ang dugoon nga ciudad puno sa kabakakan ug panikas Sa usa ka hulagwaynon nga pagkasulti si profeta Nahum nagtandi sa Nineve ngadto sa usa ka maldito, manumukob nga liyon. Nga kinsa, nangutana siya, 'wala ba magpadayon ang imong pagkadautan' Nahum 3:1, 19."--Ellen G. White, Prophets and Kings, p. 265

Ang Nineve usa ka matahum nga ciudad. Mga historians nagsulti kanato nga si Senakerib nagpadaku kaayo sa ciudad, lakip sa pagtukod sa daku kaayo nga palacio sa habagatang kasadpan nga nagsukod og 1,650 por 794 ka tiil, (503 por 242 metros) ug adunay dili moubos sa 80 ka mga lawak. Naghimo usab siyag 18 ka mga canal nga agianan sa tubig ngadto sa ciudad gikan sa 40 milyas (65 kilometros ang gilay-on). Ang kadak-on igo na nga makapahadlok.

Ang mga Assyrians dili usab maloloy-on. Sa iyang asoy sa paglumpag sa Babilonia, nanghambug si Senakerib nga iyang gipuno ang kadalanan sa mga patayng lawas sa mga nanagpuyo niini, batan-on ug tigulang, ug ang mga linilok nga mga hulagway nga nakaplagan sa mga kinalot naghulagway sa mga eesena sa mga sundalo nga nanagbunal sa mga biktima. Dili kining klase sa mga tawo nga imong supakon; dili sila magpugong-pugong sa pagpangdagmal, ug matagbaw sa pagkamalditohan, usab, batok sa ilang dili magustohan. Sa pagkatinuod, sa paghunahuna nga maglakaw taliwala sa du-ot sa katawhan sa Nineve, si Jonas nagkurog sa kahadlok.

Bisan pa niining tanan, sagad atong mabasahan ang sugilanon ni Jonas nga dili mauyonan sa pagbutang og kahadlok sa agianan sa pagtuman sa mga pahimangno sa Dios. Ang wala nato maamgohi mao nga ato usab mabuhat ang sama nga butang, sama pananglit, pagtugot sa atong mga kaugalingon nga maggamhan sa kahadlok imbis nga mahadlok kita sa dili pagtuman mando sa Dios.

`Hunahunaa balik ngadto sa panahon nga imong gibati sa kusganon tungod sa kahalok, dili gyud gusto motuman. Unsang mga leksyon imong nga ang Dios nagsugo kanimo sa pagbuhat sa usa ka butang nga ikaw, nakatun-an gikan niadto nga kasinatian?`