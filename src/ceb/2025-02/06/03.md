---
title:  Ang Dugo sa mga Toro nga Baka ug mga Kanding
date:   05/05/2025
---

Ang uban nagsaway sa tibuok konsepto sa paghalad, sa pagangkon nga usa kini ka walay kalooy, maisugon, ug dili makiangayon. Apan, mao kana ang tumong. Ang kamatayon ni Cristo madagmalon, maisugon, ug dili makiangayon—ang walay sala mamatay alang sa sad-an. Mao kana ang gikinahanglan sa pagsulbad sa problema sa sala, ug ang kamatayon ni Cristo, maisugon, madagmalon, ug dili makiangayon nga maoy gitudlo niadtong mananap nga mga halad.

`Basaha ang Herbreohanon 10:3–10. Unsay gitudlo niini nga pahayag kanato bahin sa mga paghalad sa katawhan sa Dios sa Daang Tugon? Kon ang mga makasasala sa aktuwal dili maluwas pinaagi kanila, nganong maghalad man sila niadtong tanan?`

Ang mga nating karnero ug ubang mga halad nga mananap mga simbolo lamang nga nagtudlo ngadto sa halad alang sa pasaylo pinaagi sa Cordero sa Dios. Mga buhat kadto sa pagtoo, paghatag sa mga makasasala og paagi sa pagpaila sa pagtoo diha sa buhat sa umalabot nga Mesias. Sagad atong gipasabut kini nga mga matang sa mga simbolo ingon nga mga tipo o type, nga natuman pinaagi sa antitype, o sa pagpakita sa butang o hitabo nga gilandongan. Ang uban naghulagway gani sa mga halad ingon nga “miniprophecies” bahin sa kamatayon ni Jesus didto sa krus.

Ang mga tulumanon nadugtong sa halad sama og magpalit kag tiket sa tren o sa tiket sa bus o alang sa eroplano, nga dili ka dayon makapanaw alang sa imong gibayaran nga tiket. Kondili, hatagan kag usa ka tiket o boarding pass: usa ka simbolo o saad sa umalabot nga panaw. Makahimo ka sa paglingkod niana nga papel kon gusto ka, apan dili kini makahatud kanimo ngadto sa bisan hain nga dapit nga imong gusto adtoan. Sa pagsakay na nimo sa sakyanan, mao pay pagsugod sa panaw, apan, imo na nadawat kon unsay imong gibayran: ang tiket nga papel wala na kinahanglana.

Busa sama niana sa mga mananap nga halad nga adunay importante nga kalabutan, apan sa panahon sa pag-abot sa tinuod nga halad, wala na silay mga kahulugan—ang usa ka katinuoran nga gihulagway sa pagtukas na sa tabil tali sa Balaang Dapit ug sa Labing Balaang Dapit didto sa yutan-ong santuwaryo napikas sa pagkamatay na ni Jesus. “Unya ang tabil sa templo napikas sa duha gikan sa ibabaw ngadto sa ubos” (Marcos 15:38). Ang tibuok nga sistema sa paghalad, ang templo ug tanan, nagtudlo ngadto sa kamatayon ni Jesus didto sa krus. Sa pagtuman ni Jesus sa iyang saad didto sa krus ug sa Iyang madaugong pagbangon ibabaw sa kamatayon, ang tanang mga tipo o matang sa mga halad wala na kinahanglana.

`Hunahunaa kon daw unsa ka ngil-ad sa sala sa pagkaagi nga ang kamatayon lamang ni Jesus, ang Pulong nga nahimong unod (tan-awa sa Juan 1:1–3, 14), ang makahimo sa pagpasaylo alang niini. Unsay kinahanglan isulti niini kanato bahin sa atong pagtagad sa sala?`