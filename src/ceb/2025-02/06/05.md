---
title:  Si Jesus Didto sa Templo
date:   07/05/2025
---

Adunay panaglalis sa tibuok sugilanon sa kaluwasan. Ang Dios naghandum sa pagpabalik sa komunyon nga kaniadto atong gikalingawan uban Kaniya ug sa Iyang handum sa pagpaduol kanato. Apan ang pagdalag mga makasasala ngadto sa Iyang presensya maglaglag kanila. “Kay dili Ikaw usa ka Dios nga adunay kahimuot diha sa pagkadaotan,” nagsulat si David, “ni ang daotan magapuyo uban Kanimo” (Salmo 5:4). Sa sama nga panahon, nagsulat usab si David, “Apan alang kanako, moduol ako sa Imong balay diha kadaghan sa Imong kalooy; diha sa pagkahadlok Kanimo ako magasimba atubang sa Imong balaang templo” (Salmo 5:7).

`Basaha ang Hageo 2:7–9. Sa pagtukod sa ikaduha nga templo, si manalagna Hageo naghimo og usa ka kahibulongan nga saad: Ang bag-ong templo labaw pa ka mahimayaon kaysa nahauna. Unsay gipasabut niana nga tagna?`

Sa pagdedikar ni Salomon sa unang templo, ang himaya sa Shekina–ang presensya sa Dios nga naguban sa mga anak sa Israel padulong sa Canaan—nagpuno sa templo, ug dili makapadayon ang mga pari sa paghuman sa ilang buluhaton sa pagministeryo (1 Hari 8:10, 11). Sa pagdedikar sa ikaduha nga templo, ang arka o kahon sa tugon, nagrepresentar sa trono sa Dios, nawala kay gitagoan kini ni Jeremias. Ang literal nga presensya sa Dios wala magpuno sa templo niining panahona, makapaguol kini sa kasingkasing, unsaon man pagkatuman sa saad ni Hageo?

Sa ikaduha nga templo, si Jesus ang Dios nga nahimong unod mipakita sa Persona, diha sa unod ug dugo. Ang Dios mismo migawas gikan sa luyo sa tabil sa pagkahimo nga usa sama kanato ug pagipon kanato niining nabungkag nga kalibutan. Tungud kay ang Anak sa Dios karon nahimo na nga Anak sa tawo, makakita na kita sa Iyang nawong, makadungog sa Iyang tingog, ug makasaksi, pananglitan, sa Iyang paghikap sa mahugaw nga sanlahon ug nag-ayo kaniya (Mateo 8:3). Sa baylo nga dad-on kita labi ka duol sa Iyang direksyon, gidala kita sa Dios sa labi pa kaduol ngadto Kaniya pinaagi sa pagirog o balhin sa atong direksyon. Nanaog Siya sa personal, nganhi kanato. Mao diay nga ang Biblia nagsulti bahin kang Jesus: “Ania karon, usa ka babaye nga olay manganak og usa ka Batang lalaki,ug pagatawgon ang Iyang ngalan Immanuel,’ nga ang kahulugan, ‘Ang Dios kauban nato’ (Mateo 1:23). '

`Ang krus maoy labing dako nga paagi sa pagpakita sa gugma sa Dios. Unsa pang uban nga mga paagi atong makita ug masinatian ang katinuoran sa gugma sa Dios?`