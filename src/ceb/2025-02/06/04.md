---
title:  Ang Cordero sa Pasko
date:   06/05/2025
---

Ang libro sa Pinadayag nagpasabot ngadto kang Jesus ingon nga “ang Cordero” duol sa kapin sa katloan ka beses. Gikan sa kinasayohang mga adlaw sa plano sa pagtubos, ang simbolo sa katawhan sa Dios naggamit sa mga nating karnero ingon nga usa ka simbolo sa umalabot nga Mesias. Si Abel naghalad “sa unang nahimugso sa iyang panon sa mananap” (Genesis 4:4), ug sa wala pa mobiya ang Israel alang sa yutang sinaad, gipahimangnoan sila sa paglukat sa matag kamagulangang tawo o mananap nga usa ka tuig ang edad (Exodo 12:5).

`Basaha ang Exodo 12:1–11; Isaias 53:7, 8; 1 Corinto 5:7 ug Pinadayag 5:6. Unsay gitudlo kanato niini nga mga bersikulo bahin kang Jesus ingon nga halad sa Pasko? Unsay kahulugan niana alang sa matag usa kanato?`

Pila ka mga katuigan human sa pagkamatay, pagkabanhaw, ug pagkayab ni Cristo, gipakita ni Pedro kon unsa ang nahitabo, ug nagsulat siya, “kamo gayud nga gikan sa walay hinungdan nga paggawi nga inyong napanunod gikan sa inyong mga ginikanan, kamo gitubos, dili pinaagi sa mga butang nga madugta ingon sa salapi ug bulawan, kondili sa bililhong dugo, ingon nga sa daw nating karnero nga walay buling o hugaw” (1 Pedro 1:18, 19).

Nagkinabuhi si Jesus sa usa ka tawhanong kinabuhi nga nagtagbaw sa pagkabalaan sa Dios; ang tanan kanato nakasala, ug sa paagi sa atong pagkinabuhi sa makasasala nga mga kinabuhi sa literal nagsulti kanato bahin sa kinaiyahan sa atong Magbubuhat.

Apan, si Jesus, nahimo nga ang “katapusang Adan” (1 Corinto 15:45). Kon diin kita napakyas, nagkinabuhi nga hingpit. Sa Iyang pagkatawhanon, Siya sama sa tanang butang sa tawhanong rasa nga unta mamao kita. Iyang gipakita ang himaya sa Dios sa hingpit. “Kon ikaw nakakita Kanako,” Iyang giingnan si Filipe, “imong nakita ang Amahan” (Juan 14:91).

Ang pagkalansang ni Jesus panahon sa Pasko, dugang nga pagpakita nga Siya ang halad nga salili nga Cordero o Nating Karnero. Diha sa Juan 18:20, nag-ingon si Jesus sa Iyang “pagsulti sa dayag sa Iyang doktrina. Sa parallel nga paagi, bahin sa nating karnero sa Pasko diha sa Exodo 12:5, 6, ang mga anak sa Israel gipahimangnoan sa pagpili og usa ka nating karnero alang sa Pasko, ug “bantayan kini,” o ipakita panahon sa mga adlaw nga maghatud ngadto sa paghalad. Sa diha nga ang labaw nga saserdote nagsukitsukit bahin sa Iyang mga pagtulon-an, Iyang gipahinungod ngadto sa kamatuuran nga Siya mismo nagpakita sa dayag didto sa templo aron hunahunaon sa matag usa. Ang Iyang kinabuhi, mga buhat, pagtulon-an—ang tanan nagpadayag kon kinsa gayud Siya. Siya mao ang Cordero nga walay buling, ang labing gamhanan nga pagpasabot sa pagkamatarong ug himaya sa Dios.

`Unsa nga mga paagi nga atong labing maayo mapakita ang hingpit nga kinaiya ni Jesus sa atong mga kinabuhi?`