---
title:  Pagsabut sa Paghalad
date:   03/05/2025
---

### Basaha sa Pagtuon sa Semana

Isaias 1:2–15, Hebreohanon 10:3–10, Exodo 12:1–11, 1 Corinto 5:7, Hageo 2:7–9. Isaias 6:1–5, Pinadayag 4:7–11.

> <p>Teksto nga Sag-ulohon</p>
> “Ug nag-awit sila og usa ka bag-ong alawiton, sa pag-ingon: ‘Takus ikaw sa pagkuha sa basahon, ug pag-abli sa mga patik; kay ikaw ang gipatay, ug nagtubos kanamo ngadto sa Dios pinaagi sa Imong dugo gikan sa matag usa ka kaliwat, ug pinulungan ug katawhan ug nasod’’ (Pinadayag 5:9).

Sa nagpadulong si Jesus ngadto kaniya, nagpamatuod si Juan Bautista: “Tan-awa! Ang Cordero sa Dios nga nagakuha sa sala sa kalibutan” (Juan 1:29). Mao kadto ang wala masayup nga pagpahinungod ngadto sa ideya sa halad nga mananap, nga ang tanan niadto nagtudlo ngadto sa salili nga kamatayon ni Cristo sa dapit sa tanang mananap.

Sa Biblia, dili kita makalikay sa tema sa paghalad og mananap; nagdalagan kini sama og usa ka pula nga tanod sa tibuok nga mga pahina ug adunay sentral nga kalabotan sa dakung talan-awon diha sa Pinadayag, diin giubanan si Juan ngadto sa lawak nga trono sa Dios (Pinadayag 4 ug 5). Ang kamatuuran nga si Jesus mipakita niini nga nausab nga talan-awon, nga sama og usa ka gipatay nga nating karnero (Pinadayag 5:6), maoy usa ka importante nga yawe ngadto sa pagsabut sa tibuok nga matagnaong sugilanon.

Niining semanaha, atong tan-awon ang pipila ka mga tema sa halad nga magpahibalo sa atong pagsabut bahin kang Jesus, ang gipatay nga Cordero, ang tin-aw nga hulagway sa eksena sa lawak nga trono. Siya gidawat ingon nga takus, nga wala nay lain pa, ug ang Iyang lahi nga pagkatakus nagsulti sa mga basahon bahin sa gibuhat sa Ginoo pinaagi sa sistema sa paghalad. Nagpadayag kini Kaniya ingon nga usa ka Dios sa gugma nga walay kinutoban nga naghimo sa katapusang halad, usa ka buhat nga kita ug ang ubang mga binuhat sa uniberso, mahibulong ngadto sa walay katapusan.