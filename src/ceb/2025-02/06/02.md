---
title:  Walay Pulos nga mga Halad?
date:   04/05/2025
---

Usahay ang duha ka nagkalahi nga mga ideya makahatag kaayo og pagtulon-an. Daghan ang makat-onan bahin sa kinaiyahan sa halad diha sa biblical nga pagtan-aw gikan sa panahon nga sa aktuwal wala dawata sa Dios ang mga halad sa Iyang katawhan.

`Itandi ang Isaias 1:1–15 sa Isaias 56:6, 7 ug Salmo 51:17. Unsa nga importante nga mga leksyon bahin sa paghalad gitudlo dinhi?`

Kining makasusubo nga sugilanon sa kasaysayan sa Israel dili maoy unang panahon nga gisalikway sa Dios ang usa ka halad; usa ka butang nga sama sa nahitabo haduol sa sinugdanan sa kasaysayan sa kaluwasan, sa panahon nga ang halad ni Abel maoy giila ug giuyonan sa Dios ug kang Cain wala. Kadtong sayon nga sugilanon naghatag kanato og laing higayon sa pagtandi sa madawat ug sa dili madawat nga mga halad. (Tan-awa sa Genesis 4:3–7 ug Hebreohanon 11:4.)

Sa panahon ni Isaias, ang Israel nagabuhat nga walay paghunahuna, sa utuknong pagsusi sa relihiyoso nga mga kahon sa usa ka minimal nga pagsulay sa pagpahimuot sa Dios samtang sila nagkinabuhi sumala sa makapahimuot kanila. Ang ilang mga halad nagpundo diha sa kaugalingon, maingon sa kang Cain, ug dili diha sa batasan sa pagtahan ug sa pagpasakop sa Dios.

Mao gihapon nga espiritu nga nagpalihok sa mga gingharian niining kalibutana: ang espiritu sa pagkatagbaw sa kaugalingon. Nagkinabuhi si Cain sumala sa makapahimuot kaniya ug naghatag lang og pagtagad ngadto sa Dios sumala sa iyang kaugalingong mga paagi. Ang usa ka tawo igo lang makahunahuna nga iyang gitan-aw ang Dios ingon nga usa ka hasol, usa ka babag sa agianan sa pagpahigayon sa iyang kaugalingong dalan, apan nahadlok nga ang Dios igo lang nagpadayon sa naandan nga mga lihok.

Apan si Abel, naghalad sa halad sumala sa gipangayo sa Dios, ang halad nga nagpakita sa saad sa Dios labot sa umalabot nga Mesias (Genesis 3:15), usa ka nating karnero, nga nagtudlo ngadto sa makaluwas nga buhat ni Cristo didto sa Kalbaryo.

“Nasabtan ni Abel ang dagkung mga prinsipyo sa pagtubos. Iyang nakita ang iyang kaugalingon nga usa ka makasasala, ug iyang nakita ang sala ug ang silot niini, nga kamatayon, nagbarug tali sa iyang kalag ug komunyon sa Dios. Nagdala siya sa gipatay nga biktima, ang gihalad nga kinabuhi, nga niini nagila sa mga pangangkon sa balaod nga gilapas. Pinaagi sa giula nga dugo iyang gilantaw ang umalabot nga halad, si Cristo nga magpakamatay didto sa krus sa Kalbaryo; ug sa pagsalig diha sa pagpasaylo nga buhaton didto. Aduna siyay saksi nga siya matarong, ug ang iyang halad gidawat.”—Ellen G. White, Patriarchs and Prophets, p. 72.

`Daw unsa ka mahinungdanon kaayo nga atong panalipdan ang atong mga kaugalingon sa igo lang “pagpadayon pinaagi sa naandan nga mga paglihok”! Sa unsa nga paagi ang matag usa kanato makasinati kon unsay kahulugan sa pagsalig sa bug-os sa kamatayon ni Jesus ingon nga atong bugtong paglaum sa kaluwasan?`