---
title:  Dugang nga Panghunahuna
date:   16/05/2025
---

Basaha kang Ellen G. White, ang “The Great Controversy Ended,” pp. 669–671, 676–678, diha sa The Great Controversy.

Si Satanas, kanhi ang usa ka kerubin nga nagatabon, nagtinguha sa pagguba sa pagsalig sa trono sa Dios. Gitugotan sa Dios ang hulog nga mga manulunda sa pagpadayon sa ilang rebelyon aron sa pagpakita sa uniberso sa mga giladmon sa pagkadaotan nga nagagikan sa pagpataas sa kaugalingon—ug samtang nakahimo si Satanas paglimbong sa tawhanong kaliwatan ngadto sa pag-apil sa iyang pagkiggubat batok sa Dios, gibuntog siya ni Cristo sa hingpit didto sa krus, sa pagkuha og usa ka dapit alang sa tawo diin ang nahulog nga mga manulunda nagabarug kaniadto. Ang mga makasasala , diha kang Cristo, sa publiko mitalikod batok sa mga pagangkon ni Satanas. Ang katapusang eksena mao, sa pila ka mga paagi, gani usa ka labaw pa ka dako nga pagpadayag sa pagkamaayo ug gugma sa Dios kaysa kaniadto sa wala pa mahulog si Lucifer. Bisan og ang Dios wala magbuot nga motungha ang daotan, ug sa usa ka trahedya nga adunay dayon nga mga sangputanan, kon kining tanan mabuhat na ang pagkamaayo ug gugma sa Dios mapadayag sa mga paagi nga unta dili gayud mahitabo.

“Nagtan-aw si Cristo sa mga tinubos, nga nabag-o diha sa Iyang kaugalingong dagway, ang matag kasingkasing nga nagdala sa hingpit nga hulagway sa balaan, ang matag dagway nga nagpakita sa pagkasama sa ilang Hari, Iyang nakita diha kanila ang resulta sa kasakit sa Iyang kalag, ug natagbaw Siya. Dayon, diha sa usa ka tingog nga miabut sa nagkatigum nga mga panon sa mga matarong ug ang mga daotan Iyang gipamatuod, ‘Tan-awa ang pinalit sa Akong dugo nga alang niini Ako nagaantus, alang niini Ako namatay, aron sila makahimo sa pagpuyo sa Akong presensya sa walay katapusang mga katuigan.’ Ug ang alawiton sa pagdayeg mosulbong gikan sa mga nagbisti og putipalibotsa trono: “Takus ang Cordero nga gipatay sa pagdawat og gahum, ug mga bahandi, ug kaalam, ug kusug, ug dungog, ug himaya, ug panalangin.” Pinadayag 5:12.” –Ellen G. White, The Great Controversy, p. 671.

**Diskusyonan nga mga Pangutana:**

`Handurawa nga nagbarug ikaw atubangan sa Dios uban sa matag kakulangon, matag dili hingpit nga kinaiya, matag sayup nga binuhatan, matag sayup nga panghunahuna, matag sayup nga motibo nakita sa bug-os sa Iyang atubangan! Unsa ang makatarunganon ug angay buhaton kanimo? Unsa man kaha, ang imong bugtong paglaum? Nganong kinahanglan kita makabaton sa pagkamatarong sa Dios, pinaagi sa pagtoo diha kang Jesu-Cristo, ngadto sa tanan ug diha sa tanan nga magatuo” (Roma 3:22), nga magatabon kanato karon, ug diha sa paghukom, sa atong pagkinahanglan niini sa labaw sa tanan? Sa laktud, nganong nagkinahanglan man kita sa ebanghelyo?`

`Si Juan Bautista, sumala sa atong nakita, adunay buluhaton sa usa ka serapin—usa ka nagasiga ug nagdan-ag nga lamparahan. (Tan-awa sa Juan 5:35.) Siya, ang nagauna kang Cristo, sa pagpahibalo sa unsa nga pagpakita sa Mesias. Sa unsa nga paagi ang katawhan sa Dios sa katapusang adlaw magkupot sa usa ka sama sa matagnaon nga buluhaton?`