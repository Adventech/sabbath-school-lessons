---
title:  Komento sa Magtutudlo
date:   16/05/2025
---

### Bahin I: Kinatibuk-ang Panglantaw

**Dugokan nga Teksto:** Isaias 6:8

**Tutokan sa Pagtuon:** Isaias 6:6–8, Pinadayag 4:9–11.

Ang Dios maoy patukuranan sa matag maayo nga butang, tungud kay Siya man ang Magbubuhat sa tanang maayo nga butang, molihok ug dili molihok. Atong madungog kining importante nga kamatuuran diha sa unang mga pulong sa Biblia: “Sa sinugdan gibuhat sa Dios ang mga langit ug yuta” (Genesis 1:1). Sa Hebrew mga pulong, ang berbo nga “gibuhat” nag-una sa subject niini nga “Dios,” usa ka paagi sa pagmatuod nga, tungud kay ang Dios mao man ang Magbubuhat, Dios Siya. Sa leksyon niini nga semana, atong palandongon ang kahulugan niining patukuranan nga kamatuuran, nga maoy basihan alang sa tulo ka biblikal nga mga pagpadayag sa Dios.

Ang atong pagtagad unang magsentro sa trono sa Dios sa langit. Tungud kay ang Dios man maoy hinungdan sa tanang butang, ug ang tanang butang nagdepende man Kaniya, ang Dios mao ang Hari nga magagahum ibabaw sa tanang butang. Busa ang Dios gipaila ingon nga ang Hari sa mga hari, naglingkod sa Iyang trono didto sa langit (Isaias 6:1, 6–8, Pinadayag 4:9–11). Ang atong pagtagad, moirog ngadto sa trono sa Dios dinhi sa yuta. Tungud kay ang Dios naggahum sa uniberso, ang Iyang trono usab adunay katungud ibabaw sa tibuok yuta. Diha sa ikaduha nga bahin, atong tun-an ang bahin sa pagkahari sa Dios dinhi sa yuta, didto sa Tanaman sa Eden, ug sa ulahi, sa Israel, kadugtong sa arka sa tugon, ug didto sa Sion, nga gihulagway ingon nga mga dapit sa trono sa Dios.

Sa ikatulo nga bahin, atong gakson ang paglaum diha sa umalabot nga trono sa Dios didto sa “Bag-ong Jerusalem” didto sa langit. Sa panapos, atong tagdon ang mosunod nga leksyon: Unsay kahulugan niini alang kanato, sa atong presente nga pagkinabuhi, sa pagbaton sa trono sa Dios sa atong kasingkasing.

### Bahin II: Komentaryo

**Ang Trono sa Dios sa Langit.** Ang trono sa Dios didto sa langit nag-una pa sa paglalang sa yuta. Sumala sa Jeremias, kini nga dapit diha nang daan gikan pa gayud sa pagsugod sa paglalang sa uniberso (Jeremias 17:12). Mao kini ang partikular nga langitngong kahulugan nga ang nahaunang pagsupil o rebelyon ni Lucifer ug, busa, ang sinugdanan sa daotan, miabut. Importante kini nga pamatuod tungud kay nagpakita kini nga ang problema sa daotan nga maoy usa ka universal nga adunay kalabotan usab ang ubang mga kalibutan, dili lang ang yuta. Ang bugtong sulbad sa problema sa daotan unibersal, ug busa nagkinahanglan kini sa paghulog kang Lucifer (Pinadayag 20:7–10). Si Isaias naghulagway sa trono sa Dios nga mao ang dapit diin ang langitnong mga binuhat nag-alagad, nagdayeg, ug nagsimba sa Hari sa uniberso: “Akong nakita ang Ginoo nga nagalingkod sa usa ka trono, hataas ug tinuboy” (Isaias 6:1). Ang kahimtang sa trono sa langit dato sa kadaghanon sa mga ideya bahin sa balaang katinuoran ug uban sa leksyon nga adunay kabalaka kanato.

Ang unang ideya gipahayag pinaagi sa hulagway sa trono nga nagrepresentar, pinaagig simbolo, harianon. Ingon nga hari sa tanang kabuhatan, ang Dios naghari ug nagcontrol sa tibuok uniberso. Alang kanato, kini nga ideya nagpasabot sa pagtuman sa Iyang mga balaod ug pagsalig sa Iyang gahum ug sa Iyang kapangulohan. Dugang pa, tungud kay ang pagkahari sagad nadugtong sa buluhaton sa maghuhukom (Salmo 122:5), ang tanang linalang, lakip ang mga tawo, kinahanglan mag-ila sa Dios ingon nga ilang maghuhukom, nagpasabot nga ang Dios mao ang magtan-aw, ug makahimo sa pag-evaluate, sa tanan nato nga mga aksyon, maayo ug daotan (Eccles 12:14). Dili lamang kana, atong makita nga ang Dios mao ang Usa nga magluwas kanato gikan sa daotan. Diha sa Biblia, ang maghuhukom mao usab ang “manluluwas” (Isaias 3:9, 15; Maghuhukom 6:36; Maghuhukom; Maghuhukom 12:3). Pinaagi sa pagpangita sa trono sa Dios didto sa langit, nagpasabot ang Biblia nga ang paghukom ug kaluwasan wala dinhi sa atong mga kamot. Ang Dios lamang ang magahukom, ug Siya lang usab ang magluwas kanato.

Ang Biblia nagpasantop sa langit nga mao ang dapit alang sa trono sa Dios gusto magpasabot sa daghang mga mensahe. Kini nga dapit nagpasabot nga ang Dios lahi gikan sa tanan Niyang kabuhatan o creation; ang Dios dili ang kahoy o diha sa kahoy. Ang Dios dili gikan sa tawhanong mga binuhat. Ang Dios ang Magbubuhat, walay kinutoban nga halayo gikan sa yuta, ug busa, ug busa dili makab-ut ug saylo sa atong pagpanabot: “Ang Dios atua sa langit, ug ikaw ania sa yuta; busa padiyutaya ang imong mga pulong” (Exccles. 5:2).

Bisan unsa nga teolohiya, bisan unsa ang tawhanong paghulagway sa Dios, dili igo tungud kay ang Dios labaw o saylo sa atong pagpanabot (Job 11:7–12; Job 36:26; Isaias 55:8,9). Kon mag-ampo kita ngadto sa Dios, ang atong mga pulong, ug bisan ang atong mga kahilum, kinahanglan magpakita sa balaang pagtahud. Ang halalum nga misteryo bahin sa Dios gipasabut pinaagi sa pagkakuti sa trono, nga adunay dagway sa usa ka supernatural o dili kasarangan nga karwahe nga gipalihok pinaagi sa gamhanan nga mga kerubin, sa ubang mga binuhat nga adunay mga pako, ug gamhanang mga kamot sa ilalum (Ezequiel 1:8). Ang mahimayaon ug hataas nga katahum sa trono sa Dios nagpasabot sa usa ka pagbati sa pagkadili-makab-ut nga kahataas. Gihulagway ni Ezequiel ang trono ingon nga ginama sa bililhon nga mga bato, sa partikular “lapis lazuli,” ang material nga adunay kadugtungan sa pagka-Dios didto sa Ancient Near East (Ezequiel 1:26). Gitan-aw ni Daniel ang trono nga nagsakop og mga siga (Daniel 7:9); samtang sa Pinadayag, gilibotan kini sa usa ka Esmeralda nga balangaw, ug pito ka mga sulo o lamparahan sa kalayo atubangan sa usa ka bildo nga dagat (Pinadayag 4:3–6). Usa lang ka tawhanong tubag ngadto niini nga pagpakita sa dako ug hingpit nga katahum ang takus: pagkahinuklog, sinagolan sa pagpaubos, ug usa ka grabe nga pagkaamgo sa atong pagkamakalolooy ug makasasala nga kahimtang gawas sa Dios.

Sa laing bahin, kini nga misteryo ug hingpit nga katahum maoy usa ka hangyo kanato sa pagpamatuod ngadto sa ilang pagkaanaa sa atong mga serbisyo sa pagsimba. Magpamatuod kita sa ilang pagkaanaa kon sa balaang pagtahud mangutana kita ngadto sa pagpadayag sa Dios pinaagi sa Iyang mga pulong ug sa iyang kabuhatan. Ang katahum ug misteryo sa Dios mao ang usa ka hangyo ngadto sa katawhan sa paghinulsol ug pagtugot Kaniya sa pag-ayo kanato gikan sa atong makasasala nga kinaiya. Dugang pa, ang katahum ug misteryo sa trono sa Dios maoy usa ka tawag kanato, dinhi ug karon, sa pagpamatuod ngadto sa hustisya ug sa pagkatinuod sa absuloto nga mga prinsipyo sa kamatuuran sa Dios.

**Ang Trono sa Dios Dinhi sa Yuta.** Bisan pa, ang Dios wala lang magpuyo didto sa langit, halayo gikan, ug walay pagtagad sa tawhanong padulngan. Daghang mga incarnations sa langitnong trono presente usab dinhi sa yuta.

**Ang Tanaman sa Eden.** Ang nahauna nga yutan-on nga pagpakita sa “langitnong” trono sa Dios dinhi sa yuta makaplagan didto sa Eden, nga gihulagway diha sa mga pulong nga magpahinumdum sa langitnong templo sa Dios. Ang kerubin nga nagtindog atubangan sa Tanaman, nga adunay usa ka nagasiga nga espada (Genesis 3:24), nagpahinumdum kanato bahin sa mga kerubin nga nagbarug palibot sa langitnong trono sa Dios ug nag-alagad ingon nga mga siga sa kalayo (Salmo 104:4; itandi sa Daniel 7:9, Pinadayag 4:3–6). Ang mga suba nga nagtubod didto sa Tanaman sa Eden (Genesis 2:10–14) nagtudlo ngadto sa tubig sa kinabuhi, ingon ka tin-aw sa bildo ug mga tuburan gikan sa trono sa Dios (Pinadayag 22:2). Ang bililhon nga mga bato makita usab sa duha ka dapit, didto sa langit ug sa yuta (Genesis 2:12; itandi sa Ezequiel1:26).

**Ang Arka o Kahon sa Tugon.** Laing importante nga dapit sa trono sa Dios mao ang arka sa tugon, nga nagpahat usab og mahinungdanon nga numero sa mga hulagway sa langitnong trono sa Dios (sama sa presensya sa kerubin) ug giila nga trono sa Dios o ang Iyang tumbanan. Ang ebidensya niini nga pagpaila gihatag diha sa 1 Cronicas 28:2, diin ang mga pulong nga “ang arka sa tugon ni JEHOVA” nadugtong ngadto sa “tumbanan sa tiil sa atong Dios” (1 Cronicas 28:2). Mao kadto nga dapit, maingon sa uban mga trono, diin ang paghukom buhaton. Ang “tumbanan sa tiil” gihisgotan usab sa ulahi diha sa 2 Cronicas 9:18, diin nahimutang sa ubos ang trono nga Salomon, sumala sa karaan nga near eastern custom diin ang tumbanan sa tiil gibutang sa tiil sa dios didto sa templo (tan-awa sa Salmo 99:5, Salmo 132:7, Lam. 2:1), sa pagpasabot nga ang Dios nagbarug sa ibabaw niini.

**Bukid sa Sion.** Sa pagpamuyo sa Israel sa ilang nasod, ilang gibutang ang arka sa tugon didto sa templo sa Jerusalem ibabaw sa Bukid sa Sion. Ang ngalan sa Sion gigamit niadto nga samag kahulugan alang sa dapit sa trono sa Dios, ang lingkoranan sa paghukom (Salmo 9:4, Isaias 16:5). Ang tanang nag-una nga mga hunahuna o pagtoo bahin sa trono sa Dios mao nga, gibalhin ngadto sa Sion, diin ang Dios nagpuyo ug naghukom sa mga nasod (Salmo 9:11–15). Kini nga tudling sa panghunahuna

Magpadayon diha sa Bag-ong Tugon diin si Cristo ug ang Iyang mga apostoles molingkod sa mga trono aron maghukom sa kalibutan (Mateo 19:28). Ang Sion mapahinungod sa Bag-ong Jerusalem didto sa langit diin ang biblical nga paglaum sa kalinaw, gugma, ug dayon nga kinabuhi sa katapusan matuman (Pinadayag 21:1–4).

**Kita Mao ang Templo sa Dios.** Sa katapusan, ang Dios magpuyo uban sa Iyang katawhan. Ang Hebreo nga berbo shaka, “magpuyo,” gigamit sa paghulagway sa puloy-anan sa Dios taliwala sa Iyang katawhan didto sa santuwaryo (Exodo 25:8, 9). Kini nga ideya sa puloy-anan sa Dios gamhanan kaayo sa pagkaagi nga nakahatag kini sa pulong mishkan, “tabernaculo,” ang dapit gayud diin ang Dios magpuyo. Ang berbo usab nagpasabot ngadto sa panganod nga nagpuyo, “nahimutang” (shakan), ibabaw sa tabernaculo (Exodo 40:35). Sa Bag-ong Tugon, kini nga panghunahuna miabut ngadto sa Christian person, lakip ang lawas: “Wala ba kamo mahibalo nga ang inyong lawas mao ang templo sa Espiritu Santo nga anaa kaninyo, nga inyong nabatonan gikan sa Dios, ug dili na kamo sa inyong kaugalingon?” (1 Corinto 6:19). “Busa,” nakaingon si Pablo, “himayaa ninyo ang Dios sa inyong lawas ug diha sa inyong Espiritu, nga Iya sa Dios” (1 Corinto 6:20).

### Bahin III: Kagamitan sa Kinabuhi

**Pedagogy sa Trono.** Sa atong panahon, ang mga panghunahuna bahin sa pagkahari ug sa “trono” dili na madungog sa partikular nga relevant o mapuslanon. Busa, nawala kanato ang pagsabut o kahulugan sa pagkalabing hataas, respeto, ug pagkasagrado. Ipasabot kini nga mga panghunahuna ngadto sa mga batan-on ug mga tigulang. Hunahunaa kining mosunod nga mga paagi ingon nga mahimo alang sa pagpasabot niini nga panghunahuna:

Pag-organisar og usa ka _outing_ sa _nature_

Talaliwala sa ka dako ug katahum sa mga buhat sa kamot sa Dios ingon nga usa ka paagi sa pagpasantop sa pag-ila sa pagkalabing hataas ug pagkabalaan sa Iyang trono.

Pagbisita sa _astronomical museum_ ingon nga usa ka paagi sa pagdayeg o pagpasalamat sa atong walay kinutoban nga uniberso.

Pagdapit og usa ka scientist sa pagpasabot sa kakuti ug sa mga misteryoso sa lawas sa tawo.

**Ang Trono Diha sa Pagsimba.** Diha sa kahayag sa imong pagtuon bahin sa trono sa Dios, hunahunaa pagbalik ang inyong mga serbisyo sa pagsimba, ang imong panglihok sulod sa simbahan, ang paagi sa inyong pag-ampo, pag-awit, ug pagwali. Ang pagpanghambug sa kalamposan sa inyong buluhaton sa iglesia o sa kadaghanon sa mga Bible studies angayan ba? Ngano man, o nganong dili man?

**Ang Trono sa Maayo nga Pamatasan.** Ilha ug pasalamati ang harianon nga presensya sa Dios sa inyong silingan, sa imong paryente, sa imong igsoong lalaki o babaye, sa imong mga ginikanan, ug sa imong kaparis. Sa unsa nga paagi ang katinuoran sa trono sa Dios ug sa pagkalabing hataas niini makaapekto sa kinaiyahan sa imong relasyon uban kanila?

Ang Trono sa Imong Personal nga Kinabuhi. Pangutana ang imong kaugalingon niining mosunod nga pangutana: “Unsa may kahulugan sa imong adlaw-adlaw nga pagkinabuhi sa ideya nga ikaw mao ang trono sa Dios?” Sa unsa nga paagi makapahimug-at sa imong pagtagad ang imong lawas, pag-organize sa imong panahon, paghan-ay sa imong panimalay, ug sa matang o paagi sa imong pagtrabaho?

`Notes`