---
title:  Ania Ako, Ipadala Ako
date:   11/05/2025
---

Pila ka mga tuig nga milabay, usa ka iglesia nakahukom sa pagbag-o sa daan na nga basement o silong sa simbahan aron mabag-o ang fellowship hall. Usa sa unang mga butang ilang gihimo mao ang pagbutang og mga suga, sa pagtuo nga ilang mapaanyag pag-ayo ang maong dapit. Sa nataod na ang mga suga, nagdugang kangil-ad tan-awon ang maong lugar, tungud ang dan-ag sa mga suga adunay paagi sa pagpadayag sa mga sayup.

Ang makapakurat nga panan-awon ni Isaias sa trono sa Dios nakapaamgo kaniya sa masakit nga pagbati kon unsa ang iyang mga kakulangon. ‘Alaut ako,’ hilabihan niya kaguol, ‘kay dili ako takus! Kay ako usa ka tawo nga mahugaw og mga ngabil, ug nagpuyo ako taliwala sa katawhan nga mahugaw og mga ngabil; kay nakita sa akong mga mata ang Hari, si JEHOVA sa mga panon” (Isaias 6:5). Atong bation ang sama nga pagbati kon ubanan kitag kalit ngadto sa presensya sa Ginoo. Dan-ag kaayo ang hayag nga igo makakuha sa atong mga pamalibad. Sa presensya sa Dios, atong bation ang atong pagka-wala. Nahisulod si Isaias diha sa katingala sa iyang tibuok kinabuhi.

`Basaha ang Isaias 6:6–8. Nahibalo si Isaias nga ang sala nagkahulugan sa “pagkadili takus.”	Ang mga balus sa sala mao ang kamatayon. Apan sa baylo nga biyaan kita ngadto sa mga sangpotanan sa sala, ang Dios nga gugma nagbira kanato sa pagduol Kaniya. Unsa may resulta niini nga panagtagbo, ug nganong importante man kini?`

Nahinloan si Isaias sa iyang sala sa diha nga usa ka serapin nagkuhag usa ka baga gikan sa halaran ug gitandog ang iyang baba uban niini. Malagmit nga halaran kini sa incenso, diin ang pagpanglaban pinaagi ug alang sa katawhan sa Dios (tan-awa sa Pinadayag 8:3, 4). Ang iyang mga sala napasaylo, ug giisip na siya karon nga takus sa pagbarug sa presensya sa Dios—apan dugang pa niana, gisugo usab siya sa pagrepresentar sa Dios ngadto sa kalibutan.

Makasibut kaayo, ang pulong “seraph” nagkahulugan “ang usa nga nagkalayo.” Tan-awa ang paghulagway sa ministeryo ni Juan Bautista diha sa Juan 5:35—“Siya ang nagkalayo ug nagasidlak nga lamparahan, ug ikaw andam sa usa ka panahon sa pagmaya diha sa iyang kahayag.” Hinoon, natural, si Juan mismo, usa ka makasasala nga nagkinahanglan sa grasya ug kaluwasan, ang iyang ministeryo nagtudlo ngadto sa Usa ra nga makadala og grasya ug kaluwasan.

Mianhi si Jesus ingon nga hingpit nga representasyon sa himaya sa Amahan—ug nagpadala ang Dios og usa ka manalagna, usa ka makasasala, nga makahimo sa pagbuhat sa sama nga buluhaton ingon nga usa sa mga serapin sa langit.

`Sa human na pagkahibalo ni Isaias nga nahinloan na siya sa iyang sala, siya nakaingon, Ania ako, ipadala ako. Sa unsa nga paagi ang kada usa kanato, mahinloan sa atong mga sala pinaagi sa dugo ni Jesus, makatubag sama sa gihimo ni Isaias dinhi?`