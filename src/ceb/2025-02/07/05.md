---
title:  Ang Dios Uban sa Iyang Katawhan
date:   14/05/2025
---

Ang pagsunod sa paggiya sa presensya sa Dios diha sa panganod, ang mga Israelitas mihunong sa Yutang Sinaad, nagtukod sa tabernakulo, ug dayon ang mga tribo magtukod sa ilang mga kampo palibot niini—tag tulo ka tribo sa kada kilid. Ang presensya sa Dios manaog ngadto sa Labing Balaang Dapit ug magpuyo taliwala sa Iyang katawhan.

**Adunay usa ka dominante nga tribo sa kada kilid sa upat ka mga kilid sa tabernakulo. Sumala sa Numeros 2, kinsa man kining dominante nga mga tribo?**

`Numeros 2:3 (Silangan):`

`Numeros 2:10 (Habagatan):`

`Numeros 2:18 (Kasadpan):`

`Numeros 2:25 (Amihanan):`

Timan-i nga sa kada kilid nga ang kada dominante nga kilid magpalupad sa kaugalingong “standard,” o pinasahi nga bandera niini, sa pagpaila kon kinsa sila. Samtang ang Kasulatan dili tin-aw sa paghulagway kon unsa ang anaa sa matag bandera, adunay usa ka makasibut nga tradisyon –nga dili kaayo dayag kon unsa ang gihulagway sa mga kinaiyahan sa tribo diha sa Genesis 49 ug sa Deuteronomio 33—nga naghatag og usa sa upat ka mga nawong ngadto sa upat sa compass points. “Sumala sa tradisyon sa mga rabi, ang bandera sa Juda adunay hulagway sa usa ka leyon, sa kang Reuben nga samag usa ka tawo o ulo sa usa ka tawo, sa kang Ephraim ang hulagway sa usa ka asno, ug sa kang Dan usa ka agila; busa ang upat ka buhing mga binuhat nahiusa diha sa mga dagway sa kerubin nga gihulagway ni Ezequiel nagrepresentar diha sa upat ka nga bandera.”—Carl Friedrich Kell and Franz Delitzsch, Commentary on the Old Testament, vol. 1 (Peabody, MA: Hendrickson , 2011), p. 660.

Posible nga mapalabihan pagbasa ngadto sa tradisyon, hinoon, apan makasibut gihapon ang pagtandi niining karaan nga tradisyon sa gihulagway diha sa Biblia bahin sa Bag-ong Jerusalem. Usa ka makasibut nga pattern ang mogula: Adunay mga gates o ganghaan nga nagrepresentar sa tulo ka mga tribo sa tanang upat ka mga kilid sa siyudad (Pinadayag 21:12, 13).

Ang mga paghulagway sa duha ka mga kampo sa Israel ug sa Bag-ong Jerusalem nagpasantop sa usa ka mahinungdanon kaayo nga kamatuuran; Buot sa Dios nga birahon ang katawhan duol sa Iyang trono. Ang libro sa Pinadayag nagtudlo kanato nga “Ang Ginoong Dios Gamhanan sa tanan ug ang Cordero mao ang templo niini” (Pinadayag 21:22).

`Hinoon, wala kita magpuyo sa kampo sa Israel. Apan unsa nga mga paagi nga atong mahimo sa atong mga kinabuhi karon, nga magpaduol kanato ngadto sa presensya sa Dios?`