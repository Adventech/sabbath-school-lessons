---
title:  Sama og Nagsiga nga mga Baga sa Kalayo
date:   13/05/2025
---

Ang kerubin, ingon nga buhi nga mga binuhat (Ezequiel 10:8) o ang ang bulawan nga mga simbolo kanila (Exodo 25:18), makita ang tanan diha sa Daang Tugon. Sagad sila gihulagway nga nagtindog dayon sunod sa trono sa Dios, nagpadan-ag sa Iyang himaya ngadto sa uniberso. Ang kerubin giborda usab ngadto sa kurtina atubang sa Balaan sa mga Balaan (Exodo 26:1). Diha sa libro sa mga Salmo, ang labing hataas nga gahum ibabaw sa linalang balaknong gihulagway ingon nga ang Dios gipas-an pinaagi sa hangin sa kerubin (Salmo 18:10). Gisugo sa Dios nga ang arka sa tugon tongtongan o butangan og duha ka mga kerubin nga adunay mga pako nga nag-abot sa usag-usa (Exodo 25:18–20).

`Basaha ang Ezequiel 1:4–14. Unsa nga mga pagkaparihas imong makita tali niini nga pahayag ug sa mga eksena nga gihulagway diha sa Isaias 6:1–6 ug Pinadayag 4:1–11?`

Ang Ezequiel gipaila uban sa matahum nga pagpakita sa gahum sa Dios. Usa ka makalibog nga talan-awon sa pagsugod, sa pagpatukma sa suliran nga ang katawhan sa Dios nakaplagan sa ilang mga kaugalingon nga nagpuyo sa makadiyot: ang pinili nga katawhan dili diha sa yutang sinaad kondili sa pagkabihag didto sa Babilonia. Samtang gitun-an ni Ezequiel ang eksena nga gibutang sa iyang atubangan, mihangad siya ug iyang nakita ang trono sa Dios ibabaw niining tanan.

Timan-i ang importante nga mga pagkaparihas sa uban nga mga panan-awon sa “trono.” Ang buhing mga binuhat nga nasaksihan ni Ezequiel samag mga dagway sa buhing mga binuhat sa panan-awon ni Juan: usa ka liyon, usa ka agila, ug ka asno, ug usa ka tawo.

Ang misteryoso nga mga linalang nga aduany upat ka mga nawong wala nganli sa tukma diha sa unang paghulagway ni Ezequiel; apan sa ulahi, sa laing talan-awon sa lawak nga trono (tan-awa sa Ezequiel 10:1–21), gitawag sila nga “kerubin,” ug ato usab makaplagan ang nagsiga nga mga baga gikan sa panan-awon ni Isaias sa mga serapins. Pariha silag mga dagway sa buhi nga mga binuhat nga gihisgotan diha sa panan-awon ni Juan.

Sa panahon nga atong makita ang trono sa Dios—bisan diha sa hulagway nga arka sa tugon, nga nahimong dapit nga tagboanan sa Dios uban kang Moises (Exodo 25:22), o sa matahum nga mga panan-awon sa mga manalagna—ang mga kerubin anaa didto kanunay. Suod sila nga pagkadugtong ngadto sa trono sa Dios. Ang tanang mga linalang gidesenyo sa pagpakita sa Iyang himaya—bisan kon maghisgot kita bahin sa tawhanong rasa nga gibuhat sumala sa Iyang dagway o ang linalang nga mga manulunda nga gipapilit dayon sunod sa Iyang mahimayaong trono.

`Balaan, balaan, balaan si Jehova nga Dios nga Gamhanan sa ngatanan. Unsaon nimo pagkasama kon itandi ngadto sa pagkabalaang nasaksihan ni Ezequiel dinhi? Unsay ikasulti sa imong tubag bahin sa imong pagkinahanglan sa ebanghelyo?`