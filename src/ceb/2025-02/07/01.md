---
title:  Mga Patukuranan sa Alang Tagna
date:   10/05/2025
---

### Basaha sa Pagtuon sa Semana

Isaias 6:6–8, Genesis3:21–24, Ezequiel 1:4–14, Pinadayag 4:1–11, Numeros 2:3–25, Isaias 14:12–14.

> <p>Teksto nga Sag-ulohon</p>
> “Usab nadungog ko ang tingog sa Ginoo, nga nagingon: ‘Kinsa may Akong ipadala, ug kinsa may moadto alang Kanamo’ Unya ako miingon, ‘Ania ako! Ipadala ako”’

Ang katungud sa Dios sa paggahum sa uniberso natukod diha sa Iyang katungud ingon nga Magbubuhat sa tanang butang butang (Pinadayag 4:11) ug usab diha sa Iyang kinaiya. Diha sa pagdiskubre sa matarong nga kinaiya sa Dios, makasugod kita sa pagsabut kon unsa ka makasasala ang tawhanong mga binuhat sa pagkahulog niini sa himaya sa Dios (Roma 3:23).

Niining semanaha, moirug kita sa layolayo ngadto sa panan-awon bahin sa lawak nga trono ug maghunahuna kon sa unsa nga paagi ang tawhanong rasa madugtong ngadto sa usa ka balaang Dios ug sa unsa nga paagi ang halad ni Cristo makapahiuli kanato ug magdala kanato duol ngadto sa trono. Nagplano ang Dios sa pagpabalik kanato, dili lamang ingon nga mga indibiduwal, kondili ingon nga usa ka rasa, aron kita sa makausa pa makapadayag sa Iyang himaya ngadto sa ubang mga linalang. Pinaagi sa pagsusi sa ubang bahin sa Biblia, atong makaplagan ang importante nga mga giya nga makatabang kanato ug makasugod sa pagpasalamat sa hataas nga pagtawag nga gihatag sa Dios kanato, usa ka rasa sa pinasaylo ug tinubos nga mga makasasala.

Ang tawhanong rebelyon, sa katapusan ug sa hangtod, tapuson. Ug, dugang pa niana, ang mahigugmaong kinaiya sa Dios, ang Iyang pagdumili sa kaugalingon ug pagkamainantuson sa kaugalingon magadan-ag sa labi pa ka hayag kaysa Iyang orihinal nga desinyo alang sa tawo. Bisan og wala magtumong ang Dios nga mahulog ang tawo, pinaagi sa krus, ang mahigugmaong kinaiya sa Dios gipakita sa usa ka dayag kaayo nga paagi.