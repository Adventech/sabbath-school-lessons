---
title:  Isaac ug Rebeka
date:   16/04/2025
---

Sa tigulang na si Abraham ug sa walay duhaduha naghunahuna sa mga saad sa Dios kaniya bahin sa iyang kaliwatan (tan-awa sa Genesis 15:5), iyang gisugo ang iyang kinamagulangan ug labing sinaligan nga sulogoon sa usa ka solemne nga buluhaton.

`Basaha ang Genesis 24:1–4. Nganong importante man kaayo kang Abraham nga dili magminyo ang iyang anak “gikan sa mga babaye nga mga Canaanhon” (Genesis 24:3).`

Bisan og daw unsa ka eksklusibo ang iyang tambag, ang isyu alang kang Abraham kay espirituwal, dili ethnic o bahin sa kaliwatan; teyolohikal kadto, dili national. Nahibalo kaayo si Abraham sa moral nga kakulangon sa mga binuhatan sa Canaanhon, gawas sa paghisgot sa ilang pagsimba og mini nga mga dios, ug nahibalo siya kon unsa ka sayon sa iyang anak nga mahulog ngadto niini nga mga binuhatan kon magminyo siya sa usa sa ilang mga babaye.

Sa pagkatinuod, ang sugilanon sa hilabihan ka karaan nga Israel, ug gani sa Cristohanon nga iglesia latas sa gatusan ka mga tuig, diin ang katawhan sa Dios—nga unta magsaksi ngadto sa kalibutan maggapos hinoon dinhi sa kalibutan ug sa bakak nga mga pagtulon-an ug relihiyoso nga mga tinuohan. Tingali ang labing dakung pananglitan niining masubo nga katinuoran mao ang pagsugod sa pagbalaan sa adlaw nga Domingo, ang adlaw sa mga pagano nga adlaw nga gisimba, imbis sa biblikal nga Igpapahulay sa ikapito nga adlaw sa semana, usa ka katinuoran nga mahimo nga usa ka dungganon nga isyu sa katapusang mga adlaw.

`Basaha ang Genesis 24:57–67. Unsa nga mga leksyon atong mahagdaw bahin kang Cristo ug sa Iyang iglesia gikan sa pipila ka mga detalye niini nga sugilanon? Unsa may anaa diha nga matun-an, pananglitan, bahin sa atong hulog nga kahimtang gikan sa kamatuuran nga si Rebeka maoy usa ka layo na, nabulag nga paryente ni Isaac?`

Sa walay duhaduha paryente kita sa atong Magbubuhat, nga sa sinugdan gibuhat sumala sa Iyang dagway. Nahimulag kita gikan Kaniya tungud sa sala, apan, giila gihapon kita nga maoy Iyang husto nga pangasaw-onon, bisan kon tungud sa atong mga pagpili mahimo nga labi pa ka gubot ang atong kaminyoon kaysa gikinahanglan unta niini.

`Oo, gihigugma kita sa Dios, ang Iyang pangasaw-onon, labaw kaysa atong paghigugma Kaniya. Unsa nga mga pagpili ang atong mahimo, ug kinahanglan himoon, sa matag adlaw nga makapalig-on sa atong paghigugma sa Dios? Sa sama nga panahon, unsa nga mga pagpili nga makapatay sa atong gugma?`