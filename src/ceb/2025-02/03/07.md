---
title:  Dugang nga Panghunahuna
date:   18/04/2025
---

Basaha ang Juan 2:1–11, Mateo 22:1–14, 2 Corinto 11:1–5, ug Mateo 25:1–13.

Sa imo na masabtan kon unsa ka daghang data nga mabasa diha sa ubang bahin sa Biblia sa pagtabang kanimo pagpalapad sa imong pagsabut sa tagna, makatintal ang pagpasobra sa pagpasabot niini. Latas sa gatusan ka mga tuig, ang ubang mga Cristohanon nagpasantop sa simbolismo ug paglarawan nga makaplagan diha sa mga sugilanon sa Biblia hangtod nga moabot sa punto nga magsugod sila sa pagtagad sa historikal nga asoy nga usa ka sugilambong o patuo-tuo. Samtang mga patongpatong sa mga kahulugan makaplagan halos sa bisan diin nga dapit diha sa Kasualatan, kinahanglan atong hinumduman kanunay nga ang Dios adunay paagi sa pagtagad sa tinuod nga mga panghitabo nga maglambigit sa tinuod nga mga tawo ug paggamit kanila sa pagtudlo kanato sa mga butang bahin sa Iyang umalabot nga mga interaksyon sa iglesia.

Ang kumbira sa kasal didto sa Cana, pananglitan, makahatag og mga kahulugan ngadto sa sanglitanan o sambingay sa kaminyoon nga gigamit pinaagi sa tagna, apan ang kasal maoy usa ka literal nga hitabo. “Ang pulong ni Cristo nagsangkap sa daghang andam alang sa kumbira. Hilabihan ka abunda ang andam sa Iyang grasya sa pagpapas sa mga kalapasan sa mga tawo, ug sa pagbag-o ug pagsustento sa kalag.”—Ellen G. White, The Desire of Ages, p. 149.

O, sa iyang gisulat dinhi: “Ang Ginoong Dios dili magbuhat bisan sa unsa nga butang, kondili Iyang ipadayag ang Iyang tinago ngadto sa Iyang mga sulogoon, ang mga manalagna ‘ang tinago nga mga butang Iya sa Dios,’ ‘ang mga butang nga gipadayag alang kanato ug ngadto sa atong mga anak sa kahangturan.’ Amos 3:7; Deuteronomio 29:29. Ang Dios naghatag niining mga butanga kanato, ug ang Iyang panalangin magtagad sa balaan, mainampoon nga pagtuon sa mga tagna sa Kasulatan.”—The Desire of Ages, p. 234.

**Diskusyonan nga mga Pangutana:**

`Basaha ang Juan 2:1–11. Adunay daghang mga elemento diha sa Ebanghelyo ni Juan nga naglandong sa umalabot nga buluhaton ni Cristo, ug nakamatikod ang mga komentarista sa tinuyo nga paagi sa pagdala sa mga nagabasa kaniya ngadto sa Krus. Asa man nimo makita ang nagkalainlaing mga bahin sa kinaiya ni Cristo ug sa umalabot nga gingharian nga gipakita dinhi niini nga sugilanon? Unsay gitudlo niini kanato bahin sa plano sa kaluwasan, o bahin sa katapusang kumbira sa kasal nga gisaad ngadto sa Anak sa Dios?`

`Ang sambingay sa napulo ka mga olay mao nahibaloan sa halapad kaayo ug sa pinalangga kaayo nga mga tinun-an sa Biblia. Sa unsa nga bahin kining importante nga sugilanon nagtudlo kanato bahin sa panghitabo sa adlaw sa katapusan? Makahuluganon ba nga nalangan ang pamanhonon? Unsa nga mga leksyon matudlo niini nga sambingay bahin sa atong linawas nga mga relasyon ngadto kang Cristo ug sa paagi sa pakigdugtong ni Cristo ngadto sa tibuok iglesia?`

`Hunahunaa ang mga binuhatan nga misulod ngadto sa Cristianidad gikan sa pagtoo sa gawas. Gawas sa dayag kaayo, ang Domingo, ingon nga kasupak sa biblikal nga Igpapahulay, unsa pang bakak nga mga pagtulon-an nga misulod? Giunsa nila pagsulod, ug unsay atong mahimo dili lang sa pagpanalipod sa atong mga kaugalingon gikan kanila kondili sa pagtabang sa uban sa pagsabut kon unsa gayud sila? Sa unsa nga mga paagi sa mga mensahe sa tulo ka mga manulunda maoy usa ka pagsulay sa pagbuhat lang niana, aron pagtabang sa katawhan pagsabut sa bakak nga mga pagtulon-an nga misulod sa pagtoo?`