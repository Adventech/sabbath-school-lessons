---
title:  Ang Bigaon nga Asawa ni Oseas
date:   15/04/2025
---

Ang gisugo sa Dios kang manalagna Oseas mahimo nga usa ka labing katingalahan nga mga tahas nga Iyang nahatag ngadto sa usa sa Iyang mga sulogoon: pangasawa og usa ka bigaon sa usa ka tuyo! Apan gigamit sa Dios si Oseas sa pagtabang kanato sa pagsabut, gikan sa Iyang kaugalingon pagtan-aw, ang kasakit sa tawhanong sala ug rebelyon. Ang Dios sa mahigugmaon nagpili og usa ka asawa, ang Israel, kinsa sa sublisubli naglimbong Kaniya, apan, sa pagkakahibulongan kaayo, Iyang gikuha siya pagbalik ug gipahiuli siya.

`Itandi ang Oseas 1:2; Oseas 3:1; Pinadayag 17:1, 2; ug Pinadayag 18:1–4. Unsa nga pagkabigaon ang gihisgotan dinhi? Unsa nga mga leksyon ang matun-an sa Cristohanon nga iglesia gikan sa sugilanon ni Oseas? Sa unsa nga mga paagi ang iglesia sa sublisubli nagpakasala diha sa Daang Tugon?`

Ang Biblia nagpadayag nga ang mga sayup sa Israel sa Daang Tugon sa kinadak-an masubli sa iglesia ni Cristo diha sa Daang Tugon. Ang katawhan sa Dios sa tugon naglaaglaag sa wala pa sila maulipon, nagdala sa mga binuhatan sa pagsimba og mga diosdios sama sa silingan nga mga nasod ngadto sa nasod sa tugon sa Dios. Sa sayo nga bahin sa ikaupat nga siglo, ang Cristohanon nga iglesia, nakahunahuna sa paghimo og bintaha, nanguyab sa emperador sa Roma, si Constantino, ug nagdapit kaniya sa paghusay sa mga away-away sa iglesia. Sa matag kahimtang, ang katawhan sa Dios naglaag sa gawas sa ilang kadugtong uban Kaniya aron sa pagpangita og “mga sulbad” alang sa giila nga mga problema.

Ang pagpili sa Dios og mga pulong daw naghimo niini nga dayag nga wala Siya mosulay sa pagpakita kanato kon unsa nga sayup ang atong nabuhat apan kini nakausa sa Iyang pagbati. Kadtong gibudhian sa usa ka asawa makasugod pagsabut sa mga pagbati sa pagkaguba nga nahimo sa atong pagkadili maunongon ngadto kang Cristo tingali makapaukay sa mga sawang sa langit. Tingali ang labing kahibulongang bahin sa sugilanon ni Oseas mao ang gilay-on sa mga giadtoan sa propeta aron sa pagtubos o paglukat sa iyang badlongong asawa.

Kon atong tan-awon ang katapusang pagtuaw ngadto sa katawohan, sa pagtawag sa katawhan sa Dios sa paggula gikan sa Babilonia, takus hinumduman nga nanawag Siya sa Iyang kaugalingong katawhan, ug dili ang mga dumuloong, nakaila Siya kanila sa suod. Iyang gihigugma sila. Ug ingon sa pagitsa sa kalibutan ngadto sa labing malisud nga takna, nagtanyag gihapon Siya sa bili sa paglukat nga Iyang gibayran aron pagpalit kanato pagbalik pinaagi sa Iyang kaugalingong dugo. Ang krus ni Cristo, labaw kaysa bisan unsa nga butang, kinahanglan magpakita kanato kon daw unsa ka matinudanon ang Ginoo sa pagluwas sa Iyang masupilon nga katawhan.

`Unsa nga mga paagi karon nga ang bisan unsa nga iglesia, bisan ang atong kaugalingon, makahimo sa espirituhanong pakighilawas?`