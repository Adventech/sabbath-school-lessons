---
title:  Komento sa Magtutudlo
date:   18/04/2025
---

### Bahin I: Kinatibuk-ang Panglantaw

Pangabli nga Teksto: Pinadayag 19:9

**Tutokan sa Pagtuon:** Genesis 2:18–23, Ezequiel 16:3–32.

Diha sa literary structure sa asoy bahin sa Paglalang diha sa Genesis, ang institusyon sa kaminyoon, nga makita sa ikapitong bahin sa Genesis 2:21–24, nagkaabay sa institusyon bahin sa Igpapahulay, nga makita sa ikapitong adlaw, diha sa Genesis 2:1–3. Kining numerological parallel nagpasantop sa usa ka leksyon nga hataas sa pagkamahinungdanon: ang relasyon tali sa Dios ug sa tawhanong pamilya nga sabton diha sa kahayag sa sacramento sa kaminyoon.

Ang asoy bahin sa kaminyoon gisubli diha sa unang mga lakang sa katawhan sa Israel panahon sa Exodo. Ang sumbanan sa pangabugho, sagad nadugtong sa sumbanan sa pagpanapaw sa kaminyoon, makaplagan, pananglitan, diha sa documento sa kasabutan o tugon sa Napulo ka Sugo (Exodo 20:5; itandi sa Numeros 25:1; Deuteronomio 4:23, 24). Ang kasabutan tali sa Dios ug sa Iyang katawhan nasabtan diha sa panagkausa nga mga kasabutan. “Gihigugma” sa Dios ang Iyang katawhan (Deuteronomio 7:8), ug ang Israel kinahanglan unta “mahigugma” usab sa Dios (Deuteronomio 6:5). Ang Hebreo nga pulong yada’,“ ”sa pagkahibalo,” nga naghulagway sa sexual, suod, ug personal nga relasyon tali sa bana ug asawa (Genesis 4:1, Genesis 19:8), gigamit sa pagpapahinungod ngadto sa relasyon tali sa Dios ug sa Iyang katawhan (Salmo 16:11; Jeremias 2:2, 3; Ezequiel 16:3–32).

Tungud niini nga mga katarungan, kinahanglanon ang pagtuon sa mga biblical dimensions sa panagkausa sa relasyon aron molabaw pa ka maayo ang pagsabut sa kahulugan sa hulagway sa conjugal o panagkauban diha sa pagkausa.

### Bahin II: Komentaryo

Atong unahon pagtan-aw ang biblical model sa kaminyoon sumala sa gipakita pinaagi sa duha ka magtiayon diha sa libro sa Genesis: Si Adan ug Eva ug si Isaac ug Rebeka. Sa sunod, atong susihon ang simbolo sa panagkauban diha sa matagnaon nga mga kagamitan: nga, ngano ang “bigaon” ug ang “pangasaw-onon” nga mga kaagi naghulagway, sa pasunod, sa kapakyasan ug sa kalamposan sa relasyon sa Dios sa nahulog nga tawo.

**Adan ug Eva**

Sumala sa biblical record, ang institusyon sa kaminyoon gihimo didto sa Tanaman sa Eden, sa nahaunang adlaw sa tawhanong kasaysayan (Genesis 1:26, 27; Genesis 2:18, 20–23). Busa, gipaabot nga kining karaan, tinuga nga mga teksto sa Genesis adunay patukuranan nga mga prinsipyo sa kaminyoon ug, busa, mapuslanon sa atong pangutana.

“Diha sa dagway sa Dios” (Genesis 1:27). Makasibot nga ang regular plural gigamit sa paghulagway sa pamaagi sa Dios sa paglalang sa tawhanong magtiayon: ang plural sa berbo nga n’aseh, “atong buhaton” (Genesis 1:26), nagpasabot ngadto sa interrelationship nga anaa sulod sa Godhead. Tungud kay ang Dios maoy naglalang sa magtiayon “diha sa Iyang kaugalingong dagway” (Genesis 1:27) nagpasabot nga, ingon nga usa ka magtiayon, si Adan ug Eva kinahanglan magpakita sa modelo sa balaang interrelationship. Kini nga parallel kinahanglan, dili hinoon sabton nga literal sa kahulugan, pananglitan, nga adunay sexual relationship o relasyon sa pakighilawas diha sa Godhead o Pagka-Dios. Ang ideya ingon lang ka yano niini, nga maingon nga adunay gugma ug panaghiusa tali sa Tulo sa Persona sa Pagka-Dios, kinahanglan adunay gugma ug panaghiusa tali sa lalaki ug sa babaye (tan-awa sa Genesis 2:24; Juan 15:9, 12, 17; Efeso 4:1–6).

“Usa ka katabang nga matandi o masama ngadto kaniya” (Genesis 2:18). Ang pulong ‘ezer, “katabang,” sa kinatibuk-an gigamit sa pagpahinungod ngadto sa buhat sa Dios bahin sa kaluwasan (Exodo 18:4, Salmo 33:20, uban pa). Ang pulong kenegdo, “matandi o masama ngadto kaniya,” nagkahulugan sa literal “sama” (ke) ug “atubangan sa usag-usa.”

Ang reciprocal dynamic o panagbaylo-ay nga kahimtang nga anaa tali sa lalaki ug sa babaye diha sa Paglalang ug human sa Pagkahulog nagsilbi usab ingon nga usa ka hulagway sa pagpasabot sa pagpangibug tali sa Dios ug sa Iyang katawhan (itandi sa Awit ni Salmo 6:3, Genesis 3:16, Efeso 5:21–28).

**Isaac ug Rebeka**

Ang sugilanon sa kaminyoon ni Isaac ug Rebeka girecord diha sa Genesis 24, ang kinatas-an nga kapitulo sa Genesis. Kini nga sugilanon adunay usa ka leksyon bahin sa presensya sa Dios. Si JEHOVA (YHWH), nga wala gayud mosulti dinhi niini nga kapitulo, hinoon, gihisgotan sa 17 ka besis. Laing dugokan nga pulong sa kapitulo mao ang berbo nga “lakaw” (halak), nga mabasa usab 17 ka besis, pito niini adunay kadugtungan ngadto kang Rebeka. Ang pulong “lakaw” mao ang berbo nga nakapadasig sa panaw ni Abraham agig tubag sa tawag sa Dios (Genesis 12:1, 4). Busa si Rebeka gisabot ingon nga usa ka ikaduha nga Abraham. Ang kinatibuk-ang ideya dinhi niini nga kapitulo mao nga ang kaminyoon mao ang dapit sa presensya sa Dios, ang dapit sa kaluwasan sa Dios. Ang kaminyoon ni Isaac ug Rebeka nagpakita, nga usa ka mapahimangnoon nga mga elemento nga naghatag og kahayag sa atong pagsabut sa kasabutan sa Dios uban sa Iyang katawhan.

_Ang Dios nagpahigayon sa kasabutan._ Maingon nga si Abraham (Elizer ug Isaac) mibalhin ngadto sa dapit sa umalabot nga pangasaw-onon, ang Dios maoy naghimo sa unang lihok ngadto sa Iyang katawhan, sa Iyang pangasaw-onon. Apan, dili mamugos ang Dios sa Iyang tugon. Sa sama nga paagi, si Isaac nagtagad sa kagawasan sa pangasaw-onon, nga maoy modesider sa dili pagsunod kaniya: “tingali ang babaye dili gustong mosunod kanako” (Genesis 24:5).

_Ang tubag sa pangasaw-onon._ Si Rebeka wala mag-alang-alang sa pagsunod ug pagtubag uban sa usa ka pulong: ‘elek,’ “Molakaw ako” (Genesis 24:48), nga nagtimaan sa katapusan nga pagpakita sa dugokan nga berbo nga halak (“lakaw”) nga kadugtong kang Rebeka. Nga gikonsulta si Rebeka katingalahan sa kahulugan sa iyang kultura diin ang babaye walay ikasulti sa iyang kaminyoon, niini nga hitabo, ang tanan nag-agad sa iyang “yes” o pagsugot maingon nga siya ang adunay katapusang pulong niining butanga. Dugang pa, ang tubag ni Rebeka sama ingon nga tubag sa patriarca nga Abraham. Ang mga berbo nagpalanog sa berbo sa paggikan ni Abraham ngadto sa Mesopotamia: wayyelek, “migikan” (Genesis 12:4). Niini nga kahulugan, ang mga lakang ni Rebeka nagsunod sa mga lakang ni Abraham.

_Ang kabahin sa pag-ampo._ Nag-ampo si Elizer alang sa kalamposan sa iyang panaw (Genesis 24:12) ug usab nga si Rebeka maghatag kaniya og mainom (Genesis 24:14). Dayon, sumala sa sa iyang pag-ampo, “naghatag kaniya og mainom” si Rebeka (Genesis 24:18). Usab, nag-ampo si Isaac alang sa kalamposan sa iyang pagkighibalag kang Rebeka (Genesis 24:63). Dayon, nagkatagbo ang mga mata sa mga mata ni Isaac (Genesis 24:64).

_Ang Kabahin sa gugma._ Ang biblical text nagreport nga gihigugma ni Isaac si Rebeka sa diha nga naminyo na sila (Genesis 24:67). Ang gugma nagpasabot og pagkamatinumanon, ang katungdanan sa “pagkinabuhi nga malipayon uban sa asawa nga iyang gihigugma” (Ecclesiastes 9:9). Kining Hebreo nga konsepto bahin sa gugma nakapadasig sa Hebreo nga teolohiya sa relihiyon. Ang kasinatian sa conjugal love gigamit ingon nga usa ka modelo alang sa kasabutan tali sa Dios ug sa Iyang katawhan (Oseas 2:2, Oseas 3:1). Ang “gugma” sa Daang Tugon maoy usa ka kabahin sa konsepto sa “kasabutan” (Deuteronomio 7:9). Busa, kon magtawag ang Dios sa katawhan sa paghigugma Kaniya, wala Siya magpasabot ngadto sa usa ka hamubo nga panahon sa sentimental nga kasinatian; ang paghigugma sa Dios nagpasabot sa pagtugyan ngadto sa pagkinabuhi uban Kaniya sa tibuok kinabuhi (Deuteronomio 6:5–9, Exodo 20:6).

**Ang Biga-on ug ang Pangasaw-onon**

Ang kasinatian sa panagkauban diha sa kaminyoon nakapadasig sa mga propeta. Kon dili magmatinumanon ang katawhan sa Dios ngadto sa Dios pinaagi sa pag-alagad sa ilang mga dios, gipanag-ingon sila ngadto sa usa ka bigaon, ug ang kasabutan sa kaminyoon gihulagway nga naputol o nabugto. Sa laing bahin, kon magmatinumanon ang katawhan sa Dios ngadto Kaniya, gisaulog ang kasabutan sa kaminyoon, ug ang Israel, o ang iglesia, gitandi ngadto sa usa ka maanyag nga pangasaw-onon.

_Ang Bigaon sa Dios._ Diha sa libro ni Oseas, ang simbolismo sa conjugal o panagkauban nagpasabot ngadto sa espirituwal nga ideya ug usa ka historical nga katinuoran. Gitawag sa Dios sa propeta Oseas sa pagkuha og “usa ka asawa sa pagkabigaon . . . , kay ang yuta nakahimo og dakung pagkabigaon” (Oseas 1:2). Kini nga mga pulong mahimo nga sabton nga literal ug espirituwal. Kining babayhana “gihigugma sa usa ka lover [usa ka tawo nga lahi kaysa iyang bana]” ug nakighilawas, maingon sa mga anak sa Israel, nga gihigugma sa Dios, nag-alagad ngadto sa laing mga dios (Oseas 3:1); niini nga kahulugan, usa siya ka tinuod nga professional nga bigaon sama sa mga babaye niadtong panahona sa nasod sa Canaan. Busa, sa pagkakita sa mga tawo sa Israel sa propeta nga nangasawa og usa ka bigaon, nagpaila sila sa ilang mga kaugalingon ingon nga usa ka bigaon nga gipangasawa sa Dios.

_Ang Bigaon sa Dios._ Diha sa libro sa Ezequiel, ang babaye o pangasaw-onon, ingon nga usa ka simbolo sa katawhan sa Dios, gihulagway nga nagpadayon. Sa pagkakaplag sa Dios kaniya, usa lang siya ka mahugaw ug ngil-ad nga bag-ong nahimugso nga bata sa pagano nga kagikan (Ezequiel 16:3). Dayon, giatiman siya sa Dios. Iyang gihinloan siya ug gipakaon siya, ug mitubo siya “sa hilabihan gayud ka matahum” (Ezequiel 16:13), nagrepresentar sa katahum sa Dios, nga gipahamtang kaniya (Ezequiel 16:14). Ang sama nga Hebrew qualification nga me’od me’od, “hilabihan ka bantugan” (Ezequiel 9:9). Ang gihimo sa Dios nga “hilabihan” ka maayo nausab ngadto sa “hilabihan” ka ngil-ad.

_Ang Bigaon ug ang Pangasaw-onon._ Diha sa pagpalanog sa Hebreo nga mga propeta, ang libro sa Pinadayag naggamit sa conjugal metaphor sa pagpaila sa kalahian tali sa duha ka hulad sa babaye. “Ang pangasaw-onon nga gidayandayanan alang sa iyang bana” (Pinadayag 21:2) nagrepresentar sa katawhan sa Dios nga ikauban sa pagpuyo sa Dios didto sa “Bag-ong Jerusalem” (Pinadayag 21:3). Sa laing bahin, “ang dakung bigaon” nagrepresentar sa nanapaw nga iglesia “nga naghugaw sa yuta uban sa iyang pagpakighilawas” (Pinadayag 19:2).

### Bahin III: Kagamitan sa Kinabuhi

Ang conjugal metaphor adunay mahimo nga pagpahinungod sa tulo ka mga bahin sa Cristohanon nga kinabuhi sa personal nga relasyon sa usa ka tawo uban sa Dios, sa relasyon sa usa ka tawo uban sa iyang asawa o bana, ug diha sa iglesia.

**Uban sa Dios.** Sa unsa nga mga paagi ang conjugal nga metaphor mapahinungod ngadto ug maghatag og kahayag sa imong personal nga relasyon sa Dios? Sa unsa nga paagi kini nga metaphor makatabang kanimo sa pagdala sa imong relihiyon sa dugang pa ka bug-os nganha sa imong kinabuhi? Unsay matudlo niini kanimo nga ang Dios dili lamang presente kon ikaw mag-ampo ug magsimba sa iglesia kondili sa bisan diin ug sa tanang panahon? Sa unsa nga mga paagi ang hulagway sa kaminyoon makatudlo kanimo sa paglakaw uban sa Dios: sa gabii isa imong pagkatulog, sa adlaw sa imong trabaho, sa paghunahuna, sa pagsulti, pag-awit, pagkaon, pagdula, ug pagkatawa usab ug usab sa mga panahon sa imong pagantus, paghilak, ug sa pagpakigbisog? Ilista ang espisiko nga mga pananglitan kon imong bati-on ug makasabot nga ang Dios haduol kanimo, ug sa panahon nga imong bation nga halayo Siya gikan kanimo o masubo alang kanimo.

**Uban sa Usa ka Asawa o Bana.** Diha sa kahayag sa biblianhong modelo sa kaminyoon, hunahunaa ang imong relasyon sa imong kaparis. Tagda ninyo sa malipayon sa usag-usa “kinsa imong higugmaon sa tanang adlaw sa imong . . . kinabuhi” (Ecclesiastes 9:9), magpasakopay sa usag-usa diha sa kahadlok sa Dios” (Efeso 5:21; itandi sa Genesis 3:16). Diskobreha ang dagway sa Dios diha sa imong kaparis, ug respetohi ug kahibudngi ang kalahian gikan kanimo (Genesis 1:26). Sa unsa nga paagi ang prinsipyo sa panaghiusa mohaum sa prinsipyo sa kalahian (Genesis 2:24)?

**Diha sa Iglesia.** Isaysay ang relasyon tali sa iglesia ug sa kinaiya sa Dios. Sa unsa nga paagi ang gugma ug pagkamatarong sa Dios magamit sa kinabuhi sa iglesia? Pangita og lig-on nga mga pananglitan diin ikaw, o ang imong iglesia, mapakyas ug molampos?

`Notes`