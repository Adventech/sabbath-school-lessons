---
title:  Mga Hulagway Gikan sa Kaminyoon
date:   12/04/2025
---

### Basaha sa Pagtuon sa Semana

Genesis 2:23–25, Efeso 5:29–32, Ezequiel 16:4–14, Pinadayag 18:1–4, Genesis 24:1–4, Pinadayag 19:1–9.

> <p>Teksto nga Sag-ulohon</p>
> “Unya miingon siya kanako, ‘Isulat: “Bulahan kadtong gipanawag ngadto sa kumbira sa kasal sa Cordero!” ‘ Ug siya miingon kanako, ‘Mao kini ang matuod nga mga panultihon sa Dios’” (Pinadayag 19:9).

Ang Biblia puno sa mga sugilanon sa gugma nga gamhanang nagpadayag sa mga aspeto sa kaluwasan ug sa gugma sa Dios alang sa Iyang katawhan. Ang labing suod sa mga relasyon, ang kaminyoon, nagpamatuod nga usa ka tulonghaan diin, kon atong tugotan ang atong mga kaugalingon sa pagsinati niini sa paagi nga maoy tuyo sa Dios, atong makaplagan ang lalum nga mga leksyon bahin sa Iyang gugma kanato, bahin sa atong relasyon ngadto Kaniya, ug bahin sa mga gitas-on nga Iyang gibuhat aron pagtubos kanato.

Ang moderno nga mga pagsabut bahin sa gugma ug kaminyoon nagpalig-on sa atong katakos ngadto sa pagpasalamat sa gustong itudlo sa Dios kanato pinaagi sa pakigsaad sa kamiyoon. Bisan og ang tawhanong pagkamakasasala dako og nahimong kadaot sa kaminyoon (ug halos sa matag butang), ang kaminyoon mahimo gihapon nga usa ka gamhanang paagi sa pagpadayag sa kamatuuran, bisan sa matagnaong kamatuuran. Labaw pa kaysa paghimo lang kanato nga malipayon, ang kaminyoon kinahanglan maoy usa ka tulonghaan diin atong matun-an sa halalum ang mga leksyon bahin sa atong mga kaugalingon ug sa atong mga relasyon ngadto sa Dios.

Niining semanaha atong tun-an ang nagkalainlaing mga paagi sa gisulti sa Pulong sa Dios bahin sa mga kaminyoon, maayo ug dili maayo. Busa makakuhag mga leksyon gikan niini nga mga pananglitan aron pagsabut sa labaw pa ka maayo kon sa unsa nga paagi ang Dios makigdugtong sa Iyang katawhan, bisan kon sila mapakyas, ug makakat-on kitag pipila ka mga kamatuuran bahin sa Iyang gugma nga makatabang kanato sa labaw pa ka maayo nga pagsabut sa mga panghitabo sa panahon sa katapusan.