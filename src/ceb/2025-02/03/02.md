---
title:  Usa ka Unod
date:   13/04/2025
---

Pipila ka biblikal nga mga sambingay nagpasantop sa kasuod sa handum sa Dios uban sa tawhanong rasa nga labaw pa kaysa kaminyoon. Kini nga sambingay o sanglitanan gigamit sa kanunay sa biblikal nga sugilanon—ug nagpakita sa tin-aw kaayo diha sa Pinadayag—nga kinahanglanon sabton sa mga tinun-an sa Biblia kon unsay gipasabot sa Dios sa Iyang paggamit niini diha sa Pulong.

`Basaha ang Genesis 2:23–25 ug Efeso 5:29–32. Sa unsa nga mga paagi ang kaminyoon naghulagway sa kadugtungan sa Dios ngadto sa katawhan.`

Sa usa ka higayon sa pagpakigsulti ni Jesus ngadto sa mga Pariseo, Iyang gikutlo ang asoy sa Genesis sa kaminyoon ni Adan ug Eva, nga ngadto niini ang mga Pariseo dali kaayo nagpasupot og pangutana, “Nganong nagsugo man si Moises sa paghatag og sertipiko sa panagbulag?” (Mateo 19:7).

Hinoon, si Moises giila nga usa ka magtutukod nga propeta alang sa nasod. Handurawa ang pagsukitsukit sa mga Pariseo sa Awtor sa institusyon pagtandi Kaniya batok sa Iyang kaugalingong manalagna. Ang ilang paagi hulagway sa ilang pagduol kang Jesus: sagad ilang gisulayan ang pagpamatuod nga ang Iyang mga pagtulon-an nahisupak sa Kasulatan.

Sa tibuok kinabuhi, ang matinumanong kaminyoon maoy maayo nga tinukod sa Dios sa patukuranan sa tawhanong rasa. Ang nahulog nga tawo, walay suwerte, nagdaot niini nga patukuranan nga gasa gikan sa Dios.

Tingali, sa gihatag nga importansya nga gipahinungod sa Kasulatan ngadto sa kaminyoon, dili kini usa ka pagkahiatol nga ang institusyon sa kanunay sa pagkailalum sa walay hunong nga pangataki. Uban sa Igpapahulay usa kini sa duha ka mga gasa nga gihatag kanato gikan sa Eden, ug kining duha gituyo sa pagpakita sa handum sa Dios alang sa usa ka suod nga relasyon sa Dios alang sa Iyang linalang.

Ang kaminyoon, ang suod nga pagparis sa duha ka dili hingpit nga mga tawo. Sa kanunay kini maoy hinungdan sa panagkabingkil. Ang usa ka kaminyoon tali sa iglesia ug ni Cristo mao ang pagparis sa usa ka hingpit nga Manluluwas uban sa usa ka dili gayud hingpit nga pangasaw-onon. Bisan pa niini, atong mahibaloan ang gugma sa Dios kon unsa ang gitanyag sa usa ka maayo nga kaminyoon.

Aniay tulo ka mga prinsipyo alang sa kaminyoon. Nahauna, pasayloa ang imong kaparis, bisan unsa siya ka dili takus, maingon sa pagpasaylo ni Cristo kanato, bisan unsa ka dili takus. Ikaduha, dawata ang imong kaparis, ang mga sayup ug tanan, maingon sa pagdawat ni Cristo kanato, sa mga sayup ug tanan.

`Ikatulo, maingon nga giuna kita pagtagad ni Cristo sa dili pa ang Iyang kaugalingon, unaha pagtagad ang imong kaparis sa dili pa ang imong kaugalingon. Sa unsa nga paagi kining tanang tulo nga mga prinsipyo nga gipasukad sa ebanghelyo nga makatabang kanato dili lamang sa pagsabut kon giunsa sa Dios pagpakigdugtong sa Dios kanato, kondili makatabang usab sa bisan unsa nga kaminyoon?`