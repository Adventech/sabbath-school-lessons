---
title:  "Ang mga Nasod: Bahin 1"
date:   19/04/2025
---

### Basaha Pagtuon sa Semana

Genesis 10:1–12, Genesis 12:1–9, 1 Samuel 8:4–18, Mateo 20:25–28, Pinadayag 18:1–4.

> <p>Teksto nga Sag-ulohon</p>
> “Unya gihatag ngadto Kaniya ang dominio ug himaya ug usa ka gingharian, aron ang tanang katawhan, kanasuran, ug mga pinulungan maga-alagad Kaniya. Ang Iyang dominio molungtad sa walay katapusan, nga dili umalagi, ug ang Iyang gingharian dili mabungkag (Daniel 7:14).

Ang libro sa Pinadayag nagpakita kanato sa mga sulbad sa Dios alang sa atong nahulog nga kalibutan. Diha sa katapusang mga kapitulo, ang pagduol ngadto sa kahoy sa kinabuhi mapabalik, wagtangon ang tunglo, ug dawaton kita pag-usab ngadto sa presensya sa Dios. Ang Pinadayag, sa ubang paagi, mao ang libro sa Genesis sa baylo, nga maoy hinungdan nga ang Genesis magpabilin nga usa ka importante nga yawe ngadto sa pagsabut sa paglambo sa mga problema sa kalibutan sa unang bahin.

Usa sa dugokan nga mga isyu diha sa Daniel ug Pinadayag mao ang kalibutanong pangagamhanan, usa ka pasunod sa tawhanong mga pagsulay sa paggahum sa usa ka planeta nga Iya sa Dios ug kinsa—sa panahon nga kining makalilisang nga sugilanon sa sala ug rebelyon matapos na sa hangtod—sa katapusan mobanus ang matarong nga paggahum.

Usa kini ka dugay nga proseso nga maghatud nganhi niini nga gutlo, nga nagsakop sa kaliboan nga katuigan sa tawhanong mga eksperimento sa pagpangagamhanan sa kaugalingon. Wala gayud sila molampos; bisan kadtong nagpahayag sa kinatas-an nga mga baruganan sa kanunay nakulangan sa pagkab-ot sa tumong, sa kanunay makalilisang nga nakulangan, niana nga mga baruganan. Daghan na kaayo ang makasusubo nga kasaysayan sa tawo latas sa kaliboan ka mga tuig walay lain kondili mga kaagi sa trahedya nga nadala niining napakyas nga mga sistema ibabaw kanato. Ug maganam lang kini ka ngil-ad hangtod sa pagtukod sa gingharian sa Dios nga dili na mabungkag (Daniel 7:27).