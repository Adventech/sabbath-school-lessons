---
title:  Nimrod ug Nineve
date:   20/04/2025
---

Ang Eden gibuhat ingon nga malipayon nga puloy-anan alang sa tawhanong kaliwat. Sa pagsulod na sa sala, wala nay kapilian ang Dios kondili ang pagpapahawa sa tawo gikan sa Tanaman ug sa kahoy sa kinabuhi, hinoon sa pagkakaron lang.

Gawas sa Tanaman, ang mga tawo gisugo sa pagbuhat pag-ayo aron masangkapan pagpadayon ang ilang pagkinabuhi. Naganam kalisud ang kinabuhi; magkinabuhi kita uban sa kasakit ug pinaagi sa singot sa atong mga kilay (Genesis 3:16–19). Ang atong unang mga ginikanan nagsalig nga ang husto nga Hari maghatag og usa ka agianan balik ngadto sa Eden, ug nagdala silag mga halad ngadto sa mga ganghaan sa Eden sa matinumanong pagpaabot sa pagtubos sa gisaad sa Dios gikan sa sinugdanan nga gitanyag sa nahulog nga kalibutan.

“Ang Tanaman sa Eden nagpabilin dinhi sa yuta sa dugay nang panahon human ang tawo nahimong sinalikway gikan sa matahum nga mga dalan. . . . Didto moadto si Adan ug ang iyang mga anak nga lalaki aron mosimba sa Dios, dinhi ilang gibag-o ang ilang mga panada sa pagtuman nianang balaod nga nalapas nga maoy nakapalayas kanila gikan sa Eden. Sa pagkaylap sa balud sa kalapasan sa tibuok kalibutan, ug ang pagkadaotan sa mga tawo maoy nakaingon sa ilang pagkalaglag pinaagi sa usa ka lunop sa mga tubig, ang kamot nga maoy nagtanum sa Eden maoy nagkuha niini gikan sa yuta. Apan sa katapusang pagpahiuli, ‘sa bag-o nga langit ug sa usa ka bag-ong yuta’ (Pinadayag 21:1), ipahiuli sa labaw pa ka mahimayaon nga pagkadayandayan kaysa sinugdanan.”—Ellen G. White, Patriarchs and Prophets, p. 62.

Apan, ang uban, nagbuhat pinaagi sa tawhanong pagkab-ot sa “mga sulbad” sa atong bag-ong nakaplagan nga mga problema, ug atong nakita ang pagkahimugso sa mga siyudad-estado, usa ka pagsulay sa pagmugna og usa ka sayonsayon nga kinabuhi, ug tingali sa pagsulay sa pagdakop pag-usab sa nawala nga Eden.

`Basaha ang Genesis 10:1–12. Dinhi gipaila sa Biblia ang pila ka dungganong political players nga makaplagan sa tibuok Biblia, lakip ang Nineve ug Babilonia. Nahatagan sa atong nahibaloan nga mga kalabotan niadto nga mga siyudad sa ulahi, unsay atong makat-onan gikan niini nga mga teksto?`

Ang uban nakabasa bahin kang Nimrod ug nakaingon nga siya usa ka dungganong bayani, sama sa nagabuntog nga mga bayani sa pagan mythology. Apan sa paghulagway sa Biblia kaniya ingon nga “usa ka gamhanan dinhi sa yuta,” ug usa ka “gamhanang mangangayam atubangan ni JEHOVA,” dili kini usa ka pagdayeg. Si Nimrod bantugan sa iyang kaugalingong pagbanabana, ug nagbarug siya “atubangan” sa Ginoo sa pagpaila sa iyang walay pag-ila sa Dios. Ang atong nakita niini nga mga teksto mao ang pagdagsang sa rebelyon batok sa Dios, usa ka rebelyon nga magpabilin hangtod, nga kining tanang pagsupil o pagrebelde wagtangon sa dayon.

`Ngano nga ang sala sa rebelyon batok sa Dios labaw pa ka malinglahon kaysa ato dayon maamgohan? Unsaon nato pagpanalipod sa atong mga kaugalingon batok niining tawhanon kaayo nga taras?`