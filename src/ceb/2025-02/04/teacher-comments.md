---
title:  Komento sa Magtutudlo
date:   25/04/2025
---

### Bahin I: Kinatibuk-ang Panglantaw

**Dugokan nga Teksto:** Daniel 7:14

**Tutokan sa Pagtuon:** Genesis 12:1–9.

Sa paglalang sa Dios sa yuta, aduna Siya plano bahin sa kalipay ug gugma alang sa Iyang katawhan nga magkinabuhi dinhi. Apan, sa baylo nga matuman ang plano sa Dios alang kanila, nahulog ang mga tawo ngadto sa pagkatintal sa pagpili sa ilang kaugalingong mga paagi. Sa sunod nga duha ka mga leksyon, atong tun-an kon sa unsa nga paagi napakyas ang mga nasod sa pagpangita sa husto nga dalan ug sa unsa nga paagi naggiya ang Dios sa mga tawo sa ilang pakigbisog sa pagpangita sa kahayag diha sa kangitngit. Kining kangitngit nahimo pinaagi sa ilang handum sa pagpangagamhanan sa kaugalingon.

Ang handum alang sa pagpangagamhanan sa kaugalingon unang napakita didto sa Tanaman sa Eden, sa diha nga si Adan ug Eva ubos sa pagbuot o inpluensya sa bitin, nagsupak sa Dios ug nahulog ubos sa pagsulay sa handum sa “pagkahimong sama sa Dios” (Genesis 3:5). Ang gisangpotan, si Adan ug Eva, ingon nga nahulog nga mga binuhat, nakabaton sa kahibalo sa sala ug busa nawad-an sa moral nga gahum sa pagpili sa maayo ibabaw sa daotan (Genesis 3:22). Sa ulahi sa sayo nga kasaysayan sa tawo, ang mga lalaki didto sa Babel nakahukom sa pagtukod og usa ka tore aron makaabot ngadto sa ganghaan sa Dios (“Bab-El” ) didto sa langit aron ilang mailog ang dapit sa Dios (Genesis 11:1–4). Apan ang mga nagtukod sa Babel nangalibog ug, ang resulta sa ilang paghunahuna gikatag sila sa Dios sa ibabaw sa yuta.

Bisan ang katawhan sa Israel misulay sa paggahum sa ilang mga kaugalingon, ug sa baylo nga mosagop sa paggahum sa Dios, nangita silag usa ka hari gikan sa mga tawo taliwala sa ilang kaugalingong mga tribo. Mitubag ang Dios ngadto sa tanan niining tawhanong mga kalihokan uban sa balaang mga pamaagi. Nahauna, gitawag sa Dios si Abraham sa pagkahimong usa ka panalangin ngadto sa mga nasod. Dayon ang Israel, ug sa ulahi ang iglesia gitawag sa pagsaksi ngadto sa kanasuran bahin sa gingharian sa Dios. Batok sa pagsulay sa pagsalig sa tawhanong gahum sa pagtukod og mga gingharian dinhi sa yuta, ug busa sa pagkahulog ngadto sa kangitngit, ang Biblia nagdala sa paglaum bahin sa gingharian sa Dios, ang bugtong nga kahayag alang sa mga nasod.

### Bahin II: Komentaryo

**Adan ug Eva**

Didto sa Tanaman sa Eden, ang sugilanon sa panagsangka tali ni Eva ug sa bitin nagpadayag sa hinungdan sa tawhanong kapakyasan; nga mao, ang handum sa pag-ilis sa Dios. Ang bitin maoy unang mipakita sa sugilanon. Sa iyang pagsulti daw Dios ang iyang paningog, ang Magbubuhat mismo. “Miingon” ang bitin (Genesis 3:1), sama sa “giingon” sa Dios sa kanapulo ka besis diha sa sugilanon sa Paglalang. Ang sama nga verbal form nga wayyo’mer, “Siya miingon,” nga gigamit diha sa duha ka mga sugilanon. Ang pagkamugna nga mga pulong makasamok, kay ang subject sa berbo “siya miingon” wala isulti. Gani, mao lamang kining bugtong mga kahimtang niining tibuok nga passage nga ang subject wala ihatag sa tin-aw. Ug sa pagdugang sa kalibog, ang berbo giunahan gani sa ngalan Elohim, “Dios,” nga naghatag sa pagtuo nga ang Dios ang nagsulti. Ang Hebrew text adunay mosunod nga pagpasunod sa mga pulong: “Ang Dios miingon sa babaye.” Busa, ang bitin daw nagsalili sa Dios.

Makapasibot, ang sama nga kalibog mipakita sa diha nga ang babaye nakiglambigit sa pagsupak sa Dios. Ang mga pulong nga naghulagway sa iyang panglihok, “nakita sa babaye . . . nga maayo” (Genesis 1:4, 10, 12, 18, 25, 31). Nagpalanog kini tali sa mga pulong sa Dios ug sa mga pulong ni Eva nagsugyot nga napulihan na ang balaang Magbubuhat pinaagi sa iyang kaugalingong opinion. Sa pagkatinuod, daw sama sa Dios ang iyang panglihok: “Nikaon siya sa bunga niini ug gihatag ngadto sa iyang bana uban kaniya, ug mikaon siya” (Genesis 3:6). Kining tulo ka mga berbo (italicized diha sa quotation) hangtod dinhi nalambigit lamang sa Magbububat. Gihatag sa Dios aron makaon (Genesis 1:29). “Gikuha” sa Dios ang tawo (Genesis 2:15) ug “gikuha” sa Dios ang usa sa iyang mga gusok (Genesis 2:21). Busa, gipaila ni Eva ang iyang kaugalingon ingon nga ang Magbubuhat ug sa usa ka bahin nagpahamtang sa iyang “paggahum” ibabaw kang Adan.

Sa ulahi, silang duha si Adan ug Eva misulay pag-usab sa pagpuli sa dapit sa Dios sa ilang pagkaamgo nga mga hubo na sila. Ang biblical text nagreport nga “nagbuhat sila og mga tabon sa ilang mga kaugalingon” (Genesis 3:7). Ang berbo “nagbuhat” gigamit hangtod dinhi nga kadugtong lamang sa Dios, ang Magbubuhat (Genesis 1:31, Genesis 2:2, ug uban pa). Makahuluganon nga, si Adan ug Eva misulay sa pagsulbad sa ilang problema pinaagi sa pagbutang sa ilang mga kaugalingon sa dapit sa Dios, ang Usa nga Balaan, usa ka lihok nga gihimo nang daan sa babaye. Makalibog nga ang tawhanong magtiayon miipon na karon sa katuyoan sa bitin, nga mao ang pag-ilog sa paggahum sa Dios. Ang ilang pagpasipala nagsugyot usab diha sa pagpalanog tali sa pulong ‘arom, sa paghulagway sa ilang “pagkahubo,” ug ang pulong ‘arom, naghulagway sa “pagkamalalangon” sa bitin (Genesis 3:1).

**Ang mga Magtutukod sa Babel**

Ang pinulungan nga gigamit sa paghulagway sa trabaho sa mga magtutukod sa Babel nagpalanog sa asoy o sugilanon sa Paglalang, uban sa tinuyo nga tumong sa pagbali sa buhat sa buhat sa Paglalang ug pagpuli sa Dios sa Paglalang. Kini nga tuyo gipaila nang daan diha sa listahan sa mga nasod diin ang patukuranan ni Nimrod sa gingharian sa Babel gipaila uban sa technical nga pulong re’shit “sinugdanan” (Genesis 10:10), nga nagpalanog sa balaang asoy sa Paglalang (Genesis 1:1). Si Nimrod, nga ang ngalan nagkahulugan “morebelde kita,” gipaila ingon nga magbubuhat sa Babel, sama sa Dios nga mao ang Magbubuhat sa mga langit ug sa yuta.

Diha sa sugilanon sa tore de Babel, atong napanid-an ang sama nga pagpangilog. Ang mga pulong, ‘al peney, “ibabaw sa nawong sa,” nga gigamit sa pagpahinungod ngadto sa kahimtang sa yuta sa wala pa ang Paglalang (Genesis 1:2), mipakita pag-usab dinhi (Genesis 11:4). Samtang ang asoy bahin sa Paglalang milihok gikan sa usa ka elemento (katubigan) ngadto sa pagkadaghan ug pagkalainlain, ang Babel nagbali sa kahimtang sa pagkadaghan ngadto sa usa ka elemento. Ang pulong sa Dios, wayyomer ‘Elohim, “Miingon ang Dios,” gipulihan sa pulong sa mga magtutukod, wayy’omeru, “sila miingon” (Genesis 11:3, 4). Ang balaang katumanan sa Paglalang nga wayehi, “ug dihay” (Genesis 1:3), gipulihan sa tawhanong kahimoan wattehi, “ug mao kadto” (Genesis 11:3). Ang balaang self-deliberation o consultation na’aseh, “buhaton nato,” sa balaang Magbubuhat (Genesis 1:26) gipulihan sa tawhanon nga self-deliberation na’aseh, “magbuhat kita” (Genesis 11:4). Ang mga magtutukod sa Babel adunay managsama nga handum ni Eva: gusto sila nga mahimo nga sama sa Dios.

**Ang Tawag kang Abraham**

Niini nga mga pulong, gitawag sa Dios si Abraham: “Buhaton ko ikaw nga usa ka dakung nasod . . . ug akong padak-on ang imong ngalan” (Genesis 12:2). Ang pagtawag sa Dios kang Abraham nagtubag ngadto, ug nagbarug batok, sa mga plano sa mga magtutukod sa Babel. Busa, dili usa ka aksidente nga ang tawag sa Dios kang Abraham sa pagbiya nahitabo didto sa yuta sa Ur sa mga Caldeanhon. Usa gayud kini ka dakung hitabo nga ang karaan nga siyudad sa Sumeria nahimutang didto sa rehiyon sa Babilonia nga adunay labing suod nga kadugtungan sa insidente sa Babel.

Nga si Abraham nakadungog sa tawag sa pagbiya sa usa ka dapit nga napuno sa handumanan sa Babel nakahimo og kahulugan ug kinahanglan dili makapatingala kanato, dili lang tungud sa historical ug geographical considerations, kondili tungud usab sa theological nga mga pagpahinungod. Gikan sa mga pagtuaw sa mga propeta ngadto sa apocalyptic nga supplication, ang balaang tawag ngadto “sa pagbiya gikan sa Babilonia” (ang Grego nga ngalan alang sa Babel, adunay hataas nga kasaysayan sa teolohiya sa biblical tradisyon, tan-awa sa Isaias 48:20, Pinadayag 18:4). Ang balaang tawag nagkahulugan dili lamang sa pagpahigawas gikan sa pagdaogdaog sa mga kahimtang sa pagkabihag, ug usab sa nasodnon nga pagpahiuli o pagbalik ngadto sa Yutang Sinaad, kondili nagpasabot usab sa usa ka pagbalik ngadto kasabutan o tugon.

Ang mga magtutukod sa Babel gusto maghimo alang sa ilang mga kaugalingon og usa ka dakung ngalan ug paghimo sa ilang mga kaugalingon ngadto sa usa ka lahi nga universal nga nasod (Genesis 11:4). Apan ang Dios maoy makahimo og usa ka dakung ngalan ug ang Dios lamang nga makahimo og usa ka partikular nga nasod nga dako ug lahi nga kasupak ngadto sa ubang mga nasod. Makasibot nga, ang berbo “maghimo” maoy usa ka keyword o dugokan nga pulong sa asoy sa Paglalang, diin kini makita sa pito ka besis, uban sa Dios ingon nga subject (Genesis 1:7, 16, 25, 26; Genesis 2:2 [2x], 3). Ang sama nga berbo gigamit sa makatulo ka besis sa paghulagway sa kalihokan sa mga magtutukod sa Babel (Genesis 11:4 [2x]), ug usa kanila, sa partikular, agig kadugtungan ngadto sa ilang “ngalan” (Genesis 11:4). Ang tawag ngadto kang Abraham nagpahiuli sa mga prerogatives o mga katungud sa Dios. Ang Dios lamang, ingon nga Magbubuhat, sa tinuod maoy “makabuhat”; ug ang Dios lamang ang “makahimo og usa ka ngalan.” Dugang pa, ang ngalan lamang sa Dios gihulagway ingon nga “dako” (Josue 7:9).

**Ang Panalangin ni Abraham**

Ang pulong barak, “panalangin,” maoy usa ka keyword diha sa tawag sa Dios ngadto kang Abraham, diin makita kini sa lima ka besis. Ang kagamitan niini nga pulong sa partikular bantugan diha sa libro sa Genesis, diin makita og 88 ka besis (nga itandi ngadto sa 356 ka besis sa ubang bahin sa Hebrew Bible). Ang Hebreo nga konsepto sa “panalangin” sagad nadugtong sa prospect sa pagkamabungahon (Genesis 1:21–23). Busa, ang tawag ngadto kang Abraham nagpasiugda sa ideolohiya sa Babel. Batok sa mga magtutukod sa Babel, nga midumili sa pagkuyog sa balaang plano sa paglalang sa pagsanay, ang panalangin kang Abraham nagpabalik sa mga pwersa sa paglalang ug ang saad sa umalabot.

Samtang ang mga magtutukod sa Babel nagtukod sa seguridad alang lamang sa ilang mga kaugalingon, ang panalangin sa mga nasod nagdepende lang gayud sa panalangin sa Dios ngadto kang Abraham. Ang kinahanglanon nga katarungan alang niini nga panalangin nahimutang sa usa ka umalabot nga hitabo sa kasaysayan: “diha kanimo ang tanang panimalay sa yuta mapanalanginan” (Genesis 12:3). Ang prepositional phrase “diha kanimo” nagkahulugan “sa imong kaliwat” o “pinaagi sa imong kaliwat.” Nga dili kini “diha kang Abraham mabatonan ang panalangin, apan “diha sa kaliwat” ni Abraham, nga sama sa “kaliwat” sa Mesias sama diha sa Genesis 3:15, nga gipahat sa atong teksto daghang common nga mga pulong, grammatical forms, ug mga associations sa mga pulong ug mga tema. Ang sama nga pinulungan gigamit ni Pablo sa paghulagway sa universal effect sa tugon o kasabutan “diha kang Cristo Jesus” (Galacia 6:15).

### Bahin III: Kagamitan sa Kinabuhi

**Pagpuli sa Dios.** Sa pagkahibalo nga ang unod sa pagpakasala sa pagpuli sa Dios, pangutan-a ang imong kaugalingon sa pangutana. Sa unsa nga paagi, kon dili kita magmatngon, ang Dios mapulihan sa matag ang-ang sa atong kinabuhi? Hisguti ang mosunod nga mga bahin sa imong klase.

_Sa imong kaugalingong mga pulong:_ kon ikaw mamakak, magtago o maghiwi sa usa ka kamatuuran. Imong gipulihan ang kamatuuran (kon unsa ang nakita sa Dios) uban sa imong version o pagkasulti niini. Kon ikaw manghambug, magpasubra ka sa imong value sa pagdaot sa imong silingan o gani sa pagdaot sa Dios mismo, sama sa gihimo ni Nabucodonosor sa iyang pagtukod sa siyudad sa Babilonia (Daniel 4:30).

_Sa imong trabaho:_ kon magpalabi ka pagtrabaho, wala nimo tagda ang mga balaod sa panglawas o sa imong pamilya nga nakinahanglan sa imong presensya ug pagtagad. Kon ikaw tapolan, dili hapsay ang agi sa imong trabaho. Kon manglimbong ka, kon mangangkon ka sa gisulat sa uban. Mangawat sa trabaho o mga nakaplagan sa ubang tawo, sa pagpakaaron-ingnon nga imo kini.

_Sa imong relihiyon:_ kon magsimba ka sa usa ka tawo o usa ka butang nga lahi sa Dios, bisan kini salapi, trabaho, usa ka kotse, usa ka balay, o sa imong kaugalingon, ikaw nakahimo og idolatry o pagsimbag mga diosdios.

**Pagtubag Ngadto sa Tawag sa Dios.** Sa pagkahibalo nga sala ang pag-ilis o pagpuli sa Dios, unsay imong mabuhat sa pagtugot sa Dios sa pagkuha sa kaugalingon gikan sa trono sa imong kasingkasing ug pagbutang sa Dios sa Iyang kaugalingon sa trono? Pangitag mga pananglitan diha sa Biblia nga magpakita niining balaang interposition.

Ipasabot ang tubag sa Dios ngadto sa tawhanong sala; palandonga ang isyo sa pagpuli—ang kamatuuran nga ang Dios nagpili sa pagpakamatay sa imong dapit aron ikaw mabuhi. Palandonga ang espisiko nga mga panghitabo diha sa kasaysayan sa Israel diin ang Dios nagbuhat alang sa mga tawo (pananglitan, sa Paglalang, sa Exodo, ang Pagkabihag ngadto sa Babilonia, o sa espisiko nga mga panahon diin ang Dios nakig-away alang sa Iyang katawhan [Exodo 14:14], ug uban pa).

`Notes`