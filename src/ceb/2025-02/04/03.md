---
title:  Ang Tawag Kang Abraham
date:   21/04/2025
---

Sa Genesis 10, atong makita ang pagkahimugso sa nagkalainlaing mga nasod. Ang pulong sagad nga gihubad “mga nasod” mao ang goyim, nga mapahinungod usab ngadto sa mga Hentil. Ang Genesis 10 nagsulti kanato nga ang tawhanong kaliwat nabahin ngadto sa mga yuta, mga pinulungan, mga pamilya, ug “mga nasod” (Genesis 10:5; tan-awa usab sa Pinadayag 14:6).

Halos human dayon sa pagpaila niini nga konsepto, gitawag sa Dios si Abraham sa paggawas gikan sa usa niadto nga mga nasod aron malahi gikan kanila ug gikan sa ilang girepresentahan.

`Basaha ang Genesis 12:1–9. Nganong gitawag man sa Dios si Abram (sa ulahi Abraham) gikan sa iyang orihinal nga nasod?`

Tuyo sa Dios ang paggamit kang Abraham sa pagtukod og usa ka nasod nga mobarug lahi sa tawhanong mga gingharian. Dili sila magbaton og usa ka hari nga lahi sa Dios sa Iyang kaugalingon. Ang katawhan magpakita kon unsay mahitabo kon ang tawhanong gasa mobalik ngadto sa ilang Magbubuhat. Gitukod ang Israel sa pagkahimong usa ka panalangin ngadto “sa tanang pamilya sa yuta” (Genesis 12:3). Giboboan sila sa Dios sa kahayag ug mga pribilihiyo nga wala pa gayud makita sukad sa kalibutan, tingali, sa wala pa ang lunop.

`Basaha ang Deuteronomio 4:5–9. Unsay gisulti sa Ginoo sa mga anak ni Abraham, ang nasod nga nahimong katumanan sa saad sa Dios ngadto kang Abraham?`

Dili kini single nga tawo nga nagasaksi sa usa ka single nga komunidad; usa kadto ka tibuok nasod nga, pinaagi sa pag-usa sa pagbuhat ug diha sa pagtabang sa Dios, makapakita sa himaya sa Iyang kinaiya. Timan-i, usab, diha sa mga pulong nga gisulti ngadto kanila nga dili lamang “mga kabalaoran ug mga paghukom” nga gihatag sa Dios kanila nga nakahimo kanila nga pinasahi kaayo, kondili ang ilang pagtuman ngadto kanila nga makapahimo sa ubang mga nasod sa pag-ingon, “Sa pagkatinuod kining dakung nasod maoy usa ka maalamon ug masinabuton nga katawhan” (Deuteronomio 4:6). Bisan unsa ka kahibulongan ang mga kamatuuran nga gihatag ngadto sa katawhan, ang ilang kapakyasan sa pagkinabuhi kanila, sa pagtuman kanila, magdalag mga tunglo imbis panalangin ug kamatayon imbis kinabuhi.

`Sa unsa nga paagi ang sama nga prinsipyo, nga ang dili lang pagkahibalo niini nga mga kamatuuran kondili sa pagtuman kanila, mapahinungod kanato karon ingon nga mga Adbentista?`