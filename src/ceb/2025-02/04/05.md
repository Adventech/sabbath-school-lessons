---
title:  Ang mga Hari sa mga Hentil
date:   23/04/2025
---

Ang mga pagtagad sa Dios sa Israel naghatag og dato nga mga pagtan-aw ngadto sa Iyang mga pagtagad sa iglesia sa Bag-ong Tugon. Gani, sa daghang mga paagi, ang nasod sa israel nahimong nag-una nga landong sa mga sayup sa iglesia. Halayo gikan sa pagangkon sa bisan unsa nga matang sa pagkalabaw ka hataas ngadto sa karaang Israel, ang mga Cristohanon sa gihapon, sa daghang paagi matakdan ngadto sa sama nga mga tentasyon.

`Basaha ang Mateo 20:25–28. Unsa nga sayup nga gipasidaan ni Jesus sa Iyang mga tinun-an nga likayan sa pagmugna sa buluhaton sa Cristohanon nga iglesia?`

Nangayo ang Israel og usa ka tawhanong hari, usa ka pangayo nga naghatud ngadto sa moral nga pagkahulog sa nasod. Ang mga hari nagdugang sa pagkadaotan hangtod nga gitugotan sa Dios ang Babilonia sa pagdala sa Iyang katawhan ngadto sa pagkaulipon ingon nga paagi sa pagbadlong.

Susama nga butang nahitabo sa kasaysayan sa Cristohanon nga iglesia. Bisan og sila wala matukod sa ilang mga kaugalingon sama sa usa ka Hentil nga nasod, panahon sa paggahum ni Constantino, ug nagangkon nga usa ka Cristohanon, nakapahulay ang mga tumotuo: natapos na karon ang pagpanglutos! Kana mismo usa ka panalangin, apan nahitabo ngadto sa iglesia nga makahimo sila sa paghangyo sa gahum sa Emperador ngadto sa ilang kaugalingong bintaha.

Daghang dagkung mga away miabut taliwala sa mga Cristohanon sa ikaupat nga siglo, ug sa pagkakaplag sa iglesia nga dili na makahimo kini paghusay kanila, gihimo ang mga pakilooy ngadto sa Emperador alang sa paginterbenir. Gikan niini nga punto hangtod sa unahan, ang obispo sa Roma mibarug sa kadungganan, diin siya kaniadto nahimong senior nga obispo sa iyang mga kauban. Naghangyo ang iglesia sa estado sa pagpanginlabot sa relihiyoso nga mga butang, ug sa panahon nga ang tiil sa estado nagtunob na diha sa pultahan, nag-anam ka ngil-ad ang mga butang.

Sama sa karaang Israel, daghan sa labing mangitngit nga mga kapitulo sa kasaysayan sa Cristohanon nga iglesia maoy direkta nga resulta sa pagkompromiso sa iglesia sa kalibutan. Diin ang Israel midangup sa pagsimba og diosdios ug ang iyang mga hari nahugawan sa ilang gana alang sa gahum—hangtod sa ilang paghalad sa mga bata ngadto sa mga diosdios—naganam-anam ang iglesia pagsagup sa daghang mga paagi ug mga metodo sa usa ka pagano nga empiryo hangtod nga daghan sa mga tumotuo gisakit tungud sa ilang gisabut nga sila usa ka hulga ngadto sa iglesia-estado nga institusyon.

`Sa inyong kultura, sa inyong sosyodad, unsa nga mga paagi diin kining sama nga mga tentasyon makadaot sa kadungganan sa atong pagtoo?`