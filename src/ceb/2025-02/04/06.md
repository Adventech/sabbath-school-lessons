---
title:  Usa ka Kahayag Ngadto sa mga Hentil
date:   24/04/2025
---

Ang nahaunang tuyo sa pagtukod sa Dios sa nasod sa Israel dili mao ang paghukom sa uban sa kalibutan, kondili aron pagluwas niini. Sa pagkasiguro, ang kadaghanan nato nagbati nga hinukman na kon atubangon kita sa mga tawo nga nagtuo nga matarong na sila; busa ang pagtungha usab sa Israel mao ang pagpasantop sa presensya sa sala ug pagkahakog sa mga nasod sa ilang palibot. Ang mga tumotuo nga nagkinabuhi uyon sa Dios magpaila sa pagkamatarong sa Iyang kinaiya, nga maoy maghatud ngadto sa pagkahinukman. Ang maayo mao nga, ang mga kinabuhi sa mga tawo nga “nagbantay sa kasugoan sa Dios” (Pinadayag 14:12) kinahanglan magpakita sa Iyang kinaiya.

Apan, kon nagkinabuhi pa ang mga Israelita sumala sa gisugo kanila nga ilang buhaton, ang mga nasod moduol unta kanila diha sa kalinaw, aron sa pag-ila kanila sa dugang pa ug bahin sa ilang Dios. Ang disgrasya, sa gipakita sa ilang pagkabihag sa Babilonia, miabut hinoon kini nga mga nasod aron sa pakiggubat kanila.

Ang katapusang pagpakita sa kinaiya sa Dios, mao ang pagpadala kang Jesus—ang bugtong tawo nga nagpakita niini sa hingpit. Apan ang Iyang hingpit nga sulondan, nga sa siguro nagpaila sa mga kasingkasing sa pagkahinukman, maoy usa ka pagdapit (tan-awa sa Juan 3:16–21).

Ang katapusang tuyo alang sa pagtukod sa nasod sa Israel mao gihapon nga katuyoan sa Dios sa Iyang pagtukod sa iglesia: Iyang gihandum sa paggamit sa iyang katawhan sa pagdani sa mga makasasala ngadto kang Cristo. Ang tawag sa mga mensahe sa tulo ka mga manulunda, nga ihatud pinaagi sa Iyang iglesia, mao ang paggula, dili ngadto sa usa ka pinili nga diyutay kondili ngadto sa “matag nasod, kaliwatan, pinulungan, ug katawhan” (Pinadayag 14:6). Ang Pinadayag 18:1 nagtagna nga ang tibuok yuta mahayagan sa himaya sa Dios sa dili pa mobalik si Cristo.

**Unsay gitudlo kanato sa mosunod nga mga pahayag bahin sa tuyo sa Dios nga buhaton sa Iyang katawhan niining kalibutan? Unsaon nato paggamit niini nga mga prinsipyo sa atong mga kaugalingon?**

`Numeros 14:17–21`

`Isaias 42:6, Isaias 49:6, Isaias 60:3`

`Pinadayag 18:1–4`

`Basaha pag-usab ang Pinadayag 18:1–4, ang tawag alang sa “akong mga tawo” ; nga, ang katawhan sa Dios, sa paggula gikan sa Babilonia. Unsaon man niana pagkahitabo? Sa usa ka pagkasulti, unsaon nato, ingon nga usa ka iglesia nga wala diha sa Babilonia, nga maggamit sa Dios sa pagtawag sa katawhan sa Dios nga anaa pa gihapon sa Babilonia?`