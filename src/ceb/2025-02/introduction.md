### Mga Pasiuna Alang sa Tagna

Sa nahaunang Gulf War (1991), usa ka inila-kaayo nga Protestante nga magsusulat ug mamumulong nakatuo nga ang libro sa Pinadayag nagtagna niini nga away. Ang iyang pangatarungan gipasukad sa kamatuuran nga ang uban sa mga helikopter sa gubat daw samag mga dulon nga gihulagway diha Pinadayag 9. “Ug iyang giablihan ang bung-aw sa kahiladman nga walay kinutoban, ug gikan sa bung-aw misulbong ang aso nga daw aso sa dakung hudno; ug mingiob ang Adlaw ug ang kalangitan tungud sa aso gikan sa bung-aw. Ug gikan sa aso nanggula ang mga dulon nga mihugpa sa yuta, ug kini sila gihatagan ug gahum nga maingon sa gahum sa mga tanga sa yuta” (Pinadayag 2, 3).

Dili tukma ang labing maayo sa paghubad sa tagna sa Biblia, dili ba? Apan, ang paghubad sama niini makiangayon sa pagkakomon. Gani, latas sa daghang mga dekada usa ka sapa sa mga libro, mga sinulat, mga bidyu, ug karong mga websites, ang tanan nga gipahinungod ngadto sa tagna, nakahimo og daghang mga tagna, lakip sa pagtakda og petsa, bahin sa katapusang mga panghitabo—sagad nasentro palibot sa mga gubat ug mga kagubot sa Middle East.

Ug, sa tanang kahibulongan, sa matag kahimtang kana nga mga pagtagna wala matinuod.

Ingon nga mga Adbentista, lahi ang atong pamaagi, usa ka nasentro kang Cristo nga paagi, diin ang pagtutok sa tagna dili na sa usa lang ka geographic location sa Middle East ug bisan unsa nga mga away militar nga nagkahitabo didto. Sa baylo, atong gitan-aw ang mga tagna pinaagi sa mga lente sa dakung away tali kang Cristo ug ni Satanas—sa usa ka espirituwal nga pakigbisog palibot sa kalibutan nga matapos sa panahon nga ang katawhan sa Dios, ang mga Judio ug mga Hentil (tan-awa sa Pinadayag 12:17, Pinadayag 14:12) moatubang sa katapusang krisis o kalisdanan, nga magsentro bahin sa pagsimba sa Magbubuhat (tan-awa sa Pinadayag 14:17), sukwahi sa pagsimba sa mananap ug sa iyang larawan.

Usa ka yawe nga elemento sa pagsabut niining mga tagna sa katapusang panahon mao ang Daniel 2, nga nagsakop dili lamang sa historical outline sa mga tagna kondili sa yawe sa paghubad aron pagabli usab sa ilang mga kahulugan.

Ang Daniel 2 naghulagway sa upat ka empiryo—Babilonia, Media-Persia, Grecia, ug Roma—gisundan sa pagtukod sa gingharian sa Dios nga walay katapusan, “nga dili na gayud malumpag, ni ang gahum niana mahibilin sa lain nga katawhan; apan kini magadugmok ug magaut-ut niining tanang mga gingharian, ug kini magalungtad sa walay katapusan” (Daniel 2:44). Ang kaabay nga mga tagna diha sa Daniel 7 ug 8 adunay sama nga dugokan nga lagda, nga niining kalibutanong mga empiryo nga motungha mahanaw hangtod matukod ang gingharian sa Dios nga walay katapusan.

Diha sa Daniel 7, ang manulunda nga nagahubad nagpasabut kanato niini tanan: “Kadtong upat ka dagkung mga mananap, mao ang upat ka mga hari nga motunga gikan sa yuta. Apan ang mga balaan sa Halangdon Uyamot modawat sa gingharian, ug magahupot niini sa walay katapusan, bisan hangtod sa kahangturan nga walay katapusan” (Daniel 7:17, 18).

Upat ka gingharian sa kalibutan (Babilonia, Media-Persia, Grecia, ug Roma mosulud sa walay-bugto nga pasunod sumala sa kasaysayan hangtod, human sa ikaduha nga paganhi ni Jesus, diin ang Dios magtukod sa Iyang gingharian nga walay katapusan.

Natural, ania pa kita dinhi, panahon sa Roma, sa ikaupat ug katapusang yutan-ong gingharian sa dili pa ang pagbalik ni Cristo.

Niining talan-awon sa kasaysayan ingon mao ang patukuranan alang sa pagsabut sa tagna, atong tun-an niini nga trimestre ang tema kon unsaon paghubad sa tagna sa Biblia, ilabina sa ubang mga pahinungod, mga sugilanon, mga larawan, ug mga sanglitanan o metaphor nga magaabli sa matagna-ong kamatuuran ug sa katapusang mga panghitabo.

Magsugod kita gikan sa asoy sa paglalang diha sa Genesis—importante alang sa pagsabut dili lamang sa tagna kondili kon unsa ang magasunod niini, ilabina sa krus ug sa kamatayon ni Jesus sa pagpasaylo sa sala—ngadto sa tore sa Babel, ngadto sa serbisyo sa santuwaryo, ngadto sa mga Salmo, bisan hangtod sa pila ka mga kaminyoon sa Daang Tugon. Niining tanan, ug dugang pa, atong makita ang mga larawan o mga hulagway, mga simbolo, ug mga sanglitanan nga, kon tun-an sa mainampoon ug uban sa mapaubsanon, mapasakopon nga Espiritu (kon moadto ka sa Biblia uban sa masupilon nga kasingkasing, magusik ka lang sa imong panahon), makatabang sa paghimo sa mga tagna sa katapusang panahon, ilabina diha sa Pinadayag, mahimo nga buhi.

Ang usa ka trimestre sa tinuod dili gayud igo sa pagsugod sa pagtuon sa tanang mga sugilanon ug mga larawan nga makatabang sa pagabli sa matagnaong kamatuuran. Kinsay nahibalo—nagkinahanglan kita sa eternidad sa paghimo niana. Hangtod dinhi, pinaagi sa grasya sa Dios, atong tun-an kutob sa atong maarangan.

_Si Shawn Boonstra maoy speaker. Direktor alang sa the Voice of Prophecy ministry. Ang iyang mga sibya sa radio ug telebisyon ug mga libro nahimong tuburan sa pagpadasig palibot sa kalibutan, ug sa daghang katuigan, ang iyang live nga mga pagwali sa mga panghitabo sa kalibutan gikahatag ngadto sa tanang kontinente gawas sa Antarctica._