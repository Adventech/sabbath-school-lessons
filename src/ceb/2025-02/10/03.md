---
title:  Ang Pagmensahe ni Noe
date:   02/06/2025
---

Nagpahinumdum kanato si Pedro nga daghan ang dili andam alang sa pagbalik ni Cristo tungud kay sila “nagtuyo sa paghikalimot” (2 Pedro 3:5) kon unsay nahitabo panahon sa Lunop. Karon, bisan og ang kalibutan adunay usa ka hiniusa nga panumduman bahin niadtong usa ka dakung baha (usa ka makatingalang kadaghanon sa mga kultura sa kalibutan nagasoy sa usa ka malaglagon nga lunop, gikan sa karaang mga Grego ngadto sa mga Mayans), ang sugilanon ni Noe karon maoy usa sa labing tinamay nga mga asoy diha sa Biblia. Sumala sa gitagna, ang kalibutan sa tinuyo mosalikway sa maong sugilanon nga usa ka patuo-tuo, bisan unsa ka tin-aw ug ka tinuod kini gihulagway diha sa Daang Tugon ug sa daghang mga panahon gipamatuod diha sa Bag-ong Tugon.

`Na-ingon si Jesus nga ang kahimtang sa kalibutan magkasusama sa “mga adlaw ni Noe” diha sa Mateo 24:37–39. Itandi kini nga pahayag sa Genesis 6:1–8. Unsa nga moral nga mga kahimtang nga naghatud ngadto sa Lunop? Unsa nga mga kaabayo mga parallels anaa niining duha ka mga panahon?`

Adunay lain pang importante nga leksyon alang sa salin nga katawhan sa Dios nga motumaw gikan sa mainampingon nga pagtuon. Ang Hebreohanon 11:7 nagsulti kanato nga si Noe “nag-andam og usa ka arka alang sa pagluwas sa iyang panimalay, nga pinaagi niini iyang gihukman ang kalibutan ug nahimong manununod sa pagkamatarong nga pinaagi sa pagtoo.” Handurawa ang pagwali sa kapin usa ka gatus ka tuig, nga walay ikapakita alang niini kondili ang imong kaugalingong pamilya sulod sa arka. Kon si Noe usa pa ka moderno nga magwawali, tingali matintal kita sa paghukom kaniya nga usa ka pakyas: nagwali sulod sa daghang mga dekada ug nagpakita nga walay mga resulta.

Suwerte lang, kaysa pagkakaron, daghang mga dapit sa kalibutan matinagdanon kaayo sa mga mensahe sa tulo ka mga manulunda. Ang pagpangwali—pagwali sa atong lahi, salin nga mensahe—nagpamatuod sa daw dili katuohan nga pagkaepektibo sa daghang mga dapit, ug daghan ang maminaw aron makaila sa Ginoo. Wala pa kita makaabot sa punto diin walay mga resulta, bisan og gisultihan kita nga moabot ang panahon nga “masira ang kahigayonan, ug ang pultahan sa kalooy takpan. Busa sa usa ka hamubo nga tudling, ‘Sila nga andam misulod uban kaniya ngadto sa kasal, ug ang pultahan gitakpan,’ gidala kita ngadto sa katapusang pag-alagad sa Manluluwas, ngadto sa panahon nga ang dakung buluhaton alang sa kaluwasan sa tawo mahuman.”—Ellen G. White, The Great Controversy, p. 428.

Hangtod karon, aduna kitay usa ka buluhaton ingon nga usa ka iglesia.

`Unsaon nato pagtuon nga dili maluya kon ang atong personal nga mga paningkamot sa pagmensahe daw dili kaayo mabungahon sa pagkakaron? Nganong kinahanglan kita modayon sa mga paningkamot (Tan-awa sa Juan 4:37.)`