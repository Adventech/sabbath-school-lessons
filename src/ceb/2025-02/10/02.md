---
title:  Ang Kaligutgot sa Cordero
date:   01/06/2025
---

`Basaha ang Pinadayag 6:12–17. Hunahunaa ang mga detalye sa tubag niining mga tawhana sa pagtan-aw sa panghitabo sa katapusang mga adlaw nga sa kalit mahitabo. Unsa may imong nakita sa ilang tubag?`

Makasibut tan-awon nga ang mga Nawala wala magtuaw, “Unsa man kini?” o “Kinsa ang nagpaluyo niini?” Makita sila nga nahibalo kon unsay nagapanghitabo. Ilang ipahinungod ngadto kang Jesus ingon nga mao “ang Cordero,” nga nagkinahanglan sa pagkahibalo sa usa ka butang sa sugilanon bahin kang Cristo. Daw nakaamgo usab sila nga “ang dakung adlaw sa Iyang kasuko miabut na,” ug nadakpan sila sa usa ka walay kalauman nga kahimtang: “Kinsa bay arang makabarug?”

Sa dili pa ang katapusan, ang maayo nga balita dad-on ngadto sa tanang nasod sa yuta (Mateo 24:14), ug ang mga mensahe sa tulo ka mga manulunda ihatud ngadto sa tibuok planeta. Apan, adunay mga tawo nga madakpan nga wala makabantay—dili tungud sa kakulang sa kasayoran kondili tungud sa ilang pagdumili sa pagtuo ug sa pagtuman. Mao kini ang katarungan sa pagkawala nianang mga tawhana sa katapusang mga adlaw.

`Basaha ang Mateo 24:36–44. Unsa nga mga leksyon gisulti ni Jesus kanato nga kinahanglan atong makuha gikan sa sugilanon ni Noe?`

Gitudlo ni Jesus ang sugilanon bahin sa Lunop sa pagpasidaan kanato nga ang Iyang ikaduha nga pag-anhi moabot ingon nga katingalahan ngadto sa daghan. Maingon sa Ikaduha nga Pag-anhi, ang Lunop wala moabot sa kalibutan tungud sa kakulang sa kasayuran. Nagwali si Noe sulod sa 120 anyos ngadto sa usa ka kalibutan nga nagdumili sa pagtuo. Gisultihan sila kon unsay mahitabo. Wala lang gayud sila mituo.

Samtang daghang mga tawo ang nagpasalig sa ilang mga kaugalingon nga ang pahayag bahin sa hataas nga panahon nagkahulugan nga bakak ang mga tagna. Ang paggamit sa sugilanon sa Lunop ingon nga maoy gipasabot, nagsulat si Pedro “nga daghang mga mayubiton nga managpanungha nga magayubit, nga magapahiuyon sa ilang kaugalingong pangibog, ug magaingon, ‘Hain man ang saad sa Iyang paganhi? Kay sukad sa pagkamatay sa among mga amahan, ang tanang mga butang nagapabilin man nga mao ra gihapon sukad sa pagkatukod sa kalibutan” (2 Pedro 3:3, 4). Samtang molabay ang matag tuig, kini nga pagbati magatubo.

`Sa kasinatian sa matag tawo, ang ikaduha nga pag-anhi ni Jesus (o sa sama nga mga kahimtang, ang ikatulo nga paganhi) dili lang kapin sa usa ka gutlo human sa kamatayon, ug atong mahibaloan kon unsa kadali molabay ang kinabuhi. Sa unsa nga paagi kini nga pagtan-aw makatabang kanato sa pagtagad bahin sa “kalangan”?`