---
title:  Ang Sugilanon sa Sodoma ug Gomora
date:   03/06/2025
---

Adunay laing yawe sa sugilanon sa Daang Tugon nga maoy gihimo nga direkta nga reperensya ni Pedro sa iyang paghulagway sa mga panghitabo sa katapusang mga adlaw: ang pagkalaglag sa Sodoma ug Gomora. Ang mga siyudad nga sa yano nahimong sugilanon alang sa ilang pagkadaotan ug nahimong nahaunang sulondang sentro sa populasyon nga gilaglag pinaagi sa kalayo gikan sa langit.

`Basaha ang 2 Pedro 2:4–11, Judas 5:8, ug Ezequiel 16:46–50—ug timan-i ang tanang detalye. Unsa nga moral nga mga kahimtang nga naghatud ngadto sa pagkalaglag niini nga mga siyudad, ug unsa nga mga kaabay o mga parallels niini karon?`

Ang pasidaan nga gitanyag ngadto sa katawhan sa katapusang adlaw niini nga planeta pinaagi sa sugilanon sa Sodoma ug Gomora sa katapusan mao nga, ang mga daotan laglagon usab pinaagi sa kalayo, sumala sa gihulagway sa pagkatin-aw diha sa Pinadayag 20. Ang sala malimbongon kaayo sa pagkaagi nga makapabuta kini kanato hangtod sa kahimtang sa atong kaugalingong mga kasingkasing, magtabon sa atong mga kalapasan ubos sa usa ka hapin sa pag-uyon sa kaugalingon, samtang ang pagkadaotan nga gibuhat sa uban sagad magpabilin nga dayag dinhi kanato. Sa sama nga kapitulo diin ang Dios nagsulti kon unsa ka dako ang Iyang gugma nga gibubo ibabaw sa Iyang nasod, Iya usab gipasidan-an ang nasod nga, nga samtang kini wala makabuhat sa sama gayud nga mga salaod (Ezequiel 16:47), sa aktuwal nahimo kini nga labaw pa ka daotan kaysa Sodoma.

Ang Israel “nahimong bigaon” (Ezequiel 16:41), nakahimo og espirituhanong pagpanapaw. Hundurawa ang katingala sa katawhan sa Dios sa ilang pagkadungog nga sila labaw pa ka daotan kaysa mga tawo sa pagkadaotan sumala sa sugilanon.

Dili kini bag-o nga butang, dili lang sa karaang Israel kondili sa tanang katawhan. Diha sa Roma 1:18–32, naghatag si Pablo og taas nga listahan sa tawhanong kadaotan nga mahimo nga isulat pinasikad sa mga pamantalaan karon. Ang paghulagway ni Pablo sa sala sa Hentil wala gituyo sa paghimo og mga pagbati nga labaw taliwala sa mga Judio kondili aron ang katawhan sa Dios sa katapusan makasabot sa pagkaseryoso sa ilang kaugalingong mga sala. Si Natan naghimo sa sama nga butang sa iyang pagsulti ngadto kang David: iyang giasoy ang sugilanon sa usa ka tawong dato nga nagkawat sa usa ka nating karnero gikan sa usa ka kabus nga tawo. Kini nga sugilanon “nakapasuko pag-ayo” kang David (2 Samuel 12:5), tungud sa daw makita nga inhustisya; apan bisan pa, nagkinahanglan sa pagpamatuod ni Natan, “ikaw mao ang tawo!” (2 Samuel 12:7) sa pagpakita kang David sa iyang kaugalingon diha sa sugilanon.

Impotante ang paghinumdum nga ang Biblia sa nahauna wala magpahinungod ngadto sa kalibutan sa gawas kondili ngadto sa kaugalingong katawhan sa Dios. Kon atong tan-awon ang grabe nga mga sala sa uban nga gihulagway sa usa ka pahayag diha sa Pinadayag 13 o 17, usa kini ka pagpasidaan, nga kita usab, mahimo nga mahulog ngadto sa sama nga lit-ag.