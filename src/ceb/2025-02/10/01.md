---
title:  Kang Kinsa Mahidangat ang mga Katapusan
date:   31/05/2025
---

### Basaha sa Pagtuon sa Semana

Pinadayag 6:12–17; Mateo 24:36–44; Genesis 6:1–8; 2 Pedro 2:4–11; Genesis 18:17–32; Daniel 7:9, 10.

> <p>Teksto nga Sag-ulohon</p>
> “Kining mga butang nahitabo kanila ingon nga mga pasidaan, ug ginasulat ingon nga tugon alang kanato karon nga mga hingabutan sa katapusan sa kapanahonan. Busa siya nga nagadahum nga maayo na niyang pagkabarug, magbantay basig mapukan siya” (1 Corinto 10:11, 12).

Ang Biblia puno sa mga asoy sa katawhan sa Dios nga nagtudlo ngadto sa umalabot nga panghitabo ug nagkupot sa mga yawe sa pagtabang kanato sa pagsabut sa “presente nga kamatuuran.” Gani, ang uban niana nga asoy naglandong sa mga panghitabo sa katapusang mga adlaw uban sa makapatingala nga detalye, naghatag kanato og labaw pa ka halapad nga patukuranan alang sa pagsabut sa mga tagna sa Daniel ug Pinadayag sa tin-aw.

Sa walay paglapas sa kagawasan sa tanlag sa usa ka tawo, ang Dios maoy nagdumala sa pagmaniho sa mga panghitabo sa mga paagi nga hingpit sa pagkahaum kon unsa ang gitagna sa mga manalagna nga mahitabo sa katapusang mga adlaw. Ang uban niining importante nga mga sugilanon masabot, tungud kay ang Bag-ong Tugon nagpahinungod man ngadto kanila sa tukma nga paghulagway sa mga panghitabo sa katapusang mga adlaw: Ang Sodoma ug Gomora, ang Lunop ug uban pa. Ang uban nagkinahanglan sa mainampingon nga paghunahuna ug pagsusi aron makalot gikan kanila ang mga kamatuuran nga nahatag kanato diha sa Pulong sa Dios.

Sa mosunod nga mga semana, atong susihon ang pila ka mga dugokan nga mga sugilanon aron makita kon unsay ilang ikasulti bahin sa panghitabo sama sa Ikaduha nga Pag-anhi ni Cristo, ang hukom investigatiba, ang katapusang kalisdanan, ug uban pa. Ug pinaagi niinin tanan, atong makita si Cristo nga mao ang sentro, kay kinahanglan Siya mao usab ang patukuranan ingon nga katapusang kalab-uton sa tanan natong matagnaong mga tinguha.