---
title:  Ang Hukom sa Dili pa ang Pag-anhi
date:   05/06/2025
---

Ang paghulagway sa hukom nga mabasa diha sa Daniel 7 naghatag kanato og usa ka pasiklap ngadto sa makahinuklog ug makadasig nga higayon sa pagtan-aw kon unsaon pagsulbad sa Dios ang problema sa samtang magtubos gihapon niadtong naghandum sa pagkinabuhi diha sa relasyon sa usa ka tugon uban Kaniya.

`Basaha ang paghulagway sa hukom-imbestigatiba nga gihatag diha sa Daniel 7:9, 10, 13, 14, 22, 26, ug 27. Unsay nahaunang tumong niini nga hukom? Unsay hukom nga ipakanaog human sa proseso? Unsay gisulti niini kanato bahin sa plano sa kaluwasan?`

Adunay gamay nga pangutana nga gihukman sa Dios ang tawhanong rasa. Ang Ecclesiastes 12:14 nagpasalig kanato nga “Dad-on sa Dios ang matag binuhatan ngadto sa paghukom.” Nagpahinumdum si Pablo kanato nga dili kita kinahanglan maghukom sa usag-usa, tungud kay “kitang tanan motindog atubangan sa lingkoranan sa paghukom ni Cristo” (Roma 14:10). Ang Dios, wala magkinahanglan sa mga rekord aron Siya mahibalo kon kinsay maluwas o mawala, kondili ang mga manulunda—nga nagasusi sa plano sa kaluwasan bahin niining tanan (1 Pedro 1:12)—natural aduna gyuy mga pangutana. Nakasaksi sila sa pagrebelde ni Satanas ug nakakita sa ikatulong bahin sa panon sa mga manulunda nga gipapahawa gikan sa langit (Pinadayag 12:4)—ug karon dad-on kita sa Dios ngadto sa Iyang presensya. Buksan sa Dios ang mga basahon ug motugot sa mga balaan sa pagtan-aw sa tanang nalista niini.

Ang sugilanon sa paghangyo ni Abraham alang sa Sodoma ug Gomora—usa ka matang o tipo sa paghukom—nagtanyag kanato sa pila ka importante nga pagsabut ngadto sa paghukom. Ang mga sala sa Sodoma dayag nga maoy giinbestigar; gisulti sa Dios nga ang pagkadaotan sa siyudad adunay dungog nga hilabihan ka ngil-ad nga maoy nakapalihok sa kasuko sa Dios ngadto sa paghukom (Genesis 18:20). Apan dili lang ang Sodoma ug Gomora ang gihusay sa wala pa ang paglaglag. Ang Dios nag-abli usab sa pultahan alang kang Abraham sa pagtuon kon matarong ba o dili ang Iyang desisyon sa paglaglag sa mga daotan.

Samtang, kinsa nagpakita taliwala sa langitnong paghukom, diha sa Daniel 7, apan “ang Anak sa tawo,” si Jesus (Daniel 7:13, tan-awa usab sa Mateo 20:28), kansang pagpakita mao lamang ang katarungan nganong “gihimo kini nga paghukom dapig sa mga balaan sa Labing Hataas” (Daniel 7:22). Ang Iyang hingpit nga pagkamatarong lamang ang makapahigawas kanila sa pagkahinukman.

`Handurawa ang pagbarug sa hukmanan uban sa tanan nimong mga sekreto nga mapadayag atubangan sa atong balaang Dios. Unsay imong bugtong paglaum nianang panahon sa paghukom? (Tan-awa sa Biyernes.)`