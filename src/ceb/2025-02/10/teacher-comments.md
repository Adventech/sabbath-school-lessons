---
title:  Komento sa Magtutudlo
date:   06/06/2025
---

### Bahin I: Kinatibuk-ang Panglantaw

**Dugokan nga Teksto:** 1 Corinto 10:11, 12

**Tutokan sa Pagtuon:** Genesis 1, Pinadayag 21–22, Mateo 24:27, Daniel 1:18, Daniel 12:13.

Ang bulahan nga paglaum sa katawhan nga matapos sa katapusang adlaw nga panghitabo napadayag, dili lamang pinaagi sa mga tagna, nga maghatag kanato og tukma nga panan-awon bahin sa katapusan. Nagsulti usab ang Dios bahin sa katapusan, tin-aw ug hingpit, diha sa Kasulatan, ug busa, diha sa Iyang Pulong, naghatag Siya og mga giya sa nagkalainlaing mga bahin sa pangatapusang kasaysayan. Kini nga panghunahuna nagtudlo kanato sa usa ka importante nga prinsipyo: ang tawhanong kasaysayan, nga nagpakita gikan sa balaang mga pahina sa Kasulatan, dili lang makapalig-on nga kasayoran kon unsa ang nahitabo sa halayo nga nangagi, ang kahibalo nga nagpasiguro “aron ang tawo sa Dios masinangkapan, gayud mamahingpit masinangkapan alang sa tanang maayong buhat” (2 Timoteo 3:17). Tungud kay ang tumong sa Dios alang sa tawo mao ang sa pagkamahinungdanon, sa eternidad, makasalig kita sa pagpaabot nga ang mensahe sa umalabot nga eternidad usab anaa diha sa mga sugilanon sa Biblia.

Ang dinasig nga magsusulat sa libro sa Ecclesiastes gihatagan niining panghunahuna sa iyang pag-ingon, sa matagnaon, nga ang Dios “nagbuhat sa tanang butang nga matahum sa iyang panahon. Iya usab gibutang ang eternidad sa ilang mga kasingkasing, gawas nga walay usa makakaplag sa buluhaton nga gibuhat sa Dios gikan sa sinugdanan ngadto sa katapusan, kay ang tuyo sa Dios alang sa katawhan sa kakinahanglanon mao ang eternidad, makapaabot kita nga ang mensahe sa umalabot nga eternidad anaa sa mga sugilanon sa Biblia.

Niini nga leksyon, atong masabtan ang mensahe bahin sa katapusan sulod sa aktuwal nga panghitabo nga giasoy diha sa Daang Tugon nga Kasulatan. Ang panghitabo sa Paglalang, sa Lunop, sa pagkalaglag sa Sodoma ug Gomora, ug bisan gani ang sugilanon bahin kang Daniel diha sa hukmanan ni Nabucodonosor nagpamatuod ngadto sa mensahe sa katapusan.

### Bahin II: Komentaryo

**Ang Hitabo sa Paglalang.** Usa ka katingalahan, ang asoy sa Paglalang tingali maoy labing pangatapusang mensahe sa tanang hitabo nga gitaho diha sa Kasulatan. Ang asoy sa Paglalang nagkupot niining kadungganon tungud kay kini maoy unang hitabo. Tungud kay ang kasaysayan adunay sinugdanan, dili kini molungtad sa walay katapusan. Ang kasaysayan usab adunay katapusan. Ang Dios maoy nagdumala ibabaw niining duha. Tungud niana nga ang sinugdanan sa kasaysayan maoy buhat sa Dios, ang katapusan usab nailalum sa Iyang gahum.

Ingon nga kabahin sa pangatapusan nga kahulugan niini, ang asoy bahin sa Paglalang nadugtong sa dayag uban sa atong paglaum sa eternidad. Ang asoy bahin sa Paglalang ug sa atong paglaum sa eternidad adunay ilang basihanan diha sa pagtoo. Ang Kasulatan nagpamatuod ngadto niini nga panghunhuna, nga gipamatud-an nga pinaagi sa kanonikal nga istraktura sa Biblia mismo, sugod sa paglalang sa Dios sa mga langit ug yuta ug nagtapos sa paglalang sa bag-ong mga langit ug yuta (Genesis 1 ug Pinadayag 21–22; itandi sa Isaias 65:17. Pinadayag 21:1). Atong makita kini nga ideya gisulti sa tin-aw usab diha lang sa mao ra nga s sa pagtoo, nga adunay kadugtungan sa duha ka panghitabo, Paglalang ug ang atong paglaum diha sa eternidad: “Ang pagtoo mao ang atong pagsalig sa mga butang nga atong gipaabot, ug ang panghimatuod sa pagka-anaa sa mga butang nga dili nato makita” (Hebreohanon 11:1). Timan-i nga kini nga balak bahin sa pagtoo nagsugod sa pagtoo bahin sa Paglalang (Hebreohanon 11:3) ug nagtapos uban sa pagtoo diha sa “saad” (Hebreohanon 11:39, 40). Ato usab timan-an ang kahinungdanon sa Igpapahulay sa katapusan sa Paglalang. Niini nga baruganan, ang Sabado nagtudlo ngadto sa katapusan sa tawhanong kasaysayan. Dugang pa, ang Sabado anaa sa atong panumduman ug sa paglaum sa umalabot nga hitabo bahin sa gingharian sa Dios.

**Ang Lunop.** Ang pagsabut sa hitabo bahin sa Lunop adunay kasusama bahin sa hitabo sa Ikaduha nga Pagbalik giila ni Jesus sa Iyang kaugalingon: “Maingon man sa mga adlaw ni Noe, mao usab ang pag-abot sa Anak sa Tawo” (Mateo 24:37). Busa nagpadayon si Jesus sa pagbutyag sa mga kaparihasan tali sa mga panghitabo: ang kalit, makatalagmanon nga kinaiyahan sa ilang mga pag-abot, ang materyalistiko nga pagkapuliki sa mga tawo sa dili pa laglagon ang yuta (pangaon, paginum-inum, pagpangasawa), ang ideya sa usa ka salin, ang pagkasiguro sa hitabo. Ang paghulagway bahin sa Lunop diha sa libro sa Genesis nagtudlo usab ngadto kon unsay mahitabo sa katapusan sa panahon sa tawhanong kasaysayan. Ang Dios dili magpabilin nga dili magtagad sa daotan sa kalibutan. Mabination ang Dios ngadto sa katinuoran sa daotan. Ang hukom sa Dios maoy tubag ngadto sa “pagkadaotan sa tawo” nga “dako kaayo” (Genesis 6:5). Ang malaglagon nga hitabo sa Lunop maoy gihimo sa Dios nga aksyon sa paglaglag: “Ako ang nagpadala sa Lunop” (Genesis 6:17). Sa sama nga panahon, ang Lunop mao usab ang usa ka malalangon-matubsanon nga hitabo, nga nahinumdum ang Dios sa Iyang mga linalang. Ang buhat sa Dios sa paghinumdum sa Iyang mga linalang maoy usa ka paagi sa pagpaila sa Iyang matinagdanon nga pag-atiman kanila (Genesis 8:1).

Human sa sugilanon sa katapusan sa kinabuhi ug sibilisasyon sa wala pa ang Lunop, gimatuod sa Dios ang pagpadayon sa kinabuhi. Gihatagan sa Dios ang katawhan sa lunop ug nagpasantop sa pagka-sagrado sa kinabuhi (Genesis 9:4–7), nga nagtudlo ngadto sa Iyang umalabot nga gasa sa kinabuhing walay katapusan.

Ug sa katapusan, atong hunahunaon ang balangaw, ang matahum ug balaknon nga timaan sa pagpasaylo ug gugma sa Dios. Timan-i nga ang balangaw nagdapit kanato sa paghinumdum sa Igpapahulay, dili lang tungud kay kini maabot sa tugbang nga dapit diha sa pagkatukod nga nagka-abay sa sugilanon sa Paglalang; kondili, tungud usab nga ang balangaw adunay sama nga mga mensahe sa pahulay ug paglaum. Makapatandog kaayo kini nga ang balangaw mipakita palibut sa trono sa Dios, ingon nga usa ka timaan sa Iyang umalabot nga paghari, dili malalis ug dili masanta, ibabaw sa tibuok yuta (Pinadayag 4:3, Pinadayag 10:1).

**Sodoma ug Gomora.** Human sa pagpahibalo sa Dios kang Abraham sa saad bahin sa usa ka anak nga lalaki nga maoy pagpahibalo sa “kaliwat” sa Mesias alang sa pagpanalangin sa tanang kanasuran (Genesis 12:3, Genesis 22:18), ang biblical nga sugilanon bahin sa pagtubos gisanta sa usa ka balaan-tawhanong diskusyon bahin sa makasamok nga presensya sa daotan ug pagkadaotan. Maingon sa gibuhat sa Dios lang Noe, Iyang gipahat ang Iyang kabalaka uban kang Abraham, uban sa Iyang plano sa pagpanginlabot. Ang gibuhat sa Dios ngadto sa Iyang tawhanong sulogoon—mga manalagna sa panahon ni Noe ug kang Abraham mahimo nga kasusama sa lihok sa katapusan sa panahon diin ang Dios usab mopaambit uban sa Iyang tawhanong mga sulogoon sa Iyang plano sa pagbalik aron sa pagluwas ug paghukom sa katawhan.

Ang tubag ni Abraham ngadto sa tumong sa Dios nagpakita sa katungdanan sa iyang pagbati alang sa kaliwatan, ug busa takus kini sa atong pagtagad. Tungud niana, ang iyang tubag kinahanglan magdasig ug magmatuto sa sama nga tubag sa atong sulod alang sa uban. Timan-i nga sa pagkadungog sa tumong sa Dios sa paghukom sa Sodoma, dili mokagiw si Abraham ngadto sa halayo nga dapit. Nahibalo pag-ayo si Abraham sa kahimtang didto sa Sodoma ug Gomora, diin ang uban sa iyang mga paryente nagpuyo. Ang grabe nga pagkaamgo ni Abraham sa kahimtang sa iyang mga paryente dili usa ka paghukom batok kanila. Tungud sa gugma alang kanila, mitindog si Abraham atubangan sa Dios ug naglarawan sa kaugalingong kalooy sa Dios sa paghagit sa Iyang paghukom, nagpakilooy sa Maghuhukom sa tanang unod alang sa ilang kapasayloan. Timan-i ang pagkahunit ug paglahutay sa Iyang pag-ampo: “Nagbarug gihapon atubangan ni JEHOVA” (Genesis 18:22). Apan timan-i usab ang pagkamainiton ngadto sa pagkangil-ad sa daotan ug ngadto sa panginahanglan alang sa hustisya ug grasya: “Laglagon Mo ba usab ang mga matarong uban sa daotan?” (Genesis 18:23).

Usa ka leksyon kinahanglan sabton gikan sa mga aksyon sa Dios, nga dili lamang manaog ug magpaambit sa Iyang pagtan-aw sa Iyang tawhanong sulogoon, kondili daw nagpadasig usab sa iyang pagkamapangahason. Makaingon gani kita nga ang Dios gusto nga atubangon sa argumento tungud kay ang panalipod ni Abraham naglanog uban sa Iyang pagbati og kalooy. Sa pagkatinuod, atong timan-an nga ang katapusang tubag sa Dios mao ang bahin sa grasya: “Dili ko kini laglagon kon adunay napulo lamang” (Genesis 18:32). Ang numero nga “napulo” diha sa Biblia nagsimbolo sa ideya sa minimum nga kadaghanon sa pagbuhat og usa ka butang. Timan-i usab ang pagkalabing hataas sa Dios. “Milakaw dayon Siya human Niyag sulti” (Genesis 18:33). Nga, ang desisyon Iya gihapon sa Dios. Bisan pa sa tawhanong kadaig, sa katapusan kini dili makalangan sa kabubuton sa Dios. Uban sa pagpaubos, mitubag si Abraham sa balaang hukom sa Dios: “Mibalik si Abraham ngadto sa Iyang dapit” (Genesis 18:33).

**Daniel.** Usa ka partikular nga ilustrasyon sa presensya sa umalabot sa presente nga pagkinabuhi ni Daniel mao ang mga pulong “sa katapusan sa mga adlaw” (Genesis 1:18). Kini nga mga pulong nagpalanog nga gets yamin “sa katapusan sa mga adlaw,” pagtimaan sa katapusan sa tawhanong kasaysayan, nga niining panahona si Daniel ug ang mga tinubos sa tanang katuigan modawat sa ilang “panulondon” (Daniel 12:13). Makatandog usab ug mahinungdanon nga ang pinulungan naghulagway sa “pagsulay” kang Daniel sulod sa napulo ka adlaw nagpalanog sa pinulungan nga naghulagway sa tagna sa pangatapusang Adlaw sa Pagtabon sa sala diha sa Daniel 7:9–12, napaila sa mahinungdanon nga numero sa komon nga mga pulong ug mga porma sa gramatika nga gipahat tali sa Daniel 1 ug Levitico 16, ang patukuranan nga teksto sa Adlaw sa Pagtabon sa Sala (tan-awa sa Daniel 1:13; itandi sa Levitico 16:2). Kining partikular nga lanog siguro gayud nga mahinungdanon, kay nagpasabot kini sa saad sa gipadayag sa Dios.

Timan-i usab ang emphatic nga pagsubli sa pulong mar’eh, “dagway, hitsura” (tulo ka besis diha sa Daniel 1:13, 15), nga mao ang libro sa Daniel nagpasabot usab sa pagkaespisiko ngadto sa pangatapusang pananawon sa gipadayag sa Dios diha sa 2,300 ka mga gabii ug mga buntag (Daniel 9:13). Kining pangatapusan nga pagtan-aw nagpasabot, diay, pinaagi sa pagdugtong, usa ka mensahe sa paglaum. Kon ipahinungod ngadto sa kahimtang ni Daniel ug sa iyang tulo ka mga higala, kini nga mga lanog nagpasabot sa ideya nga ang Dios ipadayag pinaagi sa “pagsuta,” o pagsulay ug sila labanan panahon sa Adlaw sa Pagtabon sa sala. Alang kang Daniel, ang mensahe sa katapusan sa mga panahon kabahin sa iyang presente nga kinabuhi sa matag-adlaw: ang paagi sa iyang pagkaon ug pag-inum nagtudlo ngadto sa idiyal nga paglalang (tan-awa sa Daniel 1:12; itandi sa Genesis 1:29). Ang paagi ni Daniel sa pagkigdugtong ngadto sa ubang mga tawo, lakip ang hepe o pangulo sa mga eunoko nga unta mahimo nga iyang kaaway (Daniel 1:9), gihulma pinaagi sa iyang pagtan-aw kon sa unsa nga paagi ang uban gilalang usab sa sama nga paagi diha sa dagway sa Dios (Genesis 1:26, Genesis 9:6).

### Bahin III: Kagamitan sa Kinabuhi

Kada buntag, sa imong pagmata, sugdi ang imong mga pag-ampo sa usa ka gutlo sa paghatag og pasalamat alang sa milagro sa kinabuhi. Hangyoa ang Dios sa paglalang sa pag-usab sa imong kinabuhi. Ipausab sa Dios ang imong kasingkasing ug maghatag sa bag-ong padulngan sa imong kinabuhi. Pangitaa diha sa Biblia ang bag-ong mga ideya sa paghagit kanimo ug pagdasig kanimo sa pag-usab. Bantaye ang Igpapahulay sa paagi nga mahimo kini nga usa ka pagtilaw pag-una ang gingharian sa Dios.

Pagsulat og usa ka listahan nga mga bahin Sa kalibutan—gikan sa paglalang ug sa imong personal nga kibabuhi—nga makadasig sa imong paglaum sa gingharian sa Dios. Kon artista ikaw, pagdibuho ug pagpintal og usa ka balangaw. Kon ikaw usa ka magbabalak, pagsulat og usa ka balak bahin sa matahum ug ang mga kahibulongan sa balangaw. Kon ikaw usa ka mag-alawit, pag-awit og usa ka alawiton bahin sa balangaw.

Pag-ampo ngadto sa Dios bahin sa usa ka tawo nga wala nimo magustohi hangtod nga mahimo siya nga imong higala. Pag-ampo ngadto sa Dios bahin sa usa ka importante nga babag sa imong kinabuhi. Sublia kini nga pag-ampo sa kanunay hangtod nga imong bation sa aktuwal ang resulta ug nahibalo ikaw nga ang Dios, nakadungog gayud sa imong pag-ampo.

Nganong gigamit man ni Daniel ang pangatapusan nga pinulungan sa paghulagway sa iyang presente nga kahimtang usab naghatag kanato og paglaum ug pasalig nga ang atong kinabuhi adunay kahulugan ug abli ngadto sa eternidad? Sa unsa nga paagi kini nga pinulungan maghatag usab kanato og giya sa paagi sa atong pagkibabuhi, pagkaon ug paginum, paghunahuna, pagkalingaw sa kinabuhi, ug pakigdugtong ngadto sa ubang mga tawo, lakip ang atong mga kaaway?

`Notes`