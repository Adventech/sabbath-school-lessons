---
title:  Dugang nga Panghunahuna
date:   06/06/2025
---

Basaha kang Ellen G. White, “The Flood,” pp. 101, 102, diha sa Patriarchs and Prophets.

“Ang labaw nga saserdote dili makalaban sa iyang kaugalingon o sa iyang katawhan gikan sa mga sumbong ni Satanas. Wala siya moangkon nga ang Israel walay sayup. Adunay hugaw nga mga sapot, nagsimbolo sa mga sala sa katawhan, nga iyang gipas-an ingon nga ilang mga representante, nagbarug siya atubangan sa Manulunda, magsugid sa ilang sala, apan nagtudlo ngadto sa ilang paghinulsol ug kaulawan, ug pagsalig sa kalooy sa usa ka Manunubos nga makapasaylo. Diha sa pagtoo iyang angkonon ang mga saad sa Dios. . . .

Ang mga sumbong ni Satanas batok niadtong mangita sa Ginoo dili atubangon sa dili kahimut-an sa ilang mga sala. Malipay Siya sa ilang depektoso nga mga kinaiya; kay nahibalo siya nga tungud sa ilang paglapas sa balaod sa Dios makabaton siyag gahum batok kanila. Ang iyang mga sumbong nagsumikad lamang tungud sa iyang kasuko kang Cristo. Pinaagi sa plano sa kaluwasan, giputol ni Jesus ang pagkupot ni Satanas sa tawhanong pamilya ug sa pagluwas sa mga kalag gikan sa iyang gahum. . . .

“Diha sa iyang kaugalingong kusug, dili makabarug ang tawo sa mga sumbong sa kaaway, diha sa mga bisti nga namansahan sa sala, mosugid sa iyang sala, mobarug siya atubangan sa Dios. Apan si Jesus, ang atong Manlalaban, mohatag sa usa ka epektibo nga pakilooy alang sa tanan kinsa pinaagi sa paghinulsol ug pagtoo nakasaad sa pagtipig sa ilang mga kalag ngadto Kaniya. Iyang pakiloy-an ang ilang kawsa ug pinaagi sa gamhanang mga argumento sa Calbaryo, mobuntog sa ilang tigsumbong. Ang Iyang hingpit nga pagtuman sa balaod sa Dios nakahatag Kaniya sa tanang gahum sa langit ug sa yuta, ug Iyang angkonon gikan sa Iyang Amahan ang kalooy ug pagpasig-uli alang sa sad-an nga tawo.”—Ellen G. White, Prophets and Kings, pp. 583–586.

**Diskusyonan nga mga Pangutana:**

`Gisultihan ni Jesus ang Iyang mga tinun-an nga sila ania sa kalibutan, apan dili iya sa kalibutan. (Tan-awa sa Juan 15:19, Juan 17:14–16.) Unsaon nato pagbalansi ang atong katungdanan sa pagdaug sa kalibutan sa pagkinahanglan sa pagbantay sa atong mga kaugalingon nga “dili mamansahan gikan sa kalibutan”? (Santiago 1:27).`

`Unsay matudlo kanato sa publiko nga ministeryo ni Noe sa wala pa ang Lunop kon sa unsa nga paagi nagabuhat ang dakung away? Sa unsa nga mga paagi kita makahimo sa pagbuhat sa sama nga buluhaton karon?`

`Sa dili pa lamyon sa kalayo gikan sa langit ang mga daotan (maingon man sa Iyang gibuhat sa Sodoma), banhawon sila sa Dios gikan sa mga patay ug magtugot kang Satanas sa pagbuhat uban kanila sa hamubo nga panahon (Pinadayag 20:7–9). Unsa mang mga katarungan imong mahunahunaan nga kinahanglanon kini ingon nga katapusang lakang sa dili pa tarungon sa Dios ang tanang butang?`

`Samtang imong hunahunaon ang mga sugilanon nga atong gitun-an niining semanaha, unsa nga mga pahimatngon imong makaplagan alang sa imong kaugalingong kinabuhi? Unsay matudlo kanimo niini nga mga sugilanon bahin sa imong paglum diha kang Cristo?`