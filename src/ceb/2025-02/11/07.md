---
title:  Dugang nga Panghunahuna
date:   13/06/2025
---

Basaha kang Ellen G. White, “The First King of Israel,” pp. 605, 606, diha sa Patriarchs and Prophets.

“Magpausbaw og kasuko si Satanas bahin sa minority nga magdumili sa pagdawat sa ilado nga mga kustombre ug mga tradisyon. Ang mga tawo nga anaa sa pangatungdanan ug dungog moipon sa malapason sa balaod ug sa daotan sa pagkuhag tambag batok sa katawhan sa Dios. Ang bahandi, pagkamaalamon, edukasyon, mag-usa sa pagtabon kanila uban sa kasuko. Ang manglulutos nga mga pangulo, mga ministro, ug mga sakop sa iglesia magsabot sa pakigbatok kanila. Uban sa tingog ug sa igsusulat, pinaagi sa mga panghambug, mga hulga, ug pagtamay, sila magtinguha sa pagbungkag sa ilang pagtoo. Pinaagi sa bakak nga mga representasyon ug masuk-anon nga mga hangyo, ang mga tawo mag-ukay sa mga pagbati sa mga tawo. Wala magbaton sa ‘nag-ingon ang Kasulatan’ sa pagdala sa pakigbatok sa mga nagalaban sa Igpapahulay sa Biblia, mohimo sila sa pagpanglupig nga mga lihok sa pagsangkap sa nakulang, Aron pagkuha sa pagkailado ug sa pag-anad, ang mga magbabalaod mosugot o motahan ngadto sa gimando sa mga balaod sa Domingo. Apan kadtong mahadlok sa Dios, dili makadawat sa institusyon nga maglapas sa usa ka sugo sa Dekalogo. Niini nga natad sa panggubatan awayon ang dakung pagkasumpaki sa away tali sa kamatuuran ug bakak. Ug kita biyaan sa pagduhaduha bahin sa isyu. Karon maingon sa kaadlawan ni Ester ug Mardoquio, ang Ginoo molaban sa Iyang kamatuuran ug sa Iyang katawhan.”—Prophets and Kings, pp. 605, 606.

**Diskusyonan nga mga Pangutana:**

`Sa imong paghunahuna nganong tugotan man sa Dios ang Iyang katawhan sa pag-agi latas sa masulayon nga mga panahon? Unsa may punto sa pagtugot niini?`

`Unsaon sa usa ka tomotomo pag-andam sa iyang kaugalingon alang sa kalagmitan nga kalisud nga moabot bahin sa loyalty o pagkamaunongon ngadto kang Cristo? Hain ka man makakaplag og paglaum taliwala sa malisud nga mga kahimtang?`

`Ngano sa imong paghunahuna nga aduna kitay hilig ngadto sa pagpabilin sa labi ka lisud nga mga butang bahin sa tagna ug pagtugot kanila sa pagsalipod sa labi ka dako nga hulagway nga makahatag og maayo nga balita?`

`Usa ka higala moduol kanimo human sa iyang pagbasa sa Pinadayag ug motug-an nga iyang nakaplagan nga “makapalisang.” Unsa nga paagi imong gamiton sa pagtabang kaniya sa pagsabut sa labaw pa ka tin-aw ug pagkakaplag og kalinaw sa hunahuna:?`

`Adunay moingon, “Wala ko makatuo nga gihigugma ako sa Dios o gusto Siya kanako. Kon nahibalo ka pa lang sa akong nabuhat, makasabot ka ra kon ngano.” Unsa may imong ikatubag? Makaunsa ang mga sugilanon ni Ruth ug Ester pagpahibalo kanimo sa imong paagi?`