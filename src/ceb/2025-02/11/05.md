---
title:  Si Haman ug si Satanas
date:   11/06/2025
---

Diha sa sugilanon bahin kang Ester, atong mahibalag si Haman, nga gutom alang sa pangatungdanan ug gahum. Gihatagan siyag dakung bahin sa pagkadungganon sa empiryo, labaw sa uban nga mga prinsipe (Ester 3:1).

Kon atong basahon ang Ezequiel 28:11–15 ug Isaias 14:12–15 bahin kang Lucifer, atong makaplagan ang pila ka mga pagkasama kang Haman, usa ka daotan nga nakigbatok sa katawhan sa Dios, kinsa nagdumili sa pagyukbo ngadto sa pagkalabing hataas sa Dios. Ang nagabayog sa mga tumong ni Satanas gipadayag diha sa sugilanon sa pagsulay kang Cristo, diin iyang gidala si Jesus ngadto sa usa ka hataas nga dapit sa pagpakita Kaniya sa mga gingharian sa kalibutan (Mateo 4:8–11). Si Cristo, sumala sa atong nakita, mianhi aron sa pagtubos sa kalibutan ug pag-angkon niini nga Iyang kaugalingon—ug Iyang gibuhat kini ingon nga usa kanato. Si Jesus mao ang paryente nga manunubos, ug natural nagbayad sa bili aron pagtubos sa kalibutan sa hilabihan nga ka hataas nga bili.

Diha sa libro sa Pinadayag, atong makita nga si Satanas nangibog alang sa gahum ug pagsimba nga magdala niining kalibutan ngadto sa katapusang krisis. Ang Iyang mga limbong nagdani sa kalibutan ngadto sa “pagkahibulong” ug pagsunod sa mananap nga mapintas (Pinadayag 13:3, 4), gawas sa dungganon nga mga exceptions sa pagdumili sa pagsimba kaniya. Uban niining mga tawhana, miggamit siyag pwersa o pamugos.

Nakamatikod si Haman nga si Mardoquio—usa sa mga pinili nga katawhan sa Dios—dili mosupak niya o moila kon unsay iyang gituohan nga iyang katungud ngadto sa ‘ “pagsimba.” “Puno siya sa kasuko” (Ester 3:5, 6), ug nagtinguha siya sa pagwagtang sa tanang katawhan ni Mardoquio gikan sa nawong sa yuta.

`Basaha ang Ester 3:1–14, Pinadayag 12:14–17, ug Pinadayag 13:15. Unsa nga mga kaabay imong makaplagan tali niini nga mga pamahayag? Sa unsa nga paagi ang paghulagway ni Juan sa salin nga iglesia sa Dios ug sa paghulagway ni Haman sa katawhan sa Dios?`

Giangkon sa yawa kining kalibutan, apan ang presensya sa mga tawo nga magpabilin nga maunongon ngadto sa Dios—nga nagbantay sa Iyang mga sugo—nagsupak sa iyang pangangkon sa kompleto nga pagkasupremo. “Kon ang Igpapahulay mahimo nang pinasahi nga punto sa away sa tibuok Cristianismo, ang walay hunong mga pagdumili sa usa ka diyutay nga mayoriya sa pagtahan o pagsugot ngadto sa ilado nga kamandoan maghimo kanila nga mga tumong sa unibersal nga kasuko.”—Ellen G. White, Signs of the Times, February 22, 1910.

`Hunahunaa ang “gagmay nga mga butang ” nga magsulay sa imong pagtoo karon. Kon makigsabot-sabot o makigkompromiso ka kanila, sa “gagmay nga mga butang,” unsa may imong buhaton kon moabot na ang dakung pagsulay?`