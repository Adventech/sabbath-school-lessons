---
title:  Si Ruth ug Ester
date:   07/06/2025
---

### Basaha sa Pagtuon sa Semana

Ruth 1:1–5; Ruth 2:5–20; Job 1:6–11; Mateo 4:8, 9; Ester 3:1–14; Pinadayag 12:14–17.

> <p>Teksto nga Sag-ulohon</p>
> ”Ug mao kadto nga sa hingkit-an sa hari si Ester, ang reina nga nagtindog sa sawang nga siya nakapahimuot sa iyang pagtan-aw ug ang hari mitunol kang Ester sa iyang bulawang cetro nga diha sa iyang kamot. Busa si Ester mipahaduol, ug mihikap sa tumoy sa cetro” (Ester 5:2).

Niining semanaha atong padayonon pagsusi ang mga sugilanon nga naghulagway pag-una sa mga panghitabo sa katapusang mga adlaw ug sa mga tawo, nga gitabangan sa Dios sa pagtan-aw sa mga butang gikan sa Iyang panan-aw ug pagtabang kanato kon unsaon paghubad sa mga tagna nga moabot sa ulahi, nga gihatag aron pagpalig-on kanato sa atong pagtoo.

Atong tagdon ang duha ka importante nga mga babaye kansang mga sugilanon nakatandog sa mga kasingkasing sa dili maisip nga kadaghanon sa mga kaliwatan: Si Ruth ug si Ester. Ang usa balo nga biniyaan kinsa nakakaplag og paglaum human sa pagpakigtagbo sa maloloy-on nga Booz, ang iyang paryente nga manunubos. Ang ilang kaminyoon nahimong paborito nga sugilanon sa gugma alang sa mga Cristohanon tungud sa paagi nga nagpakita sa gugma ni Cristo alang kanato. Ang usa mao ang batan-ong babaye nga nagpuyo sa usa ka langyaw nga yuta nga nakaamgo sa usa ka lit-ag o plano sa paglaglag sa iyang katawhan ug nahimutang sa usa ka dugokan nga entablado sa drama nga nagpakita sa pagluwas kanila.

Sa tagna, natural, ang usa ka babaye mao ang usa ka gamhanang simbolo alang sa iglesia sa Dios, nga nagpadan-ag sa daghang kahayag kon giunsa sa Dios pagtagad ang Iyang katawhan. Atong tan-awon ang mga asoy sa Biblia bahin niining duha ka mga babaye, kansang mga kahimtang sa ilang mga kinabuhi nahimong walay pagkamatay nga handumanan diha sa Pulong sa Dios, ug naghatag sa bisan unsa nga mga leksyon nga atong mabatonan gikan sa ilang mga kasinatian.