---
title:  Si Ruth ug Booz
date:   09/06/2025
---

Si Naomi naghangyo nga usbon ang iyang ngalan ngadto sa Mara, tungud sa kapaitan nga miabut iyang kinabuhi (tan-awa sa Ruth 1:20). Ang atong relasyon sa atong Magbubuhat nadaot nga wala nay kaayohan tungud sa sala, nagpugos kanato ngadto sa espirituhanong kakabus. Ngitngit na ang atong mga kalamboan, ug atong gigasto ang atong mga kinabuhi sa pagpanghagdaw kutob sa atong mahimo gikan sa kadaplinan sa uma, magkinabuhi sa mga salin sa kalipay nga makaplagan gihapon dinhi sa nabuak nga kalibutan. Apan ang tanan mangausab sa panahon nga maghimo kitag mga pagdiskobre: Wala malimot ang Dios kanato.

`Basaha ang Ruth 2:5–20. Nganong nahimo kining usa ka panahon sa pagkausab sa sugilanon? Ngano nga ang pagkadiskobre ni Naomi sa ilang mga paryente usa ka maayo nga balita?`

Wala nay kaadtoan si Naomi ug malagmit mibalik siya sa pagbaligya sa iyang yuta aron makabayad sa iyang mga utang sa dili pa siya moadto sa Moab. Ang Dios naghimo og paagi sa Israel ang sa mga wala nay kapuy-an aron ilang mabawi pagbalik ang ilang panulondon: usa ka suod nga paryente makalukat sa yuta alang kanila. Si Booz dili lang usa ka maloloy-on nga mag-uuma; usa siya ka paryente. Kon wala ka makabayad sa imong mga utang ug makalukat sa imong panulondon sa Israel, usa ka suod nga nga paryente ang makahimo niini alang kanimo: “Kon mapobre ang usa sa imong mga igsoon, ug namaligya sa uban niyang mga kabtangan, ug kon moabot ang iyang paryente maoy makahimo sa paglukat kon unsay nabaligya sa iyang igsoon” (Levitico 25:25).

Ang pagkadiskobre nga si Booz dili lang maloloy-on sa kasingkasing ug manggihatagon kondili usa usab ka paryente nga maoy labing maayo nga balita nga mahimo: ang kakabus nga nahinasa niining duha ka mga babaye dili na molungtad sa hangtod.

Ang mga Cristohanon nga dugay nang nakasabot kang Booz nga usa ka tipo ni Cristo, nga dili lang atong Magbubuhat, kondili nagpili usab sa pagkahimong atong paryente—usa ka tinuod, sa unod ug dugo sa Iyang pagpakatawo, usa sa mga katarungan nganong gitawag Siya sa sublisubli nga “ang Anak sa tawo” (Mateo 12:8, Marcos 8:31, Lucas 22:22, Juan 3:14).

Daghan kaayong mga tawo naghunahuna bahin sa Dios sa dili maayo nga mga ngalan: tingali pasudlon kita Niya sa langit kon atong tsekan o kudlitan ang tanang husto nga kahon sa usa ka moral nga imbentaryo, apan iyang buhaton kini sa dili maayo nga-buot tungud kay nagmantiner o nagdaginot sa mga biya nga pagsukit-sukit. Ang hulagway ni Cristo nga napadayag diha kang Booz nagpuli sa hingpit niana nga mga hunahuna. Wala lang magtan-aw ang Dios kanato; bisan pa sa atong halalum nga espirituhanong kakabus, gusto Niya nga kita mahimo nga Iyang pangasaw-onon.

`Sulaye paghambin sa imong panghunahuna bahin sa Magbubuhat sa pagkahimong dili lamang kabahin sa atong pagkalinalang, kondili sa pagpakamatay alang niini. Sa unsa nga paagi kining makapahibulong nga kamatuuran makapahimug-at sa atong pagtan-aw sa atong pagkabuhi o pagkinabuhi?`