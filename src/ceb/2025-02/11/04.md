---
title:  Si Booz, Ingon nga Manunubos
date:   10/06/2025
---

Hilabihan ang gugma ni Booz kang Ruth ug naghandum sa pagpangasawa kaniya, apan adunay usa ka dakung babag: adunay labaw ka suod nga paryente nga nag-angkon usab sa babaye sa maong dapit. Kon atong isipon si Booz nga usa ka tipo nga Cristo, kini nga kahimtang mahimo nga makapadayag sa usa ka isyu nga adunay kadugtungan sa dakung away. Gihigugma kita ni Cristo, apan adunay usa ka “labaw pa ka suod nga paryente” nga nag-angkon usab: si Satanas.

`Unsay gipadayag sa mosunod nga mga pahayag bahin sa pag-angkon ni Satanas sa katawhan? (Job 1:6–11; Mateo 4:8, 9; Judas 1:9; Lucas 22:31).`

Sa pagpakita ni Satanas didto sa langitnong konsilyo, iyang giingnan ang Dios nga “nagbalikbalik siya ngadto-nganhi dinhi sa yuta” (Job 1:7), ug sa pagpangutana sa Dios kaniya, kon iya ba namatikdan si Job nga matarong, nga giangkon ni Satanas nga iyang sakop, sa pagsugyot nga ang kasingkasing ni Job dili gayud tinuod nga Iya sa Dios. Nga siya sa tinuod, nagsunod Kanimo tungud kay Ikaw maayo ngadto kaniya. Hunong na sa pagkamaayo kaniya, ug tan-awa kon kinsa gayud ang gialagaran ni Job.

Sa Judas, atong makita ang usa ka hamubo nga reperensya ngadto sa sugilanon nga nahibaloan kaayo sa Israel: human sa paglubong sa Dios kang Moises (Deuteronomio 34:6), nga sa ulahi gibanhaw siya. Bisan og wala kita mahibalo sa mga detalye niini, ang teksto mismo, nga nag-ingon nga giawayan nila ang lawas ni Moises, nagpasabot nga nangangkon usab si Satanas bahin niini.

“Sa unang higayon hapit na maghatag si Cristo sa Iyang kinabuhi ngadto sa mga patay. Ingon nga Prinsipe sa kinabuhi ug ang mga nagasidlak miduol sa lubnganan, si Satanas nakurat sa iyang pangangkon nga labaw ka hataas, uban sa iyang daotang mga manulunda nga mibarug sa pagsumpo sa usa ka pagsulong sa teritoryo nga iyang giangkon nga iyang kaugalingon. Nanghambug siya nga ang sulogoon sa Dios nahimong iyang binalanggo. Iyang gipamatuod nga bisan si Moises wala makatuman sa balaod sa Dios; nga iyang gikuha sa iyang kaugalingon ang himaya nga alang lamang kang Jehova—ang mao gayud nga sala nga nakaingon sa pagpalayas kang Satanas gikan sa langit—ug pinaagi sa paglapad midangat ubos sa dominio ni Satanas.”—Ellen G. White, Patriarchs and Prophets, p. 478. Masabot nga gisumpo ni Cristo ang pag-angkon ni Satanas, ug gibanhaw si Moises (tan-awa sa Mateo 17:3).

Sa Ruth 4;1–12. Si Booz mipanaw ngadto sa ganghaan sa Jerusalem—ang lungsod, diin misulod si Cristo sa atong kalibutan ingon nga atong suod nga paryente.

Nagtigum ang mga anciano o mga tigulang, ug sa katapusan usa ka sandal (usa ka simbolo sa pagpanag-iya) gibaylo o giilis.

Ang ganghaan sa usa ka barangay diin ang mga kaso hukman: mao kini ang usa ka tipo o matang sa eksena sa hukom. Nagpakita kini sa talan-awon sa paghukom sa Daniel 7:13, 14, 22, 26, 27. Dili nato pakyason kining mahinungdanong bahin sa paghukom; ang paghukom mao ang “pagdapig sa mga balaan” apan tungud lang kay gibayaran ni Cristo ang bili alang kanato, sama sa gibuhat ni Booz alang sa iyang pangasaw-onon.