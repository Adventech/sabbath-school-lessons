---
title:  Komento sa Magtutudlo
date:   30/05/2025
---

### Bahin I: Kinatibuk-ang Panglantaw

**Dugokan nga Teksto:** Salmo 67:3, 4

Totukan sa Pagtuon: Salmo 46, Salmo 47, Salmo 67

Sa milabay nga semana, ang pinili nga mga salmo nagtutok sa katawhan sa Dios sa panahon sa katapusan, samtang mangandam sila alang sa pag-anhi sa Ginoo. Ang leksyon bahin sa mga hagit ug mga pakigbisog sa katawhan sa Dios. Ang mga hagit adunay mga pagkabalaka sa ilang personal nga kinabuhi. Ang mga salmo nagpasabot ngadto sa panginahanglan alang sa halalum ug dakung paghinulsol usa ka kumpleto nga kausaban sa kasingkasing. Ang pinili nga mga salmo nagpasidaan sa katawhan sa Dios, ingon nga usa ka komunidad sa pagtoo, bahin sa kaaway sa gawas, kinsa sa mga gutlo sama ka mabangis nga paglutos nga nagdala sa dili maantus nga mga kasamok ibabaw kanila. Niining semanaha, ang upat ka pinili nga salmo makadani sa atong pagtagad ngadto sa Dios. Ang nahaunang salmo magpaila sa Dios kanato ingon nga atong “dalangpanan,” nga maglipay kanato og maghatag kanato og kasigurohan, magdani Kaniya haduol kanato ingon nga Usa nga magdala og “panabang” sa mga panahon sa “kagubot” (Salmo 46:1).

Ang ikaduha nga salmo mag-ukay sa atong mga kasingkasing, nakapalipay kanato tungud kay ang Dios “atong Hari . . . mao ang Hari sa tibuok yuta” (Salmo 47:6, 7). Ang ikatulo nga salmo magpalig-on og dugang niini nga mga pagbati, nga mag-usab ngadto sa mga pasalamat tungud kay ang Dios sa katapusan mitubag ngadto sa atong pagtuaw. Ang Dios dili lang Dios kinsa ngadto Kaniya atong sublion ang atong mga pangalyupo, paghangyo alang sa Iyang kaluwasan. Ang Dios dili lang Dios ngadto kang kinsa nga atong reklamohan, sa pagpadayag sa atong mga kasagmuyo tungud “diha sa dapit sa paghukom, ang pagkadaotan atua didto” (Ecclesiastes 3:16). Sa katapusan, ang Dios mao ang Maghuhukom nga magdala og hustisya nganhi sa kalibutan ug sa katapusan magpahiuli sa matarong nga mga kahusay (Salmo 75:7, 10). Ang ikaupat, ug katapusan, ang salmo maoy katumanan sa sacerdotehanong panalangin. Ang Dios, puno sa maloloy-on nga mga panalangin, anaa taliwala sa Iyang katawhan (Salmo 67:7).

### Bahin II: Komentaryo

**Salmo 46: Ang Dios mao ang Atong Dalangpanan.** Kini nga salmo gipahinungod ngadto sa “mga anak nga lalaki ni Kora,” nga mga Levitas (1 Cronicas 6:16, 22) nga responsable alang sa musika sa templo. Kini nga kasayoran makahimo sa pagpasabot sa pagpahinungod ngadto sa templo ingon nga “ang balaang dapit sa tabernaculo sa Labing Hataas” (tan-awa sa Salmo 46:4). Sumala sa salmo, ang mga pilegro nga mahibalag dinhi duhay kinaiyahan. Dili lang sila sa natural nga han-ay, ingon sa pila ka matang sa cosmic earthquake nga naglambigit sa yutan-on ug tubigon nga mga element. Ang mga bukid matay-og usab (Salmo 46:3), ug ang kabukiran mabalhin ngadto sa taliwala sa dagat (Salmo 46:2). Ang cataclysmic nga mga pilegro tungud usab kini sa violent nga pangataki sa tawhanong mga kaaway, sumala sa atong makita diha sa mga pulong, “masuko ang mga nasod.” Ang ilang kasuko makadugang sa usa ka parallel nga lihok nga mosangko ngadto sa pagkapukan sa tanan yutan-ong mga gingharian (Salmo 46:6).

Ang katawhan sa Dios, mao gyuy mga biktima niini sa duha ka mga katalagman, giila ingon nga mga speakers sa salmo, nga adunay ilang reaksyon ngadto sa apocalyptic nga katalagman: “dili kita mahadlok” (Salmo 46:2). Ngadto sa doble nga pag-ataki gikan sa kinaiyahan ug sa mga nasod, motubag ang katawhan sa Dios uban sa doble nga panalipod gikan sa kinaiyahan ug sa Dios. Sa usa ka bahin, ang suba gikan sa siyudad sa Dios magdala og kalipay (Salmo 46:4). Kining nagadagayday nga suba naghatag sa mga tubig nga makaayo nga maggikan sa Bag-ong Jerusalem ug ang mga suba nga nagatubod gikan sa Tanaman sa Eden (Genesis 2:10). Ang sama nga hulagway mipakita pag-usab diha sa libro sa Pinadayag sa paghulagway sa Bag-ong Jerusalem (Pinadayag 22:1). Sa laing bahin, ang Dios mismo malambigit: Ang Dios nga magabarug taliwala sa balaang siyudad (Salmo 46:5) gitawag og “atong dalangpanan,” nga takus ingon nga “tabang ug kusug” diha sa kahimtang sa kagubot (Salmo 46:1). Timan-i ang cosmic nga harmony tali sa Dios sa creation ug sa kinaiyahan: ang Dios maggahum sa mga element, maingon sa gibuhat ni Jesus sa dagat (Mateo 8:27). Ang cosmic nga panagsangka nagpasabot ngadto sa katapusang panghitabo sa dakung away, nga mosupak sa kampo sa Dios nga nagreprsentar sa balaang bungtod (ang langitnong Sion) ngadto sa mga nasod. Ang salmo milanog uban sa panan-awon sa tagna sa katapusan sa panahon sa katapusang gubat sa tawhanong kasaysayan, sumala sa gihulagway diha sa Daniel 11:45 ug Pinadayag 16:16. Ang salmo nagtapos uban sa pasalig sa presensya sa Dios “uban kanato” (Salmo 46:11).

**Salmo 47: Dios Ang Atong Hari.** Ang Salmo 47 nagpadayon sa paglaum nga gisaulog diha sa nag-unang salmo. Ang sama nga Levitical author gikan sa mga anak nga lalaki ni Kora mag-awit bahin sa kadaugan sa Dios sa Sion. Ang Dios sa templo naglingkod sa Iyang trono nga mao ang Sion. Karon kana nga pagdaug, kompleto nga kadaugan, nabatonan batok sa kaaway, ang Dios gidayeg ingon nga mao ang Hari. Kini nga salmo nasakop ngadto sa pasunod nga mga salmo nga gitawag og “harianon nga mga Salmo” o “mga Salmo sa pagpalingkod sa trono,” nga gihulagway pinaagi sa usa ka kinatibuk-ang pagdayeg sa Dios ingon nga Hari (tan-awa sa Salmo 93, 96–99).

Takus timan-an nga ang Salmo 47 gigamit sa ulahi sa Jewish liturgy sa Rosh Hashanah (New Year’s Day), ang unang adlaw sa nahaunang bulan sa kalendaryo sa Judio, Tishri. Ang paghuyop sa trumpeta nga gihisgotan diha Salmo 47:5 nagsilbi ingon nga basihanan alang sa paghuyop sa shofar nianang adlawa, aron sa pagsaulog sa paglaum nga moabot ang adlaw nga ang Dios maghari ibabaw sa tanang mga nasod. Usab, ang mga nasod nga karon nagdayeg na sa Dios mao ang mga nasod nga napildi sa gubat (Salmo 47:3). Ang libro sa Pinadayag nagpahinungod ngadto sa sama nga phenomenon kon kini magsulti bahin sa “pag-ayo sa mga nasod” diha sa kahulugan sa Bag-ong Jerusalem (Pinadayag 22:2). Sa karaang Israel, ang pulong “mga nasod” (gooyim) nagpaila sa mga kaaway sa Israel. Karon, niining bag-ong kabuhatan o environment, ang mga nasod dili na giila nga batok sa katawhan sa Dios. Sila nahimo na karon nga usa ka kabahin sa katawhan sa Dios.

Ang hitabo sa Exodo gigamit ingon nga usa ka sulundan ngadto sa pagsugyot, sa pagkaespirituhanon, ang paglumpag sa bag-o nga Canaan. Ang parallel nga mga panultihon “panulondon” ug “ang pagkalabing dungganon ni Jacob “ (Salmo 47:4) nagpasabot ngadto sa pagkalupig sa Yutang Sinaad, nga naglakip sa palibot nga mga nasod nga nalupig (tan-awa sa Deuteronomio 32:8). Nagtapos ang salmo uban sa eschatological nga panan-awon bahin sa Israel, ug sa tanan nga mga nasod sa kalibutan, nga nagila sa pagkalabing-hataas sa Dios.

**Salmo 75: Ang Dios Mao ang Atong Maghuhukom.** Ang Salmo 75 halandumon alang sa tulo ka makapadasig nga mga hulagway nga gigamit sa pagpaila sa tulo ka mga buhat sa Dios sa paghukom. Nahauna, adunay hulagway sa pagkatay-og sa yuta nga nalukot ug nawad-an sa tanang patukuranan niini (Salmo 75:3). Ingon og ang salmo naghulagway sa atong kalibutan karon, nga puno sa kasamok ug pagkagubot, usa ka kalibutan nga nawad-an sa tanang kalig-on niini ug sa mga moral points, o mga haligi, sa referensya. Ang Dios, ingon nga Maghuhukom, nagpahinumdum sa Iyang katawhan nga Iyang ipahiuli ang kalig-on sa mga “haligi” niini (Salmo 75:3).

Ang ikaduha nga hulagway o larawan mao ang kopa nga puno sa isug nga bino nga gibubo sa Dios ibabaw sa mga daotan. Giinum sa mga daotan kini nga bino paghurot (Salmo 75:8). Sa sama nga kaagi, ang libro sa Pinadayag sagad nagpahinungod ngadto sa kopa sa kapungot sa Dios (Salmo 14:10, Pinadayag 16:19, Pinadayag 18:6).

Ang ikatulo nga hulagway mao ang mga sungay (Salmo 75:10). Ang mga sungay maoy usa ka simbolo sa gahum ug kaligdong (Numeros 23:22, Daniel 7:8).

Sa matag ang-ang, ang paghukom sa Dios magdala og hustisya ngadto sa nahiwi nga komunidad. “Gipaubos” sa Dios ang hambugiro nga daotan nga “nagpataas” sa iyang sungay (Salmo 75:5, 10). Gipataas usab sa Dios ang matarong kansang sungay gilabay sa ubos (Salmo 75:10). Dayon, ang balaang Maghuhukom, magpahiuli sa kahusay nga gituwad sa mga gahum sa daotan.

Ang sama nga paglaum gisaad diha sa libro sa Ecclesiastes. Human sa pagsaway sa natuwad nga kahusay ibabaw sa yuta, naglaum si Salomon nga “hukman sa Dios ang mga matarong ug mga daotan, kay adunay usa ka panahon didto alang sa matag katuyoan ug alang sa matag buhat” (Ecclesiastes 3:17; itandi sa Ecclesiastes 12:14). Agi og palanog niini nga pagbati, ang manulunda diha sa Pinadayag 14 nagsulti bahin sa sama nga doble nga paghukom. Sa usa ka bahin, nagsaad ang manulunda nga kadtong mosimba sa mananap, nagrepresentar sa malimbongon nga iglesia, “magainum . . . sa bino sa kapungot sa Dios” (Pinadayag 14:10). Sa laing bahin, kadtong mosimba sa Ginoo nga Magbubuhat gihulagway ingon nga ang “mga balaan . . . nga nagbantay sa mga sugo sa Dios ug sa tinoohan ni Jesus” ug “magapahulay gikan sa ilang mga pagbuhat” (Pinadayag 14:12, 13).

**Salmo 67: Ang Dios Atong Panalangin.** Ang Salmo 67 nga nagtapos sa atong pasunod nga mga salmo, maoy usa ka pag-ampo, sumala sa gipaila nagpasunod nga mga berbo nga nagsulti sa handum sa nagahangyo: “aron ang Imong dalan mahibaloan dinhi sa yuta” (Salmo 67:2; itandi sa Salmo 67:3, 5, 6, 7). Kini nga pag-ampo alang sa panalangin nagpakita sa Aaronic nga panalangin: “panalangini kami, ug ipadan-ag ang Iyang nawong ibabaw kanamo” (Salmo 67:1; itandi sa Numeros 6:23–26). Bisan og ang magsusulti wala maila sa dayag, ang gingalan nga nagpahinungod ngadto sa pangulo nga musikero ug ang paglitok sa sacerdotehanon nga panalangin nagsugyot nga usa kini ka pari nga nagdumala sa usa ka kongregasyon. Unsay nakahimo niini nga pag-ampo nga pinasahi mao ang universal nga pagsakop niini. Nagsugod ang salmo uban sa usa ka tawag alang pagpanalangin sa kaugalingon: “ibabaw kanamo” (Salmo 67:1), dayon human sa handum nga ang dalan sa Dios “mahibaloan dinhi sa yuta . . . taliwala sa tanang mga nasod” (Salmo 67:2), ang pag-ampo miabut ngadto sa tanang nakabig nga mga nasod. Kini nga salmo adunay panglantaw sa eschatological nga katumanan sa panahon nga ang tanang mga nasod, ug dili lang ang Israel, makabenepisyo gikan sa pagpanalangin sa Dios. Kini nga pag-ampo matuman lamang sa “Bag-ong Jerusalem,” diin “wala nay pagkinahanglan og adlaw o bulan sa pagpadan-ag niini” (Pinadayag 21:23).

### Bahin III: Kagamitan sa Kinabuhi

Dili kinahanglan nga magpaabot kita hangtod sa pag-anhi sa pangataposan nga paglutos sa dili pa kita magbati sa atong pagkinahanglan alang sa dalangpanan sa Dios karon. Ang tanang matang sa presente nga kagubot makahimo kanato nga takus alang niini nga kinahanglan ug mga kahigayonan sa pagsinati sa dalangpanan sa Dios. Sa mga panahon sa kalisdanan, magbati kita nga gihulga sa atong mga kaubanan o sa atong mga higala nga dili sama kanato sa pagtoo ug gani magtamay ug makigbatok kanato. O tingali hasion kita og balatian, kapakyasan sa usa ka eksaminasyon sa tulunghaan, kakulang sa salapi o kasigurohan sa paninapi, ug kamingaw. Bisan hain niini nga mga kahimtang mahimo nga mopakatakus ingon nga mga kahigayonan sa paghimo kanato sa pagsinati sa dalangpanan sa Dios. Ang Dios lamang ang makahatag kanato og panabang nga atong gikinahanglan sa pagpangita og usa ka lutsanan sa bisan unsa nga kagubot. Siya lamang ang makahatag kanato og kusug sa paglahutay sa kalisdanan.

Ang panghunahuna sa “pagkaharianon” dili magtugbang sa atong moderno nga kinabuhi. Apan, usa kini nga importante nga hunahuna nga makatabang kanato sa makauulaw nga mga kahimtang sa dili pagbati nga napahiubos ug makalolooy: ang dakung Hari sa tibuok yuta ang nagtagad kanimo. Ingon nga Iyang mga anak, atong mapanunod ang Iyang saad sa dili madugay.

Samtang makasinati kita sa mga kagubot ug inhustisya, makapamalandong kita sa mosunod nga linya gikan sa Ecclesiastes: “ang lumba dili ngadto sa kusug managan . . . kondili sa panahon ug higayon nga mahitabo (Ecclesiastes 9:11). Kini nga paniid sa kinaiyahan nga pagkadili makiangayon sa kinabuhi kinahanglan magpahinumdum usab kanato sa mekanismo sa grasya. Dili kita takus modawat sa balaang pagkamaayo ug kalooy. Busa, kinahanglan magsalig kita sa grasya sa Dios. Ang kahayag sa Dios mao na ang atong kahayag, dinhi ug karon. Unsaon nato pagdawat ug pagkalingaw sa gasa sa Dios sa kalooy sa atong kinabuhi karon ug maglakaw uban sa pagsalig ug kalipay samtang kita magpanaw diha sa Iyang kahayag?

`Notes`