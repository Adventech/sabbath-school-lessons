---
title:  Bino ug Dugo
date:   28/05/2025
---

`Basaha ang Salmo 75. Basaha usab ang Mateo 26:26–29 ug ang Pinadayag 14:9–12. Unsay gipadayag niini nga Salmo bahin sa ubang mga isyu sa paghukom, ug sa unsa nga paagi kining ubang mga teksto makatabang kanato pagsabut niini nga mga isyu?`

Adunay pila ka hunahuna nga kini nga Salmo awiton unta sa milagroso nga pagkaguba sa kasundalohan ni Sinakerib (2 Cronicas 32, 2 Hari 19)—usa ka sugilanon nga nagpakita nga nagtudllo ngadto sa katapusang paglaglag sa daotan diha sa Pinadayag 20. Ang katawhan sa Dios anaa sa sulod sa Balaang Siyudad—uban sa ilang matarong nga Hari sa panahon nga ang kasundalohan sa daotan mosaka ug magalibot kanila, ug dayon laglagon sila sa Dios.

Usa sa mga butang nga tarungon sa Dios mao ang sayup nga paggamit sa gahum nga nahitabo niining atong hulog nga kalibutan. Ang nahulog nga katawhan dili na magkinabuhi alang sa uban, o alang sa himaya sa Dios, kondili alang sa kaugalingon. Karon sa daghang mga paagi, kita nagkinabuhi uban sa mga sangpotanan sa pagpili sa pagtuo nga walay kahulugan o tumong ang moral nga sulondan sa uniberso. Kon walay kahulugan, ang pilosopo nga Friedrich Nietzsche miinsister nga kinahanglan magimbento kita niini alang sa atong mga kaugalingon ug magpakaaron-ingnon nga ang uniberso mitungha alang sa atong kaayohan. Ang matag tawo, sa sangputanan, molihok ingon og siya usa ka dios.

(Tingali ang usa ka tawo makatarunganon nga mangutana: Unsa ka maayo kini nga pilosopiya nga nagsilbi alang kang Nietzsche sa iyang kaugalingon? Dili kaayo maayo. Naboang siya, nakuyapan sa dalan didto sa Italy human sa iyang pagbadlong sa usa ka tawo nga naglatos sa usa ka kabayo. Dayon, nagkinabuhi siya sa sunod 11 ka tuig sa usa ka semi-catatonic nga kahimtang sa wala pa siya mamatay niadtong 1900.)

Bisan unsa ka ngil-ad ang mga problema, ingon nga mga tumotuo gipahinumduman kita sa pagkinabuhi uban sa paglaum ug sa dili paghukom sa umalabot pinaagi sa presente nga panghitabo. Masayon lang ang pagkaluya samtang atong tan-awon ang mga haligi sa sibilisasyon nga nagpadayon sa pagdahili sa mga kasingkasing ug mga hunahuna sa walay dios, o niadtong kansang mga panghunahuna bahin sa Dios dili makaplagan diha sa Biblia. Kita sa pagkakaron nagkinabuhi sa panahon diin ang moral values, bisan ang mga butang nga ingon ka basic sa human gender, lalaki ug babaye, nahidangat sa pagsulong, sa pila ka mga bahin sa kalibutan. Pila ka matang sa imoralidad, ang mga butang nga daghan sa katawhan maulaw maghisgot, bisan sa pribado, gidayeg na karon ug gipakpakan sa publiko. Mao kana ka ngil-ad ang nagkahitabo sa mga butang.

`Bisan og kinahanglan atong buhaton ang atong bahin karon sa pagsulay sa pagpaarang-arang sa kinabuhi alang sa uban, ngano nga sa kanunay importante nga hinumduman nga nagkinahanglan kini sa tibuok nga pagguba niining presente nga kalibutan ug ang supernatural nga paglalang pag-usab niini sa dili pa ang tanang butang, sa katapusan tarungon?`