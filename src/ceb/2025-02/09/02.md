---
title:  Usa Gayud ka Presente nga Tabang sa Panahon sa Kagubot
date:   25/05/2025
---

`Basaha ang Salmo 46. Unsa nga mensahe sa paglaum atong makuha gikan niini taliwala sa kasamok sa kinabuhi karon ug unsa kon unsa ang atong nahibaloan nga moabot dinhi sa yuta sa katapusang mga adlaw samtang magpadayon ang dakung away dinhi?`

Ang Salmo 46 nagpakita nga nagtandog sa usa ka tema nga atong makaplagan diha sa libro sa Hebreohanon: nianang usa ka butang nga labi pa ka maayo. Si Jesus ang labaw pa ka maayo kaysa yutan-ong Hataas nga Sacerdote, ang Iyang halad labaw pa ka maayo kaysa tanang mananap nga mga halad, ug ang langitnong santuwaryo labi pa ka maayo kaysa tanang mga tipo nga natukod ibabaw sa yuta.

Apan, kini nga Salmo adunay lahi nga paagi. Ang magsusulat wala magtandi sa maayo nga mga butang ug nagtandi kanila sa labaw ka maayo nga mga butang; iyang gitandi ang usa ka kalibutan nga nagrebelde—ug sa makalilisang nga mga sangpotanan nga nadala niini—uban sa saad sa labaw pa ka maayo nga mga butang nga giplano sa Dios alang kanato.

Sa pagkatinuod, kini nga Salmo puno sa paglaum ug saad nga bisan gani taliwala sa pagkaguba ug pagsulay ug pagantus ug mga gubat nga atong giatubang, sa katapusan kita, “maghilum, ug mahibalo nga Ako mao ang Dios” (Salmo 46:10), ug sa pagpahulay diha sa pasalig nga moabot ang adlaw nga kining tanan matapus ug ang Dios “ipataas dinhi sa yuta” (Salmo 46:10).

Timan-i usab, ang gisulat dinhi. “Busa dili kita mahadlok, bisan mahanaw pa ang yuta, ug bisan ang mga bungtod dad-on ngadto taliwala sa dagat” (Salmo 46:2).

Ang usa ka tawo dili makapugong nga mapahinumduman sa mga eksena nga moabot sa Ikaduha nga Pag-anhi: “Unya ang langit nahanaw maingon sa usa ka basahon nga linukot, ug ang tanang kabukiran ug kapulo-an nangabaldin gikan sa ilang matag usa ka dapit” (Pinadayag 6:14). Ug kini: “Nga magapaabut ug magapadali sa pag-abot sa adlaw sa Dios, nga tungud niini pagaduslitan ug pagatunawon ang mga langit, ug ang mga kasugdanan sa kalibutan mangatunaw sa kalayo” (2 Pedro 3:12). Ang atong kalibutan karon uban sa tanang mga daotan nga ania niini, dili molungtad nga walay katapusan, ug ang moabot human niini ang mga saad kanato nga karon dili matugkad sa pagsabut sa atong mga hunahuna. Alang karon, bisan kita magpadayon sa pagkupot, sa pagtipig sa atong pagtoo ug mogakus ngadto sa pagpadayag sa Dios nga atong nabatonan, ilabina kang Jesus didto sa krus.

`Bisan unsa ka ngil-ad ang mga butang niining kalibutana (ug nahibalo kita nga nagdugang pa gayud kini pagkagrabe), unsa nga paglaum imong makuha gikan sa imong kahibalo sa pagkamaayo, gahum, ug kinaiya sa Dios (hunahunaa: ang krus)?`