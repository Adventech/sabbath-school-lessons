---
title:  Aron ang Inyong Kaluwasan Mahibaloan
date:   29/05/2025
---

`Basaha ang Salmo 67. Sa unsa nga paagi kining alawiton sa pagdayeg magpahibalo sa imong pagsabut sa buluhaton sa katawhan sa Dios diha sa Pinadayag 14:6–12?`

Ang mga engineers sa MIT nakabuhat og usa ka bag-ong black coating nga maghatag sa mga butang nga gipintalan sa halos dili makita. Gigama gikan sa nanotubes, sa daghang panahon labaw pa ka ngitngit kaysa bisan unsa nga itom nga material nga gigama kaniadto. Kining bag-o nga material makahimo pag-absorb sa 99.995 porsyento sa tanang makita nga kahayag. Bisan ang labing sanag nga hayag makapakyas sa paghimo sa mga butang nga tabonan niini nga coating nga makita.

Ang Salmo 67 nagsugod uban sa usa ka pakilooy alang sa Dios “pagpasidlak sa Iyang nawong kanato, aron ang Imong dalan mahibaloan dinhi sa yuta” (Salmo 67:1, 2). Sa plano sa kaluwasan ang Dios naghatag og usa ka paagi alang sa mga makasasala nga madawat pagbalik ngadto sa Iyang dinalian, mahimayaong presensya nga dili malaglag pinaagi sa Iyang himaya; ug gani bisan karon, niining kinabuhia, ang krus ni Cristo makahimo niini nga posible alang sa pagpasidlak sa nawong sa Dios dinhi kanato.

Apan adunay dugang pa: buot sa Dios nga makapakita kita sa Iyang kahayag ngadto sa ubang bahin sa kalibutan. Mao kini nga buluhaton nga gihatag ngadto sa Israel: ang templo maoy usa ka balay sa pag-ampo alang sa tanang nasod: “Bisan sila Akong pagadad-on ngadto sa Akong balaang bungtod, ug himoon sila nga malipayon sa Akong balay sa pag-ampo. Ang ilang sinunog nga mga halad ug ang ilang mga halad pagadawaton ibabaw sa Akong halaran; kay ang Akong balay pagatawgon og usa ka balay sa pag-ampo alang sa tanang nasod” (Isaias 56:7).

Niini nga Salmo, gipahinumduman kita ni David nga buot sa Dios nga ang Iyang “dalan mahibaloan dinhi sa yuta, ang [Iyang] kaluwasan sa tanang kanasuran” (Salmo 67:2). Makasubo lang, ang katawhan sa Dios sagad napakyas niini nga buluhaton. Ang rekord sa Israel sa Daang Tugon adunay mangitngit nga mga kapitulo, mao man usab ang rekord sa Cristohanon nga iglesia sa milabay nga duha ka libo ka mga tuig. Ingon og daw atong gipintalan ang atong mga kasingkasing sa hilabihan ka itom nga butang, nga dili makahimo sa pagdawat sa kahayag sa Dios nga walay pagpakita niini. Usahay, atong tagdon ang kalihokan sa Dios niining katapusan adlaw ingon nga usa ka matang nga privileged departure lounge nga gigahin alang sa kanunay nga mga espirituwal nga flyers, ug kita daw natagbaw nalang sa paglingkod nga kinahanglan lingkoran sa uban sa kalibutan sa masaba dili sayon nga gate lounge alang sa umalabot nga panaw. Ang salin nga iglesia diha sa Pinadayag 14, dili kontento nga igo lang magtindog ibabaw sa Sion uban kang Cristo, nagpasalipod sa Iyang presensya. Sa baylo, molupad sila tabok sa nawong sa yuta, sa pagawhag sa kalibutan sa pag-uban kanila ngadto sa balaang bungtod sa Dios.

`Unsa nga mga katungdanan kinahanglan kita nga usa ka iglesia, ug ingon nga matag usa, magbati ngadto sa pagtudlo sa uban sa mga kamatuuran nga atong gihigugma pag-ayo?`