---
title:  Ilalum sa Iyang mga Tiil
date:   27/05/2025
---

`Basaha ang Salmo 47:1–4. Unsay gisulti niini bahin sa atong dapit, sa katapusan, sa gingharian ni Cristo?`

Sa hataas nga panahon, masanag ang umalabot. Hangtod karon, ang tawo motugyan sa paggahum niini nga planeta ngadto kang Lucifer, ug sa panahon nga si Satanas mopakita didto sa langitnong konsilyo diha sa Job, nanghambug siya nga iya kining yutaa. “Diin ka man gikan?” nangutana ang Dios. “Gikan didto ug nganhi sa yuta, ug gikan sa paglakaw ngadto nganhi niini,” mitubag siya (Job 1:7).

Nagpamatuod si Satanas sa pagpanag-iya; ang tiil gigamit sa karaang panahon sa pagrepresentar sa pagpanag-iya. “Tindog, lakaw latas sa gilay-on ug gilapdon sa yuta,” gisugo sa Dios si Abraham, “kay Akong igahatag kini kanimo” (Genesis 13:17).

`Itandi ang 1 Tesalonica 4:13–17 ug Zacarias 14:4, ug hatagi og pagtagad ang mga tiil ni Cristo. Unsay kalainan imong makita tali niini nga mga pahayag, ug unsay ilang gitudlo kanato bahin niining duha ka managlahi, bisan nagkadugtong, nga mga bahin sa katapusang paggahum ni Cristo niining kalibutan?`

Kon maghisgot kon unsay buhaton ni Cristo sa katapusan sa milenyo, si Ellen G. White nagsulat: “Manaog si Cristo ibabaw sa Bukid sa mga Olibo, diin, human sa Iyang pagkabanhaw, mikayab Siya, ug diin ang mga manulunda nagsubli sa saad sa Iyang pagbalik, nagingon ang manalagna: ‘Ang Ginoo nga akong Dios moanhi, ug uban Kanimo ang tanang balaan.’ ‘Ug ang Iyang mga tiil motindog nianang adlaw ibabaw sa Bukid sa mga Olibo, nga atubangan sa Jerusalem sa Silangan, ug ang Bungtod sa mga Olibo magatapot sa taliwala niini, . . . ug aduna unyay usa ka dakung walog.’ ‘Ug ang Ginoo mahimo nga Hari ibabaw sa tanang yuta: nianang adlawa adunay usa ka Ginoo, ug usa ang Iyang ngalan.’ Zacarias 14:5, 4, 9. Sa Bag-ong Jerusalem, sa silaw nga katahum niini, manaog gikan sa langit, mahimutang kini ibabaw sa dapit nga giputli ug giandam sa pagdawat niini, ug kang Cristo, uban sa Iyang katawhan ug ang mga manulunda mosulod sa Balaang Siyudad.”—Ellen G. White, The Great Controversy, pp. 662, 663.

`Tan-awa ang paglaum nga ginahatag kanato diha kang Jesus. Hunahunaa kon unsa ka lisud ang dangatan sa kinabuhi kon ang tanang butang taposon, sa walay katapusan, uban sa kamatayon. Ang tanan kakawangan, dili ba?`