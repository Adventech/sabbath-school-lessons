---
title:  Dugang nga Panghunahuna
date:   30/05/2025
---

Basaha ang Salmo 133, Buhat 1:4–9, ug Pinadayag 5:4–7.

“Panahon sa mga patriarca ang inpluwensya sa Balaang Espiritu sagad gipadayag sa usa ka dayag nga paagi, apan wala gayud sa pagkahingpit o pagkapuno niini. Karon, diha sa pagtuman sa pulong sa Manluluwas ang mga tinun-an naghatag sa ilang mga pakilooy alang niini nga gasa, ug didto sa langit gidugang ni Cristo ang Iyang pagpanglaban. Iyang giangkon ang gasa sa Espiritu Santo, aron Iyang ikabubo kini ngadto sa Iyang katawhan.”—Ellen G. White, The Acts of the Apostles, p. 37.

Ang mga tinun-an gisugo sa pagsaksi ngadto kang Cristo “ngadto sa kinatumyan sa yuta (Buhat 1:8), usa ka buluhaton nga magpahibalo sa pagbalik ni Cristo (Mateo 24:14). Atong padayonon ang ilang gisugdan.

Sa gisultihan kita ni Cristo sa pagdala sa maayo nga balita ngadto sa kalibutan, wala kita Niya pasagdi nga maginusara sa paghunahuna kon unsaon nga matuman kini. Ang buluhaton nga gisugo gikan sa langitnong santuwaryo. Ang atong buluhaton suod kaayong giputos diha kang Cristo: Giyahan kita Niya ug hatagan og gahum. Iya kining buluhaton ug dili ato; gisugo kita sa pagsunod sa Iyang paggiya. Imong makita kon unsaon kini pagkahimo sa Israel: Gisugo sila sa Dios sa pagsunod sa Iyang mga pahimangno, ug dayon Iyang gihimo ang mga imposible nga mahitabo. Ang Espiritu nagabuhat na sulod sa mga kasingkasing sa atong mga silingan; gisugo kita sa pagadto didto kon moabot na ang panahon sa desisyon, aron atong madapit sila sa pagipon sa katawhan sa Dios samtang sila mobarug uban sa Cordero ibabaw sa Sion. Dili na kita magimbento pa og bag-ong mga paagi ug mga metodo, tungud kay dili gayud kita ang nagdumala sa buluhaton.

**Diskusyonan nga mga Pangutana:**

`Aduna pay daghang wala masabti o maalagari nga katawhan bisan og ang mga mensahe sa tulo ka mga manulunda nakaabot na sa tibuok kalibutan. Sa klase, isaysay kon unsaon ingon nga usa ka iglesia makatuman sa labi pa ka maayo niini nga buluhaton sa paggamit kanato ni Cristo sa pagtuman. Unsaon man nato pagkakat-on sa dili pagkaluya kon magpabilin nga tinuod nga daghan pa kaayo nga mga tawo wala makadungog niini nga mga kamatuuran alang sa katapusang mga adlaw?`

`Sa Pinadayag 5, nagsaksi si Juan sa senelyohan nga linukot nga gihatag ngadto sa Cordero tungud kay Siya ang takus. Sa pagabli na sa mga timri sa linukot diha sa Pinadayag 6, atong makita ang kasaysayan sa iglesia sa Bag-ong Tugon nga sa tin-aw gitagna hangtod sa katapusan sa panahon. Gikan niini nga paghulagway, unsa nga mga leksyon atong matun-an bahin sa paagi sa Dios nga Iyang buot mahuman kini nga buluhaton?`

`Unsa nga presente nga mga panghitabo atong makita dinhi sa kalibutan nga masayon sa paggiya kanato ngadto sa ato nang nahibaloan nga moabot diha sa Pinadayag 13 ug 14? Unsa nga mga babag magpabilin?`