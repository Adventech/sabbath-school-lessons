---
title:  Paglaum Taliwala sa Kagubot
date:   26/05/2025
---

Daghan sa sinultihan diha sa basahon sa mga Salmo symbolic, apan kon bahin sa pinulungan nga nagtudlo ngadto sa katapusan nga pagpahimutang pag-usab sa atong planeta, diyutay ra kitag katarungan sa pagtuo nga usa lang kini ka simbolo. Ang Salmo 46 nagpahinumdum kanato nga ang pisikal nga yuta dako og mausab sa pagbalik ni Cristo. Apan dili lang ang mga bato o mga pangpang ug dagat ang mausab; ang dakung panapos sa kasaysayan sa yuta nagkahulugan sa pagkabungkag sa kalibutanong mga gingharian—ang miserabli nga mga sistema sa tawhanong kagamhanan nga maoy nakaingon sa daghan kaayong pagantus kapin sa kaliboan ka mga katuigan.

Sa katapusan sa tanan niining mga gahum, ug sa tanang daotan ug pagantus nga ilang gidala ibabaw sa tawo, modangat sa kumpleto nga katapusan.

`Basaha ang Jeremias 4:23–26. Unsay gisulti niini kanato bahin sa dangatan niining kalibutan, sa labing diyutay hangtod nga adunay usa ka “bag-ong langit ug usa ka bag-ong yuta” (Pinadayag 21:1)?`

Ang tagna sa Biblia nagpakita kanato kon unsay mahitabo niining kalibutan. Ang panan-awon sa Daniel 7, pananglitan, nagpakita kanato og usa ka bagyohonon nga dagat nga sa taliwala ang mga nasod sa kalibutan mobarug. Ang mga hangin sa kagubot ug gubat mohuros sa Hentil nga dagat (ang yuta), magpabarug og usa ka yutan-ong gingharian human sa lain, ug walay usa kanila makasulbad sa tinuod gayud nga mga problema nga naghasol sa tawhanong rasa. Ang kalibutanong mga pangulo mangahas sa pagsalig halos kanunay sa pagpamatuod nga makasasala ug hakog maingon sa uban kanato.

Walay usa sa mga gingharian nga gipakita kang Daniel nagpakita sa usa ka siguro nga puloy-anan alang sa katawhan sa Dios (bisan –ang uban mas maayo kaysa uban). Apan nahibalo kita nga aduna kitay pagkapumoluyo sa gingharian sa Dios (Filipos 3:20), ug hataas ibabaw sa kasamok niini nga planeta adunay usa ka trono nga dili matarug (tan-awa sa Ezequiel 1:26). Nagtudlo si Jesus nga ang kalibutan magpadulong ngadto sa labaw pa kalalum nga kasamok sa magkaduol kita sa panahon sa pagbalik ni Cristo (Mateo 24), apan makapadayon kita diha sa pagtoo, bisan unsa pay kahimtang sa atong planeta, tungud kay nakahibalo kita nga ang Dios wala mawad-i sa Iyang paggahum, ug Iyang tumanon ang Iyang mga saad: “Ang mga nasod mangasuko, ang mga gingharian mangairog; mosulti Siya sa Iyang tingog, natunaw ang yuta, Si JEHOVA sa mga panon makig-uban kanato; ang Dios ni Jacob maoy atong dalangpanan” (Salmo 46:6, 7). Sa hamubo nga panahon, ang mga butang dili mahimo nga bantugan ni mangahimo sila. Sa dugay nga panahon? Kana—mga pasalamat ngadto kang Jesus—maoy usa ka tibuok nga laing butang.

`Walay ikapangutana, ang atong kalibutan daw nagkasamok ug dili na magamhan. Sa unsa nga paagi ang tagna sa Daniel 7, pananglitan, makatabang kanato sa pagtan-aw nga sa katapusan, ang mga butang modangat sa pagkamaayo kon magpabilin kita nga matinumanon?`