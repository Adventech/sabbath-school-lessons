---
title:  "Diha sa mga Salmo: Bahin 2"
date:   24/05/2025
---

### Basaha sa Pagtuon sa Semana

Salmo 46, Jeremias 4:23–26, Salmo 47:1–4, 1 Tesalonica 4:13–17, Salmo 75, Pinadayag 14:6–12.

> <p>Teksto nga Sag-ulohon</p>
> “Padayega ang katawhan Kanimo, O Dios; padayega ang tanang katawhan Kanimo. Oo, palipaya ang mga nasod ug paawita alang sa kalipay! Kay Ikaw magahukom sa katawhan sa pagkamatarong, ug maggahum sa mga nasod dinhi say uta. Selah” (Salmo 67:3, 4).

Kon maghunahuna kita bahin sa katapusang mga panghitabo, malagmit motutok kita bahin sa mga mananap ug sa mga gahum nga gihisgotan sa Pinadayag. Ug, natural, adunay silay dakung kalabotan, usa ka importante usab. Kon dili pa, wala unta kana ibutang sa Dios diha sa Biblia aron atong masabtan sila (tan-awa sa Pinadayag 1:3).

Apan, ang tagna nagtagad usab sa dugokan nga mga isyu nga adunay kalambigitan sa sala ug pagantus, paghukom, sa gubat tali sa maayo ug daotan, sa kinaiyahan sa hustisya ug inhustisya, paglutos, ug daghan pa.

Ang mga Salmo nagtagad usab sa niini nga mga isyu diha sa dakung kaladmon, nagsusi halos sa tanang posible nga tawhanong emosyon—gikan sa mangitngit nga kasub-anan ngadto sa walay pugong-pugong nga kalipay. Atong makita ang Israel nga nangandam alang sa gubat batok sa mga pwersa sa kangitngit. Atong mabasa bahin sa mga tawo nga nakigbisog sa pangutana nganong walay pagtagad ang Dios sa daotan sa dugang nga pagkadirekta og dayon, sa usa ka pangutana nga sa walay duhaduha kitang tanan nangutana. Gitudlo kita ngadto sa santuwaryo alang sa mga tubag, ug adunay sublisubli usab nga mga pakilooy ngadto sa kahimtang sa Dios ingon nga Magbubuhat. Dili ba kini mga isyu ug mga pangutana nga kita, sa atong pagsabut karon nakigbisug usab?

Natural, maoy hinungdan nganong magpadayon kita pagabli sa mga Salmo aron makakat-on pagdugang bahin niini sa mahinungdanon kaayo nga mga kamatuuran.