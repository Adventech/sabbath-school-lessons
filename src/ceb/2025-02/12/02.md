---
title:  Ang Daniel 2 ug ang Historicist Approach sa Tagna
date:   15/06/2025
---

Usa sa labing gamhanan nga mga tagna sa tibuok Kasulatan mao ang Daniel 2. Gisulat kapin sa lima ka gatus ka mga tuig sa wala pa si Cristo, ang propeta nagpahayag sa kasaysayan sa kalibutan, sugod sa iyang panahon didto sa Babilonia, ug dayon latas ngadto sa Medo-Persia, Grecia ug Roma, sa pagkabahin-bahin sa Roma ngadto sa mga nasod sa moderno nga Europe sumala sa pagkahimutang niini karon.

Gani, kon maghisgot bahin niining mga nasod sa Europe, usa ka teksto nagaingon nga “magasagol sila sa ilang kaugalingon uban sa kaliwatan sa katawhan, apan sila dili magakatapot sa usa ug usa, sama sa puthaw nga dili mosagol sa yutang kolonon” (Daniel 2:43). Kini nga tagna sa kahibulongan natuman. Nga, bisan pa sa tanang matang sa pag-unay sa pagminyo-ay sa mga paryente (gikan sa mga prinsesa ngadto sa mga ubos sa kahimtang) niini nga mga nasod, nagpabilin sila nga nagkabahinbahin.

Pananglitan, ang British nga monarkiya nga gitawag The House of Windsor, usa ka nindot nga English name. Apan, kana nga ngalan bag-o pa lang nga kaugmaran—1917, sa aktuwal. Kaniadto, ang pamilya gitawag og Saxe-Coburg-Gotha, usa ka German name, tungud kay daghan sa British royalty nagsagol-sagol “sa kaliwatan sa katawhan”—mga paryente sa mga Germans. Apan, kadtong mga pagkadugtong sa mga kadugo dili pa igo sa pag-usa kanila nga dili magkaaway sa gubat, busa, sa Nahaunang Gubat sa Kalibutan, sa ilang gusto nga dili na magkausa sa ilang mga kaugalingon gikan sa ilang dinumtan nga mga kaaway, ilang giilisan ang ngalan ngadto sa The House of Windsor.

`Basaha ang Daniel 2:31–45. Unsa may damgo ni Nabucodonosor, ug giunsa kini paghubad ni Daniel?`

Ang mga tagna nga gipadayag diha sa Daniel ang tanan nagsunod sa patukuranan nga gibutang diha sa Daniel 2. Nga, ang uban niini nga mga tagna, sama sa Daniel 2, nagsunod sa pagpasunod sa pagtungha sa mga empiryo hangtod sa pagtukod sa Dios sa Iyang gingharian nga dayon (tan-awa sa Daniel 2:44; Daniel 7:13, 14). Sa usa ka pagkasulti, ang mga tagna nga nag-agi sa kasaysayan sa walay pagkaputol sa nagsunod nga mga empiryo, sugod sa kakara-anan ug matapos sa umalabot, bisan hangtod niining atong panahon. Mao kini ang paagi sa historicist nga paghubad sa tagna o pinasikad sa nanghitabo sa kasaysayan ug mao ang gisulti sa mga teksto. Kini nga paagi sa paggamit sa historicist nga paghubad sa tagna mahinungdanon kaayo alang sa pagsabut sa panghitabo sa katapusang adlaw, sumala sa gihulagway diha sa libro sa Pinadayag.

`Sa unsa nga paagi ang Daniel 2 nagpamatuod kanato nga dili lamang ang Dios nahibalo sa umalabot kondili Siya gayud ang nagadumala niini?`