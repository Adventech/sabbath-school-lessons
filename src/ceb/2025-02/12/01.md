---
title:  Mga Pasiuna
date:   14/06/2025
---

### Basaha sa Pagtuon sa Semana

Daniel 2:31–45; Daniel 3:1–12, 17, 18; Pinadayag 13:11–17; Roma 1:18–25; Buhat 12:1–17; Mateo 12:9–14.

> <p>Teksto nga Sag-ulohon</p>
> “Kay ang Dios wala maghatag kanato sa usa ka espiritu sa kahadlok, kondili sa gahum ug sa gugma ug sa usa ka lig-on nga panghunahuna” (2 Timoteo 1:7).

Niining semanaha, atong tan-awon ang duha ka dugang mga sugilanon sa Biblia nga naglandong sa mga panghitabo sa katapusang mga adlaw sa maayo nga pagkadetalye.

Nahauna, atong susihon ang asoy nila ni Sadrak, Mesach, ug Abednego, nga adunay masabot nga mga pagpahinungod ngadto sa mga isyu nga gilarawan diha sa Pinadayag 13. Dayon moadto kita sa Bag-ong Tugon, diin atong makaplagan nga ang kasinatian sa unang mga Cristohanon makatabang usab kanato sa pagsabut kon unsay mapaabot tali karon ug sa pagbalik ni Cristo.

Ang duha ka mga pananglitan nagpasantop og mahandumon nga kaisug ug naghatag sa mga yawe sa pagpangitag kalinaw sa hunahuna ubos sa labing masulayon nga mga kahimtang.

Sa sublisubli, si Jesus nagsulti og mga butang sama sa “Ayaw kahadlok,” ug “Nganong nagsamok man kanimo ang imong mga panghunahuna?” Importante nga hinumduman nga ang tumong sa tagna mao si Cristo, ug tungud niana, kinahanglan makahimo kita sa pagkaplag sa sama nga tambag sa tibuok eksena nga naghulagway sa panapos nga gutlo sa yuta. “Dili malisang ang inyong kasingkasing,” nagtudlo Siya sa Iyang mga tinun-an, “tumuo kamo sa Dios, tumuo usab kamo Kanako” (Juan 14:1).

Sa usa ka pagkasulti, oo, ang mga panghitabo sa katapusang adlaw malisud ug masulayon alang niadtong nangita sa pagpabilin nga matinumanon ngadto sa Dios. Apan sa katapusan, kinahanglan atong tan-awon kini nga mga panghitabo uban sa paglaum, dili sa kahadlok.