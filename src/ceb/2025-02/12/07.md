---
title:  Dugang nga Panghunahuna
date:   20/06/2025
---

Basaha kang Ellen White, “God’s People Delivered,” pp. 635–652 sa The Great Controversy.

“Sa tanang katuigan, ang Dios naghimo pinaagi sa balaang mga manulunda alang sa pagtabang ug sa pagluwas sa Iyang katawhan. Ang langitnong mga binuhat nakahimo og aktibo nga bahin sa mga kalihukan sa mga tawo. Nagpakita sila nga nagbisti sa mga saput nga nagsidlak sama sa kilat; mangabot sila ingon og mga tawo nga nagbisti sama og mga nanaglakaw sa kadalanan. Ang mga manulunda nagpakita diha sa tawhanong panagway ngadto sa mga tawo sa Dios. Namahulay sila, ingon og gikapuyan, ilalum sa mga kahoy sa kaudtohon. Nagdawat sila og mga pagabi-abi sa tawhanong mga puloy-anan. Nahimo sila ingon nga mga giya ngadto sa mga nagabhian nga mga panaw. Sila adunay mga kamot, nagdagkot og mga kalayo sa halaran. Nagabli sila og mga pultahan sa bilanggoan ug nagpahigawas sa mga sulogoon sa Ginoo.

Nagbisti sa binistihan sa langit, miabut sila aron sa pagligid sa bato gikan sa lubnganan sa Manluluwas.

“Diha sa dagway sa mga tawo, ang mga manulunda sa kanunay anaa sa mga katiguman sa mga matarong; ug magabisita sila sa mga katiguman sa mga daotan, sama sa ilang pagadto sa Sodoma, sa pagrekord sa ilang mga binuhatan, sa pag-ila kon nakalapas ba sila sa utlanan sa pagpailob sa Dios. Mahimuot ang Ginoo diha sa kalooy; ug alang sa pipila nga nagalagad gayud Kaniya, Iyang santaon ang mga kalamidad ug magpalungtad og dugay sa kalinaw sa mga panon. Diyutay ra ang naamgohan sa mga makasasala batok sa Dios sa ilang pagkautangan alang sa ilang kaugalingong mga kinabuhi ngadto sa pipila ka mga matinumanon nga malipay sila sa pagtamay ug pagdaogdaog.”—Ellen G. White, The Great Controversy, pp. 631, 532.

**Diskusyonan nga mga Pangutana:**

`Basaha ang 2 Timoteo 1:7. Isaysay ang mga butang diha sa tagna nga labing nakapabalaka kanimo. Unsaon nato pagwakli ang espiritu sa kahadlok ug pagkaplag og paglaum diha sa mensahe sa Dios bisan taliwala sa mga tagna nga nagsulti bahin sa paglutos sa atong pagtoo?`

`Bisan karon malisud ang pagtan-aw o pagsabut kon sa unsa nga paagi sa Sabado ug Domingo pagkabutang sa atubangan ug sentro sa katapusang mga panghitabo, tan-awa kon unsa lang ka dali mausab ang kalibutan. Unsay matudlo kanato niini nga kamatuuran sa dili pagpasukad sa atong pagtoo ibabaw sa kasamtangan nga mga panghitabo, nga makapausab sa kalit lang, apan diha lamang sa Pulong sa Dios?`

`Paghunahuna bahin sa Daniel 2 (ug gani sa 7). Ang tanang mga empiryo miabut ug nawala tukma gayud sa gitagna. Karon, ang pagtan-aw balik sa kasaysayan, atong makita nga sila nahimo sumala sa gitagna, usa nalang ka gingharian ang moabut, hain man niana, ug ngano nga makasiguro kita, nga moabut gayud kini, sumala sa gitagna?`