---
title:  Pagsimba sa Larawan
date:   16/06/2025
---

Bisan unsa ka mapasalamaton si Nabucodonosor sa nahimo ni Daniel, sa nahauna nagpahinungod ngadto kang Daniel ug ngadto sa iyang Dios (tan-awa sa Daniel 2, ilabina sa mga bersikulo 46–48), wala kini molungtad.

`Basaha ang Daniel 3:1–12. Unsay mahinungdanon nga kahulugan makita diha sa kamatuuran nga ang estatuwa gigama tanan nga bulawan ug sa mando sa hari nga kinahanglan kini pagasimbahon?`

Ang hari nagpasantop sa iyang pagdumili sa mensahe sa Dios pinaagi sa pagtukod og usa ka estatuwa ug gigama sa tibuok nga bulawan. Ang mensahe? Ang Babilonia dili gayud mapukan, ug si Nabucodonosor maoy kanunay nga hari. Ug bisan kinsa nga mangahas sa paghagit niana nga ideya. Nagsilbi kini ingon nga usa ka gamhanan nga pahinudum nga ang atong tawhanong handum sa kaugalingon sa pagtinguha dali lang makabuta kanato ngadto sa kamatuuran kon unsa ka dakung away nga labing mahitabo.

Sa pila ka mga paagi, si Nabucodonosor naghulagway kang Lucifer: ambisyoso siya, nagpakaimportante sa kaugalingon, ug mapagarbohon kaayo sa pagrebelde sa dayag batok sa awtoridad sa Dios. Sa ubang mga paagi, natural, adunay nakita nga mga kalainan: Si Nabocodonosor sa katapusan midangat ngadto sa pagtoo sa matuod nga Dios, ug malagmit nga atong ikahibalag siya didto sa gingharian nga iyang gipakigbatokan sa hilabihan kaniadto.

`Basaha ang Daniel 3:17, 18, ang mga pulong sa tulo ka nga batan-ong lalaki nga mga Hebreo sa pagdumili sa patuman sa mando sa hari. Unsay matudlo niini kanato bahin sa pagtoo ug unsa usahay kini makamando kanato?`

Hunahunaa kon unsa ka sayon makapangatarungan kining tulo ka mga tawo sa ilang paglikay sa peligro nga kahimtang. Gani, dili ba sila mga panatiko, andam nga sunogon nga buhi tungud lang sa dili pagyukbo? Dili ba unta sila makapakaarong ingon sa pagyukbo pinaagi sa pagduko aron paghigot sa liston sa ilang mga sapatos samtang sila mag-ampo ngadto sa ilang matuod nga Dios? Bililhon ba kaayo kon unsay ilang giatubang? Masabot, mao kadto ang ilang paghunahuna, bisan og ang ilang mga pulong nagpakita nga nahibalo sila nga tingali dili sila makaikyas niini uban sa ilang mga kinabuhi.

`Unsaon nato paglikay sa sayon nga mga pagpangatarungan nga makahatag kanato og mga higayon sa pagkompromiso sa atong pagtoo? Unsay gisulti niini nga teksto nga maghisgot sa sama nga mga pagsulay: “Siya nga matinumanon sa labing diyutay matinumanon usab sa daghan; ug siya nga dili matarong sa labing diyutay dili usab matarong sa daghan” (Lucas 16:10)?`