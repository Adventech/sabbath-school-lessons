---
title:  Ang Timaan sa Mananap nga Mapintas
date:   19/06/2025
---

Samtang nanglabay ang katuigan, ug ang katapusang mga panghitabo, sama sa kamandoan sa kamatayon ug sa pagpatuman sa pagdawat sa timaan sa mananap nga mapintas, wala pa mahitabo, adunay uban nga nagpahayag sa pagduhaduha, bisan ang pagkawalay pagtoo, bahin sa atong paghubad sa katapusang mga panghitabo, lakip kon sa unsa nga paagi ang Sabado ug Domingo mahimo nga sentral sa katapusang away.

Ang libro sa Pinadayag tin-aw: mahimo nga magsimba sa Magbubuhat o sa mananap nga mapintas ug sa larawan niini. Ug tungud kay ang Igpapahulay sa ikapitong adlaw mao ang patukuranan nga timaan—balik ngadto sa Eden mismo (tan-awa sa Genesis 2:1–3)—sa Dios ingon nga Magbubuhat, dili ikahibulong nga, sa usa ka isyu bahin sa pagsimba sa Magbubuhat, ang Igpapahulay mahimo nga sentro . Usab, dili usa ka pagkahiatol nga ang gahum sa mananap mao gihapon nga gahum nga nagusab o nagbalhin sa sugo sa Igpapahulay gikan sa biblikal nga adlaw ngadto sa Domingo, nga wala itugot diha sa Biblia. Niini nga detalye sa hunahuna, ang ideya bahin sa Sabado ug Domingo nga nalambigit sa isyu sa pagsimba—usab, mahimo nga ang Magbubuhat (tan-awa sa Pinadayag 14:6, 7) o sa mananap—mahimo nga maayo nga panghunahuna. Ug, usab, adunay usa ka pasiuna diha sa Bag-ong Tugon ngadto sa isyu sa Igpapahulay sa ikapitong adlaw batok sa tawhanong balaod.

`Basaha ang mosunod nga mga bersikulo: (Mateo 12:9–14, Juan 5:1–16). Unsa nga isyu maoy nakaingon sa mga pangulo sa relihiyon sa ilang gusto sa pagpatay kang Jesus?`

Diha sa Mateo 12, human sa pagpang-ayo ni Jesus panahon sa Igpapahulay ang tawo nga adunay kuyos nga kamot (Mateo 12:9–13), giunsa sa relihiyoso nga mga pangulo pagtubag? “Apan ang mga Pariseo nanggula ug nagplano kon unsaon nila pagpatay si Jesus” (Mateo 12:14). Kamatayon tungud sa Igpapahulay sa ikapitong adlaw? Diha sa Juan 5:1–16, human sa laing milagroso nga pag-ayo sa adlaw nga ikapito, “gilutos si Jesus” sa mga pangulo, ug nagtinguha sa pagpatay kaniya, tungud kay Iyang gibuhat kini nga mga butanga sa adlaw nga Igpapahulay (Juan 5:16).

Kamatayon tungud kay tawhanong tradisyon (wala gisulti sa Biblia nga nagdili sa pag-ayo og masakiton sa adlaw nga Igapahulay, maingon nga walay mabasa sa Biblia nga nagbutang sa Domingo nga puli sa Sabado) batok sa Igpapahulay sa ikapitong adlaw?

Bisan og ang espisipiko nga isyu dinhi kang Jesus dili sama sa katapusang mga panghitabo, suod kaayo kini: tawhanong balaod batok sa Iya sa Dios, ug niining duha, ang gilalisan nga balaod nasentro bahin sa biblikal nga Igpapahulay.

`Ang pagpakamatay tungud sa usa sa mga sugo sa Dios? Sa unsa nga paagi ang usa ka tawo sayon lang makapangatarungan sa paagi ang usa ka tawo gikan niana?`