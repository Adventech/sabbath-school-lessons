---
title:  Komento sa Magtutudlo
date:   20/06/2025
---

### Bahin I: Kinatibuk-ang Panglantaw

**Dugokan nga Teksto:** 2 Timoteo 1:7

**Tutokan sa Pagtuon:** Daniel 2:31–45, Pinadayag 13:11–17.

Sa milabay nga duha ka semana, atong gitun-an ang biblikal nga mga sugilanon ug mga salmo nga adunay mga pagpahinungod ngadto sa umalabot nga tagna. Apan, kini nga mga pagpahinungod ngadto sa umalabot indirekta lamang nga mga pagpasabot nga nag-andam kanato ngadto sa pagdawat ug pagsabut sa mensahe sa tagna. Niini nga leksyon atong hatagan sa pagtagad ang mga tagna nga nagpasabot gayud ngadto sa panahon sa katapusan. Kinahanglan atong hinumduman nga ang Biblia dili lang usa ka libro sa matahum nga mga sugilanon, nasulat alang sa paglingaw kanato. Ni ang Biblia usa lang ka libro sa espirituwal ug moral nga pagpalig-on. Ang nakapalahi sa Biblia mao ang mga mensahe niini sa paglaum: ang Dios magaluwas sa kalibutan sa katapusan sa panahon.

Ang mensahe sa paglaum, natural, presente sa nagkalainlaing mga matang sa tibuok Kasulatan. Apan sa partikular ang duha ka apokaliptiko nga mga libro, Daniel ug Pinadayag, nga nagtutok sa katapusan nga dangatan sa kalibutan. Kining duha ka mga libro nagkadugtongay ug busa konsultahan labut sa usag-usa. Ang leksyon niining semanaha una sa tanan magsakop sa kinatibuk-an nga linya sa matagnaong panghitabo, sumala sa gipadayag diha sa tagna ni Daniel bahin sa larawan o estatuwa (Daniel 2:31–45). Dayon atong tagdon ang katapusang mga adlaw sa tawhanong kasaysayan. Atong makita kon sa unsa nga paagi ang tagna ni Daniel magpadayag sa gahum sa daotan ug magsaway sa mentalidad niini, nga gipakita na pinaagi sa mga hari sa Babilonia (Daniel 3). Dayon ang tagna moabot sa katumanan niini diha sa gamay nga sungay sa mga kapitulo 7 ug 8, ug sa mananap sa Pinadayag 13 ug 14.

### Bahin II: Komentaryo

**Ang Mentalidad o Pangisip sa Babel.** Ang libro sa Daniel nagsugod sa usa ka pagpahinungod ngadto sa sugilanon sa tore de Babel. Sumala sa gitaho sa manalagna ang hitabo sa pag-abot ni Nabucodonosor sa pakigbatok sa Jerusalem, iyang gihisgotan ang nihit ug karaan nga pulong Shinar, ang mao gayud nga ngalan nga nagpahinungod ngadto sa dapit diin ang mga magtutukod sa Babel nagtukod sa ilang tore (Genesis 11:2). Kining espisiko nga reperensya nagpadayag, gikan sa sinugdanan sa basahon, ang tumong sa biblikal nga awtor sa pagdugtong sa paagi ni Nabucodonosor sa pagdala sa mga butang sa templo sa Jerusalem ngadto sa iyang dapit, ang Babilonia (Shinar), uban sa mga magtutukod sa tore de Babel.

Sa Daniel 2, ang mao nga hari adunay usa ka damgo nga nagsamok kaniya. Si Daniel, nga gipatawag aron paghubad sa damgo, nagpasabot ngadto sa hari nga ang Dios sa langit maoy nagpadala kaniya niini nga damgo aron pagtabang kaniya sa pagsabut, ug pag-ila, sa kasal-anan sa “mga panghunahuna sa imong kasingkasing” (Daniel 2:30). Si Nabucodonosor aduna gyuy sama nga pangisip sa mga magtutukod sa tore de Babel. Samtang gidala ni Nabocodonosor ang mga butang sa templo ngadto sa iyang kaugalingong templo, nagpakita gani siya sa sama nga tumong sa pagkuha sa dapit sa Dios. Gikan pa gayud sa pagsugod, gipadayag ni Daniel, ang yawe ngadto sa damgo. Kini nga damgo adunay kalabutan sa nahauna sa mentalidad sa hari sa “Babel.” Sa ulahi, diha sa Daniel 3, ang panglihok ni Nabucodonosor magpamatuod niini nga hukom (tan-awa sa ubos), gani, kini nga pagbadlong nagsakop sa tanod o hilo nga naglubid sa tibuok bug-os nga tagna sa mga gingharian sa yuta.

Sa iyang unang linya, gitumbok ni Daniel ang garbo ug pagpapangilog: sa usa ka bahin, si Daniel nagtawag sa hari pinaagi sa iyang regular nga titulo, “hari sa mga hari,” nga naghatag kaniya sa pagkabalaan, ingon og siya nga naggahum ibabaw sa ubang mga hari. Sa pikas nga bahin, tin-aw giila ni Daniel “ang Dios sa langit” nga mao lang ang Usa kinsa ang hari nag-utang sa iyang gahum (Daniel 2:37). Gihulagway ni Daniel ang hari ingon og siya mao ang Magbubuhat sa Iyang kaugalingon (sa labing diyutay, uban sa mga linya sa panghunahuna ni Nabucodonosor); sa sama nga panahon, gipahinumduman ni Daniel ang hari nga ang Dios sa langit nga naghatag kaniya nianang iyang nabatonan (Daniel2:38).

Dayon, gipahibalo ni Daniel nga ang nagsunod nga mga gingharian sa kalibutan ubos ngadto sa gingharian ni Nabocodonosor, sa pagpasabot, pag-usab, nga sila tawhanon ug lumalabay sama kaniya ug sa iyang gingharian. Mahinungdanon, ang katapusan sa mga gingharian adunay managsama nga mga kinaiyahan sa pagpanghunahuna nga gihubit nga Babel: ang mga pangulo sa mga gingharian mosulay sa paghiusa sa ilang mga natad ug mag-usa sa ilang gahum, maingon sa gibuhat sa mga magtutukod sa tore de Babel (Daniel 11:4).

Takus timan-an nga ang dugokan nga mag kinaiyahan niini nga paningkamot sa pagsagol sa pag-usa gipaila pinaagi sa “yuta o lapok sa magkokolon.” Kining clay o yutang kolonon nagrepresentar sa usa sa pangatapusan nga mga gahum nga nagsugod sa human gayud sa pagkapukan sa pagano nga Roma (Daniel 2:41) ug milungtad hangtod sa katapusan sa panahon, sumala sa gipasabut diha sa mga pulong nga nagpaila sa pagbarug sa gingharian sa Dios: “Sa mga adlaw niining mga haria ang Dios sa langit magpabarug og usa ka gingharian, nga dili na gayud mapukan” (Daniel 2:44).

Nga kining pangatapusan nga gahum adunay sama og handum sa pagkuha sa dapit sa Dios sama sa gibuhat sa mga tawo sa Babel gipasabut nang daan diha sa material sa yuta sa magkokolon nga girepresentaran niini, nga sagad nadugtong diha sa Biblia uban sa simbolo sa pagkatawo (Isaias 29:16, Jeremias 18:2, Roma 9:20, 21, uban pa). Samtang ang ubang mga materyales nagrepresentar sa tawhanong politikanhong mga gahum, ang lapok o yuta nagrepresentar sa nagkalainlaing espirituwal nga gahum, nga nag-angkon nga balaan o dios. Makasibot timan-an nga ang katapusang eksena sa panan-awon, nga nagtapos uban sa pagkahugna sa tanang gingharian, nagtapos sa lapok o yuta sa sentro sa tanang mga materiales: “ang puthaw, ang tumbaga, ang yuta o lapok, ang salapi, ug ang bulawan” (Daniel 2:45). Ingon niana nga pagkahimutang, sa kinatumyan sa tanang ubang mga materiales, ang “yuta o lapok” daw nagsakop sa tanan niining kalibutanong mga gingharian nga nanglimbasog alang sa: pagpuli sa balaang mga kagahum sa Dios.

**Ang Nangilog nga Gahum.** Sa Daniel 3, dali ra si Nabucodonosor nakaminus sa hukom nga bag-o pa lang niya nahibaloan gikan sa iyang damgo. Maningkamot gayud siyag maayo sa pagkuha sa dapit sa Dios sa langit. Tin-aw nga nagpaila sa damgo nga “ang Dios sa langit magpabarug og usa ka gingharian nga dili gayud mapukan” (Daniel 2:44); nga kasupak sa kabubut-on sa Dios. Naningkamot gayud si Nabucodonosor sa “pagpabarug” sa usa ka larawan bulawan nga magrepresentar sa iyang kaugalingon, ang “ulo nga bulawan” (Daniel 2:38). Gawas nga si Nabucodonosor wala lang matagbaw sa pagkahimong ulo nga bulawan, sumala sa gipakita sa damgo; iya na karon gipahimutang ang iyang kaugalingon nga usa ka walay katapusang hari, kansang empiryo molungtad nga walay katapusan, gipaila pinaagi sa iyang pagpabarug og usa ka estatuwa nga lonlon bulawan. Sa kahulugan, “nagpabarug” si Nabucodonosor sa iyang dagway sa pagpuli sa gingharian sa Dios nga walay katapusan. Timan-i ang paggamit sa sama nga verb “napabarug.” Ang sugilanon wala mohunong diha uban sa pagpailog ni Nabucodonosor.

Ang sunod nga lakang ni Nabucodonosor mao ang violente nga paglutos sa tanan nga dili moduko atubangan sa iyang larawan. Ang sugilanon nagsulti kanato nga ang tulo ka mga Hebreo nagdumili sa pagsimba sa larawan; ug ang resulta, gihulga sila nga patyon, pinaagi sa “pag-itsa kanila . . . ngadto sa taliwala sa nagabaga nga hudno sa kalayo” (Daniel 3:6). Ang tanang mga paagi gigamit aron pagpasugot sa tulo ka mga Hebreo sa pagyukbo. Ang hulga sa kamatayon gipakita pinaagi sa hudno sa kalayo sa tiilan sa larawan. Ang gahum sa administrasyon sa tanang level gigamit sa pagsiguro sa paggahum sa tanang nagkalainlaing mga hut-ong sa populasyon. Ang gahum sa mass media gigamit nga moabot ngadto sa mga tawo sa tanang bahin sa empiryo. Bisan ang gahum sa musika ug arte gigamit sa pag-inpluensiya ug pagkontrol sa mga emosyon.

Sumala sa taho sa ilang pagsuki, kining tulo ka mga Hebreo wala mausab sa ilang kombiksyon sa pagbarug nga matuod ngadto sa Dios. Ang duha ka mga kampo sa magsisimba, ang kampo ni Babel ug ang kampo sa tulo ka mga Hebreo, dayag naglumbay ug natandi: ang kampo ni Babel sabaan. “Naninggit silag kusug” (Daniel 3:4). Hilum ang kampo sa Dios: “Dili kami kinahanglan motubag” (Daniel 3:16). Ang kampo ni Babel gamhanan: nagsakop kini sa “mga kadagkuan,” “mga administrador,” uban pa (Daniel 3:2). Mapaubsanon ang kampo sa Dios ug dili dungganon: giila lang sila ingon nga pipila ka mga Judio” (Daniel 3:12). Daghan kaayo ang kampo ni Babel: nagsakop kini sa “tanang mga tawo” (Daniel 3:7). Ang kampo sa Dios nagsakop sa “tulo lang ka mga lalaki” (Daniel 3:23). Ang kampo ni Babel present oriented. “Dayon nadungggan sa tanang mga tawo . . . ang tanang mga tawo . . . nagsimba” (Daniel 3:7). Ang kampo sa Dios future oriented: “ang Dios . . . makahimo sa pagluwas kanamo” (Daniel 3:17). Ang mga tawo sa kampo ni Babel legalistic ug nagtuman tungud sa kahadlok ug kaugalingong interes. Ang mga tawo sa kampo sa Dios nag-alagad sa Dios pinaagi sa grasya, bisan kon magpili Siya sa dili pagluwas kanila (Daniel 3:16).

**Ang Gamay nga Sungay ug ang Mananap.** Ang pangisip ni Babel nga naghulagway sa gahum nga girepresentaran sa yuta sa magkokolon mipakita pag-usab diha sa gamay nga sungay sa Daniel 7 ug 8. Hinoon, niining panahona, ang mga tawo sa pagpangilog ug paglutos labaw ka tin-aw ug explicit. Maingon nga ang lapok nag-angkon nga balaan, ang gamay nga sungay nag-angkon nga balaan, ug ang pagkaarogante niini ug pagpangilog labaw pa gani ka dayag (Daniel 7:25), uban sa sama nga kadugtungan tali sa pagpangilog ug paglutos sa presente (Daniel 8:24, 25).

Gisubli sa Pinadayag ang sama nga apocalyptic nga talan-awon, apan uban sa lahi nga simbolismo. Human dayon sa upat ka mga sapat nga atong unang nakita diha sa Daniel 7, ang apokaliptiko nga pagpadayag nagpaila sa usa ka gahum sa pagpangilog, nga giila ingon nga usa ka mananap. Sama sa gamay nga sungay sa Daniel 7 ug 8, kini nga mananap nag-angkon nga balaan (Pinadayag 13:4) ug naglutos sa katawhan sa Dios (Pinadayag 13:5, 7). Kining paspas nga pagsusi sa tagna kinahanglanon alang kanato sa pagsabut sa matagnaon nga pulong sa pasidaan ug sa pagpadasig sa katawhan sa Dios (2 Timoteo 1:7).

### Bahin III: Kagamitan sa Kinabuhi

1\. Samtang ang gamay nga sungay ug ang mananap tin-aw nga nagrepresentar sa usa ka tin-aw nga historikal nga entidad, ang Iglesia Catolica, sa unsa nga paagi kita magtagad niini nga pagpaila? Unsaon man nato pakigdugtong ngadto sa Catolico nga mga tawo? Ilha ang mentalidad sa Babel sa kasaysayan (diha sa Catholic Church, apan sa totalitarian usab nga mga paggahum, sama sa rehimen sa Nazi ug sa Marxist-Stalinist regime). Analisaha ang kalagmitan nga mekanismo sa Babel sa inyong iglesia ug sa imong personal nga kinaiya; sa imong relasyon sa ubang mga tawo; diha sa kahulugan sa imong pamilya o sa kahulugan sa imong trabaho; ug diha sa paagi sa imong pagtratar sa imong mga empleyado, sa imong asawa o bana, ug sa inyong mga anak. Unsaon nato pagbalhin gikan sa usa ka Babelhanong panghunahuna ngadto sa biblianhong panghunahuna?

2\. Tandi-a ang kampo ni Babel ug ang kampo sa tulo ka mga Hebreo. Hunahunaa ang matag aspeto niana nga pagtandi ug pagkuha og mga leksyon alang sa pagpahinungod: Sa unsa nga paagi kini nga pagtandi maka-apekto sa imong kinabuhi sa iglesia? Unsay atong matun-an gikan niining mga pananglitan alang sa mga serbisyo sa atong pagsimba? Sa unsa nga paagi sa atong pagtugtog sa musika o sa paagi sa atong pagwali adunay kalabutan kon unsaon nato pagsimba sa Magbubuhat? Unsa nga leksyon imong natun-an gikan sa pagpaniid nga ang kampo sa Dios diyutay sa kanunay? Unsaon nimo paggamit niini nga kamatuuran ngadto sa paggamit sa argumento sa kadaghanan sa pagsuporta sa teyolohikal nga kamatuuran? Isaysay sa mga sakop sa imong klase sa pagkinahanglan sa future-oriented imbis nga present-oriented. Sa unsa nga paagi ang future-opresent-oriented nga panghunahuna makaapekto sa imong mga pagpili sa ethical ug marital nga mga desisyon? Ang usa ka future-oriented nga pagtan-aw magsugo kanato sa paghunahuna sa sangpotanan sa atong mga aksyon. Ang present-oriented thinking nga magtutok sa dihadiha nga ganti magtapos sa pagkamabaw, hakog, materyalistiko, ug gani pilegro alang kanato ug sa uban. Ipasabot.

`Notes`