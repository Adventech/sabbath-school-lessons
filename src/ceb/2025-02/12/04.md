---
title:  Pagsimba sa Larawan, Pag-usab
date:   17/06/2025
---

Ang mga tinun-an sa Biblia dugay nang nakakita sa kadugtungan tali sa Daniel 3 ug unsa ang gitudlo sa Pinadayag bahin sa panghitabo sa katapusang adlaw. Ug uban sa maayo nga hinungdan, tungud kay ang Daniel 3—uban sa sugo, nga masilotan pinaagi sa kamatayon, “ngadto sa pagsimba sa larawan” (Daniel 3:15)—nagpakita kon unsay gitudlo sa Pinadayag bahin sa sugo, nga masilotan pinaagi sa kamatayon, ang pagsimba og laing larawan. “Gitugotan siya’g gahum sa paghatag og ginhawa ngadto sa larawan sa mananap, aron ang larawan sa mananap makasulti ug makahimo sa daghan kaayo nga dili mosimba sa larawan sa mananap nga patyon” (Pinadayag 13:15).

`Basaha ang Pinadayag 13:11–17; Pinadayag 14:9, 11, 12; Pinadayag 16:2; Pinadayag 19:20; ug Pinadayag 20:4. Unsay kalainan nga ania dinhi nga motigi sa kasugoan sa Dios batok sa kasugoan sa mga tawo?`

Ang katawhan sa Dios gitawag sa pagsimba “Kaniya nga maoy nagabuhat sa langit ug yuta, sa dagat ug mga tuburan sa tubig,” nga ang Magbubuhat, nga supak ngadto sa mananap ug sa larawan niini. Ang tulo ka batan-ong mga Hebreo, nga nag-atubang sa sama nga hulga, nagdumili sa pagsimba sa bisan unsa nga butanga nga lahi sa sama sa Dios nga Magbubuhat. Busa, bisan unsa ka managlahi ang mga kahimtang tali sa nahitabo didto sa patag sa Dura, uban sa sugo sa pagsimba sa larawan, nga sukwahi ngadto sa Magbubuhat, ug unsay mahitabo sa tibuok kalibutan sa tawag sa pagsimba sa larawan nga sukwahi ngadto sa Magbubuhat—parihas gihapon ang prinsipyo.

`Basaha ang Roma 1:18–25. (Timan-i ang dugtong tali sa Roma 1:18 ug Pinadayag 14:9, 10 bahin sa “kasuko sa Dios.”) Sa unsa nga paagi, diay ang isyu bahin sa pagsimba sa larawan ingon nga laing pagpakita niining sama nga prinsipyo bahin kon ngadto kang kinsa ang katawhan maghatag sa ilang pag-alagad sa katapusan?`

Ang pagsimba dili kinahanglan sabton nga pagyukbo ug paghalad og insenso, bisan og mahimo usab kini. Atong gisimba ang bisan unsay nagkupot sa atong katapusang pag-alagad. Kon imong hunahunaon kon kinsa ang Dios, ang atong Magbubuhat ug human—sa Iyang nabuhat alang kanato diha kang Jesus—ang atong Manunubos usab, nan natural, Siya lamang ang kinahanglan simbahon. Bisan unsay lahi nga simbahon maoy pagsimbag laing dios o mga diosdios. Tingali makatabang kini sa pagpasabot sa lisud nga mga pulong ni Jesus dinhi: “Siya nga dili dapig Kanako, batok Kanako; ug siya nga dili magatigom uban Kanako nagapatibulaag” (Mateo 12:30).