---
title:  Ang Nahauna Gayud nga Sugo
date:   27/04/2025
---

Ang Tanaman sa Eden maoy usa ka lawak-tulonghaan alang sa unang mga tawo, usa ka dapit diin ang ilang interaction sa linalang magatudlo kanila sa walay katapusan ug ang ilang kaliwatan ug dugang bahin sa Magbubuhat. “Ang balaang pares dili lang mga anak ubos sa inamahan nga pagtagad sa Dios,” sumala sa gipahayag ni Ellen G. White, “kondili mga tinun-an nga magdawat sa pahimangno gikan sa maalamon sa tanan nga Magbubuhat. . . . Ang mga misteryo sa makita nga uniberso—‘ang kahibulongan nga mga buhat Niya nga hingpit sa kahibalo’ (Job 37:16)—naghatag kanila sa walay paghubas nga tinubdan sa pahimangno ug kalipay.”—Patriachs and Prophets, pp. 50, 51.

`Basaha ang Genesis 2:9–17. Unsa nga unang sugo, usa ka pagdili, nga gihatag sa Dios ngadto sa tawo, ug nganong importante kaayo?`

Ang unang paggamit sa punoang berbo nga tswh, “sa pagsugo,” nga gihatag sa Dios ngadto sa mga tawo anaa sa Genesis 2:16, ang sugo sa dili pagkaon gikan sa kahoy sa pag-ila sa maayo ug daotan. Sa unsa nga paagi ang ubang kahibalo gidili? Dili ba mapuslanon kanunay ang pagsinati ug pagkahibalo og dugang?

Dili sumala sa Kasulatan: Ang tumong sa Dios mao ang pagedukar sa Iyang katawhan sa hingpit samtang magpugong kanila gikan sa pagantus sulod sa hataas nga panahon nga mahimo nga hinungdan sa ubang kahibalo, sama mahitabo sa ulahi kon magpili ang mga tawo sa paggahum sa ilang mga kaugalingon kaysa gamhan sila sulod sa kaliboan ka mga tuig sa ulahi, sa pagpangayo sa Israel og usa ka hari, gipaila sa Ginoo ang mga sangpotanan (ingon sa atong nadiskobrehan sa milabay nga semana), ug Iyang gipahibalo ang Iyang katawhan nga ang maong desisyon sa ilang pagpahilayo gikan sa Iyang direkta nga paggahum nga molungtad hangtod sa katapusan sa panahon.

Samtang ang mga hari sa Israel milambo sa dugang kadaotan. Ang katawhan sa Dios sa tugon nahimong kalibutanon, ug nahimulag gikan sa ilang katuyoan, nga Iyang gihatag kanila dugang pa gani kaysa ilang gusto: tawhanong kagamhanan.

Ang pagtuon sa libro sa Daniel uban niini nga background sa hunahuna makahatag og kahayag: dili lamang bahin sa parada sa mga empiryo nga gihulagway diha sa mga panan-awon sa libro usa ka paghukom bahin sa “mga nasod”—ang mga Hentil—usa usab kini ka pagkahinukman sa mga kapakyanan sa Israel, sa ilang pagdumili sa pagsunod sa Iyang mitswot (mga sugo). Ang pagkasinakop sulod sa kaliboan ka mga tuig, imbis sa kagawasan nga unang gihatag didto sa Eden, mahimo unta nga lawak-tulonghaan diin ang andam nga mga kasingkasing makasaksi sa dakung kalahian tali sa mga gingharian niining kalibutan ug sa gingharian sa Dios.

`Hunahunaa ang mga matang sa kahibalo, bisan karon, nga daghan kanato mahimo unta nga labing maayo kon wala pa kita mahibalo. Unsay matabang niini kanato sa pagsabut kon unsa ang gidili didto sa Eden?`