---
title:  Tali sa Yuta ug Dagat
date:   30/04/2025
---

Ang yuta ug dagat nga hulagway diha sa Biblia, ilabina alang sa tagna, makahatag kaayo og pagtulon-an. Hunahunaa ang mga simbolo sa yuta ug dagat diha sa tagna sa Biblia, nga lahi kaayo nga pagkatandi.

“Sa simbolo, kon hisgotan ang yuta ug dagat, ang yuta sagad magrepresentar sa nahan-ay nga kalibutan, o gani ang yuta sa Israel, samtang ang dagat magrepresentar sa Hentil nga mga nasod nga maghulga niini maingon nga ang dagat maghadlok sa yuta.”—Beatrice S. Neall, “Sealed Saints and the Tribulation,” diha sa Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992, p. 260.

Niini nga panghunahuna, ang yuta maoy usa ka dapit sa kalig-on, gitukod sa pangagamhanan sa Dios; ang dagat nagrepresentar sa walay kasigurohang kagubot sa mga nasod nga gitukod sa tawhanong garbo.

`Uban sa ideya nga gipahayag sa ibabaw ingon nga background, basaha ang Pinadayag 12:15, 16 ug Pinadayag 13:1, 11. Timan-i ang pagkatandi tali sa tubig ug yuta. Sa unsa nga paagi sila gigamit, ug unsay ilang ikatudlo kanato kon unsaon pagsabut ang tagna?`

Timan-i nga ang dragon naggamit sa tubig sa paglutos sa babaye (ang iglesia). Sumala sa atong nakita, sa tagna ang tubig sagad nagsimbolo sa kalibutanong mga kagamhanan ug ang kagubot ug kasamok nga sagad maoy mahitabo kanila. Busa, atong makita kon sa unsa nga paagi si Satanas nakahimo paggamit sa mga panon sa katawhan, gidasig sa ilang mga pangulo, sa paglutos sa katawhan sa Dios latas sa daghang panahon sa kasaysayan sa iglesia.

Usab, ang mga Adbentista nagsabot sa Pinadayag 12:16 ngadto sa paglalin sa gilutos nga mga tumotuo ngadto sa Bag-ong Kalibutan. Kon ang atong pagsabut sa yuta ug dagat husto, unsay gisulti niini bahin sa pagmugna sa American Republic?

Ato bang masabot kini nga mao “ang yuta” sa sama nga paagi nga ang “Yutang Saad” mao—ang usa ka dapit nga gilain alang sa katawhan sa Dios? Mao ba kaha kini ngano nga ang mananap nga nagsukad sa yuta unang nagpakita nga sama ug nating karnero? Bisan og ang America wala gayud nahimong “Bag-ong Israel” maingon sa gustong tuohan sa sayon nga mga nagmugna niini, sulod sa hataas nga panahon sa kagawasan sa relihiyon alang sa minilyon nga linutos sa kalibutan.

Walay suwerte, kining samag nating karnero moabot sa panahon nga mosulti “samag usa ka dragon” (Pinadayag 13:11). Ang Estados Unidos, nga sa dugay na kaayong panahon nahimong dan-ag o kahayag sa relihiyoso nga kagawasan alang sa mga linutos, mahimo nga dakung gahum nga manglulutos sa kagawasan sa relihiyon! Lain na usab kini nga pananglitan kon unsay nahitabo sa panahon nga ang katawhan nagpili sa paggahum sa kaugalingon sa baylo nga gamhan sa Dios.