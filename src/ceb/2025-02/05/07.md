---
title:  Dugang nga Panghunahuna
date:   02/05/2025
---

Basaha kang Ellen G. White, “The Tower of Babel,” pp. 117–124, diha sa Patriarchs and Prophets.

“Akong nakita ang usa ka bag-ong langit ug usa ka bag-ong yuta: kay ang nahaunang langit ug nahaunang yuta nahanaw na.’ Pinadayag 21:1. Ang kalayo nga nagaut-ut sa mga daotan nagputli sa yuta. Ang matag ilhanan sa tunglo nahanaw. Walay kalayo nga magpadayon sa pagdilaab atubangan sa mga linukat sa mahadlokon nga mga sangputanan sa sala.

“Usa lang ka pahinumdumon ang nagpabilin: ang atong Maunubos sa hangtod magdala sa mga timaan sa Iyang pagkalansang. Diha sa Iyang nasamdan nga ulo, sa Iyang kilid, sa Iyang mga kamot ug mga tiil, mao lamang ang mga timaan sa minaldito nga buhat nga nahimo sa sala. Nagingon ang manalagna, nga nagtan-aw kang Cristo sa Iyang himaya: ‘Adunay hayag nga mga siga nga nagagula sa Iyang kilid: ug adunay katagoan sa Iyang gahum’ (Habakuk 3:4, margin). Ang gidughang nga kilid diin miagas ang pula nga dugo nga nagpasiguli sa tawo ngadto sa Dios—adunay himaya sa Manluluwas, diha ‘ang tagoanan sa Iyang gahum.’ ‘Gamhanan sa pagluwas,’ pinaagi sa halad sa pagtubos, busa Siya kusgan sa pagpahamtang sa hustisya ibabaw kanila nga nagtamay sa kalooy sa Dios. Ug ang mga handumanan sa Iyang kaulawan maoy Iyang kinatas-an nga dungog; latas sa walay katapusan nga mga katuigan ang mga samad sa Kalbaryo magpakita sa Iyang pagdayeg ug magpamatuod sa Iyang gahum.”—Ellen G. White, The Great Controversy, p. 674.

**Diskusyonan nga mga Pangutana:**

`Sa katapusan, ang tanang yutan-ong mga nangabuhat, walay sapayan kon unsa kabantugan, bisan usa ka dako, bisan unsa ka kahinuklogan—makadasig ug mahimayaon, mobalik sa abug, ngadto sa mga abo, ug sa katapusan mahanaw sa walay katapusan. Maglakip kana sa bisan unsa ka dako ug mahimayaon yutan-ong mga butang nga imong nabuhat o gibuhat karon. Importante sa kanunay ang pagbaton niini nga paglarawan sa hunahuna? Unsa niini nga pagpanan-aw makatabang kanimo sa pagtagad sa imong mga prayoridad sa katarung?`

`Tan-awa sa mainampingon ang mananap sa dagat diha sa Pinadayag 13:1–10. Sa unsa nga mga paagi kini nga mananap maoy natural nga sangpotanan sa kahimtang sa panghunahuna bahin sa Babel? Tin-aw kini nga mao ang suma-total sa tanang tawhanong “mga nasod,” gikan Babilonia pinaagi sa gahum sa gamay nga sungay. Unsa nga mga kinaiyahan sa matag empiryo imong namatikdan nga nagpadayon sa kapanahonan? Sa unsa nga mga paagi kining kalibutan nagpadayon gihapon sa mga values o mga kinaiyahan sa Babilonia ug Roma, pananglitan?`

`Unsaon man nato ingon nga mga Adbentista sa pagbaton sa husto nga pagkatimbang tali sa pagsunud sa Ginoo ug sa pagtuman sa mga balaod sa bisan unsa nga nasod o kagamhanan nga ubos niini kita nagkinabuhi. Unsa may mahitabo kon ang pagtuman maghatud ngadto sa paglapas ngadto sa lain?`