---
title:  Komento sa Magtutudlo
date:   02/05/2025
---

### Bahin I: Kinatibuk-ang Panglantaw

**Dugokan nga Teksto:** Salmo 46:10.

**Tutokan sa Pagtuon:** Genesis 1:29, Daniel 2:44, 45.

Usa niana ka adlaw nakita sa amahan nga ang iyang anak gilaayan, midala kaniya aron motan-aw og cine bahin sa nature o kinaiyahan. Ang cine bahin sa kinabuhi sa mga mananap. Ang tumong sa amahan mao ang pagtudlo sa iyang anak sa katahum sa Creation aron nga molabi pa ka maayo ang iyang pagsabut sa matahum nga kinaiya sa Dios ug busa iyang himayaon o dayegon Siya tungud sa Iyang matahum nga mga plano alang sa tawo. Walay suwerte, kay ang lilas o cine puno sa mga bayolente o panag-away. Nagpakita ang mga mananap sa dili maantus tan-awon sa pagkabangis. Ang dako nga agila mikaon sa gamay nga langgam. Ang daotan midaogdaog sa malomo. Ug ang kamatayon midaug batok sa kinabuhi. Nalisang ang anak ug dayon mihilak. Iyang gisinggitan ang iyang amahan sa pagdala kaniya balik sa ilang balay. Masabot, nga ang paagi sa amahan sa iyang pagtudlo dili malampuson.

Kon atong palandongon ang dalagan sa tawhanong kasaysayan, atubangon kita sa sama nga katinuoran. Ang tawhanong kasaysayan puno sa mga gubat, mga pangabuso, ug mga panglimbong. Ang kusgan nga mga nasod molusak sa gagmay nga mga nasod, ug sagad kaayo nga ang kalibutanong gahum modaug batok sa kaalam ug hustisya . Si Salomon, sa iyang libro sa Ecclesiastes, nakakita sa sama nga butang: “Sa dapit sa paghukom, didto ang pagkadautan: . . . didto ang kalapasan” (Ecclesiastes 3:16).

Gikan sa bata nga mohilak sa pagkabangis sa mga mananap ngadto sa maalam nga pilosopo nga namalandong sa mga kangil-aran sa tawhanong kinabuhi, ang sama nga makasamok nga mga pangutana motunaw: Nganong nanghitabo man kini? Mao ba kini ang giplano sa Dios alang sa kalibutan? Hain man ang Dios dinhi niining daotan nga kalibog? Ngadto niini nga mga pangutana, naghatag ang Biblia og duha ka mga tubag. Ang unang tubag makaplagan sa halayo na kaayo nga nangagi bahin sa tawo. Diha sa sugilanon sa Pagkahulog sa diha nga gilapas ang nahaunang sugo sa Dios. Ang ikaduha nga tubag makaplagan diha sa tagna. Niining duha ka mga tubag, ang sulbad ngadto sa tawhanong trahedya o disgrasya gihulagway.

### Bahin II: Komentaryo

**Ang Nahaunang Sugo**

Sa unang panahon nga ang Biblia nagpasabot ngadto sa usa ka sugo makaplagan diha sa kahulugan sa ikaduha nga asoy bahin sa Paglalang (Genesis 2:16, 17), nga adunay kalabutan sa pagkaon, ang nahaunang gasa sa Dios ngadto sa tawo (Genesis 1:29). Ang berbo nga tsawah, “sugo,” sa etymological o kahulugan bahin sa mga pulong adunay kadugtungan ngadto sa pulong mitswah, “commandment.” Ang “commandment” labaw pa kaysa usa ka mando o han-ay sa pagsugo nga kinahanglan tumanon sa mga tawo, usa ka buhat nga gisugo sa Dios nga buhaton sa Iyang katawhan. Tungud kay ang Dios “nagsugo” sa mga buhat sa Paglalang (Prov. 8:29) nagsugyot nga ang atong gitawag og usa ka “sugo” mao, gani, usa ka gasa gikan sa Dios ngadto sa tawo (Exodo 24:12, Nehemias 9:13).

Kini nga gasa alang sa kalipayan ug kinabuhi sa tawo, ug busa “siya magkinabuhi pinaagi kanila” (Levitico 18:5). Tungud niini nga katarungan, nagaampo ang salmista, “Hatagi ako ug grasya sa imong kasugoan” (Salmo 119:29, literal nga hubad sa awtor). Makahuluganon, ang unang sugo nagsugod usab sa grasya, ang gasa sa tanang kakahoyan: “Sa matag kahoy . . . makahimo kamo pagkaon” (Genesis 2:16).

Ang unang tubag ngadto sa sugo sa Dios diay, sa pagdawat sa grasya sa Dios ug pagkalingaw diha sa Iyang gasa. Ang ikaduha nga tubag mao ang pagdili gikan sa pagkaon sa gidili nga kahoy. Kining duha ka mga saad sa kinabuhi ug kamatayon sigurado. Ang duha ka mga berbo anaa sa absoluto nga imperatibo, nga nagpasabut sa ideya sa pagkasiguro. Ang saad sa gasa sa kinabuhi sama ka sigurado sa pagpasidaan bahin sa kamatayon nga nadugtong ngadto sa paglapas niini. Gikan pa gayud sa sinugdanan, ang duha ka mga dalan tin-aw nga gipasabut o gilagda. Kon kita modawat sa Dios, malipay kita sa kinabuhi, o kon atong isalikway Siya, kita mamatay. Kining duha ka mga kalagmitan sigurado: “Akong gibutang karon sa imong atubangan ang kinabuhi ug maayo, kamatayon ug daotan” (Deuteronomio 30:15).

**Ang mga Tagna Bahin sa mga Nasod**

Gisulat ang libro sa Daniel diha sa duha ka mga pinulungan. Sa pagtagad sa propeta bahin sa Gentil nga mga gingharian, iyang gisulat sa Aramaic, ang lingua franca niadtong panahona. Sa pagtagad sa manalagna sa espirituwal nga destino o padulngan sa Iyang katawhan, iyang gisulat sa Hebreo, ang pinulungan sa katawhan sa Dios niadtong panahona. Ang mga tagna ni Daniel diha sa mga kapitulo 2 ug 7 nahimutang diha sa Aramaic section, ug adunay kalabutan, dayon, uban sa dangatan sa Gentil nga mga nasod. Busa, mao kini ang mga tagna nga magsugo sa atong pagtagad.

Diha sa Daniel 2, si Nabucodonosor, ang hari sa Babilonia adunay matagnaon nga damgo bahin sa usa ka estatuwa nga nagrepresentar sa pasunod nga mga empiryo sa kalibutan. Ang mensahe ngadto kang Nabucodonosor, ang nagtukod sa Babilonia, mao nga ang iyang gingharian dili magpabilin sa kahangturan, kondili sundan kini sa laing mga gingharian hangtod sa katapusan sa mga panahon sa panahon nga gub-on ang tanang gingharian og pulihan sa gingharian sa Dios, nga mao lamang ang gingharian nga “dili gayud mapukan” ug “magpabilin nga walay katapusan” (Daniel 2:44). Nagdumili si Nabucodonosor sa pag-ila niining natudlo nga padulngan o dangatan sumala sa tagna. Agi og reaksyon ngadto sa tagna, nakahukom dayon si Nabucodonosor sa pagpabarug og usa ka estatuwa nga lonlon bulawan. Kini nga estatuwa nagpasabot sa iyang tumong sa pagsupak ug pagpuli sa plano sa Dios alang sa mga nasod. Sa baylo nga ang gingharian sa Dios maoy mopuli sa tanang nag-una nga mga empiryo sa yuta, ang plano ni Nabucodonosor mao ang pagtigum sa tanang mga nasod ubos sa iyang paggahum (Daniel 3:7).

Diha sa Daniel 7, ang damgo ni Daniel bahin sa mga mananap adunay kadugtungan ngadto kang Dario, ang hari sa Persia nga nagrpresentar sa mosunod nga katumanan sa tagna bahin sa estatuwa. Dili sama sa kang Nabucodonosor, bag-o pa lang gipasidunggan ni Dario ang Dios ug giila Siya nga mao ang hari sa mga nasod (Daniel 6:25–27). Bisan og ang duha ka mga tagna sa Daniel 2 ug 7 adunay pagtagad sa sama nga pasunod sa upat ka mga nasod (Babilonia, ang mga Medes ang mga Persiano, Grecia, ug Roma), ang pagtutok sa katapusan sa kasaysayan lahilahi sa matag tagna.

Diha sa panan-awon sa larawan, ang katapusan gitiman-an sa pagkalaglag sa mga gingharian sa yuta, gisundan sa pagtukod sa walay katapusan nga gingharian sa Dios, nga “dili gayud mapukan” ug “magapabilin sa walay katapusan” (Daniel 2:44). Diha sa damgo bahin sa mga mananap, ang katapusan gidala ngadto sa pag-anhi sa Anak sa Tawo, si Jesu-Cristo mismo, uban sa mga panganod (Daniel 7:13, 14; itandi sa Marcos 13:26, 27).

**Ang Balaang Sulbad**

Ang sugilanon diha sa Genesis bahin sa Pagkahulog ug sa apocalyptic nga mga tagna bahin sa mga nasod wala lang maghulagway sa pagpangdol ug sa kapakyasan sa mga tawo sa diha nga misulay sila sa pagsalili sa Dios; naghatag usab sila kanato sa bugtong mga sulbad sa Dios sa tawhanong suliran, nga mao ang gingharian sa Dios.

Sumala sa teksto diha sa Genesis, ang pagkahulog ni Adan ug Eva nahitabo diha sa kadugtungan sa unang sugo nga adunay kalabotan sa kinabuhi ngadto sa kahibalo sa maayo ug daotan. Makahuluganon nga, ang kahoy sa kinabuhi ug sa kahoy sa pag-ila sa maayo ug daotan ang duha diha sa taliwala sa Tanaman, haduol sa usag-usa, nga nagsugyot sa relasyon tali kanila. Sa diha nga mikaon ang mga tawo sa bunga gikan sa kahoy sa kahibalo sa maayo ug daotan, dili na sila makaduol ngadto sa kahoy sa kinabuhi (Genesis 3:22–24).

Adunay duha sa mga leksyon nga mahagdaw gikan niini nga kadugtungan: nahauna, ang kinabuhi dili na usa ka natural nga kabahin sa pagkatawo. Dili immortal ang mga tawo. Bisan pa didto sa Tanaman sa Eden, si Adan ug Eva nagsalig sa external source alang sa kinabuhi. Ug ikaduha, ang kinabuhi dili lang usa ka biological condition: adunay espirituwal ug moral nga mga dimension.

Sumala sa mga tagna sa Daniel, ang kapakyasan sa mga nasod sa pagmugna og kalinaw ug kalipay, human sa arogante nga pagsulay sa pagtukod sa tore sa Babel, nagsumikad sa ilang handum sa paghiusa ingon nga usa nga batok sa Dios, ang Magbubuhat, nga nanaog aron sa paglibug ug pagkatag kanila (Genesis 11:4–9). Sa pagpahinungod ngadto sa sugilanon sa tore sa Babel, ang tagna sa Daniel 2 nagpahinungod ngadto sa sama nga kalihokan ngadto sa paghiusa tali sa secular ug relihiyoso sa katapusan sa panahon: ang puthaw (ang secular nga gahum) mosulay sa pagsagol sa yutang kolonon (ang relihiyoso nga gahum), ang Iglesia Romana). Gisultihan kita nga “sa mga adlaw niini nga mga hari ang Dios sa langit mopatindog og usa ka gingharian nga dili gayud mapukan” (Daniel 2:44).

Diha sa Daniel 11:43, ang hari sa amihanan (relihiyoso nga gahum) uban sa hari sa habagatan (sekyular nga gahum) ug ang duha mobarug batok sa bungtod ni Jehova sa tumong sa “pagpatay sa daghan” (Daniel 11:44). Dayon, nagsulti kanato ang tagna nga, sama sa Daniel 2, ang katapusan niini moabot nga walay bisan unsa nga tabang (Daniel 11:45; itandi sa Daniel 2:45). Diha sa libro sa Pinadayag, ang panan-awon bahin sa gubat sa Armagedon nagpahinungod ngagdto sa sama nga kalihokan ngadto sa paghiusa: ang mga hari sa yuta magtigum sa pakigbatok sa gingharian sa Dios (Pinadayag 16:16). Ang matagnaong paghulagway sa regular nga pagbarug ug pagkapukan sa mga nasod nga matapos sa pagpabarug sa gingharian sa Dios nga “mobarug sa walay katapusan” maoy usa ka pamatuod sa mao lamang nga posible nga sulbad sa suliran sa mga nasod. Ang gingharian lamang sa Dios, nga nagkahulugan sa pagbalik ngadto sa kahimtang sa Tanaman sa Eden, magdala sa kinabuhing walay katapusan, ug ang mga nasod maulian gikan sa ilang mga samad (Pinadayag 22:2).

### Bahin III: Kagamitan sa Kinabuhi

**Leksyon Bahin sa Kapangulohan.** Pagkahibalo ni Nabucodonosor nga limitado ang iyang paggahum ngadto sa ulo nga bulawan sa estatuwa, nagpabarug siya og usa ka estatuwa nga hinimo og lonlon bulawan. Unsa nga leksyon atong matun-an gikan sa panig-ingnan ni Nabucodonosor bahin sa pagkinahanglan sa pagpaubos? Sa unsa nga paagi kini nga sugilanon magtudlo kanato nga dili lang kita ang adunay katakos sa pagbuhat, ug adunay mabuhat, sa matarong nga buluhaton? Usab, unsa ang personal nga mga sugilanon ni Nabucodonosor ug ni Daniel magtudlo kanato bahin sa pagtoo (pagsalig sa Dios), bisan kon dili na kita ang magdumala?

**Leksyon Bahin sa Politika.** Sa katapusan sa panahon, maghiusa ang tawhanong mga hari aron pagsalili sa gingharian sa Dios, sama sa gihimo sa mga magtutukod sa Babel. Unsaon nato pagtagad ang pagsulay sa pagplano ug pagmugna sa pagbaton og suporta alang sa imong mga baruganan? Basaha ang Daniel 3:8 ug Daniel 6:4–13. Unsay atong matun-an gikan sa sayup sa mga Caldeanhon nga nagplano batok kang Daniel aron sa pagkuha sa iyang dapit? Unsaon nato sa pagkamalampuson sa pagsukol sa pagtugot sa politikanhong mga pamaagi ug personal nga mga tumong ug katuyoan sa pagdaug batok sa kamatuuran ug hustisya?

**Leksyon Bahin sa Pagtan-aw.** Ang problema sa yutan-ong mga hari diha sa mga tagna sa Daniel mao nga “presente lang ang ilang pagtan-aw.” Ang eternidad, ang umalabot nga gingharian sa Dios, dili kabahin sa ilang katinuoran. Kini nga pagtagad mapahinungod ngadto sa tanang bahin sa kinabuhi. Nagpasidaan si Ellen G. White, “Walay plano sa patigayon o plano sa kinabuhi lig-on o kompleto nga nagsagop lamang sa hamubo nga katuigan niining presente nga kinabuhi.” Dayon nagtambag sa mga tawo sa “pagtagad sa eternidad sa ilang panghunahuna.” Education, p. 145. Unsaon man nato paglikay sa sama nga sayup nga gihimo sa yutan-ong mga hari diha sa mga tagna?

`Notes`