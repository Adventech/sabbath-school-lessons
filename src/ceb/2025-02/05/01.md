---
title:  "Ang mga Nasod: Bahin 2"
date:   26/04/2025
---

### Basaha sa Pagtuon sa Semana

Genesis 2:9–17; Daniel 2:31–35; Isaias 17:12, 13; Daniel 7:1–3; Roma 3:10–19; Pinadayag 12:15, 16; Pinadayag 10:1–11.

> <p>Teksto nga Sag-ulohon</p>
> “Paghilum, ug hibalo-i nga ako ang Dios; ug igatuboy ako taliwala sa mga nasod, Igatuboy ako ibabaw sa yuta!” (Salmo 46:10).

Latas sa gatusan ka mga tuig, ang ubang mga tawo nangatrungan nga ang Dios gusto sa Pagkahulog, nga Iyang tumong alang sa mga tawo nga molugsong ngadto sa sala ug kamatayon, ug busa naghatud Kaniya—diha sa persona ni Jesus—ngadto sa krus. Gani, sa unsa pang paagi Siya sa labi ka gamhanan ug mahulagwayon makapakita sa kaladmon sa Iyang gugma alang sa katawhan kaysa mamatay didto sa krus alang kanila? Sa laktud, nagpadayon ang panghunahuna, nagkinahanglan ang Dios nga mahulog ang katawhan.

Nga usa ka makalilisang ug makalolooy nga tuohan kana nga baruganan. Dili gayud tuyo sa Dios alang kang Satanas o sa katawhan nga mahulog. Ang rebelyon ni Satanas ug dayon sa katawhan, maoy usa ka trahedya nga hilabihan ka dako ang gisangpotan, ug ang atong kalipay diha Kaniya magpabilin unta nga kompleto kung wala pa mahulog ang atong unang mga ginikanan.

Niining semanaha, magpadayon kita pagtan-aw sa mga problema tungud sa Pagkahulog ug sa handum alang sa tawhanong kagamhanan ingon supak sa pangagamhanan sa Dios. Kini nga mga kamatuuran kusganon kaayo nga gipadayag diha sa libro ni Daniel, nga nagpakita nga husto ang Dios sa Iyang pagpasidaan sa Iyang katawhan kon unsay mahitabo kon motalikod sila gikan Kaniya ug magpili sa yutan-ong mga hari sa baylo. Mao gayud kini ang tukma nga ilang nadawat: yutan-ong mga hari hinoon, ug mga makasasala ang naggahum ibabaw sa mga makasasala—dili gayud maayo nga kombinasyon.