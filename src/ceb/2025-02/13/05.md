---
title:  Ang Pagpahubas sa Euphrates
date:   25/06/2025
---

Ang usa sa mga kusug sa Babilonia mao ang agianan sa Suba sa Euphrates nga nagagi ilalum sa mga paril niini, sa paghatag sa siyudad og walay kinutoban nga supply sa tubig. Namatud-an usab kini nga maoy iyang kahuyang. Si Nitocris, usa ka karaan nga rayna sa Babilonia, nagmugna og mga butang nga ginama sa yuta daplin sa suba aron sa paghimo niini nga usa ka agianan ngadto sa siyudad, ug niini nga paagi nakapatipas sa suba ngadto sa usa ka katungdan aron masayon ang pagtrabaho sa mga trabahante. Nakahunahuna si Ciro nga iyang mabuhat ang sama nga butang, nga makapahubas sa Euprates nga makapasayon sa iyang pagmartsa sa iyang mga tropa ilalum sa paril. Sa pagsulod na nila ilalum sa mga paril sa siyudad. Iyang nakaplagan ang mga paril sa panalipod nga nagsubay sa suba latas sa siyudad nga walay bantay, ug ang siyudad napukan sa usa lang ka gabii. Ang karaan nga Griyego nga historyador, nga si Herodotus nagsulti kanato nga “kadtong nagpuyo sa sentro sa Babilonia walay kalibutan nga napalibutan na ang mga kadaplinan, kay panahon kadto sa fiesta, ug ang tanan nanagsayaw, ug naghudyaka sa mga kalingawan.”—Herodotus, The Histories, Tom Holland, trans. (New York: Penguin, 2015), p. 94. Aduna bay kaduhaduhaan nga mao kini nga pista ang gihulagway sa Daniel 5?

`Basaha ang Daniel 5:18–31 ug Pinadayag 16:12–19. Unsay mga mga kaabay imong makplagan tali sa ubang mga hampak sa Pinadayag ug sa sugilanon sa pagkapukan sa Babilonia?`

Sa pagpasabut kon usaon pagila sa mga timaan sa mga panahon, nagpasidaan si Jesus sa Iyang mga tinun-an, “Busa magbantay kamo kay wala ninyo mahibaloi kon unsa nga takna ang paganhi sa Ginoo. Apan hibaloi ninyo kini, nga kon ang agalon sa balay nahibalo pa sa takna sa pag-abut sa kawatan, iya unta mabantayan ug dili motugot nga maguba ang iyang balay” (Mateo 24:42, 43). Maingon sa pagkapukan sa Babilonia, ang kalit nga pagpadayag ni Cristo makapakurat sa moderno nga Babilonia. Apan, dili unta mahisama niini; gihatagan kita sa daghang ebidensya sa madali nalang nga paganhi ni Jesus diha sa daghan kaayo nga detalyado nga mga tagna.

Ang kalibutan dili makuratan tungud lang sa pagkawalay kasayoran kon unsa ang gitagna sa Dios; makuratan kini tungud kay gipili niini ang dili pagtuo kon unsay gisulti nga mahitabo.

`Basaha ang Pinadayag 16:15. Bisan taliwala niining mga pasidaan sa katapusan sa panahon, unsa nga mensahe sa ebanghelyo makaplagan diha? Unsay gipasabut sa “dili paglakaw nga hubo”?`