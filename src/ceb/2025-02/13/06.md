---
title:  Ciro, ang Dinihog
date:   26/06/2025
---

Sa pagilog ni Ciro sa Babilonia, natapos na ang mga tuig sa pagkabihag sa katawhan sa Dios ug ang mga Persiano nagtugot kanila sa pagbalik ngadto yutang-sinaad ug pagtukod pag-usab sa templo. Ubos kang Ciro, ang Empiryo sa Persia nahimong labing dako sa kasaysayan, sumala sa ginganlan ni manalaysay Tom Holland “ang kinadak-an nga nasakop nga mga teritoryo nga nakita sa kalibutan sukad.”—Tom Holland, Dominion Basic Books, Kindle Edition, p. 25.

Ingon sa kustombre sa mga Persiano, si Ciro gitawag gani og “ang Dakung Hari” o “Hari sa mga hari.”

Si Ciro naglandong pag-una kon unsay mahitabo sa pagbalik ni Cristo alang sa Iyang iglesia: Siya mao ang Hari nga moabut gikan sa silangan (itandi sa Mateo 24:27), nga makiggubat batok sa Babilonia, ug magpahigawas sa Iyang katawhan sa pagikyas sa Babiloniia sa katapusan ug mobalik ngadto sa yuta sa saad. (Tan-awa sa Pinadayag 19:11–16.) Mao nga gipaila sa Dios si Ciro nga “Iyang dinihog” (Isaias 45:1); dili lang kay kining nabantug nga Persiano nga nagpahigawas sa katawhan sa Dios, ang iyang kampanya batok sa Babilonia mao usab ang tipo sa ikaduha nga pagbalik ni Cristo.

`Basaha ang 2 Cronicas 36:22, 23. Sa unsa nga mga paagi ang sugilanon ni Ciro nahimong parallel o kaabay niadto kang Nabocodonosor? Sa unsa nga mga paagi kini magkalahi? Unsay kahulugan sa decreto o kamandoan? Gani, sa unsa nga paagi kini nakapahimug-at sa bug-os sa unang paganhi ni Jesus pila ka gatosan ka mga tuig sa ulahi?`

Ang orihinal nga han-ay sa mga libro sa Daang Tugon giusab sa atong panahon nga nagtapos sa Malaquias, apan sa orihinal, dinhi niini gitapos ang Daang Tugon—uban niini nga pagpamatuod gikan kang Ciro. Ang sunod nga sugilanon sa canon sa Kasulatan mao ang Mateo, nga nagsugod sa pakahimugso ni Cristo, ang antitypical o katumanan ni Ciro. Si Ciro ang nagpahigayon sa pagtukod pag-usab sa yutan-ong templo. Si Jesus ang maginagurar sa Iyang ministeryo didto sa langitnong santuwaryo—nga maghatud ngadto sa Iyang pagbalik ug sa pagpahigawas o pagluwas kanato.

Si Ciro, hinoon, dili hingpit nga representasyon ni Cristo; walay mga lumbay sa tipo nga hingpit, ug kinahanglan kita magmatngon nga dili kaayo magpasobra sa pagbasa ngadto sa ginagmay nga mga detalye.

Apan bisan pa niini, siya sa halapad nga kaagi nagalihok ingon nga usa ka tipo sa “Manluluwas,”

`Daw unsa ka makalipay nga ang Dios mogamit og usa ka pagano nga hari sa pagbuhat sa Iyang kabubut-on. Nga, bisan unsay atong pagtan-aw sa mga butang sa gawas, unsaon nato pagkat-on sa kamatuuran nga, sa kadugayan, ang Ginoo maoy magtapos sa mga panghitabo sa katapusan sumala sa gitagna?`