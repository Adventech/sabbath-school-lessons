---
title:  Ang Kumbira ni Belshasar
date:   24/06/2025
---

Human sa pagpaubos sa siyudad sa Nineve (612 B.C.) pinaagi sa alyansa sa sundalo nga naglakip sa taga Medes ug Babilonia (nga gipangulohan sa amahan ni Nabucodonosor) nakasinati ang Nineve sa pagpabuhi, ang mga pagkasama nga wala pa makita sa siyudad sukad sa kaadlawan ni Hamurabi, ang ilang dakung magbabalaod. Ubos kang Nabucodonosor, nga wala nay kahasol sa problema sa mga pagsulong sa mga Assyrians, ang siyudad sa Babilonia nagtubo sa ka dato ug inpluensiya hangtod nga ang silingan nga mga nasod diyutay na lang mahimo kondili sa pagbagutbot sa pag-ila sa iyang paggahum. Siya ang rayna sa kalibutan, ug ang mga nasod nga naghandum sa pag-uswag nagpamatuod sa ilang pagkamaunongon ngadto kaniya.

Samtang, kutob sa atong masulti, namatay si Nabucodonosor ingon nga nga usa ka tumotuo, nagatuo sa Dios ni Daniel, sa pagkatinuod, ang makatarunganon nga pangulo sa tanang kanasuran (Daniel 4:34–37). Ang sunod nga asoy nga gihatag ni Daniel mao nga sa iyang sumosunod, ang tinugyanan nga magmamando mao si Belsasar.

`Basaha ang Daniel 5:1–31. Unsa nga impotante nga espirituwal nga mga mensahe atong madala gikan niini nga asoy? Unsay nakapukan kang Belshasar sa katapusan?`

Tingali ang labing makasusubo, labing kalit nga hitabo niini nga asoy makaplagan diha sa Daniel 5:22. Human sa subli nga paghisgot sa pagkapukan sa hari ug dayon sa pagpahiuli kang Nabucodonosor, giingnan siya ni Daniel, “Apan ikaw nga iyang anak, Belshasar, wala magpaubos sa imong kasingkasing, bisan nahibalo ka na niining tanan.” Nga, bisan og aduna siyay kahigayonan sa pagkahibalo sa kamatuuran; bisan og basi nakasaksi siya kon unsay nahitabo kang Nabucodonosor—nagpili siya sa walay pagtagad niini nga mga panghitabo ug, sa baylo, nagsunod sa sama nga dalan nga nagdala sa iyang nasundan sa daghang kagubot.

Samtang nagpabarug si Nabucodonosor sa baluwan nga estatuwa, si Belshasar dayag nga nagdumili sa pag-ila sa gitagna sa Dios ni Daniel. Sa iyang paggamit sa mga kopa o mga sudlanan sa templo sa usa ka matang sa pagpasipala, malagmit nga nagsalig siya nga gibuntog sa Babilonia ang mga Judio ug karon nanag-iya na sa relihiyoso nga mga butang sa Dios. Sa usa ka pagkasulti, tingali nagbati gihapon sila sa paglabaw ka hataas ibabaw niini nga Dios nga nagtagna sa ilang kamatayon.

Usa gayud kadto ka buhat sa pagsupil, bisan og si Belshasar aduna nay igo nga “ebidensya” sa pag-ila kon unsay labaw ka maayo; ang problema, sa baylo, mao ang iyang kasingkasing. Sa katapusang mga adlaw, sa pag-abut sa katapusang krisis o kalisdanan dinhi sa kalibutan, ang mga tawo hatagan sa kahigayonan sa pagkahibalo sa kamatuuran, usab. Ang magila sa ilang pagpili, sama kang Belshasar, mao ang ilang mga kasingkasing.