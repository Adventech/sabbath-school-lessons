---
title:  Dugang nga Panghunahuna
date:   27/06/2025
---

Basaha kang Ellen G. White nga “The Unseen Watcher,” pp. 535–538, diha sa Prophets and Kings.

“Ang matag nasod nga miabut ibabaw sa stage of action nga gitugotan sa pagkuha sa dapit niini ibabaw sa yuta, aron maila ang kamatuuran kon nagtuman ba kini sa mga katuyoan sa Nagabantay ug ang Usa nga Balaan. Gisubay sa tagna ang pagtubo ug paguswag sa dagkung mga empiryo sa kalibutan—ang Babilonia, Medo-Persia, Grecia, ug Roma. Uban sa matag usa niini, maingon man sa mga nasod nga dili kaayo gamhanan, gisubli kini mismo sa kasaysayan. Ang matag usa adunay panahon sa pagsuta; napakyas ang matag usa, mibiya ang gahum niini. Samtang ang mga nasod wala modawat sa mga prinsipyo sa Dios, ug niini nga pagdumili sa pagdawat misangpot sa ilang kaugalingong pagkaguba, apan ang usa ka balaan, nagagahum sa katuyoan nagpakita diha sa pagbuhat latas sa mga katuigan.”—Ellen G. White, Prophets and Kings, p. 535.

Diha sa Jeremias 18, si Jeremias naniid sa magkokolon sa iyang pagbuhat sa buluhaton sa magkokolon: paghulma ug pagsapsap bisan unsay buhaton sa iyang mga kamot. Kini nga paghulagway, nga ang usa ka magkokolon sa paghulma sa lapok, nga ang Dios naggamit sa pagpasabut sa prinsipyo sa pagkakondisyunal sa tagna sa Biblia. Aron pagsiguro nga kita makasabut, nagsulti ang Dios pinaagi kang Jeremias, sa pag-ingon: “Sa takna nga ako magasulti mahatungud sa usa ka nasod, ug mahatungud sa usa ka gingharian, sa paglukat, ug sa paglumpag ug sa paglaglag niana. Kong kanang nasura nga akong gihisgotan, motalikod gikan sa ilang pagkadaotan, ako magabasul mahitungud sa daotan nga gihunahuna ko nga buhaton kanila. Ug sa takna nga ako magasulti mahitungud sa usa ka nasod ug mahitungud sa usa ka gingharian, aron sa pagtukod ug pagtanum niana. Kon buhaton nila kadtong daotan sa akong pagtan-aw, nga sili dili magatuman sa akong tingog, nan ako magabasul sa maayo nga akong ginaingon nga akong pagapahimuslan kanila” (Jeremias 18:7–10).

**Diskusyonan nga mga Pangutana:**

`Hunahunaa ang gisulti ni Jesus nga ang paghukom labi pang masayon alang sa Nineve kay alang sa mga katawhan sa Dios nga mibulag gikan sa kamatuuran (Tan-awa sa Mateo 12:39–42.) Unsa nga leksyon makuha sa iglesia sa Dios gikan niini nga pasidaan?`

`Timan-i ang gisulti ni Ellen G. White, nga sa matag usa sa nagasunod nga empiryo, ang “kasaysayan nagsubli niini mismo.”—Ellen G. White, Prophets and Kings, p. 535. Unsay imong makita ingon nga komon nga tanod o hilo taliwala sa tanang empiryo nga nalista diha sa tagna? Sa unsa nga mga paagi sila nagasunod sa sama nga matagnaon nga dalan? Sa unsa nga paagi ang atong kasamtangan nga kalibutan nagasunod kanila, usab?`

`Hunahunaa ang ideya nga dili sagad ang hunahuna, ang pagpanabut, nga magbabag sa katawhan gikan sa pagtoo, kondili ang kasingkasing. Sa unsa nga paagi kini nga kahibalo makapahimug-at kon sa unsa nga paagi ikaw magsaksi ngadto sa uban?`