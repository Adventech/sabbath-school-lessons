---
title:  Mga Larawan sa Katapusan
date:   21/06/2025
---

### Basaha sa Pagtuon sa Semana

Mateo 12:38–42; Jonas 3:5–10; Pinadayag 18:4; Daniel 5:1–31; Pinadayag 16:12–19; 2 Cronicas 36:22, 23.

> <p>Teksto nga Sag-ulohon</p>
> “Dayon miingon siya kanila, ‘Usa ako ka Hebreohanon; ug ako mahadlokon kang Jehova, ang Dios sa langit, nga maoy nagbuhat sa dagat ug sa yuta nga mamala” (Jonas 1:9).

Niining semanaha maoy atong katapusang pagtan-aw sa mga asoy nga makatabang sa pagkatin-aw sa atong pagsabut sa mga panghitabo sa katapusang adlaw. Niining panahona atong tan-awon ang buluhaton ni Jonas ngadto sa Nineve; ang pagkahulog sa Babilonia; ug sa pagtungha ni Ciro, ang hari sa Persia nga nagpahigawas sa katawhan sa Dios ug nakapabalik kanila ngadto sa Yutang Sinaad.

Sama sa ubang mga sugilanon nga atong nasusi, kining mga asoy sa kasaysayan nakahatag og ugdang kahulugan alang sa matag kaliwatan. Apan aduna usab silay pinasahi nga kalabutan sa katapusang mga kaliwatan nga magpuyo sa dili pa ang pagbalik ni Cristo. Nga, atong nakuha gikan niining mga asoy sa kasaysayan sa nagkalain-laing mga bahin nga makatabang kanato sa labi pa ka maayo nga pagsabut sa atong gitawag og “presente nga kamatuuran.”

Sa sama nga panahon, kinahanglan atong hinumduman ang usa ka butang kay alang sa tanan niini nga mga sugilanon sa unang paglandong sa mga panghitabo sa katapusang adlaw: kinahanglan kita magmatngon sa pagtan-aw sa halapad nga tema ug mga pagpahinungod ug sa dili pagsulay sa pagkutikuti sa matag detalye hangtod sa paghimo og matagnaong mga dili katuohan. Sama sa mga sambingay ni Jesus, kinahanglan atong pangitaon ang dugokan nga mga puntos ug mga prinsipyo. Dili nato gatasan ang matag detalye sa paglaum sa pagkaplag sa pila ka natago nga kamatuuran. Sa baylo, kinahanglan atong pangitaon ang mga lagda, ang mga prinsipyo; ug gikan niini atong makaplagan ang mga bahin nga adunay kalabutan alang sa katapusang mga adlaw.