---
title:  Usa ka Buluhaton sa Paghinulsol
date:   23/06/2025
---

Si Jonas adunay usa ka tin-aw nga mensahe alang sa katawhan sa Nineve. “Ug misugod pagsulod si Jonas sa siyudad sulod sa usa ka adlaw nga lakaw. Ug dayon misinggit siya sa pag-ingon, “Kap-atan nalang ka adlaw, ug ang Nineve pagalaglagon!” (Jonas 3:4). Daw tin-aw kaayo: ang dapit pagalaglagon. Gani, dili ba kini usa ka pulong nga direkta gikan sa usa ka manalagna sa Ginoo?

Apan, unsay nahitabo sa Nineve?

`Basaha ang Jonas 3:5–10. Nganong wala man diay matuman kini nga tagna?`

Oo, naghinulsol ang tibuok siyudad, ug nasanta ang gitagna nga kalaglagan sa propeta, hinoon alang sa usa ka panahon. “Ang ilang kalaglagan nasanta, ang Dios sa Israel gipataas ug gipasidunggan sa tibuok pagano nga kalibutan, ug gitahud ang Iyang balaod. Wala hangtod sa daghang katuigan sa ulahi ang Nineve nahulog nga usa ka tukbonon sa nagpalibot nga mga nasod tungud sa pagkamalimtanon bahin sa Dios ug pinaagi sa hinambug nga garbo.”—Ellen G. White, Prophets and Kings, p. 271.

Makapaabot ba kita sa usa ka butang nga sama niini sa katapusang mga adlaw, uban sa katapusang mensahe ngadto sa nahulog nga kalibutan? Oo—ug dili. Nga aduna, sa tibuok kalibutan, daghang mga tawo nga motuman sa tawag, “Gumula kamo gikan kaniya, akong katawhan, aron dili kamo makaambit sa iyang mga sala, ug aron dili kamo makadawat sa iyang mga hampak” (Pinadayag 18:4). Sa tibuok kalibutan, ang katawhan mobarug ug, sa pagsupil sa mananap, ug “magbantay sa kasugoan sa Dios, ug sa pagtoo kang Jesus” (Pinadayag 14:12). Kini nga katawhan, sama sa mga taga Nineve, mahigawas sa paghukom nga mapahamtang sa mga daotan.

Sa sama nga panahon, samtang ang mga tagna, sama sa pagpahibalo sa Dios nga ang Nineve pagalaglagon, kondisyunal: malaglag gawas kon ang mga tawo motalikod gikan sa ilang daotan nga binuhatan (tan-awa sa Jeremias 18:7–10). Apan, ang ubang mga tagna dili masakop niini nga mga kondisyones. Mangatuman sila, bisan unsa pay tubag o pagtagad sa mga tawo. Ang mga tagna bahin sa Mesias sa una ug ikaduha nga pag-anhi ni Cristo, ang timaan sa mananap nga mapintas, ang pagbubo sa mga hampak, ang paglutos sa katapusan sa panahon—dili kini kondisyunal, nahitabo ug mahitabo gayud sila bisan unsay buhaton sa mga tawo. Kon unsa ang buhaton sa mga tawo, ug sa mga pagpili nga ilang himoon, mag-agad kon unsa sila nga habig mahimutang ingon nga katapusang mga panghitabo, sumala sa gipasidaan sa mga manalagna.

`Unsa nga mga pagpili imong himoon karon nga makatabang sa pag-ila kon unsa nga mga pagpili imong himoon kon ang isyu sa pagsimba sa Dios o sa larawan moabut ibabaw sa kalibutan?`