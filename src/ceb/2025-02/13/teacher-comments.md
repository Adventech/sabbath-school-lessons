---
title:  Komento sa Magtutudlo
date:   27/06/2025
---

### Bahin I: Kinatibuk-ang Panglantaw

**Dugokan nga Teksto:** Jonas 1:9

**Tutokan sa Pagtuon:** Mateo 12:38–42, Jonas 3:5–10, Pinadayag 18:4, Daniel 5:1–31.

Tungud kay ang Biblia sa kakinahanglanon bahin sa gingharian sa Dios, ang sentro nga mensahe niini gipatumong ngadto sa katapusan ug sa langitnong gingharian sa Dios. Kining pangatapusan nga pagpahayag gimapatud-an, ug gipadayag, diha sa apocalyotic o pangataposan nga mga tagna sa Biblia, nga sa tin-aw ug takdo nagbutyag sa talan-awon sa katapusan sa panahon. Kini nga pagpadayag makaplagan usab sa ubang dapit sa Kasulatan pinaagi sa espisiko nga mga panghitabo sa paghukom ug sa kaluwasan nga mahitabo sa katapusan sa mga panahon.

Sa leksyon niining semanaha, tulo niini nga mga panghitabo gipili nga adunay usa ka partikular nga komon nga taras: mahitabo silang tanan sa katapusan sa kasaysayan sa biblikal nga Israel ug maglakip sa mga Hentil, ang “mga nasod” (itandi sa Genesis 12:3, Genesis 22:18). Ang nahauna nga hitabo dramatic: mao kini ang paghukom ug paghinulsol sa tibuok katawhan sa Nineve, sunod sa maalang-alangon nga Jonas sa iyang pagwali didto. Ang ikaduha makatalagmanon: mao kini ang hitabo sa paghukom ug sa dili mahinulsolon nga Belshasar nga magtapos sa pagkahanaw sa iyang gingharian. Ug ang ikatulo nga hitabo mahimayaon: mao kini ang kaluwasan sa katawhan sa Dios, mga pagpasalamat ngadto sa tampo ni Ciro ang hari sa Persia. Nga ang katapusang mga panahon maoy higayon sa kaluwasan sa mga nasod, kinsa sa katapusan moipon sa mga lumbay sa Israel, makapatingala; apan symptomatic sa kinaiya sa uniberso sa pangatapusan nga gutlo, sumala sa panagna ni Pablo: “hangtod sa panahon nga mahisulod sa hingpit ang mga Hentil moabot. Ug unya, ang tibuok Israel nga maluwas” (Roma 11:25, 26).

### Bahin II: Komentaryo

**Ang Hukom sa Nineve.** Si manalagna Jonas, nga usa ka Israelita nga misyonero ngadto sa katawhan sa Nineve, nagsulti kanato sa sugilanon sa iyang kalamposan-kapakyasan. Gitawag siya sa Dios sa pagbalhin gikan sa iyang dapit sa Gath Hepher (2 Hari 14:25), usa ka gamay nga lungsod sa amihanan nga bahin sa karaang Israel sa panahon ni Jeroboam II, sa ika-walo nga siglo b.c. (785 b.c.). Kini nga panahon gihulagway diha sa libro sa Mga Hari ingon nga usa ka ngil-ad nga panahon alang sa Israel, kansang pagkadili matinumanon nakahaling sa kasuko sa Dios batok kanila (2 Hari 13:3). Apan, “si JEHOVA wala magsulti nga Iyang papason ang ngalan sa Israel gikan sa ubos sa langit” (2 Hari 14:27). Sa baylo, “giluwas sila” sa Dios gikan sa ilang kaaway (2 Hari 14:27).

Sa pagkabali, niining partikular nga panahon diin ang Israel wala magmatinumanon, gitawag sa Dios si Jonas sa pag-adto sa Nineve aron pagwali ngadto sa katawhan didto ug pag-awhag kanila sa paghinulsol. Gisultihan kita ni Jonas nga naghinulsol ang tibuok siyudad, sa iyang dakung pagkaluya. Hilabihan kapungot ni Jonas sa pagtawag sa Dios kaniya ngadto sa pagbuhat sa pagkaagi nga miikyas siya. Sa baylo nga mopanaw siya amihanan ngadto sa Nineve, sumala sa pahimangno sa Dios, mipanaw si Jonas sa habagatan ngadto sa Jopa, ug dayon misakay ngadto sa Tarsis.

Ang libro sa Jonas nagsulti kanato, sa unsa nga paagi nga nahitugpa man si Jonas sulod sa tiyan sa dakung isda, nga nagsuka kaniya sa yuta nga mamala (Jonas 2:10). Mahinumduman si Jonas ingon nga manalagna nga gilamoy sa usa ka dakung isda tungud kay misuki siya sa pag-adto aron magpasidaan sa Nineve bahin sa paghukom sa Dios. Sa balit-ad, ang cuneiform nga pinulungan sa mga tawo sa Nineve nagpreserbar sa handumanan niini nga kahibulongan: ang cuneiform nagrepresentar sa ngalan sa Nineve nagkahulugan og “dakung isda sa siyudad.” Daw ingon og ang mao gayud nga ngalan sa siyudad mismo nagsugyot sa mga katas-on nga ngadto niini ang Dios, nasagmuyo sa Iyang kaugalingong katawhan, moadto aron pagluwas sa usa ka Hentil nga nasod nga labaw pa ka matinagdanon ngadto sa Iyang kalooy.

Dugang nga makapasibot timan-an nga ang sama nga siyudad sa Nineve gibisitahan pag-usab 150 anyos sa ulahi (630 B. C.) ni propeta Nahum nga naghatud, niadto, sa usa ka mensahe sa kalaglagan ngadto sa mga namuyo niini tungud sa ilang pagkadaotan. Kini nga mga kahimtang hingpit nga mga ilustrasyon kon sa unsa nga paagi magtagad ang Dios sa Iyang katawhan ug sa kanasuran. Diha kanila atong makita sa dayag kon sa unsa nga paagi ang Dios maghatag og grasya ngadto sa mga makasasala ug sa unsa nga paagi Siya magsilot gihapon kanila alang sa ilang wala biya-i nga mga sala.

**Ang Hukom Kang Belshasar.**

Ang sugilanon sa paghukom sa Babilonian nga hari nga Belshasar nagsunod sa sugilanon sa paghukom ug paghinulsol ni Nabucodonosor, nga daw ingon og ang biblikal nga awtor adunay tumong sa pagpagula og pagtandi tali sa duha ka mga hari sa Babilonia. Samtang kadtong duha ka mga hari pulos mapagarbohon ug nakasala batok sa Dios, ang duha ka mga hari dili makadawat sa sama nga paghukom. Gipasaylo si Nabucodonosor, ug ang kapitulo nagreport sa iyang kasinatian nagtapos sa iyang alawiton sa pagdayeg sa Dios, nga makahimo sa pagsumpo sa garbo (Daniel 4:37). Sa pikas nga bahin, si Belshasar nga nahibalo bahin sa kasinatian sa iyang amahan (Daniel 5:22) midumili sa paghinulsol. Sa sukwahi, iyang gituyo pagsubli ang mga lihok ni Nabucodonosor sa pagpuli (tan-awa sa mga leksyon 5 ug 12) ug nagpadayon labaw pa gani kaysa sala sa iyang amahan. Samtang ang tumong ni Nabucodonosor mao lang ang pagdala sa mga kopa o mga sudlanan sa templo ngadto sa iyang kaugalingong templo, si Belshasar miinum ug nahubog, gikan sa iyang paggamit niadtong mga kopaha. Natagbaw si Nabucodonosor sa iyang kaugalingon sa paghikalimot sa ubang mga metal sa estatuwa sa iyang damgo (tan-awa sa Daniel 3) ug nagbilin lamang sa bulawan, nga nagsimbolo sa iyang kaugalingon. Sa katapusan, iyang nasabtan ang iyang kaboangan ug iyang gitumong ang iyang pagdayeg ngadto sa Dios sa langit kinsa “buhi sa kahangturan” (Daniel 4:34).

Si Belshasar, sa laing bahin, nagdayeg sa tanang dios nga nagrepresentar niini nga mga metals (Daniel 5:4). Gituyo ni Belshasar ang pag-insulto sa Dios. Sa panahon sa iyang pagdayeg sa mga diosdios nga mipakita ang usa ka kamot diha sa puti nga bongbong ug gisulat ang paghukom sa Dios batok kaniya.

Bisan pa sa matag pagbadlong sa arco sa sugilanon sa matag hari nagtimaan sa pagtandi tali kanila. Si Nabucodonosor, nga napugos sa pagkamang sa yuta sama sa usa ka mananap ingon nga usa ka sangpotanan sa balaang hukom batok sa iyang garbo, naulian sa iyang kahimtang sa pagbarug. Unya ang iyang “dungog ug kamasilakon o katahum” gibalik ngadto kaniya (Daniel 4:36). Si Belshasar, nga naglingkod sa trono ug nakasiguro kaayo sa iyang kaugalingon, dili na karon makabarug ug dili na makacontrol sa iyang kaugalingon, nagsingki-singki ang iyang mga tuhod: “misinggit sa makusug ang hari” (Daniel 5:7). Gitawag sa hari ang iyang maalam nga mga tawo alang sa panabang kay dili niya mabasa ang gisulat niadtong misteryoso nga kamot didto sa bongbong. Bisan ang iyang maalam nga mga tawo wala makahimo sa pagsabut niini.

Unya ang reyna nga inahan, ang asawa ni Nabucodonosor, miabut ug mipamatuod sa labaw nga katakos ni Daniel, ug nagpahinumdum kang Belshasar sa espirituwal nga kasinatian ni Nabucodonosor. Si Daniel, ang representante sa Dios kinsa giinsultohan sa hari, mao lamang ang nakahimo pagbasa ug paghubad sa gisulat nga paghukom, nga nagtagna sa katapusan sa gingharian ni Belshasar (Daniel 5:26–29). Ang tulo ka mga pulong sa gisulat sa bongbong nagputos sa paghukom batok kang Belshasar ug busa nagpahibalo sa ideya bahin sa paghukom nga nagsakop sa: “ginaisip” nagkahulugan sa pagkakulang; “ginatimbang” nagpasabot sa pagsusi; ug “gibahinbahin” nagkahulugan “pagsalikway.”

**Ang Paghukom Kang Ciro**

Ang hari nga Persiano nagbaton sa lahi nga dapit diha sa Kasulatan. Si Ciro mao lamang ang usa ka Hentil nga tawo nga makadawat sa titulo sa “Mesias,” o dinihug, (Isaias 45:1). Ang Biblia naabot sa halayo maingon ngadto kang Ciro ngadto sa Messianic Savior, nga mao si Cristo mismo. Saylo sa kaluwasan sa Israel gikan sa pagkabihag didto sa Babilonia pinaagi sa mesias nga Ciro, gitan-aw ni propeta Daniel ang unibersal nga Mesias nga maoy moluwas sa mga tawo gikan sa pagkupot sa daotan. Dugang pa, ang manalagna wala lang magtagna sa hitabo.

Pinaagi sa pagkasusama sa 70 ka tuig ni Ciro sa 70 ka semana sa Babilonian nga pagkabihag, gipabantay si Daniel ngadto sa kamatuuran nga kini nga mga semana hubaron nga matagnaon. Ang 70 ka mga semana nagpasabot ngadto sa literal nga mga tuig nga naghatud ngadto sa pag-abot sa mesias Ciro (Isaias 45:1), nga maoy nagpahiuli o nagpabalik sa historikal nga Israel ngadto sa karaan nga Palestina. Sa pagkatinuod, ang mesias Ciro nagsuporta sa historikal nga kinaiya sa Mesias Jesu-Cristo ug sa Iyang hitabo sa kaluwasan. Ang 70 ka semana (o mga tuig) matagnaon nga mga semana nga naghatud ngadto sa pag-abot sa unibersal nga Mesias, nga maoy magluwas sa kalibutan gikan sa sala ug, pinaagi sa pagtabon naghatag og kapasayloan alang sa sala. Kini nga kasusama tali sa duha ka mesias makaplagan usab diha sa libro ni Isaias, diin ang mesias nga Ciro, diha sa Isaias 45, ug ang Nag-antus nga Sulogoon sa Isaias 53 nagpalanog sa usag-usa bahin sa usa ka mahinungdanon nga numero sa pinulangan ug tema.

Ang mesias Ciro nakahimo og usa ka decisive nga kalabutan sa pagkapukan sa Babilonia, ang dakung kaaway sa Israel; iya usab gipahiuli ang Israel; iya usab gipabalik ang Israel ngadto sa ilang yuta (Esdras 1:1–3) ug nagtabang gani sa mga Judio sa pagtukod pag-usab sa templo sa Jerusalem ubos ni Josue ang hataas nga sacerdote (Esdras 3:2, 3). Mahinungdanon nga, ang libro sa Pinadayag nagsusama sa nahimo ni Ciro uban sa ikaduha nga pag-anhi ni Cristo. Ang hitabo sa paghubas sa Euphrates nga nagtugot sa hari sa Silangan, si Ciro, ngadto sa pagsulod ug nakahimo sa siyudad sa Babilonia ngadto sa pagkapukan ingon nga usa modelo sa paghulagway sa pag-anhi ni Cristo sa panahon sa katapusan (Pinadayag 16:12). Giandam ni Ciro ang nataran alang sa umalabot nga pag-anhi ni Cristo ug sa kaluwasan sa katawhan. Dugang pa, si Ciro maoy usa ka tipo ni Cristo. Ang nahimo ni Ciro sa unang pag-anhi ni Cristo maayo nga maghatag og pasiklap sa senaryo o talan-awon sa katapusan sa panahon sa katapusan kadugtong sa ikaduha nga pag-anhi ni Cristo. Busa, maayo nga atong hunahunaon nga ang katapusang mga panghitabo sa kaluwasan maglambigit sa mga tawo gawas sa regular nga ekslesiastiko nga sulondan.

### Bahin III: Kagamitan sa Kinabuhi

1\. Sa unsa nga mga paagi ang pananglitan ni Jonas nga usa ka pasidaan batok sa relihiyoso nga mga pagpihig? Hisguti.

2\. Samtang ang iglesia mapakyas sa makanunayon nga pagpakita sa pagkamatarong, sa unsa nga paagi ang mga tawo sa kalibutan, sa sukwahi, molampos? Sumala sa gitumbok ni Jesus ngadto sa relihiyoso nga katawhan sa Iyang panahon, “Ang mga maniningil sa buhis ug ang mga bigaon makasulod sa gingharian sa Dios sa imong atubangan” (Mateo 21:31). Unsay gipasabut ni Jesus niini nga mga pulong?

3\. Nga ang hustisya kabahin usab sa paghukom maoy usa ka garantiya sa pagka-seryoso sa Dios sa Iyang buhat sa kaluwasan, nga nagtumong sa hingpit o bug-os nga pagwala sa daotan ug kamatayon. Sa unsa nga mga paagi ang tensiyon.

4\. tali sa hustisya ug grasya usa usab ka mensahe sa paglipay ug paglaum?Nganong maluwas lamang kita pinasikad sa kalooy sa Dios ug dili pinasikad sa atong mga merito o maayo nga mga buhat?

5\. Adunay duha ka importante nga mga kamatuuran nga kinahanglan atong sabton bahin sa paghukom sa Dios sa katapusang mga panahon: nahauna, ang matag usa pahibaloon ug pasidan-an; ikaduha, adunay moabot nga panahon nga ulahi na kaayo ang tanan sa paghinulsol. Gamita ang kahinungdanon sa tulo ka mga pulong sa gisulat sa bongbong ngadto sa iglesia sa katapusan sa mga panahon: “ginaihap” nagkahulugan nga kita maghatag og husay alang sa tanan nga atong buhaton ug dili buhaton; “gitimbang” nagkahulugan nga ang “maayo” ug ang “daotan” suta-on (ang Dios lamang adunay gahum sa pagsabut o pag-ila): “gibahin” nagkahulugan nga ang kaluwasan gihatag ngadto sa uban.

6\. Basaha ang mosunod nga pagpadasig gikan kang Ellen G. White: “Nga ang panahon dili na madugay nga ang katawhan sa Dios tawagon sa paghatag sa ilang pamatuod atubangan sa mga hari o mga pangulo sa yuta. . . . Wala nay panahon alang sa kakawangan, alang sa pagtiaw-tiaw, sa pagpalambigit sa hunahuna sa dili importante nga mga butang.” –The Advent Review and Sabbath Herald, April 26, 1892. Sa unsa nga paagi kini nga kinutlo makapadasig kanimo sa pagpaambit sa mensahe sa adlaw sa katapusan ug sa pagpasidaan sa mga tawo nga anaa sa pangatungdanan sa awtoridad ug gahum?

`Notes`