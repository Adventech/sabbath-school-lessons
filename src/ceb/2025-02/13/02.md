---
title:  Ang Nagalang-alang nga Manalagna
date:   22/06/2025
---

Ang sugilanon ni Jonas (tan-awa sa Jonas 1–4), bisan og hamubo lang, naghatag og mahinungdanon nga kabugaton. Daghang mga tumutuo nakakaplag og mga pasiklap sa ilang mga kaugalingon niining nag-alang-alang nga propeta. Ang sugilanon adunay mahandumon nga mga pagpalanog sa umalabot nga mga panghitabo.

`Basaha ang Mateo 12:38–42. Hain nga mga bahin sa sugilanon ni Jonas gipasabut ni Jesus sa Iyang pagpakigsulti sa mga escriba ug mga Pariseo? Unsa nga mga leksyon bahin sa paghukom makaplagan makaplagan diha sa Iyang gisulti?`

Nagpamatuod si Jesus nga labaw pa ka dako kay kang Jonas. Nahibalo siya nga ang pag-anhi sa kalibutan nagkahulugan sa krus, apan mianhi gihapon Siya sa “pagpangita ug pagluwas nianang mga nangawala” (Lucas 19:10). Si Jonas naggastog tulo ka adlaw sa dakung isda tungud sa iyang kaugalingon nga mga sala; naggasto si Jesus og tulo ka adlaw sa lubnganan tungud sa atong mga sala. Mao kana ang gidangatan aron sa pagluwas sa nawala.

Karon, atong nahibaloan si Jonas ingon nga usa ka nag-alang-alang nga manalagna, dili gusto moadto sa Nineve. Sa tawhanong pagtan-aw sayon lang sabton: nga ang mga Asiryanhon naggahum sa mananapon nga pangagamhanan. Ang mga kinulit nga mga hulagway sa Asirya nagpakita sa mga talan-awon sa talagsaon nga pagkamaldito: ang nabihag nga mga tawo gipamatay sa labing bangis nga mga paagi nga dili mahanduraw. Kinsa may gusto moatubang sa kalagmitan sa pagwali bahin sa paghinulsol didto sa ilang kapitulyo nga siyudad?

Importante kini nga gutlo sa sugilanon nga makatudlo ngadto sa unahan sa kalihokan sa salin nga katawhan: sa gipangutana si Jonas kon kinsa siya, mitubag siya, “Usa ka ka Hebreohanon; ug nahadlok ako kang Jehova, ang Dios sa langit, nga maoy nagbuhat sa dagat ug sa yuta nga mamala,”—usa ka pagkasulti nga susama kaayo sa mensahe sa nahaunang manulunda (Jonas 1:9; Pinadayag 14:7). Sa pagkatinuod, ang iyang pagpasantop bahin sa Ginoo ingon nga Usa “nga maoy nagbuhat sa dagat ug sa yuta nga mamala” natural nagtudlo Kaniya ingon nga mao ang Magbubuhat. Kini nga kamatuuran maoy patukuranan nganong kinahanglan kita mosimba Kaniya, ug ang pagsimba maoy sentro sa mga panghitabo sa katapusang adlaw.

Sa sama nga panahon, kita usab gisumbong nga nagwali sa usa ka dili ilado nga mensahe sa espirituwal nga Babilonia. Ang pag-ingon nga “gumula kamo gikan kaniya akong katawhan” (Pinadayag 18:4) mao ang pagsulti sa kalibutan kinahanglan sila maghinulsol—usa ka mensahe nga halos sa kanunay naghagit og usa ka negatibo nga tubag gikan sa daghang mga tawo—bisan kon ihatag sa labing maloloy-ong paagi nga mahimo. Kinsa man kanato nga sa pagsaksi nga wala makadawat og negatibo, o gani sa masuk-anon nga mga tubag? Nagauban lang kini sa “buluhaton.”

`Unsa ka dako sa kang Jonas nga anaa sa imong kaugalingon? Unsaon nimo pagirog saylo niining sayup nga pagtagad?`