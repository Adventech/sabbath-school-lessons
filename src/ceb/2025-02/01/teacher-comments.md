---
title:  Komento sa Magtutudlo
date:   04/04/2025
---

### Bahin I: Kinatibuk-ang Panglantaw

**Dugokan nga Teksto:** Jeremias 9:24

**Tutokan sa Pagtuon:** 2 Timoteo 3:15–17.

Sa pagsugod sa iyang mga klase sa Biblia sa kada semestre, usa ka propesor sa seminaryo nagpasalmot sa iyang mga tinun-an uban sa usa ka yano, apan mahagitong pangutana: Unsay labing importante nga gamit ninyo nga makatabang kaninyo sa pagsabut sa Biblia?” Naghatag ang mga tinun-an sa ilang giisip nga labing maayo mga tubag: “Bible dictionaries,” “pag-ampo,” “ang Balaang Espiritu,” “biblical languages” (Hebrew, Greek), “Bible software,” uban pa. Human pagpaminaw sa tanan nilang mga tubag, gipahibalo sila sa propesor nga, samtang makatabang gayud kini nga tanang mga butanga, adunay usa ka butang nga wala nila masulti, nga maoy labing mahinungdanan sa tanan nilang mga kagamitan: ang panahon.

Dili ikalimud nga, ang labing importante nga gamit nga gikinahanglan sa pagduol sa Kasulatan mao ang usa ka galamiton, nga sa kanunay kaayo daw maoy labing gamay sa atong pagtagad nga mao ang panahon. Kon andam na kita ug gusto mopuhunan og panahon alang sa maong buluhaton sa pagtuon sa Biblia, atong mahunahunaan ang mosunod nga pangutana: Unsaon man nato pagbasa ang Biblia? Unsa nga mga prinsipyo nga kinahanglan magagiya kanato sa dalan sa pagtuon ug sa pagsabut niini nga Libro?

**Mga Tema sa Leksyon:** Niining semanaha, atong tun-an kini nga mga prinsipyo sa pagbasa sa biblianhong teksto sa tagna. Ang nahaunang lima ka mga prinsipyo sa pagbasa magtutok sa teksto: sa masibuton nga pagbasa (ingon nga usa ka bag-o nga teksto), ang pagbasa niini mainampingon (ingon nga usa ka importante nga teksto) ang pagbasa niini sa katahum (ingon nga usa ka matahum nga teksto), ang pagbasa niini sumala sa gipasabut (sulod sa biblianhong kahimtang), ug ang pagbasa niini sa pagdugtong sa ubang mga teksto (diha sa kahayag sa ubang mga asoy sa Biblia).

Ang sunod nga lima ka pagbasa sa mga prinsipyo magtutok sa atong mga pagtubag o pagtagad sa maong teksto sa pagsiguro nga naminaw kita sa Pulong sa Dios: ang prinsipyo sa pagbasa sa teksto sa pagkaespirituhanon (ingon nga usa ka inspirado o tinuga nga teksto), pagbasa niini sa masinabuton (ingon nga usa ka malisud nga teksto) pagbasa niini nga corporately (ingon nga usa ka alang sa komunidad), pagbasa niini nga existentially (ingon nga usa ka teksto nga nakiglambigit sa kinabuhi), ug ang pagbasa niini nga ethical (alang sa usa ka responsable nga paghubad o pagsabut).

### Bahin II: Komentaryo

**Pagtagad Ngadto sa Teksto**

Ang biblikal nga teksto mao ang basihanan sa bisan unsa nga diskusyon sa tagna sa Biblia. Busa ang nahaunang tuyo sa nagbasa, kinahanglan mao ang pagbasa sa biblikal nga teksto bahin sa tagna uban sa masusihon nga hunahuna.

**1. Pagbasa sa Matinud-anon.** Basaha ang teksto ingon og daw usa ka bag-o nga teksto nga wala nimo masabti. Makasisibot nga si Daniel mismo nagsugod sa pagsabut sa iyang tagna, diha sa Daniel 9:2, human lamang sa iyang pagila nga wala siya makasabot niini: “dili masabtan” (Daniel 8:27). Ang katawhan, sa kinaiyahan “anaa sa kangitngit” (Juan 1:5). Sa pagkatinuod, ang labing komon nga tentasyon kon magtuon kita sa tagna sa Biblia mao ang pagtuo nga nakasabot kita niini nga mensahe, bisan sa wala pa makabasa sa teksto. Busa atong gibutang ang atong hunahuna ngadto sa teksto (eisegesis), sa baylo nga tugotan ang teksto sa pagsulti alang sa gipasabut niini (exegesis). Mao kini ang kahimtang kon magbasa kita sa tagna sa Biblia gikan niini nga punto de vista sa atong kaugalingong pangatarungan o diha sa kahayag sa mga panghitabo nga mahitabo sa atong panahon.

**2. Magbasa nga Mainampingon.** Ang tagna sa Biblia adunay importante nga kasayoran bahin sa dangatan sa kalibutan, ug mahinungdanong mga kamatuuran bahin sa kaluwasan (1 Timoteo 3:15–17). Mainampingon ang mga manalagna sa Biblia sa pagpili sa ilang mga pulong ug sa mga matang sa pagpanulti aron sa pagpasabot sa ilang gituga nga panan-awon. Busa basaha sa hinay ang tekston, tagdon pagayon ang mga pulong niini. Basaha sa makadaghan sa pagsiguro nga walay maligaran sa pagbasa sa teksto. Busa, “atong makaplagan ang buha nga mga tuburan nga nagbula diin ang danghag nga magabasa makakaplag lang og deserto.”—Ellen G. White, EDUCATION, p. 191. Maayo pa ang pag-ila nga wala nimo masabti ang usa ka butang kkat sa pagkatagbaw sa imong kaugalingon uban sa usa ka mabaw o bakak nga pagsabut sa usa ka teksto.

**3. Magbasa sa Katahum.** Ang literari nga porma sa teksto (ang structure o pagkasulat niini, ang parallelisms niini) makatabang sa pagsabut sa mensahe sa tagna. Ang tagna ni Daniel bahin sa larawan diha sa Daniel 2 gipatin-aw pinaagi sa parallel o kaabay niini sa tagna ni Daniel bahin sa upat ka mga mananap diha sa Daniel 7. Adunay mga parallel tali sa mga tagna diha sa basahon ni Daniel ug sa basahon sa Pinadayag. Tan-awa ang mosunod nga tsart diin ang apocalyptic nga panan-awon diha sa Pinadayag 13–14 parallel, sa daghang mga bahin, ang tagna sa Daniel 7, nga parallel usab sa tagna sa Daniel 8, nga mosunod:

| Daniel 7 | Pinadayag 13–14 |
| --- | --- |
| Mga mananap gikan sa dagat (Daniel 7:1–3) | Mananap gikan sa dagat (Pinadayag 13:1a) |
| Mananap nga adunay 10 ka mga sungay (Pin. 13:1b) | Oso (Daniel7:5) |
| Leopardo (Pinadayag 13:2a) | Leopardo (Daniel 7:5) |
| Leopardo (Pinadayag 13:2a) | Leopardo (Daniel 7:6) |
| Oso (Pinadayag 13:2b) | Mananap nga adunay 10 ka mga sungay (Daniel 7:7) |
| Liyon (Pinadayag 13:2c) | Nangilog nga gahum (Daniel 7:8) |
| Nangilog nga Gahum (Pinadayag 13:3–18) |
| Adlaw sa Pagtabon	Sa Sala (Daniel 7:9–12/Daniel 8:14) | Mga Mensahe sa Tulo ka mga Manulunda (Pinadayag 14:1–13) |
| Anak sa Tawo (Daniel 7:13, 14) | Anak sa Tawo (Pinadayag 14:14–16) |

Ang presente nga mga parallel nagpakita nga ang langitnon nga Adlaw sa Pagtabon/Adlaw sa Paghukom, diha sa Daniel 7 ug 8, tugbang ngadto, og kadungan, sa yutan-on pagmantala sa mga mensahe sa tulo ka mga manulunda, diha sa Pinadayag 14.

**4. Pagbasa Sumala sa Gipasabut.** Sa kahulugan niini sumala sa kasaysayan, ang hitabo sa militar nga panagsangka tali sa northern Babilonian army ug sa southern Egyptian army didto sa Carchemish (itandi ang Daniel 1:1 sa Jeremias 46:2) gamiton ni manalagna Daniel ingon nga sumbanan alang niini nga tagna sa panapos nga mga gubat tali sa hari sa amihanan ug sa hari sa habagatan. Diha sa kapitulo 11, Sa literari nga kahulugan, tungud kay ang Daniel 7 gisulat sa Aramaic, ang komon nga pinulongan niadto nga panahon, samtang ang Daniel 8 gisulat sa Hebreo, ang pinulungan sa Israel, nagpaila nga ang tagna sa Daniel 7 nagtutok sa gingharian sa yuta ug adunay unibersal nga kabug-aton, samtang ang tagna sa Daniel 8 nagtutok bahin sa katawhan sa Dios ug adunay espirituwal nga kabug-aton.

**5. Pagbasa nga Intertextually.** Tungud kay ang propetikanhong teksto mao man ang kaugalingon nga tigpasabot niini, kinahanglan ang pagpangita alang sa kahulugan sa teksto sa nahauna gikan sa sulod sa teksto mismo. Kini nga paagi napagamot usab diha sa pundamental nga prinsipyo nga gipasabut ni Ellen G. White diha sa makusganong Repormador nga si Martin Luther: “Ang Kasulatan maoy maghubad sa Kasulatan, ang usa ka tudling nga maoy yawe ngadto sa ubang mga tudling.”—Evangelism, p. 581. Pananglitan, ang panagkauban sa laking karnero ug kanding, diha sa Daniel 8, dugang ngadto sa daghang mga kalangkitan sa Pinulongan sa Levitico 16, nagsugyot nga ang tagna sa Daniel 8 nagpasabot ngadto sa Adlaw sa Pagtabon sa Sala.

**Pagtutok sa Personal nga Tubag sa Usa ka Tawo**

Ang kalidad sa pagtuon sa usa ka tawo bahin sa tagna nagagad usab sa hunahuna sa tawo nga nagtuon sa teksto.

_Pagbasa sa Pagka-esprituhanon._ Ang Balaang Kasulatan gituga sa Dios. Busa, makatarunganon nga, aron masabtan sa hingpit ug sa pagkatinuod ang usa ka teksto, ang usa ka espirituwal nga butang malambigit o malakip. Kay alang nianang mga butanga kinahanglan “masabtan sa pagka-espirituhanon” (1 Corinto 2:14). Sa praktikal, kini nga ideya nagkahulugan nga ang pagtoo ug pag-ampo magsakop sa importante nga mga bahin sa kalampusan sa pagsabut sa kahulugan. Ang pag-ampo magdala ngadto sa pagtuon sa usa ka tawo sa milagro sa panabang sa Dios. Ang pagbaton sa pagtoo nga ang Dios mao ang nagatuga sa maong teksto sa Biblia matuman, makahatag sa hunahuna sa katakos sa pagtan-aw sa katumanan niini samtang ang uban walay bisan unsay makita.

_Pagbasa nga Masinabuton._ Ang buluhaton sa pagsabut sa gidasig nga teksto nagkinahanglan sa kakugi ug makugihon gayud nga paningkamot sa atong bahin. Gitawag kini nga paningkamot diha sa Ecclesiastes nga “usa ka bug-at nga lulan nga gipahimutang sa Dios diha sa tawo!” (Ecclesiastes 1:13). Ang berbo nga “pagsabut” maoy yawe nga pulong diha sa libro sa Daniel (makita sa 15 ka besis). Kay “pahimayaa siya diha niini, aron siya makasabot ug makaila Kanako” (Jeremias 9:24). Sa usa ka pagkasuti, ang pag-ila sa Dios maoy katapusang kalab-uton sa kaalam.

_Pagbasa sa Tiningob._ Maingon nga ang biblikal nga teksto sa tagna miabut kanato pinaagi sa pagpamatuod sa komunidad sa katawhan sa Dios, kana nga tagna sa maong pagkaagi gitumong alang sa komunidad sa katawhan sa Dios. Bisan og ang pagtuon sa Pulong sa Dios adunay pagsalmot o paglakip sa malalangon nga tampo sa tawo, naglambigit kini sa ubang mga kaigsoonan, lalaki o babaye diha sa pagtoo, usab. Kon magsulti ang Dios, sa kinatibuk-an Siya magasulti sa Iyang katawhan ingon nga usa ka komunidad sa pagsimba: “Patalinghugi, O Israel” (Deuteronomio 6:4). Nagtagna si Daniel nga, sa panahon sa katapusan, “daghan” (katawhan sa Dios, ang mga “maalam” “ang makasabot” (Daniel 12:10).

_Pagbasa ingon nga Presente._ Gawas kon ang Kasulatan magausab kanato ug makatandog sa atong kinabuhi, dili kita makasabot kanila. Sa paghulagway niini nga punto, maayo alang kanato ang pagtagad sa sugilanon sa usa ka misyonero sa Uropa didto sa Africa nga nagtamay sa iyang sulogoon nga Africano tungud sa iyang pagbasa sa Biblia: “Nganong nagbasa ka man sa Biblia?” Midugang pagingon ang misyonero, “Usa lang kini nga hugpong sa mga tinumo-tumo nga mga sugilanon.” Mitubag ang sulogoon: “Kon wala pa ko magbasa sa Biblia, gikaon ko na unta ikaw.” Kini nga leksyon adunay usa ka importante nga prinsipyo bahin sa gamhanang epekto sa Pulong sa Dios, nga gitandi ngadto sa “espada nga duhay sulab” (Hebreohanon 4:12). Busa, ang matagnaon nga Pulong sa Dios mao nga dili lang kini mahait nga magputol sa mga sala sa atong mga kaaway ug mga malupigon, kondili magasulti usab kini o magpamatuod “batok kanato” (Jeremias 28:8).

_Pagbasa nga Adunay Maayo nga Pamatasan._ Makasusubo nga isulti nga, ang mga tagna sa Biblia gigamit sa pagsuporta sa tawhanong kasal-anan . Ang racist theories, nga nagpalambo sa ideya sa pagka-superyor sa mga rasa o kaliwatan sa mga puti batok sa mga itom aron sa pagmatarong sa apartheid ug pagpang-ulipon, gipabarug diha sa usa ka nahiwi nga pagpanabot sa tagna sa Genesis 9:25. Ang antisemitism, nga naghatud ngadto sa pogroms ug sa mga Crusada ug nakapalihok sa usa ka makahuluganon nga kalabutan sa pagpatay sa unom ka milyon nga mga Judio, gipasukad ug gimatuto pinaagi sa usa ka sayup nga pagsabut sa biblianhong mga tagna (Daniel 9:24). Sa tibuok nga kasaysayan, ang mga pangabuso ug mga krimen nga gitumong batok sa kababayehan sulod sa pribado nga mga alirong sa mga pamilya sagad gipamatarong pinaagi sa reperensya ngadto sa tagna sa Genesis 3:16. Samtang atong tun-an ang matagnaong Pulong niini nga trimestre, atong tugotan ang gituga nga Kasulatan sa paggahum sa hingpit sa atong mga hunahuna ug sa atong mga kasingkasing , alang sa katuyoan sa paghatag sa “pahimangno diha sa pagkamatarong” (2 Timoteo 3:16).

### Bahin III: Kagamitan sa Kinabuhi

Gamita ang mga leksyon niining semanaha ngadto sa pangutana sa ubos, sa pagtutok sa 2 Timoteo 3:15–17.

**Pagtagad Ngadto sa Teksto:**

1. Unsa nga yawe nga mga pulong sa 2 Timoteo 3:15–17?
2. Hisguti. ug pamalandonga ang kahinungdanon sa mosunod nga mga pulong: “Kasulatan,” “maalamon,” “gihatag,” “bug-os.”
3. Ngano nga ang pagtuon sa Kasulatan makapadasig sa creative nga panghunahuna?
4. Unsay structure niini nga teksto?
5. Unsay kahulugan o gipasabut niini nga pahayag?
6. Pangita og duha ka lain nga biblical texts nga managsama ang tema.

Pananglitan, Salmo 119:97–104 ug Juan 5:39. Ilha ang mga parallels o mga kaabay tali niini nga mga teksto ug itandi ang ilang mga tema. Sa unsa nga paagi sila managsama o nagkalahi?

**Pagtutok sa Imong Kaugalingon nga Pagtubag o Pagtagad:**

Hain nga mga pulong diha sa 2 Timoteo 3:15–17 nagpasabot ngadto sa kahinungdanon, ug kakinahanglanon sa pagtuon sa Kasulatan uban sa pagtagad sa pagkabalaan? Pananglitan, palandonga, ug hisguti., ang mosunod nga mga pulong: “Balaang Kasulatan” (nagpasabot sa pagkinahanglan alang sa espirituhanong pagtagad), “gihatag” (gasa gikan sa Dios), “inspirasyon” (buhat gikan sa Espiritu Santo).

Hain nga mga pulong diha sa teksto nagpahinungod ngadto sa kinahanglan nga pagbasa nga masinabuton? Pananglitan, palandonga ug hisguti. ang mosunod nga mga pulong: “paghibalo” (cognitive function; kasayoran ngadto sa pagkahibalo), “maalam” (pagpalihok sa paghunahuna “pahimangno” (katakos sa pagdawat sa mga direksyon ug pagtuon sa bag-ong mga leksyon).

Hain nga mga pulong nga nagpahinungod ngadto sa pagkinahanglan sa corporate nga pagbasa?

Pananglitan, pagpamalandong ug hisguti ang mosunod nga mga pulong: “gikan sa pagkabata” (pagpaapil sa mga ginikanan), “pagbadlong” (pagpaapil sa mga ginikanan ug mga magtutudlo), “maayo nga binuhatan” (usa ka butang nga nabuhat alang sa mga tawo nga nanginahanglan).

Hain nga mga pulong ang nagpasabot ngadto sa pagkinahanglan alang sa pagpahinungod o paggamit sa teksto sa personal nga kinabuhi sa usa ka tawo? Pananglitan, palandonga ug hisguti ang mosunod nga mga pulong: “makahimo kanimo nga manggialamon” (magbaid sa pagpanabot sa usa ka tawo ug sa personal nga paghukom). Hain nga mga pulong ang nagpasabot ngadto sa pagkinahanglan alang sa ethical nga sensitivity? Pananglitan, palandonga ug hisguti ang mosunod nga mga pulong: “diha sa pagkamatarong” (magpalambo sa katakos sa pagsabut kon unsa ang husto o matarong).

`Notes`