---
title:  Gusto sa Dios nga Masabtan Siya
date:   31/03/2025
---

Walay lain nga sama ka makapahasol sama sa dinalian nga pagkinahanglan sa pakigsulti, tingali sa usa ka klinika o parmasiya, samtang sa usa ka langyaw nga nasod diin igo ka lang makasulti sa ilang sinultihan. Nahibalo ka kon unsay imong isulti, apan wala kay igo nga mga pulong sa pagsulti niini.

Alang sa Dios, laing problema ang motumaw. “Kay maingon nga hataas ang mga langit kaysa yuta,” matod Niya, “mao man ang Akong mga paagi, ug Akong mga hunahuna kaysa inyong mga hunahuna” (Isaias 55:9). Ang problema dili kay ang Dios walay bokabularyo o mga pulong sa pagpasabut kanato; ang problema mao nga walay kitay bokabularyo o utoknong katakos sa pagsabut Kaniya sa bug-os.

**Unsa may gisugyot sa mosunod nga mga pahayag bahin sa pagsabut sa Dios kon itandi sa atong kaugalingon?**

`Salmo 139:1–6`

`Salmo 147:5`

`Roma 11:33`

`1 Juan 3:20`

Ang kamatuuran niining butanga mao nga dili gayud kita makasabut sa bug-os sa hunahuna sa Dios tungud kay Siya walay kinutoban ug nakahibalo sa tanan. Gani, igo lang kita makasabut sa mga butang bahin sa Paglalang; unsaon man nato pagsabut sa hingpit sa Magbubuhat niini? Dili kita makahimo niini.

Bisan og dili kita makasabut sa bug-os sa tanang butang kon unsay kinahanglanon alang sa atong kaluwasan. (Tan-awa sa 2 Timoteo 3:14. 15.) Sa pagpasabut sa mga apostoles sa ebanghelyo ngadto sa ilang mga tigpaminaw, sa kanunay ilang ipasabut kini ngadto sa katumanan sa tagna, nga gikan niini atong makuha nga ang usa sa dugokan nga mga katuyoan sa tagna mao ang paghulagway sa plano sa kaluwasan. Sa pagkatinuod, sa katapusan, ang tagna sa Biblia, kinahanglan sa usa o laing paagi, magdala kanato ngadto kang Jesus ug sa mga saad sa kaluwasan nga Iyang gitanyag ngadto sa tanang katawhan.

Gani, ang Ginoo, pinaagi Kaniya ang tanang butang gibuhat (Colosas 1:16; Juan 1:1–3), nanaog dinhi sa yuta ug dayon nagtanyag sa Iyang kaugalingon ingon nga usa ka halad didto sa krus alang sa mga sala sa matag usa ka tawo nga motuo, bisan ang labing makasasala. Mao kana kadako ang paghigugma sa Dios sa tanan. Sa nakabuhat na Siya nianang tanan alang kanato, ang Ginoo masabut nga gusto sa matag usa, nga mga makalolooy maapil, sa pagkahibalo kon unsay gitanyag ni Jesus kanato. Ug ang tagna makahimo lang niana.

`Bisan, oo, daghan ang dili nato mahibaloan, nganong mahinungdanon man kaayo ang pagtutok karon kon unsa ang atong buhaton ug sundon ang atong nahibaloan—sukwahi sa pagtinguha sa pagkab-ut nianang wala nato mahibaloi?`