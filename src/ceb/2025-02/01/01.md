---
title:  Pila ka mga Prinsipyo sa Tagna
date:   29/03/2025
---

### Basaha sa Pagtuon sa Semana

Jeremias 29:23, 24; Salmo 139:1–6; Daniel 12:4; Pinadayag 22:10; 1 Timoteo 3:15–17; Hebreohanon 4:12.

> <p>Teksto nga Sag-ulohon</p>
> “Apan pahimayaa siya nga nagahimaya niini; nga siya nakasabut ug nakaila kanako, nga ako mao si Jehova nga nagahatag sa mahigugmaong-kalolot, sa hustisya ug sa pagkamatarong, dinhi sa yuta, kay niining mga butanga, ako nahimuot, nagaingon si JEHOVA” (Jeremias 9:24).

Maingon sa tanang butang diha sa Kasulatan, ang mga Cristohanon dili makauyon bahin sa tagna, nga sa kaunay nagpatuo sa uban nga ang tagna sa Biblia maoy usa ka pag-usik sa panahon. Gani, kon mag-away ang mga Cristohanon bahin sa matagnaong mga tuldok ug kudlit, daw unsa ka balido kini. Walay suwerte, daghang mga tumotuo magsugod usab sa paghunahuna nga ang ubang mga libro sa Biblia, sama sa Pinadayag, dili gayud masabtan. Sa baylo nga magbasa kanila, ilang likayan sila, usahay uban sa pagpadasig sa usa ka maayog-tuyo nga pastor nga naghunahuna nga ang pagtuon sa tagna makahimo og dugang mga problema kaysa pagsulbad niini.

Dili kini mao sa kanunay. Sa nahaunang 18 ka mga siglo sa Cristohanon nga kasaysayan, kadaghanan sa mga Cristohanon malipay kaayo bahin sa tagna sa Biblia, ug adunay usa ka makapahibulong nga lebel sa panagkauyon kon unsa ang dugokan nga mensahe sa mga tagna. Mao kini ang gituyo sa Dios alang niini: “Apan magahangyo ako kaninyo mga igsoon, tungud sa ngalan sa atong Ginoong Jesu-Cristo, nga unta kamong tanan magasulti sa mao rang usa ka butang ug nga wala kaninyoy mga pagkabahinbahin, kondili mausa unta hinoon kamo diha sa mao rang paagiha sa panghunahuna ug sa mao rang hunahuna” (1 Corinto 1:10).

Niining semanaha atong tun-an ang pila ka mga prinsipyo nga maghatag og usa ka makanunayon ug masaligan nga pagsabut sa tagna.