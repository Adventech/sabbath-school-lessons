---
title:  Dugang nga Panghunahuna
date:   04/04/2025
---

Basaha kang Ellen G. White, “An American Reformer,” pp. 319–324, diha sa The Great Controversy.

“Ang mga ministro ug mga tawo nagpamatuod nga ang mga tagna sa Daniel ug Pinadayag maoy mga misteryo nga dili masabtan. Apan nagtudlo si Cristo sa Iyang mga tinun-an ngadto sa mga pulong ni manalagna Daniel bahin sa panghitabo nga moabut sa ilang panahon, ug miingon: ‘Bisan kinsa ang magabasa, pasabta siya.” Mateo 24:15. Ug ang gipatuo nga ang Pinadayag usa ka misteryo, nga dili sabton, nahisupak sa mao gayud nga titulo sa libro: ‘Ang Pinadayag ni Jesu-Cristo nga gihatag sa Dios Kaniya, sa pagpakita ngadto sa Iyang mga sulogoon sa mga butang nga moabut sa dili madugay. . . . Bulahan ang nagabasa ug sila nga nagpatalinghug sa mga pulong niini nga tagna, ug nagbantay nianang mga butang nga nasulat dinhi: kay ang panahon haduol na.’ Pinadayag 1:1–3.

“Tungud sa pamatuod sa Inspirasyon o Tinuga, nganong nangahas man ang mga tawo sa pagtudlo nga ang Pinadayag usa ka misteryo nga dili makab-ut sa tawhanong pagsabut? Usa kini ka misteryo nga gipadayag, usa ka basahon nga bukas. Ang pagtuon sa Pinadayag nagdirekta sa hunahuna ngadto sa mga tagna sa Daniel, ug kining duha naghatag sa labing importante nga pahimangno, nga gihatag sa Dios ngadto sa mga tawo, bahin sa panghitabo nga moabut sa pagsira sa kasaysayan sa kalibutan.

“Ngadto kang Juan nabuksan ang mga eksena o mga talan-awon sa halalum ug makapalipay nga kasibot sa kasinatian sa iglesia. Iyang nakita ang kahimtang, mga katalagman, mga away, ug katapusang pagluwas sa katawhan sa Dios. Iyang girekord ang panapos nga mga mensahe nga magpahinog sa alanihon sa yuta, bisan ingon og mga binangan alang sa langitnong tipiganan o ingon nga mga uhot alang sa mga kalayo sa kalaglagan, Ang mga suheto nga halapad kaayo sa pagkamahinungdanon napadayag ngadto kaniya, ilabina alang sa katapusang iglesia aron kadtong motalikod gikan sa sayup ngadto sa kamatuuran matudloan bahin sa mga katalagman ug mga away sa ilang atubangan. Walay usa nga kinahanglan nga maanaa sa kangitngit bahin sa mga panghitabo nga moabut ibabaw sa yuta.”—Ellen G. White, The Great Controversy, pp. 341, 342.

**Diskusyonan nga mga Pangutana:**

`Unsa nga mga paagi diin ang pagtuon bahin sa tagna dako og makalambo sa imong pagtoo? Unsa nga mga tagna—ang uban nasulat sa kaliboan na ka tuig kanhi bahin sa panghitabo nga moabut gatusan kondili kaliboan ka tuig sa ulahi—nakatabang sa pagpatubo sa imong pagsalig sa Biblia ug, dugang ka importante, sa Dios nga nagtuga niini? Sa unsa nga paagi, pananglitan, ang Daniel 2 naghatag kanato sa gamhanan ug sa mga katarungan sa pagsalig dili lang nga anaa ang Dios apan nahibalo Siya sa umalabot?`

`Unsa ang labing maayo nga mga paagi sa pagpanalipod sa atong mga kaugalingon gikan sa daghang ihalas ug mga binanabana nga mga pagsulay sa paghubad sa mga tagna, usahay bisan gikan niadtong anaa sulod sa atong iglesia? Nganong kinahanglan kita magamping sa giingon, “Sulayi ninyo ang tanang butang; sagopa ninyo ang maayo” (1 Tesalonica 5:21)?`