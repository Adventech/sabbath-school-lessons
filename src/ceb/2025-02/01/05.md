---
title:  Pagtuon sa Pulong
date:   02/04/2025
---

Ang mga Adbentista dako og utang kang William Miller sa ilang pagsabut sa tagna sa Biblia. Samtang ang iyang pagsabut sa dugokan nga pahayag (sama sa Daniel 8:14) dili hingpit, ang metodo ni Miller, bisan pa niini, importante, tungud kay nagabli kini sa dalan sa pagkahimugso sa atong adlaw sa katapusan nga salin nga kalihokan.

`Basaha ang Mateo 5:18, 2 Timoteo 3:15–17, ug Lucas 24:27. Unsay gitudlo kanato niini nga mga bersikulo bahin sa paagi nga atong buhaton sa pagtuon sa tagna sa Biblia?`

Sa ubang mga paagi, ang pagtuon sa Biblia dili sama sa pagsulbad sa usa ka dakung tigmo. Kon igo ka lang magtigum og duha o tulo ka buok ka mga pahayag sa mga bersikulo, imposible ang pagsabut sa tibuok nga hulagway. Tingali nianang duha o tulo ka buok nga pamahayag, imong makita ang usa ka kabayo, busa makaingon ka nga nag-assemble ka og hulagway sa mga kabayo. Apan ang dugang pang pipila ka pieces magpakita og usa ka manok ug usa ka baka, ug dayon sa imong pag-assemble og ginatus ka pieces, sa katapusan imong makita nga ikaw nagtrabaho sa usa ka larawan sa usa ka landscape, nga maglakip sa usa ka siyudad, usa ka uma, ug mga bungtod sa halayo.

Usa sa sentral nga mga paagi sa pagkasayup sa ubang mga Cristohanon sa ilang pagtuon sa Biblia mao nga ilang gitagad ang Kasulatan ingon nga usa ka nagkatag nga collection sa mga panultihon o mga Proverbio nga ilang magamit sa pagtuon sa usa ka espisiko nga kahimtang. Ang uban modangop ngadto sa yano nga giya sa pagtuon atubangan sa Gideon Bible, diin imong makaplagan ang makatabang nga mga bersikulo bahin sa pipila ka mga topiko ug magtuo nga nagrepresentar kini ang kinatibuk-an sa mga pagtulon-an sa Dios bahin sa usa ka tema.

Walay suwerte, ilang buhaton ang sama nga paagi sa pagtuon sa tagna, sa pagkuha og usa ka teksto nga dili haum sa kahulugan o ipasabut gipasabut ug pagtandi niini ngadto sa kasamtangan nga panghitabo baylo o imbis sa ubang bahin sa Biblia. Kini, sa bahin, nakadala ngadto ngadto sa kanunay nga pagbaha sa moderno nga mga libro bahin sa tagna nga kinahanglan bag-ohon sa matag-pila ka tuig tungud kay sayup sila sa buot ipasabut sa mahitabo—ug kanus-a.

Mao nga importante kaayo nga dili lang igo pagpilipili sa ubang mga teksto sa bisan unsa nga hisgotan o tun-an nga topiko, kondili magtuon sa mainampingon sa matag butang sa Biblia bahin niana nga topiko, ug hunahunaon ang kahulugan o gipasabut usab niini. Sayon lang kaayo ang pagkuha og usa ka passage nga dili haum sa gipasabut ug ipasabut kini sa atong gustong itudlo.

`Unsa may imong kasinatian niadtong naggamit lamang sa pila ka pinili nga mga teksto sa pagsulay sa pagpasabut sa ilang gituohan nga punto, pananglitan bahin sa kahimtang sa mga minatay? Unsay labing maayo nga paagi sa pagtubag?`