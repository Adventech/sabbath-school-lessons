---
title:  Daniel—Takpi ang mga Pulong
date:   01/04/2025
---

`Basaha ang Daniel 12:4. Unsay gisulti sa Ginoo kang Daniel dinhi? (Itandi kini sa Pinadayag 22:10.)`

Sa kanunay madunggan ang mga magwawali nga mogamit sa Daniel 12:4 sa pagtagna sa pagtubo sa teknolohiya ug scientific nga kahibalo sa dili pa ang pag-anhi ni Cristo. Daghan usab ang mogamit niini sa paghulagway sa kalamboan sa kusug nga pagpanaw nga niabut sa milabaw nga siglo. Daghan sa atong mga libro naggamit niini nga paagi. Bisan sa pagkasiguro makatarunganon kini nga mga paghubad, tingali magkahulugan usab kini og lahi.

Basaha pag-usab ang pahayag. Ang pahimangno sa manulunda kang Daniel nagsugod sa usa ka kamandoan sa “pagsira o pagtak-op sa mga pulong, ug sa pagselyo sa basahon.” Ang suheto nga gidiskusyonan mao ang basahon ni Daniel mismo. Busa, tingali, kana ba nga kahibalo nga kalit lang naguswag sa katapusan sa panahon mao ang kahibalo bahin sa basahon ni Daniel mismo?

Makahimo kini sa basahon ni Daniel nga daw lahi kaysa Pinadayag, diin si Juan gisultihan sa dili pagselyo sa iyang basahon (Pinadayag 22:10). Ang Pinadayag gituyo nga sabton gikan sa nahauna, tungud kay “ang panahon nagkaduol na.” Agi og pagtandi, ang Daniel kinahanglan sabton sa labi pa ka tin-aw sa pila ka bahin sa umalabot pa.

Latas sa gatusan ka tuig, daghang maayo nga Cristohanon nga mga naghunahuna misulay sa pagpasabut sa basahon ni Daniel, ug ang uban nakahimo og dakung tampo. Paspas ang pagsabut bahin sa Daniel, apan, human sa katapusan sa 1,260 ka mga sa tagna, nga natapos niadtong 1798, sa diha nga nagkadaghan ang nagasusi palibot sa kalibutan nagsugod sa pag-abut sa konklusyon nga usa ka butang nga talan-awon kaayo mahitabo sa tuig 1843. Ang labing nabantug niini, mao si William Miller, nga naglusad sa pagwali sa Great Advent Movement niadtong ika-19 ka siglo ug nagsugod sa usa ka pasunod nga panghitabo nga magpahimugso sa “salin” nga iglesia ug usa ka tin-aw nga pagsabut sa mga mensahe sa tulo ka mga manulunda.

Ang pagkahimugso sa atong kalihokan sa tibuok kalibutan, sa usa ka pagkasulti, mao ang katumanan sa tagna ni Daniel nga “magauswag ang kahibalo” sa “katapusan sa panahon.”

Lahi, ug sa walay paghukom, sa kaluwasan sa katawhan, hunahunaa ang bahin sa “kangitngit” diin gikinabuhian sa Cristianismo. Usa ka butang ingon nga dugokan sama sa Igpapahulay sa ikapitong adlaw, nga gitukod didto sa Eden, wala tagda, gani giwagtang na, sa pagdapig sa Domingo, ang adlaw nga gipagamot sa Romanhon nga paganismo. O hunahunaa ang hilabihan ka walay alamag o pagka-ignorante bahin sa kamatayon, uban sa baga nga kadaghanan sa mga Cristohanon nga nagtuo sa pagano nga ideya nga nagtuo nga ang mga patay mosutoy dayon ngadto sa laing kahimtang sa pagkinabuhi, nga alang sa uban nagkahulugan usab, nga usa ka walay katapusan nga pagkasunog sa kalayo sa impyerno.

Agig pagtandi, kinahanglan magpasalamat gayud kita og dako—ug magpaubos—pinaagi sa atong pagkahibalo sa kamatuuran.