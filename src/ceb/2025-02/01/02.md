---
title:  Bisan Kinsa ang Mobasa, Pasabta Siya
date:   30/03/2025
---

Lakaw ngadto sa bisan unsa nga Cristohanon nga bookstore ug susiha ang mga ulohan sa tagna sa Biblia. Imo dayon makaplagan nga adunay makabungog sa hunahuna nga nagkalainlaing mga baruganan ug mga hubad, ug makatintal sa pagtuo nga walay usa ka tawo nga sa tinuod makasabut kon unsa nga mga libro sama sa gisulti sa Pinadayag. Pananglitan, usa ka awtor nagingon nga ang anticristo usa lang ka metaphor o sanglitanan; ang lain moingon nga umalabot pa siya; ug ang uban moingon nga siya mao ang usa ka reperensiya ngadto sa usa ka butang o sa usa ka tawo sa mga adlaw sa pagano nga Romanhon nga Empiryo. Sumala sa pagkasulti sa tigulang nga magwawali, “Tingali ang Biblia sama sa usa ka karaang biyolin; imong matugtog sa bisan unsa nga tuno nga imong gusto niini.”

Hinoon ang Biblia mismo, wala magsugyot sa bisan unsa nianang butanga. Kondili, nagdapit kini kanato sa pagbasa, sa paghunahuna nga ang Dios wala magsulti nga kawang, ug makahibalo kita sa kamatuuran kon unsay Iyang gisulti pinaagi sa Iyang Pulong.

`Basaha ang Mateo 24:15; Pinadayag 1:3; Mateo 11:29; ug Jeremias 9:23, 24. Unsay gisugyot niini nga mga bersikulo bahin sa tuyo sa Dios nga masabtan ang Iyang kaugalingon?`

Daghang mga unibersidad nagtanyag og mga kurso bahin sa “The Bible as Literature,” o usa ka butang susama niana. Alang sa tumotuo, makapahibulong ang paglingkod aron sa pagpaminaw sa dili maihap nga kadaghanon sa mga lektura, apan pagkaplag nga ang propesor mobasa sa Biblia sa sama nga paagi sa iyang pagbasa sa pagano nga mga sugilanon sa patuotuo. Ang ideya nga adunay usa tingali ka lugas sa moral nga “kamatuuran” diha sa maong mga sugilanon, apan ang usa ka tawo makahimo sa maong mga sugilanon kutob sa iyang gusto sabton. Ngadto niini nga mga magtutudlo, ang ideya nga kini nga libro gidasig sa Dios kataw-anan.

Busa, ang magtutudlo magbasa sa Biblia apan dili makadungog sa tingog sa Dios nga nagasulti. Ang uban moabut sa tin-aw nga mga konklusyon sa mga lisud sabton nga mensahe sa Biblia. Kon walay pagtahan ngadto sa Ginoo, ug walay bukas nga kasingkasing ngadto sa pagtuon o pagkahibalo sa kamatuuran, kadtong magbasa sa Biblia malagmit masipyat sa pagsabut sa mensahe apan ang sayup nga pagsabut sa mahigugmaon ug balaang kinaiya sa Dios nga napadayag diha sa mga pahina niini. Labi ka sayon ang pagbuhat kaysa maamgohan sa daghan, nga maoy hinungdan ngano nga sa igo lang pagbasa sa Biblia, apan sa walay husto nga mga gamit ug (labaw pa ka importante) ang husto nga pagtagad, ubos sa pagmando sa Espiritu Santo, makahatag og kadaot.

`Usa ka tawo nga wala mailhi nga balaan nakaplagan nga nagbasa sa Biblia. Sa gipangutana kon unsay iyang gibuhat, mitubag siya nga “Nangita og mga sayup. Nangita og mga sayup.” Ngano nga mao kini ang tukma nga pagtagad sa sayup sa pagbasa sa Pulong sa Dios?`