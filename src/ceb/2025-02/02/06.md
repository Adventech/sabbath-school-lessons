---
title:  Ang Bitin
date:   10/04/2025
---

Ang isyu bahin sa pagsimba maoy usa ka dugokan nga tema diha sa libro sa Pinadayag. Ang nagpasiugda ug nagmugna sa bakak nga sistema sa pagsimba gipaila nga mao ang “dragon” (Pinadayag 13:2–4), ug ang paghulagway ingon nga serepenti niining nahulog nga kerubin dili sulagma. Tin-aw nga nagtudlo kini balik ngadto sa Tanaman sa Eden, diin ang usa ka bitin misulod sa paraiso ug nagdani kang Adan ug Eva sa pagsunod kaniya ngadto sa pagrebelde batok sa Magbubuhat.

`Tandi-a ang Genesis 3:1–5 sa Pinadayag 12:1–9. Unsa nga pipila ka komon nga mga tema sa matag usa nga asoy? Sa unsa nga paagi ang mga detalye nga makaplagan diha sa pagpaila sa bitin diha sa Genesis makatabang kanato sa pagsabut sa ubang mga isyu nga kanhi naghatud ngadto sa gubat didto sa langit nga gihisgotan diha sa Pinadayag?`

Adunay duha ka mga asoy diha sa Kasulatan diin nangulo si Satanas sa pagpasalaag sa tibuok kalibutan. Diha sa Genesis, sa usa ka gutlo nga adunay duha pa lang ka tawo, ug dayon diha sa asoy nga gihatag diha sa Pinadayag 12 ug 13, diin si Satanas gipaila nga maoy “naglimbong sa tibuok kalibutan” (Pinadayag 12:9) ug ingon nga maoy nagpalihok sa gahum sa mananap ug nangulo sa “tibuok kalibutan ngadto sa pagsimba niini (Pinadayag 13:2, 3). Usa sa mga tema nga makaplagan diha sa tagna sa Biblia mao ang walay pagkausab nga kinaiyahan sa dakung away. Ang kinaiya sa Dios ug ang Pulong dili mausab, ug ni ang ambisyon o mga handum sa yawa.

Suwerte, tungud kay ang kinaiyahan sa dakung away dili mausab, ug tungud kay aduna kitay tin-aw nga reperensya nga natudlo diha sa matagnaon nga mga Kasulatan, ang mga Cristohanon makahimo sa paglain pinaagi sa mga dalagan ug makasugod sa pagila kon diin ang espirituwal nga mga kaluyahon tingali mahimutang. Ang Dios sa kaunay mao sa gihapon ug mao man ang yawa. Si Satanas makahimo sa pagtakoban sa kaliboan ka mga pagpakaaron-ingnon, apan sa kaliboan ka mga tuig sa kasaysayan sa pagkahulog sa tawo, giubanan sa matagnaong talan-awon nga gipintal diha sa Pinadayag, nagpakita nga dili siya masalaag gikan sa plano sa dula nga iyang gigamit didto sa Eden. Nagsaad ang Dios kanato sa paghatag og kaalam ug pagpanabot (Santiago 1:5), namansahan sa kasigurohan sa Kasulatan, dili kita kinahanglan mahulog ngadto sa mga bakak sa yawa. Bisan og, walay suwerte, daghan kaayo ang nangahulog ngadto kanila, ug daghan kaayo—ang kadaghanan, mangahulog usab.

`Hunahunaa kon sa unsa nga paagi ang kultura magkausab-usab sulod sa panahon. Ang mga sulondan sa katilingban magkausab-usab: mga butang nga kaniadto madawat, dili na madawat karon, ug magkabalibali. Tungud nianang nagpailalum nga mga isyu ug ang mga aktor sa dakung away dili mausab, unsa nga mga butanga kinahanglan ang usa ka Cristohanon magtagad sa pagsusi sa nagkausab-usab nga kultural nga kahimtang sa panahon? Pananglitan, ang orihinal nga mga bakak nga gisulti sa yawa, sama sa dili kamo mamatay, ug mahimo kamo ingon og mga dios—asa man ka makakaplag kanila sa gisulti sa inyong kultura karon?`