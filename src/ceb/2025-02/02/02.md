---
title:  Ang Prinsipyo sa “Nahaunang Paghisgot”
date:   06/04/2025
---

Kadaghanan sa mga akademik nga programa magsugod sa usa ka general survey course (sagad adunay numero “101”), usa ka kurso nga naglakip sa halapad ug sukaranong mga prinsipyo nga magporma sa basihanan alang sa dugang nga pagtuon samtang ikaw magpadayon ngadto sa labi pa ka halalum nga suheto. Sa sama nga paagi, kon imong basahon ang tibuok Biblia, imo dayon madiskobrehan usab nga ang Dios adunay general survey course diha sa libro sa Genesis, diin Iyang ipaila ang mga ideya nga susihon sa dugang ka detalye sa ubang bahin sa tibuok Biblia.

Sa kinatibuk-ang pagkasulti, sa unang panahon nga ang konsepto o simbolo gihisgotan diha sa Biblia—sa partikular kon diha sa pangabli nga mga kapitulo sa Genesis—imong makaplagan nga nagtukod kini sa usa ka kinatibuk-ang pagsabut niana nga konsepto, nga makatabang kanimo pagsabut kon sa unsa nga paagi kini gamiton sa ulahi.

Ang ubang mga tinun-an sa Biblia nagpahinungod niini ingon nga ang “balaod sa nahaunang paghisgot,” bisan og labi pang angay nganlan kini og usa ka prinsipyo (o usa ka pattern) imbis nga usa ka balaod, kaysa pagkasiguro dili kini iron-clad o binistahan og puthaw, ug adunay daghang mga exceptions to the rule. Ang pattern o sulondan daw mogula, sa kinatibuk-ang pagtuon sa Biblia ug sa tagna sa Biblia, ang Dios sa hinayhinay nagpakaon og mga kasayoran sa Iyang mga anak sa maghinagan ang panahon, sugod sa usa ka basic nga paghunahuna ug dayon magpadako niini sa makadaghang panahon sa pagdalagan sa katuigan, o gani sa mga siglo o gatusan ka mga tuig.

`Basaha ang Isaias 40:7, 8; Malaquias 3;6; ug Hebreohanon 13:8. Unsa nga prinsipyo imong makuha gikan niini nga mga teksto nga makatabang kanimo sa husto nga pagpundo sa imong pagtuon sa tagna?`

Daghan sa moderno nga kalibutan magsulti bahin sa “pagkamatuod” imbis sa “kamatuuran,” tungud kay gihunahuna nga ang “ kamatuuran” mausab-usab samtang magdalagan ang panahon. O sa ubang mga kahimtang, ang mao gayud nga konsepto sa “kamatuuran” mismo giila nga katahapan.

Apan, sa pagtukod sa Dios sa kamatuuran, dili Siya magusab sa Iyang hunahuna, Sa panahon nga magsugod Siya sa pagtudlo sa Iyang katawhan sa kamatuuran, atong masaligan ang kamatuuran nga ang mga sa sama nga biblikal nga prinsipyo o tema nga dili mausab ang kahulugan niini apan, agi og pagkalahi, maghatag og kahayag bahin niana nga kahayag. Makahimo kini og dakung katarungan sa pagtuon sa tagna, nga makapalambo sa usa ka maayo nga pagsabut sa libro sa Genesis, diin imong makaplagan ang daghang dugokan nga mga konsepto nga gipasabut sa unang higayon, ug dayon sundon kana nga patukuranan sa pagsabut samtang imong susihon sa pagtuon ang ubang bahin sa Biblia.

`Nganong importante man kaayo nga dili nato tugotan si bisan kinsa o bisan unsa nga butang, bisan unsa ka hapsay o makatarunganon, sa pagpaluya sa atong pagsalig sa Biblia ug sa walay pagkabakak sa mga kamatuuran nga gitudlo niini? Unsa pang mga paagi bisan unsa ka malinglahon nga mahitabo kining pagpaluya sa atong pagtoo sa Biblia?`