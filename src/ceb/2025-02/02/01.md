---
title:  Ang Patukuranan sa Genesis
date:   05/04/2025
---

### Basaha sa Pagtuon sa Semana

Isaias 40:7, 8; Genesis 22:1—13; Juan 3:16; Pinadayag 5:5—10; 1 Corinto 15:15—19; Pinadayag 12:1—9.

> <p>Teksto nga Sag-ulohon</p>
> “Pagkasunod adlaw nakita ni Juan si Jesus nga nagpadulong ngadto, ug siya miingon, ‘Tan-awa ninyo! Ang Cordero sa Dios nga nagakuha sa sala sa kalibutan’” (Juan 1:29).

Usa sa dugokan nga mga problema sa moderno nga mga hubad sa tagna sa Biblia, sama sa Pinadayag, mao nga napakyas sila sa pag-ila sa karaang mga gamot sa Pinadayag. Ang awtnagbaton sa usa ka kahibalo sa Daang Tugon ug naggamit sa mga konsepto nga nahibaloan na pag-ayo sa iyang tigpaminaw.

Samtang nagsusi sa tibuok Biblia alang sa mga pahayag nga nagkasusama sa teksto nga imong gitun-an diha sa Pinadayag mapuslanon, adunay dugokan usab nga mga teksto nga nagpahimutang sa sukaranan alang sa pagsabut sa libro nga labi pa ka maayo kaysa ubang mga teksto. Tinuod kini partikular sa Genesis, nga nagpahimutang sa dalan nga pinaagi niini nanaog ang atong kalibutan nga sa makasasala nga kagubot. Halos kada dugokan nga konsepto nga gihisgotan diha sa Pinadayag makita—diha sa pila ka mga matang—diha sa pangabli nga mga kapitulo sa Biblia.

Niining semanaha, atong tun-an ang usa ka hakop sa usa sa dagkung mga konsepto sa dugokan sa Pinadayag. Adunay daghan, ug busa magpili kita sa pipila aron paghulagway sa tanang-importante nga punto nga ang pagsabut sa karaang mga patukuranan luyo sa Pinadayag makahimo sa tinun-an sa pagtan-aw sa dili maisip nga mga kahulugan diha sa teksto, nga ang kada usa makahatag og importante nga mga leksyon bahin sa kinaiyahan sa tawo, bahin sa Dios, ug bahin sa kasamok nga giaway dinhi sa atong uniberso, ug busa, sa atong mga kinabuhi, usab.