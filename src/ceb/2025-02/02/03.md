---
title:  Pagsabut sa Gugma sa Dios
date:   07/04/2025
---

Kabahin sa pagpanunod sa usa ka makasasala nga kinaiyahan nagkahulugan nga ang atong pagsabut sa uniberso namansahan sa atong kaugalingong mga kaluyahon ngadto sa pagkahakog ug garbo. Atong makita ang kalibutan gikan sa atong limitado nga pagtan-aw, imbis nga gikan sa Dios nga nahibalo sa tanang butang (masabut). Tingali walay laing konsepto nga nadaot pinaagi sa makasasala nga tawhanong rasa kay nianang bahin sa “gugma.” Ang popular nga kultura malagmit magpalambo sa pagsabut sa gugma nga magsentro sa katumanan sa handum sa kaugalingon imbis nga bahin sa uban. Kining self-centered approach ngadto sa suheto makapalisud kanato sa pagsabut kon sa giunsa pagtan-aw sa Dios ang suheto.

Ang pagsabut sa kinaiyahan sa gugma maoy usa ka importante nga yawe ngadto sa pagsabut sa tagna sa Biblia. Usa sa yawe sa mga tema sa dakung away mao ang pagtungha sa usa ka substantial nga sayup nga pagsabut bahin sa kinaiya sa Dios. Si Ellen G. White, nagtapos sa iyang summary sa The Great Controversy pinaagi sa iyang sinulat: “Hinlo ang tibuok uniberso. Usa ka pulso nagpitik sa panag-uyon ug kalipay latas sa halapad nga kabuhatan. Gikan Kaniya nga maoy nagbuhat sa tanan, nagadagayday ang kinabuhi ug kahayag ug kalipay, sa tibuok nga mga natad sa walay utlanan nga dapit. Gikan sa kinagamyan nga ngadto sa kinadak-an nga kalibutan, ang tanang butang, molihok ug dili molihok, sa ilang walay animo nga katahum ug hingpit nga kalipay, nagpamatuod nga ang Dios gugma.”—The Great Controversy, p. 678.

`Basaha ang Genesis 22:1—13. Ang unang hisgot bahin sa “gugma” diha sa Biblia makaplagan diha sa Genesis 22:2. Unsay gitudlo niini nga sugilanon kanato bahin sa kinaiyahan sa gugma sa Dios?`

Panagsa, dugang sa pagpangita sa unang pagtungha sa usa ka konsepto diha sa Biblia, mahimo nga mapuslanon ang pagkakaplag sa nahaunang hisgot nianang sama nga konsepto diha sa tinagsa nga mga libro sa Biblia—ilabina diha sa mga Ebanghelyo. Diha sa Mateo 3:17, Marcos 1:11, Lucas 3:22, ug Juan 3:16 atong makaplagan ang unang hisgot bahin sa “gugma”diha sa matag usa sa mga Ebanghelyo. Pananglitan, ang nahaunang hisgot bahin sa “gugma” diha sa Juan (Juan 3:16) makahatag og kahayag: makita nga nagpahinungod kini ngadto sa sugilanon bahin kang Isaac ibabaw sa halaran. Ang pagtoo ni Abraham diha sa Dios mao nga nagsalig siya Kaniya, nagpili sa pagtuo nga ang Dios makabanhaw sa iyang anak nga lalaki kon moagi siya niini nga paghalad (Hebreohanon 11:19), Nagalandong kini sa gugma sa Dios alang sa tawhanong rasa. Gihigugma kita Niya sa pagkaagi sa “paghatag sa Iyang Anak nga bugtong” (tan-awa sa Genesis 22:2, 12, 16)—ug dayon, “gibanhaw siya gikan sa mga patay. Busa, gihatagan kita sa usa ka pagpadayag sa matang sa gugma, ang mainantuson sa kaugalingon nga gugma, sa Dios alang kanato.

`Sa unsa nga bahin kita makasugod gani sa pagpakita ngadto sa uban sa matang sa mainantuson sa kaugalingon nga gugma sa Dios alang kanato? Ngano man, alang sa kadaghanan nato, kini nga matang sa gugma dili kinahanglan nga kinaiyanhon kanato?`