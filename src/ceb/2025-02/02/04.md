---
title:  "Ang Pangutana ni Isaac: Asa Man ang Nating Karnero?"
date:   08/04/2025
---

Ang nahaunang hisgot sa Biblia sa usa ka seh (Hebreo: usa ka nating karnero anaa sa sama nga sugilanon sa unang hisgot bahin sa gugma, diha sa Genesis 22. Ang nating karnero, maoy usa sa labing nagpadayon nga mga simbolo nga makaplagan diha sa libro sa Pinadayag, diin si Jesus gitawag nga “ang Cordero” kapin sa 20 ka beses. Sa usa sa labing gamhanan nga mga talan-awon sa Pinadayag—ang pagbisita ni Juan ngadto sa lawak sa trono sa Dios diha sa mga kapitulo 4 ug 5—ang Cordero adunay sentral nga kalabotan o buluhaton.

`Basaha ang Genesis 22:7, 8; Exodo 12:3–13; ug Pinadayag 5:5–10. Sa unsa nga paagi ang sugilanon sa hapit madayon nga paghalad kang Isaac makatabang kanato sa pagsabut kon sa unsa nga paagi ang mga nating karnero gigamit nga simbolo? Sa unsa nga paagi kini nga sugilanon nahigot ngadto sa nakita ni Juan diha sa Pinadayag 5?`

Ang nahaunang hisgot sa usa ka seh (nating karnero) diha sa Biblia miabut diha sa porma sa pangutana ni Isaac: “Asa man ang nating carnero?” (Genesis 22:7). Makasibot kaayo, nga ang ubang bahin sa mga tubag sa Biblia niana nga pangutana sa dakung detalye. Ang ubang 38 ka mga libro sa Daang Tugon maghatud sa magabasa subay sa usa ka dalan diin ang pangutana ni Jesus gitubag sa kanunay uban sa dugang nga mga detalye, gikan sa mga tulomanon sa Pasko o Passover ngadto sa sayo nga paggahum ni David ug sa unahan pa. Ang tibuok nga sugilanon nagpahinungod sa dili maisip nga kadaghanon nga mga tagna bahin sa Mesias nga nagpaabut sa pangutana ni Isaac. Dayon diha sa Bag-ong Tugon, ang pangutana gitubag sa pagpadayag ni Jesus diha sa unod ug dugo, sa Iyang pagministeryo uban sa Iyang katawhan, ug sa katapusan sa paghalad sa Iyang kinabuhi didto sa krus.

Samtang, tan-awa ang nahaunang hisgot sa usa ka Cordero diha sa Ebanghelyo ni Juan, sa Juan 1:29–34, Daw ingon og si Juan Bautista sa personal nagtubag sa pangutana ni Isaac, ug sa ang talan-awon dili molabaw ka haum. Ang mga makasasala naghinulsol ug miagi ilalum sa tubig panahon sa bautismo, nga nagsimbolo sa kamatayon sa makasasala ug sa sinugdanan sa usa ka bag-ong kinabuhi. Niini nga kahulugan, si Jesus, ang Cordero sa Dios, kalit lang nagpakita ug sumala sa asoy ni Mateo, naabli ang mga langit aron pagpahibalo bahin Kaniya: “Mao kini ang Akong Anak nga pinalangga, nga diha Kaniya Ako nahimuot pag-ayo” (Mateo 3:17). Timan-i kon sa unsa nga paagi ang usa ka tingog, ang Anghel sa Ginoo, usab nagpahibalo gikan sa langit sa sulbad sa problema ni Abraham ug Isaac (Genesis 22:11–14).

Kon imong tagikon pag-usa ang mga hilo o tanud, tin-aw masabot nga si Jesus, ang Cordero sa Dios, maoy atong Salili o Puli. Maghatag kana og daghang kahayag sa atong pagsabut sa gipatay nga Cordero diha sa panan-awon ni Juan.

`Ngano nga ang pagila nga si Jesus maoy atong Puli mahinungdanon kaayo nga patukuranan sa atong kaluwasan? Unsa may imong mabatonan nga paglaum kon wala Siya, ingon niana nga Puli, ilabina sa paghukom?`