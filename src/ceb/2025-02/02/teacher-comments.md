---
title:  Komento sa Magtutudlo
date:   11/04/2025
---

### Bahin I: Kinatibuk-ang Panglantaw

**Dugokan nga Teksto:** Juan 1:29

**Tutokan sa Pagtuon:** Genesis 22:1–18, Juan 3:16.

Genesis, ang nahaunang libro sa Biblia, adunay foundational nga mga kamatuuran nga naglukop sa dugokan sa mensahe sa matagnaon nga bahin sa kaluwasan diha sa Kasulatan. Gikan sa sugilanon sa uniberso sa Paglalang (Genesis 1 ug 2), diin ang Dios naghimo sa nagkayamukat ug walay sulod ngadto sa kinabuhi, ngadto sa sugilanon ni Jose, diin ang Dios naghimo sa usa ka matubsanon nga sangpotanan gikan sa daotan nga mga aksyon (Genesis 50:20), ang libro sa Genesis nagpamatuod ngadto sa plano sa Dios sa kaluwasan. Sa tungatunga sa libro sa Genesis, ang sugilanon sa paggapos kang Isaac (Genesis 22:1–18) nagpahimutang sa dugokan nga mga tema niining balaang plano.

Sa leksyon niini nga semana, atong diskobrehon ang nagkalainlaing mga tema sa plano sa Dios sa kaluwasan samtang sila mipakita gikan sa dramatic nga sugilanon sa Akedah (“paggapos kang Isaac”). Ang nahaunang tema mao ang “gugma,” nga gikan niini naggikan ang tanan sa ubang mga aksyon sa Dios.

Niini nga sugilanon, ang Hebreo nga pulong ‘ahab, “gugma,” gigamit sa unang panahon diha sa Biblia, sa espesipiko, sa pakigpulong sa Dios sa pagpahinungod ngadto sa gugma sa amahan (Genesis 22:2).

Ang ikaduha nga tema sa Akedah mao ang pagpahayag sa gugma sa Dios pinaagi sa paghalad sa Iyang Anak, nga unang naglandong pinaagi kang Isaac sa iyang pagpaila uban sa nating karnero (Genesis 22:7–10). Ang ikatulong tema mao ang aktuwal nga pagpakita sa gugma sa Dios diha sa kasaysayan, sa espesipiko, diha sa dakung away nga magbutang sa “kaliwat” diha sa pagsupak ngadto sa bitin ug matapos sa kadaugan sa “kaliwat” batok sa daotan ug kamatayon. Kini nga hitabo gihulagway diha sa wala paabota nga pagpakita o pagtungha sa “laki nga karnero” (Genesis 22:13), nga giunahan paghulagway sa eschatological o panapos nga hitabo sa Adlaw sa Pagpasaylo o Pagtabon sa sala.

### Bahin II: Komentaryo

**Ang Gugma sa Dios**

Imposible ang pagsabut sa gugma sa Dios, tungud kay imposible ang pagsabut sa kalapdon ug katas-on ug kaladmon ug kahabogon sa pagila sa gugma ni Cristo nga saylo sa kahibalo” (Efeso 3:18, 19). Tungud kay ang berbo ‘ahab, “gugma,” nagpakita sa unang higayon diha sa Kasulatan nga nagpahinungod ngadto sa gugma sa amahan—ang gugma ni Abraham alang kang Isaac, ang iyang “bugtong nga anak” (Genesis 22:2), bisan unsa ka makahuluganon. Ana sa partikular nga kahulugan sa gugma alang sa iyang pinasahi nga anak nga ang kalidad sa gugma ni Abraham alang sa Dios “pagasulayan” ug busa napadayag (Genesis 22:1; itandi sa Genesis 22:12).

Apan dili lang ang gugma ni Abraham alang sa Dios nga gisulayan ug napadayag. Panahon sa personal nga kasinatian ni Abraham, gipadayag usab ang gugma sa Dios ngadto kang Abraham. Nakasabot si Abraham, dayon, ang kaladmon sa gugma sa Dios. Sumala sa pagpasabot ni Ellen G. White, “Mao kini ang pagpasabot sa hunahuna ni Abraham sa katinuoran sa ebanghelyo, ug usab sa pagsukod sa iyang pagtoo, nga gisugo siya sa Dios sa pagpatay sa iyang anak. Ang kaguol nga iyang giantus niadtong mangitngit nga mga adlaw niadtong makahahadlok nga pagsulay gitugotan aron nga iyang masabtan gikan sa iyang kasinatian ang usa ka butang sa pagkadako nga pagantus nga nahimo sa walay kinutoban nga Dios alang sa pagtubos sa tawo. . . . Unsa pay labaw ka lig-on nga kamatuuran ang mahatag sa walay kinutoban nga kahingawa ug gugma sa Dios?”—Patriarchs and Prophets, p. 154.

Wala maghatag ang Dios kang Abraham og usa ka philosophical, theological, o psychological nga pagpasabot sa Iyang gugma. Gitugotan sa Dios si Abraham sa pagantus (sa iyang level nga adunay kinutoban) kon unsa ang antuson sa Dios (sa Iyang level nga “walay kinutoban”). Kini nga parallel o pagkaabay tali kang Abraham, nga naghalad sa iyang “anak nga bugtong,” nga iyang gihigugma, ug sa Dios, kinsa naghalad sa Iyang Anak nga bugtong, Iya, “sa Amahan gihigugma” (Juan 5:20), gipamatuod ni Juan nga naggamit sa sama nga pinulungan (intertextuality) sa iyang definition sa “gugma”; “Kay gihigugma gayud sa Dios ang kalibutan sa pagkaagi nga Iyang gihatag ang Iyang Anak nga bugtong, aron bisan kinsa ang motuo Kaniya dili mawala kondili makabaton sa kinabuhing dayon” (Juan 3:16; itandi sa 1 Juan 4:9).

**Ang Cordero sa Dios**

Ang titulo nga “cordero sa Dios” gigamit ni Juan sa pagpaila kang Jesus: “Pagkasunod adlaw nakita ni Juan si Jesus nga padulong kaniya, ug miingon, ‘Tan-awa! Ang Cordero sa Dios nga nagkuha sa sala sa kalibutan!’” (Juan 1:29, itandi sa Juan 1:36). Makasibot ug mahinungdanon nga ang pagpahinungod ngadto sa usa ka “nating karnero” makita sa unang higayon diha sa Kasulatan diha sa kahulugan sa sugilanon sa paggapos kang Isaac ngadto sa pagpahinungod ngadto sa halad sa “usa ka sinunog nga halad” (Genesis 22:7). Hinoon, dili kini maoy nahaunang panahon nga ang usa ka nating karnero gigamit ingon nga usa ka halad. Si Abel malagmit nakahalad og usa ka nating karnero alang sa sinunog nga mga halad (Genesis 4:4); (itandi sa Numeros 18:17). Apan sa unang higayon nga ang pulong nga se, “nating karnero,” ginganlan. Mao ra usab kini ang usa ka passage sa Hebrew Bible diin ang pulong se, “nating karnero,” definite. Ang ubang mga passages sa kasulatan nga aduna niini nga pulong naggamit niini diha sa usa ka indefinite sense. Kining unique case nagpamatuod ngadto sa usa ka special ug unique nga paggamit. Si Isaac (uban kang Abraham) nagpasabot ngadto sa usa ka unique nga Cordero nga labaw sa tanan.

Tungud kay ang pulong “Cordero” gigamit ni Juan diha sa iyang Ebanghelyo (Juan 1:29, 36), ug ilabina sa iyang mga apocalypses (23 ka besis), diha sa definite sense ingon nga “ang

Cordero,” nagsugyot nga gipahinungod ni Juan nga “ang Cordero” bahin sa pagpangutana ni Isaac, “Hain man ang Cordero?” (Genesis 22:7). Kining intertextual nga relation nagtugot kanato sa pagtuo nga “ang cordero” ni Isaac nagpahinungod ngadto sa Anak sa Dios, sumala sa gisabot ni Juan. Kini nga paghubad, gani, nagpamatuod diha sa tubag ni Abraham ngadto sa pangutana ni Isaac: “Ang Dios magahatag sa Iyang kaugalingon nga cordero alang sa usa ka halad nga sinunog” (Genesis 22:8).

Ang pagkagama sa pangabli nga mga pulong sa pahayag ni Abraham diha sa Genesis 22:8 maoy gipasabut sa partikular. Nahauna, bisan og ang Hebreo nga pagpanulti mag-una pagbutang sa berbo, sundan sa subject, dinhi ang pulong “Dios” gibutang sa sinugdanan sa tudling-pulong sa wala pa ang verbal form sa pagpasantop sa kamatuuran nga ang sulbad ang Dios lamang. Ang Dios ang makakita. Ikaduha, kining pangabli nga mga pulong sa Genesis 22:8 adunay sama nga reflexive construction sama sa mga pulong nga lek leka, “lakaw sa imong kaugalingon,” nga nagpaila sa tawag sa Dios (Genesis 22:2; itandi sa Genesis 12:1, literal nga hubad sa awtor). Niana nga kahimtang, ang mga pulong diha sa Genesis 22:8 mahimo nga hubaron niining mosunod: “Ang Dios magtan-aw sa Iyang kaugalingon nga mao ang Cordero” (oposisyon), nga magkahulugan ang Dios ang magahatag sa Iyang kaugalingon ingon nga and Cordero. Tungud niana, ang cordero giila ingon nga Dios. Busa, ang codero nga gipahinungdan dinhi dili lang pisikal nga mananap nga diha sa hunahuna ni Isaac; kini mao ang Dios sa Iyang kaugalingon.

**Ang Kadaugan sa Dios**

Nagpaabut si Isaac og usa ka nating karnero nga ihatag sa Dios. Apan, usa ka lake nga karnero ang mipakita, sa baylo: “Unya giyahat ni Abraham ang iyang mga mata ug mitan-aw, ug ania karon . . . usa ka karnero nga laki” (Genesis 22:13). Ang pagpakita sa usa ka karnero nga laki nagtudlo ngadto sa laki nga karnero sa Adlaw sa Pagtabon (Levitico 16:3, 6). Adunay talagsaon gayud nga intertextual nga kadugtungan tali niini nga pahayag sa paghalad kang Isaac ug sa teksto sa Adlaw sa Pagtabon. Labaw kaysa bisan unsa nga ubang biblical passages, ang teksto bahin sa paggapos kang Isaac nagpahat og komon nga pinulungan sa teksto sa Adlaw sa Pagtabon. Atong makaplagan ang sama nga pagkauban sa mga pulong ‘olah, “halad nga sinunog” (Genesis 22:13; itandi sa Levitico 16:3, 5); ra’ah, “nagpakita,” siha sa sama nga passive form niphal (Genesis 22:14; itandi sa Levitico 16:2); ug yigqakh “mikuha siya” (Genesis 22:13; itandi sa Levitico 16:5). Kining importante nga intertextual connection tali sa duha ka mga passages nagpaila nga ang magsusulat sa pamalaod sa Adlaw sa Pagtabon, diha sa Levitico 16, adunay teksto sa iyang hunahuna bahin sa paghalad kang Isaac.

Sa pikas nga bahin, takus timan-an nga ang teksto sa paggapos kang Isaac anaa usab diha sa teksto sa Daniel 8, nga maoy usa ka tagna sa tukma bahin sa eschatological Day of Atonement. Ang unang linya nagpaila sa panan-awon ni Daniel—“Akong giyahat ang akong mga mata ug akong nakita, ug ania karon, usa ka laki nga karnero” (ber. 3), sa tin-aw nagpahinungod ngadto sa teksto sa paghalad kang Isaac, nga ang mga pulong ni Daniel maoy usa ka quotation o kinutlo sa Genesis 22:13. Kini nga pagpahinungod ngadto sa teksto sa paghalad kang Isaac gipalig-on og dugang pinaagi sa importante nga intertextual connections tali sa Levitico 16 ug Daniel 8 (makita ilabina sa komon nga paggamit sa berbo nga ra’ah, “nakakita” og usa ka keyword diha sa duha ka mga passages) diha sa kahayag sa Daniel 8, atong nasabtan, diay, nga ang laki nga karnero diha sa sugilanon sa Akedah nagtudlo sa tipo ngadto sa eschatological Day of Atonement.

Kini nga cosmic perspective sa pagkatinuod nagpamatuod diha sa balaan ang panalangin nga nagtapos sa teksto bahin sa Akedah (Genesis 22:17). Ang gisaad nga panalangin sa Dios adunay kalabutan dili lamang sa umalabot nga kaliwatan ni Abraham sa iyang kaugalingon, kondili adunay kalabutan sa umalabot nga mga nasod. Gisaad ni Jehova nga ang kaliwat ni Abraham “manag-iya sa ganghaan sa ilang mga kaaway.” Kini nga saad nagpasabot ngadto sa kadaugan ni Cristo batok sa bitin ug ang kadaugan sa kinabuhi batok sa kamatayon, nga gitagna diha sa Genesis 3:15. Ang sugilanon sa paggapos kang Isaac, diay, ngadto sa katapusan nga pagtabon o pagpasaylo alang sa katawhan sa Dios panahon sa eschatological Day of Atonement (itandi sa Daniel 8:14). Kini nga leksyon daw nagpabilin diha sa epistola o sulat ngadto sa mga Hebreohanon, nga nagpahinungod sa panapos nga panalangin sa Akedah sa Adlaw sa Pagtabon sa Sala (Hebreohanon 6:14) ngadto sa extraordinary moment sa Day Atonement diin ang Hataas nga Sacerdote makasulod “luyo sa tabil” (Hebreohanon 6:19; itandi sa Levitico 16:2, 15).

### Bahin III: Kagamitan sa Kinabuhi

**Basaha ang mosunod nga mga komento bahin sa mga paghilum ug mga pangutana tali kang Abraham ug Isaac diha sa Genesis 22:6–8. Unsa nga espirituwal nga mga leksyon gitudlo kanato sa mga pagkahilum ug mga pangutana?**

**Ang Genesis 22:6: “Silang duha nagakuyog sa pagpanglakaw.”** Ang mga pulong makita sa makaduha (Genesis 22:8, 8) ug kalit lang, nagpasantop sa hilum nga paglakaw sa amahan ug anak.

**Ang Genesis 22:7, 8. Apan misulti si Isaac.** Diha sa Genesis 22:7, 8, ang kahilum sa katapusan naputol pinaagi sa tingog ni Isaac. Ang iyang dialogue dinhi niining duha ka mga bersikulo nagsakop sa nahauna o usa lang ka panahon sa pagsulti ni Isaac dinhi niining sugilanon:

_“Ug (si Isaac) miingon, ‘Amahan ko!’”_ (Genesis 22:7). Sa pagsulti ni Isaac sa unang higayon, naglitok siya og usa ka Hebreo nga pulong ‘abi, “amahan ko!” nga nagpahinumdum kanato sa iyang relasyon kang Abraham, nga nangandam alang sa pag-ihaw.

_“Ug siya (Abraham) miingon, ‘Ania ako, anak ko”_ (Genesis 22:7). Ang mga pulong “anak ko” (beni), tugbang sa mga pulong “amahan ko” (‘abi). Bisan pa sa killing agenda, gihigugma sa amahan ang iyang anak, ug ang kakusgon niana nga gugma alang sa anak nga bugtong nakahimo sa paghalad nga labaw pa gayud kasakit (itandi sa Juan 5:20).

_“Unya siya (Isaac) miingon, ‘Ania na ang kalayo ug ang sugnod, apan hain man ang karnero alang sa halad nga sinunog?”_ (Genesis 22: 7). Kini nga pangutana maoy usa ka laing paagi sa pagpahinungod ngadto sa dili ikasulti nga katinuoran, nga walay takdo nga pag-ingon: “Ako ba ang nating karnero?”

`Notes`