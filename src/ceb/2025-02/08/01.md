---
title:  "Diha sa mga Salmo: Bahin 1"
date:   17/05/2025
---

### Basaha sa Pagtuon sa Semana

Hebreohanon 9:11–15, Salmo 122, Salmo 15, Salmo 24, Exodo 33:18–23, Salmo 5, Salmo 51:7–15.

> <p>Teksto nga Sag-ulohon</p>
> “Unya akong nakita, ug ania karon, usa ka Nating Karnero nagatindog ibabaw sa Bungtod sa Sion, ug uban Kaniya usa ka gatus ug kap-atan ug upat ka libo, nga adunay ngalan sa Amahan nga nasulat sa ilang mga agtang” (Pinadayag 14:1).

Ingon nga mga Adbentista, naanad kita sa pagpangita alang sa mga simbolo sa Pinadayag diha sa mga sugilanon sa Daang Tugon aron makatabang kanato sa pagsabut niana nga mga simbolo: Kini nga mga sugilanon, bisan pa, halayo sa maayo nga bugtong tinubdan, apan makaplagan sa tibuok Daang Tugon.

Usa ka dagaya nga tinubdan sa kasayuran mao ang libro sa mga Salmo, usa ka tinigum nga sagrado nga balak nga nagsusi sa daghang tawhanong mga kasinatian ug posible nga mga pagpakiguban uban sa Dios—nga naggikan gikan sa pagkamakasusubo bahin sa sala ug sa pagantus ngadto sa walay pugongpugong nga kalipay diha sa Iyang presensya ug sa Iyang sublisubli nga mga saad alang sa pasaylo ug kaluwasan.

Ang usa ka mainampingong pagbasa sa mga Salmo makahatag og mga detalye nga nakahimo sa libro sa mga Pinadayag nga buhi, ilabina ang Pinadayag 14, nga naghulagway sa katapusang buluhaton sa salin nga iglesia sa Dios dinhi sa yuta. Ang katawhan sa Dios sa katapusang adlaw nahatagan sa sama nga buluhaton sa karaang Israel: kinahanglan kita mahimo nga usa ka kahayag ngadto sa mga nasod, usa ka katapusang maloloy-ong tawag ngadto sa tanang katawhan sa pagsimba ug sa pagtuman sa ilang Magbubuhat.

Ang pila ka mga detalye nga nahatag diha sa basahon sa mga alawiton sa Dios makahatag kanato og bag-o nga mga paagi sa pagsabut ug sa pagpasalamat sa atong buluhaton sa katapusang mga gutlo sa kasaysayan sa yuta.