---
title:  Ibabaw sa Bungtod sa Sion
date:   19/05/2025
---

Diha sa Pinadayag 14, atong makita ang katawhan sa Dios nga nagatindog ibabaw sa Bungtod sa Sion. Ang orihinal nga Bungtod sa Sion nahimutang sa kasadpan sa daang siyudad sa Jerusalem karon nga gihunahuna nga maoy lingkuranan sa trono sa Dios, o sa presensya, taliwala sa Iyang katawhan. Sa usa ka panahon, ang templo sa bungtod, nahimutang sa Bungtod sa Moria, giila usab nga mao ang Bungtod sa Sion.

Sa usa ka pagkasulti, kining importante nga paghulagway sa salin nga katawhan sa katapusang adlaw gipaila diha santuwaryo nga pinulungan, maingon man sa labing dugokan nga mga eksena diha sa libro sa Pinadayag. Daghang salamat ngadto sa Cordero, ang katawhan sa Dios anaa ibabaw sa Iyang balaang bungtod!

`Basaha ang Salmo 15 ug 24, diin si David nangutana sa usa ka importante sa tanan nga pangutana: “Kinsa may makapuyo sa imong balaang bungtod?” Itandi ang iyang tubag dinhi niini nga mga Salmo uban sa paghulagway sa katawhan nga nagtindog ibabaw sa Bukid sa Sion diha sa Pinadayag 14:1–5. Unsa nga mga pagkaabay imong makita? Unsaon sa usa ka tawo pag-uban niini nga pundok? Unsay kahulugan sa kamatuuran nga ang ngalan sa Amahan nasulat sa ilang mga agtang? (Pinadayag 14:1).`

Ang paghulagway sa mga gitugotan sa pagduol sa presensya sa Dios makaplagan diha sa Salmo ni David maoy usa ka hataas nga maanindot nga mandato alang lang sa mga makasasala nga tumanon. Kinsa man kanato sa matinud-anon makaingon nga nagalakaw kita sa kanunay sa pagkamatarong? O nakasulti sa tinuod kanunay sa atong mga kasingkasing (Salmo 15:2)? Walay usa kanato makaingon nga kita “dili gayud matarug” (Salmo 15:5). Kon moingon kita nga wala gayud makasala, nagtudlo ang Biblia nga wala kanato ang kamatuuran (1 Juan 1:8).

Dili kita makadangat sa pagtuo nga lahi kaysa nahimo sa Cordero sa pagpabarug kanato ibabaw sa Sion. Wala hisgoti ang Cordero diha sa Salmo ni David, apan kalit lang Siya nagpakita diha sa paghulagway sa Pinadayag 14. Halos og daw ang Pinadayag 14 nagtubag sa pangutana ni David. Karon nga ang Cordero sa Dios natukod man ibabaw sa Bukid sa Sion, diha sa santuwaryo, makaadto usab kita didto tungud sa Iyang hingpit nga pagkamatarong nga gipahinungod kanato pinaagi sa pagtoo. Makabaton kita sa pagkamaisugon sa pagsulod sa Labing Balaan pinaagi sa dugo ni Jesus, pinaagi sa usa ka bag-o ug buhi nga dalan nga Iyang gigahin alang kanato, pinaagi sa tabil, nga mao ang Iyang unod” (Hebreohanon 10:19, 20). Kon wala ang Iyang dugo, unsa nga paglaum atong mabatonan? Wala gayud.

`Hunahunaa ang tanang mga saad sa Biblia bahin sa kadaugan batok sa sala. Ngano, nga bisan uban niana nga mga saad, ato gihapon makaplagan ang atong mga kaugalingon nga nakulangan sa hingpit nga sulondan ni Jesus, ug nganong nagkinahanglan man kita sa Iyang hingpit nga kinabuhi ingon nga atong puli?`