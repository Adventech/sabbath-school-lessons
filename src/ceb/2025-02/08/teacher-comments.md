---
title:  Komento sa Magtutudlo
date:   23/05/2025
---

### Bahin I: Kinatibuk-ang Panglantaw

**Dugokan nga Teksto:** Pinadayag 14:1

**Tutokan sa Pagtuon:** Salmo 15, Salmo 24, Salmo 51, Salmo 122.

Sa tunga-tunga sa Biblia, ang Salmo adunay pamatuod bahin sa pag-ampo ug pagsimba sa karaang Israel. Dili lang ang professional nga mga pari ang mag-ampo. Ang katawhan sa yuta, mga magbabalak, ug mga hari mag-awit sa mga pagdayeg ngadto sa Magbubuhat ug Manluluwas. Apan manghilak usab sila ug magtuaw ngadto sa Ginoo, naghandum alang sa Iyang paghukom ug kaluwasan. Ang pila niini nga mga Salmo, nga nagpakita sa pagantus sa karaang katawhan sa Israel, atong makaplagan usab ang mga kidlap bahin sa katapusan sa panahon, nga ang dakung Maghuhukom sa katapusan moanhi agig tubag ngadto sa handum sa mga nasod. Ang eschatological nga pagpasantop niini nga mga Salmo gitiman-an sa daghang biblical nga mga scholars.

Sa mosunod nga duha ka mga leksyon, atong susihon kining sagrado nga mga balak ug mga alawiton aron pagpangita sa mga mensahe nga nagsulti kanato nga nagkinabuhi sa panahon sa katapusan. Atong hunahunaon ang atong pagantus, ang atong mga kasaguyo, ug ang atong masakit nga mga kasinatian agig tubag sa pagpakahilum sa Dios. Maghandum kita alang sa kalinaw diha sa mga gutlo sa kagubot ug mga gubat. Magtuaw kita uban sa katawhan sa mga Salmo. Apan lipayon ug palig-onon usab kita diha sa atong paglaum samtang atong tun-an bahin sa katinuoran ug sa pagkasiguro sa saad sa Dios. Ang atong katapusang pagtagad mao ang pagsimba sa Ginoo. Molabi pa ka maayo ang atong pagsabut sa kaladmon ug sa kahinungdanon sa paghandum sa Israel. Apan ang dugang pa ka impotante, atong diskobrehon kon unsa ka mapuslanon ang mga alawiton niining mga magbabalak ug mga sacerdote sa Salmo alang kanato nga nagpuyo sa panahon sa katapusan.

### Bahin II: Komentaryo

Alang niining panaw sulod sa “kalag” sa matagnaon nga mensahe, atong gipili ang upat ka mga Salmo: Salmo 122, alang sa kainiton niini ug sa malomo nga hangyo, “Pag-ampo alang sa kalinaw sa Jerusalem”; Salmo 15 ug 24, tungud kay kining duha ka mga Salmo nahibulong bahin sa pagkaabsent sa Ginoo ug nangutana sa makapahibulong nga mga pangutana: “Kinsa ba ang makapuyo sa Imong balaang bungtod?” (Salmo 15:1), “Kinsa ba ang makasaka ngadto sa bungtod ni JEHOVA?” (Salmo 24:3); ug Salmo 51 alang sa makapakurog niini nga pangalyupo atubangan sa presensya sa Ginoo sa Iyang templo: “Buhati ako ug usa ka mahinlo nga kasingkasing, O Dios” (Salmo 51:10).

**Salmo 122: Ang Kalinaw sa Jerusalem.** Bisan og ang Salmo 122 gipahinungod ngadto kang David (Salmo 122:1), daghang mga biblical scholars ang nagsukit niini nga connection pinasikad sa reperensya ngadto sa “balay ni JEHOVA” (Salmo 122:9). Gilalisan nga dili unta makangalan si David “ang balay ni JEHOVA,” nga, mao ang templo sa Jerusalem, tungud lang kay ang templo wala pa man matukod sa iyang panahon. Apan, ang tabernaculo sa panahon ni David sagad gitawag og ang “balay ni JEHOVA” (1 Sam. 1:7, 24; Maghuhukom 19:18). Busa, ang wala masulti niini nga pagkasulti mao ang kamatuuran nga ang Bukid sa Moria, nga maoy mahimo nga dapit sa Jerusalem, ginganlan kanunay ingon nga “ang bungtod ni JEHOVA” sayo pa kaayo sa kasaysayan sa Biblia (Genesis 22:14). Ang mga hunahuna bahin sa “balay ni JEHOVA” ug bahin sa “Jerusalem” sabton sa espirituwal nga kahulugan nga nagalabaw sa aktuwal nga panahon ni David. Samtang nag-ampo si David bahin sa kalinaw sa Jerusalem, nadasig kita sa pagdamgo sa hulagway sa espirituwal nga Jerusalem nga gikan niini ang kalinaw ug paghukom modan-ag ngadto sa mga kinatumyan sa kalibutan, ingon nga usa ka panalangin alang sa kanasuran (Genesis 22:17, 18); itandi sa Genesis 12:3).

Nga si David, ang manggugubat, naghunahuna bahin sa kalinaw sa Jerusalem nagpasabot sa ideya nga ang kalibutan maanaa sa gubat batok sa Jerusalem. Ang manalagna adunay panglantaw sa hitabo bahin sa “Armageddon,” sumala sa gitagna diha sa Pinadayag 16:16 ug diha sa Daniel 11:45. Ang ngalan nga Armageddon, nga nagkahulugan “bungtod sa panagtigum,” nagpasabot ngadto sa bungtod sa Ginoo diin ang katawhan sa Dios magtigum sa pagsimba. Kini nga “panagtigum” nagpasabot usab ngadto sa panagtigum sa katawhan nga moabut sa pagataki sa katawhan sa Dios. Ang mga pulong nga “bungtod ni JEHOVA” nagrepresentar, sa hulagwayon, espirituwal nga Sion sa Jerusalem. Nakita ni David sa matagnaon nga ang kalinaw sa kalibutan nagdepende sa kalinaw sa Jerusalem. Busa, iyang giawhag kita sa pag-ampo alang sa kalinaw sa Jerusalem nga niini nagdepende ang kalinaw, ang panalangin, ug ang kaluwasan sa kalibutan.

**Salmo 15 ug Salmo 24. Ang Bungtod sa Ginoo.** Diha sa Salmo 15 ug 24, nangutana si David og usa ka pangutana bahin sa sama nga hitabo, nga ang pagpuyo sa “balaang Bungtod,” nga nagpasabot ngadto sa Bag-ong Jerusalem didto sa langit. Apan, ang tubag niana nga pangutana lahi diha sa matag Salmo. Sa Salmo 15, ang gitutokan anaa sa tawhanong level ug mahitungud sa katawhan sa Dios. Ang paghulagway sa mga matarong gitandi dinhi uban sa paghulagway sa mga daotan diha sa Salmo 14, nga maoy maglutos sa katawhan sa Dios (Salmo 14:4), kinsa gipaila ingon nga “kaliwatan sa mga matarong.” Ang katawhan sa Dios nangita og “kadangpan” diha sa Ginoo (Salmo 14:5, 6) ug nangandoy alang sa Iyang kaluwasan, nga moabot “gikan sa Sion” (Salmo 14:7).

Ang Salmo 15 nagpadayon diha sa sama nga ugat, ug ang pangutana mitumaw, “Kinsa bay makapuyo sa Imong balaang bungtod?” (Salmo 15:1). Sa pagtubag niini nga pangutana,nagpasabot ang salmista ngadto sa katawhan sa Dios kinsa, sa pagtandi ngadto sa mga daotan diha sa nag-una nga Salmo, nagkinabuhi sumala sa mga prinsipyo sa panglihok, nga ang tanan niini matukma sa Napulo ka sugo: ang tulo, positibo (Sal, 15:2), ug ang pito, negatibo (Salmo 15:3–5). Ang nahauna nga prinsipyo naglakip sa tanan sa uban: “Siya nga magalakaw sa pagkamatarong” (Salmo 15:2). Ang Hebreo nga pulong tamim, “pagkamatarong,” nagkahulugan pagkabug-os, adunay kahulugan sa pagkabag-ohanon, ug nagsugyot sa usa ka matinumanon nga relihiyon nga niini walay kabakakan o pagkaduhay-hunahuna. Ang relihiyon sa katawhan sa Dios gipasukad diha sa pagkahadlok kang JEHOVA, diha sa tunga sa Salmo (tan-awa sa Salmo 15:4). Timan-i usab, nga kini nga prinsipyo kinahanglanon sa han-ay sa maayo nga pamatasan, bahin sa atong pagtagad sa uban. Aduna silay kabalaka sa negatibo nga pamatasan: pagpamakak (Salmo 15:2), pagpakaulaw sa dungog (Salmo 15:3), ug pagpanglimbong (Salmo 15:5).

**Ang Salmo 24 nagpalig-on sa Salmo 15.** Samtang ang Salmo 15 adunay existential nga pagtan-aw, ang Salmo 24 adunay usa ka universal nga pagtanaw, nga gisulti diha sa tulo ka mga sections. Ang salmo nagsugod sa usa ka pagpamatuod bahin sa Dios sa Paglalang, nga nagahari sa tibuok uniberso (Salmo 24:1, 2). Busa, ang salmo miirog ngadto sa tawag sa pagsimba, pinaagi sa pangutana, “Kinsa may makasaka ngadto sa bungtod ni JEHOVA?” (Salmo 24:3). Diha sa Salmo, ang pagsimba sa kinatibuk-an maoy usa ka tawhanong pagtagad ngadto sa paglalang sa Dios (Salmo 95:6, Salmo 100:1–3). Ang ikaduha nga bahin (Salmo 24:3–6) nagtubag sa pangutana diha sa Salmo 24:3 pinaagi sa pagpasantop nga kadto lamang ang adunay “mahinlo nga mga kamot ug usa ka putli nga kasingkasing” ug wala magsimbag mga diosdios maoy makasaka ngadto sa bungtod ni JEHOVA, sama sa pagsimba (Salmo 24:4). Ang salmo wala magpasabot dinhi ngadto sa usa ka ideal nga absolute nga pagkahingpit. Sa ulahi, kini nga mga nagsimba gihulagway ingon nga “ang kaliwatan niadtong mga nangita” sa Ginoo (Sal, 24:6).

Ang ikatulo nga bahin (Salmo 24:7–10) mahitungud sa pag-anhi sa Hari diha sa himaya. Gilarawan dinhi ang Dios ingon nga usa ka madaugon nga manggugubat, “gamhanan sa gubat” (Salmo 24:8), nga nagpukan sa mga gahum sa daotan ug kagubot, ug busa nagpahiuli sa kahusay sa kabuhatan. Sa usa ka pagkasulti, ang relihiyoso nga kaayohan sa katawhan sa Dios, kinsa nagpaabut alang sa kaluwasan gikan sa Sion, sa vertical ug horizontal. Kini nga ideal nagsakop sa personal nga pagtoo diha sa dili makita nga Dios ug paglaum sa umalabot nga gingharian; busa, kini makapasabot (makapahat nga kaalam) ug apocalyptic.

**Salmo 51: Usa ka Hinlo nga Kasingkasing.** Sumala sa superscription sa Salmo 51 (Salmo 51:1), kini nga pag-ampo nasulat gayud ni David sa diha nga giatubang ni Nathan ang propeta alang sa iyang sala. Apan ang iyang pag-ampo mahimo usab sabton ug hubaron ingon nga usa ka typical nga pakilooy sa bisan kinsa nga tawo nga nakaamgo sa iyang kasal-anan ug mga handum sa pagsugat sa atong umalabot nga Dios.

Nagsugod ang pag-ampo uban sa pagtuaw ni David ngadto sa Dios alang sa kapasayloan, uban sa paghangyo alang sa Iyang kalooy tungud sa iyang “mga paglapas” (Salmo 51:1). Dayon nausab ang salmo ngadto sa duha ka mga bahin. Ang unang bahin sa salmo (Salmo 51:1–9) maoy usa ka pakilooy ngadto sa Dios sa pagpapas sa iyang “mga kasal-anan ,” nga nagpabulag kaniya gikan sa Dios. Gihulagway dinhi ang Dios nga maloloy-on (Salmo 51:1), ang Dios sa “kamatuuran” (Salmo 51:6), ug ingon nga nagtago sa Iyang nawong (Salmo 51:9). Dako kaayo ang sala ug halalum nga ang tanang pulong alang sa sala gigamit sa pagpahinungod ngadto niini: khet’, “sala,” pesha’, “paglapas,” ug awon, “kasal-anan .” Aron sa paghatag og hukom sa pagkadako sa iyang sala, ang magbabalak naggamit og usa ka hyperbolic o nga hulagway: ang iyang sala nagasugod gikan sa panahon sa pagmando kaniya diha sa iyang tago-angkan sa iyang inahan (Salmo 51:5). Busa, ang bugtong paagi alang kaniya sa pagduol sa Dios ug pagpahiuli sa iyang relasyon Kaniya mao ang pagkawala sa iyang sala, daw ingon og walay nahitabo. Dinhi sa unang bahin, ang mga dugokan nga mga pulong sa pagpahayag niini nga ideya sa pagpapas nagtimaan sa pag-ampo: “papasa” (Salmo 51:1, 9), “hugasi” (Salmo 51:2, 7), “hinlo-i” (Salmo 51:2), ug “putli-a” (Salmo 51:7).

Ang ikaduha nga bahin sa Salmo (Salmo 51:10–19), nagtumong sa ideya sa pagpabag-o. Ang mga keywords mao ang “buhati,” “bag-oha,” “ipahiuli,” ug “lig-ona.” Ang Dios gihulagway ingon nga ang Magbubuhat (Salmo 51:10, 12, 15) ug Manluluwas (Salmo 51:14). Ang salmo nagtapos uban sa panan-awon sa “mga paril sa Jerusalem” ug ang halad nga gidawat sa Dios (Salmo 51:18, 19).

### Bahin III: Kagamitan sa Kinabuhi

Diha sa kahayag sa atong leksyon niining semanaha, palandonga ang mosunod nga mga pangutana: Unsay gitawag sa salmista sa “pag-ampo alang sa kalinaw sa Jerusalem” nagkahulugan alang kanato karon? Unsay kinahanglan atong buhaton arong sa pagkab-ut niini?

Palandonga ang rekomendasyon ni Jesus sa pag-ampo ngadto sa atong Amahan sa ibabaw, “Moabot ang Imong gingharian, matuman ang Imong kabubut-on dinhi sa yuta maingon man sa langit” (Mateo 6:10). Ilha nga kini nga pag-ampo dili lang bahin sa usa ka espirituwal nga sulbad ngadto sa atong makasamok nga kalibutan. Kini nga pag-ampo bahin kini sa pag-anhi ni Jesus aron sa pag-usab sa kalibutan. Hisguti.

Nganong kinahanglan ang atong paglaum sa pag-anhi sa Ginoo, ang pagtagad bahin sa mga timaan sa mga panahon, ang makapaulaw nga mga panghitabo nga nagkahitabo dinhi sa kalibutan, ug sa atong handum sa pagandam alang sa gingharian sa Dios magpadasig sa atong personal nga buluhaton, diha sa sa pagpatubo sa kinaiya ug kalamboan, ingon nga mga Cristohanon? Ngano ang sentiment ug mga panghunahuna sa atong mga kasingkasing motugbang sa atong mga ideals sa gingharian, usab? Isaysay kon ngano ang atong relihiyoso nga paningkamot ngadto sa pagpakabalaan, ug sa atong ideal sa pagkabalaan, kinahanglan maghimo kanato nga dugang ka sensitibo ngadto sa atong mga silingan ug ethical sa atong pagtagad kanila.

**Kalihokan:** Samtang kita magkinabuhi sa mga panahon sa mga gubat sa tibuok kalibutan, kinahanglan kita magtuon sa pag-ampo alang sa “kalinaw sa Jerusalem,” kini nga panghunahuna nagkahulugan nga ang kalinaw sa Jerusalem sa kalibutan kinahanglan mahimo nga usa ka bahin sa atong pagtagad. Pag-organisar og usa ka semana sa pag-ampo alang sa kalinaw sa yuta. Pagtuon sa pagpalambo sa kalooy o empathy alang sa mga tawo nga nag-ampo ilalum sa mga kahimtang sa gubat.

`Notes`