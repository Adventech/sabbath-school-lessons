---
title:  Tudloi ang mga Malapason sa Imong Dalan
date:   22/05/2025
---

Human sa pagpakita ni Jehova kang Isaias sa eksena o talan-awon didto sa lawak nga trono diha sa Isaias 6:1–8, ug human sa pagsulti kang Isaias nga ang iyang “kalapasan ginakuha na” ug ang iyang “sala gihinloan,” dayon niyag tubag sa Dios sa pag-ingon, “Ania ako! Ipadala ako” (Isaias 6:8). Sa diha nga siya nahibalo nga gimatarong na siya sa Dios, ug bisan pa sa iyang pagkahibalo sa iyang mga sayup, andam na siya sa pagbuhat alang sa Ginoo.

Dili ba kita sama niana karon? Unsaon man nato pagmantala sa kaluwasan ngadto sa uban kon wala kini sa atong mga kaugalingon? Ug atong mabatonan kini pinaagi sa pagtoo diha kang Jesus ug kon unsa ang Iyang nagbuhat alang kanato.

`Basaha ang Salmo 51:7–15. Unsay gisaad ni David nga buhaton human siya gipasaylo ug gihinloan gikan sa ilang sala?`

Ang pagtawag sa Dios kanato sa pagduol sa Iyang presensya , sa katapusan, mao ang pagpadala kanato balik sa gawas. Sa Iyang kaalam, nagtugon ang Dios sa mga tinubos sa pagalagad ingon nga Iyang nahaunang tingog ngadto sa nahulog nga kalibutan. Sa pila ka punto, ang ugdang nga mahimo sa Iyang katawhan dinhi sa yuta mabatyagan sa pagkagamhanan. Ang Pinadayag 18:1 nagsulti kanato nga ang Iyang katapusang pakilooy sa nahulog nga planeta maghatag og kahayag sa tibuok kalibutan.

“Walay labaw ka dali ang usa ka tawo nga moduol ngadto kang Cristo kaysa adunay nahimugso sa iyang kasingkasing ang handum sa pagpahibalo sa uban kon daw unsa ka mahal nga higala nga iyang nakaplagan diha kang Jesus; ang makaluwas ug makapabalaang kamatuuran sa iyang kasingkasing. Kon kita nabistihan sa pagkamatarong ni Cristo ug mapuno sa kalipay sa Iyang nagapuyo nga Espiritu, dili kita makapugong sa atong kalinaw. Kon atong natilawan ug nakita ang pagkamaayo sa Ginoo aduna kitay usa ka butang ikasulti. Sumala kang Filipe sa iyang pagkakaplag sa Manluluwas, atong dapiton ang uban ngadto sa Iyang presensya.”—Ellen G. White, Steps to Christ, p. 78.

Sa Pinadayag 14, ang mge mensahe sa tulo ka mga manulunda natukod diha sa “maayong balita nga walay katapusan” (Pinadayag 14:6). Una pa gani kana sa mga pagmantala sa paggula bahin sa pagsimba sa Usa “nga maoy nagbuhat sa langit ug sa yuta, sa dagat, ug sa mga tuburan sa tubig” (Pinadayag 14:7), o bahin sa pagkahulog sa Babilonia (Pinadayag 14:8), o bahin sa pagsimba sa ”mananap ug sa iyang larawan” (Pinadayag 14:9)—ang patukuranan sa ebanghelyo, sa kaluwasan diha kang Jesus, gimantala. Ug tungud kay ang mga pasidaan ug ang mga mensahe sa tulo ka mga manulunda walay kahulugan gawas gikan sa paglaum ug saad nga kadtong nagmantala niini nga mga mensahe diha kang Jesus ug unsa ang Iyang nabuhat alang kanila. Gawas sa “maayong balita nga walay katapusan,” wala gayud kitay ikasulti nga bisan unsa ka bililhon ngadto sa kalibutan.

`Ipasantop pagdugang ang kamatuuran nga, bisan sa dili pa gani magsugod ang pagmantala sa mga mensahe sa tulo ka mga manulunda, gitudlo kita ngadto sa “maayong balita nga walay katapusan.” Unsay kinahanglan isulti niini kanato kon unsa ang u nga patukuranan niini nga kamatuuran ngadto sa tanan nga atong gituohan?`