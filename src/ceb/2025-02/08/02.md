---
title:  Ang Atong Hataas nga Saserdote
date:   18/05/2025
---

Sa pagdumala ni Moises sa pagtukod sa tabernakulo, wala siya tugoti sa paggamit sa bisan unsa lang nga disenyo sumala sa iyang gusto. Gihatagan siya sa Dios og plano nga iyang sundon. “Siguroha nga imo kining sundon sumala sa pattern nga akong gipakita kanimo didto ibabaw sa bukid” (Exodo 25:40). Atong nakaplagan diha sa libro sa Hebreohanon nga ang pattern o sumbanan nga gigamit mao kadtong usa ka labaw ka hataas nga katinuoran, ang langitnong santuwaryo.

`Basaha ang Hebreohanon 9:11–15, bahin kang Cristo ingon nga atong Hataas nga Saserdote didto sa langitnong santuwaryo. Unsay gitudlo niini kanato kon unsay Iyang gibuhat alang kanato?`

Ang yutan-ong santuwaryo naglandong kang Jesus sa makapahibulong nga detalye, gikan sa sacerdote ug sa mga halad, ngadto sa furniture ug uban pang mga detalye sa plano. Ang tanan niini nagsulti bahin kang Jesus.

Ang libro sa Pinadayag, natural, dato kaayo diha sa hulagway sa santuwaryo. Atong makita ang kandelaryo o candlestick diha sa pangabli nga mga bersikulo, ang arka sa tugon sa tin-aw naghisgot sa kapitulo 4, ug usab ingon nga daghang pagpahinungod ngadto sa templo. Kon walay pagsabut bahin sa santuwaryo sa Daang Tugon, mahimo nga imposible ang pagsabut sa gipasabut ni Juan sa iyang mga paghulagway sa iyang mga panan-awon. Ang mga kasinatian sa Israel, nagsulat si Pablo, “kining mga butanga nahitabo kanila ingon nga pasidaan, ug gisulat ingon nga tugon alang karon kanato nga mga hing-abutan sa katapusan sa kapanahonan” (1 Corinto 10:11).

Adunay daghan nga atong makat-onan gikan sa pagtuon sa mga detalye sa templo. Sa libro sa mga Salmo, atong makaplagan ang importante nga bahin alang sa pagsabut sa pila niini ka mga detalye: sa unsa nga paagi ang katawhan sa Dios nadugtong ngadto sa templo. Atong makuha ang pila ka mga pasiklap kon giunsa ni David sa pagpakigdugtong ngadto sa santuwaryo ug sa mga serbisyo niini, ug atong makita ang kinasingkasing nga pagtagad sa katawhan sa Dios kon unsay buhaton sa Mesias alang kanila. Dili lamang ang mga sumbanan nga makatabang kanato sa pagtan-aw kang Jesus; ato usab mabatonan ang personal nga mga kasinatian niadtong nakasabot kon unsay gitudlo kanato pinaagi sa santuwaryo ug sa pagkuha og mga leksyon alang sa atong mga kaugalingon ug alang sa atong mga kasinatian uban sa Dios.

`Basaha ang Salmo 122. Bisan og dili kita makaadto sa literal nga yutan-ong santuwaryo ang “balay ni JEHOVA” (wala didto, ug bisan adunay usa nga gitukod sa sama nga dapit, wala nay kahulugan kini), unsa nga mga bahin makaplagan dinhi niini nga Salmo nga makadasig kanato kon unsay nabuhat ni Cristo alang kanato? Timan-i ang mga tema bahin sa kalinaw, kasigurohan, pagdayeg, ug paghukom.`