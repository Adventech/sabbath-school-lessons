---
title:  Dugang mga Pagpamatuud Bahin Kang Jesus
date:   02/11/2024
---

### Basaha sa Pagtoon Niini nga Semana
Juan 3:25-36, Juan 1:32-36, Daniel 7:18, Juan 6:51-71, Juan 5:36-38, Juan 7:37-53.

> <p>Tekstong Sagulohon</p>
> “Ug ako, sa ikaisa na ako gikan sa yuta, magakabig sa tanang tawo nganhi kanako” (Juan 12:32).

Wala lang magsulti si Jesus sa makapahibulong nga mga butang bahin sa Iyang kaugalingon, o kon kinsa Siya, o kon diin Siya magagikan. Iya usab gipakita kon kinsa Siya pinaagi sa mga milagro ug mga timaan nga Iyang gihimo. Maingon sa dayag nga gipamatuud sa uban bahin kang Jesus: “Kon mahitungha na ang Cristo, himoon ba kaha niya ang labaw pa ka daghang milagro kay sa nahimo niining tawhana?” (Juan 7:31).

Iyang gipaluyohan ang Iyang mga pulong sa mga buhat nga nagpamatuud sa kamatuuran sa Iyang mga pulong. Apan sa pagpadayon sa sugilanon, usa ka pagkabahinbahin nagsugod taliwala sa mga tawo. Ang pagayo sa tawo didto sa tuburan sa Betsata nakadani sa kasuko sa ubang mga pangulo. Ang diskusyon didto sa Capernaum nga sunod sa pagpakaon sa 5,000 miresulta sa pagsalikway sa mga panon sa katawhan kang Jesus. Ang pagbanhaw kang Lazaro naghimo og pagtoo sa uban apan nakapasuko sa uban nga maghatud ngadto sa paghukum ug pagpatay kang Jesus.

Niini nga semana atong lantawon ang uban niadto nga nagasaksi ug nagpamatuud bahin kang Jesus. Sa matag usa niini nga mga panghitabo, adunay pipila ka mga aspeto sa kon kinsa gayud si Jesus ang mapadayag, ug magdungan sila paghimo og mas lalum nga panan-awon bahin kang Jesus, ang Mesias.