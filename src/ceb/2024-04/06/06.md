---
title:  Ang Pagpamatuud sa Panon sa Katawhan
date:   07/11/2024
---

“Ug unya sa katapusang adlaw, ang labing dakung adlaw sa fiesta, si Jesus mitindog ug misinggit nga nag-ingon, “Kon adunay tawong giuhaw, umari siya kanako ug uminom. Sa mosalig kanako, sumala sa giingon sa kasulatan, ‘Gikan sa iyang kasingkasing modagayday ang mga sapa sa tubig nga buhi” (Juan 7:37, 38).

Gitala ni Juan, sa daghang panahon ang paglitok ni Jesus sa maisogong mga pahayag bahin sa Iyang kaugalingon, kon kinsa Siya ug unsa ang Iyang buhaton.

Ang mga tudling nga gikutlo gikan sa Juan 7:37, 38 maoy laing pananglitan kon unsa ang giangkon ni Jesus bahin sa Iyang kaugalingon ug kon unsa ang Iyang buhaton ngadto sa tanan nga moduul Kaniya. Kahibulungan usab kini, nga mga pagangkon.

`Sa pagpakigsulti ni Jesus ngadto sa mga Judio nga nagtambong sa Fiesta sa Tabernakulo, unsa ang tubag sa kadaghanan sa panon sa katawhan? Juan 7:37-53.`

Ang uban miingon nga Siya ang Manalagna sama kang Moises nga gitagna sa dugay na nga panahon (tan-awa sa Deuteronomio 18:15-19). Ang uban naghunahuna nga si Jesus mao ang Cristo. Apan kini nagdala ngadto sa lalis nga ang Mesias dili magagikan sa Galilea, nga Siya magagikan sa linya o kaliwat ni David, ug kinahanglan matawo sa Bethlehem—nga ang tanan niini tinuud bahin kang Jesus (itandi sa Mateo 1—2), bisan og daghan daw wala mahibalo niini!

Bisan ang mga polis nga opisyal nagpanagana Kaniya tungud sa kabatid sa Iyang mga pulong. Mitubag ang mga Pariseo ngadto sa mga polis uban sa laing pangutana. “Duna bay usa sa mga punoan o sa mga Fariseo nga misalig kaniya?” (Juan 7:48). Kini nga pangutana sa mga Pariseo nakahatag kang Juan og higayon sa pagpasulud na usab kang Nicodemo, kinsa human sa iyang pakighibalag kang Jesus gikan sa ilang mga pagbitik. “Ang atong kasugoan, mohukom ba diay kinig tawo aron silotan sa wala unay pagpatalinghug kaniya ug pagpakisayud unsa ang iyang nabuhat? (Juan 7:51).

Midawat ba gayod si Nicodemo kang Jesus ingon nga Mesias? Bisan kon kini nga talan-awon wala magpamatuud nga midawat siya, tali niini nga buhat kon unsa ang iyang gibuhat human mamatay si Jesus (tan-awa sa Juan 19:39, 40), ang Biblia naghatag kanato og lig-on nga pamatuud nga si Nicodemo mitoo gayod Kaniya.

Busa, ang tubag ngadto sa ila nga pangutana mao, Oo, gani, usa sa mga Pariseo nagtoo man usab, Kaniya.

`Basaha ang Juan 7:49. Unsa ang gisulti sa mga pangulo nga nagpakita sa ila nga pagsaway sa mga katawhan nga misunod kang Jesus? Unsa ang ato nga makuha nga leksyon dinhi?`