---
title:  Dugang Panghunahuna
date:   18/10/2024
---

Basaha ang sinulat ni Ellen G. White, “God With Us,” diha sa _The Desire of Ages_, p. 19-26.

“Nagtuaw si Ginoong Jesu-Cristo, ang balaan nga Anak sa Dios, naggikan sa sinugdanan gikan sa eternidad, usa ka lahi nga persona, apan kauban sa Amahan. Siya ang nagalabaw sa tanang himaya sa langit. Siya ang pangulo sa langitnong mga binuhat, ug ang gisimba sa mga manulunda gidawat Niya ingon nga Iyang katungud. Dili kini pagpanulis sa Dios (Proverbio 8:22-27).

“Adunay kahayag ug himaya diha sa kamatuuran nga si Cristo mao ang Usa uban sa Amahan sa wala pa matukod ang kalibutan. Mao kini ang kahayag nga nagadan-ag sa usa ka mangitngit nga dapit, naghimo niini nga nagasidlak sa balaan, orihinal nga himaya. Kini nga kamatuuran, walay katapusang misteryo, nagpasabut sa ubang misteryoso nga dili gayud mapasabut nga mga kamatuuran, samtang kini nahimutang diha sa kahayag nga dili maduul ug dili masabtan.”—Ellen G. White Comments, _The Seventh-day Adventist Bible Commentary_, vol. 5, p. 1126.

“Nagingon si Jesus, ‘ako, sa ikaisa na ako gikan sa yuta, magakabig sa tanang tawo nganhi kanako’ Juan 12:32. Kinahanglan ipadayag si Cristo ngadto sa makasasala ingon nga mao ang Manluluwas nga nagpakamatay alang sa mga sala sa kalibutan ug samtang atong tan-awon ang Kordero sa Dios diha sa krus sa Kalbaryo, ang misteryo sa pagtubos magsugod sa pagpasabut sa atong mga hunahuna ug ang pagkamaayo sa Dios maghatud kanato ngadto sa paghinulsol. Sa pagpakamatay alang sa mga makasasala, gipakita ni Cristo ang usa ka gugma nga dili masabtan; ug samtang magtan-aw ang makasasala niini nga gugma, makapahumok kini sa iyang kasingkasing, makapahimuut sa hunahuna, ug makadasig sa pagbasul sa kalag. . . . Sa panahon nga ang mga tawo maningkamot sa pagreporma, gikan sa tininuud nga handum sa pagbuhat sa husto, ang gahum ni Cristo mao ang magdani kanila. Ang usa ka impluwensiya nga niini wala nila maamgohi maglihok diha sa kalag, ug ang tanlag mapukaw, ug mausab ang panggawas nga kinabuhi. Ug sa diha nga si Cristo magdani kanila sa pagtutok sa krus, aron pagtan-aw nga ang ilang mga sala maoy nakadughang sa ilang mga sala, ang kasugoan mosulud sa ilang tanlag.”—Ellen G. White, _Steps to Christ_, p. 26.

**Diskusyonan nga mga Pangutana**:

`Ngano nga magsugod man si Juan sa pagsulti bahin kang Jesus sa Iyang buluhaton ingon nga Magbubuhat? Unsa ang gisulti niini kanato bahin sa kahinungdanon sa Paglalang sa tanang teolohiya? Busa, ngano nga importante man nga husto ang atong pagsabut sa Paglalang sumala sa gipadayag sa Kasulatan?`

`Dugangi paghisgot ang pangutana sa katapusan sa giton-an sa Dominggo. Unsa may mahitabo sa krus kon, sa baylo nga ang walay katapusan nga Dios ang magantos niini, ang binuhat nga linalang ang mamatay? Unsa man ang mawala kanato kon si Jesus maoy bisan unsa gawas sa walay-katapusang Dios?`