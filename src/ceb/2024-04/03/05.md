---
title:  Nagbalikbalik nga mga Temaâ€”Pagtoo/Walay Pagtoo
date:   16/10/2024
---

`Basaha ang Juan 3:16-21, Juan 9:35-41, ug Juan 12:36-46. Sa unsa nga paagi kini nga teksto nagsubli sa tema tali sa pagtoo/walay pagtoo nga makaplagan diha sa pasiuna?`

Diha sa Ebanghelyo ni Juan, ang tawo daw nabahin sa duha ka mga pundok: kadto nga nagtoo kang Jesus ug nagdawat Kaniya ingon nga Mesias ug kadto nga, adunay kahigayonan sa pagtoo, apan nagpili sa dili pagtoo.

Ang mga tinon-an anaa sa una nga pundok, maingon man sa uban sama kang Nicodemo (nga sa hinayhinay midangat sa pagtoo), ang babaye sa atabay, ug ang lalaki nga natawo nga buta. Sa ikaduhang pundok mao ang mga Pariseo ug hataas nga mga saserdote, ang mga tawo sa milagro sa pagpakaon sa 5,000, ug gani usa sa mga tinon-an, si Judas.

Makasibut nga ang pulong, ang noun, pagtoo/pagtoo (sa Grego pistis) dili gayud makita diha sa Ebanghelyo ni Juan. Apan, ang verb nga believe (pisteuo) makita 98 ka beses, nga itandi ngadto sa 241 ka beses sa tibuuk Bag-ong Tugon! Kini nga verb, sa pagkatinuud, usa ka dakung tema diha sa Juan. Kini nga paggamit sa verb baylo sa noun mahimo nga nagtudlo ngadto sa usa ka aktibo kaayo nga kahulogan sa pagkahimo nga usa ka Cristohanon. Ingon nga usa ka magtotoo kang Jesus maoy usa ka butang nga atong buhaton, ug gisulti kini kon unsaon nato pagkinabuhi ug dili lang ingon nga usa ka hugpong sa mga pagtolon-an. Sumala sa ato nga nahibaloan, ang yawa nagtoo usab kang Jesus (tan-awa sa Santiago 2:19).

Diha sa Juan, ang dakung kalainan tali sa duha ka mga pundok mao ang paagi nga ilang gidugtong ngadto kang Jesus. Ang mga tumotoo, o kadtong moduul sa pagtoo, adunay usa ka pagsalig ngadto Kaniya, bisan kon Iyang atubangon o badlongon sila. Moduul sila kang Jesus ug dili modalagan sa pagpalayo. Siya mao ang kahayag nga nagadan-ag kanila. Ug pinaagi sa pagtoo, pinaagi sa pagtoo, nahimo sila nga mga anak sa Dios.

Ang dili mga tumotoo, sa laing bahin, moduul kang Jesus aron makigaway Kaniya. Gihulagway sila ingon nga naghigugma sa kangitngit kaysa kahayag. Malisud kanila sa pagdawat sa Iyang mga gipahayag o ilang nakita Siya nga naglapas sa daang mga tradisyon ug wala magtuman sa ila nga mga gipaabut. Nagbarog sila sa paghukum Kaniya sa baylo nga ilang himoon ang Iyang kahayag sa pagsukod ug paghukum kanila. Kini nga tinamdan, siyempre, kanunay nakita diha sa relihiyoso nga mga pangulo, kinsa unta sa maayo, mao ang espirituhanong mga pangulo sa nasod, mao unta ang una nga modawat kang Jesus.

`Sa unsa nga mga paagi ikaw magkinabuhi sa imo nga pagtoo kang Jesus, sukwahi sa igo lang pagpatubo sa usa ka utoknon nga pagtoo ngadto Kaniya ingon nga ang Mesias? Ngano nga importante ang pagkahibalo sa kalainan? (tan-awa sa Mateo 7:21-23).`