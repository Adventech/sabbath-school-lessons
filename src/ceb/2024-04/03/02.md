---
title:  Sa Sinugdan—Ang Balaang Pulong
date:   13/10/2024
---

`Basaha ang Juan 1:1-5. Unsa ang gipadayag niini nga mga pulong bahin sa Pulong, nga mao si Jesu-Cristo?`

Nagsugod ang Ebanghelyo ni Juan uban niini nga kahibulungang hunahuna: “Sa sinugdan mao ang Pulong, ug ang Pulong uban sa Dios, ug Dios ang Pulong” (Juan 1:1). Kini nga usa ka matahum nga mga pulong adunay usa ka lalum tugkaron sa panghunahuna nga halos dili nato masabtan.

Nahauna, ang ebanghelista naghisgot ngadto sa sugilanon sa Paglalang, Genesis 1:1, “Sa sinugdan.” Didto na ang Pulong sa wala pa ang sinugdanan sa uniberso. Busa, gipamatuud ni Juan ang walay katapusan nga paglungtad ni Jesus.

Sunod, “Ug ang Pulong uban sa Dios.” Diha sa Juan 1:18, gipaila ni Juan nga “anaa sa sabakan sa Amahan.” Bisan unsaon nato og handuraw kon unsa gayod ang takdo nga kahulogan niini, usa ka butang ang siguro: Si Jesus ug ang Amahan suud kaayo nga pagkadugtong.

Unya, nagingon siya, “ug Dios ang Pulong.” Apan sa unsa nga paagi nga ang Pulong uban sa Dios ug sa sama nga panahon Dios? Ang tubag makaplagan diha sa Grego. Ang Grego adunay definite article, ang, apan walay indefinite article, a/an. Ang importante alang kanato, diay, mao nga ang Grego nga definite article, “the,” o ang, nagtudlo ngadto sa partikularidad, sa usa ka partikular nga butang o tawo.

Diha sa mga pulong nga “ang Pulong uban sa Dios,” ang pulong “Dios” adunay article, busa, nagtudlo kini ngadto sa usa ka partikular nga indibiduwal, ang Amahan. Ug ang Pulong uban sa Amahan. Diha sa mga pulong nga, “ug Dios ang Pulong,” ang pulong Dios walay article, nga, niini nga pagkabutang, nagtudlo ngadto sa mga kinaiyahan sa pagka-Dios. Si Jesus Dios—dili ang Amahan, apan Siya gihapon ang balaan nga Anak sa Dios, ang ikaduha nga Persona sa Godhead o pagka-Dios.

Gipamatuud sa apostol kini nga pagsabut, kaysa Juan 1:3, 4 nagingon nga si Jesus mao ang Magbubuhat sa tanang butang nga nabuhat. Bisan unsa nga butang nga wala pa kaniadto makita, miabut, pinaagi lamang kang Jesus, ang Dios nga Magbubuhat.

“Gikan sa kaadlawan sa eternidad ang Ginoong Jesu-Cristo uban sa Amahan; Siya mao ‘ang dagway sa Dios,’ ang dagway sa Iyang pagkadaku ug pagkahalangdon, ‘ang nagasidlak sa tanan sa Iyang himaya.’”—Ellen G. White, _The Desire of Ages_, p. 19.

`Ngano nga ang pagkabug-os nga pagka-Dios ni Cristo maoy usa ka importante nga bahin sa ato nga teolohiya? Unsa man ang mawala kanato, sa bisan unsa nga paagi, kon Siya usa lang ka binuhat? Dad-a ang imo nga tubag ngadto sa klase karong Sabado, ug pangandam sa pagpasabut ngano nga ang walay katapusan nga pagka-Dios ni Cristo importante alang sa ato nga pagtoo?`