---
title:  'Ang Sinugdanan sa Sugilanon: Ang Pasiuna'
date:   12/10/2024
---

### Basaha sa Pagtoon Niini nga Semana
Juan 1:1-5, Genesis 1:1, Juan 1:9-13, Juan 3:16-21, Juan 9:35-41, Mateo 7:21-23, Juan 17:1-5.

> <p>Tekstong Sagulohon</p>
> “Sa sinugdan mao na ang Pulong, ug ang Pulong uban sa Dios, ug Dios ang Pulong” (Juan 1:1).

Ang una nga semana nagtagad sa katapusan sa Juan, nga nagpasabut ngano nga iyang gisulat ang Ebanghelyo. Ang leksyon niini nga semana mobalik ngadto sa sinugdanan sa Ebanghelyo, diin gipahimutang ni Juan ang direksiyon nga siya, gipadasig sa Espiritu Santo, gusto niya dad-on ang nagbasa. Sa unsa nga mga pulong ug mga parapo sa ilang sinulat, ang mga magsusulat sa Bag-o nga Tugon sagad maghatag sa mga tema nga ilang gusto hisgutan. Mao man usab si Juan, ang mga tema gihatag ingon nga kabahin sa usa ka dakung pagpaila sa uniberso nga naghulagway sa naglabaw nga mga kamatuuran bahin kang Cristo Jesus—mga kamatuuran nga nagsugod pa gani ngadto sa wala pa ang Paglalang.

Kini nga pamahayag, sa pagabli sa libro, naghatag sa mga magbasa, kinsa nahibalo na nga si Jesus mao ang Mesias, usa ka bintaha nga ang mga tawo sa libro mismo wala mabatonan. Tin-aw nga makita sa magbasa ang dagkung mga tema sa pagbalik sa ebanghelista sa pagasoy kanato sa sugilanon bahin kang Jesus. Kini nga dagkung mga tema gibutang sulud sa panahon sa kasaysayan sa yutan-ong kinabuhi ni Jesus.

Ang pagtoon niini nga semana magsugod sa Pasiuna (Juan 1:1-18) ug mosumada sa dagkung nga tema. Kini nga mga tema makita usab sa ubang mga dapit sa Ebanghelyo ni Juan.