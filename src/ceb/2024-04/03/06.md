---
title:  Nagbalikbalik nga mga Tema—Himaya
date:   17/10/2024
---

`Basaha ang Juan 17:1-5. Unsa ang gipasabut ni Jesus sa Iyang pagingon, “Amahan, ang takna nahiabut na; pasidunggi ang imong Anak aron ang Anak makapasidungog kanimo”?`

Ang pagtoon gahapon nagtan-aw sa yutan-on, tawhanong sugilanon sa Ebanghelyo ni Juan sa panagsangka ug pakiglambigit sa mga hunahuna tali sa mga tawo, nga sa kanunay naglibut sa pagila kon kinsa si Jesus ug unsa ang Iyang ginabuhat. Ang pagtoon niini nga adlaw magtutok sa balaan, sugilanon sa uniberso, nga makaplagan usab diha sa Juan.

Ang pasiuna nagsugod sa sugilanon sa uniberso. Gipaila si Jesus ingon nga ang balaan nga Anak sa Dios, ang Magbubuhat sa uniberso. Sa makausa pa, bisan unsa nga butang nga wala maglungtad apan mitungha dili lamang pinaagi kang Jesus. “Ang tanang mga butang nangahimo pinaagi kaniya; ug niadtong mga nangahimo na” (Juan 1:3). Apan kini nagpadayon sa pagtimaan sa himaya sa Iyang pagkahimo nga tawo diha sa Pagpakatawo (Juan 1:14). Gigamit ni Juan ang mga pulong himaya (doxsa, ngadto sa pagdayeg, pagpasidungog, pagtuboy, paghimaya) sa pagsulti sa pagdawat sa pasidungog gikan sa mga tawo ug sa pagdawat og pasidungog o himaya gikan sa Dios.

Diha sa Juan, ang idiya sa paghimaya kang Jesus nadugtong ngadto sa konsepto sa Iyang takna; nga mao, ang panahon sa Iyang kamatayon, (itandi sa Juan 2:4, Juan 7:30, Juan 8:20, Juan 12:23-27, Juan 13:1, Juan 16:32, Juan 17:1). Ang krus maoy Iyang takna sa himaya.

Kini nga idiya daw katingalahan tungud kay ang paglansang maoy kinaulawan ug makauulaw nga paagi sa pagpatay sa karaang Romanhong kalibutan. Kini nga daw dili katoohan nga pagtandi, ang Dios diha sa usa ka krus, nagpakita sa pagkadugtong sa tawhanong sugilanon uban sa diosnon.

Ang tawhanong hut-ong, namatay si Jesus diha sa pagantos, usa ka tinamay nga kriminal nga nagtuaw, “Dios ko, Dios ko, nganong gitalikdan mo ako?” Kini nga tawo, mangitngit nga habig sa krus sa partikular gipahayag diha sa Mateo ug Marcos (Mateo 27:46, Marcos 15:34).

Apan ang mahimayaong habig sa krus gipahayag sa pinasahi diha sa Lucas ug Juan (Lucas 23:32-47, Juan 19:25-30). Usa kini ka dapit sa kaluwasan, sa kalooy, ug diin ang Anak sa Dios nagtugyan sa Iyang kaugalingon ngadto sa Iyang Amahan.

Daw unsa ka kasulian: Ang labing dakung himaya sa Dios gipadayag diha sa labing dakung kaulawan—pagpas-an sa mga sala sa kalibutan diha sa Iyang kaugalingon.

`Hunahunaa kon unsa ang kahulogan niini nga nagkinahanglan kini niana nga usa ka kalit nga butang, ang Dios sa Iyang kaugalingon diha sa krus, aron pagluwas kanato gikan sa sala. Unsa ang kinahanglan isulti niini kanato kon unsa gayod ka ngil-ad ang sala?`