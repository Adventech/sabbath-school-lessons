---
title:  Dugang Panghunahuna
date:   22/11/2024
---

Basaha ang sinulat ni Ellen G. White, “Let Not Your Heart Be Troubled,” p. 662-680, diha sa _The Desire of Ages_.

“Ingon nga usa ka bulawanong bahandi, ang kamatuuran gipiyal ngadto sa Hebreo nga katawhan. Ang ekonomiya sa Judio, nga gitiman-an sa Langit, gimugna ni Cristo sa Iyang kaugalingon. Diha sa mga hulad ug mga simbolo ang dakung kamatuuran sa pagtubos gisalipdan. Apan sa paganhi ni Cristo, ang mga Judio wala makaila Kaniya nga maoy gipunting niini nga tanang mga simbolo. Diha sa ilang mga kamut ang pulong sa Dios; apan ang gikabilin nga mga tradisyon sa mga kaliwatan, ug ang tawhanong paghubad sa Kasulatan, gitago gikan kanila ang kamatuuran nga anaa kang Jesus. Ang espiritwal nga kahulogan sa sagrado nga mga sinulat nawala. Ang tipiganan sa bahandi sa tanang kahibalo gibuksan ngadto kanila, apan wala sila mahibalo niini.

“Ang Dios dili magsalipod sa Iyang kamatuuran gikan sa mga tawo. Pinaagi sa ilang kaugalingong dalan sa pagbuhat ilang gisalipdan kini ngadto sa ilang mga kaugalingon. Gihatagan ni Cristo ang Judio nga katawhan sa daghang pamatuud sa pagpaila nga Siya mao ang Mesias; apan ang Iyang pagtolon-an nagkinahanglan sa tininuud nga pagkausab sa ilang mga kinabuhi. Ilang nakita nga kon ilang dawaton si Cristo, kinahanglan ilang biyaan ang ilang gimahal nga mga panultihon ug mga tradisyon, ang ilang hinakog, dili diosnong mga binuhatan. Nagkinahanglan kini sa usa ka pagantos sa pagdawat sa dili mausab, walay katapusang kamatuuran. Busa dili sila makadawat sa labing makadani nga pamatuud nga ikahatag sa Dios sa pagpalig-ong sa pagtoo diha kang Cristo. Nagangkon sila sa pagtoo sa Kasulatan sa Daang Tugon, apan nagdumili sa pagdawat sa pamatuud nga nasulat niini bahin sa kinabuhi ug kinaiya ni Cristo. Nahadlok sila nga madani basin mangakabig sila ug mapugos sa pagbiya sa ilang unang gibatonan nga mga opinyon. Ang bahandi sa maayong balita, ang Dalan, ang Kamatuuran, ug ang Kinabuhi, nakiguban kanila, apan ilang gisalikway ang kinadak-ang gasa nga gikahatag sa Langit.”—Ellen G. White, _Christ’s Object Lessons_, p. 105.

**Diskusyonan nga mga Pangutana**:

`Sa unsa nga paagi ang mga tagna nga natuman diha sa kinabuhi ni Jesus makapalig-on sa pagtoo?`

`Unsa nga tulo o upat ka dagkung mga babag nga nagpugong sa dalan sa relihiyoso nga mga pangulo sa pagtoo kang Jesus? Sa unsa nga paagi kini nga sama nga mga prinsipyo makita usab karon?`

`Paghimo og usa ka personal nga pagsusi kon hain mahimutang ang imong pagsalig karon? Unsa nga mga lakang imong gihunahuna nga makapalig-on sa imong pagtoo?`

`Unsa ang matudlo kanato sa imong tubag sa pangutana sa katapusan sa pagtoon niadtong Lunes bahin sa awtoridad sa Kasulatan, ug ngano nga kinahanglan ato nga isalikway ang bisan unsa nga butang nga makahatag og pagduhaduha sa katapusang awtoridad sa Kasulatan?`