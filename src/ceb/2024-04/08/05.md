---
title:  'Mga Tagna sa Daang Tugon Bahin Kang Jesus: Bahin II'
date:   20/11/2024
---

Gisultihan ni Jesus ang relihiyoso nga mga pangulo: “Kamo nagasusi sa mga kasulatan kay nagahunahuna man kamo nga pinaagi niini makakaplag kamo sa kinabuhing dayon; ngani kini mao ang nagapanghimatuod mahitungod kanako” (Juan 5:39). Pagkadakung pagangkon nga Iyang gihimo bahin sa Iyang kaugalingon!

Magkalahi ang mga pagbanabana, apan ang ubang mga eskolar naglalis nga si Jesus sa Nazaret nagtuman sa gatusan ka mga tagna sa Daang Tugon. Bisan unsa ang kadaghanon, ang mga kalisdanan batok sa usa ka tawo nga nagtuman bisan sa pipila lamang kanila, ilabina na gayod kon sa tanan, hilabihan ka kahibulungan. Sa matag karon ug unya usa ka tawo mogamit og usa ka dagway sama niini: hunahunaa lang makapuno sa usa ka dapit sama kadaku sa Texas og mga sinsilyo nga salapi duha ka piye ang kahabogon. Dayon magsugo sa usa ka tawo nga tabonan ang mga mata pagpunit sa rosas nga sinsilyo. Unsa nga mga kakulian niana, sa usa lang ka pagpunit, nga iyang mapunitan ang rosas nga sinsilyo?

Dili ikapangutana—ang pagkatawo ni Cristo, kinabuhi, ug kamatayon gitagna na diha sa Daang Tugon, makapahingangha nga pamatuud sa Iyang pagkatawo isip gipaabut nga Mesias. Gitudlo ni Jesus ang mga teksto sa Daang Tugon sa sublisubli sa pagpasantop niana gayod nga punto kon kinsa gayod si Jesus, ug usab, ngano nga kinahanglan kita motoo Kaniya ug modawat sa kaluwasan nga Iyang gitanyag.

**Unsa ang gipadayag sa matag usa sa mosunod nga mga pahayag diha sa Ebanghelyo ni Juan bahin kang Jesus ingon nga usa ka katumanan sa tagna sa Mesias?**

`Juan 12:13, Salmo 118:26`

`Juan 12:14, 15; Zacarias 9:9`

`Juan 13:18, Salmo 41:9`

`Juan 19:37, Zacarias 12:10, Zacarias 13:6`

Unsa ka kalig-on mahitungud sa imong gitoohan? Kon adunay mohagit kanimo ngano nga nagtoo ka man kang Jesus ingon nga mao ang Mesias, unsa nga mga tubag imong ikahatag, ug asa ka man moadto, ug ngano, sa pagtabang pagpanalipod sa mao nga pagtoo?