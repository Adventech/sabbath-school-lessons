---
title:  Ang Gamhanang Katungdanan sa Kasulatan
date:   18/11/2024
---

Dugang sa espesipiko nga mga timaan ug mga pamatuud nga gigamit ni Juan sa pagtudlo ngadto kang Jesus ingon nga ang Mesias, gipasabut usab ni Juan ang awtoridad sa Daang Tugon ug ngadto sa mga tagna, nga nagtagna sa buluhaton ni Cristo. Ang Daang Tugon mao ang sentro, dili lang sa Ebanghelyo ni Juan kondili sa tanang Bag-ong Tugon. Ang pagpamatarong alang kang Jesus, kon kinsa Siya, kaniadto, diin Siya nagagikan, ug unsa ang Iyang gibuhat, ug unsa ang Iyang buhaton—gipasukad diha sa Kasulatan, niini nga kahimtang sa Daang Tugon.

`Basaha ang mosunod nga mga teksto: Juan 5:39, 40, 46, 47. Unsa ang ila nga gitudlo kanato bahin sa pagtagad ni Jesus sa awtoridad sa Kasulatan?`

Sa tibuuk mga Ebanghelyo, sa sublisubli nagtudlo si Jesus ngadto sa pagbulot-an sa Kasulatan ingon nga usa ka dugokan nga saksi ngadto Kaniya. Pananglitan, sagad mogamit si Jesus sa mga panghitabo gikan sa Daang Tugon sa pagtabang sa pagtudlo ngadto sa Iyang kaugalingon ug kon unsa ang Iyang gibuhat. Ang mosunod maoy usa ka kahimtang, diin Iyang gigamit ang usa ka hitabo gikan sa Numeros 21:5-9. “Maingon nga ang halas giisa ni Moises didto sa kamingawan, maingon man usab kinahanglan igaisa ang Anak sa Tawo” (Juan 3:14). Dinhi, wala lang Siya naghisgot ngadto sa sugilanon, kondili pinaagi sa paggamit niini ngadto sa pagtudlo sa Iyang kaugalingon, naghatag Siya kanato sa kasaligang paghubad kon unsa ang buut ipasabut sa sugilanon.

Ug dili lang kay si Jesus, kondili ang uban, usab, naggamit sa Daang Tugon sa pagtudlo ngadto kang Jesus. Pananglitan, sayo diha sa Juan, atong mabasa ang mga pulong ni Filipe: “Among gikahibalag siya nga mahitungod gani kaniya si Moises diha sa kasugoan ug usab ang mga profeta” (Juan 1:45).

`Basaha ang mosunod nga mga teksto: Juan 13:18; Juan 17:12; Juan 19:24, 28, 36. Unsa ang ilang gitudlo bahin sa awtoridad sa Kasulatan sumala sa pagsabut ni Jesus ug ni Juan? Unsa ang kinahanglang isulti niini kanato bahin sa mahinungdanon nga kalabutan sa tibuuk Kasulatan alang sa atong pagtoo, usab?`

`Unsa nga mga gahum karon sa sekreto o dayag nagabuhat sa pagpaluya sa atong pagtoo sa awtoridad sa Biblia? Dad-a ang imo nga tubag sa klase karong Sabado.`