---
title:  Pagtuman sa mga Tagna sa Daang Tugon
date:   16/11/2024
---

### Basaha sa Pagtoon Niini nga Semana
Juan 5:17, 20, 36-40, 46,47; Juan 13:18; Juan 17:12; Jeremias 2:13; Zacarias 9:9; Juan 8:12-30.

> <p>Tekstong Sagulohon</p>
> “Apan mahitungod kanako adunay panghimatuod nga labi pang daku kaysa kang Juan; kay ang mga buhat nga gipiyal kanako sa Amahan aron akong tumanon kining maong mga buhat nga ginahimo ko karon, nagapanghimatuod mahitungud kanako nga ang Amahan mao ang nagpadala kanako” (Juan 5:36).

Atong makita sa sublisubli diha sa libro ni Juan ang tanang butang nga gisulti ug gibuhat ni Jesus nga nagpadayag nga ang Mesias (hammashiach), ang Cristo, miabut sa Israel. Ug Siya miabut, gani, ingon nga usa kanila, usa ka Judio nga natawo sa Bethlehem, sumala sa gitagna sa Kasulatan.

Apan, sumala sa gisulat ni Juan, “Ug siya dinhi na sa kalibutan, ug ang kalibutan nahimo pinaagi kaniya, ngani ang kalibutan wala makaila kaniya” (Juan 1:10).

Dinhi Siya sa kalibutan, ang kalibutan gibuhat pinaagi Kaniya, apan ang kalibutan wala makaila Kaniya? Kahibulungan kana nga pagkasulti. Ug sumala sa ato nga makita diha sa Juan ug sa ubang mga Ebanghelyo, daghang mga tawo nga wala makaila Kaniya bisan og kinahanglan unta sila makaila, ilabina tungud sa tanang butang nga gibuhat ug gisulti ni Jesus. Ug, gani dugang pa, tungud kay ang kasulatan sa Daang Tugon nagtudlo ngadto Kaniya.

Atong tan-awon niini nga semana ang dugang pa nga mga paagi sa pagpadayag ni Juan kang Jesus ingon nga ang Mesias, ug usab, atong tan-awon ngano ang ubang mga tawo nagpadayon gihapon sa pagsalikway Kaniya bisan pa sa tanang gamhanang mga rason sa pagpamatuud Kaniya nga mao ang Cristo.

Unsa ang atong makat-onan gikan sa ila nga mga sayup?