---
title:  'Mga Tagna sa Daang Tugon Bahin Kang Jesus: Bahin I'
date:   19/11/2024
---

Sa usa ka diskusyon uban sa relihiyoso nga mga pangulo bahin sa Iyang pagkatawo, gipamatuud ni Jesus ang awtoridad sa Kasulatan. Sa nahaunang pasiklap, daw dili kinahanglanon alang Kaniya sa pagbuhat niana tungud kay ang relihiyoso nga mga pangulo nagtoo man sa Biblia. Apan bisan pa, bisan uban kanila, si Jesus nagpasantop sa awtoridad sa Kasulatan, ug Iyang gibuhat kadto aron pagpakita kanila kon kinsa Siya bisan og unsa kagahi ang ilang mga kasingkasing, ug bisan kon giunsa nila pagsulay sa pakigaway sa pagtoo.

Samtang gitala ni Juan ang daghang direkta nga mga kinutlo gikan ug mga paghisgot ngadto sa Daang Tugon nga nagtudlo ngadto kang Jesus ingon nga katumanan sa mga saad sa Daang Tugon sa usa ka Mesias.

**Sa unsa nga paagi ang mosunod nga mga pahayag sa Bag-o ug Daang Tugon nagkadugtong? Nga, sa unsa nga paagi naggamit ang Bag-ong Tugon niini nga mga teksto sa pagsaksi ngadto kang Jesus?**

`Juan 1:23, Isaias 40:3`

`Juan 2:16, Isaias 69:9`

`Juan 7:39, Jeremias 2:13`

`Juan 19:36, Numeros 9:12`

Dili lamang si Juan, kondili si Pedro, Pablo, Mateo, Marcos, Lucas, ug ang tanang mga magsusulat sa Bag-ong Tugon, ilalum sa pagdasig sa Balaang Espiritu, balikbalik nga nagpasantop kon sa unsa nga paagi ang kinabuhi, kamatayon, pagkabanhaw, ug pagsaka ni Jesus nga taga-Nazaret ngadto sa trono sa Dios mao ang katumanan sa mga tagna sa Daang Tugon.

Ug bisan tuod si Jesus padayong nagpunting sa mga tinon-an ngadto sa Kasulatan, nga nagtagna sa Iyang ministeryo—kanus-a nga ang mga tinon-an, sa katapusan, nakasabut nga ang Kasulatan nagpunting Kaniya? Sa human na Siya mamatay ug nabanhaw ug pagpakita ngadto kanila, nga sa katapusan, sila nakasabut niini. “Mao man gani nga sa pagkabanhaw na niya gikan sa mga patay, ang iyang mga tinun-an nahinumdom sa iyang pagsulti niini; ug sila nanagpanoo sa kasulatan ug sa pulong nga gisulti ni Jesus” (Juan 2:22; tan-awa usab sa Juan 20:9).