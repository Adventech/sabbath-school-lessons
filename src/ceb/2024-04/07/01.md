---
title:  Bulahan Kadtong Nanagpanoo
date:   09/11/2024
---

### Basaha sa Pagtoon Niini nga Semana
Juan 8:54-58, Genesis 12:3, Roma 4:1-5, Juan 12:1-8, Juan 19:4-22, Juan 20:19-31, Daniel 2, Daniel 7.

> <p>Tekstong Sagulohon</p>
> “Ug si Jesus miingon kaniya, “Mitoo ba ikaw tungod kay nakita mo ako? Dalaygon kadtong wala managpakakita, ngani nanagpanoo’ ” (Juan 20:29).

Sa iyang tibuuk Ebanghelyo, si Juan may nagkalainlaing mga tawo—mga tawo nga nagkalainlaing mga kagikan, mga pagtolon-an, ug mga kasinatian—ang tanan nagpamatuud kong kinsa si Jesus.

“Tan-awa, mao kana ang Cordero sa Dios!” (Juan 1:36). “Gikahibalag namo ang Mesias” (Juan 1:41). “Rabbi, Ikaw mao ang Anak sa Dios! Ikaw mao ang Hari sa Israel” (Juan 1:49). “Mao ba kaha kini ang Cristo?” (Juan 4:29). “Kami nagatoo dili na tungod sa imong mga pulong, kay kami na gayud mao ang nakadungog kaniya, ug among naila nga siya sa pagkatinuod mao ang Manluluwas sa kalibutan” (Juan 4:42). “Ginoo, kang kinsa man kami moadto? Ikaw mao ang may mga pulong mahitungod sa kinabuhing dayon” (Juan 6:68). “Ako nagatoo nga Ikaw ang Cristo, ang Anak sa Dios, ang moanhi sa kalibutan” (Juan 11:27). “Buta ako, apan karon makakita na ako” (Juan 9:25). “Tan-awa, ania ang inyong Hari” (Juan 19:14). “Wala akoy nakita nga ikasumbong batok Kaniya” (Juan 19:6). “Ginoo ko, ug Dios ko!” (Juan 20:28).

Kinsa man ang pipila niini nga mga tawo, ug ngano nga nagpamatuud man sila ngadto kang Jesus?