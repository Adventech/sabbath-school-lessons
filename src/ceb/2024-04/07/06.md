---
title:  Ang Atong Pagpamatuud Kang Jesus
date:   14/11/2024
---

Sa sublisubli, samtang si Juan nagpresenta og mga saksi ngadto kang Jesus, ang iyang tumong mao ang pagdala kanato ngadto sa usa ka hingpit nga panapus nga pahayag: â€œUg sa atubangan sa mga tinun-an gipanghimo ni Jesus ang daghan pang ubang mga milagro nga wala mahisulat niining basahona; apan kining ania gisulat aron motoo kamo nga si Jesus mao ang Cristo, ang Anak sa Dios, ug nga sa pagtoo makabaton kamog kinabuhi diha sa iyang ngalan. (Juan 20:30, 31).

Handurawa nga didto ka, sa personal, diha sa unod, ug sa nakakita kang Jesus nga nagbuhat niini nga daghang milagro. Makatoo gayod kita, dili ba? Gusto kita maghunahuna niini; apan, sa pipila ka paagi, kita adunay dugang mga rason sa pagtoo kang Jesus kay niadtong sa nakakita gayod sa mga milagro. Ngano man?

`Unsa ang pipila sa mga butang nga atong nabatonan karon nga wala mabatonan niadtong nagkinabuhi sa panahon ni Jesus nga makatabang kanato sa pagtoo? Tan-awa, pananglitan, sa Mateo 24:2, Mateo 24:14, Mateo 24:6-8.`

Ug tungud kana kay kita walay gamhanan nga mga asoy diha sa Ebanghelyo ni Juan, kita adunay dakung bintaha sa pagtan-aw sa daghan kaayo kon giunsa pagkatuman sa gitagna ni Jesus ug sa mga magsusulat sa Biblia, sama sa pagkaguba sa templo (Mateo 24:2), ang pagkaylap sa maayong balita sa tibuuk kalibutan (Mateo 24:14), ang dakung pagsupil (2 Tesalonica 2:3), ug ang kalibutan nagpadayon nga usa ka nahulog ug daotan nga dapit (Mateo 24:6-8). Sa tibuuk panahon sa kinabuhi ug ministeryo ni Jesus, ang Iyang mga sumosunod nagpabilin nga usa ka gamay ug dinaogdaog nga pundok sa mga lalaki ug mga babaye kinsa, pinaagi sa tawhanong mga sulondan, mahanaw na unta gikan sa kasaysayan sa dugay na nga panahon. Sa unsa nga paagi sila nasayod, sama kanato, nga tanan kini nga mga butang mahitabo? Ug sila nasayod. Gani, ang atong kaugalingong pagtoo ania ingon nga usa ka katumanan sa tagna ni Jesus nga ang maayong balita moabut ngadto sa tibuuk kalibutan.

Ug, karon, mga duha ka libo ka tuig sa ulahi, ingon nga mga sumosunod ni Jesus, kita usab nakabaton sa pribilehiyo sa pagsaksi ngadto kang Jesus ug ngadto sa Iyang nabuhat alang kanato. Dili pinaagi sa pangatarongan ni Natanael, Nicodemo, sa babaye sa Samarianhon, o sa mga pagtolon-an sa mga Pariseo nga makaila kita kang Jesus ingon nga ang Mesias alang sa atong mga kaugalingon. Pinaagi sa pagbasa sa Kasulatan ubus sa pagpaila sa gahum sa Espiritu Santo nga atong gidawat si Jesus ingon nga mao ang Manluluwas sa kalibutan.

Ug unya, ang matag usa kanato, sa atong kaugalingong paagi, ug pinaagi sa atong kaugalingong relasyon sa Dios, makabaton sa usa ka sugilanon nga ikasugilon. Ang atong sugilanon tingali dili sama ka talagsaon ingon niadtong nakakita sa patay nga gibanhaw o sa usa ka tawo nga buta sukad pa sa iyang pagkatawo nga naulian sa panan-aw, apan dili kini magsapayan. Ang mahinungdanon mao nga nakaila kita kang Jesus alang sa atong mga kaugalingon, ug sa atong kaugalingong paagi makapamatuud ngadto Kaniya, maingon sa gihimo niadto nga mga tawo diha sa Ebanghelyo ni Juan.