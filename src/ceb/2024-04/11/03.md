---
title:  Si Jesus ug ang Amahan
date:   09/12/2024
---

Gibuhat kita sa Diosnong Kapangulohan alang sa usa ka personal nga relasyon uban Kaniya (Genesis 1:26, 27). Apan tungud sa sala, nawad-an na sila og maayo nga relasyon sa Dios. Ato nga makita ang dihadiha nga kabug-at niana nga pagkabalda pinaagi sa sugilanon didto sa Tanaman sa Eden.

`Basaha ang Genesis 3:7-9. Sa unsa nga paagi kini nagpadayag sa kalainan nga gipahinabo sa sala, ug unsa ang kahulogan nga ang Dios ang nangita kanila, ug dili sila ang nangita sa Dios?`

Ang tumong sa Diosnong Kapangulohan mao ang pagtanyag sa pagayo ngadto sa tanang katawhan sa nahimong kadaot sa sala, bisan kon ang tanan dili modawat sa Iyang gitanyag.

Aron sa pagkab-ut ang pagpahiuli niini nga relasyon, usa ka Sakup sa Diosnong Kapangulohan ang nahimo nga tawo. Busa, ang Pulong nahimo nga unod ug nagpuyo ipon kanato, sa pagpakita sa himaya sa Dios (Juan 1:14-18). Ang resulta, nakadawat ang tawo sa Iyang pagkapuno ug grasya. Mao kini ang gianhian ni Jesus nga pagpaambit, sa pagpamatuud sa himaya sa Dios aron ang relasyon nga naputol tungud sa sala mapahiuli, labing minus ngadto sa tanan nga andam sa pagdawat pinaagi sa pagtoo sa gitanyag kanila diha kang Cristo Jesus.

`Unsa nga kahibulungang paglaum ang makita alang kanato niini nga mga teksto? Juan 1:1, 2; Juan 5:16-18; Juan 6:69; Juan 10:10, 30; Juan 20:28.`

“Diha kang Cristo ang kinabuhi, orihinal, dili hinulaman, wala magagikan sa bisan unsa.”—Ellen G. White, _The Desire of Ages_, p. 530. Bisan pa niana ingong nagpakatawo nga Anak “gihaw-asan niya ang iyang kaugalingon” (Filipos 2:7) sa pagpalihok sa Iyang mga katungud, si Cristo, nga nagsulti bahin sa Iyang paglungtad dinhi sa yuta ingong usa ka tawo taliwala sa mga tawo, makapahinungod ngadto sa Iyang pagkabaton sa kinabuhi ingon nga usa ka gasa gikan sa Dios. “Ang pagka-Dios ni Cristo maoy pasalig sa motoo sa dayon nga kinabuhi.”—_The Desire of Ages_, p. 530.

Ang Dios wala mailhi sa katawhan (Juan 17:25). Busa, Iyang gipadala ang Iyang bugtong-Anak (Juan 9:4, Juan 16:5) aron nga Siya, ang Amahan, mailhan.

`Diha sa kahulogan sa cosmos o uniberso, usa ka ateyista nagsulat, “Diha sa atong pagkawalay-kahibalo, niini nga tanang kahalapad, walay timailhan nga ang tabang moabut gikan sa laing dapit aron sa pagluwas kanato gikan sa atong kaugalingon.” Unsa ang gitudlo sa Biblia, nga nagpakita kon unsa ka sayup kini nga tawo?`