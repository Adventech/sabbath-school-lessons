---
title:  Ang Langitnong Amahan
date:   08/12/2024
---

Ang Ebanghelyo ni Juan gisulat gikan sa baroganan sa kinatibuk-ang biblikal nga sugilanon, sugod sa atong gigikanan. “Sa sinugdan gibuhat sa Dios ang mga langit ug ang yuta” (Genesis1:1). O: Sa sinugdan ang Amahan, Anak, ug Espiritu Santo nagbuhat sa mga langit ug sa yuta. Sila mao ang tuburan sa tanan nga naglungtad. Ilang gibuhat ang uniberso, lakip ang mga binuhat nga nagpuyo niini. Sa atong planeta adunay usa ka pinasahi nga paglalang sa kinabuhi, ug ang labing pinasahi niana nga paglalang mao ang tawo. Ug ang tuyo sa Dios sa paglalang sa tawo mao nga kinahanglan kita magkinabuhi diha sa mahigugmaon nga panaguyon Kaniya ug sa usag-usa.

Ikasubo, nagdala si Lucifer og sala dinhi sa kalibutan. Ang sala, uban sa ubang mga butang. Maoy usa ka pagbalda sa atong relasyon sa Dios. Ang sala wala magpaila sa Dios sa husto. Busa, gikuha ni Jesus sa Iyang kaugalingon ang tawhanong kinaiyahan aron pagpahiuli sa kahibalo bahin sa Dios ug sa pagdala og kaluwasan nganhi sa tawo.

Samtang dinhi, nagpasakup si Jesus sa Iyang kinabuhi ngadto sa Amahan, pagkinabuhi sumala sa Iyang pagmando. Miingon Siya “Ako ug ang Akong Amahan usa.” (Juan 10:30). “Ang Amahan ania Kanako, ug Ako diha Kaniya “(Juan 10:38). “Kon dili Ko magbuhat sa buluhaton sa Akong Amahan, ayaw kamo pagtoo Kanako” (Juan 10:37).

**Unsa ang pila ka mga buluhaton sa Amahan, sumala sa gihulagway diha sa mosunod nga mga pahayag?**

`Juan 3:16, 17; Juan 6:57`

`Juan 5:22, 30`

`Juan 6:32; Juan 14:10, 24`

`Juan 6:45`

`Juan 15:16, Juan 16:23`

`Kini nga mga bersikulo nagpaila sa Amahan diha sa suud nga kadugtongan kang Jesu-Cristo, ang Iyang Anak. Ang Amahan adunay suud nga kontak sa ato nga kalibutan ug usa ka halalum nga pagpamuhunan sa atong kaluwasan. Unsa ang gitudlo kanato niini nga kamatuuran mahitungud sa gugma sa Dios alang kanato?`