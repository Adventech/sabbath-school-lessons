---
title:  Dugang Panghunahuna
date:   13/12/2024
---

Basaha ang sinulat ni Ellen G. White, “Let Not Your Heart Be Troubled,” p. 662-680, diha sa _The Desire of Ages_; “Additional Note on [John] Chapter 1,” The SDA Bible Commentary, vol. 5, p. 911-919.

Sa pagsuta kon kinsa si Jesus, ang Iyang mga kaaway naghukum pinaagi sa tawhanong mga sukdanan “pinasubay sa tawhanong paagi” (Juan 8:15). Malagmit nga labaw pa kini nga ngil-ad kaysa paghukom “pinasikad sa panagway” (Juan 7:24). Dinhi migamit sila sa sulondan sa unod, sa nahulog nga tawo diha sa usa ka nahulog nga kalibutan, nga walay makapadani nga gahum sa Espiritu (tan-awa sa Juan 3:3-7). Ilang nakita ang Iyang “unod,” ingon sa nakita, apan wala gayud maghunahuna sa kalagmitan nga Siya mao gayod ang Pulong nga nahimong unod (Juan 1:14). Ang pagila kang Cristo pinaagi sa limitado kaayo nga lindog sa sulondan sa pagtimbang Kaniya gikan sa usa ka kalibutanong panglantaw (2 Corinto 5:16).

“Ang Manlalaban ginganlan “ang Espiritu sa kamatuuran.’ Ang Iyang buluhaton mao ang paghubit ug paghupot sa kamatuuran. Magpuyo una Siya sa kasingkasing ingon nga ang Espiritu sa kamatuuran, ug busa nahimo Siya nga ang Manlalaban. Adunay kalipay ug kalinaw diha sa kamatuuran, apan walay tinuud nga kalinaw o paglipay makaplagan diha sa kabakakan. Pinaagi sa mini nga mga teoriya ug mga tradisyon nga si Satanas makagahum sa hunahuna. Pinaagi sa pagdala sa mga tawo ngadto sa mini nga mga sulondan, iyang gidaot ang kinaiya. Pinaagi sa Kasulatan ang Espiritu Santo mosulti sa hunahuna, ug magpasabut sa kamatuuran diha sa kasingkasing. Busa Iyang ipaila ang sayup, ug magpagawas niini gikan sa kalag. Pinaagi sa Espiritu Santo, nga magabuhat pinaagi sa pulong sa Dios, nga sumpoon ni Cristo ang Iyang pinili nga katawhan ngadto sa Iyang kaugalingon.”—Ellen G. White, _The Desire of Ages_, p. 671.

**Diskusyonan nga mga Pangutana**:

`Ang kinabuhing dayon mao ang pagila sa Dios (Juan 17:3). Unsa ang kahulogan sa pagkaila sa Dios, nga sukwahi sa igo lang pagkahibalo sa pipila ka mga kamatuuran bahin Kaniya, nga, Siya gamhanan o mahigugmaon o usa ka Dios sa hustisya? Kon adunay mangutana kanimo, “Nakaila ka ba sa Dios?” Unsa man ang imo nga ikasulti? Sa unsa nga paagi si Jesus mohaum sa imong tubag?`

`Sa praktikal, matag adlaw nga mga pulong, unsa ang gipasabut sa mga pulong ni Jesus, “ang imong pulong mao ang kamatuuran”?`

`Nagampo si Jesus, “Dili ako mangamuyo nga kuhaon mo sila gikan sa kalibutan, kondili hinoon nga imo unta silang ilikay gikan niadtong dautan” (Juan 17:15). Sa unsa nga paagi ang atong kaugalingong mga pagpili makaapekto kon sa unsa nga paagi kini nag maong pagampo matubag diha sa atong kaugalingong mga kinabuhi?`