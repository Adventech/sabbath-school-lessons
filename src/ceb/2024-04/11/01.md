---
title:  Ang Amahan, ang Anak, ug ang Espiritu Santo
date:   07/12/2024
---

### Basaha sa Pagtoon Niini nga Semana
Juan 14:10, 24; Genesis 3:7-9; Juan 16:27, 28; Juan 16:7-11; Juan 17:1-26.

> <p>Tekstong Sagulohon</p>
> “Apan ang Manlalaban, ang Espiritu Santo, nga sa akong ngalan igapadala sa Amahan, siya mao ang magatudlo kaninyo sa tanang butang, ug magapahinumdom kaninyo sa tanan nga akong gikasulti kaninyo” (Juan 14:26).

Ang Ebanghelyo ni Juan may nagkalainlaing mga tema. Nangayo si Juan sa mga timaan (mga milagro) sa pagpakita nga si Jesus mao ang Mesias nga gisaad sa mga manalagna. Naggamit si Juan og usa ka lumbay sa mga saksi sa pagmantala kang Jesus ingon mao ang Cristo. Gigamit usab niya ang “AKO MAO” nga pahayag sa pagpaila ngadto sa Iyang pagka-Dios.

Ang tulo ka mga sakup sa Godhead o Diosnong Kapangulohan gihisgutan diha sa Juan 1 (Juan 1:1-4, 14, 18, 32-34). Sulud sa gatusan sa mga tuig ang mga tawo misulay sa pagsabut sa hingpit sa kinaiyahan sa Diosnong Kapangulohan, apan tungud kay dili man kita makahimo, daghan ang nagsalikway niini nga idiya. Daw unsa ka binoang, hinoon, ang pagsalikway sa usa ka butang tungud lang kay dili kita makasabut niini sa hingpit o tungud kay dili man kini mohaum sulud sa mga limitado nga tawhanong pangatarongan.

Nagingon siya nga kon gusto kamo makasabut sa Dios, kinahanglan ikaw motan-aw kang Jesus ug unsa ang gipadayag diha sa Pulong. Kini nga paagi nagbukas kanato sa usa ka tibuuk nga bag-ong kalibutan sa mga kadugtongan—taliwala sa tulo ka mga sakup sa Diosnong Kapangulohan, tali sa mga sakup sa Diosnong Kapangulohan ug sa mga tawo, ug taliwala sa mga tawo ug sa ilang mga kaugalingon. Ang leksyon niini nga semana magtan-aw kon sa unsa nga paagi ang Ebanghelyo ni Juan nagpaila sa Amahan, Anak, ug Espiritu Santo, apan karon sulud sa kahulogan sa pakigpulong sa panamilit (Juan 13:17).