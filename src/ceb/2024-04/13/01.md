---
title:  'Panapus: Pagila kang Jesus ug sa Iyang Pulong'
date:   21/12/2024
---

### Basaha sa Pagtoon Niini nga Semana
Juan 21; Juan 11:9, 10; Juan 8:42-44; Juan 4:46-54; 2 Timoteo 3:16; Juan 15:1-11

> <p>Tekstong Sagulohon</p>
> “Kamo nagasusi sa mga kasulatan kay nagahunahuna man kamo nga pinaagi niini makakaplag kamo sa kinabuhing dayon; ngani kini mao ang nagapanghimatuod mahitungod kanako” Juan 5:39.

Ang Ebanghelyo ni Juan, sama sa kang Marcos, nagtapus uban sa usa ka panagtagbo didto sa Galilea. Kini nga katapusang leksyon sa Juan nagtagad niadto sa panagtagbo apan naglangkob kini sa tema kon sa unsa nga paagi kita makaila kang Jesus ug sa Pulong sa Dios—usa ka konsepto nga makita sa ikaupat nga Ebanghelyo.

Bisan og nakiguban sila kang Jesus kapin sa tulo ka tuig, ang apostol sa gihapon dili pa andam sa pagdawat sa pagkalansang ug pagkabanhaw, bisan og gisultihan sila ni Jesus sa sublisubli kon unsa ang mahitabo.

Ikasubo, kay wala sila magtoo sa Iyang pulong. Kita karon mameligro sa paghimo sa sama nga butang: pagkadungog o gani sa pagbasa sa Pulong sa Dios, apan dili maminaw niini; dili magpabilin dinhi niini, ug sa dili pagtuman niini. Sa dili pagdawat niini ingon nga kahayag nga kinahanglan maggiya sa ato nga mga hunahuna ug mga panglihok. Kini, ikasubo, mao ang, tingali nga wala gituyo, sa daghan kaayo nga mga Cristohanon.

Niini nga, katapusang semana diha sa Juan, atong susihon ang uban niini nga dugokan nga mga punto diha sa mao nga Ebanghelyo, nga makatabang kanato sa paguswag nga dili lamang sa panghunahuna nga kahibalo bahin kang Jesus, kondili, sa pagila Kaniya nga mas maayo ug sa pagpuyo nga mas suud Kaniya ug sa Iyang Pulong.