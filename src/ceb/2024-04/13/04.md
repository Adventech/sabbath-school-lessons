---
title:  Kahayag ug Kangitngit
date:   24/12/2024
---

`Basaha ang Juan 1:4-10; Juan 3:19-21; Juan 5:35; Juan 8:12; Juan 9:5; Juan 11:9-10; ug Juan 12:35. Unsa nga dakung pagkalahi ania dinhi, ug ngano kini nga pagkalahi sukaranan kaayo sa pagpakubus sa kamatuuran?`

Ang kalibutan ania sa kangitngit; nagsalikway kini sa kahayag ug kini dili makahimo, sa kaugalingon, pagkaplag sa dalan niini ngadto sa matuud nga Dios, ang personal nga Dios sa Paglalang, pagpadayag, ug pagtubos.

“Dili gayud ang katawhan, sa kaugalingon, makakab-ot sa usa ka kahibalo sa balaan, ‘Sama sa gitas-on sa kalangitan; unsa ang arang mong mahimo? Labing halalum kay sa Sheol; unsa ang arang mong kahibaloan?’ Job 11:8. Ang espiritu lamang sa pagsagop makahimo pagpadayag kanato sa halalum nga mga butang sa Dios, nga ‘wala makita sa mga mata, ni madungog sa igdulongog, ni nakasulud sa kasingkasing sa tawo.’ ‘Ang Dios nagpadayag kanila nganhi kanato pinaagi sa Iyang Espiritu.”—Ellen G. White, _The Desire of Ages_, p. 412.

Si Jesu-Cristo lamang “ang nagpaila Kaniya,” ang Amahan (Juan 1:18). Ang Grego nga verb exegeomai, nga nagkahulogan “sa paghubad,” “sa pagpasabut,” “sa pagpaila”. Gipaila ni Juan si Jesus ingon nga langitnong mensahero, ang Usa nga nagpasabut sa kahulogan sa pagkaila sa Dios. Pinaagi lamang kang Jesus kita sa tinuud makaila sa Dios.

`Basaha ang Juan 8:42-44. Giunsa ni Jesus paghulagway ang mini nga patukoranan nga mao ang pasikaranan sa mga pangulo sa Israel sa ilang pagtoo?`

Kadtong dili mobarog diha sa kamatuuran magsulti gikan sa ilang kaugalingong mga kahimoan. Ilang “nakita” ang kahulogan sa usa ka teksto gikan lamang sa tawhanong pagtan-aw. Sa sukwahi, kinahanglan atong dawaton nga si Cristo mao ang kahayag sa kalibutan ug mosunod Kaniya sa ato nga paghubad sa Iyang Pulong. Agi og pagtandi ang yawa magsulti gikan sa “iyang kaugalingong kinaiya” (Juan 8:44). Kon dili kita magmatngon ug dili motugyan diha sa pagtoo ug pagtuman sa Dios, mameligro kita sa pagbuhat sa sama nga butang: magbasa sa teksto pinasikad sa ato nga kaugalingong mga handum, mga kagustohan, ug mga pagtan-aw, nga labaw pa ka sayon buhaton kaysa atong maamgohan.

`Unsaon nimo pagtubag sa kamatuuran nga “nakapasakit kanimo,” sukwahi kon unsaon nimo pagtubag kadto nga mga kamatuuran?`