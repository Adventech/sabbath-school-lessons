---
title:  Dugang Panghunahuna
date:   27/12/2024
---

Ang panglantaw sa Dios lahi kaayo sa panglantaw sa tawo. Gipahat sa Dios ang Iyang panglantaw kanato pinaagi sa Iyang Pulong, ang Biblia, ubus sa gahum sa Espiritu Santo. Sa ato ang pagpili kon maghandum kita sa paglakaw diha sa kangitngit o modawat sa kahayag nga nagagikan kang Jesu-Cristo gikan sa gipadayag diha sa Pulong.

Kabahin niini nga pagpili mao ang atong personal nga pagtahan o pagtugyan ngadto kang Jesu-Cristo, ang Anak sa Dios ug ang Manunubos sa katawhan. Pinaagi sa gahum sa Espiritu Santo, sa Dios-Amahan nagpadayag nganhi kanato—diha sa kinabuhi, kamatayon, ug pagkabanhaw ni Jesus—ang kaladmon sa Iyang gugma. Ug nakaila kita kang Jesus tungud sa Iyang kinabuhi, kamatayon, ug pagkabanhaw nga nasulat diha sa Pulong sa Dios.

“Ang mga manulunda sa Dios sa kanunay nagapanaw gikan sa yuta ngadto sa langit, ug gikan sa langit nganhi sa yuta. Ang mga milagro ni Cristo alang sa mga masakiton ug nanagantos gihimo sa gahum sa Dios pinaagi sa pagministeryo sa mga manulunda. Ug pinaagi kang Cristo, pinaagi sa pagministeryo sa Iyang langitnong mga mensahero, nga ang matag usa ka panalangin moabut gikan sa Dios nganhi kanato. Sa pagdala diha sa Iyang kaugalingon sa pagkatawhanon, ang atong Manluluwas naghiusa sa Iyang mga interes uban sa nahulog nga mga anak nga lalaki ug mga babaye ni Adan, samtang pinaagi sa Iyang pagka-Dios Iyang gikuptan ang trono sa Dios. Ug busa si Cristo mao ang paagi sa komunikasyon sa mga tawo ug sa Dios, ug sa Dios sa mga tawo.”—Ellen G. White, _The Desire of Ages_, p. 143.

**Diskusyonan nga mga Pangutana**:

`Sa tanang mga sugilanon diha sa libro sa Juan, unsa man ang nagsulti sa labing kusog kanimo bahin sa gugma ug kinaiya sa Dios? Ipaambit sa imong klase ngano nga imong nakaplagan kana nga sugilanon nga makapadani kaayo.`

`Sa praktikal nga mga pulong, unsaon man sa usa ka tawo pagpangita sa kamatuuran?`

`Ngano nga sagad malisud man ang paghiklin sa kaugalingon ingon nga manlalaban sa kamatuuran? Makahimo ba kita sa pagbuhat niini sa hingpit, makahimo ba ang ato nga pagkatawhanon, sa usa ka sukod, makaapekto gihapon sa atong paglantaw sa Kasulatan? Ngano nga kinahanglan atong ilhon kini nga kamatuuran, ug sa unsa nga paagi ang pagpaubus mosulud sa pagtabang kanato sa pagtugyan sa ato nga mga pagpihig ngadto sa Pulong sa Dios?`

`Ang kasaysayan sa Western Christianity puno sa makalilisang nga mga pananglitan kon unsa ang mahitabo kon ang Pulong sa Dios ipailalum ngadto sa politika ug mga pagpihig sa mga tawo. Unsa ang pipila niana nga mga pananglitan, ug unsa nga leksyon ato nga makat-onan gikan kanila karon kon unsa ka peligro kon ang tawhanong mga panglantaw mao ang maggahum sa pagsala ngadto sa “paghubad” sa Biblia?`

`Isumada sa imong kaugalingong mga pulong ang dakung hulagway sa Ebanghelyo ni Juan. Unsa man ang sentro nga mensahe niini alang kanato karon?`