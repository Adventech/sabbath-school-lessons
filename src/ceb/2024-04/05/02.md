---
title:  Ang Kahimtang sa Panagtagbo
date:   27/10/2024
---

`Basaha ang Juan 4:1-4. Unsa nga panguna nga isyu ang mitultol kang Jesus latas sa Samaria?`

Ang mga Pariseo nakakaplag nga ang mga tinon-an ni Jesus nagbautismo sa dugang mga tawo kaysa gihimo niadtong kang Juan Bautista. Kini nga kahimtang makahimo og mga pagbungol tali sa mga sumosunod ni Juan ug kang Jesus. Ang mga tinon-an ni Juan, sa kinaiyanhon, nasina sa dungog ug kahimtang sa ilang agalon (itandi sa Juan 3:26-30). Ang makalipay nga tubag mao nga siya kinahanglan mokunhod apan si Jesus magatubo (Juan 3:30). Malagmit aron paglikay sa panagaway, mibiya si Jesus sa Judea padulong sa Galilea. Ang Samaria naghatag sa labing laktud nga dalan tali niadtong duha ka mga dapit, aron dili lang kadto mao ra ang mahimo nga agianan. Ang debotado nga mga Judio mosubay sa layo o liko nga agianan, padulong sa Silangan agi sa Perea. Apan si Jesus adunay buluhaton didto sa Samaria.

`Basaha ang Juan 4:5-9. Giunsa paggamit ni Jesus kini nga higayon sa pagabli sa Iyang pakigsulti sa babaye didto sa atabay?`

Ang atabay ni Jacob nahimutang sunod sa Sechem, samtang ang Sicar, diin naggikan ang babaye, mga usa ka milya ang gilay-on (1.5 km.) Naglingkod si Jesus kiliran sa atabay samtang ang Iyang mga tinon-an nangadto sa siyudad sa pagpalit og pagkaon. Siya walay ikatimba sa bugnaw nga tubig sa atabay aron Iyang mainum. Sa pagabut sa babaye aron magkuha og tubig, naghangyo Siya nga makainum.

Diha sa Juan 3, makapatingala nga si Nicodemo, usa ka pangulo sa mga Judio ug usa ka Rabbi, magpaubus sa iyang kaugalingon aron moduul kang Jesus. Miduul siya sa gabii aron dili makita sa mga tawo. Apan sa Juan 4, nagtago sa dan-ag kaayo nga hayag sa adlaw, tingali aron dili makahibalag sa ubang mga babaye nga moabut sa sayo sa buntag o sa pagkahapon nga maoy sagad maoy tingsag-ob og tubig, ug sa tungatunga sa adlaw o sa pagkaudto nga init na ang panahon? Bisan unsa nga katarungan sa iya nga paghiadto didto, ang iyang pagkahimamat kang Jesus nakausab sa iya nga kinabuhi.

Unsay sunod nga talan-awon? Usa ka Judio nga magtutudlo gitandi sa usa ka babaye nga Samarianhon nga ngil-ad og dungog. Daw unsa nga kalainan! Apan bisan pa, niini nga tukma nga kahulogan, usa ka maanindot nga panagtagbo ang nahitabo.

`Unsa nga pipila ka mga pagdili sa inyo nga kaugalingong kultura nga makalangan sa imong pagsaksi ngadto sa uban? Unsaon nato pagtoon sa paglatas kanila? Dad-a ang imo nga tubag ngadto sa klase karong Sabado.`