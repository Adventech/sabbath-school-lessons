---
title:  Ang Pagpamatuud sa mga Samarianhon
date:   26/10/2024
---

### Basaha sa Pagtoon Niini nga Semana
Juan 4:1-42; Juan 3:26-30; Jeremias 2:13; Zacarias 14:8; Ezequiel 36:25-27.

> <p>Tekstong Sagulohon</p>
> “Unya miingon sila sa babaye, “Kami nagatoo dili na tungod sa imong mga pulong, kay kami na gayud mao ang nakadungog kaniya, ug among naila nga siya sa pagkatinuod mao ang Manluluwas sa kalibutan’ ” (Juan 4:42).

Kinsa man kadto nga mga Samarianhon? Ang gingharian sa amihanan sa Israel nabihag sa mga Asiryanhon sa tuig 722 B.C. aron sa pagpalig-on sa politikanhong kahimtang, gikatag sa mga Asiryanhon ang ilang mga bihag sa ilang tibuuk emperyo. Sa sama nga paagi, ang mga bihag gikan sa ubang kanasuran gidala aron papuy-on sa amihanan nga gingharian, ug mao kini ang nahimo nga mga Samarianhon nga nagbuhat batok sa pagtukod pagusab sa templo sa pagbalik sa mga Judio gikan sa Babilonia. Ang mga Samarianhon, sa mao nga panahon, nagtukod sa ilang kaugalingong templo, ibabaw sa Bukid sa Gerizim. Apan kini nga templo giguba sa Judio nga pangulo si Juan Hyrcanus niadtong 128 B.C.

Sa panahon ni Cristo, kini nga walay pagtagdanay nagpadayon. Gibahin sa mga Judio ang Samaria kutub sa mahimo. Bisan ang pamatigayon, tingali nagpadayon, gidili ang ubang pagpakiglabot. Ang mga Judio dili manghulam gikan sa Samarianhon o gani dili modawat og usa ka tabang gikan kanila. Niini nga kahimtang, giasoy pagusab ni Juan ang panagtagbo tali kang Jesus, sa babaye didto sa atabay, ug sa mga tawo sa lungsod sa Samaria nga ginganlan ug Sicar.