---
title:  Ang Pagpadayag ni Jesus
date:   30/10/2024
---

`Basaha ang Juan 4:16-24. Unsa ang gibuhat ni Jesus sa pagpakita niini nga babaye nga nahibalo Siya sa kinaladman nga mga sekreto, ug giunsa niya pagtubag?`

Hilabihang makapabuta ang kahayag nga tan-awon sa direkta. Samtang ilhon si Jesus ingon nga usa ka manalagna, nagtinguha ang babaye sa paglikay na usab. Iyang gipangutana si Jesus bahin sa relihiyoso nga away tali sa mga Judio ug mga Samarianhon—sa angay nga dapit sa pagsimba.

Sa pagtubag, gipasabut ni Jesus nga ang mga Samarianhon wala makahibalo kon unsa ang ila nga gisimba. Ang ilang pagsimba maoy pagsagol sa Judaismo ug pagano nga pagsimba. Ang mga Judio nagsimba sa Dios nga nagpadayag sa Iyang kaugalingon—laing importante nga pagangkon alang sa usa ka Samarianhon.

Ang pagsimba sa matuud nga Dios nadugtong ngadto sa usa ka dapit. Busa, ang diskusyon, bahin sa usa ka dapit sa pagsimba wala kinahanglana sa ilang panagsultihay. Kay ang Dios espiritu, ug kadto nga mosimba kaniya maghimo niini diha sa espiritu ug sa kamatuuran. Gidawat sa babaye ang yano nga kamatuuran nga gipasabut ni Jesus ug andam siya sa pagdawat sa dugang pa.

`Basaha ang Juan 4:25. Sa unsa nga paagi gipadayag ni Jesus kaniya ang Iyang pagkatawo?`

Sa tanang upat ka mga Ebanghelyo, mao ra kini nga pahayag sa wala pa ang paghukum Kaniya nga gisulti ni Jesus sa yano kaayo ngadto sa usa ka tawo nga Siya mao ang Mesias. Ug Iyang gibuhat kini, dili sa dakung duot sa katawhan o atubangan sa importante nga tawo, kondili ngadto sa wala nganli nga babayeng Samarianhon, naginusara, didto sa atabay ni Jacob. Interesado Siya sa bisan kinsa nga mamingawon nga kalag nga nagbati nga nahimulag ug naginusara.

Busa, ngadto niini nga babaye, kinsa dili lamang gikan sa usa ka langyaw nga kultura, dili usab gikan sa labing hataas nga moral nga pagkatawo, gibuksan ni Jesus ang pagpaila kon kinsa Siya. Ug, sa napadayag na ni Jesus ngadto kaniya sa Iyang kahibalo sa iyang labing mangitngit nga mga sekreto, Siya naghatag usab niini nga babaye og dakung katarungan sa pagtoo kaniya.

`Unsa ang kinahanglan isulti kanato niini nga sugilanon ngano nga ang ebanghelyo kinahanglan magbungkag sa mga babag nga atong gihimo ingon nga mga tawo sa usag-usa kanato?`