---
title:  Ang Pagpamatuud ni Juan Bautista
date:   20/10/2024
---

Sumala sa gipakita sa leksyon sa milabay nga semana, ang Ebanghelyo ni Juan nagsugod kang Jesus-Cristo, ang Pulong, sa Iyang walay katapusan nga paglungtad sa wala pa ang paglalang. Apan diha sa sama nga pasiuna, mipakita si Juan Bautista ingon nga usa ka saksi ngadto kang Jesus. Ang ubang mga Judio sa panahon ni Jesus nagpaabut sa duha ka mesias, ang usa parionon ug ang usa harianon. Tin-aw nga gitudlo ni Juan nga si Juan Bautista wala magangkon nga mao ang usa niini nga mga mesias, kondili, maoy usa ka saksi ngadto sa usa ka mao ang matuud nga Mesias.

`Basaha ang Juan 1:19-23. Giunsa ni Juan Bautista pagpasabut ang iya nga ministeryo ug buluhaton?`

Gipadala sa relihiyoso nga mga pangulo ang mga pari ug mga Levita sa pagpangutana kang Juan kon kinsa siya. Uban sa hataas nga mga pagpaabut alang sa Mesias didto sa Judea, importante alang sa Bautista pagtino sa iyang relasyon ngadto sa mga nagapaabut. Dili siya mao ang Kahayag, apan gipadala siya gikan sa Dios aron pagsaksi ngadto sa kahayag ug sa pagandam alang sa pagabut sa Mesias (Juan 1:6-8). Mao nga iyang gitubag sila sa yano kutob sa iyang mahimo, sa pagingon, “Ako dili mao ang Cristo” (Juan 1:20).

Usab, namautismo si Juan pinaagi sa tubig, apan si Cristo magbautismo uban sa Espiritu (Juan 1:26, 33). Dili takus si Juan sa paghubad sa bugkos sa sandalyas ni Jesus (Juan 1:27). Gipili si Cristo sa wala pa si Juan, tungud kay Siya una pa kang Juan (Juan 1:30). Si Jesus mao ang Anak sa Dios, ug si Juan igo lang nagtudlo ngadto Kaniya (Juan 1:34).

`Basaha ang Isaias 40:1-5 ug Juan 1:23. Giunsa paggamit ni Juan kini nga mga bersikulo?`

Sa kaadlawan sa lubaongon ug batoon nga mga dalan, ang mga sulogoon usahay unahon pagpadala sa hari aron pagpatag sa nawong sa mga agianan ug sa pagkuha sa pagtarong sa mga likoonon kaayo, aron paghapsay sa pag-agi sa hari. Busa, sa katumanan sa tagna, miabut si Juan aron sa pagandam sa mga kasingkasing sa katawhan alang kang Jesus.

`Sa unsa nga paagi kinahanglan kita, ingon nga mga Adbentista, magbuhat sa sama nga matang sa pagministeryo sama sa gibuhat ni Juan Bautista? Unsa nga mga kasusama?`