---
title:  Mga Saksi ni Cristo Ingon nga ang Mesias
date:   19/10/2024
---

### Basaha sa Pagtoon Niini nga Semana
Juan 1:19-23; Isaias 40:1-5; Juan 1:29-37; Roma 5:6; Juan 1:35-39; Juan 1:43-51; Juan 3:1-21.

> <p>Tekstong Sagulohon</p>
> “Ug si Jesus mitubag kaniya, “Sa pagkatinuod, sa pagkatinuod, magaingon ako kanimo, gawas kon ang tawo igaanak pag-usab, dili siya makakita sa gingharian sa Dios” (Juan 3:3).

Dili ikapangutana, nga si Jesus naghatag sa mga tawo og gamhanan nga pamatuud sa kasulatan sa pagpaluyo sa mga pangangkon nga Iyang gihimo bahin sa Iyang kaugalingon, lakip sa “pagkatinuod, sa pagkatinuod, magaingon ako kaninyo, nga ang mosalig may kinabuhing dayon” (Juan 6:47).

Apan aduna pay dugang. Sa paghimo sa tubig ngadto sa bino; pagpakaon sa lima ka libo nga mga tawo sa pila lamang ka tinapay; sa pag-ayo sa anak nga lalaki sa dungganon nga tawo; pagpahiuli sa usa ka paralitiko didto sa tuburan sa Betsata; paghatag sa panan-aw sa tawo nga buta sukad pa sa iyang pagkatawo; pagbanhaw kang Lazaro gikan sa mga patay. Nagtawag ang Ebanghelista sa nagkalainlaing mga hitabo, ug mga tawo—Judio, Gentil, dato, kabus, lalaki, babaye, mga pangulo, yano nga mga tawo, mga edukado, ug dili mga edukado sa pagsaksi kon kinsa si Jesus.

Gitudlo gani ni Juan ang pagsaksi bahin sa Amahan sa Iyang kaugalingon, ug ngadto Kasulatan, ang tanan naghatag og pamatuud bahin sa Iyang kaugalingon.

Kini nga semana magsugod uban ang gamhanan nga pagsaksi ni Juan Bautista. Ang ubang mga saksi moabut sa entablado usab: Si Andres ug si Simon Pedro, si Felipe ug si Natanael, ug usa ka wala gidahum nga saksi, ang Pariseo nga Nicodemo. Apan adunay lain pa nga saksi nagpalikod sa landong (kadtong laing tinon-an uban kang Andres, diha sa Juan 1:35, 40)—si Juan sa iyang kaugalingon.