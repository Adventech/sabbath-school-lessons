---
title:  Dugang Panghunahuna
date:   25/10/2024
---

Basaha ang sinulat ni Ellen G. White, “Nicodemus,” p. 167-177, diha sa _The Desire of Ages_.

“Gisusi ni Nicodemo ang Kasulatan sa usa ka bag-ong paagi, dili alang sa diskusyon sa usa ka teoriya, kondili aron sa pagdawat og kinabuhi alang sa kalag. Iyang gisugdan ang pagtan-aw sa gingharian sa langit samtang iyang gipasakup ang iyang kaugalingon ngadto sa pagmando sa Espiritu Santo.

“Pinaagi sa pagtoo atong madawat ang grasya sa Dios; apan ang pagtoo dili mao ang atong Manluluwas. Kini walay ikahatag. Ang kamut nga niini kita mokuput kang Cristo, ug magpasalamat sa Iyang mga katakus, ang sulbad alang sa sala. . . . Ang paghinulsol moabut gikan kang Cristo maingon man katinuud sa pasaylo.

“Busa, unsaon man diay nato pagkaluwas? ‘Maingon sa pag-isa ni Moises sa bitin didto sa kamingawan,’ mao man usab sa pag-isa sa Anak sa tawo, ug ang matag usa nga nalimbongan ug gipaak sa bitin motan-aw ngadto kang Jesus ug mabuhi. ‘Tan-awa, mao kana ang Cordero sa Dios, nga magakuha sa sala sa kalibutan!’ Juan 1;29. Ang kahayag nga nagadan-ag gikan sa krus magpadayag sa gugma sa Dios. Ang Iyang gugma nagadani kanato ngadto sa Iyang kaugalingon. Kon dili nato isalikway kini nga pagdani, mandoan kita ngadto sa tiilan sa krus diha sa paghinulsol alang sa mga sala nga maoy nakapalansang sa Manluluwas. Unya ang Espiritu sa Dios pinaagi sa pagtoo makahatag og usa ka bag-ong kinabuhi diha sa kalag. Ang mga panghunahuna ug mga handum madala ngadto sa pagtuman ngadto sa kabubut-on ni Cristo. Ang kasingkasing, ang hunahuna, lalangon pagbag-o diha sa Iyang dagway nga nagabuhat sulud nato sa pagdaog sa tanang butang ngadto sa Iyang kaugalingon. Dayon ang balaod sa Dios masulat sa hunahuna ug kasingkasing, ug makahimo kita pagingon uban kang Cristo, ‘Nalipay ako sa pagbuhat sa Imong kabubut-on, O Dios ko’ Salmo 40:8.”—Ellen G. White, _The Desire of Ages_, p. 175, 176.

**Diskusyonan nga mga Pangutana**:

`Miabut si Juan Bautista sa pagandam sa dalan alang kang Jesus. Unsa ka malampuson ikaw makahukum sa iya nga ministeryo, bisan lang sa tawhanong pagtan-aw? Usab, samtang imo nga hunahunaon ang imo nga tubag, ipangutana, usab, ang importante nga pangutana: Unsaon nimo paghubit ang “kalampusan” sa espirituhanong mga butang?`

`Sa ulahi, gisulti ni Juan Bautista ang pila ka sinsero nga mga pagduhaduha (Mateo 11:2, 3; Lucas 7:19). Unsa ang nakaingon sa iya nga mga pangutana, ug unsa ang ato nga makat-onan gikan kanila kon unsa nato pagpalig-on sa atong pagtoo?`

`Sa klase, isaysay ang idiya kon unsa sa usa ka tawo sama kang Nicodemo, usa ka pangulo sa matuud nga iglesya, usa ka tawo kinsa sa pagkasiguro adunay daghang kahibalo, mahimo nga walay kahibalo sa espiritwal bahin sa kon unsay tinuud nga hinungdanon. Unsa nga mga leksyon ato nga makuha gikan niini nga kahimtang?`