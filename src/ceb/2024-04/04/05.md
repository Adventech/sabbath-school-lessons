---
title:  Si Felipe ug Natanael
date:   23/10/2024
---

`Basaha ang Juan 1:43-46. Unsa ang gipadayag sa mensahe ni Felipe bahin sa iyang pagtoo na nga daan kang Jesus?`

Si Felipe taga Betsata, mao man si Andres ug si Pedro. Iyang nakaplagan si Natanael nga iyang higala ug gisuginlan siya bahin kang Jesus. Gitawag ni Juan Bautista sa Jesus nga “ang Cordero sa Dios.” Gisuginlan ni Andres si Pedro nga iyang nakaplagan “ang Mesias.” Apan gitawag ni Felipe si Jesus nga mao ang gisulat ni Moises ug sa mga manalagna ug gidungangan sa ngalan, “Jesus nga taga-Nazaret.” Ang iyang pagpahinungod ngadto sa Nazaret nakapagula sa mahait nga reaksyon gikan sa iyang higala.

Si Natanael daw may pagpihig batok sa gamay nga lungsod sa Nazaret. Siguro gayod nga walay hari nga maggikan nianang dapit nga daplin sa dalan. Ang pagpihig sayon lang makabuta sa mga mata sa nagtan-aw nga mga tawo kon unsa gayod ang tinuud nga bili o takus sa pagtagad. Daw nakaila si Felipe, malagmit sa una nga mga panagsultihay kang Natanael, nga ang husto nga paagi sa pagtagad sa pagpihig dili maoy pila ka natuboy nga mga pilosopikal o teolohikal nga mga pangatarongan kondili sa pagdapit sa tawo ngadto sa pagsinati sa kamatuuran sa personal sa ilang mga kaugalingon. Igo lang siya nagingon, “Dali ug tan-awa.” Ug mao kana ang tukma nga iyang gibuhat. Miadto siya ug nakakita.

`Basaha ang Juan 1:47-51. Giunsa ni Jesus pagpatoo kang Natanael kon kinsa Siya, ug unsa ang tubag ni Natanael?`

Ang nawala tali sa bersikulo 46 ug bersikulo 47 maoy talandogon nga detalye kon giunsa pagtubag o pagtagad ni Natanael sa pagdapit ni Felipe. Mitindog siya ug miadto lang siya. Ang iyang pakighigala kang Felipe labaw pa ka lig-on kaysa iyang pagpihig, ug ang iya nga kinabuhi mausab gikan niadtong higayona ug nagpadayon.

Adunay maanindot nga mga pulong ni Jesus bahin kang Natanael, nagtawag kaniya nga usa ka Israelita nga walay limbong (Juan 1:47), usa ka dakung pagkalahi gikan sa gisulti kaniadto ni Natanael bahin kang Jesus (Juan 1:46). Mitubag si Natanael uban sa katingala kay wala pa man niya mahibalag si Jesus kaniadto.

Dayon nagpahinungod si Jesus sa pagkakita kaniya ilalum sa usa ka kahoy nga higuera, ug kini nga gamay nga pagkasulti nakapatoo kang Natanael. Si Jesus, pinaagi sa balaan nga pagsabut, nakakita kang Natanael nga nagampo, nangita alang sa kamatuuran ilalum niadto nga kahoy (tan-awa kang Ellen G. White, _The Desire of Ages_, p. 140, 141). Unya nakasulti si Natanael sa usa ka tinuboy nga pagsugid, sa pagtawag kang Jesus nga Rabbi, ang Anak sa Dios, ug ang Hari sa Israel. Timan-i kon daw unsa ka labing gamay nga pagpadayag nga naghatud ngadto sa labing daku nga pagsugid sa pagtoo.