---
title:  Ang Kordero sa Dios
date:   21/10/2024
---

Ang nasod sa Hebreohanon nagpaabut alang sa usa ka Mesias nga magpahigawas kanila gikan sa Roma. Ang kalab-uton sa Ebanghelyo ni Juan mao ang pagusab sa ilang pagsabut bahin sa Mesias aron ila nga maila diha kang Jesus ang katumanan sa mga tagna bahin sa umalabot nga Hari. Ang Mesias dili usa ka yutan-ong hari. Mianhi Siya aron pagtuman sa tanang mga saad sa Daang Tugon bahin sa Iyang kaugalingon, nga naglakip sa paghalad sa Iyang kaugalingon alang sa kalibutan, ug sa pagbag-o sa kadugtongan tali sa Dios ug sa Iyang katawhan.

`Basaha ang Juan 1:29-37. Unsa ang gimantala ni Juan Bautista bahin kang Jesus? Unsa nga dagway iya nga gigamit sa paglarawan Kaniya, ug ngano nga mahinungdanon kaayo ang pagsabut kon kinsa si Jesus ug unsa ang Iyang buluhaton?`

Ang gisulti sa Bautista bahin kang Jesus ingon nga ang Cordero sa Dios nagsuporta sa katuyoan sa Ebanghelyo ni Juan, nga mao ang pagdala bahin sa gibag-o o nga pagsabut sa buluhaton ug kinaiyahan sa Mesias. Si Jesus sa pagkatinuud, mao ang katumanan sa saad sa sistema sa paghalad, balik ngadto sa saad sa Manunubos, nga unang gihatag diha sa Genesis 3:15.

“Sa panahon sa bautismo ni Jesus, gitudlo ni Juan ngadto Kaniya ingon nga ang Cordero sa Dios, usa ka bag-ong kahayag nga gipadan-ag sa buluhaton sa Mesias. Ang hunahuna sa manalagna gitudlo ngadto sa mga pulong ni Isaias, ‘Gidala Siya ingon nga usa ka Cordero o Nating Carnero ngadto sa ihawan.’ Isaias 53:7—Ellen G. White, _The Desire of Ages_, p. 136.

`Basaha ang Marcos 10:45, Roma 5:6, ug 1 Pedro 2:24. Sa unsa nga paagi kini nga mga bersikulo makatabang sa ato nga pagsabut ug buluhaton ni Jesus ingon nga “ang Cordero sa Dios”?`

Bisan unsa ang dugang nga gikinahanglan sa Bautista mahibaloan bahin sa ministeryo ni Jesus, siguro siya nga si Jesus mao ang gisaad nga Mesias, ang Usa nga mianhi sa katumanan sa tagna.

`Hunahunaa sa halalum kini nga titulo alang kang Jesus ingon nga “ang Cordero sa Dios.” Unsa nga mga hulagway ang madala niini ngadto sa hunahuna, ug sa unsa nga paagi kini nga pagkadugtong ngadto sa Daang Tugon sa sistema sa paghalad makatabang kanimo sa pagpasalamat sa dakung bili sa ato nga kaluwasan?`