---
title:  Gahi nga mga Kasingkasing
date:   02/10/2024
---

Mga timaan, mga kahibulungan, ug mga milagro, diha ug bahin sa ila nga mga kaugalingon, dili makapamatuud nga kini gikan sa Dios. Apan sa pikas bahin, kon sila gikan o Iya sa Dios, makatalagmanon ang pagsalikway kanila.

`Basaha ang Juan 5:10-16. Unsa nga leksyon ato nga makuha gikan sa kahibulungang pagkagahi og mga kasingkasing sa relihiyoso nga mga pangulo bahin kang Jesus ug sa milagro nga bag-o pa lang Niya gihimo?`

Sa pagpadayag ni Jesus sa Iyang kaugalingon ngadto sa tawo nga Iyang giayo, gisuginlan dayon sa tawo ang relihiyoso nga mga pangulo nga si Jesus kadto. Makahunahuna ang usa ka tawo nga mao na kini ang panahon sa pagdayeg sa Dios, apan “gilutos” hinoon si Jesus sa relihiyoso nga mga pangulo, ug nagtinguha sa pagpatay Kaniya, kay gihimo man kini Niya sa adlaw nga Igpapahulay” (Juan 5:16).

Tugutan lamang ang pagayo panahon sa adlaw nga Igpapahulay kon emerhensiya. Kini nga tawo nagbalatian sulud sa 38 anyos; busa, dili maisip ang pagayo kaniya nga usa ka emerhensiya. Ug usab, ngano nga kinahanglanon man nga iyang pas-anon ang iya nga higdaanan? Makahunahuna ang usa ka tawo nga uban sa gahum gikan sa Dios sa paghimo niadto nga milagro mahibalo usab kon katugotan ba ang pagdala og banig sa adlaw nga Igpapahulay. Tin-aw, nga nangita si Jesus og paagi sa pagdala kanila ngadto sa labaw pa ka halalum nga mga kamatuuran sa Biblia labaw sa mga tawo nga naghimo og mga sulondan ug mga tulomanon, nga diha sa ubang mga kahimtang, nagpugong sa matuud nga pagtoo.

`Sa unsa nga paagi kini nga uban nga mga asoy nagtudlo bahin sa pagkahimo nga gahi sa espirituhanong mga tawo, bisan pa og unsa nga pamatuud? (Juan 9:1-16; Marcos 3:22, 23; Mateo 12:9-14).`

Ngano nga nangabuta man gayod kaayo kadto nga relihiyoso nga mga pangulo? Ang malagmit nga tubag mao nga tungud sa kahugaw sa ilang mga kasingkasing, sa ilang mini nga pagtolon-an nga ang Mesias magpahigawas kanila gikan sa Roma karon, ug ang ila nga gugma sa gahum ug kakulang sa pagtahan ngadto sa Dios. Kini nga tanan nakadugang sa ila nga pagsalikway sa kamatuuran nga nagbarog sa ila nga atubangan gayod.

`Basaha ang Juan 5:38-42. Unsa man ang gipasidaan ni Jesus? Nga, unsa man ang makapabuta kanato ngadto sa mga kamatuuran nga kinahanglan ato nga mahibaloan ug sa paggamit niini sa ato nga mga kinabuhi?`