---
title:  Ang Ikaduha nga Timaan Didto sa Galilea
date:   30/09/2024
---

Sa tibuuk Niya nga yutan-ong pagministeryo, nagbuhat og mga milagro si Jesus sa pagtabang sa mga tawo sa pagtoo Kaniya. Gitala ni Juan kini nga mga milagro aron ang uban motoo usab kang Jesus.

`Basaha ang Juan 4:45-54. Ngano nga naghimo man ang ebanghelista og usa ka kadugtongan balik ngadto sa milagro sa kombira sa kasal?`

Sa paghatag og asoy sa ikaduha nga timaan nga gihimo ni Jesus didto sa Galilea, gitudlo ni Juan ngadto sa una nga timaan, sa kasal didto sa Cana. Daw gipasabut ni Juan nga, Ang mga timaan nga gibuhat ni Jesus makatabang kaninyo sa pagila kon kinsa si Jesus. Dayon, gidugang ni Juan nga, “Kini mao ang ikaduhang milagro nga gihimo ni Jesus sa iyang paghiabut sa Galilea gikan sa Judea” (Juan 4:54).

Sa nahauna, ang tubag ni Jesus sa pakilooy sa halangdon nga tawo daw mapintas. Apan, kini nga opisyal naghimo sa pagkaayo sa iyang anak nga lalaki nga hinungdan sa iyang pagtoo kang Jesus. Giayo ni Jesus ang iya nga kasingkasing ug gitudlo ang espirituhanong balatian nga labaw ka halalum kaysa balatian sa iya nga anak nga makahulga sa kinabuhi. Sama sa usa ka tingog sa kilat gikan sa kawanangan, nakaila dayon ang tawo nga ang iya nga espirituhanong kakabus makaamong sa kinabuhi sa iya nga anak.

Importante ang pagila nga ang mga milagro, diha ug bahin sa ila nga mga kaugalingon, wala makapamatuud nga si Jesus mao ang Mesias. Ang uban nakahimo og mga milagro. Ang uban matuud nga mga manalagna, ang uban mini. Ang mga milagro igo lang nagpadayag sa pagkaanaa sa supernatural; dili sila, pinaagi sa ila nga mga kaugalingon, nagkahulogan nga ang Dios kinahanglan mao ang magbuhat kanila. (Si Satanas makahimo og “mga milagro,” kon ang pulong “mga milagro” atong sabton mga buhat nga supernatural.)

Ang dungganon nga tawo nga naghigwaos nagtugyan sa iya nga kaugalingon ngadto sa kalooy ni Jesus, nagpakilooy Kaniya sa pagayo sa iya nga anak. Mapasaligon ang tubag ni Jesus. Miingon Siya, “Lumakaw ka, ang imong anak mabuhi” (Juan 4:50). Ang verb nga “imong anak mabuhi” sa aktuwal diha sa present tense sa Grego. Kini nga pagkagamit gitawag og “futuristic present,” diin ang usa ka umalabot nga hitabo gisulti sa pagkasiguro ingon og nagkahitabo na. Wala magdali ang tawo sa pagpauli kondili, sa pagtoo kang Jesus, nauli siya pagkasunud adlaw—sa pagkakita nga, tukma sa pagsulti ni Jesus niadto nga mga pulong, mipahawa ang hilanat sa iyang anak. Daw unsa ka gamhanang katarungan ang pagtoo kang Jesus!

`Bisan kon kita makakita og usa ka milagro, unsa nga ubang mga kinahanglanon ato nga tan-awon sa dili pa dihadiha motoo nga kini naggikan sa Dios?`