---
title:  Ang Kasal sa Cana
date:   29/09/2024
---

`Basaha ang Juan 2:1-11. Unsa nga timaan ang gihimo ni Jesus didto sa Cana, ug sa unsa nga paagi kini nakatabang sa Iyang mga tinon-an sa pagduul ngadto Kaniya pinaagi sa pagtoo?`

Sa pagtan-aw sa milagro ni Jesus sa paghimo og bino gikan sa tubig naghatag og pamatuud pabor sa desisyon sa mga tinon-an sa pagsunod kang Jesus. Sa unsa nga paagi nga kini dili mahimo nga usa ka gamhanan nga timaan nga nagtudlo ngadto Kaniya ingon nga mao ang Usa nga gikan sa Dios? (Malagmit nga dili pa sila andam sa pagsabut nga Siya Dios.)

Si Moises mao ang pangulo sa mga Israelita, ug iya nga gidala ang Israel gikan sa Egipto pinaagi sa daghang “mga timaan ug mga kahibulungan” (Deuteronomio 6:22, Deuteronomio 26:8). Siya ang gigamit sa Dios sa pagpahigawas sa Israel gikan sa mga Egiptohanon. (Siya, sa usa ka kahulogan ang ilang “manluluwas.”)

Nagtagna ang Dios pinaagi kang Moises nga moabut ang manalagna nga sama kang Moises. Gisugo sa Dios ang Israel sa pagpatalinghug Kaniya (Deuteronomio 18:15, Mateo 17:5, Buhat 7:37). Kadto nga “manalagna” mao si Jesus ug, diha sa Juan 2, nagbuhat si Jesus sa Iyang una nga timaan, nga maoy nagtudlo balik ngadto sa pagpahigawas sa mga anak sa Israel gikan sa Egipto.

Ang suba sa Nile mao ang usa ka yawi nga kahinguhaan ug usa ka dios alang sa mga Egiptohanon. Usa sa mga hampak gitumong ngadto sa suba ang paghimo sa mga tubig sa suba ngadto sa dugo. Sa Cana, si Jesus naghimo og susama nga milagro apan, sa baylo sa paghimo sa tubig ngadto sa dugo, Iyang gihimo ngadto sa bino.

Ang tubig nagagikan sa unum ka mga banga sa tubig nga gigamit alang sa mga katuyoan sa pagputli sa mga tulomanon sa mga Judio, nagdugtong sa milagro nga labaw pa gayod ka suud ngadto sa mga tema sa Biblia bahin sa kaluwasan. Pinaagi sa paghinumdum sa hitabo sa paghimo og bino gikan sa tubig, ug busa nagpahinungod balik ngadto sa Exodo, nagtudlo si Juan ngadto kang Jesus ingon nga atong Tigpahigawas.

Unsa man ang gisulti sa agalon o tagiya sa kombira sa kasal bahin sa bino nga gihimo ni Jesus nga nakapatingala kaayo kaniya sa kalidad sa mao nga bino ug, wala mahibalo sa milagro nga gihimo ni Jesus didto, naghunahuna nga ilang gibilin ang labing maayo alang sa katapusan.

Ang Grego nga pulong oinos gigamit alang sa lab-as ug pinaisug nga duga sa parras (tan-awa sa _The Seventh-day Adventist Bible Dictionary_, p. 1177). Nagsulti si Ellen G. White nga ang duga nga gihimo pinaagi sa milagro dili makahubog (tan-awa sa “At the Marriage Feast,” _The Desire of Ages_, p. 149). Sa walay duhaduha, kadto nga nahibalo sa nahitabo nangatingala sa nahitabo.

`Unsa ang imo nga mga katarungan alang sa pagsunod kang Jesus? (Nahatagan kita og daghan, dili ba?)`