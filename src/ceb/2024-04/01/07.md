---
title:  Dugang Panghunahuna
date:   04/10/2024
---

“Wala maghatag si Jesus sa masakiton nga tawo og pasalig sa balaang panabang. Tingali ang tawo mohunong sa pagduda, ug mawad-an sa iyang higayon sa pagkaayo. Apan iyang gitoohan ang pulong ni Cristo, ug sa pagtuman sumala sa gisugo kaniya, nadawat niya ang kusog.

“Pinaagi sa sama nga pagtoo makadawat kitag espirituhanong pagkaayo. Pinaagi sa sala nahimulag kita gikan sa kinabuhi sa Dios. Ang atong mga kalag nawad-an sa kusog. Pinaagi sa atong mga kaugalingon dili kita makahimo sa pagkinabuhi sa pagkabalaan sama sa tawo nga paralitiko nga dili makahimo paglakaw. . . . Himoa kini nga mga nawad-an og paglaum, naglisud nga mga tawo nga motan-aw sa itaas. Ang Manluluwas nagdungo ibabaw sa pagpalit sa Iyang dugo, naglitok sa dili masulti nga kalumo ug kalooy, ‘Gusto ka ba ma-ayo?” Siya nagawhag kanimo sa pagbarog diha sa panglawas ug kalinaw. Ayaw na pagpaabut sa pagbati nga ikaw giayo. Toohi ang Iyang pulong, ug kini matuman. Ibutang ang imo nga kabubut-on uyon kang Cristo. Ang kabubut-on sa pagalagad Kaniya, ug sa pagsunod sumala sa Iyang pulong imong madawat ang kusog. Bisan unsa nga daotang nabatasan, ang agalon sa gugma sa pagpatuyang sa kaugalingong kagustohan maggapus sa kalag ug lawas, si Cristo makahimo ug naghandum sa pagluwas kanimo. Makahatag Siya og kinabuhi ngadto sa kalag nga ‘patay diha sa paglapas’ Efeso 2:1. Iyang buhian ang nabihag nga gihuptan sa kaluyahon ug kaalautan ug sa mga kadena sa sala.”-Ellen G. White, _The Desire of Ages_, p. 203.

“Gisumpo ni Jesus ang sumbong sa pagpasipala. Matod Niya, ang Akong awtoridad alang sa pagbuhat sa buluhaton nga maoy inyong gisumbong batok Kanako, mao nga Ako ang Anak sa Dios, usa Kaniya sa kinaiyahan, sa kabubut-on, ug sa katuyoan.”—_The Desire of Ages_, p. 208.

**Diskusyonan nga mga Pangutana**:

`Paghunahuna sa leksyon niini nga semana. Ang pagtoo mao ang yawi nga nakahimo sa mga pagpangayo. Lahi sa mga pangulo, nga nagpadayag sa katalagman sa pagduda ug pagkawalay-pagtoo. Ngano nga dili kita angayang maglibug sa pagbaton og mga pangutana (nga maoy atong naandan tanan) sa pagbaton og mga pagduda? Ngano nga dili sila sama nga butang, ug ngano nga importante ang pagila sa kalainan tali kanila?`

`Tan-awa ang katapusang pangutana sa Hwebes. Ngano, ingon nga mga Adbentista, kita kinahanglan gayod magmatngon bahin niini nga peligro. Bisan unsa ka importante, pananglitan, ang pagkahibalo ug gani bisan ang pagbantay sa husto nga adlaw nga Igpapahulay, o sa pagkahibalo bahin sa kahimtang sa mga minatay—ngano kini nga mga kamatuuran dili makahimo pagluwas kanato? Unsa ang makaluwas kanato? Ug sa unsa nga paagi?`

`Tan-awa pagayo ang Juan 5:47. Kumusta man kadtong, pananglitan, maglimud sa pagkaunibersal sa Lunop, o sa literal nga unum ka mga adlaw sa Paglalang, sa pagbuhat sa tukma kon unsa ang gipasidaan ni Jesus batok niini dinhi?`