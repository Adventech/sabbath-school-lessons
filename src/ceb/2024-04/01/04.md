---
title:  Ang Milagro Didto sa Tuburan sa Betsata
date:   01/10/2024
---

Ang sunod nga timaan nga gitala ni Juan nahitabo didto sa Tuburan sa Betsata (Juan 5:1-9). Gitoohan nga usa ka manulunda ang nagkutaw sa tubig ug ang una nga masakiton nga makatugsaw sa tubig mamaayo. Ang resulta, ang mga portiko sa tuburan nagsiot niadtong naglaum nga maayo sa sunod nga pagkutaw sa tubig. Miadto si Jesus sa Jerusalem, ug sa Iyang pagagi sa tuburan, Iyang nakita ang nagpaabut nga duot sa mga masakiton.

Daw unsa ka makatandog nga talan-awon! Ang tanan niini nga mga tawo, ang uban sigurado mga masakiton, naghulat og hulat alang sa dugay nga pagkaayo didto sa tubig nga siguro dili gayud moabut. Daw unsa nga kahigayonan alang kang Jesus!

`Basaha ang Juan 5:1-9. Tungud kay bisan kinsa ang didto daplin sa tuburan makita nga gusto nga mamaayo, ngano nga gipangutana man ni Jesus kadto nga paralitiko kon gusto ba siya nga maayo? (Juan 5:6)?`

Kon adunay nagbalatian sa dugay na nga panahon, ang balatian mahimo nga sulondan ug, bisan kon kini katingalahan, usahay mahimo kini nga makasamok ang pagbiya sa masakiton. Gipasabut sa paralitiko nga gusto siya mamaayo. Ang problema kay naghulat siya didto sa sayup nga dapit—samtang ang Usa nga maoy nagbuhat sa mga bitiis sa mao nga tawo nagbarog sa iya nga atubangan. Wala kaayo makaila ang mao nga tawo kon kinsa ang iya nga gikasulti; bisan human sa iya nga pagkaayo, nakasabut na siya og sugod nga si Jesus, tinuud gayod nga Usa ka Tawo nga pinasahi kaayo.

“Wala magsugo si Jesus niini nga nagantos sa pagpalihok sa pagtoo Kaniya, igo lang Siya nagingon, ‘bangon, dad-a ang imong gihigdaan, ug lumakaw.’ Apan ang pagtoo sa tawo mikuput niana nga pulong. Ang matag usa ka ugat ug kusog nalipay uban sa bag-o nga kinabuhi, ug ang himsog nga aksiyon miabut niini nga nabakol nga mga bitiis. Sa walay pangutana iyang gituman ang gisugo ni Cristo, ug mitubag ang tanan niya nga mga kusog ngadto sa iya nga kabubut-on. Mibarog sa iyang mga tiil iyang nakaplagan ang iyang kaugalingon nga usa ka aktibo nga tawo. . . . Wala siya hatagi og kasigurohan ni Jesus sa balaang tabang. Ang tawo unta mohunong sa pagduhaduha, ug mawad-an sa iya nga katapusang higayon sa pagkaayo. Apan mitoo siya sa pulong ni Cristo, ug sa pagbuhat niini iya nga nadawat ang kusog.”—Ellen G. White, _The Desire of Ages_, p. 202.

`Sa ulahi nahibalag ni Jesus ang mao nga tawo didto sa templo ug miingon, “Tan-awa, maayo na ikaw! Ayaw na pagpakasala aron dili mahitabo kanimo ang labi pang mangil-ad” (Juan 5:14). Unsa ang relasyon tali sa balatian ug sala? Ngano nga kinahanglan ato nga masabtan nga dili tanang mga balatian mao ang direkta nga resulta sa piho nga mga sala sa ato nga kinabuhi?`