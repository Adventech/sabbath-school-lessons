---
title:  'Ang Takna sa Himaya: Ang Krus ug Pagkabanhaw'
date:   14/12/2024
---

### Basaha sa Pagtoon Niini nga Semana
(Juan 18:33-19:5; Juan 19:17-22; Juan 19:25-27; Lucas 2:34, 35; Juan 20:1-18; 1 Corinto 15:12-20.

> <p>Tekstong Sagulohon</p>
> “Ug si Pilato miingon kaniya, “Hari ka ba diay?” Si Jesus mitubag kaniya, “Sumala sa giingon mo, ako hari. Ug alang niini ako nagpakatawo, ug alang niini mianhi ako sa kalibutan aron magapanghimatuod ako sa kamatuoran. Ang tanan sila nga iya sa kamatuoran nagapatalinghug sa akong tingog” (Juan 18:37).

Ang paglansang kang Jesus ug pagkabanhaw maoy katapusan sa Juan. Ang una nga napulo ka mga kapitulo nagasoy sa panghitabo sulud sa tulo ug tunga ka mga tuig; ang mga kapitulo 11-20, sa pagtandi, nagasoy sa panghitabo sa usa ngadto sa duha ka mga semana.

Ang upat ka mga Ebanghelyo nagasoy sa kamatayon ni Jesus sa nagkalainlaing mga paagi. Bisan og ang ilang mga asoy nagkauyon, ang matag usa ka tagsulat nagpasantop sa dugokan nga mga punto nga naglanog sa pinasahi sa mga tema sa iya nga Ebanghelyo. Ang Mateo nagpasantop sa katumanan sa Kasulatan; ang Marcos nagpasantop sa kasusama tali sa bautismo ni Jesus ug sa krus; ug ang Lucas nagpasantop sa krus ingon nga papang-ayo ug sa kaluwasan (ang sugilanon sa kawatan didto sa krus).

Apan si Juan nagpahayag sa krus ingon nga paglingkod ni Jesus sa trono, sa partikular nahigot ngadto sa idiya sa takna, nga iyang gipasabut ngadto sa daghang panahon sa tibuuk libro (Juan 7:30, Juan 8:20, Juan 12:27). Kini nga idiya sa paglingkod sa trono mao ang usa ka kasulian nga hulagway tungud kay ang paglansang maoy labing makauulaw nga paagi sa pagkamatay nga gigamit sa Romano. Kining nagkalahi nga mga punto ngadto sa labaw ka halalum nga kasulian nga paghulagway ang gihatag ni Juan: Namatay si Jesus diha sa kaulawan, apan kini, sa sama nga panahon, ang Iyang mahimayaon nga paglingkod sa trono ingon nga Manluluwas.