---
title:  Si Jesus ug si Maria
date:   19/12/2024
---

`Basaha ang Juan 20:11-13. Unsa ang nahitabo dinhi nga nagpakita ngano si Maria Magdalena wala gihapon makasabut sa kahulogan sa walay sulud nga lubnganan?`

Ang katapusang paghisgot kang Maria sa teksto wala pa kini mao ang iya nga pagsugilon kang Pedro ug Juan bahin sa walay sulud nga lubnganan (Juan 20:2). Nanalagan sila ngadto sa lubnganan, ug mibalik siya didto sa wala madugay. Human sa pagsusi ni Pedro ug Juan sa lubnganan, ilang gibiyaan kini. Apan si Maria mibalik ug, naghilak, nagpabilin didto sa pila ka gutlo. Sa walay duhaduha hilabihan niya nga hilak sa katapusang pipila ka mga adlaw. Ug karon—kini na usab? Miduko siya ug misulud sa lubnganan.

Sa iya nga kahibulung, duha ka mga manulunda nga nagbisti og puti didto sa lubnganan, nanglingkod diin nahimutang ang lawas ni Jesus. Ila nga gipangutana siya, “Babaye, nganong nagahilak ikaw?” (Juan 20:13). Ang iya nga tubag uban sa iyang masakit nga pagbati mao nga ilang gikuha ang iyang Ginoo, ug wala siya mahibalo kon diin nila gibutang Siya.

`Basaha ang Juan 20:14-18. Unsa ang nakapausab sa tanan alang kang Maria?`

Pinaagi sa mga mata nga nabug-atan sa mga luha, milingi si Maria ug siya adunay nakita nga nagtindog sa iya nga luyo. Sa mga pulong nga susama sa gisulti sa mga manulunda, nangutana ang Estranghero, “Babaye, nganong nagahilak ikaw” (Juan 20:15). Naghunahuna siya nga nakigsulti siya sa usa ka hardinero ug mihangyo sa iya nga tabang sa pagpangita sa lawas ni Jesus.

Misulti ang Estranghero sa usa ka pulong, “Maria.” Usa kadto ka pulong sa pagpadayag nga nakapausab sa kalibutan. Sa kalit lang, ang nakurat nga Maria nakaila nga ang nabanhaw nga Jesus mao ang nakigsulti kaniya ug iyang giila Siya. Si Jesus miinsistir nga siya dili mopugong Kaniya, kay Siya kinahanglan nga mokayab ngadto sa Iyang Amahan. Apan ang iyang tahas mao ang paglakaw ug pagsugilon sa mga tinon-an nga Siya mosaka “ngadto sa akong Amahan ug inyong Amahan, sa akong Dios ug inyong Dios,” (Juan 20:17). Gituman ni Maria ang iya nga buluhaton. Iyang gisultihan ang mga tinon-an nga iya nga nakita ang Ginoo ug usab gisulti ang ubang sugilon sa detalye nga gipaambit kaniya (Juan 20:18).

`Basaha ang 1 Corinto 15:12-20. Sumala kang Pablo, unsa man ang kaayohan sa ato nga Cristohanong pagtoo kon wala pa mabanhaw si Jesus gikan sa mga patay?`