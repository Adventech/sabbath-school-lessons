---
title:  Diha Kaniya ang Kinabuhi
date:   24/11/2024
---

Sa Juan 1:1, tin-aw ang pagkasulti sa apostol nga si Jesus Dios, ang balaan nga Anak. Ang nagsunod, diha sa Juan 1:4—“Diha kaniya ang kinabuhi, ug ang maong kinabuhi mao ang kahayag alang sa mga tawo”—ang pagpahinungod ngadto sa kinabuhi dinhi kinahanglan mao ang balaan nga kinabuhi walay katapusan nga paglungtad sa kaugalingon. Tungud kay Siya adunay kinabuhi sulud sa Iyang kaugalingon, Iyang ikahalad ang Iyang kinabuhi ug kuhaon kini pagusab (Juan 10:17). Ug, tungud kay Siya adunay kinabuhi sa sulud, makahimo Siya sa paghatag og kinabuhi ngadto sa Iyang pagahatagan (Juan 5:21; itandi sa Juan 14:19).

Kini nga pulong kinabuhi (zoe) makita 36 ka beses diha sa Ebanghelyo ni Juan, mga 25 porsyento sa mga paggamit diha sa Bag-ong Tugon. Sa Juan 1:4, 5, gawas sa pagpahinungod ngadto sa tuburan sa kinabuhi sa atong planeta, ang mao nga pulong nadugtong usab ngadto sa kaluwasan. Sa tibuuk libro sa Juan, kini nga idiya sa kinabuhi (zoe) sa labaw kanunay gisulti ingon nga kinabuhing walay katapusan, ang saad sa kaluwasan (tan-awa sa Juan 3:15, 16, 36; Juan 4:14, 36; Juan 6:27, 40, 47, 54, 68; Juan 19:27, 28). Busa, ang Usa nga nagahatag og kinabuhi sa paglalang mao usab ang nagdala og kaluwasan, kinabuhing walay katapusan, ngadto sa usa ka nawala nga kalibutan.

`Ngano nga mianhi man si Jesus dinhi sa yuta? Juan 1:29, Juan 3:16, Juan 6:40, Juan 10:10, Juan 12:27.`

“Ug maingon nga ang halas giisa ni Moises didto sa kamingawan, maingon man usab kinahanglan igaisa ang Anak sa Tawo, aron ang tanan nga mosalig kaniya makabaton sa kinabuhing dayon” (Juan 3:14, 15).

Maingon nga ang bitin nga tumbaga maoy nagpuli sa mga Israelita nga gipamaak sa mga bitin, busa mipuli si Jesus sa atong dapit, kita nga giataki sa sala, Siya ang nagkuha sa silot nato aron atong mabatonan ang kinabuhi nga Iya.

Gihandum usab ni Cristo nga makabaton kita sa kinabuhi nga labaw pa ka madagayaon (Juan 10:10). Busa, kay “sa tanang midawat kaniya, sa tanang mitoo sa iyang ngalan, kanila naghatag siyag kagahum sa pagkahimong mga anak sa Dios, kanila nga nangatawo dili gumikan sa dugo, ni sa pagbuot sa unod, ni sa pagbuot sa lalaki, kondili sa Dios” (Juan 1:12, 13).

Mianhi si Cristo sa pagpadayag sa Amahan nganhi kanato. Kay “Wala pa gayuy tawo nga nakakita sa Dios; ang bugtong Anak, nga anaa sa sabakan sa Amahan” kini siya mao ang nagpaila kaniya” (Juan 1:18). Pinaagi sa kinaiya ni Jesus, atong makita ang kinaiya sa Amahan.

`Unsa ang atong makat-onan gikan sa kinabuhi ni Jesus bahin sa kinaiya sa Amahan? Nganong kini nga pagpadayag usa man ka maayong balita?`