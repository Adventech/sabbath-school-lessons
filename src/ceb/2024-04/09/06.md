---
title:  Pagkahinukman
date:   28/11/2024
---

“Ang mosalig kaniya dili pagahukman sa silot; apan ang dili mosalig nahinukman na sa silot, kay wala man siya motoo sa ngalan sa bugtong Anak sa Dios. . . . Kay ang tanan nga nagabuhat ug mangil-ad nagadumot sa kahayag, ug dili moduol sa kahayag, sa kahadlok nga tingali unya masuta ang ilang mga buhat. Apan siya nga nagahimo sa matuod moduol sa kahayag” (Juan 3:18-21; itandi sa Juan 1:10).

`Ngano nga modangat man ang tawo ngadto sa paghukum? Juan 3:18, 36; Juan 5:24, 38; Juan 8:24; Juan 12:47.`

Ang pagsalikway kang Jesu-Cristo, ang Kahayag sa kalibutan, magbiya kanato bukas ngadto sa pagduhaduha ug ngadto sa mga pagsulay sa yawa. Ang pagtalikod gikan sa kahayag ngadto sa kangitngit.

Gihatagan si Eva og kahayag kon unsaon sa pakigdugtong ngadto sa kahoy diha sa taliwala sa tanaman. Gitintal siya ni Satanas sa pagdala sa kahayag ngadto sa pagpangutana. Iyang gisukod ang pulong sa Dios sa pagpangatarongan nga ang usa ka Dios sa gugma dili maglaglag sa mga binuhat nga Iyang gilalang. Nagsalig usab siya sa datos sa iyang mga pagbati. Mikaon ang bitin sa bunga ug karon adunay gahum sa pagsulti. Tingali husto ang bitin. Kon mokaon ako sa bunga, mahisama ako sa Dios! Nalimbongan, mitalikod siya gikan sa kahayag. Ug ang iyang bana nagpili usab sa sama nga dalan.

`Basaha ang Mateo 4:1-4. Unsa nga mga prinsipyo gigamit ni Cristo didto sa kamingawan sa pagsulay sa pagpakigbatok sa mga paglimbong ni Satanas?`

Si Cristo adunay magamit nga sama sa tawhanong galamiton sa panghunahuna nga gigamit ni Adan ug Eva, mga tawo sa wala pa ang lunop, ug sa Israel didto sa Kadesh Barnea. Makapangutana unya Siya ngano ang usa ka Dios sa gugma mobiya sa Iyang Anak didto sa kamingawan sulud sa 40 ka mga adlaw ug mga gabii nga walay pagkaon ug panalipod. Iya unta usab matino ang pagmatuud sa Iyang Pagka-Anak—Akong himoon kini nga mga bato ngadto sa tinapay! Sa baylo, mitubag Siya uban sa Pulong sa Dios. Nagalihok Siya sa ubus sa langitnong mga butang imbis sa yutan-ong mga sumbanan sa panghunahuna. Unsa ka sayon ang Iyang pagpangatarongan sa Iyang dalan ngadto sa usa ka sayup nga desisyon, nga sa daghang mga tawo, bisan sa mga tawo sa pagtoo, kanunay nga mobuhat.