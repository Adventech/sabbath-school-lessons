---
title:  Ang mga Pulong sa Kinabuhing Walay Katapusan
date:   25/11/2024
---

`Basaha ang Juan 6:61-68. Sa pagpangutana ni Jesus sa mga tinon-an kon mobiya ba sila Kaniya, unsa man ang tubag ni Pedro?`

Ang mga pulong ni Pedro bahin sa “kinabuhing walay katapusan” nagtandog ngadto sa tema nga makita sa tibuuk Ebanghelyo ni Juan. Ang pagtagad bahin sa panultihon mahitungud sa kinabuhing dayon makita diha sa Juan 6, sa kahulogan sa pagpakaon sa 5,000 (Juan 6:27, 40, 47, 54, 68). Nagingon si Jesus nga Siya ang Tinapay sa Kinabuhi (Juan 6:35), nagpasabut nga ang Iyang kinabuhi, ang Iyang kamatayon, ug pagkabanhaw mao ang tuburan sa kinabuhing walay katapusan.

Ang mga pulong kinabuhing walay katapusan o ang katumbas niini makita dili moubus 17 ka beses diha sa Ebanghelyo ni Juan. Ang pulong wala magpahinungod ngadto sa usa ka espirituhanong pagkinabuhi, o sa pagkahimo nga kabahin sa usa ka dayon nga pagkatawo, o ubang langitnong konsepto. Kondili, nagpasabut kini ngadto nianang gahum nga makahatag og kinabuhi nga magdala og kaluwasan ug kahulogan sa ato nga pagkinabuhi karon ug ngadto sa kinabuhi nga dili matapus sa pagbalik sa ato nga Ginoo. Maingon nga si Jesus nahimo nga unod, busa ang pagkabanhaw nga gisulti ni Jesus mahitabo sa panahon ug dapit ug diha sa usa ka pisikal nga lawas. Usa kini ka pagkabanhaw gikan sa patay, usa ka pagbag-o sa kinabuhi nga atong nabatonan didto sa Eden.

`Unsaon nato pagkadawat sa kinabuhing dayon? Juan 3:15, 16; Juan 5:24; Juan 6:40, 47; Juan 8:31; Juan 12:46; Juan 20:31.`

Pinaagi sa pagtoo lamang nagtoo kita nga si Jesu-Cristo mianhi sa pagkinabuhi ug sa pagkamatay alang kanato. Kini nga pagtoo moabut kanato ingon nga usa ka gasa, apan kinahanglan atong pilion ang pagtugyan sa ato nga mga kaugalingon ngadto kang Jesus, sa paghinulsol, ug sa pagangkon sa Iyang dugo alang sa pagpasaylo ug paghinlo sa sala.

Sa pagpangutana ni Jesus kang Pedro kon siya, mobiya ba usab, mitubag si Pedro, “Ginoo, kang kinsa man kami moadto? Ikaw mao ang may mga pulong mahitungod sa kinabuhing dayon” (Juan 6:68), naglangkob sa kahulogan sa kaluwasan ug kon unsaon nato pagkabaton niini. Dili kini moabut gikan sa pilosopiya, kasaysayan, siyensiya sa tanang mga pagtoon. Moabut kini gikan kang Jesus, nga nagbaton sa Iyang kaugalingon sa kinabuhing dayon—nagtanyag niini ngadto sa tanan nga motubag ngadto sa Espiritu Santo, modawat niini.

`Sa unsa nga paagi ang saad sa pagkabaton sa dayon nga kinabuhi makaapekto sa atong pagtan-aw sa atong temporal nga kinabuhi dinhi? Sa unsa nga paagi kini makaapekto sa atong panglantaw niana?`