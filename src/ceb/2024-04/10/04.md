---
title:  Ako mao ang Dalan, ang Kamatuuran, ug ang Kinabuhi
date:   03/12/2024
---

`Basaha ang Juan 14:5, 6. Unsa ang gipangutana ni Tomas kon asa padulong si Jesus? Giunsa pagtubag ni Jesus?`

Makataronganon ang pangutana ni Tomas. Kon dili ka mahibalo asa moadto ang usa ka tawo, unsaon nimo pagkahibalo sa dalan aron ikaw mosunod niana nga tawo? Gipalapad ni Jesus ang mao nga pangutana pinaagi sa pagpaila nga Siya mao ang dalan. Dalan ngadto sa unsa? Ang dalan ngadto sa Iyang Amahan. Sa Pasiuna, (Juan 1:1-8) ang suud nga kadugtongan tali sa Pulong (logos), si Jesu-Cristo, ug ang Amahan gipasantop.

Ang Juan 1:18 nagingon nga ang usa ra–bugtong (labaw ka maayo gihubad talagsaon dinhi) ang Dios ang Usa nga maoy nagpaila sa Amahan. Sa pagpaila dinhi niini nga teksto mao ang Grego nga verb exegeomai, nagkahulogan sa pagpasabut, paghubad, pagpadayag. Ato nga nakuha ang pulong exegesis gikan niini. Nagkahulogan sa pagkuha gikan sa kahulogan. Busa si Jesu-Cristo mao ang dugtong ngadto sa Amahan, ang Usa kinsa mao ang makapasabut o makahubad sa Amahan ngadto sa usa ka nahulog nga kalibutan. Ang gidangatan, Siya mao ang dalan o agianan ngadto sa Amahan. Kon wala Siya limitado lang kita sa atong pagpanabut.

`Basaha ang Juan 14:7-11. Sa unsa nga paagi gipatin-aw ni Jesus ang sayup nga pagsabut ni Felipe?`

Naghangyo si Filipe nga motan-aw sa Amahan, usa ka butang nga walay makasasala nga tawo makahimo pagbuhat ug mabuhi (itandi sa Exodo 33:17-34:9, Juan 1:18). Gisaway ni Jesus ang kakulang sa pagsabut ug nagtudlo nga “ang nakakita kanako nakakita sa Amahan” (Juan 14:9). Ang gidangatan, tin-aw nga si Jesus mao ang agianan ngadto sa Dios. Kong wala Siya, ang agianan maganam ka ngitngit ug pagkawalay-siguro. Siya mao ang kahayag nga nagadan-ag sa dalan ngadto sa Dios.

Gidugtong ni Jesus ang tulo ka mga termino: dalan, kamatuuran, ug kinabuhi. Ang pulong dalan gigamit lamang diha sa Juan 1:23 bahin kang Juan Bautista nga nagandam sa dalan alang kang Jesus, ug gigamit kini diha sa Juan 14:6. Apan ang kamatuuran ug ang kinabuhi maoy dagkung mga tema diha sa Ebanghelyo. Ang atong pagtoon sa Myerkoles ug Hwebes magpasantop sa konsepto sa kamatuuran, usa ka talandogon kaayo nga topiko, ilabina sa usa ka kalibutan diin ang mao gayod nga idiya bahin sa “kamatuuran” mao ang gisukitsukit.

`Ngano nga makapalipay kaayo ang pagila nga si Jesus mao ang labing maayo nga pagpadayag nga ato nga nabatonan dinhi kon sama sa unsa ang Dios-Amahan?`