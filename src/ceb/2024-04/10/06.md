---
title:  Ang Kasulatan ug ang Kamatuuran
date:   05/12/2024
---

Sa tibuuk Ebanghelyo, ang Kasulatan adunay importante nga kalabutan sa pagsulti bahin sa Usa kinsa mao ang dalan, ang kamatuuran, ug ang kinabuhi. Ang tanang Ebanghelyo, maingon sa tibuuk Biblia, sa Daang ug Bag-ong mga Tugon, ang Kasulatan adunay dakung kalabutan sa pagpadayag sa kamatuuran. Tinuud kini, ilabina kon maghisgot na ngadto sa pagtudlo kanato sa kon kinsa si Jesus ug unsa ang Iyang gianhian nga buhaton.

`Basaha ang Juan 5:38-40. Unsa ang gisulti ni Jesus bahin sa Kasulatan?`

Gitudlo ni Jesus ug sa Iyang mga tinon-an ngadto sa Kasulatan sa sublisubli sa pagpamatuud Kaniya ingon nga mao ang Mesias. Nagingon si Cristo, “Kon kamo nagatoo man kang Moises, nan, matoo usab unta kamo kanako, kay siya nagsulat man mahitungod kanako. Apan kon kamo dili motoo sa iyang mga sinulat, unsaon man ninyo pagtoo sa akong mga gipamulong” (Juan 5:46, 47).

`Basaha ang Lucas 24:27. Nganong importante nga si Jesus unang mitudlo ngadto sa Kasulatan aron sa pagpadayag sa kahinungdanon sa Iyang ministeryo?`

Sa laing dapit, samtang nagkutlo gikan sa libro sa Exodo, si Cristo nagingon, “wala ba ninyo hibasahi ang gisulti kaninyo sa Dios nga nag-ingon. . . ?” (Mateo 22:31). Gihisgutan ni Zacarias ang mga saad sa Dios nga “Iyang (Dios) gisulti pinaagi sa baba sa iyang mga balaang profeta sukad pa sa karaang panahon,” (Lucas 1:70). Sa Iyang wali sa adlaw sa Pentecostes, nagingon si Pedro, “kinahanglan nga matuman gayud ang kasulatan nga gipamulong daan sa Espiritu Santo pinaagi sa baba ni David (Buhat 1:16).

Ang Biblia dili usa ka libro sa siyensiya. Dili kini magpasabut kon unsaon pagbulag sa atom o unsaon pag-opera sa utok. Apan makahimo kini sa usa ka butang nga labaw pa ka importante. Maghatag kini og kahulogan nga sa sulud niini ang ato nga uniberso adunay kahulogan. Mao kini ang yawi nga magabli sa pultahan, ang kahayag nga makahimo niini sa pagpakita. Kon wala kini, maanaa kita sa kangitngit mahitungud sa paglungtad sa Dios, sa Iyang buluhaton dinhi sa uniberso, sa atong gigikanan, ang kahulogan sa kinabuhi, ug sa umalabot.

`Unsa nga pila ka mga kamatuuran nga gitudlo sa Biblia nga ang siyensiya, bisan sa teoriya, dili gayud makatudlo kanato?`