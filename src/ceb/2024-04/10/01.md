---
title:  Ang Dalan, ang Kamatuuran, ug ang Kinabuhi
date:   30/11/2024
---

### Basaha sa Pagtoon Niini nga Semana
Juan 13:1-20; Juan 14:1-3; Daniel 7:27; Juan 14:5-11; Juan 1:14; Col. 1:16, 17; Juan 5:38-40.

> <p>Tekstong Sagulohon</p>
> “Wala pa gayuy tawo nga nakakita sa Dios; ang bugtong Anak, nga anaa sa sabakan sa Amahan” kini siya mao ang nagpaila kaniya” (Juan 1:18, NKJV).

Ang Ebanghelyo ni Juan gibahin ngadto sa upat nga dagkung mga bahin: Ang Pasiuna (Juan 1:1-18), ang Libro sa mga Timaan (Juan 1:19-12:50), ang Libro sa Himaya (Juan 13:1-20:31, ug ang Panapus (Juann 21:1-25), Ang pagtoon hangtod karon nagtutok sa panguna sa Pasiuna ug sa Libro sa mga Timaan, nagpahigayon kon kinsa si Jesus pinaagi sa Iyang mga milagro (ang mga timaan), mga pagbayloay sa hunahuna, ug mga pagtolon-an. Ang mga leksyon karon nibalhin sa pagkapartikular ngadto sa ikatulo nga bahin sa Juan, ang Libro sa Himaya.

Makapasibut kaayo, ang nabantug nga pito ka “AKO MAO” nga mga pagkasulti nagmugna og usa ka tulay tabok sa Libro sa mga Timaan ug sa Libro sa Himaya. Mao kini “ang tinapay sa kinabuhi” (Juan 6:35, 41, 48, 51). “ang kahayag sa kalibutan” (Juan 8:12, Juan 9:5), “ang pultahan” (Juan 10:7, 9), “ang maayong magbalantay” (Juan 10:11, 14), “ang pagkabanhaw ug ang kinabuhi” (Juan 11:25), “ang dalan, ang kamatuuran, ug ang kinabuhi” (Juan 14:6), ug “ang tinuud nga punoan sa paras (Juan 15:1, 5).

Ang leksyon niini nga semana magsugod sa katuyoan sa panapus nga pamahayag ug sa pasiuna uban sa kahulogan sa sugilanon sa paghugas ni Jesus sa mga tiil sa Iyang mga tinon-an. Dayon mibalhin ngadto sa “AKO MAO” nga panultihon diha sa kapitulo 14 (“Ako mao ang dalan, ang kamatuuran, ug ang kinabuhi”).