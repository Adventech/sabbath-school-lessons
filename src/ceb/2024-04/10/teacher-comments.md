---
title:  Komento sa Magtutudlo
date:   06/12/2024
---

#### Bahin I: Kinatibuk-ang Panglantaw

Tutokan sa Pagtoon: Juan 13:1-20; Juan 14:1-3; Juan 14:5, 6; Juan 1:14; Juan 5:38-40.

Ang leksyon niini nga semana magsulti kanato sa kahibulungan nga sugilanon ni Jesus, ang nagpakatawo nga Anak sa Dios. Walay bisan usa nga sama kang Jesus. Lahi Siya. Suud ang Iyang pagkahibalo sa Amahan. Nagingon si Jesus nga Siya ang Dalan, ang Kamatuuran, ug ang Kinabuhi. Diha sa Ebanghelyo ni Juan, atong madungog si Jesus nga hataas og gisulti bahin sa Amahan, kay ang Iyang ngalan diha sa Iyang mga ngabil kanunay. Si Jesus mao ra ang nakakita sa Dios nawong sa nawong, nga walay laing tawhanon nga makahimo pagangkon niini. Busa, nagpamatuud si Jesus sa Iyang pagka-Dios sa Iyang pagkadugtong ngadto sa Amahan. “Dili sabton nga adunay nakakita sa Amahan gawas kaniya nga gikan sa Dios; kini siya nakakita sa Amahan” (Juan 6:46).

Usa sa mga tinon-an, si Felipe, sagad makadungog kang Jesus nga nagpasantop sa Iyang relasyon ngadto sa Amahan. Sa katapusan, miingon si Felipe ngadto kang Jesus, “Ginoo, ipakita kanamo ang Amahan, ug igo na kana kanamo” (Juan 14:8).

Ang pila ka ugdang nga mga pulong bahin sa pagkasuud nga relasyon tali kang Jesus ug sa Iyang Amahan makaplagan diha sa tubag ni Jesus kang Felipe, diha sa Juan 14:9: “Kadugay ko nang pagkig-uban kaninyo, ug wala ka pa diay makaila kanako, Felipe? Ang nakakita kanako nakakita sa Amahan. Naunsa bang miingon man ikaw, ‘Ipakita kanamo ang Amahan?” Busa, niini nga mga pulong, atong makita nga si Jesus mao ang labing halalum nga representasyon sa Dios. Daw unsa ka dakung pribilehiyo alang kanato sa pagkaila kang Jesus, kay diha sa pagkaila Kaniya, nakaila kita sa Amahan.

Gawas sa “AKO MAO” nga mga reperensiya ngadto kang Jesus ingon nga mao “ang dalan, ang kamatuuran, ug ang kinabuhi” atong ton-an ang ubang dugang nga mga reperensiya sa pagtabang kanato sa pagpasalamat sa ato nga hilabihan ka dakung Gasa diha kang Jesus. Sa pagsunod Kaniya, ang Dalan, kita maglakaw uban Kaniya ug makatoon sa Iyang Kamatuuran, nga maghatud kanato ngadto sa dagaya nga kinabuhi nga walay katapusan.

#### Bahin II: Komentaryo

**Panigingnan ni Jesus nga Sundon** (Juan 13:1-20)

Dili lang maghatag si Jesus og kaalam ug pahimangno; Iya usab ipakita ang Iyang mga kamatuuran uban sa buhi nga mga leksyon nga magpasabut sa Iyang mga pagtolon-an sulud sa kasingkasing. Ingon nga usa ka pananglitan, atong tan-awon ang tulomanon sa pagpaubus. Diha sa pagsugod niini nga tulomanon, wala magpaabut una si Jesus alang sa Iyang mga tinon-an sa pagbulontaryo sa paghinugasay sa ila nga mga tiil. Si Jesus wala makigpulong kanila bahin sa pagkamapainubsanon ug pagalagad. Ni nagpaabut Siya og usa ka sulogoon nga tawagon sa pagbuhat niini nga ubus nga buluhaton. Sa baylo, si Jesus sa Iyang kaugalingon miduul sa pagkahimo nga Sulogoon, aron pagpakita sa Iyang mga sumosunod sa usa ka buhi nga sulondan kon unsaon nila sa pakigdugtong ngadto sa usag-usa.

Ang mga pulong ni Jesus nakapatin-aw sa Iyang gituyo nga kahulogan sa pagalagad sa paghugas sa tiil sa Iyang pagingon, “Ug kon ako nga inyong Ginoo ug Magtutudlo nanghugas man gani sa inyong mga tiil, nan, kamo usab kinahanglan mahinugasay sa inyong mga tiil, ang usa sa usa. Kay usa ka panig-ingnan ang akong gihatag kaninyo, aron nga kamo usab kinahanglan magabuhat sama sa akong gibuhat kaninyo” (Juan 13:14, 15).

Bisan pa niini nga tin-aw nga sugo, kadaghanan sa mga Cristohanon nagpili sa dili pagsunod niini. Ang pagpaubus nga gikinahanglan sa pagbuhat niini nga tulomanon dili maayo ngadto sa tawhanong kasingkasing. Apan, sa pagdumili sa pagtuman sa mga kondisyon nga gikinahanglan sa pagsalmot, napakyas kita sa pagtuman sa leksyon sa pagpaubus nga mao ang tumong ni Cristo sa pagtudlo kanato.

Sa biblikal nga kultura sa panahon ni Jesus, ang ulo nagrepresenta sa labing hataas nga bahin sa lawas, ug ang mga tiil ang labing ubus. Busa, ang pagpaubus ni Cristo sa Iyang halangdon nga ulo aron sa paghugas sa mga tiil sa Iyang mga sumosunod, Iyang gilarawan ang Iyang pagkaandam sa pagbuhat sa Iyang labing hataas aron pagtabang kanila sa ilang labing ngil-ad. Misupak si Judas nga si Cristo, kinsa iyang gilauman nga mahimo nga hari ibabaw sa Israel, nga magpaubus sa Iyang kaugalingon niana nga bahin. Apan si Pedro, sa laing bahin, nagpaubus sa diha nga iyang nakita ang iyang Agalon sa buluhaton sa usa ka malumo ug ubus nga sulogoon. Busa, nagdumili una si Pedro sa tanyag ni Cristo, sa pagbati sa pagkadili gayud takus nga hugasan ang iyang mga tiil ni Jesus sa pagingon ngadto kaniya, “Kon dili ka pahugas kanako, nan, wala ikaw ing bahin kanako” (Juan 13:8). Midali pagtubag si Pedro ug sa pagsugot. Dili gusto si Pedro, sa bisan unsa nga paagi sa pagpameligro sa iyang importante nga relasyon kang Jesus. Busa mitubag dayon si Pedro kang Jesus sa pagingon, diha sa Juan 13:9, “Ginoo, dili lang ang mga tiil ko ra, kondili hasta ang akong mga kamot ug ang akong ulo.”

**Mobalik Gayud Ako Pagusab** (Juan 14:1-3)

Nagpuyo kita sa usa ka gubot kaayo ug walay kasigurohan nga kalibutan. Busa, ang makapasalig nga mga pulong ni Jesus diha sa Juan 14:1 tukma kaayo: “Kinahanglan dili magkaguol ang inyong kasingkasing.” Kini nga makapadasig nga mga pulong gipasukad sa pagsalig diha sa pagkamatinudanon ni Jesus ug sa Iyang Amahan. Usab, kini nga bersikulo nagpundo diha sa siguro nga saad ni Jesus sa Iyang pagadto ug sa pagandam og usa ka dapit alang kanato sa pagtuman sa Iyang mainiton nga handum sa pakiguban kanato sa kanunay.

Ang uban naghandum sa pagadto sa langit tungud sa pinasahi nga mga puloy-anan o mga palasyo nga giandam alang kanila; tungud sa mga dalan nga binakbakan og bulawan. Apan mao ba kini ang makapadasig kanato sa pagadto didto? Sa Grego, ang teksto wala magingon nga mga “mansyon” kondili mga lawak, nga makapasabut nga dili gayud importante ang pisikal nga dapit nga atong maangkon o puy-an kondili, ang pagkamalipayon sa pakigkauban kang Jesus. Ang Iyang gugma naghatud Kaniya ngadto sa paghandum sa pakiguban kanato, kay ang Iyang gugma sa kanunay nagtinguha sa pakig-usa.

Dili gayud gusto si Jesus nga kita mabalaka niini nga gubot nga kalibutan. Gidasig kita Niya sa pagsalig diha sa Amahan ug Kaniya, kinsa mao lamang ang makahatag kanato og paglaum, kalinaw, ug siguro nga kaugmaon.

Diha sa Juan 14:3, ang verb “moanhi” sa Grego nga pinulongan mao ang present continuous o futuristic present tense. Tin-aw diha sa saad ni Jesus bahin sa Iyang umalabot nga mahimayaong paganhi mao kana nga usa ka presente nga kamatuuran. Siguro gayod ang Iyang paganhi, ingon og nahitabo na kini karon. Ang malipayon nga pagpaabut sa Iyang siguro nga paganhi makaapekto sa atong presente nga mga kinabuhi sa pagkaagi nga ang Iyang gingharian sa himaya malambigit sa Iyang gingharian sa grasya, naghatag kanato og usa ka una nga pagtilaw bahin sa langit.

**Ang Dalan, ang Kamatuuran, ug ang Kinabuhi** (Juan 14:5,6)

Atong mamatikdan ang usa ka makasibut nga pagpadayon kon giunsa ni Jesus paghulagway ang Iyang kaugalingon ingon nga ang Dalan, ang Kamatuuran, ug ang Kinabuhi (Juan 14:6). Hunahunaa ang pasunud niini nga tulo ka mga pulong. Si Jesus ang Dalan. Samtang kita maglakaw, atong makat-onan ang kamatuuran gikan Kaniya, nga sa katapusan maghatud kanato ngadto madagayaon nga kinabuhi niini nga kalibutan. Timan-i nga kini nga pasunud mao ang tubag ni Jesus sa pangutana ni Tomas kon unsaon pagpangita niana nga dalan, diha sa Juan 14:5. Mahibulong kita ngano nga nangutana si Tomas niini nga pangutana, kon hunahunaon ang tin-aw nga tubag ni Jesus sa naguna nga bersikulo: “Ug kamo nakatultol na sa dalan sa akong pagaadtoan” (Juan 14:4).

Si Cristo mao lamang ang dalan ngadto sa Amahan. Ang uban tingali mosupak niini nga pagkasulti tungud sa kamatuuran nga si Jesus esklusibo ra kaayo, ilabina sa katilingban karon nga ang pagkainklusibo mao ang sosyal nga sulondan. Apan dili tanang dalan maghatud ngadto sa Dios. Si Jesus mao lamang ang agianan ngadto sa Dios tungud kay Siya lamang ang Usa nga matarong ug ang makakuha sa ato nga mga sala. Siya lamang ang mapuli sa atong kamatayon sa dayon nga kinabuhi. Si Jesus mao lamang ang makahatag kanato sa pagkamatarong ug kinabuhi, kay anaa kini nga duha Kaniya. Walay lain niini nga kalibutan nga nagbaton kanila o makahimo sa paghatag kanila.

Sumala sa atong nakita paguna, si Felipe naghangyo kang Jesus sa pagpakita sa Amahan ngadto sa mga tinon-an. Ang tubag ni Jesus ngadto kang Felipe nagdugtong sa pagila Kaniya sa pagkaila sa Iyang Amahan, kay kon kita nakaila sa Anak, siguro gayod nga makaila kita sa Dios. Nagingon si Jesus: “Kadugay ko nang pagkig-uban kaninyo, ug wala ka pa diay makaila kanako, Felipe? Ang nakakita kanako nakakita sa Amahan. Naunsa bang miingon man ikaw, 'Ipakita kanamo ang Amahan”? (Juan 14:9).

Daw unsa ka makapalipay ug makahatag og pasalig nga, diha kang Jesus, makaduul kita ngadto sa Amahan nga walay kahadlok ug walay pagduhaduha. Ang Amahan motagad kanato sa sama nga kalooy ug kahingawa nga gipakita ni Jesus ngadto sa mga tawo nga nagpalibut Kaniya, lakip sa mga sinalikway ug mga makasasala. Busa, wala kitay ikapamalibad sa dili pagduul nga may kaisog atubangan sa trono sa Dios, sa pagdawat sa Iyang kalooy ug pasaylo.

Sa makausa pa, sumala sa gisulti diha sa Juan 14:6, nagpamatuud si Jesus nga Siya mao ang Kamatuuran, naghatag sa pagpaila sa Iyang persona. Sa magkausab-usab nga kalibutan tungud sa kahugawan ug panglimbong, si Jesus nagpabilin nga Kamatuuran, ang bug-os nga Kamatuuran, ug walay bisan unsa nga butang kondili ang Kamatuuran. Walay pagkausab-usab diha Kaniya o sa unsa ang Iyang isulti. Gani, Siya “mao ang kagahapon ug karon, ug sa walay katapusan” (Hebreohanon 13:8). Mobalik si Jesus ngadto sa langit sa dili madugay, ug sa ulahi, ang Balaang Espiritu mokunsad sa mga tinon-an panahon sa Pentecostes, sumala sa gisaad ni Jesus. Ang Espiritu sa Dios moabut ingon nga “ang Espiritu sa kamatuoran nga magagikan sa Amahan, kini siya mao ang magahimog panghimatuod mahitungod kanako” (Juan 15:26). Dugang pa, sa kanunay nagsulti si Jesus sa kamatuuran, ug ang Iyang mga tinon-an nagpamatuud ngadto niini nga kamatuuran tungud kay sila naguban Kaniya “sukad sa sinugdanan” (Juan 15:27).

Si Jesus mao ang Kahayag ug kamatuuran sa tanan nato nga palibut. Iyang walaon ang kangitngit sa kabakakan ug kalibug ug himoon kini nga posibli alang kanato sa pagtan-aw sa tanang butang diha sa husto nga pagtan-aw. Karon, panahon sa Pentecostes, sa diha nga ang Espiritu mikunsad “Siya magagiya kaninyo ngadto sa tanang kamatuuran” (Juan 16:13).

Sa matugoton ug naguyon sa daghang opinyon nga katilingban, ang kamatuuran mao ang usa ka nagalihok nga tumong, kay kini daw sa kanunay nagpadayon ug naguswag. Kon unsa ang kamatuuran karon dili kinahanglan mao ang kamatuuran ugma. Apan si Jesus, sa usa ka pagkasulti, magputol niana nga tanan ug nagpamatuud: “Ako mao ang dalan, ug ang kamatuoran, ug ang kinabuhi; walay bisan kinsa nga makaadto sa Amahan, gawas kon pinaagi kanako” (Juan 14:6).

**Ang Kasulatan ug ang Kamatuuran** (Juan 5:38-40)

Ang tibuuk Biblia nagpamatuud ngadto sa kamatuuran. Ang Kasulatan walay pagkausab ug nagkahiusa sa bug-os, kay ang duha ka mga Tugon usa ra ang Magsusulat—ang Espiritu Santo. Kini nga sama nga kamatuuran nagpasabut ngadto sa pamatuud ni Jesus sa Iyang panahon. Ang relihiyoso nga mga pangulo nagangkon sa pagtoo nga kusganon kang Moises, apan wala sila motoo sa iyang pamatuud bahin kang Jesus. (Tan-awa sa Juan 5:46.) Ang mga pangulo nagangkon nga nagtoo sa Daang Tugon; apan, ilang gibati nga ang igo lang pagtoo niini nagpasalig na kanila sa kinabuhing dayon.

Apan ang kitid nga mga pagsabut sa Judio nga mga pangulo bahin sa Kasulatan nagpalayo kanila gikan sa kasingkasing niini, ug gikan kang Jesus sa Iyang kaugalingon. Ang mga pangulo daw wala magtagad sa katumanan sa mga tagna sa mga propeta sa Daang Tugon bahin sa paglaum sa Israel ug sa kalibutan. (Tan-awa sa Juan 5:39.) Tinuud gayod nga makapahibulong, nga diha sa pagsusi alang sa kaluwasan, ila nga gisalikway ang Ginoo sa ilang paglaum ug kinabuhi. Daw wala sila makasabut nga, gawas kang Jesus, adunay kamatayon lamang, ug kana nga kinabuhi maangkon lamang pinaagi lang Kaniya.

#### Bahin III: Kagamitan sa Kinabuhi

Hunahunaa ug tubaga ang mosunod nga mga pangutana:

1\. Sa unsa nga paagi ang pagkahimo nga tinuud ni Jesus, ang ato nga Manluluwas, nga hingpit nga nagpakita sa Amahan, makaapekto sa imo nga kinabuhi adlaw-adlaw? Hunahunaa nga ikaw si Felipe ug nakadungog kang Jesus sa pagingon kanimo nga ang pagkakita Kaniya mao ang pagpakita sa Amahan. Unsa ang gipasabut sa “pagkakita” sa Amahan ug sa Iyang Anak?

2\. Unsa ang kahulogan sa pagdala ni Jesus sa Iyang ulo duul sa mga tiil ni Judas sa Iyang paghugas kanila? Sa unsa nga paagi ang buhat sa pagpaubus ni Jesus mapahinungod kanimo sa personal?

3\. Unsa ang imong tinuud nga pagpadasig sa pagkaadto sa langit; ang mga puloy-anan ug ang mga dalan nga bulawan o usa ka laing butang? Unsa may kahulogan sa pagtan-aw o pagkakita kang Jesus didto? Ngano nga kinahanglan Siya ang atong una ug labing una nga tagdon?

4\. Sa unsa nga paagi ang pagkasiguro sa paganhi ni Cristo nakaapekto sa imong presente nga kinabuhi sa matag adlaw?

5\. Unsa ang imong paghunahuna sa idiya nga ang tanang butang nga atong gitoohan kinahanglan magagikan diha sa Kasulatan, apan, sa sama nga panahon, kinahanglan sa kanunay maghatud kanato ngadto kang Cristo? Unsa ang gisulti niini bahin sa Espirituhanong paglakaw kon atong tagdon ang pagbaton sa utoknon nga kahibalo ingon nga mao ang atong una nga kalab-uton?

6\. Sa unsa nga paagi kinahanglan ang ato nga pagpasantop bahin kang Cristo ug sa Biblia makaapekto sa atong pagtan-aw sa kalibutan samtang atong tan-awon ang tanang mga matang sa kagubot ug kalibug nga nagpalibut kanato?

` `