---
title:  'Ang Pag-ayo sa Tawo nga Buta: Bahin II'
date:   09/10/2024
---

`Basaha ang Juan 9:17-34. Unsa ang mga pangutana sa relihiyoso nga mga pangulo, ug giunsa man pagtubag sa tawo nga buta?`

Kining hataas nga bahin sa Juan 9 mao ang bugtong bahin sa Juan diin si Jesus dili mao ang panguna nga aktor sa entablado, bisan og sa siguro Siya mao ang hilisgutan sa diskusyon. Sama sa pangutana bahin sa sala nagsugod ang sugilanon (Juan 9:2), ang mga Pariseo naghunahuna nga si Jesus usa ka makasasala tungud kay nangayo Siya sa Igpapahulay (Juan 9:16, 24), ug ilang butangbutangan ang giayo nga tawo nga “natawo diha sa hilabihan nga sala” (Juan 9:34).

Usa ka katingad-an nga pagkabali ang nahitabo. Ang tawo nga buta nakakita og mas labaw pa, dili lamang sa pisikal kondili sa pagkaespiritwal, ingon nga siya nagatubo sa iya nga pagpasalamat kang Jesus ug sa pagtoo Kaniya. Ang mga Pariseo, nagdugang sa pagkabuta sa ila nga pagsabut, nahauna sa pagkabahinbahin sa pagila kang Jesus (Juan 9:16), ug dayon sa dili pagkahibalo kon diin Siya nagagikan (Juan 9:29).

Samtang, sa iya nga pagasoy pagusab niini nga milagro naghatag kang Juan sa higayon sa pagsugilon kanato kon kinsa si Jesus. Ang tema sa mga timaan diha sa Juan nagsagol sa daghang ubang mga tema diha sa Ebanghelyo. Gipamatuud pagusab ni Juan nga si Jesus mao ang kahayag sa kalibutan (Juan 9:5; itandi sa Juan 9:12). Ang sugilanon naghisgot usab sa misteryoso nga gigikanan ni Jesus. Kinsa man Siya, diin man Siya gikan, unsa may Iyang buluhaton? (Juan 9:12, 20; itandi sa Juan 1:14). Ang hulagway ni Moises nga gihisgutan diha sa una nga mga asoy bahin sa milagro, makita usab dinhi sa kapitulo (Juan 9:28, 29; itandi sa Juan 5:45, 46 ug Juan 6:32). Sa katapusan, adunay tema sa pagtubag sa panon sa katawhan. Ang uban nahigugma sa kangitngit labaw kaysa kahayag, samtang ang uban mitubag diha sa pagtoo (Juan 9:16-18, 35-41; itandi sa Juan 1:9-16-27, Juan 6:60-71).

Makalilisang kaayo dinhi sa espiritwal nga pagkabuta sa relihiyoso nga mga pangulo. Usa ka makalilimos nga buta kaniadto makapamatuud, “Sukad sa sinugdan sa kalibutan, wala pa gayud igdungog nga dihay nakapabuka sa mga mata sa usa ka tawong nahimugso nga buta. Kon kadtong tawhana dili pa gikan sa Dios, wala unta siyay arang mahimo” (Juan 9:32, 33). Apan ang relihiyoso nga mga pangulo, ang espiritwal nga mga giya sa nasod, nga sila unta mao ang maguna sa pagila kang Jesus ug modawat Kaniya ingon nga ang Mesias—sila, bisan pa sa tanang gamhanang pamatuud, wala makakita niini. O sa baylo, dili gayud sila gusto motan-aw niini. Daw unsa ka gamhanang pasidaan kon sa unsa nga paagi ang ato nga mga kasingkasing makalimbong kanato!

`Basaha ang 1 Corinto 1:26-29. Sa unsa nga paagi ang gisulat ni Pablo diha mohaum kon unsa ang nahitabo dinhi niini nga panghitabo, ug sa unsa nga paagi ang sama nga prinsipyo magamit bisan karon?`