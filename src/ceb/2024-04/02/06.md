---
title:  Ang Pagbanhaw Kang Lazaro
date:   10/10/2024
---

Ang Juan 11 puno sa kasub-anan—ang makapasubo nga balita sa balatian sa usa ka suud nga higala (Juan 11:1-3); ang paghilak tungud sa iya nga pagkamatay (Juan 11:19, 31, 33); ang pagkaguul sa mga igsoong babaye nga wala unta mamatay ang ila nga igsoon kon didto pa si Jesus (Juan 11:21, 32); ug ang mga luha ni Jesus (Juan 11:35).

Apan gilangan ni Jesus og duha ka adlaw sa wala pa Siya mogikan sa panaw ngadto kang Lazaro (Juan 11:6), ug gani nagpasabut nga maayo nga wala Siya maabut og sayo (Juan 11:14, 15). Kini nga aksiyon dili gikan sa bisan unsa nga pagkagahi nga walay pagtagad. Kondili, mao kadto ang panahon sa pagpadayag sa himaya sa Dios.

Sa atong pagabut sa Juan 11:17-27, upat na kaadlaw sukad sa pagkamatay ni Lazaro. Sulud sa upat ka adlaw nagsugod na og kadunot ang iya nga lawas ug, sa giingon ni Marta, “Ginoo, baho na siya karon kay upat na man ka adlaw sa iyang pagkamatay” (Juan 11:39). Sa walay duhaduha, ang paglangan ni Jesus nakatabang lang sa paghimo og milagro nga nagsunod nga labaw pa gani ka kahibulungan. Ang pagbanhaw sa usa ka nagkadunot na nga patay nga lawas? Unsa pa nga dugang kamatuuran ikahatag ni Jesus sa pagpamatuud Siya Dios gayod?

Ug, ingon nga Dios, nga mao ang Usa nga naglalang sa pagsugod sa kinabuhi—si Jesus adunay gahum ibabaw sa kamatayon. Busa gigamit ni Jesus kini nga higayon, nga ang kamatayon ni Lazaro, magpadayag sa usa ka mahinungdanon kaayo nga kamatuuran bahin sa Iyang kaugalingon. “Ako mao ang pagkabanhaw ug ang kinabuhi. Ang mosalig kanako, bisan siya mamatay, mabuhi siya, ug ang tanan nga buhi ug nagasalig kanako dili na gayud mamatay” (Juan 11:25, 26).

`Basaha ang Juan 11:38-44. Unsa ang gibuhat ni Jesus nga nagsuporta sa Iyang pagangkon?`

Maingon nga si Jesus nagpakita nga Siya mao ang Kahayag sa kalibutan (Juan 8:12, Juan 8:12, Juan 9:5) pinaagi sa paghatag og panan-aw sa tawo nga buta (Juan 9:7), busa dinhi Iyang gibanhaw si Lazaro gikan sa mga patay (Juan 11:43, 44) nagpakita nga Siya mao ang Pagkabanhaw ug ang Kinabuhi (Juan 11:25).

Kini nga milagro, labaw pa kaysa bisan unsa nga uban, nagtudlo ngadto kang Jesus ingon nga Maghahatag sa kinabuhi, maingon man ang Dios mismo. Naghatag kini og lig-on nga suporta alang sa tema ni Juan nga si Jesus mao ang balaan nga Anak sa Dios ug nga, pinaagi sa pagtoo, makabaton kita og kinabuhi pinaagi Kaniya (Juan 20:30, 31).

Apan, sa pagabut nato sa katapusan niini nga sugilanon nga daw dili katoohan (Juan 11:45-54), diin daghan ang nakakita nagatoo (Juan 11:45), usa ka gamhanan apan masulob-on nga kasulian nagpakita. Gipakita ni Jesus nga Siya makapabalik sa kinabuhi ngadto sa minatay, apan, kadtong mga tawo naghunahuna nga ilang mapahunong Siya pinaagi sa pagpatay Kaniya? Daw unsa nga pananglitan sa mga kaluyahon sa tawo nga kon itandi ngadto sa kaalam ug gahum sa Dios!