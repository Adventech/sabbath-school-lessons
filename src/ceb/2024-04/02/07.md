---
title:  Dugang Panghunahuna
date:   11/10/2024
---

Basaha ang sinulat ni Ellen G. White, “The Crisis in Galilee,” p. 393, 394; “Lazarus, Come Forth,” p. 524-536; ug “Priestly Plottings,” p. 537-542, diha sa _The Desire of Ages_.

“Ang kinabuhi ni Cristo nga makahatag og kinabuhi ngadto sa kalibutan anaa sa Iyang pulong. Pinaagi sa Iyang pulong nga nag-ayo si Jesus sa balatian ug nagpalayas sa mga yawa; pinaagi sa Iyang pulong Iyang gipalinaw ang dagat, ug gibanhaw ang mga patay; ug nagsaksi ang katawhan nga ang Iyang pulong adunay gahum. Iyang gisulti ang pulong sa Dios, maingon sa Iyang pagsulti pinaagi sa tanang mga manalagna ug mga magtutudlo sa Daang Tugon. Ang tibuuk Biblia maoy pagpakita kang Cristo, ug gihandum sa Manluluwas sa pagtarong sa pagtoo sa Iyang mga sumosunod diha sa pulong. Kon kuhaon na ang Iyang makita nga presensya, ang pulong maoy tinubdan sa gahum. Sama sa ilang Agalon, magkinabuhi sila “pinaagi sa matag usa ka pulong nga magagula sa baba sa Dios.’ Mateo 4:4.

“Maingon nga ang atong pisikal nga kinabuhi giatiman pinaagi sa pagkaon, mao man usab ang ato nga espirituhanong kinabuhi giatiman pinaagi sa pulong sa Dios. Ug ang matag usa ka kalag magadawat og kinabuhi gikan sa pulong sa Dios alang sa iyang kaugalingon. Ingon nga kita kinahanglan mokaon aron makadawat og kusog nga lawasnon, busa kinahanglan nga modawat kita sa pulong alang sa atong mga kaugalingon. Dili nato kini mabatonan lamang pinaagi sa laing hunahuna. Sa mainampingon atong ton-an ang Biblia, mangayo sa Dios og tabang sa Espiritu Santo, aron kita makasabut sa Iyang pulong.”—Ellen G. White, _The Desire of Ages_, p. 390.

**Diskusyonan nga mga Pangutana**:

`Niini nga semana atong gitan-aw si Jesus nga nagpakaon sa lima ka libo, nag-ayo sa usa ka tawo nga buta nga sukad pa sa iya nga pagkatawo, ug dayon ang pagkabanhaw kang Lazaro gikan sa mga minatay. Sa matag usa niini nga kahimtang, naghatag si Jesus og gamhanang pamatuud alang sa Iyang pagka-Dios. Apan, kini nga mga milagro, bisan unsa sila ka kahibulungan, nagakapabahinbahin. Ang uban mitubag uban sa pagtoo, ang usab sa pagduhaduha. Unsa ang gisulti niini kanato kon sa unsa nga paagi, bisan atubangan sa gamhanang pamatuud, ang mga tawo makapili gihapon sa pagsalikway sa Dios?`

`Kini nga tanang sugilanon nagtudlo ngadto kang Cristo ingon nga ang balaan nga Anak sa Dios. Ngano nga mahinungdanon kaayo ang Iyang pagka-Dios ngadto sa pagtoo kang Jesus ingon nga mao ang Manluluwas?`

`Tan-awa pagusab ang 1 Corinto 1:26-29. Sa unsa nga mga paagi niini nga ika-21 ka siglo, ato nga makita kini nga sama nga prinsipyo nga nagabuhat? Unsa nga ubang “binoang mga butang” nga gitoohan sa mga Cristohanon, mga butang nga ang “mga maalam sumala sa unod” gitamay ug gisalikway? Unsa man ang atong gitoohan nga usab “nagpakaulaw” sa “mga butang nga gamhanan”?`