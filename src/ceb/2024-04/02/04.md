---
title:  'Ang Pag-ayo sa Tawo nga Buta: Bahin I'
date:   08/10/2024
---

`Basaha ang Juan 9:1-16. Unsa ang gihunahuna sa mga tinon-an nga maoy hinungdan sa pagkabuta niadto nga tawo, ug giunsa man ni Jesus pagsaway sa ilang bakak nga mga pagtolon-an?`

Ang mga tinon-an naghimo og usa ka pagdugtong tali sa balatian ug sala. Pipila sa mga pahayag sa Daang Tugon nagtudlo niana nga direksiyon (itandi ang Exodo 20:5, 2 Hari 5:15-27, 2 Hari 15:5, 2 Cronicas 26:16-21), apan ang sugilanon bahin kang Job makagiya unta ngadto sa pagbantay bahin niana nga pagkadugtong nga kanunay mahitabo.

Gitarong ni Jesus ang mao nga panghunahuna, sa walay paglimud sa bisan unsa nga kadugtongan tali sa sala ug pagantos, apan kini nga kahimtang nagtudlo ngadto sa labi pa ka hataas nga katuyoan, aron ang Dios mahimaya pinaagi sa mao nga pag-ayo. Ang mga asoy adunay pila ka mga kadugtongan ngadto sa sugilanon sa Paglalang, nga ang paghulma sa Dios sa una nga tawo gikan sa abug sa yuta (Genesis 2:7), maingon nga si Jesus naghimo og lapok aron sa pagtagana sa buta nga tawo kon unsay kulang sa tagoangkan.

Diha sa Mateo, Marcos, ug Juan, ang mga sugilanon bahin sa mga milagro nagsunod sa komon nga sulondan: usa ka pagpahayag sa problema, ang pagdala sa tawo ngadto kang Jesus, ang pag-ayo, ug ang pagila sa pagka-ayo uban sa pagdayeg ngadto sa Dios.

Diha sa sugilanon sa Juan 9, gitapus kini nga han-ay diha sa Juan 9:7. Apan nabatasan ni Juan, ang kahulogan sa milagro nahimo nga sama niana ka labaw ka halapad nga punto sa diskusyon, nga maghatud ngadto sa hataas nga pakigsulti tali sa giayo nga tawo ug sa relihiyoso nga mga pangulo. Kini nga makatandog nga diskusyon nagtuyok palibut sa duha ka nalambigit nga nagkalahilahi nga mga bahin sa mga konsepto sa sala/mga binuhatan sa Dios ug sa pagkabuta/pagtan-aw.

Wala magtug-an ang magsusulat sa nagbasa hangtod sa Juan 9:14 nga gibuhat ni Jesus kini nga pagpangayo sa adlaw nga Igpapahulay, nga sumala sa tradisyon, apan dili sumala sa Biblia, naglapas sa Igpapahulay. Ug busa, giisip Siya nga naglapas sa Igpapahulay sa mga Pariseo. Ang ila nga panghinapus mao nga dili Siya naggikan sa Dios tungud kay nagtoo sila nga “wala siya magbantay sa adlaw nga igpapahulay.” Apan ang uban nasamok sa paghunahuna nga ang usa ka makasasala makabuhat niana nga mga timaan (Juan 9:16).

Ang diskusyon dugay pa kaayo mahuman, apan makita na ang pagkabahinbahin. Ang tawo nga buta nahimo nga mas tin-aw sa pagsabut kon kinsa si Jesus, apan ang relihiyoso nga mga pangulo nagdugang sa kalibug o pagkabuta bahin sa Iyang pagkatinuud.

`Unsa ang kinahanglan isulti kanato niini nga sugilanon bahin sa mga peligro nga mabutaan pagayo sa atong kaugalingong nga pagtolon-an ug tradisyon nga masayup na hinoon kita sa pagila sa importante nga mga kamatuuran diha mismo sa atong mga mata?`