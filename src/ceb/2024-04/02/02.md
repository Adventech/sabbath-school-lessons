---
title:  Ang Pagpakaon sa Lima ka Libo
date:   06/10/2024
---

Diha sa Juan 6:4, 5, mipahayag sa pagsulti nga ang panahon sa pagpakaon sa lima ka libo duul na ang Pasko. Ang Pasko mao ang kasaulogan sa pagpahigawas sa mga Israelita gikan sa Egipto. Ang halad nga nating karnero maoy mikuha sa dapit sa kamatayon sa mga kamagulangang anak. Kini nga halad nagsimbolo sa kamatayon ni Jesus alang kanato. Didto sa krus, ang silot nga angay kanato tungud sa atong mga sala nga nahulog diha kang Jesus, sa baylo. Si Cristo nga mao ang atong Pasko, gipatay gayod alang kanato (1 Corinto 5:7).

“Iyang gipas-an ang sala sa paglapas, ug sa pagtago sa nawong sa Iyang Amahan, hangtod sa pagkabuak sa Iyang kasingkasing ug nahugno ang Iyang kinabuhi. Kini nga tanang halad gihimo aron ang mga makasasala matubos.”—Ellen G. White, _The Great Controversy_, p. 540.

`Basaha ang Juan 6:1-14. Unsa nga mga susama ang makaplagan dinhi tali kang Jesus ug Moises? Unsa ang gibuhat ni Jesus dinhi nga unta makapahinumdum sa mga tawo nga ang nadawat nga pagkaluwas sa ila nga mga katigulangan nahimo pinaagi sa pagministeryo ni Moises?`

Daghang mga detalye niini nga sugilanon nagbutang kang Jesus nga kasusama ngadto kang Moises panahon sa Exodo. Ang panahon sa Pasko (Juan 6:4) nagtudlo ngadto sa dakung pagpahigawas gikan sa Egipto. Mitungas si Jesus sa usa ka bungtod (Juan 6:3) maingon sa pagtungas ni Moises sa bukid sa Sinai. Gisulayan ni Jesus si Felipe (Juan 6:5, 6), maingon nga gisulayan ang mga Israelita didto sa kamingawan. Ang pagpadaghan sa tinapay (Juan 6:11) makapahinumdum sa kadaghanon sa manna. Ang pagtigum sa mga sobra nga pagkaon (Juan 6:12) nagpahinumdum sa mga Israelita sa pagpanigum og manna. Ang 12 ka mga bukag nga gisudlan sa sobra nga pagkaon (Juan 6:13), sama sa kadaghanon sa 12 ka mga banay sa Israel. Ug ang giingon sa mga tawo nga si Jesus mao ang manalagna nga moanhi sa kalibutan (Juan 6:14), kasusama sa “manalagna sama kang Moises” nga gitagna diha sa Deuteronomio 18:15. Ang tanan niini nagtudlo ngadto kang Jesus ingon nga bag-ong Moises nga moabut sa pagpahigawas sa Iyang katawhan.

Busa, si Juan nagpakita kang Jesus nga wala lamang magpakita og mga timaan ug mga kahibulungan, apan nagbuhat og mga timaan ug mga kahibulungan nga, sa kahulogan niini, kinahanglan adunay pinasahi nga kahulogan alang sa Judio nga katawhan. Iyang gitudlo sila, sa usa ka pagsabut, ngadto sa Iyang pagka-Dios.

`Basaha ang Isaias 53:4-7 ug 1 Pedro 2:24. Unsa nga dakung kamatuuran gitudlo niini nga mga teksto bahin kang Jesus ingon nga ang Cordero sa Dios? Sa unsa nga paagi ang Iyang pagka-Dios mahigot ngadto niini nga kamatuuran, ug ngano nga kini nga kamatuuran labing importante nga atong mahibaloan?`