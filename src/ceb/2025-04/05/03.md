---
title:  Ang Labing Hataas nga Maghuhukom
date:  27/10/2025
---

`Basaha ang Genesis 18:25; Salmo 7:11; Salmo 50:6; Salmo 82:1; Salmo 96:10; ug 2 Timoteo 4:1, 8. Unsay gisulti niini nga mga bersikulo bahin sa moral nga kinaiya sa Dios? Sa unsa nga paagi ang kalabutan sa Dios ingon nga ang Maghuhukom sa uniberso makatabang kanato pagsabut sa pangutana bahin sa balaan nga gubat?`

Ang pagkabalaan sa kinaiya sa Dios nagkahulogan nga dili Siya makatugot sa sala. Mapailubon Siya. Apan, ang sala kinahanglan mag-ani sa katapusang mga sangputanan niini, nga mao ang kamatayon (Roma 6:23). Nagmando si Yahweh sa pakiggubat batok sa sala, bisan kon diin kini makaplagan, bisan sa Israel o taliwala sa mga Canaanhon. Ang Israel wala mabalaan pinaagi sa pagsalmot sa balaan nga mga gubat bisan unsa nga labaw pa kaysa ubang mga nasod (Deuteronomio 9:4, 5; Deuteronomio 12:29, 30) bisan kon sila nahimo nga paagi sa paghukum ni Yahweh batok sa Iyang pinili nga nasod. Lahi gikan sa ubang karaan nga Near Eastern nga katawhan, nakasinati ang Israel sa pagkabaliskad bahin sa balaang gubat, sa diha nga ang Dios wala moaway alang kanila apan batok kanila, sa pagtugot sa ilang mga kaaway sa pagdaogdaog kanila (itandi sa Josue 7).

Ang tibuuk konsepto sa balaan nga gubat masabtan lamang kon tan-awon kini diha sa kahayag sa kalihokan sa Dios ingon nga Maghuhukom. Kon tan-awon niini nga paagi, ang mga gubat sa Israel sa pagbuntog o pagdaog sa Canaan maghatag og usa ka kompleto nga lahi nga kinaiya. Agi og pagtandi ngadto sa imperyalistiko nga mga gubat sa pagpataas sa kaugalingon, nga komon kaayo sa karaang kalibutan (ug sa ato karon). Ang mga gubat sa Israel walay tumong sa pagkab-ut sa himaya alang sa ilang mga kaugalingon kondili sa pagtukod sa hustisya ug kalinaw sa Dios sa yuta. Busa, sa kasingkasing sa pagsabut sa konsepto sa balaan nga gubat nagbarog ang paggahum ug pagkalabing hataas sa Dios, nga gihisgutan diha sa hulagway sa Dios ingon nga manggugubat, maingon nga sila diha sa paghulagway sa Dios ingon nga hari o ingon nga maghuhukom.

Si Yahweh ingon nga manggugubat mao ang Usa kinsa, ingon nga usa ka maghuhukom, natugyan ngadto sa pagtuman sa pagpalig-on, ug pagmentenar sa paggahum sa balaod, nga maoy pagpakita sa Iyang kinaiya. Ang hulagway sa Dios ingon manggugubat, sama niana nga sa Maghuhukom ug hari, nagpaila nga si Yahweh dili motugot sa pagsupil batok Kaniya sa Iyang natukod nga han-ay nga walay katapusan. Busa, ang tawo makapamatuud nga ang kalab-uton sa kalihokan ni Yahweh dili gayud gubat mismo, o kadaogan, kondili ang pagtukod pagusab sa hustisya ug kalinaw. Sa katapusan, ang paghukum ug ang pakiggubat, o ang paghatud og hustisya, managsama nga butang kon ang Dios mao ang suheto sa aksiyon.

`Paghunahuna bahin sa Dios ingon nga usa ka matarong nga maghuhukom nga dili mabayaran ni maimpluwensiyahan sa pagkadili-patas sa pagtagad. Sa unsa nga paagi ang, usa ka Dios nga sa walay katapusan dili motugot sa sala, pagdaogdaog, sa pagantos sa inosente, ug sa pagpanglupig sa dinaogdaog kabahin sa ebanghelyo?`