---
title:  Ang Dios Makigaway Alang Kanimo
date:  25/10/2025
---

### Basaha sa Pagtuon Niini nga Semana

Genesis 15:16; Levitico18:24–30; 2 Tim. 4:1, 8; Exodo 23:28–30; Deuteronomio 20:10, 15–18; Isaias 9:6.

> <p>Teksto nga Sagulohon</p>
> “Ug gidakop ni Josue ang tanang mga hari ug gipanag-iya ang ilang yuta sa usa ka panahon, tungud kay si JEHOVA nga Dios sa Israel nakigaway alang sa Israel” (Josue 10:42).

Ang libro sa Josue adunay makasamok nga mga talanawon. Mitungha ang seryoso nga mga pangutana tungud sa konsepto sa usa ka balaan nga gubat nga naghulagway og usa ka pundok sa mga tawo nga gihatagan og kamandoan sa Dios sa paglaglag sa laing katawhan.

Ang isyu sa balaan nga gubat diha sa Daang Tugon mahagiton sa panghunahuna. Ang Dios nagpakita diha sa Daang Tugon ingon nga labing halangdon nga Ginoo sa uniberso; busa; ang tanang butang nga mahitabo kinahanglan, madugtong ngadto sa Iyang direkta o dili direkta nga kabubut-on. Busa, ang pangutana “Sa unsang paagi gitugotan sa Dios kana nga mga butang?” dili malikayan. Sa milabay nga semana, atong nakita nga ang Dios nalambigit sa usa ka away nga labaw pa kadako kaysa bisan unsa nga gubat nga giaway sa tawhanong kasaysayan, usa ka gubat nga nagadulot sa matag usa ka bahin sa atong mga kinabuhi. Atong nakita, usab, nga ang mga hitabo sa biblikal ug sekular nga kasaysayan masabtan sa hingpit diha sa kahayag niini nga away.

Niini nga semana, atong padayonon pagsusi ang pagkakuti sa gitugotan sa Dios nga mga gubat, ang mga limitasyon ug mga kahimtang sa balaan nga gubat, ang katapusang panan-awon sa kalinaw nga gitanyag sa mga propeta sa Daang Tugon, ug ang espirituhanong mga gipasabut niana nga mga gubat.

_*Basaha sa pagtoon kini nga leksyon sa pagpangandam alang sa Sabado, Nobyembre 1._