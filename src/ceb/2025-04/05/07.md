---
title:  Dugang nga Panghunahuna
date:  31/10/2025
---

Basaha ang sinulat ni Ellen G. White, “The Fall of Jerico,’ pp. 491–493, diha sa Patriarchs and Prophets.

Maingon nga sa tanang butang diha sa Biblia, ang pagkahibalo sa kahulogan ug sa nagpaluyo nga hinungdan mahinungdanon kaayo. Sumala sa atong nakita, ang away sa uniberso ug sa hulagway sa Dios ingon nga Maghuhukom mahinungdanon kaayo sa pagsabut niini nga mga gubat batok sa mga Canaanhon.

“Ang Dios mahinay sa pagkasuko, Iyang gihatagan ang daotan nga mga nasod og usa ka panahon sa kahigayonan nga unta sila makaila Kaniya ug sa Iyang kinaiya. Sumala sa kahayag nga gihatag mao ang ilang pagkahinukman

tungud sa ilang pagdumili sa pagdawat sa kahayag ug pagpili sa ilang kaugalingong mga dalan imbis sa Dios. Ang Dios naghatag og katarungan ngano nga wala dayon Niya gipapahawa ang mga Canaanhon. Wala pa mapuno ang kalapasan sa mga Amorihanon. Tungud sa ilang kalapasan sa anam-anam ilang gidala ang ilang mga kaugalingon ngadto sa kahimtang diin dili na mahusay ang pagpailub sa Dios ug sila laglagon. Hangtod sa pagabut sa kahimtang ug pagkapuno sa ilang kalapasan, ang pagpanimalus sa Dios malangan. Ang tanang mga nasod adunay panahon sa kahigayonan. Kadtong walay pagtagad sa balaod sa Dios maganam-anam pagdugang sa ilang kadaotan. Makapanunod ang mga anak sa masupilon nga espiritu sa ilang mga ginikanan ug magbuhat og labaw ka pa ngil-ad kaysa ilang mga amahan kaniadto hangtod nga ang kapungot sa Dios moabut ibabaw kanila. Dili moubus ang silot tungud kay kini wala dayon gipahamtang.” –Ellen G. White Comments, The SDA Bible Commentary, vol. 2, p. 1005.

**Diskusyonan nga mga Pangutana:**

`Isaysay ang mga kahulogan bahin sa Dios ingon nga atong maghuhukom ug ingon man usab nga ang atong Labing Hataas nga Maghuhukom sa uniberso. Ngano sa imong paghunahuna nga tungud kay ang Dios mao ang Maghuhukom maoy patukoranan sa ebanghelyo ug sa atong kaluwasan?`

`Sa unsa nga paagi ang kahimtang sa mga Canaanhon nagtanyag kanato og usa ka dungawanan ngadto sa pailub ug hustisya sa Dios? Unsaon nato pagpakita sa kinaiya sa Dios sa paagi sa atong pagtagad sa atong mga isigkatawo?`

`Paghunahuna bahin sa kahinungdanon sa kinaiyahan sa atong gawasnon nga pagpili. Ngano sa imong paghunahuna respetohan sa Dios ang atong kagawasan sa pagpili? Sa unsa nga paagi ang gugma ug kagawasan sa pagpili nagkadugtong sa usag-usa?`

`Ang Daang Tugon adunay daghang mga sugilanon sa gubat ug away, apan sa katapusan, naglantaw kini sa usa ka pananawon sa kalinaw. Unsay katungdanan ang kinahanglan buhaton sa mga Cristohanon sa pagtukod og kalinaw sa ilang palibut?`