---
title:  "Labing Bililhong Pagkamaunongon: Pagsimba Diha sa Dapit sa Panggubatan"
date:  08/11/2025
---

### Basaha sa Pagtuon Niini nga Semana

Josue 5:1–7; Exodo 12:6; 1 Corinto 5:7; Josue 8:30–35; Deuteronomio 8:11, 14; Hebreohanon 9:11, 12.

> <p>Teksto nga Sagulohon</p>
> “Apan maoy unaha ninyo pagpangita ang gingharian ug ang pagkamatarung gikan sa Dios, ug unya kining tanang mga butanga igadugang ra kaninyo” (Mateo 6:33).

Niini nga semana atong tan-awon ang pipila ka dugokan nga mga gutlo panahon sa presensya sa Israel didto sa Yutang Saad, sa pagtugyan pagusab sa Israel sa ilang mga kaugalingon ngadto sa Ginoo, usahay atubangan sa umalabot nga katalagman. Si Josue naghimo sa daw dili makataronganon nga desisyon sa pagtuli sa mga Israelita sa teritoryo sa kaaway (Josue 5:1–9); aron pagsaulog sa Pasko atubangan sa umalabot nga katalagman (Josue 5:10–12); sa pagtukod og usa ka halaran ug pagsimba sa Ginoo samtang nagpadayon pa sa hingpit ang pagbuntog (Josue 8:30–35); ug sa pagpabarog sa tabernakulo sa Ginoo bisan wala pa makadawat ang pito ka mga tribo sa Israel sa ilang panulondon (Josue 18:1, 2).

Sa atong nagkapuliki nga mga kinabuhi, sagad atong ihatag ang atong pagtagad ngadto sa mga dinalian nga gisangon sa kinabuhi kanato. Sagad kaayo nga dili nato matagad ang pagkulit sa adunay kalidad nga panahon sa pagbag-o sa atong pagtugyan ngadto sa Dios ug sa paghunong ug pagpahayag sa atong pagkamapasalamaton alang sa Iyang nabuhat ug sa adlaw-adlaw nga padayong ginahimo alang kanato. Ang pagsimba sa buntag ug sa gabii, ug usab sa halaran sa pamilya, daw walay kalabutan sa atong hilabihan ka puliki, gipangibabawan sa kasayon, ug nakapunting sa kalampusan nga kinabuhi. Apan, halalum sa atong mga kasingkasing, kita nga tanan nasayod nga ang panahon nga atong gigahin uban sa Dios ug sa atong mga hinigugma maoy labing maayo nga pamuhonan sa atong limitado nga panahon.

_*Basaha sa pagtoon kini nga leksyon sa pagpangandam alang sa Sabado, Nobyembre 15._