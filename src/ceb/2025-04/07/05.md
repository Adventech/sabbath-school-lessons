---
title:  Gisulat sa mga Bato
date:  12/11/2025
---

`Basaha ang Josue 8:32â€“35. Unsay kahulogan sa buhat nga gihulagway niini nga mga bersikulo, ug unsay kinahanglan isulti niini kanato?`

Ang Bukid sa Ebal gihisgutan kausa lang diha sa Deuteronomio (Deuteronomio 11:29; Deuteronomio 27:4, 13) ug diha sa libro sa Josue (Josue 8:30, 33). Uban sa Gerizim, mao kadto ang dapit diin ang mga panalangin ug mga tunglo sa kasabutan kinahanglang isulti. Labaw pa ka tukma, sumala sa Deuteronomio 11:29 ug Deuteronomio 27:4, 13, mao kadto ang dapit sa mga tunglo. Dinhi mobarog ang mga Israelita sa bisan hain nga kilid sa arka diha sa presensya sa mga saserdote (Josue 8:33). Usa ka grupo mobarog atubangan sa bukid sa Ebal, ug ang usa atubangan sa bukid Gerizim. Dinhi sa ingon nga simbolo mohimo sa duha ka mga paagi bahin sa kasabutan. Ang mga halad nga gidala didto nagtudlo ngadto kang Jesus, nga mao ang nagdala sa tanang tunglo sa tugon, aron nga ang tanan nga motoo Kaniya makapahimulos sa mga panalangin (Galacia 3:13, 2 Corinto 5:21).

`Ngano nga kinahanglan man magsulat niini og usa ka kopya sa kasabutan sa usa ka monumento, nga makita sa tanan? (tan-awa sa Deuteronomio 4:31; Deuteronomio 6:12; Deuteronomio 8:11, 14; 2 Hari 17:38; Salmo 78:7.)`

Kita nga mga tawo sagad malimtanon. Maghuot ang makalibug nga mga gikinahanglan sa matag-adlaw nga pagkinabuhi ngadto sa nagkamubo nga mga bahin sa panahon. Dili malikayan nga atong malimtan ang mga butang nga dili moabut sa sama nga kasagad o kabug-ataon. Sa matag usa ka serbisyo sa komunyon, kita adunay pinasahi nga higayon sa pagtugyan pagusab sa atong mga kaugalingon ngadto sa Ginoo ug pagbag-o sa atong panaad. Maayo nga sabton kini nga mga kahigayonan dili lamang ingon nga mga kahigayonan alang sa indibiduwal nga mga pagtugyan pagusab kondili ingon usab og mga higayon sa kinatibuk-an sa pagbag-o sa atong pagalagad ngadto sa Dios. Sa nagdugang nga ka iyaiyahon nga katilingban, atong diskobrehon pagusab ang gahum sa pagkasakup ngadto sa usa ka komunidad nga managsama ang pagtan-aw sa kalibutan, managsama ang mga mithi ug mga pagtolon-an, ug sama nga buluhaton.

`Unsa ka sayon imong makaplagan kini, diha sa dinalian ug nagkapuliki nga kinabuhi, ang paghikalimot sa Ginoo ug magtinguha sa pagbuhat sa mga butang diha sa imong kaugalingong kusog ug gahum? Ngano nga masayon man kini kaayo nga buhaton, ilabina kon maayo ang dalagan sa mga butang alang kanimo?`