---
title:  Ang Kasuko sa Ginoo
date:  17/12/2025
---

`Unsaon nato pagsabut ang mga paghulagway sa kapungot sa Dios ug sa mapanimaslon nga hustisya diha sa Josue (Josue 23:15, 16) ug sa uban pa nga dapit sa Kasulatan? (Tan-aw usab sa Numeros 11:33; 2 Cronicas 36:16; Pinadayag 14:10, 19; Pinadayag 15:1.)`

Nakasinati na ang Israel sa kasuko sa Ginoo panahon sa ilang mga paglaaglaag didto sa kamingawan (Numeros 11:33, Numeros 12:9), ug usab didto sa Yutang Saad (Josue 7:1), ug bug-os nga nakaamgo sa mga sangputanan sa paghagit sa kasuko ni Yahweh pinaagi sa dayag nga paglapas sa tugon. Kini nga mga bersikulo nagrepresentar sa bug-at nga panapus nga pasidaan ni Josue. Makapakurat ang pagkadungog nga laglagon sa Ginoo ang Israel, sama sa pulong nga gigamit sa una sa pagpahinungod ngadto sa pagpanas sa mga Canaanhon. Maingon ka siguro sa mga saad sa Ginoo nga sa matinumanon gituman sa pagpanalangin sa Israel, ang mga tunglo bahin sa kasabutan (Levitico 26, Deuteronomio 28) matinuud usab kon dili dawaton sa mga Israelita ang tugon. Diha sa kahayag sa pagpalayas ug paglaglag sa mga Canaanhon, kana nga mga bersikulo nagpakita sa makausa pa nga si Yahweh sa katapusan maghukum sa tibuuk yuta. Nagpahayag Siya og gubat batok sa sala, bisan diin kini makaplagan. Wala mabalaan ang Israel, ug wala makabaton og pinasahi nga mga merito, pinaagi sa pagsalmot sa balaan nga gubat nga labaw pa kaysa gibuhat sa pagano nga mga nasod nga sa ulahi sila nahimo nga paagi sa paghukum ni Yahweh batok sa pinili nga nasod.

Nahimutang sa gahum sa pagpili sa Israel ang paghimo sa mahimayaon nga mga kamatuuran sa kaniadto nga pundasyon sa pagatubang sa umalabot.

Sa nahauna nga pagtan-aw, ang biblikal nga pagtolon-an bahin sa kasuko sa Dios daw dili haum sa pagpamatuud nga ang Dios gugma (Juan 3:16, 1 Juan 4:8). Apan, tukma diha sa kahayag sa kapungot sa Dios nga ang biblikal nga doktrina bahin sa gugma sa Dios mahimo nga labaw pa gani ka adunay kalabutan. Nahauna, gipaila sa Biblia ang Dios ingon nga mahigugmaon, mapailubon, mainantoson, ug andam sa pagpasaylo (Exodo 34:6, Miqueias 7:18). Apan, diha sa gipasabut sa usa ka kalibutan nga nagbalatian sa sala, ang kapungot sa Ginoo mao ang pagtagad sa Iyang pagkabalaan ug pagkamatarong kon atubangon sa sala ug daotan. Ang Iyang kapungot dili gayud emosyonal, mapanimaslon, ug dili matagnaan nga hinobra sa reaksyon. Ang Bag-ong Tugon nagtudlo nga si Cristo nahimo nga sala alang kanato (2 Corinto 5:21), ug pinaagi sa Iyang kamatayon, kita napasiguli ngadto sa Dios (Roma 5:10). Bisan kinsa ang motoo Kaniya dili magatubang sa kapungot sa Dios (Juan 3:36, Efeso 2:3, 1 Tesalonica 1:10). Ang konsepto bahin sa kapungot sa Dios nagpaila sa Dios ingon nga ang matarong nga Maghuhukom sa uniberso ug ang Usa nga nagpabarog sa kawsa sa hustisya (Salmo 7:11, Salmo 50:6, 2 Timoteo 4:8).