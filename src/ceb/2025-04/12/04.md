---
title:  Tinaw nga mga Utlanan
date:  16/12/2025
---

Ang paggamit sa sama nga mga pulong gipahinungod ngadto kaniya sa sinugdanan sa libro (Josue 1:7, 8), nagingon si Josue nga ang buluhaton nga umalabot sa Israel dili una sa tanan militar sa kinaiyahan. Espirituhanon kini. Kini adunay kalabutan sa pagtuman ngadto sa gipadayag nga kabubut-on sa Dios diha sa Torah.

`Ngano sa imong paghunahuna naghimo si Josue niadtong usa ka kusganon nga baroganan bahin sa mga relasyon sa Israel sa palibut nga mga nasod? (Josue 23:6–8, 12, 13).`

Ang peligro nga giatubang sa Israel dili ang hulga sa nahabilin nga mga nasod nga walay maayong pagbati kanila kondili sa risgo sa pakighigala. Ang ilang mga hinagiban tingali dili magrepresentar sa bisan unsa nga hagit ngadto sa Israel; apan, ang ilang ideyolohiya ug mga mithi (o kontra-mithi) mapamatud-an nga labaw ka makadaot kaysa bisan unsa nga gahum sa militar. Gikuha ni Josue ang pagtagad sa mga pangulo ngadto sa mahinungdanon kaayo nga kamatuuran nga ang away nga ilang nalambigitan nahauna, ug sa katapusan, espirituhanon. Busa, ang Israel kinahanglan magmentinar sa talagsaong pagkatawo niini.

Ang pagdili sa pagsangpit sa ngalan sa usa ka dios, sa pagpanumpa pinaagi niini, ug pagalagad o pagyukbo ngadto niini adunay kalabutan sa pagsimba og diosdios. Sa karaang Near East, ang ngalan sa usa ka dios nagrepresentar sa iyang presensya ug gahum. Ang pagsangpit o paghisgot sa mga ngalan sa langyaw nga mga dios sa matag adlaw nga pangumusta o sa kasabutan sa mga pamatigayon nagkahulogan sa pagila sa ilang pagbulot-an ug pagtabang sa mga Israelita sa pagpangita sa ilang gahum sa panahon sa panginahanglan (itandi sa Maghuhukom 2:1–3, 11–13).

Ang peligro sa pagpakigminyoay sa nahabilin nga mga Canaanhon nagsakup sa pagkawala sa espirituhanong pagkaputli sa Israel. Ang tumong sa tambag ni Josue dili ang pagpadasig sa pagkaputli sa rasa, kondili sa paglikay sa pagsimba og diosdios, nga mosangput sa espirituhanong pagkapukan sa Israel. Ang kahimtang ni Salomon maoy usa ka dramatiko nga pananglitan sa makasubo nga espirituhanong mga sangputanan sa pagkigminyoay sa dili sama og kaliwat o rasa (1 Hari 3:1, 1 Hari 11:1–8); diha sa Bag-ong Tugon, ang mga Cristohanon sa dayag gipasidan-an batok sa pakigdugtong sa kaminyoon sa mga dili tumotoo (2 Corinto 6:14), hinoon, sa kahimtang sa anaa na sa kaminyoon, si Pablo wala magtambag sa pagdiborsyo sa dili tumotoo nga kapikas apan pagtawag kanila ngadto sa pagkinabuhi sa usa ka sulondan nga Cristohanong kinabuhi diha sa paglaum sa pagdani sa kapikas ngadto sa Ginoo (1 Corinto 7:12–16).

`Ang pasidaan ni Josue batok sa makadaot nga mga pakiguban-uban dili malikayan maghatud ngadto sa pagsukit sa Cristohanong relasyon ngadto sa “kalibutan.” Unsaon nato pagpangita sa balansi nga relasyon sa katilingban sa atong palibut?`