---
title:  Usa ka Timaan sa Pagkabalaka
date:  15/12/2025
---

Ang mahimayaong panapus sa tibuuk bahin (Josue 21:43–45) nagdala sulud niini sa natuman nga kondisyon sa pagtuman. Dili angay kompiyansahan ang kalampusan; nadugtong kini kanunay ngadto sa pagtuman sa Pulong sa Dios. Busa, ang pagbahinbahin sa yuta, gawas sa pagkahimo nga usa ka handumanan sa pagkamatinumanon sa Dios ngadto sa Israel (Nehemias 9:8), nagbuhat og lugar sa bukas nga panghunahuna nga kalamboan sa umalabot pinasikad sa pagtagad sa Israel. Makahimo ba pagbaton ang Israel kon unsa ang nakab-ut na?

`Basaha ang Josue 23:1–5. Unsa ang dugokan nga mga punto sa pasiuna ni Josue?`

Ang pakigpulong ni Josue nagalihok gikan sa tigulang ug edaran nga mamumulong (gipasantop makaduha) ngadto sa nagpaminaw nga maoy modala pagpadayon sa buluhaton nga gipiyal kanila sa Dios. Iyang gihulagway kon sa unsa nga paagi ang pagbuntog sa yuta nahimo: ang Ginoo nakigaway alang kanila. Bisan pa sa ilang pagkadili matinumanon ug pagkawalay-pagtoo, kinahanglan malambigit ang mga Israelita sa pakiggubat human sa Exodo, dili pinaagi sa ilang gahum-militar kondili pinaagi sa pagpanginlabut sa Dios nga nakahimo sila sa pagpanagiya sa yuta.

Gihatagan sa Dios ang Israel og pahulay gikan sa ilang mga kaaway, apan adunay ubang mga nasod nga nahabilin nga kinahanglan panagiyahon. Ang kadaogan dili usa ka nahuman na, dili mausab nga katinuuran alang sa Israel kondili ang kanunay nga presente nga kahimoan pinaagi sa kanunay nga pagsalig sa matinumanon nga tabang sa Dios nga anaa kanunay.

`Unsa nga mga kasusama tali sa paagi sa pagbuntog sa mga Israelita sa Canaan ilalum sa kapangulohan ni Josue ug sa paagi sa pagkinabuhi sa mga Cristohanon karon sa usa ka madaogon nga espirituhanong kinabuhi? Basaha ang Josue 23:10, Colosas 2:15, 2 Corinto 10:3–5, Efeso 6:11–18.`

Ang mga kadaogan sa mga Israelita dili mapahinungod ngadto sa ilang kusog ug pamaagi. Sa sama nga kahimtang, ang kadaogan batok sa sala ug pagtintal gisiguro pinaagi sa pagpakamatay ug pagkabanhaw ni Jesu-Cristo, apan ang katawhan sa Dios karon kinahanglan sa kanunay mosalig sa espirituhanong tagana nga gisangkap pinaagi sa Espiritu Santo aron pagkinabuhi sa madaogon nga kinabuhi.

`Uban sa daghan kaayo nga maanindot nga mga saad sa atong atubangan, ngano nga masayon lang sa gihapon kanato ang pagpakasala?`