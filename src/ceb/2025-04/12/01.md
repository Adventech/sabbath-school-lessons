---
title:  Matinumanon ang Dios
date:  13/12/2025
---

### Basaha sa Pagtuon Niini nga Semana

Josue 21:43–45; 2 Timoteo 2:11–13; Josue 23; Pinadayag 14:10, 19; Deuteronomio 6:5.

> <p>Teksto nga Sagulohon</p>
> “Walay butang nga nakawang sa mga maayong butang nga gipamulong ni Jehova alang sa balay sa Israel; ang tanan nangatuman” (Josue 21:45).

Sa paghatag og pakigpulong ni John F. Kennedy sa America panahon sa iyang inagurasyon niadtong Enero 20, 1961, ang pulong sa iyang diskurso miabut og 1, 366 lamang, apan nagbilin kini og dili mapapas nga timaan sa Amerikano nga hunahuna. Sa iyang pagdasig sa iyang nasod sa pagtutok sa ilang mga katungdanan imbis sa ilang mga pribilehiyo, miingon siya: “Uban sa usa ka maayong tanlag ang atong bugtong nga ganti, ang kasaysayan mao ang katapusang maghuhukom sa atong mga nabuhat, manglakaw kita sa pagdumala sa yuta nga atong gimahal, pagpangayo sa Iyang panalangin ug sa Iyang tabang, apan sa pagkahibalo nga dinhi sa yuta ang buluhaton sa Dios sa pagkatinuud atong kaugalingon.”

Samtang si Josue, ang nagkaedad na nga pangulo sa mga Israelita, nakasabut nga nagkaduul na siya sa katapusan sa iyang kinabuhi, nakadesider siya sa paghatag og pakigpulong ngadto sa mga pangulo sa nasod ug sa mga Israelita (Josue 23 ug 24). Ang Josue 23 nagtutok og dugang bahin sa umalabot kon unsaon pagsimba ang Dios: sa eksklusibo, ang Josue 24 nagsubli sa matinumanong mga buhat sa Dios sa nangagi, uban sa tuyo sa paghatag og usa ka desisyon bahin kong kinsa lamang ang takus simbahon: si Yahweh.

Niini nga semana, atong usahan pagtuon ang nahauna nga pakigpulong ni Josue, diin iyang gipasiklapan ang nangagi nga mga kadaogan sa Israel, apan sa sama nga panahon nagsubay sa agianan sa umalabot nga kalampusan alang sa Israel.