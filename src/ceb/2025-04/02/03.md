---
title:  Bili Diha sa Wala Gidahum nga mga Dapit
date:  06/10/2025
---

`Basaha ang Josue 2:2–11, Hebreohanon 11:31, ug Santiago 2:25. Unsay gisulti niini nga mga teksto kanato bahin kang Rahab?`

Sentro sa sugilanon ni Rahab mao ang bakak nga gisulti aron pagpanalipod sa mga espiya. Sa paghunahuna bahin sa iyang bakak, atong sabton nga gilibutan siya sa usa ka katilingban nga hilabihan ka makasasala, nga sa katapusan nakahatud sa pagdesisyon sa Dios sa paghukum niadto nga katilingban (Genesis 15:16, Deuteronomio 9:5, Levitico 18:25–28). Samtang tinuud nga sa Bag-ong Tugon gidayeg ang iyang pagtoo, ang mainampingon nga pagsusi sa mga reperensiya sa Bag-ong Tugon ngadto buhat ni Rahab nagpakita nga walay bisan usa nga nagrekomendar bahin kaniya, ug walay naguyon sa iyang bakak.

Ang Hebreohanon 11:31 nagpamatuud sa iyang pagtoo sa pagpahiuyon sa iyang bahin uban sa mga espiya imbis sa pagpili sa pagpabilin ngadto sa usa ka daotan nga kultura. Ang Santiago 2:25 nagdayeg sa iyang pagtanyag og kapahulayan ngadto sa duha ka mga espiya ug paghatag kanila og mga direksiyon kon unsaon pagikyas sa luwas nga agianan. Taliwala sa daotan nga kultura ug sa kaugalingong pagkamakasasala nga pagkinabuhi ni Rahab, ang Dios, sa Iyang kalooy, nakakita og usa ka kidlap sa pagtoo nga pinaagi niini Iyang maluwas siya. Gigamit sa Dios kon unsa ang maayo diha kang Rahab—nga nagpakita sa iyang pagtoo diha Kaniya ug sa iyang pagpili sa pagpasakup ngadto sa Iyang katawhan—apan wala gayud magdayeg sa tanang butang nga iyang gihimo. Gipabilhan sa Dios ang talagsaong kaisog ni Rahab, sa iyang maisogong pagtoo, sa pagkahimo nga usa ka ahente sa kaluwasan, ug sa iyang pagpili sa Dios sa Israel.

Human sa iyang pagkakita kon unsa ang nagkahitabo, nagpamatuud siya “kay si Jehova nga inyong Dios, siya ang Dios sa langit sa kahitas-an, ug dinhi sa ilalum sa yuta” (Josue 2:11). Makahuloganon ang pagkadungog sa usa ka Canaanhong babaye nga nagila nga si Yahweh mao lamang ang Dios, ilabina ibabaw sa usa ka atop diin, ang iyang pagano nga rilihiyon, mga pagampo sagad gihalad ngadto sa ilang gitoohan maoy mga dios sa kawanangan.

Ang ekspresyon ni Rahab kanhi makita lamang sa konteksto sa eksklusibo nga katungud sa Dios sa pagdawat og pagsimba (Exodo 20:4, Deuteronomio 4:39, Deuteronomio 5:8). Ang iyang mga pulong ang nagasaksi ngadto sa daan na nga gihunahuna, maisipon nga pagpili sa pagila nga ang Dios sa mga Israelita mao lamang ang matuud nga Dios. Ang iyang pagsugid nagpakita sa iyang pagsabut sa usa ka suud nga relasyon tali sa pagkalabing hataas sa Dios ug sa paghukum nga nailalum ang pagkalaglag sa Jerico.

Ang iyang moral nga pagpili nagila nga, diha sa kahayag sa paghukum ni Yahweh, adunay duha lamang ka mga posibilidad: pagpadayon sa rebelyon batok Kaniya ug malaglag, o sa pagpili sa pagtugyan diha sa pagtoo. Pinaagi sa pagtoo sa Dios sa Israel, si Rahab nahimo nga usa ka pananglitan kon unsa unta ang padulngan sa tanang nagpuyo sa Jerico nga modangop ngadto sa kalooy sa Dios sa Israel.

`Unsa ang gitudlo niini nga sugilanon kanato bahin sa pagkinahanglan sa Dios sa atong katapusang pag-unong?`