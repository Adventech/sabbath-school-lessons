---
title:  Ikaduha nga Higayon
date:  05/10/2025
---

`Basaha ang Josue 2:1, uban sa Numeros 13:1, 2, 25–28, 33; ug Numeros 14:1–12. Ngano nga sugdan man ni Josue ang buluhaton pinaagi sa pagbuntog sa Yutang Saad pinaagi sa pagpadala og mga espiya?`

Ang dapit nga gipadala ang duha ka espiya, ang Acacia Grove, ginganlan og “Shittim” sa Hebreo nga teksto, ug magpahinumdum kini kanato sa duha ka negatibo nga mga asoy sa kasaysayan sa Israel.

Ang nahauna mao ang lain nga sugilanon sa espiya (tan-awa ang Numeros 13) naghulagway sa sama nga kinahanglanon nga mga elemento: ang pagpadala sa mga espiya; ang sekreto nga pagsulud sa mga espiya ngadto sa teritoryo sa kaaway; ang pagbalik sa mga espiya sa pagtaho sa ilang mga nakaplagan; ug ang desisyon sa paglihok pinasikad sa mao nga taho.

Ang laing insidente didto sa Shittim nagrepresentar sa usa sa labing masupilon, mga paglapas sa pagsimba og mga diosdios sa tugon sa mga Israelita, sa diha, nga sa gisugyot ni Balaam, nagbuhat sila og kahugawan uban sa mga babaye nga anak ni Moab ug pagsimba sa ilang mga diosdios (Numeros 25:1–3, Numeros 31:16). Niini nga kahulogan, ang ngalan Shittim nakahatag og labaw ka ordinaryo nga tensiyon labot sa gisangputan sa tibuuk nga sugilanon. Lain na ba usab kini nga kapakyasan didto sa utlanan sa Yutang Saad? O maghatud ba kini ngadto sa dugay na nga gipaabut nga katumanan sa karaang saad.

`Basaha ang Juan 18:16–18, 25–27, ug Juan 21:15–19. Unsa nga mga kasusama ang imong makaplagan tali sa ikaduha nga higayon nga gihatag ngadto sa Israel ingon nga usa ka nasod ug ngadto kang Pedro ingon nga usa ka tawo?`

Ang Dios maoy usa ka Dios ikaduha nga mga higayon (ug dugang pa). Ang Biblia nagngalan sa ikaduha nga higayon (ug dugang pa) “grasya.” Ang grasya mao lamang ang pagdawat niana nga wala nato hagoi. Ang pagtolon-an sa Biblia puno sa konsepto bahin sa grasya (itandi sa Roma 5:2, Efeso 2:8, Roma 11:6). Maloloy-on ang Dios nga maghatag sa matag usa sa posibilidad sa bag-o nga pagsugod (Tito 2:11–14). Si Pedro sa iyang kaugalingon nakasinati niini nga grasya ug nagawhag sa iglesya sa pagtubo diha sa grasya (2 Pedro 3:18). Gani, nagdugang pa ka maayo ang balita: makakuha kita og dugang pa gayod kaysa usa ka higayon, dili ba? (Asa man kaha kita mahimutang kon wala pa kita hatagi sa Dios og daghang mga higayon?)

`Paghunahuna og kasinatian sa mga Israelita, sa gihatagan og ikaduha nga higayon sa pagsulud sa Canaan, ug bahin sa grasya o kalooy nga gihatag ngadto kang Pedro human sa iyang paglimud sa Ginoo. Unsay matudlo niini nga mga kaagi kanato kon sa unsa nga paagi kita maghatag og kalooy ngadto sa nagkinahanglan niini?`