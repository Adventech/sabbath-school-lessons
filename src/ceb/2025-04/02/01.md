---
title:  Nahingangha Tungud sa Grasya
date:  04/10/2025
---

### Basaha sa Pagtuon sa Niini nga Semana

Josue 2:1–21, Numeros 14:14:1–12, Hebreohanon 11:31, Exodo 12:13, Josue 9, Nehemias 7:25.

> <p>Teksto nga Sagulohon</p>
> “Tungod sa pagtoo si Rahab nga dautang babaye wala malaglag kauban sa mga masukihon, kay iya mang gihinangop ang pagdawat sa mga maniniid ingon nga mga higala” (Hebreohanon 11:31).

Nganong gibuhat ko man kini pagusab?” Tingali nakalitok kita niini nga mga pulong. Gani ang kasaysayan wala lang subli nga mahitabo, maingon man usab ang mga tawo sa kinatibuk-an, ug kita sa atong mga kaugalingon sa partikular. Daw unsa ka makanunayon nato mahimo ang sama nga mga sayup!

Ang Israel adunay ikaduha nga higayon sa pagsulud sa Yutang Saad, ug seryoso si Josue niini nga buluhaton. Ang nahauna nga lakang maoy pagbaton sa tinaw nga pagsabut kon unsay ilang atubangon. Nagpadala siya og duha ka mga espiya aron pagdala ngadto kaniya sa bililhon nga kasayoran bahin sa yuta: ang sistema sa panalipod, kaandam sa kasundalohan, suplay sa tubig, ug ang pagtagad sa mga nagpuyo sa atubangan sa usa ka mosulong nga puwersa.

Ang usa ka tawo maghunahuna nga ang saad sa Dios sa paghatag sa yuta ngadto sa mga Israelita wala magkinahanglan sa ilang pagpaningkamot. Apan ang saad sa balaan nga suporta dili magpuli sa tawhanong katungdanan. Nagbarog ang Israel sa utlanan sa Canaan alang sa ikaduha nga higayon. Naganam ka taas ang ilang gidahum, apan sa katapusang panahon sa Israel didto sa utlanan uban sa sama nga buluhaton, misangput kini makasubo nga kapakyasan.

Niini nga semana, atong susihon ang duha ka labing makaiikag nga mga sugilanon diha sa libro ni Josue ug diskobrehon ang ilang kalabutan sa atong pagtoo karon. Ang grasya sa Dios adunay walay kinutoban nga mga posibilidad nga makapahingangha kanato.