---
title:  Ang Gahum sa Ehemplo
date:  18/11/2025
---

`Basaha ang Josue 15:16–19, Maghuhukom 1:13, ug Maghuhukom 3:7–11. Unsay gisulti kanimo niini nga sugilanon bahin sa gahum sa ehemplo? Sa unsa nga paagi ang batasan ni Caleb napakita sa nagsunod nga kaliwatan?`

Niini nga pahayag, gitanyag ni Caleb ang iyang anak nga babaye, si Axa, sa kaminyoon ngadto sa tawo nga magbuntog sa Debir. Gidaog ni Othniel ang siyudad ug nadawat ang kamut ni Axa. Importante kini nga sugilanon tungud kaysa makausa pa, nagpadayag kini sa kaisog ni Caleb, pagtoo, ug sa pagkaandam sa pagsagubang sa mga hagit.

Nagpakita usab kini nga ang sunod nga kaliwatan sa mga Israelita nagsunod niini nga mga higante sa pagtoo, si Caleb ug Josue. Sa pagtapus na sa ministeryo sa magulang nga kaliwatan, adunay bag-ong henerasyon nga andam moatubang sa mga hagit ug mopadayon sa plano sa Dios alang sa Israel.

Sa usa ka paagi dili kini sama sa hangyo ni Caleb ngadto kang Josue, “ihatag kanako kining dapit sa kabungtoran,” si Axa, nga gidasig sa iyang bana, nagpakita sa sama nga pagtoo ug tinguha nga gipakita sa iyang amahan. Pinaagi sa iyang tinguha ug kaisog, gipadayon ni Axa ang linya sa ehemplo ni Caleb sa katumanan sa saad sa pagpanagiya sa yuta.

Sa pagkatinuud ang yuta maoy usa ka gasa ni Yahweh ngadto sa Israel, apan kinahanglang ang Israel moangkon niini pinaagi sa pagangkon sa saad sa Ginoo uban sa pagtoo ug kaisog. Ang tinguha ni Axa naglandong sa pagkamalahutayon niadto nga mga babaye diha sa Ebanghelyo nga dili mapaatras sa duot sa katawhan o sa mga tinon-an ug dili mobiya hangtod nga ilang madawat ang panalangin ni Jesus alang kanila ug sa ilang mga pamilya.

`Basaha ang Lucas 18:1–5. Unsa ang leksyon dinhi alang kanato?`

`Ang pagpasa sa sulo sa pagtoo ngadto sa sunod nga kaliwatan mahinungdanon kaayo ngadto sa katumanan sa buluhaton sa Dios nga gipiyal kanato. Hunahunaa ang bahin sa mga hagit sa pagpasa sa pagtoo ngadto sa sunod nga kaliwatan, sa usa ka bahin, ug bahin sa mga kahigayonan alang sa mga batanon sa pagdawat sa katungdanan sa buluhaton sa Dios, sa laing bahin. Unsa ang atong mabuhat sa pagdumala ug pagbansay sa mga batanon sa pagpadayon sa diosnon nga pagpangulo? Unsa ka mahinungdanon kaayo ang atong sulondan niini nga proseso?`