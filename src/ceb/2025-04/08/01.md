---
title:  "Mga Higante sa Pagtoo: Josue ug Caleb"
date:  15/11/2025
---

### Basaha sa Pagtuon Niini nga Semana

Numeros 13:6, 30–32; Josue 14:6–14; Lucas 18:1–5; Josue 19:49–51; 2 Corinto 3:18; Roma 12:1, 2.

> <p>Teksto nga Sagulohon</p>
> “Hinumdumi ang inyong mga pangulo, sila nga kaniadto nanagsulti kaninyo sa pulong sa Dios; palandunga ninyo ang gisangputan sa ilang kinabuhi, ug awata ninyo ang ilang pagtoo.” (Hebreohanon 13:7).

Ang matag usa ka ginikanan nahibalo nga ilang mga anak makakaton pinaagi sa ehemplo, dili ba? Pila ba ka mga ginikanan ang magbagolbol sa ilang pagtan-aw sa ilang mga anak nga mosunod sa dili maayong mga taras imbis sa ilang mga maayo? Bisan kon unsay atong pangidaron, masayon ang atong pagbuhat og sayup kaysa pagbuhat og husto. Kini bahin lang sa kahulogan sa pagkahulog sa tawo sa sala. “Kay dili ako mobuhat sa buot ko untang pagabuhaton; mao hinooy pagabuhaton ko ang butang nga ginadumtan ko” (Roma 7:15). Kinsa ba ang wala makasinati niini?

Gikan sa pagkahimugso, ang mga tawo mahulma pinaagi sa gahum sa ehemplo. Atong makat-onan ang pagbuhat sa labing una nga mga butang sa kinabuhi, sama sa paglakaw, pagsulti, ug pagpahayag sa atong mga pagbati, pinaagi sa pagsunod niadtong labing suud kanato. Ingon nga mga hamtong, nagkinahanglan gihapon kita og mga modelo, ug, bisan og dili sila hingpit, makadayeg ug makasunod kita niana nga espirituhanong mga taras nga nakahimo kanila nga mga higante sa pagtoo.

Niini nga semana, atong himoon ang labaw pa ka halalum nga pagtan-aw sa personal nga mga sulondan sa duha ka mga higante sa pagtoo diha sa libro ni Josue: si Caleb ug Josue. Unsay nakahimo kanila nga bantugan sa ilang henerasyon ug nakahimo kanila nga sumbanan diha sa kinabuhi sa katawhan sa Dios sa labing mahinungdanong mga panahon sa kasaysayan sa Israel?

_*Basaha sa pagtoon kini nga leksyon sa pagpangandam alang sa Sabado, Nobyembre 22._