---
title:  Ang Usa ka Malumo nga Tubag
date:  10/12/2025
---

`Basaha ang Josue 22:21–29 diha sa kahayag sa Proverbio 15:1. Unsay atong maton-an gikan sa tubag sa mga tribo sa silangan?`

Ang tubag sa gisumbong, ingon ka direkta ug kagamhanan sa sumbong, nagsakup sa tema ug pagkatukod sa kasingkasing sa kapitulo. Hangtod dinhi, ang mga tribo wala motubag sa mga sumbong kondili naminaw sa hilum ngadto sa mga pasangil batok kanila. Sa pagkaseryoso sa mga sumbong, sulondon kaayo ang ilang pailub samtang ilang gipakita ang tinuud nga kahulogan sa panultihon: “Ang tubag nga malomo makapahupay sa kapungot; Apan ang pulong nga mahait makapapukaw sa kasuko” (Proverbio 15:1).

Ang pangabli nga tudling sa depensa maoy usa ka pasunod sa balaan nga mga ngalan nga gipahinungod ngadto sa Dios sa Israel: El, Elohim, Yahweh (Josue 22:22). Gisubli kini kaduha uban sa nagkakusog nga gahum, samtang nahimo kini nga usa ka solemne nga panumpa aron sa pagwala sa mga pagduda ug bakak nga mga sumbong nga hapit misangput ngadto sa gubat sibil sa Israel. Lig-on ang ilang pagtuo nga ang Dios bug-os nahibalo ug nakasabut sa kahimtang, ug naglaum sila nga ang presente nga delegasyon moabut sa sama nga konklusyon. Ang duha ug tunga ka mga tribo nagila usab sa ilang pagkahusayonon atubangan sa Ginoo pinaagi sa pagtawag Kaniya sa pagpanimalus (itandi sa Deuteronomio 18:19, 1 Samuel 20:16) kon tinuud gayod sila nga sad-an.

Usa ka kahibulungang pagpadayag ang misunod, nga sa usa ka bahin nagpamatuud sa basihan sa paghukum nga pagkawalay-sala (ang usa ka halaran dili lang makasilbi ingon nga usa ka dapit sa paghalad) ug, sa pikas nga bahin, nagpadayag sa ilang matuud nga tumong. Ang kahadlok sa panagkabulagbulag sa Israel, sa baylo nga apostasiya, mao ang tinuud nga hinungdan sa ilang aksiyon. Busa ang pagtukod sa halaran dili kamatuuran sa apostasiya, sumala sa gihunahuna. Sa aktuwal, ang atbang maoy tinuud: gibuhat nila kadto tungud sa kahadlok sa Ginoo, sama sa gibuhat sa mga tribo sa kasadpan sa Jordan. Ang tinuud nga basihan sa panaghiusa sa Israel dili ang dapit nga gipuy-an o sa pisikal nga sukod sa panulondon kondili sa espirituhanong pagtahod ngadto sa mga gikinahanglan sa Ginoo.

Ang tinuud nga kabalaka sa mga tribo bahin sa kasadpan nga bahin sa suba gipadayag usab sa ilang tinuud nga kalipay ingon nga ang pagkainosente sa mga tribo sa Silangan nga nasod. Sa baylo nga magbati nga napildi pinaagi sa mga argumento sa ilang mga igsoong lalaki, nagpakita sila sa tinuud nga kalipay nga ang ilang pagduda namatud-an nga sayup. Ang gubat sibil nalikayan ug ang panaghiusa sa nasod natipigan.

`Unsaon nimo pagtagad ang bakak nga mga sumbong? Ipaambit ang pipila ka mga prinsipyo nga naggiya sa imong pagtagad. Alang sa pagpadasig, tan-awa sa Salmo 37:3–6, 34, 37.`