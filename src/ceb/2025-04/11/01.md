---
title:  Pagpuyo sa Yuta
date:  06/12/2025
---

### Basaha sa Pagtuon Niini nga Semana

Josue 22; Efeso 6:7; Juan 7:24; Numeros 25; Proverbio 15:1; 1 Pedro 3:8, 9.

> <p>Teksto nga Sagulohon</p>
> “Ang tubag nga malomo makapahupay sa kapungot; Apan ang pulong nga mahait makapapukaw sa kasuko” (Proverbio 15:1).

Ang pagkinabuhi sa usa ka komunidad, usahay, maghatud ngadto sa mga paglalisay ug pagbungol. Tinuud gayod kini sa usa ka komunidad, sama sa iglesya, diin ang mga tawo naggikan sa nagkalahilahi nga mga kagikan ug klase sa katilingban—ug usahay nagagikan sa bug-os nga lahilahi nga mga kultura—nagpuyo ug naguban sa trabaho alang sa usa ka komon nga katuyoan.

Atong ton-an niini nga semana ang Josue 22 ug sa usa ka hagit nga motumaw gikan sa dakung walay pagsinabtanay taliwala sa mga tawo. Sa sinugdanan sa libro, gisugo ni Josue ang pipila ka mga tribo sa pagtabok sa Jordan ug pagsalmot sa pagbuntog, uban sa mga tribo sa kasadpan nga bahin sa Jordan (Josue 1:12–18). Karon nga nahuman na ang buluhaton, libre na sila sa pagbalik. Apan sa kasadpan nga bahin sa Jordan, nagtukod sila og usa ka halaran nga nakahatag og kabalaka taliwala sa mga tribo sa Kasadpan sa Jordan.

Ngano nga peligro man ang paglukso ngadto sa dinalidali nga konklusyon bahin sa panglihok sa uban? Unsaon nato pagpalambo sa panaghiusa diha sa iglesya? Ngano nga importante man nga batonan sa hunahuna ang labaw pa ka halapad nga pagtan-aw sa atong pagkatinawag aron nga dili masangit diha sa mga kasamok? Mao kini ang pipila ka mga pangutana nga atong tagdon niini nga semana.

_*Basaha sa pagtoon kini nga leksyon sa pagpangandam alang sa Sabado, Disyembre 13._