---
title:  Pagkamatinumanon
date:  07/12/2025
---

`Basaha ang Josue 22:1–8. Unsay gisulti kanato niini nga mga bersikulo bahin sa pagkamatinumanon sa mga Rubenhanon, sa mga Gadhanon, ug ang katunga-nga-banay ni Manases?`

Gipamatuud ni Josue nga ang mga tribo gikan sa pikas habig sa Jordan bug-os nga nagtuman sa mga tulomanon nga gimando ni Moises ug sa iyang kaugalingon, nga nagkahulogan og usa ka mahinungdanon nga nagpahinungod ngadto, ug sa pagsakripisyo alang sa komon nga katuyoan sa Israel. Nakigaway sila uban sa ilang mga kaigsoonan sulud sa “daghang mga adlaw,” nga sa katinuuran nagpasabut sa unum ngadto sa pito mga tuig (itandi sa Josue 11:18, Josue 14:10, Deuteronomio 2:14). Ang ilang mga asawa ug mga anak gibilin sa balay, sa silangan nga bahin sa Jordan, apan nakadesider sila sa pakigaway nga maunongon uban sa ilang mga igsoong lalaki, sa pagatubang sa hulga sa pagkaangol ug pagkamatay sa gubat.

Kini nga mga bersikulo dili direkta nga nagpasantop sa kahinungdanon sa panaghiusa sa nasod ug niana nga sa yuta. Nagandam usab sila sa mosunod nga sugilanon, nga sa katapusan bahin sa panaghiusa. Magpabilin ba ang Israel nga magkahiusa, bisan pa sa lig-on nga natural nga utlanan nga gimugna sa Jordan tali kanila? Ila ba tugutan ang heograpiya sa pagbutang og timaan niini sa ilang nasyonal nga pagkatawo, o ila ba tugutan ang ilang komon nga pagsimba sa mao ra nga Dios nga nagbantay kanila ingon nga Iyang nasod nga pinili, nahiusa ug sa lig-on ubus sa teokratiko nga pagmando?

Gipasabut ni Josue nga ang bugtong paagi nga kana nga pagunong nahimo nga posibli: wala sila nagalagad sa ilang mga isigka-Israelita kondili kang Yahweh sa Iyang kaugalingon, nga nagsugo kanila sa ilang buluhaton.

Atong makaplagan kini nga sama nga prinsipyo diha sa Bag-ong Tugon. Gitambagan ni apostol Pablo ang mga Cristohanon sa paghatag sa ilang pagalagad ingon og nagabuhat sila alang sa Dios ug dili lamang alang sa mga tawo (tan-awa sa Efeso 6:7, Colosas 3:23, 1 Tesalonica 2:4). Unsa ang labaw pa ka hataas nga pagtawag kaysa pagbuhat alang, sa labing hinungdanon, sa Magbubuhat sa uniberso?

Sa matag adlaw nga pagkinabuhi, sagad magatubang kita og mga hagit ug mga kalisud nga sayon lang nga makapaluya kanato ug gusto na moundang sa away. Sayon lang, usahay, ang pagbuhat. Apan makahimo kita pagtawag sa gahum sa Ginoo, nga nagsaad sa paguban kanato ug makahimo kanato sa pagbuhat kon unsay Iyang gisugo kanato. Kon atong ibutang sa atong atubangan ang atong labaw pa ka hataas nga pagkatinawag, mapadasig kita sa pagpadayon sa unahan, bisan pa sa dili malikayan nga mga hagit ug mga kasaguyo nga kabahin sa atong nahulog nga pagkinabuhi dinhi.

`Ang Josue 22:5, 6 nagtaho nga nagpakilooy si Josue ngadto sa mibiya nga mga tribo sa pagpabilin nga matinumanon ngadto sa Ginoo, ug dayon iyang gipanalanginan sila. Sa unsa nga paagi ang atong relasyon sa iglesya mausab kon kita magampo alang sa usag-usa labaw kaysa atong gibuhat?`