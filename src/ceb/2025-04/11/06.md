---
title:  Paghusay sa Away
date:  11/12/2025
---

`Basaha ang Josue 22:30–34. Sa unsa nga paagi kini nga tibuuk nga insidente naghatag kanato og pipila ka mga pagsabut ngadto sa paghusay sa away ug sa mga paagi sa pagsiguro sa panaghiusa sa iglesya? (Itandi sa Salmo 133; Juan 17:20–23; 1 Pedro 3:8, 9.)`

Ang sugilanon diha sa Josue 22 adunay daghang mga prinsipyo sa komunikasyon nga magamit sa matag adlaw nga tawhanong relasyon diha sa pamilya, iglesya, ug komunidad.

1. Kon dili maayo ang dalagan sa mga butang, o daw dili maayo, ang labing maayong butang nga buhaton mao ang pagpakigsulti sa baylo nga imong pugngan ang atong mga pagpaniid hangtod nga sila mobuto. Maayo alang sa katawhan sa Dios nga dili magpabilin nga walay pagtagad kon daw adunay motumaw nga mga problema. Hinoon, kon ang Transjordan nga tribo nagpasabut pa sa ilang tumong sa pagtukod og usa ka halaran, ang tibuuk isyu malikayan unta.
2. Bisan kon ang usa nagatoo bahin sa ilang paghukum, ayaw pagdalidali sa paghimo og mga konklusyon. Ang mga tribo sa Kasadpang Jordan dali mitoo sa hungihong nga ilang nadungog ug naghimo og sayup nga konklusyon nga ang mga tribo sa Silangang Jordan nagrebelde na.
3. Hisguti ang bahin sa tinuud o gihunahuna nga mga problema, sa dili pa ikaw mohimo sa imong konklusyon.
4. Andam sa paghimo og usa ka sakripisyo aron pagkab-ut sa panaghiusa. Gusto ang mga tribo sa Kasadpang Jordan sa paghatag sa nabahin kanila aron lang makasulud ang ubang mga tribo, kon ang pagkaanaa sa laing dapit sa Jordan maoy hinungdan sa ilang gitoohan nga apostasiya.
5. Kon isumbong, sa bakak o sa tinuud, paghatag og malumo nga tubag nga makapawala sa kapungot. Ang pagtubag sa usa ka sumbong uban sa pagatbang og sumbong dili gayud modangat ngadto sa kalinaw. Sulayi sa pagsabut sa dili pa ka mosulay sa paghunahuna nga masabtan.
6. Pagmaya ug paghimaya sa Dios kon ang kalinaw mapahiuli pagusab. Maanindot tan-awon nga ang tibuuk Israelita nga katilingban makasinati sa matuud nga kalipay kon sila mahibalo bahin sa tinuud nga tumong sa duha ug tunga ka mga tribo. Dili kaayo sila mapagarbohon sa ilang paghukum nga dili sila makadawat nga sayup ang ilang paghimo niini.

Kon mibiya pa sa pagtoo ang tribo sa Silangan nga Jordan, ang katawhan sa Israel mopahamtang unta sa gisugo sa tugon. Ang panaghiusa dili gayud mahimo nga usa ka argumento aron pagpaluya sa kamatuuran o mobiya sa mga biblikal nga prinsipyo. Apan, ang disiplina sa iglesya kinahanglan maoy katapusan (ug dili ang nahauna) nga buhaton, human sa mga pagsulay sa pagpasiguli ug pastoral nga tabang pinasikad sa Pulong sa Dios napakyas. Daw unsa ka lahi unta tan-awon ang atong mga iglesya kon kini nga yano nga mga prinsipyo sa kanunay gamiton!