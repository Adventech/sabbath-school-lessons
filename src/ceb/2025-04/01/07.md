---
title:  Dugang nga Panghunahuna
date:  03/10/2025
---

Basaha ang sinulat ni Ellen G. White, “Crossing the Jordan,” pp. 481, 482, sa Patriarchs and Prophets; “Entering the Promised Land,” p. 175, diha sa The Story of Redemption.

“Diha sa Iyang mga saad ug mga pasidaan, ako ang gipahinungdan niini ni Jesus. Gihigugma gayod sa Dios ang kalibutan, sa pagkaagi nga Iyang gihatag ang Iyang Anak nga bugtong, aron kon Ako nga motoo Kaniya, dili unta mawala kondili makabaton sa kinabuhing dayon. Ang mga kasinatian nga gisaysay sa pulong sa Dios kinahanglan mahimo usab nga akong mga kasinatian. Ang pagampo ug saad, tugon ug pasidaan, maako. . . . Maingon nga ang pagtoo modawat ug motuhop sa mga prinsipyo sa kamatuuran, sila mahimong kabahin sa pagkatawo ug ang motibo nga gahum sa kinabuhi. Ang pulong sa Dios, nga dawaton sa kalag, maghulma sa mga hunahuna, ug mosulud ngadto sa pagmugna sa kinaiya.”—Ellen G. White, The Desire of Ages, pp. 390, 391.

“Walay usa ka punto nga kinahanglan tagdon sa labaw ka matinudanon, sublion pagdugang sa kanunay, o palig-onon sa dugang pa gayod diha sa mga hunahuna sa tanan kaysa pagkawalay kahimoan sa nangahulog nga tawo sa pagbuhat sa bisan unsa nga butang pinaagi sa iyang kaugalingong labing maayong mga buhat. Ang kaluwasan maoy pinaagi lamang sa pagtoo kang Jesu-Cristo.”—Ellen G. White, Faith and Works, p. 19.

**Diskusyonan nga mga Pangutana:**

`Bisan unsa ka lahi ang mga kahimtang ni Josue kaysa kanato, unsa nga espirituhanong mga prinsipyo atong makuha gikan sa iyang kinabuhi nga atong magamit sa atong kaugalingon? Ngano, nga kinahanglan atong batonan kanunay ang kahulogan o gipasabut sa atong hunahuna kon atong sabton ang mga sanglitanan?`

`Isaysay ang relasyon tali sa mga saad sa Dios ug sa atong pagtuman Kaniya. Sa unsa nga paagi sila magtinabangay sa usag-usa? Unsa nga mga peligro ang anaa sa hilabihang pagpasantop sa usa ka bahin nga makalimtan ang uban? Unsa nga peligro ang modangat gikan sa pagduso pagayo sa balaod nga mosalipod na hinoon sa grasya? O sa pagduso pagayo sa grasya nga masalipdan na ang balaod?`

`Pinasikad sa leksyon niini nga semana, unsaon nimo paghubit ang kalampusan gikan sa usa ka biblikal nga paghulagway? Unsa nga dapit sa kauswagan ang mabatonan diha sa usa ka Cristohanong kahulugan sa kalampusan?`

`Handurawa kon unsa kaha ang gibati ni Josue, sa pagsunod kang Moises. Unsay saad ang gihatag sa Dios kaniya nga sa pagkasiguro nagpalig-on kaniya (tan-awa sa Josue 1:5) diha sa iyang dakung mga katungdanan?`