---
title:  Mga Manununod sa mga Saad
date:  30/09/2025
---

Sa Josue 1:2, 3, gisultihan ni Jehova si Josue nga Iyang ihatag kanila ang yuta. Sa pikas nga bahin, nagingon Siya nga Iya na kini gihatag kanila. Unsay gipasabut niana?

Ang yuta maoy usa ka gasa gikan kang Jehova, nga maoy tinuud nga Tag-iya. Sa Josue 1:2, 3, duha ka lahi nga mga matang sa berbo “sa paghatag” gigamit, sa pagpakita sa duha ka mahinungdanong mga bahin sa pagpanunod sa yuta. Ang una nga matang nagpasabut sa proseso sa paghatag sa yuta. Ang mga teritoryo sa Transjordan lamang ang gipuy-an sa Israel. Ang kinadak-ang bahin sa Yutang Saad kuhaon pa.

Sa Josue 1:3 ang berbo nga gigamit sa perfect form naghatag sa paghunahuna nga ang yuta gikahatag na kanila. Kon ang Dios maoy subject niana nga mga aksiyon, ang porma gitawag og “ang matagnaong kahingpitan.” Ug kana tungud kay ang Iyang gisaad diha sa Iyang pulong maoy usa ka siguro nga kamatuuran nga masaligan ingon nga presente nga katinuuran.

Ang pronombre diha sa bersikulo 3, “inyong” ug “kaninyo,” mga plural, busa ang saad gihatag dili lamang ngadto kang Josue kondili ngadto sa tibuuk katawhan sa Israel. Ang reperensiya ngadto sa saad nga gihatag kang Moises nagpasabut sa pagkamapadayonon sa kawsa sa Dios.

Usab, ang pulong kol, “tanan,” “matag usa,” gisubli sa makadaghang panahon diha sa una nga kapitulo. Ang nagpadayag nga presensya niini nga nombre nagpasabut sa pagkabug-os ug sa integridad nga mahinungdanon kaayo sa pagkab-ut sa tumong nga gibutang sa atubangan ni Josue. Kinahanglan adunay hingpit nga pagkalumbay tali sa Dios, kang Josue, ug sa katawhan sa Israel aron pagsiguro sa kalampusan sa umalabot nga pagbuntog sa Yutang Saad.

`Basaha ang Josue 1:4–6 ug Hebreohanon 6:17, 18. Niadto nga higayon, ang Yutang Saad sa tukma, usa ka saad. Apan, gitawag kini sa Dios nga usa ka panulondon. Unsay kahulogan niini nga pagkamanununod sa mga saad?`

Walay bisan unsa nga salamangka bahin sa mga saad sa Dios. Sila walay gahum sa ilang kaugalingon aron masiguro ang katumanan niini. Ang garantiya nga mahitabo kini anaa diha sa presensya sa Dios, nga nagingon: “Magauban Ako kanimo.” Sa pagkatinuud, ang presensya sa Ginoo mahinungdanon kaayo alang sa pagkabuhi sa Israel. Kong wala kini, usa lamang sila uban sa daghang mga nasod, nga walay pinasahi nga pagtawag, pagkatawo, o katuyoan (Exodo 33:12–16). Ang presensya sa Ginoo mao lamang ang kinahanglan nga batonan ni Josue sa paglampus.

Walay kausaban niini karon, nga maoy hinungdan nga kita adunay saad ni Jesus nga makita diha sa Mateo 28:20.