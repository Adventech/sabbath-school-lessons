---
title:  Pamaagi Alang sa Kalampusan
date:  27/09/2025
---

### Basaha sa Pagtuon Niini nga Semana

Deuteronomio 18:15–22; Josue 1; Hebreohanon 6:17,18; Efeso 6:10–18; Salmo 1:1–3; Roma 3:31.

> <p>Teksto nga Sagulohon</p>
> “Magmabaskugon ka lamang ug magmaisug gayud, sa pag-atiman sa pagbuhat sumala sa tanang balaod nga gisugo kanimo ni Moises nga akong alagad: ayaw pagtipas ngadto sa too ni ngadto sa wala gikan niana, aron magmauswagon ka bisan asa ka paingon” (Josue 1:7).

Si Benjamin Zander, usa ka musikal nga direktor sa Boston Philharmonic Orchestra, nagtudlo sa usa ka klase mahitungud sa paghubad og mga musika. Iyang napanid-an ang kahigwaos sa mga tinon-an samtang sila nagatubang sa pagsusi sa ilang pasundayag. Aron pagpahupay sa gibati sa mga tinon-an ug sa pagpadasig kanila sa ilang bug-os nga kahimoan, iyang gipahibalo sa nahauna nga adlaw sa klase nga ang tanan makakuha sa grado nga “A.” Kini nga “A” dili maoy usa ka palaabuton nga tinguhaon “kondili usa ka posibilidad nga ilang kinabuhian.” Ang bugtong kinahanglanon mao nga ang mga tinon-an magsulat og usa ka sulat sulud sa una nga duha ka mga semana sa semester apan penetsahan sa katapusan sa klase. Ang sulat magpasabut ngano nga sila angayan sa ang taas nga grado.

Ang libro ni Josue mahitungud sa bag-o nga mga posibilidad. Si Moises, nga nagdumala sulud sa 40 ka tuig sa kasaysayan sa Israel, nasakup sa kanhi nga panahon. Ang Exodo gikan sa Ehipto ug ang mga paglatagaw didto sa kamingawan, sa makasusubo natiman-an sa rebelyon ug pagkagahian sa pagsabut, natapus na. Usa ka bag-o nga henerasyon, gusto na motuman sa Dios, andam sa pagsulud sa Yutang Saad, dili usa ka tinguhaon kondili ingon nga usa ka posibilidad nga kinabuhian.

Atong ton-an kung giunsa sa Dios pagabli og bag-o nga kapitulo sa kinabuhi sa Israel, ug kung giunsa usab Niya kini nga mahimo sa atong mga kinabuhi.

_*Basaha sa pagtoon kini nga leksyon sa pagpangandam alang sa Sabado, Oktubre 4._