---
title:  Ang Ginoo Usa ka Manggugubat
date:  21/10/2025
---

`Basaha ang Exodo 2:23–25; Exodo 12:12, 13 ug Exodo 15:3–11. Unsay kahulogan nga ang Dios usa ka manggugubat?`

Panahon sa ilang dugay nga pagpuyo sa Ehipto, nalimot ang mga Israelita sa matuud nga Dios sa ilang mga katigulangan. Samtang daghang mga sugilanon naghulagway sa ilang mga panaw latas sa kamingawan ang ilang kahibalo bahin sa Dios ni Abraham, Isaac, ug Jacob naglubad, ug adunay pagsagol sa pagano nga mga bahin sa ilang relihiyoso nga mga batasan (itandi sa Exodo 32:1–4). Ubus sa pagdaogdaog sa mga Ehiptohanon, mituaw sila ngadto sa Ginoo (Exodo 2:23–25), ug sa tukma nga panahon, nanginlabot ang Ginoo alang kanila.

Apan, ang away nga gihulagway sa nahauna nga 12 ka mga kapitulo sa Exodo labaw pa kadako kaysa usa ka yano nga pakigbisug alang sa gahum tali kang Moises ug ni Faraon. Sumala sa karaang Near Eastern nga ideya sa gubat, ang mga away tali sa mga tawo sa katapusan giila ingon nga mga away tali sa dios o mga dios sa matag habig. Ang Exodo 12:12 nagpamatuud nga ang Ginoo nagpahamtang og hukum, dili lang sa paraon, kondili sa mga dios usab sa Ehipto, kadtong gamhanang mga yawa (Levitico 17:7, Deuteronomio 32:17) nga nagpaluyo sa malupigon nga gahum ug dili matarong nga sistema sa katilingban sa Ehipto.

Sa katapusan, ang Dios nakiggubat sa sala ug dili motugot niini nga away sa hangtod (Salmo 24:8, Pinadayag 19:11, Pinadayag 20:1–4, 14). Ang tanang nahulog nga mga manulunda, ug ang mga tawo usab kinsa sa tinuud ug sa dili mausab nga nagpaila sa ilang mga kaugalingon sa sala, malaglag. Niini nga kahayag, ang mga gubat batok sa mga namuyo sa yuta kinahanglan ilhon ingon nga sayo nga ang-ang niini nga away, nga moabut sa tumoy sa krus, ug ang katumanan niini sa katapusang hukum, sa panahon nga ang hustisya ug kinaiya sa gugma ipaila nga matarong.

Ang konsepto sa bug-os nga paglaglag sa mga Canaanhon kinahanglan sabton pinasikad sa paghulagway sa Biblia, diin ang Dios nalambigit sa pakigaway sa daotan sa uniberso. Ang labing hinungdanon nga nalambigit mao ang reputasyon sa Dios ug ang Iyang kinaiya. (Roma 3:4, Pinadayag 15:3).

Tungud sa pagsulud sa sala sa tawhanong pagkinabuhi, walay magbarog nga diha sa tunga. Ang tawo kinahanglan maanaa sa habig sa Dios o sa habig sa daotan. Busa, niini nga nagpaluyo nga impormasyon sa hunahuna, ang pagwala sa mga Canaanhon kinahanglan lantawon o sabton nga una nga paglantaw sa katapusang hukum.

`Ang katinuuran sa dakung away magtugot alang sa usa lang sa duha ka mga habig. Unsaon nimo pagkahibalo kon asa ka gayod nasakup nga habig?`