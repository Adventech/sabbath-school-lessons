---
title:  Dugang nga Panghunahuna
date:  24/10/2025
---

Basaha ang sinulat ni Ellen G. White, “The Fall of Jericho,” pp. 487–493, diha sa Patriarchs and Prophets.

Sa pagtungha sa rebelyon batok sa awtoridad sa Dios dinhi sa uniberso, mahimo nga ang Dios mohunong sa Iyang pagkawalay katapusan, ug moundang sa Iyang pagpangulo sa uniberso ngadto sa usa sa Iyang masupilon nga mga linalang, o magpabilin Siya nga balaan, matarong, mahigugmaon, ug maloloy-on nga Amahan sa tanan nga nagkinabuhi. Ang Biblia naghatag og ikaduha nga hulagway, niini nga kahimtang, ang panagsangka tali sa mga puwersa sa daotan ug sa Iyang gahum dili malikayan.

Kon ang politikal o sosyo-historikal nga mga gahum nga nalambigit sa magubot ug masupilon nga puwersa sa away nga nagpakita sa sama nga masukihon nga pagtagad batok kang Yahweh, Siya, ingon nga Labing Hataas nga Ginoo sa uniberso, manginlabot. Ang hulagway ni Yahweh ingon nga usa ka manggugubat mahimo nga usa ka hulad niana nga katapusang kadaogan, nga sa katapusan magbutang sa panapus ngadto sa nagpadayon nga away sa uniberso tali sa maayo ug daotan (Pinadayag 20:8–10). Dugang pa, ang balaan nga mga gubat sa Israel wala lang magpakita sa usa ka pasiklap sa away sa uniberso maingon nga usa ka salamin apan kabahin sa sama nga away, sa pagpaabut sa katapusang hukum sa Dios sa natad sa presente nga kasaysayan.

“Gihimo kini sa Dios nga ilang pribilehiyo ug ilang katungdanan sa pagsulud sa yuta sa panahon nga Iyang tinudlo, apan pinaagi sa ilang tinuyo nga walay pagtagad nga gikuha ang pagtugot. . . . Dili Iyang tuyo nga ilang maangkon ang yuta pinaagi sa pakiggubat, kondili pinaagi sa istrikto nga pagtuman sa Iyang mga sugo.”—Ellen G. White, Patriarchs and Prophets, p. 392.

**Diskusyonan nga mga Pangutana:**

`Sa unsa nga paagi ang away sa uniberso makatabang kanimo sa labi pa ka maayo nga pagsabut sa Ginoo nga nagsugo sa Israel ngadto sa pakiggubat?`

`Isaysay sa klase ang imong mga tubag sa pangutana sa Lunes bahin sa pagkatinuud sa dakung away ug sa unsa nga paagi kini gihimo dinhi sa kalibutan sa atong palibut. Unsay atong kalabutan niini nga away, ug sa unsa nga paagi atong tumanon kini?`

`Unsaon nato paggamit ang prinsipyo sa pagbarog sa hilum ug pagpaabut alang sa Ginoo sa pakigaway alang kanato sa atong espirituhanong kinabuhi?`

`Sa daghang mga panahon, sa atong mga diskusyon ug panagsa nga walay panagkauyonay sulud sa iglesya, atong gusto tan-awon kon kinsa ang anaa sa atong habig. Unsaon nato pagusab sa atong pagtagad diha sa kahayag sa Josue 5:13–16?`