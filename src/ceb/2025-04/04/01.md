---
title:  Ang Away Luyo sa Tanang Away
date:  18/10/2025
---

### Basaha sa Pagtuon Niini nga Semana

Josue 5:13–15; Isaias 37:16; Pinadayag 12:7–9; Deuteronomio 32:17; Exodo 14:13, 14; Josue 6:15–20.

> <p>Teksto nga Sagulohon</p>
> “Ug walay adlaw nga sama niana, sa una kun sa ulahi niya, nga si Jehova nagpatalinghug sa tingog sa tawo: kay si Jehova nakig-away alang kang Israel” (Josue 10:14).

Sa pagbasa sa mga pahina sa Josue, atubangon kita sa agresibo nga mga kampanya militar nga gidumalahan sa Dios, sa ngalan sa Dios, ug uban sa tabang sa Dios. Ang ideya nga ang Dios nagpaluyo sa pagsakup sa Canaan naglukop diha sa libro ni Josue, ug gisulti kini diha sa mga pagpamatuud sa tigsaysay (Josue 10:10, 11) diha sa kaugalingong mga pulong sa Dios (Josue 6:2, Josue 8:1), sa mga pakigpulong ni Josue (Josue 4:23, 24; Josue 6:7), ni Rahab (Josue 2:10), sa mga espiya (Josue2:24), ug sa mga tawo (Josue 24:18). Giangkon nga ang Dios maoy nagpasiugda niini nga mabangis nga mga away.

Ang katinuuran magpatungha og dili malikayan nga mga pangutana. Unsaon nato pagsabut nga ang pinili nga katawhan sa Dios maghimo niana nga mga binuhatan sa kapanahonan sa Daang Tugon? Unsaon paghusay sa hulagway sa usa ka Dios nga “makiggubat” uban sa Iyang kinaiya sa gugma (pananglitan sa Exodo 34:6, Salmo 86:15, Salmo 103:8, Salmo 108:4) nga dili magguba sa kakasaligan, sa awtoridad, ug sa kasaysayan sa Daang Tugon?

Niini nga semana ug sa sunod, atong susihon ang malisud nga pangutana sa balaang kamandoan nga mga gubat diha sa libro ni Josue ug sa uban pang dapit.

_*Basaha sa pagtoon kini nga leksyon sa pagpangandam alang sa Sabado, Oktubre 25._