---
title:  Paglapas sa Tugon
date:  02/11/2025
---

`Basaha ang Josue 7. Unsa ang duha ka dagkung mga hinungdan sa kapildihan sa mga namuyo sa Ai?`

Makasibut tan-awon nga ang mobasa mahibalo, gikan sa pagsugod, sa katarungan sa kasuko ni Yahweh, ug usab sa ngalan sa nakasala. Busa, ang kahinam sa sugilanon sa pagbutyag sa sala ni Achan gihatag pinaagi sa tensiyon tali sa pagtan-aw sa magbabasa ug sa kang Josue ug sa mga Israelita. Sama sa daghang ubang mga kapitulo sa Daang Tugon, ang Josue 7 adunay usa ka chiastic nga istraktura. Ang sentral, panapus nga bahin sulud niini nagtubag sa pangutana ngano nga ang mga Israelita wala makabuntog sa Ai sa ilang una nga pagsulay.

Adunay duha ka dugokang mga katarungan sa kapildihan sa Israel sa mga namuyo sa Ai: ang sala ni Achan ug sa sobra nga pagsalig sa Israel sa ilang kaugalingong kusog. Ang ulahi miresulta sa ilang walay pagtagad sa kabubuton sa Ginoo sa wala pa nila atakiha ang Ai ug ilang ubus nga paghunahuna sa kusog sa kaaway.

Pinasikad sa Josue 7:1, 11–13, atong makita nga, bisan si Achan maoy responsable sa mabudhion nga buhat sa paglapas sa gidili, ang tibuuk nasod maoy nakahiagum ug nagantos kon unsa ang iyang gibuhat. Gihulagway sa Dios ang sala ni Achan pinaagi hinayhinay nga pagpakita sa kabug-at niini pinaagi sa paggamit sa pulong, diha sa bersikulo 11, sa adverb “bisan pa,” o “usab” (Heb. gam). Nahauna, ang labing komon nga pulong alang sa sala gigamit: (“khata’.” Dayon ang buhat sa paglapas gihulagway sa lima pa ka espesipiko nga mga sala nga gipaila sa adverb gam: (1) ‘abar, usab “ngadto sa pagtabok, ngadto sa paglapas,” (2) bisan sa pagkuha (laqakh) gikan sa mga butang nga gipahinungod ngadto sa kalaglagan (kherem), (3) usab sa pagkawat (qanab) (4) usab sa paglimbong (kakhash), ug (5) bisan pagbutang (sim) sa gikawat nga kherem uban sa mga butang.

Duha ka kasabutan tali kang Yahweh ug sa Israel naglambigit sa katawhan sa indibiduwal ug sa kinatibuk-an nga lebel. Diha sa kahayag sa kasabutan, ang Israel gitagad ingon nga usa ka dili mabahin nga pagkahiusa sa pinili nga nasod sa Dios: busa, ang sala sa usa, o gani sa uban, nga mga sakup niini makaangin sa sala sa tibuuk komunidad sa tugon. Sumala sa gisulti sa Ginoo, “Ang Israel nakasala; oo, ug nakalapas ngani sila sa akong tugon nga akong gisugo kanila” (Josue 7:11).

`Unsa nga mga paagi magantos ang tibuuk nga komunidad, ug nagantos, gikan sa dili maayo nga mga buhat sa usa ka tawo sulud sa komunidad? Unsa nga mga pananglitan imong mahunahuna, ug sa unsa nga paagi kini makaapekto sa komunidad?`