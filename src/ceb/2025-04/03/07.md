---
title:  Dugang nga Panghunahuna
date:  17/10/2025
---

Basaha ang sinulat ni Ellen G. White, “Crossing the Jordan,” pp. 483, 484, diha sa Patriarchs and Prophets.

Ton-i pagayo ang mga kasinatian sa Israel sa ilang mga panaw ngadto sa Canaan. Ton-i ang ikatulo ug ikaupat nga mga kapitulo ni Josue, nga nagtala sa ilang pagpangandam ug pagtabok sa Jordan ngadto sa gisaad nga yuta. Atong kinahanglan batonan ang kasingkasing ug hunahuna diha sa pagbansay, pinaagi sa paglab-as sa panumduman sa mga leksyon nga gitudlo sa Ginoo sa Iyang karaang katawhan. Unya kanato, sumala sa Iyang gidesinyo nga mahitabo kanila, ang mga pagtolon-an sa Iyang Pulong kanunay nga makapainteres ug makapahinungod.”—Ellen G. White Comments, The SDA Bible Commentary, vol. 2, p. 994.

“Ang moderno nga Israel anaa sa labaw pa kadako nga peligro sa paghikalimot sa Dios ug mosangko ngadto sa pagsimba og mga diosdios kaysa Iyang karaang katawhan. Daghang diosdios ginasimba, bisan pa sa mga nagangkon nga mga nagbantay sa Igpapahulay. Ang Dios ilabina nagtugon sa Iyang karaang katawhan sa pagbantay batok sa pagsimba og mga diosdios, kay kon sila mahimulag gikan sa pagalagad sa buhi nga Dios, moabut ang Iyang tunglo ibabaw kanila, samtang kon sila maghigugma Kaniya uban sa ilang bug-os nga kasingkasing, uban sa ilang tibuuk kalag, ug uban sa tibuuk nila nga kusog, panalanginan sila sa kadagaya sa bukag ug diha sa tipiganan, ug kuhaon ang balatian gikan sa ilang taliwala.”—Ellen G. White, Testimonies for the Church, vol. 1, p. 609.

**Diskusyonan nga mga Pangutana:**

`Isaysay sa imong klase ang milagroso nga pagtabok sa Jordan. Unsaon nimo paghubit ang mga milagro? Ngano nga daw wala man maghimo ang Dios sa sama niadto nga mga milagro karon?`

`Unsa ang praktikal nga mga paagi imong ikasugyot sa imong klase alang sa pagsanta sa espirituhanong pagkamalimtanon, ingon nga mga tagsatagsa ug ingon nga usa ka iglesya? Samtang importante nga kita adunay nagpadayon nga kusganong relasyon sa Dios, ug nga dili nato tukoron ang atong bug-os nga Cristohanong kasinatian ibabaw sa gamhanang nangagi nga kasinatian, unsaon nato sa gihapon paggamit sa atong milabay nga mga kasinatian ingon nga mga pahinumdum kon sa unsa nga paagi ang Dios nagabuhat sa atong mga kinabuhi?`

`Unsaon nimo paghunahuna nga ang Igpapahulay mahimo, sa usa ka bahin, pagtabang kanato sa paghinumdum sa mga pagpanginlabut sa Dios sa atong mga kinabuhi, ug sa laing bahin, maghatag kanato og usa ka una nga pagtilaw sa gisaad nga pahulay sa Iyang gingharian? Sa unsa nga paagi ang Igpapahulay magtudlo dili lamang ngadto kung unsa ang kinahanglan atong hinumduman kondili kon unsa ang atong malauman sa umalabot?`