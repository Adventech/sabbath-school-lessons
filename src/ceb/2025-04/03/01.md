---
title:  Mga Handumanan sa Grasya
date:  11/10/2025
---

### Basaha sa Pagtuon Niini nga Semana

Josue 3, Numeros14:14, Lucas 18:18–27, Josue 4, Juan 14:26, Hebreohanon 4:8–11.

> <p>Teksto nga Sagulohon</p>
> “Kay si Jehova nga inyong Dios, nagmala sa katubigan sa Jordan sa inyong atubangan, hangtud nga kamo nakatabok, ingon sa gihimo ni Jehova nga inyong Dios, sa Dagat nga Mapula, nga iyang gimala sa atong atubangan hangtud nga kita nakatabok; Aron ang tanang mga katawohan sa kalibutan makaila sa kamot ni Jehova, nga kana makagagahum; aron nga kamo managkahadlok kang Jehova nga inyong Dios sa walay katapusan” (Josue 4:23, 24).

Misinyas ang opisyal sa pulis. Mihunong sa daplin si John. Gipangayo sa pulis ang iyang lisensiya, ug niadto nga gutlo nahinumdum si John nga nahabilin ang iyang pitaka, uban ang iyang lisensiya, ug niadto nga gutlo nahinumdum siya nga nalimtan niya ang iyang pitaka uban sa iyang lisensiya ingon nga drayber didto sa opisina. Gisaysay ni John kon unsay nahitabo, ug nangutana ang opisyal kon unsay iyang trabaho. Mitubag si John nga usa siya ka propesor. Samtang gitiketan sa opisyal si John, iyang gisultihan si John sa dili paghunahuna niini nga usa ka multa.

“Matrikula kini,” matod sa pulis. “Kon gusto ang mga tawo nga makakat-on og usa ka butang, magbayad sila og matrikula. Mao kini ang imong matrikula aron ikaw makakat-on sa dili paghikalimot sa imong lisensiya kon magmaneho ka. Maayong adlaw, propesor!”

Ingon nga mga tawo, malimtanon kita sa mga butang nga dili nato makita kanunay. Malimot kita sa pagtubag sa mga tawag sa telepono, pagtubag sa mga email, pagbisibis sa mga tanum, ug mga paghandum sa adlaw nga natawhan, ug uban pa. Hataas pa ang lista. Ang paghikalimot sa atong espirituhanong panginahanglan, bisan pa, mahimong adunay mas grabe nga mga sangputanan kaysa pagdawat lamang og multa ilabi na kay kita nagatubang sa atong literal nga dayon nga kapalaran. Atong ton-an ang pagtabok sa Jordan sa mga Hebreohanon ug tan-awon kon unsay atong maton-an gikan sa ilang kasinatian.

_*Basaha sa pagtoon kini nga leksyon sa pagpangandam alang sa Sabado, Oktubre 18._