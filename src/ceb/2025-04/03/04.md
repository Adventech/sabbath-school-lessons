---
title:  Hinumdumi
date:  14/10/2025
---

`Basaha ang Josue 4. Ngano nga gisugo man sa Dios ang mga Israelita sa pagtukod og usa ka handumanan?`

Ang katuyoan niini nga mga bato mao ang pagkahimo nga usa ka “timaan.” Ang Hebreo nga pulong ‘ot sagad nadugtong sa pulong “kahibulung” ug mapahinungod ngadto sa milagroso nga mga buhat sa Dios (tan-awa sa giton-an gahapon), sama sa mga hampak sa Ehipto (Exodo 7:3, Deuteronomio 4:34). Makahimo usab kini sa kahulogan sa “simbolo” o “handumanan,” ingon nga timaan sa gawas o usa ka labaw ka halalum o labing hataas nga katinuuran. Pananglitan, ang balangaw maoy usa ka “timaan” sa tugon (Genesis 9:12, 13); ang dugo sa mga haligi ug mga ibabaw sa kabalayan sa mga Israelita gitawag usab og usa ka “timaan” (Exodo 12:13); ug labi pa ka makahuloganon ang Igpapahulay maoy usa ka “timaan” sa Paglalang ug sa makapabalaan nga presensya sa Dios (Exodo 31:13, 17; Ezequiel 20:12).

Dinhi, ang timaan nagsilbi ingon nga usa ka handumanan, pagpahinumdum sa matag usa ka magsunod nga kaliwatan bahin sa mga milagro sa pagtabok. Ang pulong handumanan (zikkaron) naggikan sa pulong zakar, “sa paghinumdum,” nga nagkahulogan labaw pa kaysa usa ka walay aksiyon nga buhat sa paghinumdum sa usa ka butang. Nagpasabut kini sa usa ka paghinumdum nga sundan sa usa ka buhat (Deuteronomio 8:2). Ang pagpahigayon sa bato nga mga handumanan (Genesis 28:18–22) ug mga tulomanon nga nakapatungha sa mga pangutana (Exodo 12:26, 27; Deuteronomio 6:20–25) maoy komon sa Daang Tugon. Sa baylo sa pagsubli sa mga milagro sa kanunay, nagtukod ang Dios og mga monumento nga nagpahinumdum sa panumduman sa Iyang dagkung mga buhat ug dihadiha nga makahuloganong mga tubag. Busa, ang timaan maanaa diha sa walay “katapusan,” sa pagpasabut sa panginahanglan sa pagbantay niini nga milagro sa Ginoo diha sa hiniusa nga handumanan sa Iyang katawhan sa walay katapusan.

Ang kalagmitan nga pangutana sa umalabot nga mga kaliwatan makahuloganon tungud kay kini gihulma diha sa usa ka personal nga paagi: “Unsa man kini nga mga bato alang kanimo?” Ang matag usa ka bag-o nga kaliwatan kinahanglan magbati niini sa iyang kasingkasing ug sabton ang kahulogan niini nga mga bato alang sa ilang mga kaugalingon sa personal. Ang pagtoo sa usa ka Dios nga makabuhat og milagro mabatonan nga buhi kon lamang ang matag usa ka kaliwatan magdiskobre pagusab sa kahulogan sa gamhanang mga buhat ni Yahweh alang sa ilang mga kaugalingon. Kana nga pagtoo makahimo og usa ka dakung kalahian tali sa buhi ug sa matinumanon nga mga tradisyon, nga gipasukad sa Biblia ug sa tradisyonalismo, ang patay nga rilihiyon sa buhi nga kaliwatan nga nahikawan sa orihinal nga bili niini ug kadasig. Sa katapusan, kinahanglan nato himoon nga atong kaugalingon ang atong pagtoo nga gibasi sa Biblia. Walay usa, ilabina sa atong mga katigulangan, ang makahimo sa pagtoo alang kanato.

`Unsa ang ubang mga handumanan, personal nga mga handumanan gikan sa imong kaugalingong paglakaw uban sa Ginoo ang makatabang kanimo sa paghinumdum kon unsa ang Iyang nabuhat alang kanimo?`