---
title:  Saylo sa Jordan
date:  16/10/2025
---

“Ang dagat gihimo niya nga yuta nga mamala; Nanagpanabok sila sa suba nga nanagtiniil: Didto nanagkalipay kita diha kaniya” (Salmo 66:6).

Ang pagtabok sa Dagat nga Mapula ug sa Jordan maoy mga timaan sa usa ka bag-o nga panahon sa kasaysayan sa Biblia, ug kana nga duha nagdala og kahulogan (tan-awa sa Salmo 66:6, Salmo 114:1–7, ug 2 Hari 2:6–15). Diha na sa Daang Tugon ang duha ka mga teksto nga nagdugtong sa duha ka pagtabok ug sa pagila sa usa ka kahulogan, nga nagtudlo ngadto sa duha ka mga kahimtang. Diha sa Salmo 66:6, ang salmista nagsaulog sa buhat sa pagtubos sa Dios sa iyang kinabuhi (Salmo 66:16–19) pinaagi sa pagpahinungod ngadto sa mga pananglitan sa kasaysayan sa pagtabok sa Dagat nga Mapula ug sa Jordan.

Ang Salmo 114 nagdugtong usab sa duha ka panghitabo, dili tungud kay ang magsusulat wala makakita sa usa ka pasunod nga kalahian tali kanila, kondili tungud sa kahulogan sa teolohiya nga giambitan sa duha ka mga pagtabok. Busa, ang duha ka panghitabo makita ingon nga nakaamot ngadto sa usa ka kausaban sa kahimtang sa Israel, ang usa gikan sa pagkaulipon ngadto sa kagawasan, dayon gikan sa pagkawalay yuta ngadto sa pagkanasod. Niini nga duha ka mga salmo, ang mga pananglitan sa duha ka mga pagtabok naghulagway sa kausaban sa kahimtang sa magsusulat gikan sa pagkadinaogdaog, kakabus, pagkawalay kahimoan, ug kaulawan ngadto sa kasigurohan, maayong kahimtang, kaluwasan, ug kadungganan.

Pinaagi usab sa Jordan nga ang paglalin kang Elias nahitabo diha sa kahulogan sa usa ka sama nga milagro ngadto sa natala diha sa Josue. Alang kang Elias, ang pagtabok nagdala sa labing makahuloganon nga kahimtang sa kausaban sa iyang kinabuhi: gidala siya ngadto sa langit. Alang kang Eliseo, importante usab ang kausaban: ang katabang sa propeta (1 Hari 19:21) nahimo nga propeta sa nasod (2 Hari 2:22).

`Basaha ang Mateo 3:16, 17 ug Marcos 1:9. Giunsa sa mga magsusulat sa Bag-ong Tugon sa pagpasabut sa usa ka simboliko, espirituhanong kahulogan sa Suba sa Jordan?`

Ang yutanong pagministeryo ni Jesus, ingon nga Representante sa Israel, nagsunod sa sulondan sa kasaysayan sa karaang Israel. Nakaagi si Jesus sa mga kasinatian sa “Dagat nga Mapula” ug sa “Jordan.” Gitawag gikan sa Ehipto human sa kamandoan sa pagpamatay (Mateo 2:14–16), naggasto og 40 ka mga adlaw didto sa kamingawan (Mateo 4:2) susama sa 40 ka mga tuig sa Israel, ug, ingon nga usa ka kausaban gikan sa Iyang pribado nga kinabuhi ngadto sa Iyang publiko ministeryo, gibautismohan Siya didto sa Jordan (Mateo 3:16, 17; Marcos 1:9).

Sa ulahi, sa Hebreohanon 3, 4 gipaila ang simboliko nga kahulogan sa pagtabok sa Jordan ug naghulagway sa pagsulud ngadto sa Canaan ingon nga naglandong sa “pahulay sa grasya” nga pagasudlan sa mga Cristohanon pinaagi sa pagtoo.