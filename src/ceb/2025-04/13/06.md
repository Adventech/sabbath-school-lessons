---
title:  Maayo nga Pagtapus
date:  25/12/2025
---

`Basaha ang panapus nga mga pulong sa libro ni Josue nga gisulat sa usa ka tinuga nga editor (Josue 24:29–33). Sa unsa nga paagi kini nga mga pulong wala lang magtan-aw balik ngadto sa kinabuhi ni Josue kondili nagtan-aw usab ngadto sa umalabot?`

Diha sa panapus nga pagtaho sa mga kamatayon ni Josue ug Eleazar, ang hataas nga saserdote nagdala sa libro ni Josue ngadto sa usa ka makapukaw nga katapusan. Pinaagi sa usa ka subli nga paghisgot sa paglubong ni Josue, ang paglubong ni Eleazar, ug ang paglubong sa mga bukog ni Josue, nagbuhat ang magsusulat og usa ka pagtandi tali sa kinabuhi sa gawas sa yuta ug ang sinugdanan sa kinabuhi didto sa yuta. Walay pagkinahanglan sa paglatagaw. Ang mga nabilin nga lawas sa mga pangulo dili kinahanglan dad-on uban kanila. Gilubong sa mga patriarka ang ilang mga paryente sa usa ka langob (Genesis 23:13, 19; Genesis 25:9, 10), sa usa ka yuta nga gipalit didto sa Sechem (Genesis 33:19). Karon gilubong sa nasod ang mga pangulo niini didto sa teritoryo sa ilang kaugalingong panulondon, nga adunay kahulogan sa pagkapermanente. Ang mga saad nga gihatag ngadto sa mga patriarka natuman. Ang pagkamatinumanon ni Yahweh nagsakup sa historikal nga kutay nga nagdugtong sa kaliwatan sa Israel ngadto sa kasamtangan niini ug sa umalabot.

Samtang ang panapus nga mga parapo sa libro nagdugtong sa tibuuk sugilanon ngadto sa usa ka labi pa ka halapad nga sugilanon kanhi, nagbukas usab kini sa dalan alang sa umalabot. Ang kanhi arsobispo sa Canterbury nga si Lord George Cary, sa usa ka panguna nga pakigpulong nga gihatag didto sa Holy Trinity Church sa Shrewsbury, nagpamatuud nga ang Angelican Church “usa ka kaliwatan nalang ang gilay-on ngadto sa pagkawala.”

Gani, ang iglesya sa kanunay maoy usa ka kaliwatan ngadto sa pagkawala niini, ug mao kini ang katawhan sa Dios sa Daang Tugon. Usa ka dakung kapitulo sa kasaysayan sa Israel modangat sa katapusan. Ang kaugmaon niini nagagad kon unsa nga matang ang mga tubag ihatag niini ngadto sa daghang mga pangutana nga adunay kalabutan sa umalabot. Magmaunongon ba ang Israel ngadto sa Ginoo? Makahimo pa sila pagpadayon sa wala pa matapus nga buluhaton sa pagpanagiya sa tibuuk yuta? Makahimo ba sila sa pagkupot ngadto kang Yahweh ug dili masangit sa pagsimba og diosdios? Usa ka kaliwatan ilalum ni Josue nagmatinumanon ngadto sa Ginoo, apan makapadayon ba ang sunod nga kaliwatan sa sama nga espirituhanong direksiyon nga gisubay sa dakung pangulo niini? Ang matag usa ka sunod nga kaliwatan sa katawhan sa Dios, nga magbasa sa libro ni Josue, kinahanglan magatubang sa sama nga mga pangutana. Ang ilang kalampusan magagad sa kinaiyahan sa mga tubag nga ilang ihatag sa ilang mga kinabuhi sa matag-adlaw ug unsaon nila sa pakigdugtong ngadto sa mga kamatuuran nga ilang napanunod.

`Si Josue, sama kang Pablo nagsulti nga “gibugno ko na ang maayong pakigbugnoay” (2 Timoteo 4:7). Unsay yawi ngadto sa kalampusan ni Josue? Unsa nga mga desisyon kinahanglan imong buhaton karon aron matapus uban sa sama nga kasigurohan sa kaluwasan?`