---
title:  Pagpili Niini nga Adlaw!
date:  20/12/2025
---

### Basaha sa Pagtuon Niini nga Semana

Josue 24; Genesis 12:7; Deuteronomio 17:19; Deuteronomio 5:6; 1 Hari 11:2, 4, 9; 2 Timoteo 4:7, 8.

> <p>Teksto nga Sagulohon</p>
> “Ug kong daw dautan kaninyo ang pag-alagad kang Jehova, magpili kamo niining adlawa kong kinsa ang inyong alagaron . . . apan alang kanako ug sa akong balay, kami magaalagad kang Jehova” (Josue 24:15).

Ang katapusang kapitulo sa Josue gipahimutang diha sa kahulogan sa usa ka seremonya sa pagbag-o sa kasabutan, apan niini nga panahon gidumala sa usa ka tigulang nga pangulo sa Israel. Bisan og dili sa usa ka kasabutan mismo kondili usa ka taho sa usa ka seremonya sa pagbag-o sa tugon, ang kapitulo adunay mga elemento sa karaang Near East nga kasabutan sa suzerain: (1) usa ka preamble diin ang suzerain, ang nagpasiugda sa kasabutan, gipaila; (2) ang historical prologue, nga naghulagway sa kadugtongan tali sa agalon ug sa ulipon; (3) ang mga stipulations o lagda sa tugon sa paghangyo sa ulipon sa pagpakita sa bug-os nga pagalagad ngadto sa agalon, nga gipasukad, ug gipadasig pinaagi, sa pagpasalamat; (4) mga panalangin alang sa pagtuman ug mga tunglo alang sa paglapas sa tugon; (5) mga saksi ngadto sa panaad sa ulipon; (6) deposition o pagtipig sa dokumento alang sa pagbasa sa umalabot; ug (7) ratification o paguyon sa tugon.

Duul na si Josue sa katapusan sa iyang kinabuhi; wala pay nalantawan nga ikapuli kaniya. Ang pagbag-o sa tugon maoy usa ka pahinumdum sa Israel nga ang ilang hari mao si Yahweh sa Iyang kaugalingon ug nga, kon magpabilin sila nga maunongon ngadto Kaniya, malipay sila sa Iyang panalipod. Wala magkinahanglan ang Israel og tawhanong hari. Ingon nga usa ka gigamhan sa Dios nga nasod, kinahanglan ilang batonan sa hunahuna sa kanunay nga ang ilang hari mao lamang ang Ginoo.

_*Basaha sa pagtoon kini nga leksyon sa pagpangandam alang sa Sabado, Disyembre 27._