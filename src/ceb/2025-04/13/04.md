---
title:  Gawasnon nga Moalagad
date:  23/12/2025
---

Ingon nga usa ka tinuud ug matinumanon nga pangulo, gitahud ni Josue ang gawasnon nga kabubut-on sa iyang katawhan ug naghandum nga moalagad ang Israel sa Ginoo uban sa gawasnon nga pagpili kaysa pinugos. Mao gayod kana ang tukma nga punto nga gihimo sa tinuyo nga paggamit sa berbo “pinili” (tan-awa sa Josue 24:22). Sa ubang mga pahayag bakhar, “sa pagpili,” naghulagway sa pagpili ni Yahweh sa Israel (Deuteronomio 7:6, 7; Deuteronomio 10:15; Deuteronomio 14:2). Ang Israel libre sa pagingon “dili” kang Yahweh human sa ilang balaan nga pagkapili, apan kana walay kahulogan ug dili makataronganon. Makahimo ang Israel sa pagingon “oo” ngadto sa Dios ug magpadayon sa pagkinabuhi, o makahimo sila sa pagtalikod Kaniya ug mohunong sa pagkabuhi.

`Unsay tubag sa Israel ngadto sa paghangyo ni Josue? (Josue 24:16–18). Ngano sa imong paghunahuna mao man kadto ang reaksyon ni Jouse sa ilang tubag? (Josue 24:19–21).`

Sa ilang positibo nga tubag, giila sa mga Israelita nga ang Dios sa mga patriarka ug sa ilang mga amahan mao usab ang “among Dios” (Josue 24:17, 18), nga ilang gusto alagaron uban sa walay pagkabahin nga pagalagad. Human niadtong dili masukit nga pagpamatuud sa ilang pagkamaunongon, kita makadahum og mga pulong sa pagpamatuud ug pagpadasig gikan kang Josue. Apan, dili kini mao ang kahimtang. Ang pakigsultihanay tali kang Josue ug sa katawhan adunay dakung pagkausab diin si Josue nagpakita sa buluhaton sa pagpadasig sa yawa. Mibalhin siya gikan sa pagsulti bahin sa pagkamaloloy-on sa kabubut-on sa Dios kanhi ngadto sa paghulga sa mga Israelita uban sa usa ka hulagway sa Dios nga dili sayon alagaron.

Nahibalo si Josue sa pagkadili lig-on sa nahauna nga kaliwatan, nga nagsaad sa pagtuman sa Dios sa sama nga mga pulong (Exodo 24:3, Deuteronomio 5:27), apan nalimot sa ilang mga saad samtang ang mga pulong diha pa gani sa ilang mga ngabil (Exodo 32). Busa, si Josue pinaagi sa pabalikbalik sa iyang pagsulti, gusto maghimo sa mga Israelita nga makaamgo sa daghang mga butang. Nahauna, ang desisyon sa pagalagad sa Dios maoy usa ka seryoso nga butang. Maghulma kini sa tibuuk nasod sumala sa gipadayag sa Dios. Ang panalangin sa pagkab-ut sa kalabuton makita, apan ang mga sangputanan sa dili pagkamatinumanon kinahanglan masabtan usab sa hingpit. Ang pagpasaylo sa mga sala dili usa ka dili mausab nga katungud sa tawo kondili usa ka milagro sa grasya sa Dios.

_Ikaduha_, ang desisyon sa mga Israelita sa pagalagad sa Dios kinahanglan maoy ilang kaugalingon nga desisyon, dili usa ka butang nga ipahamtang sa usa ka pangulo, bisan ni Josue.

_Ikatulo_, kinahanglan makaamgo ang mga Israelita nga ang mga tawo dili makaalagad sa Dios sa ilang kaugalingon nga kusog. Ang pagalagad sa Dios dili makab-ut pinaagi sa usa ka mekanikal nga pagsunod ngadto sa mga gisugo sa tugon kondili pinaagi sa personal nga relasyon sa makaluwas nga Ginoo (itandi sa Exodo 20:1, 7; Deuteronomio 5:6, 7).