---
title:  Mga Manununod sa mga Saad, mga Binilanggo sa Paglaum
date:  22/11/2025
---

### Basaha sa Pagtuon Niini nga Semana

Genesis 3:17–24; Deuteronomio 6:3; Josue 13:1–7; Hebreohanon 12:28; Levitico 25:1–5, 8–13; Ezequiel; 37:14, 25.

> <p>Teksto nga Sagulohon</p>
> “Bumalik kamo sa salipdanan, kamo nga mga binilanggo sa paglaum: bisan niining adlawa ako nagapahayag nga ako magahatag kanimo sa pilo” (Zacarias 9:12)

Ang Josue 13–21 adunay hataas nga mga lista sa yutanong mga timaan sa utlanan nga nagpaila sa gibahin nga yuta ngadto sa mga tribo sa Israel. Alang sa moderno nga nagabasa, kini nga mga lista daw walay kalabutan, apan gipasukad kini sa usa ka teolohikal nga pagsabut bahin sa Yutang Saad nga mahinungdanon alang kanato karon. Pinaagi niini nga lig-on nga mga lista, gusto sa Dios tudloan ang mga Israelita nga ang yuta dili usa ka damgo. Gisaad kini kanila sa dayag, masukod nga paagi. Apan kinahanglan ilang toohan kadto nga saad pinaagi sa paglihok bahin niini.

Mao kini, oo, ihatag sa Dios kanila ang yuta ingon nga usa ka panulondon; mahimo kini nga usa ka gasa, gihimo ingon nga katumanan sumala sa gisaad sa ilang mga amahan. “Ania karon, akong gigahin ang yuta sa atubangan ninyo: sumulod kamo, ug panagiyahon ninyo ang yuta nga gipanumpa ni Jehova sa inyong mga amahan, kang Abraham, kang Isaac, ug kang Jacob, nga igahatag kanila, ug sa ilang kaliwatan sa ulahi nila” (Deuteronomio 1:8). Apan, oo, sila usab adunay bahin nga buhaton.

Niini nga semana atong tan-awon ang pipila ka konsepto sa teolohiya nga adunay kalabutan sa Yutang Saad ug ang ilang espirituhanong mga kahulogan alang niadtong moangkon sa tanang mga saad nga makaplagan diha kang Jesus.

_*Basaha sa pagtoon kini nga leksyon sa pagpangandam alang sa Sabado, Nobyembre 29._