---
title:  Ang Yuta Ingon nga Usa ka Gasa
date:  24/11/2025
---

`Basaha ang Exodo 3:8; Levitico 20:22; Levitico 25:23; Numeros 13:27; Deuteronomio 4:1, 25, 26; Deuteronomio 6:3; ug Salmo 24:1. Unsa ang pinasahi nga relasyon tali sa Dios, Israel, ug sa Yutang Saad?`

Sa usa ka yano nga lebel, ang yuta naghatag og pisikal nga pagkatawo sa usa ka nasod. Pinaagi sa pagkabutang sa nasod, nagpaila usab kini sa trabaho o matang sa pagkinabuhi sa nasod. Ang mga ulipon walay katungud ug walay lugar nga ilang kaugalingon. Ang pagbaton og yuta nagkahulogan og kagawasan. Ang pagkatawo sa pinili nga katawhan lig-on nga nadugtong sa ilang pinuyanan sa yuta.

Adunay pinasahi nga relasyon tali sa Dios, Israel, ug sa yuta. Nadawat sa Israel ang yuta gikan sa Dios ingon nga usa ka gasa, dili usa ka sinunod nga katungud. Ang pinili nga katawhan managiya sa yuta samtang sila anaa sa relasyon sa kasabutan uban kang Yahweh ug nagtahud sa mga lagda sa tugon. Sa usa ka pagkasulti, dili sila makapanagiya sa yuta ug sa mga panalangin niini nga walay pagpanalangin sa Dios.

Sa sama nga panahon, matuud nga ang yuta naghatag og usa ka salamin nga pinaagi niini ang Israel makasabut sa labaw ka pa maayo sa Dios. Ang pagpuyo sa yuta magpahinumdum kanila sa kanunay sa usa ka matinumanon, matinudanon sa saad, ug takus nga masaligan nga Dios, nga maoy tinubdan ug patukoranan sa ilang pagkinabuhi. Samtang ang mga Israelita didto pa sa Ehipto, ang Nile ug ang sistema sa irigasyon, inubanan sa makugihon nga pagtrabaho, naghatag sa mga abot nga ilang gikinahanglan alang sa pagkinabuhi. Lahi ang Canaan. Nagsalig sila sa ulan alang sa dagaya nga mga ani, ug ang Dios lamang ang makagahum sa panahon. Busa, ang yuta nagpahinumdum sa Israel sa ilang kanunay nga pagsalig sa Dios.

Bisan nadawat sa Israel ang yuta ingon nga usa ka gasa gikan kang Yahweh, sa katapusan nga kahulogan, ang Dios mismo ang nagpabilin nga tagiya. Ingon nga ang matuud nga tagiya sa tibuuk yuta (Salmo 24:1), si Yahweh adunay katungud sa paghatag sa yuta ngadto sa Israel o sa pagkuha niini. Kon ang Dios maoy tagiya sa yuta, ang mga Israelita ug, pinaagi sa paghatag, ang mga tawo mga dumuloong ug mga langyaw, o, sa moderno nga pagkasulti, kita mga Iya sa Dios nga sa hataas nga panahon mga bisita sa Iyang yuta/ kalibutan.

`Diha sa kahayag sa 1 Pedro 2:11 ug Hebreohanon 11:9â€“13, unsay gipasabut niini kanimo sa personal nga pagpuyo ingon nga usa ka estranghero ug dumuloong nga naglantaw sa unahan ngadto sa siyudad kansang nagdesinyo ug magtutukod mao ang Dios?`