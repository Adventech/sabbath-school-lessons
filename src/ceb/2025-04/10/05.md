---
title:  Ang Tinuud nga Josue, ang Antitipo
date:  03/12/2025
---

Ang sugilanon ni Josue kinahanglan tan-awon pinaagi sa tipolohiya sa prism o ang usa nga tipo sa Daang Tugon adunay daghang katumanan sa Bag-ong Tugon. Ang mga gubat nga gipahigayon ni Josue mao ang mga panghitabo sa kasaysayan, nga nagsakup sa usa ka kinahanglanon bahin sa kasaysayan sa Israel. Ang kalab-uton niini nga mga gubat mao ang pagpuyo sa mga Israelita sa Yutang Saad, diin sila malipay sa ilang nabahin nga panulondon diha sa kalinaw ug pagtukod og usa ka bag-ong katilingban nga gipasukad sa mga prinsipyo sa balaod sa Dios.

Sa ulahi, ang mga magsusulat sa Daang Tugon, sama kang Isaias, naghatag sa buluhaton sa Mesias ingon usab nga nagsakup sa pagbahin sa “biniyaan nga mga kabilin [ngadto sa Iyang katawhan]” (Isaias 49:8), naggamit sa sama nga pulong nga sa makanunayon diha sa libro sa Josue. Maingon nga ang trabaho ni Josue mao ang pagbahinbahin sa yuta ngadto sa mga Israelita, busa ang Mesias, naghulagway ingon nga bag-ong Josue, nagbahinbahin sa espirituhanong panulondon ngadto sa usa ka bag-o nga Israel.

`Basaha ang Hebreohanon 3:7–4:11. Sa unsa nga paagi nagpamatuud ang Bag-ong Tugon nga si Josue, ang bag-ong Moises, sa iyang kaugalingon usa ka tipo ni Jesu-Cristo?`

Ang mga magsusulat sa Bag-ong Tugon naghatag og daghang mga aspeto sa ministeryo ni Jesu-Cristo bahin sa buluhaton ni Josue. Sa paglakang ni Josue ngadto sa Canaan human sa 40 ka tuig didto sa kamingawan, busa ang “antitipo nga Josue,” si Jesus, misulud sa Iyang yutan-ong ministeryo human sa 40 ka mga adlaw didto sa kamingawan (Mateo 4:1–11, Lucas 4:1–13) ug sa Iyang langitnong ministeryo human sa 40 ka mga adlaw diha sa kamingawan niini nga kalibutan (Buhat 1:3, 9–11; Hebreohanon 1:2).

Human sa bawtismo ni Jesus didto sa Suba sa Jordan (sa Iyang “pagtabok sa Jordan” [Mateo 3:13–17, Markos 1:9–11]), ang mga magsusulat sa ebanghelyo nagkutlo gikan sa Salmo 2:7 ug Isaias 42:1, gikan sa usa ka Mesiyaniko nga alawiton ug gikan sa usa ka awit bahin sa Nagantos nga Sulogoon ni Yahweh (Mateo 3:17, Markos 1:11, Lucas 3:22). Sa nagsunod, pinaagi sa Iyang bawtismo, gipaila si Jesus ingon nga usa ka balaan nga manggugubat kinsa—pinaagi sa usa ka matinumanon nga kinabuhi, bisan hangtod sa kamatayon—nakigaway sa mga gubat ni Yahweh batok sa daotang mga gahum. Ang Iyang kinabuhi ug kamatayon didto sa krus misangput sa paghulog kang Satanas, nangulo sa pagdaog batok sa atong espirituhanong mga kaaway, nagtanyag sa espiritwal nga pahulay ngadto sa Iyang katawhan, ug naghatag og usa ka panulondon alang sa mga tinubos (Efeso 4:8, Hebreohanon 1:4, Hebreohanon 9:15).

`Unsay gipasabut sa pagkabaton og “pahulay” diha sa gibuhat ni Cristo alang kanato? Nga, unsaon nato pagkabaton og kasigurohan nga gibuntog na ni Jesus si Satanas alang kanato?`