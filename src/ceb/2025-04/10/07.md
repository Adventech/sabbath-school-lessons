---
title:  Dugang nga Panghunahuna
date:  05/12/2025
---

“Wala masabti sa mga tawo ang buluhaton ni Cristo sa Iyang panahon. . . . Ang mga tradisyon, mga panultihon, ug mga tulomanon sa mga tawo nagtago gikan kanila ang mga leksyon nga bout sa Dios ipasabut. Kini nga mga panultihon ug mga tradisyon nahimo nga usa ka babag sa ilang pagsabut ug pagkinabuhi sa matuud nga rilihiyon. Ug sa pagabut na sa Katinuuran, diha sa persona ni Cristo, wala sila moila diha Kaniya nga mao ang katumanan sa tanan nila nga mga tipo, ang unod sa tanan nila nga mga landong. Wala nila dawata ang antitipo, ug nagpabiling nagkupot sa ilang mga tipo ug walay pulos nga mga seremonyas. Ang Anak sa Dios miabut na, ug nagpadayon lang gihapon sila sa pagpangayo og usa ka timaan. Ang mensahe nga, “Maghinulsol kamo; kay haduul na ang gingharian sa langit,’ ilang gitubag pinaagi sa mga pagpangayo og usa ka milagro. . . . Ang ebanghelyo ni Cristo maoy usa ka kapangdolan ngadto kanila tungud kay nangayo sila og mga timaan sa baylo nga usa ka Manluluwas. Nagpaabut sila sa Mesias sa pagpamatuud sa Iyang mga pangangkon pinaagi gamhanang mga buhat sa pagdaog, aron sa pagtukod sa Iyang emperyo ibabaw sa mga guba sa yutan-ong mga gingharian. Kini nga pagpaabut gitubag ni Cristo diha sa sambingay bahin sa usa ka magpupugas. Dili pinaagi sa gahum sa hinagiban, dili pinaagi sa mapintas nga mga pagbabag, modaog ang gingharian sa Dios, kondili pinaagi sa pagtanum sa usa ka bag-ong prinsipyo diha sa mga kasingkasing sa mga tawo.”—Ellen G. White, Christ’s Object Lessons, pp. 34, 35.

“Nakinahanglan ang iglesya og matinumanon nga mga Caleb ug mga Josue, nga andam modawat sa dayon nga kinabuhi diha sa yano nga kondisyon sa pagtuman. Ang atong mga iglesya nagantos alang sa mga magbubuhat. Ang kalibutan mao ang atong kaumahan. Gikinahanglan ang mga misyonero sa mga siyudad ug mga kalungsoran nga sa pagkasiguro gigapus sa pagsimba og mga diosdios kaysa mga pagano sa Silangan, nga wala gayud makakita sukad sa kahayag sa kamatuuran. Ang matuud nga espiritu sa misyonero mibiya sa mga iglesya nga nakahimo sa pagpataas sa pagangkon; ang ilang mga kasingkasing wala na magdan-ag sa gugma alang sa mga kalag ug sa usa ka handum sa paggiya kanila ngadto sa panon ni Cristo. Nagkinahanglan kita og mainiton nga mga magbubuhat. Walay motubag ngadto sa pagtuaw nga mosaka gikan sa matag usa dapit: “Umari kamo. . . ug tabangi kami’”—Ellen G. White, Testimonies for the Church, vol. 4, p. 156.

**Diskusyonan nga mga Pangutana:**

`Sa unsa nga paagi ang biblikal nga tipolohiya makatabang kanimo sa pagsabut sa ministeryo ni Jesu Cristo alang kanimo?`

`Sa unsa nga bahin ang imong espirituhanong pakiggubat mahisama sa pagbuntog sa Canaan, ug sa unsa nga paagi kini malahi?`

`Palandunga ang katapusang katumanan sa tipolohiya ni Josue. Sa unsa nga paagi ang hulagway sa usa ka kalibutan nga walay kasakit, pagantos, ug kamatayon maghatag kanato og tinuud nga paglaum sa adlaw-adlaw nga mga pakigbisug sa kinabuhi?`

`Gipakita ni Josue ang kinaiya sa Dios sa paagi nga naglandong sa ministeryo ni Cristo. Unsa ang pipila ka praktikal nga mga paagi nga imong matugotan si Jesus sa pagpakita sa Iyang kinaiya diha kanimo sa dugang pa ka kompleto?`