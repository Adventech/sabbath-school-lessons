---
title:  Biblikal nga Tipolohiya
date:  30/11/2025
---

`Tun-i ang mosunod nga Kasulatan nga nagpasabut ngadto sa mga tipo o landong ug sulayi paghubit unsa ang biblikal nga tipolohiya: Roma 5:14, 1 Corinto 10:1–13, Hebreohanon 8:5, ug Hebreohanon 9:23.`

Kini nga biblikal nga mga pahayag naggamit sa pulong “tipo o landong” (Grego typos) o “antitipo o gilandongan” (Grego antitypos) sa pagpasabut sa paagi sa paghubit sa magsusulat sa Bag-ong Tugon sa relasyon tali sa Daang Tugon nga teksto o hitabo, ug sa kahulogan niini sa iyang kaugalingong panahon, o sa umalabot.

Ang tipolohiya maoy usa ka espesipiko nga paghubad sa mga tawo, mga panghitabo, o mga institusyon nga naglandong kang Jesus o sa ubang mga katinuuran nga anaa diha sa ebanghelyo. Ang tipo o landong nagtugbang ngadto sa antitipo o gilandongan (buut pasabut ang orihinal o katumanan sa mga landong) ingon nga usa ka hulmahan nga nagpakita sa orihinal nga porma, bisan pa gani sa ulahi, ang antitipo, labaw pa ka hingpit nga nagtuman sa katuyoan sa mga tipo. Busa, ang biblikal nga tipo gihulma sumala sa usa ka balaan nga desinyo nga didto na sa bug-os, o gilaraw, sa hunahuna sa Dios, ug nagsilbi kini sa paghulma sa umalabot nga mga kopya (antitipo).

Mahinungdanon kaayo ang pagsabut nga ang mga magsusulat sa Bag-ong Tugon wala magpahinungod sa bisan unsa lang nga pagkahan-ay sa usa ka kinaiyahan sa usa ka tipolohikal nga kahulogan sa pipila ka mga teksto sa Daang Tugon aron sa paghimo og usa ka punto. Ang Daang Tugon nga tipo sa kanunay gipakatinuud diha sa matagnaong mga sinulat sa wala pa kini makabaton sa usa ka antitipikal nga katumanan diha sa Bag-ong Tugon.

**Tan-awa kon sa unsa nga paagi si David nagpakita diha sa Daang Tugon o sa unsa nga paagi siya gihulagway paguna diha sa Bag-o. Unsa nga mga leksyon atong makat-onan kon sa unsa nga paagi ang tipolohiya nagabuhat gikan niini nga pananglitan?**

`1. David (Salmo 22:1, 14–18)`

`2. Ang bag-ong David (Jeremias 23:5; Isaias 9:5, 6; Isaias 11:1–5)`

`3. Ang antitipikal nga David (Juan 19:24)`

Pinaagi sa pagtan-aw niini nga mga teksto, atong makaplagan nga ang Daang Tugon mismo naghatag og yawi alang sa pagila ug paggamit sa mga tipo diha sa Kasulatan. Nga, ang mga magsusulat sa Bag-ong Tugon, kansang Kasulatan mao ang Daang Tugon, gidasig sa Espiritu Santo sa paggamit sa mga tipo sa Daang Tugon sa pagpadayag sa “presente nga kamatuuran” (2 Pedro 1:12), ilabina bahin kang Jesus ug sa Iyang ministeryo.