---
title:  Tipo ug Antitipo
date:  01/12/2025
---

Ang mga maghuhubad sa Biblia dili makahimo pagbuut sa pagdesisyon kon unsay nagsakup sa usa ka biblikal nga tipo, o kon sa unsa nga paagi kana nga partikular nga tipo natuman sa Bag-ong Tugon ug saylo pa. Ang Biblia mismo naghatag og pipila ka mga kontrol ug mga prinsipyo bahin sa paggamit sa biblikal nga tipolohiya.

Sa sama nga paagi, ang Bag-ong Tugon nagpakita sa katumanan sa antitipo sa usa ka tipo sa tulo ka nagkalainlaing mga hut-ong: (1) sa kinabuhi ni Cristo (ang Cristolohikal nga katumanan), (2) sa kasinatian sa iglesya (ang eklesyolohikal nga katumanan), ug (3) sa katapusang panahon (ang eskatolohikal nga katumanan).

Atong makaplagan kini nga tanang mga tipo ug mga antitipo pinaagi sa Biblia, ug makatabang kaayo sila sa mga magbasa kon unsaon pagsabut sa Biblia ug unsa nga mga kamatuuran ang gitudlo sa Pulong sa Dios bahin kang Jesus, sa kaluwasan, ug sa katapusang paglaum nga atong mabatonan.

Tan-awa ang mosunod nga mga tipo sa Daang Tugon: Israel, ang Exodo, ug ang santuwaryo. Sa unsa nga paagi ang matag usa natuman diha sa tulo ka antitipikal nga hut-ong: ang Cristolohikal, ang eklesyolohikal, ug ang eskatolohikal?

1. Israel
	- Cristolohikal nga hut-ong (Mateo 2:15)
	- Eklesyolohikal nga hut-ong (Galacia 6:16)
	- Eskatolohikal nga hut-ong (Pinadayag 7:4–8,14)
2. Ang Exodo
	- Cristolohikal nga hut-ong (Mateo 2:19–22)
	- Eklesyolohikal nga hut-ong (2 Corinto 6:17)
	- Eskatolohikal nga hut-ong (Pinadayag 18:4)
3. Ang Santuwaryo
	- Cristolohikal nga hut-ong (Juan 1:14, Juan 2:21, Mateo 26:61)
	- Eklesyolohikal nga hut-ong (1 Corinto 3:16, 17; 2 Corinto 6:16)
	- Eskatolohikal nga hut-ong (Pinadayag 3:12, Pinadayag 11:19, Pinadayag 21:3, Pinadayag 21:22)

` `

“Tungod kay ang Kasulatan adunay usa ka bugtong nga balaan nga Magsusulat, ang nagkalainlaing mga bahin sa Kasulatan nagkauyon sa usag-usa. . . . Ang tanang mga doktrina sa Biblia magpamatuud sa usag-usa; ang mga hubad sa indibiduwal nga mga pahayag mahiuyon sa kinatibuk-an kon unsay gitudlo sa Kasulatan sa usa ka nahatag nga hilisgutan.”—Handbook of Seventh-day Adventist Theology, p. 65.

`Unsa may imong buhaton kon, usahay, imong nakaplagan niini nga malisud sabton ang kahulogan sa pipila ka mga pahayag?`