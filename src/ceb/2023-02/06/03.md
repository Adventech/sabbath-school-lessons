---
title:  Ang 2,300 ka mga Adlaw ug ang Katapusan sa Panahon
date:  01/05/2023
---

`Basaha ang Daniel 8:17, 19, 26. Unsa nga panahon ang gipamatuod s anghel nga ang panan-awon sa Daniel 8 ug ang 2,300 ka mga adlaw nagpahinungod ngadto, ug ngano nga importante kana nga masabtan?`

Ang uban molalis nga ang 2,300 ka mga adlaw literal nga mga adlaw. Nagtuo usab sila nga kining gamay nga sungay sa Daniel 8 nagpahinungod ngadto sa Seleucid nga pangulo- military si Antiokos Epiphanes (216 B.C-164 B.C.), nga miataki sa Jerusalem ug naghugaw sa templo sa mga Judio, bisan ang 2,300 ka mga adlaw dili mohaum bisan sa iyang hut-ong sa panahon. Kini nga paghubad, bisan pa, sukwahi sa tin-aw nga pagpasabut nga ang panan-awon nagpahinungod ngadto sa "panahon sa katapusan." Sa pagkasiguro si Antiokos wala magkinabuhi sa panahon sa katapusan.

Sa Daniel 8, nagsugod si Gabriel sa iyang pagpasabut sa tagna sa 2,300 ka adlaw. Iyang ginganlan ang laking carnero nga nagrepresentar sa Media-Persia ug ang laking kanding nagrepresentar sa Grecia (Dan. 8:20, 21). Bisan wala nganli, maingon man sa duha ka mga gahum nga nag-una niini, ang sunod nga entity, ang gamay'ng sungay, masabut nga mao ang Roma (Dan. 8:9, 23, 24), Dayon iyang gihulagway ang usa ka matang sa religio-political nga phase o bahin sa Roma nga maoy "molabay sa kamatuoran ngadto sa yuta" (Dan. 8:10-12). Ang paghinlo sa sanctuary diha sa Daniel 8:14, ang katapusan sa capitulo, mao ang tubag sa Dios ngadto sa hagit sa yutan-ong ug relihioso nga mga gahum nga misulay sa pag-ilog sa autoridad sa Dios. Kabahin kini sa balaan nga sulbad sa Dios sa problema sa sala.

Andam na si Gabriel pagpasabut sa mga detalye sa matagnaong lagda sa panahon sa Dios. Sa katapusan sa Daniel 8, atong makita sa dayag nga wala makasabut si Daniel sa bahin sa panan-awon bahin sa 2,300 ka mga adlaw (Dan. 8:27). Ang sayo-sayo nga bahin labut sa laking carnero, sa kanding, ug sa gamay'ng sungay napasabut na ang tanan, bisan sa nag- unang duha ka mga gahum nga nailhan dayon pinaagi sa ngalan (Dan. 8:20, 21). Ang paghinlo sa sanctuaryo, hinoon, wala mapasabut.

Ang anghel Gabriel, nakita diha sa Daniel 8, nakita na karon diha sa Daniel 9 ug miingon kaniya: "Sa pagsugod sa imong mga pangalyupo ang sugo migula, ug ako mianhi sa pagpahibalo kanimo, kay ikaw ginahigugma gayud pag-ayo; busa palandonga ang pulong ug sabta ang panan-awon (Dan. 9:23). Unsa nga panan-awon? Sa atong makita ugma, ang panan-awon sa 2, 300 ka mga adlaw, ang mao lang nga bahin sa nag-una nga panan- awon, diha sa Daniel 8, nga wala pa mapasabut ngadto kang Daniel.

`Gitawag ni Gabriel si Daniel nga "hinigugma pag-ayo." Unsay gisulti niini kanato bahin sa su-od nga pagkadugtong tali sa langit ug yuta?`