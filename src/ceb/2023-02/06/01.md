---
title:  Ang Takna sa Iyang Paghukom
date:  29/04/2023
---

### Basaha sa Pagtuon sa Semana
Ang Daniel 8, Daniel 9, Esdras 7, Mateo 3:13-17, Roma 5:6-9, Markos 15:38, Lev. 16:16.

> <p>Tekstong Sag-ulohon</p>
> "Ug gawas niini, kamo sayud kon unsa nang panahona karon, nga takna karon nga kinahanglan managmata kamo gikan sa pagkatulog. Kay ang atong kaluwasan labaw pa ka haduol kanato karon kay sa diha nga bag-o pa kitang mitoo; ang kagabhion talitapus na ug ang adlaw nagsingabut na. Busa isalikway ta ang mga buhat sa kangitngit ug isul-ob ta ang hinagiban sa kahayag" (Roma 13:11, 12).

Sa milabay nga mga tuig, ang National Geographic magazine nag- asoy bahin sa usa ka sunog sa lasang sa Yellowstone National Park sa Estados Unidos. Sa pagkapalong niini, ang mga forest rangers misaka sa usa ka bungtod sa pagsusi sa kadaut. Usa ka ranger nakakaplag og usa ka langgam nga napagod sa pagkasunog sa punoan sa usa ka kahoy. Daw gibati siyag kalooy sa iyang nakita, iyang gikuhit ang forma sa abo sa lawas sa napagod nga langgam.

Iyang naukayan ang tulo ka buhi nga mga piso ilalum mga pako sa abo sa nasunog nga inahan. Ang mahigugmaon nga inahan, mapanalipdon kaayo sa iyang nakita nga katalagman, midalagan uban sa iyang mga piso ilalum sa maong kahoy ug iyang giluoban ilalum sa iyang mga pako ang iyang tulo ka piso. Daw unsa ka makatandog nga hulagway sa tumotuo, nga luwas diha kang Cristo.

Ang mga kalayo sa paghukom sa Dios nagsunog sa ilang kaugalingon alang Kaniya, didto sa Calbaryo, ug ang tanan nga anaa kang Cristo luwas hangtud sa kahangturan ilalum sa lyang mga pako. Didto sa krus, gihukman si Cristo ingon og usa ka sinilotan nga makasasala aron kita mabukman ingon nga matarung mga pumoluyo sa langitnong gingharian. Gihukman Siya ingon og usa ka criminal aron kita mapahigawas gikan sa makalaglag nga mga kalayo sa dayon nga pagkawala, sa usa ka simbolo ug, oo, sa literal usab.