---
title:  Ang Paghinlo sa Sanctuaryo
date:  30/04/2023
---

Sumala sa ato nang nakita, kinahanglan aduna gyuy usa ka paghukom sa dili pa moabut si Cristo. Nagpahibalo ang manolunda sa usa ka makusog nga tingog nga ang "takna sa paghukom miabut na" (Pin. 14:7). Ang libro sa Daniel naghatag kanato sa panahon kon kanus-a nagsugod kini nga paghuk

`Basaha sa Daniel 8:14. Unsang tukma nga panahon gihatag ni Daniel kanato labut sa paghinlo sa sanctuary?`

Nasabtan sa tin-aw sa matag-usa ka Judio ang kahulogan sa paghinlo sa yutan-ong sanctuary. Nahitabo kini sa Adlaw sa Pagtabon o Pagpasaylo sa Sala nga mao ang adlaw sa paghukom. Bisan og nasabtan ni Daniel ang concepto sa paghinlo sa sanctuary ug ang paghukom, nalibug siya bahin sa 2,300 ka mga adlaw.

`Basaha ang Daniel 8:27 ug Daniel 9:21, 22. Unsay tubag ni Daniel ngadto sa panan-awon sa 2,300, ka mga adlaw, ug unsa may tubag sa Dios kaniya?`

Sa katapusan sa Daniel 8, nakuyapan si Daniel ug nakaingon, "Nahibulong ako bahin sa panan-awon, apan walay usa nga nakasabut niini" (Dan. 8:27). Nga ang panan-awon sa 2,300 ka mga adlaw (ang uban sa panan-awon napasabut na; tan-awa sa Daniel 8:19-22). Ang sunod nga capitulo, Daniel 9, nagrecord sa pagduol ni anghel Gabriel aron magpasabut kang Daniel sa tagna bahin sa 2,300 ka mga adlaw. "O Daniel, ako mianhi sa paghatag kanimo sa kahanas sa pagsabut" (Dan. 9:22).

Nakapatingala kang Daniel si Gabriel samtang siya nagpadayag sa usa ka tubag ngadto sa iyang pag-ampo nga labaw pa ka halapad kay sa iyang panghanduraw. Gidala ni Gabriel si Daniel ngadto sa lumbay sa panahon ug nagpadayag kaniya sa kamatuoran bahin sa pag-anhi sa Mesias, sa paghatag sa tukma nga mga petsa sa pagsugod sa lyang ministeryo ug sa lyang madaugdaugon nga kamatayon, mga hitabo nga naghigot directa ngadto sa paghinlo sa sanctuary, diha sa Daniel 8. Sa laing pagkasulti, ang kamatayon ni Cristo ug ang paghukom wala magkabulag sa pagkadugtong.

`Nganong mahinungdanon man nga ang kamatayon ni Jesus, sumala sa gipadayag diha sa Daniel 9:24-27, dierecta nga nadugtong ngadto sa paghukom, diha sa Daniel 8:14? Unsang dakung kamatuoran gitudlo dinhi pinaagi niini nga dugtong?`