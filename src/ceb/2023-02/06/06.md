---
title:  Ang Tuig 1844
date:  04/05/2023
---

Ang unang 490 ka mga tuig sa tagna sa 2,300 ka mga tuig gipahinungod dabina sa nasud nga Judio sa karaan ug sa pag-anhi sa Mesias. Ang katapusang bahin sa 2,300 ka mga tuig adunay kalabutan sa katawohan sa Dios, sa mga Judio ug mga Gentil, uban sa paghinlo sa langitnong sanctuaryo, ug sa katapusan, sa ikaduhang pag-anhi ni Cristo.

Ang unang 490 ka mga tuig nagpahinungod ngadto sa nahaunang Pag-anhi sa Mesias ug natapus sa A.D. 34. Ang pag-iban sa 490 ka mga tuig gikan sa 2, 300 ka mga tuig magbilin kanato og 1810 ka mga tuig nga mapahinungod ngadto sa katawhan sa Dios. Kon magsugod kita sa A.D. 34 ug atong idugang ang 1810 ka mga tuig, moabut kita sa A.D. 1844.

Diha sa kahayag sa paghinlo o pagpahiuli sa kamatuoran bahin sa sanctuary ug sa katapusang paghukom sa langit, naghimo ang Dios sa Iyang panapus nga pakilooy sa tanang katawhan diha sa Pinadayag 14:6, 7 sa pagtubag sa Iyang gugma, sa pagdawat sa Iyang grasya, ug sa pagkinabuhi sa diosnon nga kinabuhi, matinumanon nga mga kinabuhi.

`Basaha ang Levitico 16:16. Unsay katarungan alang sa paghinlo sa sanctuary, ug unsay gitudlo niini kanato bahin sa ebanghelyo?`

Tungod sa mga sala sa katawhan, ang katawhan sa kasal-anan, kinahanglan hinloan ang sanctuary, nga mahitabo lang uban sa dugo sa mga mananap. Sama man usab kini kanato. Nagkinahanglan kitag usa ka Manluluwas, kansang kinabuhi gisimbolohan pinaagi sa mga mananap nga patyon sa Adlaw sa Pagtabon, ingon nga mao lang ang bugtong paagi sa pagkahigawas pinaagi sa paghukom.

`Basaha ang Levitico 23:26-29. Unsay gisugo sa Dios sa Iyang katawhan nga buhaton sa adlaw sa paghukom, ug unsay gipasabut niana alang kanato karon?`

Ang mga Israelitas "magpasakit sa ilang mga kalag."Kini nga panultihon nagpaila nga magpaubos sila sa ilang mga kaugalingon ug magsusi sa ilang mga kasingkasing, magsugid sa ilang mga sala, maghinulsol, ug maghangyo sa Dios sa paghinlo kanila samtang ang hataas nga sacerdote naghinlo sa yutan-ong sanctuary.

`Ang matagnaong mga capitulo sa Daniel 7-9 ug Pinadayag 14 nagtutok ilabina sa takna sa paghukom sa dinalian nga mga pakilooy alang sa pagpangandam. Sukad sa 1844, nagkinabuhi kita sa takna sa paghukom, ug ang mensahe sa Pinadayag sa pagmantala sa nahaunang manolunda, "Miabut na ang takna sa lyang paghukom" (Pin. 14:7). Busa, unsaon man nato karon, "pagpasakit sa atong mga kalag"?`