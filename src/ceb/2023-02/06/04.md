---
title:  Ang Pahimangno sa Anghel ngadto kang Daniel
date:  02/05/2023
---

`Basaha ang Daniel 9:23. Unsang tukma nga pahimangno gihatag sa angel ngadto kang Daniel? Nganong mahinungdanon man kini sa pagsabut sa kahulogan sa paghinlo sa sanctuary diha sa Daniel 8:14?`

Ang anghel sa yano nagpahimangno kang Daniel sa "pagpamalandong sa maong butang, ug pagsabut sa panan-awon" (Dan. 9:23). Unsa nga butang, ug unsa nga panan-awon? Tungod kay wala may panan-awon nga narecord diha sa Daniel 9, ang anghel Gabriel kinahanglan nagpasabut sa bahin sa panan-awon diha sa Daniel 8 nga wala masabti sa profeta ang panan-awon sa 2,300 ka mga adlaw (Dan. 8:27).

`Nagpadayon si Gabriel diha sa Daniel 9:24-27. Unsang mga panghitabo sa kinabuhi ug ministeryo ni Jesus bahin sa gipasabut niini?`

Ang unang bahin niini nga tagna nagpahinungod ngadto sa katawhan sa Dios, mga Judio. "Kapitoan ka semana maoy tagal ibabaw sa imong katawhan"-ang Judio nga nasud (Dan. 9:24). Sa tagna sa Biblia, ang usa ka adlaw sa tagna nagkahulogan og usa ka matagnaong literal nga tuig (Ezek. 4:6, Num. 14:34). Sa Daniel ug sa Pinadayag kon aduna kay symbolic nga larawan, sagad aduna kay usa ka symobolic usab nga panahon. Usa sa mga paagi atong masiguro nga ang principio sa usa ka adlaw sa tagna nga gigamit dinhi mao nga kon atong gamiton kini diha sa tagna sa Daniel, ang matag-usa ka hitabo bahin sa linya sa panahon mogula nga hingpit (tan- awa sa leksyon ugma). Kon atong gamiton niini nga principio, ang 70 ka semana nagsakop og 490 ka mga adlaw. Tungod kay ang usa ka matagnaon nga adlaw mosumada man og usa ka literal nga tuig, ang 490 ka mga adlaw mosumada og 490 ka literal nga mga tuig.

Gisultihan ni Gabriel si Daniel nga ang 490 ka mga tuig "gikuha gikan" (ang literal nga kahulogan sa Hebreo nga pulong chathak, usahay gihubad og ("determined" o gipahinungod). Gikuha gikan sa unsa? Mahimo nga ang bugtong panahon sa tagna nga gipahinungod dinhi: ang 2,300 ka mga adlaw sa Daniel 8:14. Kining 490 ka mga tuig, usa ka tagna sa panahon, nga directa nga nadugtong balik ngadto sa tagna sa panahon sa Daniel 8:14, ang mao na lamang nga bahin sa panan-awon nga wala mapasabut diha sa Daniel 8 ug mao na lamang ang panahon sa tagna diha sa Daniel 8, usab. Busa, atong makita nga si Gabriel uban niini nga tagna miabut sa pagtabang kang Daniel sa pagsabut sa wala niya masabti sa nag-una nga capitulo: ang 2,300 ka mga adlaw.