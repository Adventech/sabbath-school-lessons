---
title:  Pagsimba sa Magbubuhat
date:  06/05/2023
---

### Basaha sa Pagtuon sa Semana
Pin. 1:9, Isa. 40:26, 2 Cor. 5:17, Col. 1:17, Pin. 4:11, Juan 19:16-30.

> <p>Tekstong Sag-ulohon</p>
> "Takus ikaw o among Ginoo ug Dios, sa pagdawat sa himaya ug dungog ug gahum, kay ikaw mao man angmagbubuhat sa tanang butang, ug pinaagi sa imong pagbulot-anmilungtad ug nangahimo sila" (Pinadayag 4:11).

Sayon lang ang walay pagtagad sa mga butang, sa particular mga butang nga sa kanunay atong nahibaloan, o nasinatian. Daw unsa lang ka sayon, pananglitan, alang sa batan-ong kabataan sa pagbali-wala sa ilang mga ginikanan, nga ilang nahibaloan ang tanan sa ilang hamubo nga mga kinabuhi? Daw unsa ka sayon alang usab kanato, sa walay pagtagad pag-ayo sa adlaw, sa kalangitan, sa hangin, o sa yuta ilalum sa atong mga tiil Apan, nakasulay ka ba sa paghumong aron maghunahuna kon unsa ka daku ang atong wala kaayoy pagtagad sa atong pagkinabuhi? Unsa ka makanunayon kita mohunong ug mangutana sa nabantug nga philosophicalnga pangutana, Nganong aduna may usa ka butang imbis nga wala? Ngano nga ang atong uniberso mismo, ug sa tanang pagkahalangdon ug pagkamatahum ug pagkakahibulongan nga butang dinhi niini, ania man sa pagsugod? Unsang dakung makatarunganong panagsumpaki nga unta moabut kon ang atong uniberso, ug kita nga ania niini, wala pa dinhi Sumala sa labing bag-ong teoriya sa siencia (malagmit sila mausab), ang atong uniberso wala unta motungha. Sa laing pagkasulti, ang ato maoy us ka contingent o sulagma nga pagka-ania, ug usa lang ka milagro ang atong pagka-ania dinhi tanan. Ug bisan sa tanang matang sa patuo-tuo bahin sa uniberso nga mitumaw sa wala gyuy bisan unsang butang, o gikan sa ka matang sa mathematical equation, mitungha ang atong uniberso tungod kay ang Dios nga atong Magbubuhat, nagbuhat niini ug sa matag-usa ka butang dinhi niini.