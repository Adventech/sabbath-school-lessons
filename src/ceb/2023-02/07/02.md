---
title:  Usa ka Kauban sa Kalisdanan
date:  07/05/2023
---

Human sa Iyang pagkayab ngadto sa langit (Buhat 1:9), miduaw si Jesus sa katapusang buhi sa iyang mga apostoles, si Juan sa isla sa Patmos nga gipalayas sa walay kalooy nga Romano nga emperador Domitian.

`Basaha ang Pin. 1:9. Tan-awa usab sa Mat. 13:21, Buhat 14:22, ug Juan 16:33. Unsay mensahe dinhi alang sa tanan nga nagtinguha sa pagsunod kang Jesus niining kalibutan?`

Nahimulag gikan sa suporta sa iyang pamilya, mga higala, ug sa Cristohanong comunidad, wala mag-inusara si Juan diha sa mga kalisdanan ug kasamok nga iyang giatubang ingon nga usa ka sumosunod ni Jesus. Wala pa matapus ang iyang ministeryo. Wala pa mahuman ang iyang pagsaksi. Usa ka bisita nga manolunda sa tumang kadan-ag mibisita kang Juan niadtong mamingaw nga isla ug nagdala kaniya og usa ka mensahe nga directa gikan sa trono sa Dios. Kini nga mensahe gikan kang Jesus ipalanog sa mga agianan sa panahon latas sa gatusan ka mga tuig. Usa kadto ka mensahe sa paglaum alang sa matag-usa ka kaliwatan, apan ilabina usa ka mensahe sa pagpa-andam sa katawhan sa Dios sa adlaw sa katapusan alang sa pag-anhi ni Jesus. Usa kini ka serioso nga mensahe sa pasidaan ug usa ka mensahe sa panahon sa katapusan sa pagpadasig samtang kita mangandam sa pag-atubang sa mga pagsulay sa katapusang mga adlaw (o sa bisan unsang mga pagsulay nga imong atubangon karon).

Kon ikaw mosulod sa usa ka langub diin gituohan nga mao ang dapit diin siya gibisitahan sa langitnong manolunda uban sa matagnaong panan- awon diha sa Pinadayag, makamatikod ka dayon niini nga pulong nga gibutang sa usa ka plaque sa pagsulod niini sa pagsummarize sa tibuok libro sa Pinadayag: "Kahadloki ang Dios ug ihatag ninyo ang paghimaya Kaniya, kay miabut na ang takna sa paghukom; ug simbaha ninyo Siya nga maoy nagbuhat sa langit ug yuta, sa dagat ug sa mga tuburan sa tubig" (Pin. 14:7).

Ang central issue diha sa libro sa Pinadayag mao ang pagsimba. Gibuhat kita ingon nga masimbahon nga mga binuhat. Ang matag-usa kanato magsimba sa usa ka butang o usa ka tawo. Ang matuod nga pagsimba, ang pagsimba sa Mabubuhat, makahimo kanato sa pagkaplag sa tinuod nga katuyoan sa kinabuhi. Maghatag kini kanato og katarungan alang sa pagkinabuhi. Maghatag kini kanato dili lang sa usa ka butang nga pakamatyan kondili, bisan sa labaw pa ka makahuloganon, sa usa ka butang nga kinabuhi-an ug kon kinahanglanon, alang sa pag-antus sa mga kalisdanan. Ug sa pagkatinuod samtang moabut ang katapusan mga kalisdanan, molabi pa ka maayo ang atong pagsabut sa mga pulong nga "kinahanglan moagi kita sa daghang mga kalisdanan sa pagsulod sa gingharian sa Dios" (Bulat 14:22).

`Kong ang matinumanong mga sulogoon sa Dios, sama kang Juan, mag-atubang sa pag-antus ug kalisdanan, unsa may makapahunahuna kanato nga kita, sa atong mga kaugalingong dili makaatubang sa kasamok usab? (Tan-awa sa 1 Pedro 4:12-15)`