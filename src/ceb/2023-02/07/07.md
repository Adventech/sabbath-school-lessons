---
title:  Dugang Panghunahuna
date:  12/05/2023
---

Ang matuod nga pagsimba sa Dios sumala sa Kasulatan sa kanunay nahimong dugokan sa panagbangi ngadto sa mga tawo ug ngadto sa katawhan sa Dios. Sa tibuok Daang Tugon gibadlong sa mga profeta ang katawhan sa Dios tungod sa pagsimba og laing mga dios o alang sa pagsimba sa Ginoo paggamit sa mga binuhatan sa pagsimba sa pagano nga kalibutan. Ang away tali sa pagsimba sa Dios o sa pagsimbag laing mga dios nahimutang sa centro gayud sa away sa universo ug miabut inubanan sa wala nay pagtagad sa balaod sa Dios. "Ang pagsimba nagpahinungod sa labing mahinungdanong bahin sa tawhanong pagkinabuhi nga aduna kiniy kalabutan sa mga tawo ingon nga buhing mga linalang nga kinahanglan magbuhat kon atubangnon sa presencia sa Magbubuhat.... Kadto lamang ang mga buhi makahimo pagsimba sa Ginoo; ang mga patay dili makadayeg ug makasimba Kaniya. Ang Usa nga maoy nagbuhat kanato nagdapit kanato sa pagtahan sa atong mga kinabuhi diha sa buhat sa pagsimba aron sa pagdawat kanila balik gikan kaniya mapadato, aron maggamit alang sa paghatag og kaayohan ngadto sa uban. Ang pagsimba adunay kalabutan sa kinaiyahan gayud ug katuyoan sa atong pagkabuhi ug uban sa kinahanglan pagbaton og usa ka centro gawas sa atong mga kaugalingon nga makapahigawas kanato gikan sa pagkahakog. Ang dili pagsimba sa Dios mao ang pagwala sa atong katarungan sa pagkabuhi; usa kini ka pagpuyo diha sa usa ka kahimtang sa pagkawalay tumong ug busa sa pagkamatay, padulong ngadto sa hingpit nga pagkawala tungod kay wala man kita madugtong gikan gayud sa tuburan sa kinabuhi."-Angel Manuel Rodrigues, "The Closing of the Cosmic Conflict: Role of Three Angels Messages,"p. 42.

**Diskusyonan nga mga Pangutana**

`1. Hisgutig dugang kini nga ideya kon ngano, diha sa nahulog nga kalibutan, ingon nga binuhat sa Dios dili pa igo. Nganong nagkinahanglan man kita sa saad sa Pagtubos, usab? 2. Paghunahuna og pipila ka kasinatian diin ikaw sa walay pagkasayop nakakita sa gahum sa Dios nga nagabuhat sa imong kinabuhi; nga sa usa ka paagi nagpakita kanimo sa gugma sa Dios alang kanimo sa personal. Ug dayon hisguti ang kamatuoran nga mao kini ang Dios nga nagbuhat sa tibuok uniberso! Ug kini nga Dios naghigugma gayud kanimo sa pag- atiman sa imong kinabuhi. Nganong kinahanglan kini nga katinuoran dili lamang makapalipay kondili makapa-ubos kanato.`

`2. Kon ang ebolusyon tinuod, hunahunaa ngano nga tawagon man kita ngadto sa pagsimba sa Magbubuhat nga naggamit og binilyon ka mga tuig sa kamatayon, pagdagmal, paglaglag, pag-antus, ug tiningub nga pagpamatay aron sa pagbuhat kanato, samtang sa sama nga panahon naghatag kanato og usa ka lahi kaayo nga sugilanon diha sa Genesis kon giunsa kita pagbuhat. Apan, kita unta magsimba Kaniya? Magsimba Kaniya alang sa unsa? Sa pagpamakak kanato sulod sa kalibo-an ka mga tuig bahin sa atong pagkahi-anhi dinhi sa pagsugod?`