---
title:  Ang Magbubuhat didto sa Krus
date:  11/05/2023
---

Bisan unsa ka daghan atong mahimo ug mabuhat sa pagkahibulong ug pagsimba sa Ginoo ingon nga atong Maglalalang, aduna pay dugang ngadto niini. Sumala sa ato nang nakita, apan takus nga tan-awon pag-usab, mao ang ideya nga ang atong Maglalalang mao usab ang atong Manunubos. Ang Dios nga nagbuhat kanato mao ra usab nga Dios nga nagtubos kanato. Ang Dios nga nag-ingon, "Buhaton nato ang tawo diha sa Atong dagway, sumala sa pagkasama Kanato" (Gen. 1:26), mao ra usab nga Dios didto sa krus, nga nagtu-aw, "Eli, Eli, lama sabactani?" nga nagpasabut, "Dios ko, Dios ko, nganong gibiyaan Mo Ako" (Mat. 27:46). Hisguti ang bahin sa katarungan sa pagkahadlok ngadto sa Dios o, gani dugang pa, sa paghatag ngadto Kaniya sa himaya ug ngadto sa pagsimba Kaniya, usab!

Unsaon nato, ingon nga hulog nga mga tawo, pagtubag sa nagakaigo ngadto nianang makapahibulong nga kamatuoran sama niini? Unsay atong mahimo sa pagtubag? Gisultihan kita, sa mensahe sa nahaunang manolunda, kon unsay buhaton: "Kahadloki ang Dios ug ihatag ninyo ngadto Kaniya ang himaya, kay miabut na ang takna sa paghukom; ug simbaha ninyo Siya nga maoy nagabuhat sa langit ug sa yuta, sa dagat ug sa mga tuburan sa tubig" (Pin. 14:7)

`Basaha ang Juan 19:16-30, ang asoy ni Juan bahin kang Jesus didto sa krus. Samtang ikaw magabasa niini, paghunahuna og mga teksto sa Biblia nga atong nakita bahin kang Jesus ingon nga Magbubuhat, ingon nga maoy Usa nga nagabuhat "sa tanang butang nga atua sa langit ug ania sa yuta, makita ug dili makita, bisan ang mga trono o mga dominio o mga pamunoan, o pagbulot-an. Ang tanang butang gibuhat pinaagi Kaniya ug alang Kaniya" (Colo. 1:16). Unsaon nato pagtubag ngadto niini kahibulongang pahayag bahin sa gugma sa Dios?`

Ang mensahe sa nahaunang manolunda alang sa pagsimba sa Magbubuhat miabut human sa krus, human nga nahibaloan kini sa nagatan- aw nga uniberso ug ngadto sa mga sumosunod ni Cristo nga ang Usa kinsa "nagbuhat sa langit ug yuta, sa dagat ug sa mga tuburan sa tubig" mao ra nga Usa nga bisan Siya Dios, nagsul-ob "sa dagway sa usa ka sulogoon, ug mianhi diha sa pagkasama sa mga tawo. Ug sa nakaplagan diha sa dagway sama sa usa ka tawo, nagpaubos sa lyang kaugalingon ug nagmatinumanon hangtud sa kamatayon, bisan sa kamatayon didto sa krus" (Fil. 2:7, 8).

Daw unsa ka kahibulongang talan-awon ngadto sa mga nakaila kang Jesus sa wala pa Siya mianhi sa yuta ingon nga usa ka tawo. Mao diay nga ang langitnong mga binuhat nagsimba usab Kaniya. Alang kanato, nga gitubos pinaagi sa Iyang dugo, unsa pa may lain nga atong mabuhat kondili pagsimba sa atong Magbubuhat ug sa atong Manunubos?

`Ngano ang ideya, diha sa kahayag sa krus, bahin sa nahulog nga katawhan makahimo pagdugang sa bisan unsang butang ngadto sa gibuhat ni Cristo didto sa krus nianang usa ka heretical patuo-tuo nga ideya? Hain sa atong mga binuhatan makahimo pagdugang ngadto sa nabyhat pa sa Magbubuhat alang kanato?`