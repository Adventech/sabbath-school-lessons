---
title:  Simbaha ang Magbubuhat
date:  08/05/2023
---

`Basaha ang Pinadayag 14:7. Giunsa pagtapus ang mensahe sa nahaunang manolunda? Unsang katapusang pakilooy gihimo niining mensahe sa takna sa paghukom? (Tan-awa usab sa Isa. 40:26, Juan 1:1-3, ug Roma 1:20.)`

Ang Pinadayag 14:7 nagtapus uban sa usa ka tawag ngadto sa pagsimba sa Magbubuhat; kini nga tawag importante kaayo ilabina karon, nga ang kadaghanang scientific ug bisan ang Cristohanong kalibutan nagdawat sa ebolusyon, usa ka pagtulon-an nga miigo sa kasingkasing gayud sa tanang butang biblical ug Cristohanon. Kon matuod pa ang ebolusyon, ang atong pagtoo, mahimong usa ka bakak. Mao kana kon unsa ka makapangahason nga mga issue.

Busa, ang katapusang hangyo sa Pinadayag, gipagamot diha sa unang libro, sa Genesis. Dili gyud nato masabtan sa hingpit ang mga issue niining away sa uniberso bahin sa pagsimba gawas kon atong masabtan ang kahulogan sa Paglalang. "Sa sinugdan gibuhat sa Dios ang mga langit ug yuta" (Gen. 1:1). Kini nga bersiculo maoy patukoranan alang sa tibuok Kasulatan. "Sa sinugdan gibuhat sa Dios." Ang Hebreo nga pulong alang sa "pagbuhat" niini nga pahayag bara, usa ka verb uban sa Dios mismo ingon nga mao ang subject.

Ang pagkuha bisan og usa lang ka gamay'ng ideya kon giunsa sa walay kinutobang gahum sa Dios, atong hunahunaon ang usa ka butang sa Iyang linalang ang adlaw. Ang adlaw naghatag og dugang nga enerhiya sulod sa usa ka Segundo kay sa mahimo sa tawo pinaagi sa lana, gas, oling, o kalayo sukad sa sinugdanan sa panahon.

Ang adlaw adunay diameter nga 865,000 milyas ug makakupot og usa ka milyon ka mga planeta sama kadak-on sa atong planeta. Apan ang adlaw usa lang sa labing diyutay 100 billion stars sa atong galaxy, ang Milky Way. Ang usa ka bitoon nga ginganlan og Pistol Star maghatag ingon ka daghan sa napulo ka milyon ka pilo nga gahum nga naggikan sa atong adlaw. Ang usa ka milyon ka mga bitoon sama kadak-on sa atong adlaw sayon lang mohaum sulod sa sakop sa Pistol Star. Unsaon nalang nato bisan sa pagsugod lang pagputos sa atong mga hunahuna palibut sa linalang.

Ang paglalang nagpadayag sa usa ka Dios sa hilabihan kadaku nga kusog ug walay kinutoban nga gahum. Ang Iyang gahum sa paglalang wala lang magpatungha sa mga langit ug yuta, kondili nagabuhat alang sa lyang katawhan pinaagi sa mga siglo. Siya ang Dios nga maoy nagsugod sa kalibutan nga dili gyud mobiya sa Iyang katawhan dinhi sa kalibutan.

`Sa unsang paagi ang hilabihan kadaku sa Kabuhatan o linalang makapalanog lamang sa katinuoran sa gugma sa Dios, kay nagpakita nga, bisan kon unsa kita ka gamay kon itandi sa Kabuhatan o Creation, nagpakamatay gihapon si Cristo alang kanato?`