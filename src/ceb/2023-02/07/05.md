---
title:  Ebanghelyo, Paghukom, Kabuhatan 
date:  10/05/2023
---

Tan-awa ang mensahe sa nahaunang manolunda. Maayong balita nga walay katapusan. Takna sa paghukom. Simbaha ninyo ang Magbubuhat. Tan-awa kon sa unsang paagi ang pagkasu-od sa pagkadugtong niini nga mga hunahuna Kon magbarug kita atubangan sa atong Magbubuhat diha sa paghukom, ang ebanghelyo lamang ang makahatag kanato sa bisan unsa nga paglaum. "Busa sila nga anaa kang Cristo Jesus dili na karon mga hinukman sa silot niadtong wala magalakaw sumala sa unod, kondili sumala sa Espiritu" (Roma 8:1). Walay pagkahinukman karon ug siguro gayud dili diha sa paghukom.

Ang mensahe sa Dios ingon nga Magbubuhat central kaayo ngadto sa presente nga kamatuoran, ilabina kon ang ebolusyon, bisan kon kini nagbisti sa dagway sa "Cristohanon," naghulga sa pagguba sa tibuok patukoranan sa Cristohanong pagtoo.

Apan, taliwala sa pagsulong sa evolutionary nga panghunahuna, ang Dios nagpabarug og usa ka iglesia, usa ka katawhan kansang ngalan mismo maoy usa ka saksi batok sa ideya sa ebolusyon-usa ka katawhan nga magmantala sa patukoranang kamatuoran sa Dios ingon nga atong Magbubuhat ug Manunubos.

`Basaha ang Efe. 3:9, Col. 1:13-17, Pin. 4:11, ug Rom. 5:17-19. Unsay gitudlo kanato niini nga mga teksto bahin kang Jesus ingon nga Maglalalang ug Manunubos?`

Tan-awa kon unsa ka su-od pagkadugtong ni Jesus ingon nga Maglalalang ngadto kang Jesus ingon nga Manunubos. Sa gutlo nga ang Iyang kalabutan ingon nga Maglalalang mapakubsan, ingon sa gihimo sa ebolusyon, ang Iyang kalabutan ingon nga atong Manunubos modangat ngadto sa pagsukit, usab. Moanhi si Jesus aron paglukat kanato gikan sa sala, gikan sa kamatayon, gikan sa pag-antus, ug gikan sa pagpangdagmal sumala sa pagpanudlo sa ebolusyon, ang paagi gayud sa paglalang mismo? Gitubos kita sa Dios gikan gayud sa proceso nga Iyang gigamit sa pagbuhat kanato sa sinugdanan? Usa kini ka piligro nga bakak.

Ug unsa ang nakahimo niini nga labaw ka dautan mao nga ang ebolusyon nagtamay sa mao gayud nga ideya sa kamatayon ni Jesus didto sa krus. Ngano man? Wala bulaga ni Pablo (tan-awa sa Roma 5:17-19) ang pagkadugtong sa pagsulod sa sala, pinaagi kang Adan, ngadto sa kamatayon ni Jesus. Adunay directa nga pagkadugtong, diay, tali kang Adan ug Jesus. Apan sa bisan unsa nga modelo sa ebolusyon, walay Adan nga walay sala makahimo sa pagpaila sa kamatayon, tungod kay ang kamatayon minilyon ka mga tuig sa kamatayon-gituohan, ang kusog ug mga gahum nga gikinahanglan sa pagbuhat kang Adan sa pagsugod.

Busa, sa pagsugod gayud giguba sa ebolusyon ang biblical nga patukoranan sa krus. Agig pagtandi, ang mga Adventista, pinaagi sa pagtawag sa kalibutan ngadto sa pagsimba sa Maglalalang, nagbarug ingon nga usa ka buhi nga saksi batok niini nga sayop.