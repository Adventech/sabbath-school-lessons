---
title:  Usa ka Tawag ngadto sa Pagtugyan
date:  24/05/2023
---

`Ang hangyo sa Pinadayag dinalian nga tawag ngadto sa pagtugyan, gisummarize diha sa mga simbolo sa duha ka mga babaye diha sa Pinadayag. Bisan og usahay daw makita nga ang katawhan sa Dios mapildi niining away sa kalibutan tali sa matuod ug sa bakak, nagsaad ang Dios nga ang Iyang iglesia modaug sa katapusan.. Tandia ang Mateo 16:18 ug Pinadayag 17:14. Unsa ang saad nga gihatag ni Jesus sa Iyang mga tinun-an bahin sa Iyang iglesia?`

Si Cristo mao ang lig-on nga patukoranan sa Iyang iglesia nga gitukoran niini. Ang Iyang iglesia gipasukad sa mga pagtulon-an sa Iyang Pulong ug minandoan sa lyang Espiritu. Sa sukwahi, ang Babilonia, sumala sa ato nang nakita, gipagamot sa mga pagtulon-an ug mga tradisyon nga hinimog mga tawo, Bisan kinsa nga relihioso nga pangulo nga magpuli sa tawhanong mga opinion o mga tradisyon sa dapit, o ibabaw sa gipadayag nga kabubut-on sa Dios diha sa Kasulatan nagpadasig o nagpadayon lang sa kalibug sa Babilonia.

Sa kaadlawan sa karaang Babilonia, ang iglesia ug estado usa ra ug sa sama nga butang. Sa paglingkod ni Hari Nabukodonosor sa iyang templo sa iyang harianong trono, kinahanglan siya ang mosulti alang sa iyang mga dios. Usa niana nga higayon, ingon nga buhat sa walay pag-ila sa matuod nga Dios, nagpakanaug ang maong hari sa Babilonia og usa ka universal nga kamandoan sa pagpugos sa pagsimba ug pagsugo sa tanan niyang ginsakopan sa pagyukbo sa iyang kamandoan, usa ka gamhanang simbolo, kon unsay atubangon sa katapusang mga adlaw sa matinumanong mga katawhan sa Dios nga modumili sa pagsimba sa mini nga larawan. (Tan-awa sa Daniel 3).

Sa katapusang mga adlaw sa kasaysayan sa yuta, ang sistema sa pag-usa sa iglesia ug estado mobarug, ang espiritual nga Babilonia, uban sa usa ka espiritual nga pangulo mag-angkon sa pagsulti ingon og Dios. Ang iyang pulong ipamatuod nga mao gayud ang pulong sa Dios ug ang iyang mga sugo ang mga sugo sa Dios. Latas sa gatusan ka mga katuigan ang Romano nga mga papa nagpamatuod nga nagbarug sila sa dapit sa Dios dinhi sa yuta. Sa iyang encyclical nga sulat niadtong Junio 20, 1894, si Papa Leo XIII nagkanayon. "Among gikuptan ibabaw niining yuta ang dapit sa Labing gamhanan nga Dios." Ang Ferraris Ecclesiastical Dictionary nagdugang, "Ang Papa nga sa hilabihan kadaku nga kaligdong ug hilabihan nga tinuboy nga dili lang siya usa ka yano nga tawo, kondili ingon og Dios ug ang puli sa Dios," Si apostol Pablo nagdugang niini nga mga pulong sa pagbutyag niini nga gahum: " nagasupak ug nagpataas sa iyang kaugalingon ibabaw sa tanan nga gitawag og Dios o sa ginasimba, sa pagkaagi nga siya nagalingkod ingon nga Dios sa templo sa Dios, nagpaila sa lyang kaugalingon nga Dios" (2 Tesa 2:4)

`Tungod kay ato na man nakita nga ang Dios adunay matinumanong mga tawo diha sa "Babilonia." Nganong magmatngon gyud kita kon unsaon nato pagsulti bahin niini, ug nganong kinahanglan kita magmatngon sa dili paghukom og mga tawo ingon nga mga tawo, nga nagsupak sa sistema niini mismo?`