---
title:  Misteryo, Dakung Babilonia
date:  23/05/2023
---

`Basaha ang Pinadayag 17:4:-6. Unsay gitudlo kanato niini nga mga bersiculo bahin sa kinaiyahan niining dautan nga sistema?`

Sumala sa ato nang nakita, ang Pinadayag 17 naghulagway sa usa ka apostate nga sistema sa relihiyon nga nagpaila ngdto sa Cristianidad sa daghang niyang mga pagtulon-an sa karaang Babilonia.

"Aron pagpangita alang sa pagsabut sa kinaiyahan sa Babilonia, kinahanglan mobalik kita ngadto sa unang referencia sa record sa Biblia, sa Genesis. Nagsugod kining tanan didto sa patag sa yuta sa Shinar, usa ka rehiyon sa habagatang bahin sa Mesopotamia, karon habagatang Iraq, gitawag og Babilonia. Didto sa Torre de Babel gitukod, usa ka simbolo sa tawhanong pagkasangkap sa kaugalingon, kinaugalingong pagtipig, ug gawasnong pagsalig gikan sa Diosn ([Gen.] 11:1-4)."-Angel Manuel Rodriguez, sinulat nga giulohan "The Closing of the Cosmic Conflict: Role of the Three Angels Messages," p. 43.

Ang Torre de Babel, ang dapit sa karaang Babilonia, gitukod nga directa nga pagdumili sa Pulong sa Dios. Ang mga magtutukod niini nga Torre de Babel nagpatindog niini alang sa ilang kaugalingong himaya, ug gilibug sila sa Dios sa ilang mga sinultihan. Giingon niini pagkasulti diha sa Genesis, "Busa ang ngalan niini gitawag og Babel, tungod kay didto gilibug ni JEHOVA ang pinulongan sa tibuok yuta" (Gen. 11:9.)

Hilabihan ka dautan niini nga sistema sa pagkaagi nga gilarawan kini ingon og "nahubog sa dugo sa mga balaan ug sa dugo sa mga gipamatay nga mga saksi ni Jesus" (Pin. 17:6)-makalilisang nga mga hulagway kon unsa ka hugaw ang Babilonia (tan-awa usab sa Isa. 49:26).

Sa kahulogan, ang espiritual nga Babilonia nagrepresentar og relihiyon nga gipasukad sa tawhanong mga pagtulon-an, gipabarug sa tawhanong mga hunahuna, ug gisuportahan sa tawhanong mga tradisyon. Usa kini ka matang sa relihiyon nga hinimo og tawo gitukod pinaagi, tingali, sa malantip nga tawhanong relihioso nga mga pangulo, apan nagbarug kini nga kasupak ngadto sa gahum sa ebanghelyo ug sa iglesia nga gitukod ni Jesus, usa ka iglesia nga gitukod ibabaw sa gugma, dili sa pagpanghasi.

Ang libro sa Pinadayag naghulagway niining duha ka mga sistema sa relihiyon. Ang nahauna nagpadayag sa hingpit o bug-os nga pagsalig diha kang Jesus ug sa Iyang Pulong. Ang ikaduha nagpadayag sa pagsalig sa tawhanong autoridad ug pagsalig sa tawhanong relihioso nga mga magtutudlo. Ang nahauna nagcentro kang Cristo nga pagtoo uban sa bug- os nga pagsalig sa grasya ni Cristo, paghalad, ug pagpasaylo alang sa kaluwasan. Ang usa maoy usa ka tawhanong pamaagi ngadto sa pagtoo nga nagsalili sa bug-os nga pagsalig kang Cristo alang sa kaluwasan uban sa usa ka pagsalig sa mga tardisyon sa simbahan.

`Unsaon nato pagpanalipod ang atong kaugalingon gikan sa malipatlipaton nga mga inpluencia sa Babilonia, sama sa kalagmitan, ingon sa kasayon niini, sa pagsalig sa atong mga kaugalingon ug dili sa bug-os ngadto sa Dios?`