---
title:  Dugang Panghunahuna
date:  26/05/2023
---

"Ang mensahe sa Pinadayag 14, nga nagpahibalo sa pagkahulog sa Babilonia kinahanglan mapahinungod ngadto sa relihioso nga mga kahugpongan nga kanhi putli ug nahimong hugaw. Tungod kay kini nga mensahe nagsunod man sa pagpasidaan bahin sa paghukom, kinahanglan igahatag kini hangtud sa katapusang mga adlaw; busa dili lang kini mapahinungod ngadto sa Iglesia Catolica Romana, kay kana nga iglesia anaa sa kahimtang sa pagkahulog sa daghan ka gatusan nga mga tuig." Ellen G. White, The Great Controversy, p. 383.

Sa Daniel 3 ang sugilanon sa tulo ka mga Hebreo nga gimandoan ngadto sa "pagsimba sa bulawan nga larawan nga gipabarug ni Hari Nabakodonosor" (Dan. 3:5), sa karaang Babilonia nagbarug nga usa ka simbolo, usa ka modelo, kong unsay mahitabo sa panahon nga ang espiritual nga Babilonia, sa katapusang mga adlaw, mopatuman sa pagsimba sa usa ka mini nga "larawan," usab (tan-awa sa Pin. 13:15; Pin. 14:9, 11' Pin 16:2; Pin. 19:20; Pin. 20:4,), Unsa ka makasisibut nga ang kasugoan nga lapason unta sa tulo ka mga Judeo, ang ikaduha nga sugo (Exod. 20:4, 5), maoy usa sa duha ka mga sugo niini nga gahum, nga gihulagway sa laing dapit ingon nga "naghunahuna sa pag-usab sa mga panahon ug mga balaod" (Dan. 7:25), ginausab.

Unsa pang laing sugo nga giusab? Natural, ang ikaupat nga sugo, nga sa ato nang nakita ug makita pag-usab, magalingkod sa kasingkasing sa tibuok nga isyo o pagsuta bahin sa pagsimba ug mahimong centro sa katapusang krisis o kalisdanan kon mag-atubang na kita sa pangutana kon mosimba ba kita sa Usa nga maoy nagbuhat sa mga langit ug yuta, sa dagat, ug sa tanang butang nga anaa niini, ug mipahulay sa ikapitong adlaw" (Exodo 20:11; tan- awa usab sa Pin. 14:7), o sa mananap ba nga mapintas ug sa iyang ngalan.

**Diskusyonan nga mga Pangutana**

`1. Unsay relasyon o kadugtongan sa Torre de Babel ngadto sa moderno nga espiritual nga Babilonia? Unsay mga pagkaparihas tali sa duha?`

`2. Unsaon nimo pagpahiuyon ang duha ka nagkalahi nga mga ideya? Naghatag si Jesus og pagbulot-an o autoridad ngadto sa Iyang iglesia, apan piligro ang atong pagbutang sa atong relihioso nga kasinatian diha sa mga kamot ni bisan kinsang espiritual nga pangulo. Unsay mga limitasyon sa autoridad sa iglesia?`

`3. Unsaon nato pagkakat-un nga ang idolatry, usa sa mga sala sa Babilonia, dili lang sa pagyukbo o pagluhod ngadto sa mga estatua o mga linilok? Sa unsang mga paagi nga bisan ang mga Protestante mahulog ngadto sa idolatry o pagsimbag mga dios-dios? 4. Unsa pang uban nga mga pagkaabay imong makaplagan tali sa Daniel 3 ug sa pinugos nga pagsimba diha, unsay gipasidaan kanato bahin sa katapusang mga adlaw?`