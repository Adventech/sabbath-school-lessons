---
title:  'Babilonia: Ang Centro sa Pagsimbag mga Dios-dios'
date:  25/05/2023
---

Aniay lain pang giya sa pag-ila sa "misteryo sa dakung Babilonia." Ang idolatry o pagsimbag mga dios-dios mao ang anaa sa centro sa pagsimba sa Babilonia.

`Basaha ang Jeremias 50:33-38 ug Jeremias 51:17, 47. Unsay imong makaplagan niini nga mga bersiculo bahin sa pagsimba sa karaang Babilonia sa mga larawan ug ang tubag sa Dios ngadto niini?`

Sa Jeremias 50 ug 51 nagtagna sa pagkaguba sa Babionia pinaagi sa mga Medes ug mga Persiano. Usa sa mga katarungan sa pagkalumbag sa Babilonia mao ang ilang pagkamasimbahon sa mga dios-dios. Nagtuo ang mga Babiloniahanon nga kining mga larawan mao ang mga representasyon sa ilang mga dios. Sa relihiyon sa Babilonia, ang pagtagad sa tulamanon sa pagsimba sa mga rebolto o larawan sa mga dios giila nga sagrado; ang mga dios magdungan sa pagpuyo sa ilang mga estatua o kinulit nga mga larawan diha sa mga templo ug diha sa mga fuersa o gahum sa kinaiyahan nga ilang gililok. Ang pagdugmok o pagguba sa mga dios-dios giisip nga pagkawala sa balaan nga pagdeboto, panahon sa Neo-Babylonian period, ang Chaldean prince Marduk-apla-iddina Il mikalagiw ngadto sa southern marshes sa Mesopotamia uban sa mga estatua sa mga dios sa Babilonia aron maluwas sila sa kasunadalohan ni Sennacherib sa Assyria. (Jane R. McIntosh, Ancient Mesopotamia: New Perspectives, ABC- CLIO, Inc. [Santa Barbara, CA, 2005] PP. 35-43).

Gitandi sa mga profeta sa Biblia ang pagsimba niining walay kinabuhi nga mga larawan ngadto sa Magbubuhat nga Dios, nga buhi ug makahatag og kinabuhi (Jer. 51:15, 16, 19).

`Basaha ang Exodo 20:4-6 ug Salmo 115:4-8. Unsay gitudlo nila bahin sa pagsimbag mga dios-dios?`

Bisan og ang issue sa idolatry sa espiritual nga Babilonia labaw pa ka lalum kay sa igo lang pagyukbo atubangan sa mga larawan nga kahoy ug bato, ang espiritual nga Babilonia nagkaparihas sa karaang Babilonia uban sa mga larawan nga gipaila ngadto sa serbisyo sa pagsimba nini. Ang paggamit sa mga larawan ingon nga mga tumong sa pagsimba, sa gitawag og veneration," maoy usa ka paglapas sa ikaduhang sugo tungod kay naglimit kini sa katakus sa Balaang Espiritu sa pagpasabut sa atong mga hunahuna sa mga butang nga walay katapusan ug pagpakubos sa pagkahalangdon sa Dios ngadto sa walay kinabuhi nga mga estatua. Kini nga mga larawan gipasulod ngadto sa Cristianidad sa ikaupat nga siglo aron paghimo sa Christianity nga molabi pa nga madawat ngadto sa pagano nga pumoluyo. Walay suerte. kini nga mga larawan sagad gihatagan sa pagka-sagrado ug pagtahud nga pahinungod ngadto sa Dios lamang, nga maoy nakahimo sa tibuok butang nga makapakaulaw sa pagka-espirituhanon.