---
title:  Duha nga Managlahi nga mga Sistema 
date:  21/05/2023
---

`Basaha sa Pinadayag 12:17 ug Pinadayag 17:14. Giunsa paghulagway ang iglesia sa Dios, ug unsay reaksyon ni Satanas niini?`

Latas sa gatusan nga mga tuig, ang Dios kanunay adunay katawhan nga matinumanon Kaniya. Ang Pinadayag 12:17 naghulagway sa ilang pagkamatinumanon ingon niadtong "nagbantay sa kasugoan sa Dios," ug usab niadtong gihulagway sa laing bahin ingon nga "tinawag, pinili, ug matinumanon" (Heb. 17:14).

`Basaha ang Pinadayag 14:8 ug Pinadayag 17:1, 2. Unsang solemne nga pahibalo gihimo sa manolunda, ug unsay gibuhat sa Babilonia sa pagpasalig niana nga pahibalo?`

Gisulat ni Juan ang libro sa Pinadayag sa katapusan sa nahaunang siglo, Niining panahona, ang karaang siyudad sa Babilonia usa na ka pundok sa abug. Sa pagsulat ni Juan sa mga mensahe sa libro sa Pinadayag, ang literal nga siyudad sa Babilonia giguba kapin na sa daghang gatusan ka mga tuig.

Diha sa Pinadayag ang karaang siyudad sa Babilonia gisabut na nga usa ka tipo, o simbolo, sa panahon sa katapusang Babilonia. Diha sa mga tagna sa Pinadayag, ang Babilonia nagrepresentar sa usa ka mini nga sistema sa relihiyon nga susamag mga kinaiyahan sa Babilonia sa Daang Tugon. Ang mga principio nga nagagiya sa karaang Babilonia maoy nagpailalum nga pagkatukod sa moderno, espritual nga Babilonia.

Sa Pinadayag 17:1-6, usa ka babaye nga nagbistig mapula ug mga badlis nga mapula latas sa hulagway sa panahon. Kini nga babaye nagsakay sa usa ka mapula nga mananap. Gitawag siya sa Biblia nga usa ka bigaon. Iyang gibiyaan ang iyang tinuod nga hinigugma, si Jesu-Cristo. Naghatag dinhi si Juan og usa ka larawan sa usa ka apostate nga sistema sa relihiyon nga adunay gamhanang inpluensiya sa kalibutan. Tan-awa ang pagkasulti: kini nga gahum mao ang "gipakighilawasan sa mga hari sa yuta nga sa kang kinsang bino sa pagkamakihilawason nangahubog ang mga nanagpuyo sa yuta sa iyang pagpakighilawas" (Pin. 17:2). Nahubog? Ang maong pulong sa kanunay usa ka negatibo nga paghulagway diha sa Biblia. Ug pagpakighilawas? Usa ka simbolo sa usa ka bakak nga mga pagtulon-an. bakak nga mga doctrina, ug binuhatan.

`Ang mga pangulo ug ang komon nga katawhan gihulagway sa negatibo nga na-inpluensiya sa iyang gahum. Unsa lang ang atong panalipod? (Basaha ang Efeso 6:10-18.)`