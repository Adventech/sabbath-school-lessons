---
title:  Usa ka Siyudad Gitawag og Kalibug
date:  20/05/2023
---

### Basaha sa Pagtuon sa Semana
Pin. 17:1, 2, 15; Pin. 18:1-4; Pin. 17:4-6; Mat. 16:18; Jer. 50:33-38; Sal. 115:4-8.

> <p>Tekstong Sag-ulohon</p>
> "Sila magapakiggubat sa Cordero, apan pagadag-on sila sa Cordero, kay kini Siya mao man ang Ginoo sa kaginoohan ug Hari sa kaharian, ug sila nga uban Kaniya maoy mga tinawag nga pinili ug mga kasaligan (Pinadayag 17:14).

Ang tema sa dakung away gisummarize diha sa Pinadayag uban sa A simbolismo sa duha ka babaye: ang usa nagbisti sa adllaw, diha sa Pinadayag 12, ug ang usa nagbisti sa mapula, diha sa Pinadayag 17. Ang makatandog nga simbolo sa babaye nga nagbisti sa adlaw, diha sa tumang kasilaw sa himaya ni Cristo, makaplagan diha sa Pinadayag 12. Matinumanon siya ngadto sa iyang matuod nga naghigugma, si Jesus. Wala siya mahugawi sa kahugawan sa mini nga mga doctrina. Sa tubuok Biblia, ang usa ka putli nga babaye nagsimbolo sa pangasaw-onon ni Jesus, sa matuod nga iglesia. Diha sa Jeremias 6:2, nag-ingon ang profeta, "Akong gipanig-ingon ang anak nga babaye sa Sion ngadto sa usa ka maanyag ug mahuyang nga dalaga nga akong pagaputli-on." Naggamit ang profeta sa panultihon "anak nga dalaga sa Sion" o usa ka matinumanon nga babaye sa paghulagway sa katawhan sa Dios. (Tan-awa usab sa Efeso 5:25-32 ug Oseas 2:20.)

Sa pagtandi, gipanig-ingon sa Biblia ang apostasiya ngadto sa pagkabiga-on ug pagkamananapaw (Santiago 4:4). Sa paghisgut bahin sa rebelyon sa Israel ug sa pagkadili-matinumanon, nagminatay si Ezekiel, "Ang usa ka asawa nga usa ka nanapaw nga nagadawat ug mga dumuloong ilis sa iyang bana" (Ezek. 16:32).

Sa leksyon niining semanaha, atong tun-an kining duha ka babaye sa Pinadayag ug suta-on sa dugang pa ka lalum, ang away tali sa matuod ug sayop.