---
title:  Kalooy ug Paghukom sa Dios
date:  24/04/2023
---

Ang krus ug paghukom nagpadayag nga ang Dios matarung ug maloloy- on. Ang nalapas nga balaod nagkinahanglan sa kamatayon sa makasasala Ang justicia mitubag, "Ang gasa sa Dios mao ang dayon nga kinabuhi diha kang Cristo-Jesus nga atong Ginoo" (Roma 6:23). Kon mausab pa o mapapas ang balaod sa Dios, dili na gyud kinahanglanon ang pagpakamatay ni Jesus. Ang kamatayon ni Cristo nagpalig-on sa eternal o walay katapusang kinaiyahan sa balaod, ug ang balaod maoy basehanan sa paghukom.

`Basaha ang Pinadayag 20:12. Unsaon kita paghukom? Unsay kalabutan sa atong maayong mga buhat ngadto sa atong kaluwasan?`

Ang atong mga binuhatan magpadayag sa atong mga pagpili ug sa atong loyalty ngadto sa Dios. Sumala sa Efeso 2:8, 9, "pinaagi sa grasya kamo giluwas pinaagi sa pagtoo... dili pinaagi sa mga buhat, aron walay kinahanglan magpagarbo." Apan sa pagluwas ni Cristo kanato, giusab kita Niya. "Kay kita Iyang mga binuhat, gilalang diha kang Cristo alang sa mga maayong buhat (Efeso 2:10).

Ang atong maayong mga binuhatan, pinaagi sa pagpaggahum kanato sa Espiritu Santo, dili makaluwas kanato, apan magpamatuod sila nga ang atong pagtuo tinuod. Ang katapusang paghukom sa Dios maglaksi sa tanang pagpaka-aron ingnon, tanang pagkasalingkapaw, tanang kabakakan, ug mosuhot ngadto sa kinaladman sa atong pagkatawo. Sa paghulagway sa atong kahimtang atubangan sa Dios panahon sa paghukom, si Ellen G. White naghatag niining gamhanan nga pagsabut ngadto sa paagi sa pagkakuyog sa ebanghelyo ug paghukom.

"Ang kamatuoran nga giila ang katawhan sa Dios nagrepresentar ingon nga nagtindog atubangan ni Jehova diha sa hugaw nga mga bisti kinahanglan maghatud kanato ngadto sa pagpaubos ug halalum nga pagsusi sa kasingkasing bahin sa tanan nga nag-angkon sa Iyang ngalan. Kadtong sa tininuod nagputli sa ilang mga kalag pinaagi sa pagtuman sa kamatuoran makabaton sa halalum nga pagpaubos sa ilang mga kaugalingon. Sa dugang ka su-od ang ilang pagtan-aw sa walay mansa nga kinaiya ni Cristo, magdugang kalig-on ang ilang handum sa pagkasama ngadto sa Iyang dagway, ug magkaubos ang ilang pagtan-aw sa ilang pagkaputli ug pagkabalaan diha sa ilang mga kaugalingon. Apan samtang atong sabton ang atong makasasala nga kahimtang, magsalig kita kang Cristo ingon nga atong pagkamatarung, ang atong pagkatinubos. Dili kita makatubag sa mga simbong ni Satanas batok kanato. Si Cristo lamang ang makahimo sa usa ka epektibo nga pakilooy alang kanato. Makapahilum Siya sa tigsumbong uban sa mga pangatarungan nga napasukad dili ibabaw sa atong mga maayong binuhatan, kondili sa lyang kaugalingon."-Testimonies, vol. 5, pp. 471,472

`Unsaon nimo pagsabut, sa iyang mga pulong, sa pagkadili- mabulag sa ebanghelyo gikan sa paghukom? Unsang paglaum imong makuha gikan niini nga pagkadugtong tali sa ebanghelyo ug paghukom alang sa imong kaugalingon?`