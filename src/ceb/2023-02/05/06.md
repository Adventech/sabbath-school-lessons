---
title:  Takus si Jesus
date:  27/04/2023
---

Diha sa Pinadayag 5:1-3, sa makausa pa, atong makita ang usa ka trono. Usa ka linukot gipaila nga sinulatan sa duha ka aping. Sinelyohan kini sa balaan nga selyo, ug walay usa sa langit o sa yuta nga takus sa pagbukhad sa maong linukot. Mikurog ang langitnong mga binuhat. Serioso ang issue. Walay linalang nga manolunda makahimo pagrepresentar sa katawhan sa katapusang paghukom sa yuta. Mihilak si Juan kay wala may usa ka takus makabukhad sa linukot, Dayon usa sa mga anciano, usa niiadtong mga tinubos gikan sa yuta, nagsulti sa mga pulong sa pagpadasig sa kasingkasing ni Juan. Si Jesus ang Cordero sa Dios, takus sa pag-abli sa linukot.

Nakita ni Juan ang katapusang tubag sa suliran sa sala diha sa Pinadayag 5:5. Dinhi ang tigulang nga profeta nagtan-aw nga ang bugtong paagi ni bisan kinsa nga makalabang sa katapusang paghukom didto sa trono sa Dios. "Apan usa sa mga anciano miingon Kanako, 'Ayaw paghilak. Ania karon, ang Leyon sa banay ni Juda, ang Gamut ni David, nakadaug aron sa pag-abli sa linukot.... Ug akong gitan-aw, ug ania karon.... usa ka Cordero ingon og daw ginapatay" (Pin. 5:5, 6).

`Basaha ang Pin. 5:8-12. Giunsa pagtubag sa tibuok langit ang pahibalo nga si Jesus takus moabli sa linukot nga basahon sa paghukom ug nagtubos kanato?`

Si Jesus ang Cordero sa Dios nga naghalad sa lyang kinabuhi alang sa kaluwasan sa katawhan, mikuha sa linukot nga basahon sa paghukom ug giablihan kini. Ang tibuok langit mihugyaw sa malipayong pagdayeg. Ang Iyang kadaugan batok sa mga pagsulay ni Satanas, ang Iyang kamatayon didto sa krus sa Calbaryo, ang Iyang pagkabanhaw, ang Iyang Hataas nga Sacerdotehanong pagministeryo, naghatag sa kaluwasan alang sa tanan nga mopili pinaagi sa pagtoo ngadto sa tanan nga motubag o modawat sa Iyang grasya. Ang paghukom daw dili katuohan nga maayong balita alang sa katawhan sa Dios. Nagsulti kini bahin sa katapusang paghari sa sala ug sa pagpahigawas sa katawhan sa Dios.

Aduna bay bisan unsa nga butang nga labaw ka mapadasig? Nagtindog si Jesus alang kanato panahon sa paghukom. Ang Iyang hingpit nga matarung nga kinabuhi nagtabon kanato. Ang Iyang pagkamatarung nagabuhat sulod kanato sa pagbag-o kanato. Ang Iyang grasya nagpasaylo kanato, nag-usab kanato, ug nagpagahum kanato sa pagkinabuhi sa diosnong mga kinabuhi.

Dili kita mahadlok. Si Jesus ang nagbarug alang kanato panahon sa paghukom, ug malupig ang nga gahum sa dautan. Gipakanaug ang paghukom "dapig" sa katawhan sa Dios (Dan. 7:22). Ang katuyoan sa paghukom dili mao ang pagsuta kon sa unsa kita ka dautan kondili sa pagpadayag kon unsa ka maayo sa Dios.

`Usab, hisguti ang dakung paglaum nga atong mabatonan sa paghukom: si Jesus ingon nga puli kanato. Ngano mao lamang kana ang atong paglaum?`