---
title:  Usa ka Matahum nga Talan-awon o Ecsena
date:  25/04/2023
---

Ang matagnaon nga mga libro sa Daniel ug Pinadayag managkauban nga mga volumes nga nagtudlo kanato ngadto sa pagpakita sa mga panghitabo sa katapusang mga adlaw sa kasaysayan sa yuta. Ang libro sa Pinadayag nagpahibalo nga miabut na ang takna sa paghukom sa Dios. Ang libro sa Daniel nagpadayag kanus-a nagsugod ang paghukom.

Sa Daniel 7, ang Dios nagpadayag sa kasaysayan sa kalibutan ngadto sa profeta. Mga nasud mobarug ug mapukan. Ang mga gahum nga nagalutos nagdagmal sa katawhan sa Dios. Human sa paghulagway sa Babilonia, Medo-Persia, Grecia, Roma, ang pagkabahin-bahin sa Empiryo sa Roma, ug ang paglutos sa iglesia sulod sa 1,260 ka mga tuig gilarawan diha sa teksto (Dan. 7:25; tan-awa usab sa Pin. 12:14), gitutokan sa Dios ang hunahuna ni Daniel bahin sa usa ka mahimayaong langitnong hitabo nga magpahimutang paghusto sa mga butang. Ang pagtagad sa profeta gitumong gikan sa pagharug ug pagkapukan sa mga nasud ug sa madaugdaugong mga gahum sa yuta ngadto sa lawak sa trono sa uniberso ug sa katapusang paghukom sa Dios, nga Iyang tarungon ang tanang sayop ug magpabarug sa lyang gingharian nga walay katapusan sa pagkamatarung.

Gidala sa Dios si Daniel ngadto sa matagnaong panan-awon gikan sa kagumok ug away dinhi sa yuta ngadto sa mga himaya sa langitnong sanctuary ug ang pagpalingkod sa corte suprema sa uniberso, diin si Cristo, ang Makatarunganong Hari niining kalibutan, magdawat gikan sa lyang Amahan sa gingharian nga Iya sa pagkatinuod.

`Basaha ang Daniel 7:9, 10, 13 ug ihulagway kon unsay nakita ni Daniel dinhi niini nga mga bersiculo. Unsa man usab, ang katapusang resulta niini nga paghukom? Tan-awa sa Daniel 7:14, 26, 27.`

Ang padulngan sa tanang mga tawo nahukman na didto sa langitnong lawak-hukmanan. Ang Husto midaug. Midaug ang kamatuoran. Naghari ang justicia. Mao kini ang usa sa labing kahibolongan, labing matahum nga mga ecsena sa tibuok Kasulatan. Ug ang maayong balita mao nga kini matapus gayud pag-ayo alang sa matinumanong katawhan sa Dios, kadtong nabistihan sa pagkamatarung ni Cristo.

Miduol si Jesus sa Iyang langitnong Amahan diha sa presencia sa tibuok uniberso. Langitnong mga binuhat nagpunsisok palibut sa trono sa Dios. Ang tibuok uniberso sa wala mahulog nga mga binuhat nagbarug sa kahinuklog niining ecsena o talan-awon nga paghukom. Ang dugay nang away matapus sa dili madugay. Ang gubat alang sa trono sa uniberso sa hingpit, ug nadesidihan sa completo.

`Hasta si Daniel bahin sa mga empiryo nga miabut ug nahanaw, sumala sa gitagna. Busa, nganong nakahimo man kinig dakung katarungan sa pagkakasaligan sa Pulong sa Dios kon unsay gisulti niini bahin sa usa sa katapusan, "usa ka gingharian nga walay katapusan" nga dili na gyud "mahanaw"?`