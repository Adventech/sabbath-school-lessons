---
title:  Ang Kahulogan sa Takna sa Paghukom
date:  23/04/2023
---

Ang katapusang libro sa Biblia, ang Pinadayag, naghulagway sa katapusan sa dugay nang dakung away tali sa maayo ug dautan. Si Lucifer. ang rebelde nga manolunda, nanaway sa justicia, kaangayan ug kalam sa Dios, lyang giangkon nga ang Dios dili makiangayon ug dili matarung sa paagi sa Iyang pagdumala sa uniberso. Ang katapusang paghukom diha sa Pinadayag anaa gayud sa centro niini nga away bahin sa kinaiya sa Dios.

Mabasa sa Pinadayag 14:7: "Kahadloki ang Dios ug inyong ihatag ngadto kaniya ang himaya kay ang takna sa Iyang paghukom miabut na; ug simbaha ninyo Siya nga maoy nagbuhat sa langit ug sa yuta, sa dagat ug sa mga tuburan sa tubig."

`Nganong mahinungdanon man nga human gayud sa pagpahibalo kanato bahin sa "ebanghelyo nga walay katapusan," ang nahaunang mensahe sa unang manolunda nagsulti bahin sa paghukom sa Dios? Unsay kalabutan sa "ebanghelyo nga walay katapusan" ngadto sa paghukom sa Dios?`

Ang ebanghelyo ug ang paghukom, kabahin sa mensahe sa nahaunang manolunda, nabulag sa pagdugtong, Kon wala ang "ebanghelyo nga walay katapusan," wala unta kitay paglaum panahon sa paghukom. Gani, sumala sa atong makita, ang "ebanghelyo nga walay katapusan" mao gayud, ang atong bugtong paglaum diha sa paghukom. Walay ikapangutana nga bahin sa sulod sa ebanghelyo mao ang pagpahibalo bahin sa paghukom.

Niining paghukom, ang wala mahulog nga mga kalibutan makakita nga gibuhat sa Dios ang tanan nga Iyang mahimo aron pagluwas sa matag- usa ka tawo. Kini nga paghukom magpadayag sa justicia ug kalooy sa Dios. Nagsulti kini og usa ka butang bahin sa Iyang gugma ug balaod. Nagsulti kini bahin sa Iyang grasya sa pagluwas ug sa Iyang gahum sa pagpahigawas.

Kini nga paghukom kabahin sa katapusang sulbad sa Dios sa problema sa sala. Sa dakung away tali sa maayo ug dautan dinhi sa uniberso, gitubag sa Dios ang mga sumbong ni Satanas didto sa krus, apan sa paghukom, Iyang gipadayag nga Iyang gibuhat ang tanang butang nga mahimo aron pagluwas kanato ug pagdala kanato ngadto sa krus.

Ang walay kinutoban, gamay, tukma, detalyado nga mga record ablihan (Dan. 7:10). Bililhon kaayo kita ngadto sa Dios sa pagkaagi nga ang tibuok uniberso mihunong sa paghunahuna sa mga pagpili nga atong gihimo diha sa kahayag sa pagpangalyupo sa Espiritu Santo ug sa pagtubos nga sa wala gyuy bayad gihatag ni Cristo didto sa krus sa Calbaryo.

`Basaha pag-ayo ang Salmo 51:1-4, ilabina ang bersiculo 4. Sa unsang paagi kini nga mga bersiculo makatabang paghatag og kahayag bahin sa kahulogan ug katuyoan sa paghukom?`