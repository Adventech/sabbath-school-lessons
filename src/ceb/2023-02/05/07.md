---
title:  Dugang Panghunahuna
date:  28/04/2023
---

Tan-awa ang gamhanang pagpasabut sa Espiritu sa Tagna nga gihatag kanato diha sa panahon sa paghukom ug sa katapusan sa kalibutan. "Ang ilang bugtong paglaum anaa sa kalooy sa Dios; ang ilang bugtong panalipod mao ang pag-ampo, Ingon nga si Josue nagpakilooy atubangan sa Manolunda, mao man ang salin nga iglesia, uban sa kasubo sa kasingkasing ug mainiton nga pagtoo, magpakilooy alang sa pasaylo ug pagkaluwas pinaagi kang Jesus nga ilang Manlalaban. Hingpit ang ilang pag-ila sa pagkamakasasala sa ilang mga kinabuhi, ilang nakita ang ilang kaluyahon ug pagkadili-takus, ug samtang sila motan-aw sa ilang mga kaugalingon andam sila maluya. Nag-atang ang manunulay aron pagsumbong kanila, maingon sa iyang pagbarug aron pagsukol kang Josue. Iyang itudlo ang kahugaw sa ilang mga bisti, sa ilang nadaut nga mga kinaiya. Iyang ipaila ang ilang kaluyahon ug kaboangan, ang ilang mga sala ug pagkadili-mapasalamaton, sa ilang pagkadili-sama kang Cristo, nga nagpakaulaw sa ilang Manunubos.. Ang katawhan sa Dios sa daghang mga bahin masalaypon kaayo. Si Satanas tukma kaayo sa iyang kahibalo sa mga sala nga iyang gitintal kanila nga buhaton, ug iya kining ipaila sa labaw ka pagpasubra kaayo nga kahayag. sa pagmatuod: "Palayason ba ako sa Dios ug ang akong mga manolunda gikan sa lyang presencia, apan magganti niadtong mga sad-an sa sama nga mga sala? Dili ka mahimo niini, O Ginoo, diha sa justicia. Dili makabarug ang Imong trono diha sa pagkamatarung ug paghukom. Ang justicia nagmando nga ang hukom ipahamtang batok kanila." Apan samtang ang mga sumosunod ni Cristo nakasala, wala sila magpagahum sa dautan. Ilang gibiyaan ang ilang mga sala, ug nangita sa Ginoo diha sa pagpaubos ug pagbasul, ug ang balaan nga Manlalaban nagpakilooy alang kanila. Siya nga labing giabusohan sa ilang pagkadili-mapasalamaton, ug nahibalo sa ilang sala, ug usab sa ilang paghinulsol, nagpamatuod: 'Ang Ginoo nagbadlong kanimo, O Satanas." Akong gihatag ang Akong kinabuhi alang niini nga mga kalag. Akong gikulit sila sa mga palad sa Akong mga kamot."-Ellen G. White, Testimonies for the Church, vol. 5, pp. 473, 474.

**Diskuyonan nga mga Pangutana**:

`1. Sa unsang paagi ang kahibalo nga "ang takna sa paghukom nahiabut na" nagapahimug-at sa atong mga kinabuhi adlaw-adlaw? Kon matinud-anon lang ang kadaghanan kanato, malagmit nga moingon kita nga dili kini mahusto?`

`2. Ngano nga ang paghukom maayong balita ug dili dautan nga balita?`

`3. Sa klase, isulti bahin sa kalabutan ni Jesus alang kanato sa paghukom. Sa unsang paagi kini makapadasig kanato sa pagkamatinumanon ngadto Kaniya, sa pagkahibalo nga tungod lamang sa lyang nabuhal alang kanato kita makabaton og paglaum sa kaluwasan? 3. Hisgutig dugang ang ideya sa paghukom, nga magpadayag ngadto sa uniberso sa kinaiya sa Dios. Sa unsang paagi kini nga ideya mobaum pag-ayo sa tibuok talan-awon sa dakung away?`