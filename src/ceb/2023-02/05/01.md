---
title:  Ang Maayong Balita sa Paghukom
date:  22/04/2023
---

### Basaha sa Pagtuon sa Semana
Pin. 14:7: Sal. 51:1-4; Pin 20:12: Dan. 7:9, 14, 26: Pin. 4:2-4; Pin. 5:1-12.

> <p>Tekstong Sag-ulohon</p>
> "Ug sa makusog nga tingog siya nag-ingon, Kahadloki ninyo ang Dios ug Kaniya ihatag ninyo ang himaya, kay nahiabut na ang takna sa Iyang paghukom, ug simbaha ninyo Siya nga maoy nagbuhat sa langit ug sa yuta, sa dagat ug sa mga tuburan sa tubig" (Pin. 14:7)

Kon ang Biblia tin-aw nagpahayag bahin sa bisan unsang butang, tin- aw nga ang Dios maoy usa ka Dios sa paghukom, ug sa madali o sa ulahi, kon sa usa ka paagi o sa lain, ang paghukom-ang paghukom nga kulang kaayo dinhi ug karon -moabut ug ipakanaug sa Dios mismo sa lyang kaugalingon, "ang Maghuhukom sa tanan dinhi sa yuta" (Gen 18:25; tan-awa usab sa Sal. 58:11, Sal. 94:2, Sal. 98:9). O, sumala sa gisulat ni Pablo: "Busa, ang matag usa kanato maghatag ug husay sa atong kaugalingon ngadto sa Dios" (Roma 14:12).

Makahadlok sa hunahuna, dili ba? Ang paghatag og husay sa atong mga kaugalingon atubangan sa Dios, ang Dios kinsa nahibalo sa labing lalum nga mga butang, ang Dios nga "magdala sa matag-usa ka buhat ngadto sa paghukom, lakip ang matag-usa ka tinago nga butang, bisan kini maayo o dautan" (Eccles. 12:14)?

Apan, sa katapusan ang paghukom magpadayag sa pagkamaayo ug grasya sa Dios ug nga Siya matarung ug maloloy-on sa lyang pagtagad sa mga naluwas, ug gani bisan ang mga Nawala.

Niining semanaha atong susihon sa labi pa ka lalum nga mga tema sa paghukom kadugtong sa dakung away nga nagpadayon dinhi sa uniberso, ug atong tan-awon sa pinasahe bahin sa mahitabo kon ang matinumanong mga katawhan sa Dios sa ilang mga kaugalingon moatubang sa dili mapugngan nga "umaabut nga paghukom" (Buhat 24:25).