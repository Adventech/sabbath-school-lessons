---
title:  Dugang Panghunahuna
date:  14/04/2023
---

Hisgutig dugang ang ideya sa gitun-an sa Miyercoles bahin sa atong kinahanglan sa pagkahimong kabahin sa usa ka butang nga labaw pa kadaku kay sa atong mga kaugalingon ug sa atong diyutay, hamubo ra molungtad, sagad corrupt, nadaut, ug makapasubo nga mga kinabuhi (niadtong wala sa uban nianang mga butang sa ilang pagkinabuhi?) Kini nga handum adunay dakug kahulogan, usab. Sa physical, kinsa man kita kondili gagmay lang nga mga pinutos nga unod nga nagdala palibut sa atong mga utok -pipila ka libras sa carbon-based nga organic material duol-duol sa pagkasakop ngadto sa usa ka sudlanan sa pinirito nga manok kay sa usa ka hard drive.

Unsa may kahulogan niining ginagmay nga mga putos sa unod kon itandi ngadto sa walay kinutoban nga nagalibut niini? Ang pagkinabuhi lang alang sa imong kaugalingon, ang pagkinabuhi alang sa usa ka butang nga dili ka labaw ka daku kay sa imong kaugalingon, nga aduna may daghan pa kaayo sa atong palibut ug saylo pa kanato, samag gibilanggo sa tibuok kinabuhi sa usa ka mingaw nga pagkabilanggo taliwala sa dakung siyudad nga imong mabatyagan nga nagpitik sa mga bongbong. Ug unsa pay laing labaw kadaku, ka bantugan, ug labaw ka mahimayaon ug masangputanong butang atong makinabuhi-an kay sa pagmantala sa saad sa dayon nga kinabuhi nga nahatag kanato diha kang Jesus?

"Mga sulogoon sa Dios, uban sa ilang mga nawong nga nahayagan ug nagasidlak usa ka balaan nga pagtugyan, nga magdali gikan sa usa ka dapit ngadto sa laing dapit sa pagmantala sa mensahe gikan sa langit. Pinaagi sa linibo- libo ka mga tingog, sa tibuok yuta, ang pasidaan igahatag. Mahimo ang mga Milagro, maayo ang mga masakiton, ug magasunod kanila ang mga timaan ug mga kahibulongan sa mga tumotuo. Si Satanas magabuhat usab, uban sa mini nga mga kahibulongan, gani sa pagpakanaug og kalayo gikan sa langit atubangan sa mga tawo. Pinadayag 13:13, Busa ang mga pumoluyo sa yuta dad-on sa pagpaila sa ilang baruganan."-Ellen G. White, The Great Controversy, p. 612.

**Diskusyonan nga mga Pangutana**

`1. "Daghan ang nagsulat Kanako, nangutana kon ang mensahe sa pagpamatarung pinaagi sa pagtoo mao ang mensahe sa ikatulong manolunda, akong gitubag, Mao gayud kini sa pagkatinuod ang mensahe sa ikatulong manolunda."-Ellen G. White, The Advent Review and Sabbath Herald, April 6, 1890. Unsay kadugtongan sa pagpamatarung pinaagi sa pagtoo ngadto sa mga mensahe sa tulo ka mga manolunda?`

`2. Hisgutig dugang ang mga pulong "ebanghelyo nga walay katapusan." Unsa may walay katapusan bahin sa ebanghelyo?`

`3. Unsa may gipasabut nga ang mga Adventista anaa sa daghang mga nasud sa kalibutan? Unsa may gisulti niini kon sa unsang paagi ang Dios nagpanalangin sa atong mga paningkamot? Sa sama nga panahon, unsaon sa inyong local nga iglesia bisan ang inyong local Sabbath School. pagbuhat og labaw pa kadaku nga tampo sa "paghuman sa bulohaton"?`