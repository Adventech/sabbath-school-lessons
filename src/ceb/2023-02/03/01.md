---
title:  Ang Walay Katapusang Ebanghelyo
date:  08/04/2023
---

### Basaha sa Pagtuon sa Semana
Pinadayag 14:6-12; 1 Cor. 15:1-4; Roma 3:24-26; 1 Pedro 1:18-20; Mat. 28:19, 20; Buhat 1:8.

> <p>Tekstong Sag-ulohon</p>
> "Ug nakita ko ang laing manolunda nga naglupad taliwala sa kalangitan, ug kini siya may gidalang walay katapusang Maayong Balita, aron imantala ngadto sa mga nanagpuyo sa yuta, sa tanang kanasuran, ug kabanayan, ug pinulongan ug katawhan" (Pinadayag 14:6).

Sa karaang Israel, sa panahon nga libutan sila sa mga pagano nga daghang mga dios-dios, nagsimba sa daghang "mga dios" nga kahoy ug bato, ang dayag, maila, gamhanan nga pamahayag sa pagtoo makaplagan diha sa Deuteronomio 6:4: "Magpatalinghug ka, Oh, Israel: Si Jehova nga atong Dios, maoy usa lamang ka Jehova."

Latas sa gatusan ka mga tuig ang paglitok sa Shema (ang ngalan sa pag-ampo, pinasikad sa Hebreo nga pulong alang sa "patalinghugi") nagpahinumdum sa mga Judio sa espirituhanong panan-awon nga naghiusa kanila ingon nga usa ka katawhan ug nagpalig-on sa ilang panaad sa pagpadayon sa ilang lahi nga pundok ingon nga mga magsisimba sa usa ka tinuod nga Dios.

Alang sa mga Adventista ang mga mensahe sa tulo ka mga manolunda diha sa Pinadayag 14 maoy atong Shema. Sila maoy atong pamahayag sa pagtoo. Nagdefine kini kon kinsa kita ingon nga usa ka katawhan ug naghulagway sa atong bulohaton ngadto sa kalibutan. Sa hamubo nga pagsulti, ang atong unique o lahi nga matagnaong identity gilagda diha sa Pinadayag 14:6-12, ug ania dinhi atong makaplagan ang atong gugma sa pagmantala sa ebanghelyo o maayong balita ngadto sa kalibutan.

Sa leksyon niining semanaha, atong sugdan ang detalyado nga pagtuon sa Pinadayag 14:6-12, apan atong buhaton kini pinaagi sa mga mata sa grasya, samtang kita maminaw sa Dion nga makigsulti sa atong mga kasingkasing.