---
title:  Ngadto sa Tibuok Kalibutan
date:  12/04/2023
---

`Basaha ang Pin. 14:6 pag-usab. Unsa ka halapad ang pagmantala sa walay katapusan nga ebanghelyo, ug nganong importante kaayo kanato ang tubag ug sa atong bulohaton ug pagtawag ingon nga usa ka iglesia?`

Sumala sa kadinali-an sa mensahe sa panahon sa katapusan sa nahauna niining tulo ka mga manolunda, ang "walay katapusan nga ebanghelyo" imantala ngadto sa tanang kanasuran, kaliwatan, pinulongan, ug katawhan. Aniay usa ka bulohaton nga hilabihan ka dungganon, hilabihan ka halapad, hilabihan ka daku, ug hilabihan ka malukopon sa pagkaagi nga kini makatandog sa tanan. Nagkinahanglan kini sa atong labing maayong paningkamot ug nagkinahanglan kini sa atong bug-os nga pagtugyan. Maghatud kini kanato gikan sa pagkalinga sa atong kaugalingong katuyoan ngadto sa usa ka mahigugmaong pag-alagad alang sa bulohaton ni Cristo. Makapadasig kini kanato sa usa ka butang nga labaw kadaku kay sa atong mga kaugalingon ug maghatud kanato paggawas sa higpit nga mga sakop sa atong mga hunahuna ngadto sa labaw pa ka dungganon nga panan-awon.

`Basaha ang Mateo 28:19, 20. Sa unsang paagi kini nga mga bersiculo magdugtong sa mensahe sa nahaunang manolunda?`

Sa iyang libro, A Quest for Something Bigger Than You, si Paul David Tripp nagsaysay sa psychological nga panginahanglan sa matag-usa ka tawo ingon nga kabahin sa usa ka butang nga labaw pa kadaku sa ilang mga kaugalingon: "Ang mga tawo gibuhat nga mahimong kabahin sa usa ka butang nga labaw pa kadaku kay sa ilang kaugalingong mga kinabuhi. Ang sala makapakulo sa atong mga kinabuhi ngadto sa kadaku sa atong mga kinabuhi. Ang grasya ni Cristo gihatag aron pagtubos kanato gikan sa claustrophobic confines o sa kahimtang sa pagkakita-kita lamang nga gamay lang kaayo ang pagtutok sa gingharian ug magpahigawas kanato sa pagkinabuhi alang sa eternal nga mga katuyoan ug makatagbaw nga mga kalipay sa gingharian sa Dios."

Wala nay lain nga labaw ka makalipay, labaw ka makatagbaw, labaw ka magantihon kay sa pagkahimong kabahin sa usa ka balaang kalihokan, nga gimugna sa kabubut-on sa Dios aron pagbuhat sa usa ka bulohaton nga labi kadaku kaayo, labaw ka halapad, kay sa mahimo ni bisan kinsa sa ilang kaugalingon. Ang kamandoan nga gihatag sa Dios nga gihulagway diha sa Pinadayag 14 maoy kinadak-an nga bulohaton nga natugyan ngadto sa Iyang iglesia. Usa kini ka mainiton nga hangyo sa paghatag sa atong mga kinabuhi ngadto sa labing dakung bulohaton sa langit sa pagpadayag sa Iyang dili masabtan nga gugma sa Dios sa dili pa mobalik si Jesus.

`Unsa may imong kasinatian sa pagkalambigit sa usa ka butang nga labaw pa kadaku kay sa imong kaugalingon? Sa unsang paagi kana nga kasinatian nakatabang kanimo pagsabut sa punto sa gitun-an niining adlawa? Usab, unsa pay lain nga labaw kadaku kay sa pagpagamit sa Magbubuhat sa uniberso sa paghimo og usa ka walay kapusang kalainan dinhi sa uniberso?`