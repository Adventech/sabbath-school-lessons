---
title:  Ang "Walay Katapusang" Ebanghelyo 
date:  10/04/2023
---

Tan-awa kon unsay pagsugod sa Pinadayag 14:6, ang sinugdanan sa mga mensahe sa tulo ka mga manolunda: ang "dayon" o "walay katapusan" nga ebanghelyo. Kon mapakyas kita sa pagsabut sa kaladmon sa ebanghelyo, mosipyat kita sa tibuok punto sa mga mensahe sa tulo ka mga manolunda. Dili gyud kita makasabut sa hingpit bahin sa mga isyo sa mensahe sa takna sa paghukom sa Dios o sa pagkahulog sa Babilonia o sa timaan sa mananap nga mapintas kon mapakyas kita sa pagsabut sa ebanghelyo.

`Basaha ang 1 Corinto 15:1-4, Roma 3:24-26, ug Roma 5:6-8. Sa unsang paagi gihatag niini nga mga teksto ang "walay katapusang ebanghelyo"? Unsang dakung paglaum gihatag dinhi alang kanato?`

Ang ebanghelyo mao ang daw dili katuohan nga maayong balita bahin sa kamatayon ni Cristo alang sa atong mga sala, sa Iyang mahimayaong gahum sa pagkabanhaw, ug sa lyang gugma nga presente kanunay ug pagtagad alang kanato. Pinaagi sa pagtoo sa Iyang giula nga dugo ug sa gahum sa Iyang pagkabanhaw, giluwas kita gikan sa silot ug gahum sa sala. Gipatuhop ni Cristo ang mga panghunahuna ni Pablo ug anaa sa taliwala sa iyang pagtulon-an ug pagwali. Ang gilansang nga Cristo nagtubos kaniya gikan sa pagkahinukman ug nangagi nga sala. Ang gibanhaw ni Cristo naghatag kaniya og gahum alang sa presente, ug ang mobalik nga Cristo naghatag kaniya og paglaum alang sa umaabut.

Tan-awa ang upat ka punto niini nga mga pahayag diha sa Roma:

1. Gipakamatarung kita sa libre pinaagi sa grasya.

2. Ang grasya maoy pagpamatuod sa matarung nga paghukom sa Dios

3. Ang grasya magpamatarung niadtong kinsa pinaagi sa pagtoo modawat kang Jesus.

4. Ang gugma sa Dios gipakita alang kanato samtang kita mga makasasala pa.

Ang grasya ni Cristo mao ang wala hago-i, dili angay, ug wala palita. Namatay si Jesus ang mangul-ngul, masakit nga kamatayon aron ang nawala nga mga makasasala mangamatay. Iyang nasinatian ang pagkapuno sa kaligutgut sa Amahan, o paghukom, batok sa sala. Gisalikway Siya aron madawat kita. Namatay SIya sa kamatayon nga ato, aron kita mabuhi sa kinabuhi nga Iya.

Aduna bay bisan unsa nga kahibulongan, nga ang kaluwasan kinahanglan pinaagi sa pagtoo, ug walay mga binuhatan sa balaod? Unsay atong mahimo nga ikadugang, unsa may ikadugang sa atong mga buhat, bisan ang labing maayo nga tinuyo, puno sa Espiritu nga mga buhat, makadugang ngadto sa nabuhat ni Cristo alang kanato didto sa krus?

Ug kini nga plano, ang plano sa kaluwasan, giandam nang daan sa wala pa ang sinugdanan sa panahon (2 Tim. 1:9, Tito 1:2, Efeso 1:4), nga makatabang sa pagpasabut nganong gitawag kini nga "walay katapusang ebanghelyo." Nahibalo ang Dios kong unsay mahitabo, busa Iyang gimugna ang plano sa kaluwasan aron pagtagbo sa crisis o kalisdanan kon kini, sa katapusan, moabut.