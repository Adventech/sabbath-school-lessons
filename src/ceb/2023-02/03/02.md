---
title:  Usa ka Basahon nga puno sa Grasya sa Paglaum 
date:  09/04/2023
---

Samtang ang kadaghanan sa mga tawo naghunahuna bahin sa katapusang libro sa Biblia nga mao ang Pinadayag, dili sila maghunahuna bahin sa grasya sa Dios. Kon ilang hunahunaon ang mensahe sa Dios sa adlaw sa katapusan, dali ra dayon madani ang ilang mga hunahuna ngadto sa makapalisang nga mga mananap, kahibulongang mga simbolo, ug talagsaong mga larawan. Ang libro sa Pinadayag makapalisang ingon sa kadaghang mga tawo maingon man usab nga makapasalig pag-usab, nga walay suerte tungod kay kini, sa pagkatinuod, natuhop sa grasya ug puno sa paglaum. Nga, bisan taliwala sa makapalisang nga mga mananap ug mga pasidaan sa paglutos ug sa malisud nga mga panahon nga umaabut, ang Dios naghatag gihapon kanato og mga katarungan sa pagmaya diha sa Iyang kaluwasan.

`Basaha ang Pinadayag 1:1-3 ug Pinadayag 14:6. Sa unsa kini nga bersiculo sa pag-usa sa pagsulti kanato nga dili lang ang libro sa Pinadayag kondili bahin sa "walay katapusang maayong balita," usab?`

Ang tanan sa Pinadayag nagsulti bahin kang Jesus. Iya kining mensahe ngadto sa Iyang katawhan ug sa pinasahe nagpahinungod ngadto sa Iyang iglesia sa katapusang mga adlaw. Usa kini ka mensahe nga puno sa grasya sa atong paglaum sa katapusang panahon. Sa tibuok libro, gihulagway si Cristo ingon nga gipatay nga Cordero, ug usa ka panalangin nga gisaad ngadto sa mga nagbasa, nagsabut, ug nagbuhat bahin sa gipadayag nga mga kamatuoran.

Sumala sa Pinadayag 1:5, 6, si Jesus mao ang "naghigugma kanato ug naghinlo kanato gikan sa atong mga sala diha sa Iyang kaugalingong dugo, ug naghimo kanato nga mga hari ug mga pari ngadto sa Iyang Dios ug Amahan." Diha kang Cristo kita gipasaylo. Ang grasya nagpasaylo sa atong nangagi, nagpagahum kanato alang sa umaabut. Nga, diha kang Cristo kita gipahigawas gikan sa gahum ug silot sa sala, ug sa usa ka adlaw nga dili na madugay luwason kita gikan sa presencia sa sala. Mao kini ang mensahe sa katapusang libro sa Biblia, ang Pinadayag.

Ug usa usab kini ka dinalian nga mensahe, nga unang gihulagway ingon nga usa ka manolunda nga sa makusog nagalupad taliwala sa kalangitan nga adunay "maayong balita nga walay katapusan."

Ang ebanghelyo? Kaluwasan pinaagi sa pagtoo diha kang Cristo? Ang kamatayon ni Cristo nga nagpasaylo kanato? Ang saad sa kinabuhing dayon, dili kong unsay atong mabuhat kondili kon unsay nabuhat ni Cristo alang kanato? Kining tanan anaa sa sinugdanan sa mga mensahe sa tulo ka mga manolunda? Tinuod kana!

Mao diay, nga puno sila sa mga mensahe sa grasya puno sa paglaum ug saad alang kanato ingon nga naguol ug nag-antus nga mga binuhat.

`Bisan og sayon lang ang pagtutok ngadto sa mga mananap ug mga pasidaan sa katapusang mga adlaw, sumala sa gihulagway diha sa Pinadayag, unsaon nato pagtuon sa pagbagay niining tanan gikan sa dili ikalimod, ang labing importante nga mensahe sa Pinadayag: Ang pag-antus sa kaugalingon nga kamatayon ni Cristo alang kanato?`