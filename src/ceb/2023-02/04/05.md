---
title:  Paghatag og Himaya ngadto sa Dios 
date:  19/04/2023
---

Usa ka pagtuon sa paggamit sa phrase diha sa Daang Tugon "sa paghatag og himaya ngadto sa Dios" (Pin. 14:7) nagpakita nga, makasisibut kaayo, sagad (apan dili lang) nagpakita diha sa kahulogan sa balaang paghukom (Josue 7:19; 1 Sam. 6:5; Jer. 13:15, 16; Mal. 2:2), maingon man sa gipasabut sa mensahe sa nahaunang manolunda, usab (Pin. 14:7). Kini nga ideya makita usab diha sa Pinadayag 19:1, 2-"Aleluya ang kaluwasan ug ang himaya ug ang kagahum iya sa atong Dios. Kay ang iyang mga hukom matuod ug matarung."

`Basaha ang 1 Corinto 3:16, 17; 1 Corinto 6:19, 20; ug 1 Corinto 10:31. Sa unsang paagi kini nga mga pahayag makatabang kanato sa pagsabut sa usa ka paagi nga atong mahimaya ang Dios?`

Sumala ni apostol Pablo, ang atong mga lawas maoy usa ka sanctuary, dapit nga puloy-anan sa Espiritu sa Dios, usa ka templo nga gihimong balaan pinaagi sa presencia sa Dios. Ang Kasulatan nagahatag kanato sa usa ka awhag nga tawag sa paghimaya sa Dios sa tanang bahin sa atong mga kinabuhi. Kon ang Dios maoy centro sa atong mga kinabuhi, ang atong usa ka handum mao ang paghatag og himaya ngadto Kaniya, bisan sa atong pagkaon, sa atong pagbisti, sa atong kalingawan, o sa atong pakigsulti-sulti sa uban. Atong mahimaya ang Dios samtang kita magpadayag sa Iyang kinaiya sa paghigugma ngadto sa kalibutan pinaagi sa atong pagtugyan ngadto sa pagbuhat sa Iyang kabubut-on. Labaw pa gani kini ka importante diha sa kahayag sa panahon sa katapusan sa paghukom sa yuta.

`Basaha ang Roma 12:1, 2. Unsay hangyo ni apostol Pablo bahin sa pagkabug-os sa atong mga pagpili sa kinabuhi?`

Ang Grego nga pulong diha sa Bag-ong Tugon alang sa mga lawas n nga passage somata, nga labaw pa ka maayo nga gihubad sa collective sum sa mga emosyon. Ang Phillips transalation sa Biblia naghubad sa panultiher "makatarunganon nga pag-alagad" ingon nga usa ka "buhat sa maisipon ng pagsimba." Sa laing pagkasulti, kon ikaw maghimog usa ka bug-os o tibuok nga pagtugyan ngadto sa "pagkahadlok sa Dios" ug "paghimaya Kaniya" tanan mong buhaton, paghatag sa imong hunahuna, lawas, ug mga paghan ngadto Kaniya, mao kini ang usa ka buhat sa maisipon o mahunahunaon pagsimba. Ug usab, diha sa kahayag sa paghukom sa Dios, sa pagtuman, s pagkatinuod, usa ka maayong ideya.

`Paghunahuna bahin sa imong mabuhat sa imong lawas. Unsay imong buhaton sa pagsiguro nga sa pagkatinuod, imong gihimaya ang Dios uban niini?`