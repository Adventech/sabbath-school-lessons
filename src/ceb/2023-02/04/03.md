---
title:  Pagkahadlok ug Pagtuman sa Dios 
date:  17/04/2023
---

Unsa pay lain gitudlo sa Biblia kanato bahin sa kahulogan sa pagkahadlok sa Dios?

`Basaha ang Deut. 6:2; Salmo 119:73, 74; ug Eccl. 12:13, 14. Unsay gipadayag niini nga mga teksto nga maoy resulta sa "pagkahadlok sa Dios"?`

Kini nga mga passages nagpadayag sa usa ka pagkadugtong tali sa pagkahadlok sa Dios ug pagbantay sa Iyang mga sugo. Ang pagkahadlok sa Dios maoy usa ka batasan sa balaan nga pagtahud nga maghatud kanato ngadto sa pagtuman. Ang dinalian nga hangyo sa langit alang niadtong naluwas pinaagi sa grasya sa pagtuman sa mga sugo sa Dios (Efeso 2:8. 10). Ang grasya dili magpahigawas kanato gikan sa pagtuman sa kasugan sa Dios. Ang ebanghelyo magpahigawas kanato gikan sa balaod sa pagkahinukman, dili gikan sa atong katungdanan sa pagtuman niini.

Ang grasya dili lang magpahigawas kanato gikan sa nangagi nga sala, kondili maghatag usab kanato og gahum sa pagkinabuhi sa diosnon nga pagkamatinumanon sa presente. Si apostol Pablo nagpamatuod nga "atong nadawat ang grasya ug pagka-apostol alang sa pagtuman ngadto sa pagtoo taliwala sa tanang kanasuran" (Roma 1:5).

Adunay ubang mga tawo nagbaton og kahibulongang mga ideya nga ang kaluwasan pinaagi sa grasya wala na magkinahanglan sa balaod sa Dios o nagpagamay sa kakinahanglanon alang sa pagtuman. Nagtuo sila nga bisan unsa nga pagpasabut bahin sa pagtuman maoy legalismo o pagka-makibalaod Nagpamatuod sila nga, Si Jesus lang ang akong kinahanglan. Ang pangutana mao, "Hain o asa nga Jesus?" Ang Jesus nga atong binuhat, o si Jesus ba nga anaa sa Kasulatan? Ang Cristo sa Kasulatan dili gyud maghatud kanato ngadto sa pagpa-ubos sa Iyang balaod, nga maoy hulad sa Iyang kinaiya. Ang Cristo sa Kasulatan dili gyud magdala kanato ngadto sa pagpakubos sa mga doctrina sa Biblia, nga nagpadayag og dugang pa katin-aw kon kinsa Siya ug sa lyang plano alang niini nga kalibutan. Ang Cristo sa Kasulatan dili gyud maghatud kanato ngadto sa balaan nga mga pag-ulog-ulog nga dili kinahanglanon. Si Cristo mao ang pagkabug-os sa tanang doctrina sa kamatuoran. Si Jesus m√£o ang kamatuoran diha sa pagkatawo. Siya ang doctrina nga gikinabuhi-an.

Ang Pinadayag maoy katapusang mga tawag kanato pinaagi sa pagtoo diha kang Jesus sa pagdawat sa pagkapuno sa tanan nga Iyang gitanya Nagtawag kini kanato ngadto sa "pagkahadlok sa Dios," nga maoy gipahayag pinaagi sa pagtoo sa Iyang gahum sa pagtubos sa pagpagahum kanato sa pagkinabuhi sa diosnon, matinumaong mga kinabuhi.

`Sa unsang paagi ang mga pulong ni Jesus dinhi-"Ug ayaw ninyo kahadloki kanang mopatay sa lawas apan dili makapatay kalag. Hinoon kahadloki Siya nga makahimo sa paglaglag sa kalagu lawas diha sa infierno" (Mat. 10:28)-makatabang kanato kon unsay kahulogan sa pagkahadlok sa Dios?`