---
title:  Pagkinabuhi sa Kinabuhi nga Centro sa Dios
date:  18/04/2023
---

Sa usa ka kaliwatan nga consumerism diin ang secular values nakahimo sa kaugalingon nga anaa sa taliwala, ang hangyo sa langit mao ang pagtalikod gikan sa kaulinan sa pagka-centro sa kaugalingon ug sa pagkaulipon sa pagpa-importante sa pagpaburot sa kaugalingon ug sa pagbutang sa Dios taliwala sa atong mga kinabuhi. Alang sa uban, ang salapi maoy centro sa ilang mga kinabuhi. Alang sa uban, ang kalipayan o gahum. Ang sa uban, tingali ang mga sports, musica, o kalingawan. Ang mensahe diha sa Pinadayag maoy usa ka tawag ngadto sa pagkahadlok, pagtahud, ug pagpasidungog sa Dios nga maoy tinuod nga centro sa kinabuhi.

`Basaha ang Mateo 6:33, Colosas 3:1, 2, ug Hebreohanon 12:1, 2. Unsay gisulti kanato niini nga mga pahayag bahin sa paghimo sa Dios nga maoy tinuod nga centro sa atong mga kinabuhi?`

Ang central nga issue sa katapusang away mao ang usa ka gubat sa hunahuna. Mao gyud kini ang allegiance, autoridad, ug pagtugyan ngadto sa kabubut-on sa Dios.

Ang katapusang gubat sa dakung away mao ang tali sa maayo ug dautan sa paggahum sa atong mga hunahuna. Si apostol Pablo naghatag kanato niini nga tambag: "Batoni Ninyo kini nga hunahuna nga mao usab ang hunahuna diha kang Cristo-Jesus" (Filipos 2.5). Ang hunahuna mao ang panalipod sa atong pagkatawo. Mao kini ang tuburan sa atong nga aksyon. Ang pulong "batoni" nagkahulogan sa pagtugot o sa pagpili. Nagpasabut kini sa usa ka kinabubut-on nga lihok sa kabubut-on. Ang pagpili sa pagbaton sa hunahuna ni Cristo mao ang pagpili sa pagtugot kang Jesus sa paghulma sa atong pagpanghunahuna pinaagi sa pagpuno sa atong mga hunahuna sa mga butang nga dayon. Ang atong mga aksyon magpadayag kon asa mabutang ang proceso sa atong panghunahuna. Ang pagkahadlok sa Dios mao ang paghimo Kaniya nga nahauna sa atong mga kinabuhi.

Hunahunaa kon unsa ka sayon, sa usa ka pagsabut, ang paggahum sa imong mga panghunahuna, kon ikaw conscious nga kinahanglan imong gamhan sila. Sagad ang problema mao nga gawas kon kita maghimo og conscious o hinunahuna nga paningkamot sa pagpuyo diha sa husto nga mga butang, ang "mga butang sa ibabaw, dili sa mga butang dinhi sa yuta," ang atong mga hunahuna, ingon nga hulog ug makasasala, sa kinaiyahan mopadulong gyud sa ubos nga mga butang, sa mga butang sa kalibutan. Busa, kinahanglan kita, sumala sa gisulti ni Pablo, sa pagtuyo ug sa tinuyo magpili, sa paggamit sa sagrado nga gasa sa gawashon nga pagbu-ot, sa paghunahuna sa langitnong mga butang.

`"Sa katapusan, mga igsoon, bisan unsang butang tinuod, bisan unsang butang dungganan, bisan unsang butang matarung, bisan unsang butang ulay, bisan unsang butang hiligugmaon, bisan unsay butang maayong pamation, kon aduna may kahalangdon, kon aduna may pagkadalaygon, palandunga Ninyo kining mga butanga" (Filipos 4:8). Unsaon man nato pagtuon sa pagbuhat sa gisulti ni Pablo kanato dinhi?`