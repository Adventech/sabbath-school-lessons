---
title:  Kahadloki ang Dios ug Ihatag Ngadto Kaniya ang Himaya
date:  15/04/2023
---

### Basaha sa Pagtuon sa Semana
Pinadayag 14: Gen. 22:12; Eccles 12:13, 14: Col. 3:1, 2: Heb. 12:1, 2; 1 Cor, 3:16, 17.

> <p>Tekstong Sag-ulohon</p>
> "Ania ang pagpailub sa mga balaan; sila nga nagbantay sa mga sugo sa Dios ug sa tinuohan ni Jesus" (Pinadayag 14:12).

Ang Danish author, si Soren Kierkegaard nag-asoy og usa ka sambingay bahin sa katapusan sa panahon. Nagkanayon siya susama niini: Usa ka kalayo miulbo sa luyo sa entablado sa usa ka dakung cinehan. Usa ka clown, nga adunay bahin sa pasundayag migula ug nagpasidaan sa audience: Panggawas kamo; nasunog ang cinehan! Naghunahuna ang audience nga dakung comedya lang ang pahibalo, kabahin sa salida, mao ra kadto, ug namakpak sila. Iyang gisubli maong ang pasidaan: "Panggawas kamo! Panggawas kamo! Apan sa nagdugang katinuod ang pagpasidaan kanila, nagkakusog ang pagpakpak. Alang kang Kierkegaard, mao kana ang kahimtang sa kalibutan nga magpadayon hangtud sa katapusan; nga ngadto sa kinatibuk-an nga pagpakpak sa mga pasi-aw kinsa may magtuo nga usa lang kini ka comedya.

Ang katapusan sa kalibutan, ug ang mga panghitabo nga maghatud ngadto niini, sumala sa atong nahibaloan, dili usa ka comedya. Nag-atubang ang kalibutan sa labing serioso nga krisis sukad sa Lunop. Gani, si Pedne mismo naggamit sa sugilanon bahin sa Lunop ingon nga usa ka simbolo sa katapusan, sa pagpasidaan nga maingon sa pagkalaglag sa kalibutan karaang panahon pinaagi sa tubig, sa katapusan sa mga panahon, "ang mg langit mawagtang uban sa dakung dinagook, ug ang mga kasugdanan kalibutan mangatunaw sa hilabihang kainit; ug pagasunogon ang yuta ug ang mga butang nga ania niini" (2 Pedro 3:10). Sa napasidan-an bahin sa umaabut, kinahanglan mangandam usab kita, alang niini.