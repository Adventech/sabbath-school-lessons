---
title:  Pagdawat sa Kadaugan ni Jesus
date:  28/03/2023
---

`Sumala sa gihulagway diha sa Biblia, wala gyud malupig si Jesus sa  usa ka gubat kang Satanas. Siya ang gamhanang mananaug. Ang madaugon batok sa mga gahum sa dautan. Usa ka butang ang pagtuo nga si Jesus madaugon batok sa mga pagsulay ni Satanas; lahi usab ang pagtuo nga ang kadaugan ni Cristo maoy atong kadaugan, usab Basaha ang Pinadayag 12:10. Unsang pagpadasig imong makuha gikan sa kamatuoran nga ang imong magsusumbong "ginahulog"?`

Bisan og nagpadayon pa ang guhat dinhi sa yuta, napildi na si Satanas. Period. Tinuod kini dili lamang sa hingpit nga kadaugan ni Cristo sa panapus sa tawhanong kasaysayan, kondili tinuod usab kini sa atong pakiggubat batok sa mga punoan ug mga gahum sa dautan sa atong personal nga mga kinabuhi. Ang ubang mga Cristohanon nagpuyo diha sa makasubo nga kapildihan. Naglaum sila alang sa pagdaug batok sa pila ka pamatasan o nabatasan apan dili gyud makasabut sa katinuoran sa kadaugan ni Cristo alang kanila sa ilang personal nga mga kinabuhi.

`Basaha ang Pinadayag 12:11. Unsay kasigurohan sa kadaugan nga ihatag ni Cristo kanato dinhi niini nga pahayag?`

Sa makapito diha sa mga mensahe sa Pinadayag atong makaplagan sa panultihon, "siya nga makadaug." Dinhi sa Pinadayag 12:11 atong makita pag-usab ang concepto sa pagdaug. Ang pulong "makadaug" sa orihinal nga pinulongan sa teksto nikao. Sa literal mahubad kini "sa pagbuntog, sa paglupig, sa pagdaug, o sa paglabang nga madaugon." Timan-I kon sa usang paagi kini mahimo alang kanato sa pagkahimong mananaug. Ang Pinadayag 12:11 ang pamatuod nga pinaagi lamang "sa dugo sa Cordero."

Sa Pinadayag 5:6, sa matagnaong panan-awon, mihangad si Juan ngadto sa langit ug iyang Nakita ang "usa ka Cordero ingon og gipatay." Ang paghalad ni Cristo maoy tumong sa pagtagad sa tibuok langit. Wala nay laing labing halangdon sa paghulagway sa walay kinutoban, dili matugkad nga gugma sa Dios kay sa krus.

Kon atong dawaton pinaagi sa pagtoo ang gibuhat ni Cristo alang kanato, ang atong otang gibahas, ug magbarug kita nga hingpit diha sa pagtan-aw sa Dios. Gipasaylo na ang atong mga sala (Col. 1:14, Efeso 1:7, Col. 2:14), ug ang "magsusumbong sa atong kaigsoonan... ginahulog na (Pin. 12:10). Gilukat na kita, madaugon, ug giluwas, dili tungod sa atong maayong binuhatan kondili tungod sa mga kadaugan ni Cristo alang kanato.