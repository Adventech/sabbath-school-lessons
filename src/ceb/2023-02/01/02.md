---
title:  Ang Gubat didto sa Langit
date:  26/03/2023
---

Ang Pinadayag 12 naghatag og usa ka daligdig sa dramatic nga mga kaagi o sugilanon, kinalit nga mga paghulagway sa dugay nang nahitabo nga panagsumpaki tali sa mayo ug dautan nga nagsugod didto sa langit apan matapus dinhi sa yuta. Kini nga mga sugilanon magdala kanato pagdulhog sa daligdig sa panahon, gikan sa pangabli nga ecsena sa pagrebelde ni Satanas didto sa langit ngadto sa iyang malinglahong pangataki sa katawohan sa Dios sa katapusang mga adlaw.

`Basaha ang Pin 12:7-9 nga naghulagway niining gubat sa uniberso tali sa maayo ug dautan. Sa unsang pagkaagi malagmit, nga adunay usa ka butang nga mahitabo sama niini didto sa langit? Unsay gipasabut niini nga mga bersiculo bahin sa katinuoran sa gawasnon nga pagbu-ot, gawasnon nga pagpili?`

Ang kagawasan sa pagpili maoy usa ka patukoranan nga principio sa kagamhanan sa Dios, didto sa langit ug dinhi sa yuta. Wala magbuhat ang Dios og mga tawo-tawo o robots, didto sa langit o dinhi sa yuta. Gilalang diha sa dagway sa Dios, kita nga mga tawo makahimog moral nga mga pagpili.

Ang gahum sa pagpili su-od nga pagka-linya sa katakus sa paghigugma. Kon imong kuhaon ang gahum sa pagpili, imong giguba ang katakus sa paghigugma, kay ang gugma dili gayud mapugos o malugos. Ang gugma maoy usa ka pagpahayag sa gawasnon nga pagbu-ot. Ang matag-usa ka manolunda didto sa langit giatubang sa pagpili bisan sa pagtubag ngadto sa gugma sa Dios sa pagtalikod sa pagkahakog, pagkapalabi-labihon, ug sa garbo. Maingon nga ang langitnong mga angheles giatubang sa gugma uban sa usa ka eternal o dayon nga pagpili, ang Pinadayag naghatag sa matag-usa kanato sa eternal o dayon nga mga pagpili sa katapusang away sa yuta.

Wala gyuy neutrality o dili mopilli sukad sa dakung away (tan-awa sa Lukas 11:23), ug wala gyuy usa ka neutral sa katapusang gubat sa yuta. Maingon nga ang matag-usa ka manolunda nagpili sa pagdapig kang Jesus o sa kang Satanas, ang tanang tawo ihatud ngadto sa ilang katapusan, dili mabahas nga pagpili sa katapusan sa panahon. Kinsa may atong unongan, ang atong simbahon, ang atong tumanon? Sa kanunay kini mao ang issue sa katawohan, ug mao gyud kini, bisan unsa ka dramatic, sa katapusang kalisdanan sa kasaysayan sa yuta.

Apan aniay usa ka daw dili katuohan nga balita: Ang Pinadayag 12 naghulagway sa katapusang pagdaug ni Cristo sa away, ug kitang tanan, mogamit sa atong gawasnong pagbu-ot, adunay kalabutan sa pagpili sa pagpasakop sa habig ni Jesus, ang dumadaug nga habig. Daw unsa ka maanindot ang pagpili sa habig nga imong nahibaloan, sa dili pa moabut, mao ang mananaug.

`Hunahunaa kon unsa ka sagrado ang gawasnon nga pagbu-ot ug gawasnon nga pagpili kinahanglan ngadto kang Jesus, kinsa, pinaagi sa pagkahibalo nga kini maghatud Kaniya ngadto sa krus (tan-awa sa 2 Tim. 1:9), naghatag kanato og gawasnong pagbu-ot. Unsay kinahanglan isulti niini kanato bahin kon sa unsang paagi kita magmatngon sa paggamit niining Sagrado, apan mahal nga gasa?`