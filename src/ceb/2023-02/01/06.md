---
title:  Ang Salin sa Dios sa Katapusan-sa panahon 
date:  30/03/2023
---

Ang yawa nakiggubat kang Cristo sukad sa iyang rebelyon didto sa langit (Pin. 12:7). Ang katuyoan ni Satanas kaniadto ug karon mao ang pag-ilog sa paggahum sa uniberso (tan-awa sa Isa. 14:12-14). Ang tumong sa iyang pagtagad niining katapusang mga adlaw sa kasaysayan sa yuta nagpunting ngadto sa katawohan sa Dios. Ang Pinadayag 12:17 sa dayag nagpamatuod nga ang dragon (Satanas) naligutgot (nasuko) sa babaye (ang iglesia) ug milakaw sa pagpakiggubat sa uban sa iyang kaliwat. Kini nga panultihon, sa uban sa iyang kaliwat gihubad usab nga "ang salin" sa King James Version. Ang salin sa Dios nagpabilin nga maunongon ngadto kang Cristo, matinumanon sa Iyang bulohaton.

`Basaha ang Pinadayag 12:17. Unsang mga kinaiyahan sa salin nga katawohan sa Dios, sa Iyang iglesia sa adlaw sa katapusan, makaplagan niini nga bersiculo?`

Sa Pinadayag 12:17, si Satanas (ang dragon) nasuko sa babaye, sa iglesia sa Dios. Naligutgot ang yawa sa katawohan nga nagbantay sa kasugoan sa Dios, ug iyang buhaton ang tanan sa paglaglag kanila.

Sa katapusan, iyang mugnaon ang kamandoan sa pagkaagi nga dili na sila makapalit o makabaligya ug bilanggoon ug mag-atubang sa kamatayon (tan-awa sa Pin. 13:14-17). Kon dili makapatay si Satanas kang Cristo, iyang sulayan paglaglag ang tumong sa kinaladman nga paghigugma ni Cristo ang Iyang iglesia. Ang katapusang gubat sa yuta dili magcentro sa Middle East ug sa daghang mga away didto; gitumong kini sa mga hunahuna sa katawohan sa Dios nga nagkatag sa tibuok kalibutan. Gubat kini tali sa duha ka nagkasumpaki nga mga gahum, kang Cristo ug Satanas. Sa makausa pa, walay usa nga neutral.

Ang centro nga pangutana niining katapusang gubat mao, "Kinsa may atong unongan? Hain man ang atong pagtuman?" Ang langit nagtawag sa mga tumotuo nga nadani gayud sa gugma ni Cristo, gitubos pinaagi sa lyang grasya, natugyan ngadto sa Iyang mga katuyoan, gihatagan og gahum sa Iyang Espiritu, ug matinumanon kaayo ngadto sa Iyang kasugoan sa pagkaagi nga andam sila moatubang sa kamatayon alang sa lyang causa.

Nagpadulong ang atong kalibutan alang sa usa ka dakung kalisdanan. Apan diha kang Jesus, gipasalig na ang atong kadaugan-kon magpabilin kita nga nadugtong ngadto Kaniya, nga atong bubaton pinaagi sa pagtoo, usa ka pagtoo nga maghatud ngadto sa pagtuman. Kining tanan nag-agad sa atong kaugalingong pagpili.

`Giunsa nimo pagtan-aw ang katinuoran sa Pinadayag 12:17 nga mahitabo sa imong kinabuhi, sa imong Cristohanong kasinatian? Sa unsang mga paagi imong makaplagan ang dakung away nga nagalihok sa imong kaugalingong kinabuhi?`