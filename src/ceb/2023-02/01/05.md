---
title:  Ang Babaye didto sa Kamingawan
date:  29/03/2023
---

`Basaha ang Pinadayag 12:6 ug tandi-a kini sa Pinadayag 12:14-16, Timan-i pag-ayo ang panahon, sa pag-ataki ni Satanas sa "babaye (iglesia sa Dios), ug ang pagsangkap sa Dios alang sa Bahin sa unsa ang gisulti niini nga mga bersiculo?`

Ang 1,260 ka mga adlaw diha sa Pinadayag 12:6 kaabay ngadto sa panahon, mga panahon, ug katunga sa usa ka panahon diha sa Pinadayag 12:14.K Kining sama nga tagna sa panahon makita diha sa Daniel 7:25, Pinadayag 11:2, 3, ug Pinadayag 13:5. Tungod kay matagnaong mga simbolo (ang literal nga babaye nga adunay mga pako wala moadto sa kamingawan), atong ipahinungod ang matagnaong panahon, ang principio sa adlaw-tuig nga magkahulogan (tan-awa, pananglitan, Numeros 14:34 ug Ezekiel 44. 6) ngadto niini nga mga tagna. Nagkahulogan lang kini, nga ang usa ka adlaw sa tagna nagkahulogan og usa ka tuig. Nagcomento bahin niining sama nga panahon sa tagna diha sa Pinadayag 11:2, ang Andrews University Study Bible nagsulti, "Ang mga maghuhubad sa kasaysayan, sa kinatibuk- an nagsabut sa 1,260 ka matagnaong mga adlaw nga sa literal, 1,260 ka mga tuig nga nagsugod sa A.D. 538 ngadto sa 1798" (p. 1,673 comments on Revelation 11:2). Usa ka corrupt nga iglesia uban sa usa ka corrupt nga estado-nanglupig, naglutos, ug usahay nagpatay sa matinumanon nga katawohan sa Dios.

Kining bangis, satanason nga mga paglutos sa mga Cristohanon nga nagatuo sa Biblia maoy usa ka extension sa dakung away tali sa maayo ug dautan. Migula gikan sa kangitngit sa Middle Ages, panahon sa Reformation, mga lalaki ug mga babaye nag-atubang sa usa ka pagpili. Magmatinumanon ba sila sa Pulong sa Dios, o modawat sa mga pagtulon-an sa mga pari ug mga layko? Midaug sa makausa pa ang kamatuoran, ug ang Dios adunay katawohan nga mga matinumanon ngadto Kaniya atubangan sa gamhanang pagsupak.

Adunay pipila ka makalipay ug hilabihan nga makapadasig nga mga pamahayag sa pagtagad sa Dios niini nga mga bersiculo. Ang Pinadayag 12:6 naggamit sa panultihon, "usa ka dapit nga giandam sa Dios." Ang Pinadayag 12:14 nagpamatuod nga ang babaye "gitil-ugan" o giatiman didto sa kamingawan, ug ang Pinadayag 12:16 nagpamatuod, "Ang yuta nagtabang sa babaye." Sa mga panahon sa grabe nga paglutos, nagsangkap ang Dios alang sa Iyang iglesia. Sama sa lyang gibuhat kaniadto, buhaton usab Niya kini alang sa lyang salin nga katawohan sa katapusan sa panahon.

`Paghulagway og usa ka panahon sa pagsulay o kalisdanan sa imong kaugalingong kinabuhi nga unta sayon lang nga makapaluya kanimo, apan ang Dios naghatag og usa ka dapit nga dalangpanan alang kanimo ug nag-atiman kanimo sa imong mga hagit. Giunsa sa Dios pagsuporta sa panahon nga kini gikinahanglan gayud nimo?`