---
title:  Jesus Modaug-Satanas Mapildi
date:  25/03/2023
---

### Basaha sa Pagtuon Niining Semanaha
Pinadayag 12: Efeso 5:25. 27, 32: Filipos 3:9; Dan. 7:25, Isa. 14:12-14: Pin. 13:14-17.

> <p>Tekstong Sag-ulohon</p>
> "Unya ang dragon nasuko batok sa babaye, ug miadto siya sa pagpakiggubat batok sa tanan nga uban pang mga kaliwat sa babaye, sa mga nanagbantay sa mga sugo sa Dios ug naghupot sa panghimatuod mahitungod kang Jesus" (Pinadayag 12:17).

Sa Outnumbered: Dili Katuohan nga mga Sugilanon bahin sa Labing Makatingala nga mga Sugilanon sa Kasaysayan nga mga Kasuko sa Natad sa Panggubatan, nag-asoy si Cormac Oâ€™Brien sa mga sugilanon sa kasundalohan nga, bisan og gilupig sa ilang kadaghanon, midaug gihapon. Nag-asoy kini sa kasundalohan ni Hannibal nga 55,000 ka mga sundalo, gikan sa Carthage, milupig sa "invincible" nga Roman army nga 80,000 ka mga kusgan. Nag-asoy kini sa kahibulongang sugilanon ni Alexander the Great's Greek army nga mibuntog sa empiryo sa Persia.

Kita usab, ania sa usa ka life-and-death o buhi-patay- nga gubat batok sa usa ka limbongan nga kaaway. Lupig kita sa kadaghanon, nakig-away batok sa daw dili katuohan nga mga kalisud. Ang mga fuersa sa dautan makita nga daw dili malupig. Daw nag-atubang kita sa siguro nga kapildihan. Daw dili masanta nga pagkaparot. Daw walay malantawan nga kadaugan. Gikan sa usa ka tawhanong pagtan-aw, daw lupigon gyud kita sa mga fuersa ni Satanas.

Apan, salamat sa Dios, bisan og lupig kita sa kadaghanon, bisan og ang mga kalisud (sa tawhanong pagkasulti) nangataki batok kanato, bisan og malinglahon kaayo ang pangataki ni Satanas batok kanato, pinaagi kang Jesus modaug kita sa katapusan. Ang tema sa katapusang libro sa Biblia. Pinadayag, mao kini: Jesus Modaug. Satanas Mapildi. Ang kinataliwad-an niini nga gubat gilagda diha sa Pinadayag 12, ang tumong sa atong pagtuon niining semanaha. Kini nga pagtuon maghatag og maayong pangandam alang sa pagsabut sa Pinadayag 14 ug sa mga mensahe sa tulo ka mga manolunda.