---
title:  Pag-ani Kon Unsa ang Atong Gipugas
date:  06/06/2023
---

Ang tagna bahin sa timaan sa mananap nga mapintas mahitungod kini sa religious intolerance, usa ka economic boycott, paglutos, ug sa katapusan kamandoan sa kamatayon. Ikatingala, usa usab kini ka mensahe sa pagpadasig. Bisan sa labing ngil-ad nga mga panahon, atimanon sa Dios ang Iyang katawhan nga "nagtuman sa kasugoan sa Dios ug nagbaton sa tinuohan ni Jesus" (Pin. 14:12). Ug uban niana nga mga sugo, natural, mao ang ikaupat-ang Igpapahulay sa ikapitong adlaw.

Ang tagna sa timaan sa mananap nga mapintas diha sa Pinadayag 13 nagsulti kanato bahin sa labing ngil-ad, ang absoluto nga kahimtang sa hilanat, bahin sa pagkiggubat ni Satanas batok sa Dios. Ang iyang unang paagi niini nga kampania mao ang paglimbong. Ang Pinadayag 13 nagsulti kanato bahin sa usa ka panahon nga umaabut kon ang yawa magbuhat pinaagi sa yutan-ong religiopolitical power nga gitawag og mananap ug mamugos sa pagpatuman.

Ang relihioso nga pagpanglutos, hinoon, dili pa karon. Ania kini sukad sa pagpatay ni Cain kang Abel tungod sa pagsimba sa paagi nga gisugo sa Dios kanila sa pagsimba (tan-awa sa Gen. 4:1-8). Nag-ingon si Jesus nga ang paglutos..mahitabo bisan pa ngadto sa mga magtutuo sa nahaunang siglo ug milungtad sa mga katuigan: "Moabut ang panahon," nagpasidaan Siya, "nga bisan kinsa ang mopatay kaninyo maghunahuna nga naglahad siya sa bulohaton sa Dios" (Juan 16:2; tan-awa usab sa Mat. 10:22; 1 Pedro 4:12)

Ang tagna bahin sa timaan sa mananap nga mapintas mahitungod kini sa katapusang dugtong niining dili diosnon nga kadena. Sama sa pagpanglutos kaniadto, gipahigayon kini sa pagpugos sa matag-usa sa pagsunod sa usa ka lagda sa mga patulon-an ug usa ka ginauyonan nga sistema sa pagsimba.

`Basaha ang Pinadayag 13:15-17. Unsay atubangon sa katawhan sa Dios sa katapusan sa panahon sa katapusang krisis o kalisdanan?`

Ang tagna nag-ingon nga ang paglutos magsugod sa economic sanctions: "Walay usa nga makapalit o makabaligya" gawas kon sila "adunay timaan." Kon mahitabo na kini, ang dakung kadaghanan motuman. Bisan kinsa nga magdumili sa katapusan ibutang ubos sa kamandoan sa kamatayon.

Ang yawa nangandam sa nag-angkon nga mga Cristohanon pinaagi sa pagcompromiso sa ilang mga kinabubi sa pagdawat sa timaan sa mananap nga mapintas kon moabut na ang katapusang pagsukod kanato sa umaabut. Ang gugma sa Dios alang sa matag-usa kanato makapalig-on kanato ug mag-andam kanato panahon sa masamok nga mga panahon sa umaabut.

`Basaha ang Galacia 6:7-9. Bisan wala kini masulat diha sa kahulogan sa mga panghitabo sa adlaw sa katapusan, ngano nga ang mga principio diha mahinungdanon kaayo ngadto sa issue sa timaan sa mananap nga mapintas ug unsaon nato pagbarug nga matinumanon?`