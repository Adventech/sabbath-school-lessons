---
title:  ''Ang Selyo sa Dios ug Timaan sa Mananap nga Mapintas: Bahin 1''
date:  03/06/2023
---

### Basaha sa Pagtuon sa Semana
Pin. 14:12, Efeso 2:8-10, Mat. 27:45- 50, Pin. 13:15-17, Pin. 14:4, Lukas 5:18-26.

> <p>Tekstong Sag-ulohon</p>
> "Unya nakita ko ang laing usa ka manolunda nga mikayab gikan sa silangan sa Adlaw ug nagdala sa timri sa buhi nga Dios. Ug sa makusog nga tingog iyang gisinggitan ang upat ka manolunda nga hinatagan sa kagahum sa pagpangdaut sa yuta ug sa dagat, nga nag-ingon kanila, Ayaw usa ninyo pagdagmali ang yuta o dagat o ang kakahoyan, hangtud ang mga ulipon sa atong Dios amo nang katimrihan diha sa ilang mga agtang" (Pinadayag 7:2, 3).

Samtang atong tun-an ang mga panghitabo sa katapusan sa panahon bahin sa timaan sa mananap nga mapintas, usa ka talandogon nga punto nga makaplagan mao ang kalainan tali kong unsaon sa pagpadalagan sa Dios ug unsaon usab sa kaaway sa mga kalag pagbuhat.

Sumala sa ato nang natun-an, ang central nga issue sa dakung away tali kang Cristo ug Satanas nagtumong sa loyalty, autoridad, ug pagsimba. Ang mga tagna nga naghulagway sa gahum sa mananap nga mapintas diha sa Pinadayag 13, ang gamay'ng sungay diha sa Daniel 7, ug ang "anak sa kalaglagan" diha sa 2 Tesalonica 2 ang tanan naghisgut sa usa ka gahum nga nangilog sa pagbulot-an sa Dios, nag sugo sa loyalty, ug nagpaila sa usa ka mini nga sistema sa pagsimba. Ug ilang gibuhat kini pinaagi sa paggamit og kusog, pamugos, ug usahay sa paghatag og mga hiphip ug mga ganti-ang tanan aron sa pagpugos sa pagsimba.

Agig lahi, ang gugma maoy dakung makapalihok nga kusog sa gingharian sa Dios. Sa baylo nga magsimba sa mananap nga mapintas, ang katawhan sa Dios makakaplag sa ilang kinadak-ang kalipay ug kinatas-an nga kahimuot sa pagsimba Kaniya. Matinugyanon sila ngadto Kaniya tungod kay nahibalo sila kon unsa Siya ka matinugyanon ngadto kanila. Aduna usa lang ka butang nga makapalikay kanato gikan sa pagdawat sa timaan sa mananap nga mapintas sa katapusan sa panahon ang usa ka gugma alang kang Jesus nga lalum kaayo nga walay bisan unsa nga makabugto sa atong pagkupot ngadto Kaniya. Niini nga leksyon, atong susihon og dugang ang mga tema.