---
title:  Dugang Panghunahuna
date:  09/06/2023
---

"Gikan pa gayud sa pagsugod sa dakung away didto sa langit kanunay tuyo ni Satanas ang pagguba sa balaod sa Dios. Aron mahimo kini misulod siya sa rebelyon sa pakigbatok sa Magbubuhat, ug bisan gihulog siya gikan sa langit iyang gipadayon ang pakiggubat dinhi sa yuta. Sa paglimbong sa katawhan, sa pagdala kanila ngadto sa paglapas sa kasugoan sa Dios, maoy iyang tumong nga sa kusganon iyang gipadayon. Bisan kon mahimo kini pinaagi sa pagsalikway sa balaod, o pinaagi sa pagsalikway sa usa sa mga lagda niini, ang resulta mao gihapon....Sa tinguha sa pagsaway sa balaan nga mga kamandoan, gisagolan ni Satanas ang mga doctrina sa Biblia, ug ang mga sayop nalakip ngadto sa pagtoo sa linibo-libo nga nag-angkon sa pagtuo sa Kasulatan. Ang katapusang dakung away tali sa matuod ug sayop maoy katapusang pakigbisug sa dugay nang away bahin sa balaod sa Dios. Niini nga gubat nasulod nga atong nang gisudlan usa ka gubat tali sa mga balaod sa mga tawo ug sa mga lagda ni Jehova, tali sa relihiyon sa Biblia ug sa relihiyon sa mga sugilanon ug tradisyon."-Ellen G. White, The Great Controversy, p. 582. Sa tibuok Pinadayag, ang pagsimba ug paglalang dili gayud magkabulag. Ang unod sa away tali sa maayo ug dautan, ug sa mga issue nga nagpalibut sa timaan sa mananap nga mapintas, nagliyok kon takus ba ang Dios simbahon.

Sumala sa ato nang nakita, ang concepto bahin kang Cristo ingon nga Magbubuhat anaa gayud taliwala sa pagsimba Igpapahulay. Si Jesus kanunay nagpasantup sa kahinungdanon sa adlaw nga Igpapahulay nga Siya mao ang "Ginoo" (Mat. 12:8, Markos 2:28, Lukas 6:5). Ang Sabado maoy walay katapusang pagpahinumdum kanato kon kinsa kita ingon nga mga tawo, ug ang atong Magbubuhat takus sa atong pagtahud ug pagsimba. Mao kini ang katarungan ngano ang yawa nagdumot pag-ayo sa Sabado. Mao kini ang bulawan nga dugtong nga naghiusa kanato sa atong Magbubuhat ug nganong mahinungdanon kaayo kini nga bahin sa kalabutan sa kalisdanan sa katapusan.

**Diskusyonan nga mga Pangutana**

`1. Unsang dugokang mga principio luyo sa pag-angkon og autoridad sa mananap sa dagat? Sa unsang mga paagi nianang sama nga mga pagtagad makapuyo sa atong mga kasingkasing sa walay pagkahibalo nato niini?`

`2. Unsaon nimo pagtubag niadtong makiglalis nga ang hunahuna bahin sa literal nga Satanas maoy karaang patuo-tuo nga nag-educar. o bisan pa gani ang maalamon nga mga tawo, dili makadawat niini sa pagka-serioso? Unsang mga pangatarungan imong maggamit sa pagtubag?`