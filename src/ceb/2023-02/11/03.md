---
title:  Ang Pakigbisug sa Uniberso
date:  05/06/2023
---

`Basaha ang Mateo 27:45-50. Unsay gitudlo niini kanato kon unsay nasinatian ni Cristo didto sa krus? Unsay gipasabut ni Jesus sa Iyang pagpangutana sa Dios nganong gibiyaan Siya, ug sa unsang paagi kini nga talan-awon makatabang kanato pagsabut kon unsay kahulogan "sa pagtoo kang Jesus"?`

Ang pagbitay didto sa krus, gilibutan sa kangitngit, sa pagdala sa sala, kaulawan, ug pagkahinukman sa mga sala sa kalibutan, ug gibulagan gikan sa pagbati sa gugma sa Iyang Amahan, nagsalig si Jesus sa Iyang relasyon sa Amahan sa Iyang tibuok kinabuhi. Nga, pinaagi sa usa ka kinabuhi sa hingpit nga pagsalig sa Amahan, bisan sa maayong panahon, andam si Jesus alang sa labing mangil-ad nga panahon, bisan didto sa krus. Nagsalig ang Manluluwas, bisan og ang tanan sa Iyang palibut nga mga kahimtang Siya nagtuaw alang Kaniya ngadto sa pagduhaduha. Bisan og daw gibiyaan Siya sa Dios, wala motahan o mohunong si Jesus.

"Taliwala sa makalilisang nga kagitngit, makita nga daw gibiyaan sa Dios, si Cristo nagtiti sa katapusang mga tulo sa lyang dugo diha sa kopa sa tawhanong pagka-alaut. Niadtong makahahadlok nga mga takna nagsandig Siya sa ebidencia sa pagdawat sa Amahan nga gikan karon nahatag Kaniya... Pinaagi sa pagtoo, midaug si Cristo."-Ellen G. White, Christ Triumphant. p. 277.

Ang pagtoo ni Jesus maoy usa ka pagtoo nga halalum kaayo, masaligon kaayo, matinugyanon kaayo, nga ang tanang mga yawa sa kalibutan ug ang tanang pagsulay dinhi sa yuta dili makauyog niini. Usa kini ka pagtoo nga nagsalig kon dili kini makakita, motuo bisan dili makasabut, mokupot bisan gamay nalang ang kakuptan. Kini nga "pagtoo ni Jesus" maoy usa ka gasa nga atong madawat pinaagi sa pagtoo ug magauban kanato latas sa nagpaabut nga kalisdanan. Mao kini "ang pagtoo ni Jesus" nga magpuyo sa atong mga kasingkasing nga makapahimo kanato sa pagsimba kang Cristo ingon nga labing hataas ug sa lig-on nga pagkahutay kon ipatuman ang ang timaan sa mananap nga mapintas diha sa Pinadayag.

Apan, dili kini usa ka butang nga wala maggikan sa bisan diin nga kalit lang mopakita. Ang katawhan sa Dios nagtuon sa pagkinabuhi pinaagi sa pagtoo adlaw-adlaw, karon. Sa maayo nga mga panahon, sa dautang mga panahon. kon bation nga su-od ang presencia sa Dios, kon bation nga daw halayo sa Dios dili kini mahinungdanon. "Ang matarung magkinabuhi pinaagi sa pagtoo (Gal. 3:11: tan-awa usab sa Hab. 2:4). Ang panahon sa pagpangandam mao na karon. Ang matag-usa ka pagsulay karon, kon antuson o lahutayon diha sa pagtoo, makabunga og bililhong bunga sa atong mga kinabuhi.

`Paghunahuna og usa ka panahon nga ang kinabuhi daw nagka- hugno sa imong palibut ug ang nagpabilin nalang kanimo mao ang pagtoo. Giunsa man nimo paglabang? Unsang mga leksyon imong natun-an? Unsay imong nasinatian nga makatabang sa uban nga tingali anaa sa sama nga kahimtang?`