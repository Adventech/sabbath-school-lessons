---
title:  Kadtong Nagasunod sa Cordero
date:  07/06/2023
---

`Basaha ang Pinadayag 13:1, 2. Diin man magagikan ang mananap nga mapintas, ug kinsay naghatag og autoridad sa mananap nga mapintas?`

Ang gahum sa nahaunang mananap sa Pinadayag 13 naghatag sa gahum, sa lingkoranan, ug dakung pagbulot-an gikan sa dragon. Ang Pinadayag 12:9 ug Pinadayag 20:2 nag-ila sa dragon nga mao si Satanas. Si Satanas maoy usa ka malinglahon nga kaaway ug nagabuhat pinaagi sa yutan-ong mga gahum. Ang Pinadayag 12:3-5 nag-ingon nga kining "dragon" - ang yawa misulay pagpatay sa "lalaki nga Anak" sa diha nga Siya nahimugso. Kining "lalaki nga Anak" sa ulahi "gisakgaw ngadto sa Dios ug sa lyang trono." Natural, nagpasabut kini ngadto kang Cristo. Sa handum sa pagpatay sa bata nga Cristo, nagabuhat si Satanas pinaagi kang Herodes ug sa empiryo nga Roma. Sa katapusan sa kinabuhi ni Jesus, usa ka Roman governor, nga mao si Pilato, naghukom kang Cristo ngadto sa kamatayon, usa ka Romano nga executioner naglansang Kaniya ngadto sa bangis nga krus, gipalapsan Siya sa usa ka Romano nga sundalo ang Iyang kilid sa bangkaw ug gibantayan ang Iyang lubnganan sa Romano nga kasundalohan. Sumala sa Pinadayag 13:2, ang dragon, si Satanas, nagbuhat pinaagi sa pagano nga Roma, mohatag sa lingkoranan sa pangagamhanan niini ngadto niining umaabut nga gahum sa mananap nga mapintas.

"Bisan og sa nahauna nagrepresentar kang Satanas,ang dragon, sa ikaduhang kahulogan, nagrepresentar sa Empiryo sa Rom.... Ang gahum nga nagsunod sa Empiryo sa Roma, nga iyang gidawat gikan sa dragon 'ang iyang gahum, ug iyang lingkoranan, ug dakung pagbulot-an,' tin-aw nga mao ang papado nga Roma."-The SDA Bible Commentary, vol. 7. p. 817. Gisaysay ni historian A. C. Flick nga "gikan sa mga guba sa politikanhong Roma, migula ang dakung moral nga Empiryo diha sa 'higante nga dagway' sa Iglesia sa Roma."-A. C. Flick, The Rise of the Medieval Church (1900) p. 150 ingon sa gikutlo diha sa The SDA Bible Commentary, vol. 7., page 817.

`Basaha ang Pin. 13:3 ug Pin. 14:4. Unsay kalainan imong makita niini nga mga bersiculo?`

Lahi ngadto sa "tibuok kalibutan," nga nagsunod sa mananap nga mapintas, ang Dios adunay usa ka katawhan nga "magasunod sa Cordero" sa baylo. Ingon sa kanunay, usa kini ka habig o sa lain, dapig kang Jesus o batok kang Jesus. Unya adunay, ingon man karon, walay tunga tunga nga baruganan, walay neutral nga baruganan. Ang dili hugot motugyan ngadto kang Jesus, sa kaisipan o dili, ngadto sa pagtugyan sa pikas nga habig "Ug pagadumtan kamo sa tanan tungod sa Akong ngalan. Apa siya nga mopadayon hangtud sa katapusan mamaluwas" (Mat. 10:22)

`Unsa ikaw ka andam sa paglahutay hangtud sa katapusan?`