---
title:  Lig-on nga Paglahutay
date:  04/06/2023
---

Sumala sa ato nang nakita diha sa Pinadayag 14:7, nagtawag ang Dios sa tanang tawo sa pagsimba sa Magbubuhat. Mao kining unang mensahe sa nahaunang manolunda. Diha sa Pinadayag 14:8, gipasidan-an sa Dios ang mga tawo bahin sa "Babilonia," usa ka mini nga sistema sa relihiyon nga ang mga gamut naggikan pa sa karaang Babilonia. Mao kini ang mensahe sa ikaduhang manolunda.

Diha sa Pinadayag 14:9, 10, ang ikatulong manolunda nagpasidaan batok sa pagsimba sa mananap nga mapintas, Ang manulonda nagpamatuod sa usa ka makusog nga tingog, "Bisan kinsa nga mosimba sa mananap nga mapintas ug sa iyang larawan, ug modawat sa iyang timaan diha sa iyang agtang o sa iyang kamot, makainum usab siya sa bino sa kapungot sa Dios."

`Basaha ang Pinadayag 14:12. Unsang duha ka mga kinaiyahan atong makaplagan dinhi niini nga pahayag bahin sa katawhan sa Dios sa adlaw sa katapusan? Nganong importante kining duha?`

Ang Grego nga pulong sa "pagpailub" mao ang hupomone, nga labaw ka maayong hubaron "lig-on nga paglahutay." Ang Dios adunay katawhan sa katapusan sa panahon nga maunongon ngadto Kaniya atubangan sa mga pagsupak ug bangis nga pagpanglutos. Pinaagi sa Iyang grasya, nagbarug sila uban sa lig-on nga paglahutay, magkinabuhi sa grasya nga nacentro sa Dios, puno sa grasya, matinumanong mga kinabuhi.

Ang pagsimba sa Magbubuhat (Pin. 14:7) nagbarug nga directa nga nagsupak sa pagsimba sa mananap nga mapintas (Pin. 14:9) ug nakakaplag sa pagpakita niini diha sa usa ka katawhan nga nagbantay sa kasugoan sa Dios ug nagbaton sa tinuohan ni Jesus (Pin. 14:12). Kining katapusang away bahin sa usa ka pag-alagad ngadto kang Cristo o pag-alagad ngadto sa gahum sa mananap nga mapintas naglibut labut sa pagsimba, ug sa kasingkasing sa dakung away tali sa maayo ug dautan mao ang bahin sa Igpapahulay.

`Basaha ang Rom. 8:1-4, Efe. 2:8-10, ug Col. 1:29. Unsay gitudlo kanato niini nga mga pahayag bahin sa resulta sa pagkinabuhi pinaagi sa pagtoo?`

Ang pagkinabuhi pinaagi sa pagtoo, atong madawat ang Iyang grasya. ug mausab ang atong mga kinabuhi. Ang matinugyanong mga sumosunod sa Manluluwas dili lamang magbaton sa pagtoo "diha" kang Jesus, makabaton sila sa pagtoo "ni" Jesus. Ang kalidad sa pagtoo ni Jesus sa katapusan sa panahon ilang maangkon, ug magpabilin sila nga matinumanon, bisan pa hangtud sa kamatayon, sumala sa gibuhat ni Jesus.

`Unsa ikaw ka matinumanon sa gagmay nga mga butang? Unsal tingali ang masulti kanimo kon sa unsang paagiha modangat kanimo kon moabut na ang tinuod nga pagsulay? (Tan-awa sa Lukas 16:10.3`