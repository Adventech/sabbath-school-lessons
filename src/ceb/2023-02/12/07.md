---
title:  Dugang Panghunahuna
date:  16/06/2023
---

Kon ang Protestantismo motuyhad sa iyang kamot sa pagkupot sa paw-ang sa kamot sa Romanhong gahum, kon makigkupot siya sa mga kamot sa espiritualismo, kon ubos sa inpluensiya niining tulo ka pilo nga pakig-usa, ang atong nasud [ang Estados Unidos) mousab sa matag-usa ka principio sa Constitusyon niini ingon nga usa ka Protestante ug republican government, ug maghimog pamaagi sa pagpalambo sa mga kabakakan sa papado ug mga paglimbong, nan kita mahibalo nga ang panahon miabut na alang sa kahibulongang binuhatan ni Satanas ug haduol na ang katapusan."-Ellen G. White, Testimonies for the Church, vol. 5. p. 451.

"Naanad kita sa paghikalimot sa kamatuoran nga ang Domingo mao ang adlaw sa pagsimba sa nagasupak nga mga fuersa... diha sa linya sa sugilanon sa Libro sa Pinadayag. Ang Domingo maoy usa ka importante kaayo nga simbolo, nagpadayag sa daw dili katuohan pagkamaalamon ug pagkamalalangon sa dragon. .. Kining... kausaban sa balaod sa Dios nagpakita sa usa ka yano nga aksyon sa hinungdan gayud sa pagdumot sa dragon batok sa Dios sa away sa uniberso. Kining pagka-yano hilabihan ka malimbongon. Ang dragon nagtinguha sa pag-ilog sa dapit sa Dios dinhi sa universe pinaagi sa paghulagway sa iyang kaugalingon ingon nga maoy tinuod nga tumong sa pagsimba ug nakiglalis nga dili makatarunganon ang balaod sa Dios-ug kinahanglan usbon. Giusab sa dragon ang balaod sulod sa Decalogue o Napulo ka Sugo diin ang Dios gipaila ingon nga Magbubuhat ug Manunubos, ang usa nga maoy takus simbahon (Exodo 20:8-11; Deut. 5; cf. Pin. 4:11; 5:9, 13, 14). Ang pag-usab sa balaod nagpakita dili lamang sa pagdumot sa dragon alang sa kabubut-on sa Ginoo (ang balaod), kondili usa usab kini ka pagsulay sa pag-ilog sa dapit sa Dios pinaagi sa pagkahimong tumong sa pagsimba.... Ang pagkamalukopon sa iyang larawan sa tibuok uniberso niini nga kausaban diha sa balaod makapasiguro sa kadaugan sa iyang kaugalingon."-Angel Manuel Rodriguez, "The Closing of the Cosmic Conflict: Role of the Three Angels Messages," pp. 53, 54.

**Diskuyonan nga mga Pangutana**:

`1. Bisan og nagkinabuhi sa paghunahuna, gani sa pagpaabut sa katapusang mga panghitabo, nganong kinahanglan gayud kita magmatngon nga dili masulod ngadto sa pagka-panatiko, sa pagtakda og petsa, ug sa pagbanabana saylo sa gipadayag kanato pinaagi sa inspirasyon o tinuga? Unsang mga piligro sa paghimo niini, ug unsa man ang mga resulta kon ang gipaabut nga mga hitabo wala moabut kon kanus-a ug sa unsang paagi ang katawhan nag-ingon nga mahitabo?`

`2. Samtang kinahanglan kita maglikay sa mga katalagman nga gihulagway sa milabay nga pangutana sa diskusyon, unsaon nato pagtubag niadtong nag-ingon nga ang atong talanawon mahitungod sa timaan sa mananap nga mapintas ug sa paglutos dili mahitabo tungod kay daw dili gyud kini mahimo, kon hunahunaon ang kasamtangang kahimtang sa kalibutan? Ngano kini nga tudling sa pagpangatarungan. bisan og sa ibabaw daw makatarunganon, sa tinuod dili gyud makatarunganon? (Gani, tan-awa kon daw unsa ka dali ang dagkung mga kausaban moabut sa kalibutan.)`