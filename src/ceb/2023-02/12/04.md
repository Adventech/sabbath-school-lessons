---
title:  Katapusang Pamaagi ni Satanas
date:  13/06/2023
---

`Ang mga survey nagpadayag sa halalum nga kakulang sa pagsalig sa mga institusyon ug mga pangagamhanan. Nagtingala ang minilyon, "Hain ang usa ka tawo nga haum sa iyang moralidad sa pagpangulo sa kalibutan?" Ang mga tagna sa pag-ila sa gahum sa mananap nga mapintas nga ubos sa mga pag-uyon sa usa ka relihioso/political nga panaghiusa, mao ang gahum nga gituohan sa pagdumala niini nga katungdanan. Basaha ang Pin. 17:12-14. Giunsa ni Juan paghulagway ang mga talan-awon sa kasaysayan sa yuta? Unsang gamhanang pagtandi nga Makita dinhi?`

Adunay tulo ka makahuloganong punto niini nga pamahayag. Nahauna, ang politicanhong mga gahum adunay "usa ka hunahuna" ug "maghatag sa ilang gahum ug autoridad" ngadto sa mananap nga mapintas. Ikaduha, kining nagka-usa sa sayop nakiggubat kang Jesus and Cordero. Ikatulo, sa katapusang gubat sa yuta, si Jesus ug ang Iyang mga sumosunod modaug. Dili makadaug ang mananap; si Jesus ang modaug.

Naghunahuna ba ikaw kon unsa ang pamaagi sa yawa nga tingali iyang gamiton sa paghiusa sa kanasuran? Sagad ang kasaysayan masubli. Atong makaplagan ang bililhong mga leksyon gikan sa pagkahugno sa Empiryo sa Roma. Sa mga pagsulong sa Alemania gikan sa amihanan nga nakaguba sa Kasadpang Uropa. Miatubang si Constantino sa relihiyon. Ang autoridad sa iglesia, linangkuban sa gahun sa estado, nahimo gayud nga ginamiton nga gikinahanglan ni Constantino. Ang nagpadayon nga pagpalig-on sa pagbalaan sa Domingo sa ikaupat nga siglo maoy gibanabana nga politikanhon ug relihioso nga kalihokan sa paghiusa sa empiryo sa panahon sa kalisdanan. Buot hiusahon ni Constantino ang iyang empiryo ug gusto sa iglesia sa Roma nga "makabig" kini. Ang nabantug nga historian si Arthur Weigall tin-aw nga namahayag niini: "Ang iglesia naghimo sa Domingo nga usa ka balaan nga adlaw... sa kinadak-an tungod kay kapistahan kini kada semana alang sa adlaw; kay usa ka takdo nga Cristohanong polisa sa pagpuli sa pagano nga mga fiesta nga gimahal sa katawhan pinaagi sa tradisyon ug paghatag kanila og Cristohanong kahulogan."-The Paganism in Our Christianity (New York: G. P. Putman's Sons, 1928), p. 145.

Sa usa ka panahon sa dakung kalisdanan, nga nalisang ang tibuok kalibutan, nag-antus, ug mahadlokon, ang katawhan nagkinahanglan gayud alang sa usa ka tawo nga makapalig-on ug makapanalipod. Mao kini nga paagi sa pagtungha sa pagpangulipon kaniadto, ug walay katarungan sa paghunahuna nga dili na kini motungha pag-usab. Sumala sa tagna, adunay usa ka butang nga mopatungha niining katapusang panghitabo.

Bisan og malisud ang pagkahibalo kon sa unsang paagi kini matuman, nakita na sa kalibutan kon sa unsang paagi moabut ang dagkung mga kausahan, sa madali lang kaayo. Bisan og wala kita mahibalo sa mga detalye kong unsa ang moabut, kinahanglan kita mangandam alang sa bisan unsa nga moabut.