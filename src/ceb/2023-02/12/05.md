---
title:  Ang Timaan sa Mananap nga Mapintas
date:  14/06/2023
---

`Basaha ang Pinadayag 14:9 ug itandi kini sa Pinadayag 14:12. Asa man ibutang ang timaan sa mananap nga mapintas?ib (Tan-awa sa Deut. 6:8, Deut. 11:18) Unsang duha ka pagtandi sa mga kinaiyahan sa katawhan sa Dios gikan niadtong nagdawat sa timaan sa mananap nga mapintas?`

Ang usa ka grupo nagsimba sa mananap nga mapintas, ug ang usa nagbantay sa kasugoan sa Dios (lakip ang ikaupat, ang mao nga sugo nga gitinguha nga usbon o ilisan sa mananap nga mapintas) ug nagbaton sa tinuohan ni Jesus. Mao kana ang kalainan. Nagabuhat pinaagi sa mga mananap sa dagat ug sa yuta, ang yawa nagtinguha sa papahuyang sa pagbulot-an sa Dios pinaagi sa pag-ataki sa kasingkasing sa pagsimba; nga mao ang Sabado. Ang timaan sa mananap nga mapintas gibutang sa agtang o sa kamot. Ang agtang maoy usa ka simbolo sa hunahuna, diin ang tanlag katarungan, ug paghukom mahimutang: ang kamot, sa laing bahin, maoy usa ka simbolo sa mga paglihok ug mga buhat.

Moabut ang adlaw, ug mahimo nga labaw pa kadali kay sa atong paghunahuna, nga ang mga balaod ipakanaug sa pagdili sa kagawasan sa tinuohan. Ang mosunod sa Pulong sa Dios ug magbantay sa matuod nga Igpapahulay sa Ginoo isipon nga nagsupak sa panaghiusa ug sa kaayohan sa katilingban.

"Kadtong magpasidungog sa Igpapahulay sumala sa Biblia ilhon nga mga kaaway sa balaod ug kahusay, ingon nga nagguba sa moral nga mga pagdili sa katilingban, makahimog kagubot ug kahugaw, ug nagtawag sa pagpakanaug sa mga paghukom sa Dios ibabaw sa yuta. Ang mga kasamok sa ilang kaisipan isipon nga pagsupil, kagahian og ulo, ug pagpasuko sa autoridad. Ikiha sila nga walay pagtahud sa kagamhanan." Ellen G. White, The Great Controversy, p. 592.

Giangkon sa iglesia sa Roma nga ang Domingo maoy "timaan" sa pagbulot-an niini sa simbahan. "Natural ang Iglesia Catolica nag-angkon nga ang pag-usab maoy iyang binuhatan. Ug ang pagbuhat maoy usa ka timaan sa iyang gahum ug pagbulot-an labut sa relihioso nga mga butang"-The American Catholic Quarterly Review, January 1883.

Nagtagna ang Pinadayag nga sa umaabut, panahon sa international nga kalisdanan, ang atong kalibutan mag-atubang og radical political, social, religious, ug moral nga kausaban, diin ang pagbantay sa Domingo ipatuman ug dayon mahimo kining "timaan sa mananap nga mapintas." Sa makausa pa, kon sa unsang paagi kini moabut wala kita sultihi. Igo lang naghatag kanato ang Kasulatan og daku ug halapad nga mga lagda, apa igo na sa pagpakita nga ang dakung away matapus palibut niini nga issues pagsimba sa mananap nga mapintas o sa Magbubuhat ug ang Igpapabulay maoy mahimong central nga kalabutan.

`Sa unsang mga paagi ang katawhan sa kanunay mabahin subay sa lumbay sa Dios o kang Satanas ba? Nganong walay tunga-tunga nga baruganan? Unsaon nato pagkahibalo, sa siguro, kon kang kinsa gayud kita nga habig modapig?`