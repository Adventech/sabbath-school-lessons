---
title:  Ang Samad nga Ikamatay
date:  11/06/2023
---

Sumala sa ato nang natun-an, ang mga gahum sa mananap nga mapintas diha sa Pinadayag 13 ug 14 nagreresentar sa usa ka mini nga sistema sa pagsimba sa tibuok kalibutan. Apan adunay dugang pa.

`Basaha ang Pinadayag 13:5; Pinadayag 12:6, 14 ug Daniel 7:25. Unsa kadugay kini nga gahum mogahum sa natad sa relihiyon sa nangagi nga mga siglo?`

Ang mananap nga mapintas magpadayon sulod sa tukma nga kadugayon sa panahon sa kasaysayan. Pinaagi sa simbolo nga panahon sa mga tagna, ang usa ka adlaw sa tagna nagsimbolo kini og usa ka tuig. Sa Numeros 14:34 atong Mabasa: "alang sa matag-usa ka adlaw usa ka tuig"-pagpahinungod sa principio sa pag-isip sa usa ka adlaw alang sa usa ka tuig. Sa makausa pa, nag-ingon ang Dios, "ang tagsatagsa ka adlaw alang sa usa ka tuig. ako nagatudlo niana kanimo" (Ezek. 4:6). Kini nga principio sa subli-subli napamatud-an sa pagkatukma bahin sa paghubad sa panahon sa mga tagna diha sa Biblia, sama sa 70 ka mga semana sa Daniel 9:24-27. Ang pagcuenta sa kadugayon sa panahon nga gihisgutan diha sa Pandayag 13:5 sa 42 ka bulan, sa 30 diyas ang usa ka bulan, moabut kita og 1260 ka matagnaon nga mga adlaw o literal nga mga tuig. Ang karaang mga calendaryo sa naandan adunay 360 ka mga adlaw kada tuig.

Sa ikaupat nga siglo, si Constantino nga Emperador sa Roma nag- legalize sa Cristianidad sa tibuok empiryo. Sa pagbalhin sa iyang capital niadtong A.D. 330 ngadto sa Byzantium aron paghiusa sa silangan ug kasadpang mga bahin sa iyang empiryo, nagbilin kinig bakante nga kapangulohan sa Roma. Busa ang papa maoy naghulip niini nga bakante. Nahimo siya nga dili lang usa ka gamhanang relihioso nga pangulo kondili usa ka politikanhong fuersa nga ilhon sa tibuok Uropa. Sa A.D, 538, si Justinian, ang pagano nga emperador sa Roma, naghatag sa obispo sa Roma sa opisyal nga bulohaton nga tigpanalipod sa pagtoo. Ang medieval nga iglesia nagpalihok og sa dakung inpluencia gikan sa A.D. 538 ngadto sa A.D. 1798, lakip ang makalilisang nga panglutos nga gihisgutan diha sa pasiuna sa leksyon. Si Berthier, ang heneral ni Napoleon mibihag sa papa niadtong A.D. 1798, nga tukma nga katumanan sa tagna.

Si Berthier ug ang iyang kasundalohan midakop kang Papa Pio VI ug sa walay cermoniya mipakanaug kaniya gikan sa trono sa papa. Serioso ang hampak nga nahitabo sa papado, apan, sumala sa Pinadayag 13:12, ang makamatay nga samad ma-alim, ug madunggan sa kalibutan og dugang gikan niini nga gahum sa dugang pa gyud.

`Hunahuna-a kon sa unsang paagi ang tagna sa Biblia ug sa usang paagi kini nagpadayag kanato sa kahibalo sa Dios sa umaabut nga mga panghitabo. Unsay kinahanglan itudlo kanato niini nga kamatuoran nganong atong masaligan ang mga saad sa Ginoo, bisan kanang wala pa nato makita nga natuman?`