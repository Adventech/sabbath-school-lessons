---
title:  Dugang Panghunahuna
date:  23/06/2023
---

"Ang mga sulogoon sa Dios uban sa ilang nagdan-ag nga mga nawong ug nagasidlak sa balaan nga pagtugyan, magdali gikan sa usa ka dapit ngadto sa laing dapit magmantala sa mga mensahe gikan sa langit. Pinaagi sa linibo-libo ka mga tingog, sa tibuok yuta, ang pasidaan ihatag. Mahimo ang mga Milagro, maayo ang mga masakiton, ug ang timaan ug mga kahibulongan magasunod sa mga tumotuo. Magbuhat usab si Satanas uban sa mini o bakak nga mga kahibulongan, bisan gani sa pagpakanaug og kalayo gikan sa langit atubangan sa mga tawo. Sa Pinadayag 13:13. Busa ang katawhan sa yuta dad-on sa paghimo sa ilang baruganan.

"Ang mensahe pagadad-on dili kaayo pinaagi sa paglalis kay sa halalum nga pagpasabut sa Espiritu Santo sa Dios. Gihatag ang mga argumento. Natanum ang liso, ug karon motubo ug mamunga. Ang mga pinatik nga itagtag sa misyonero nga mga magbubuhat nagpalihok sa ilang inpluencia, apan daghan kansang mga hunahuna nalipay gisanta gikan sa bug-os nga pagsabut sa kamatuoran o gikan sa pagtuman. Karon ang mga silaw sa kahayag misuhot sa tanang dapit, nakita ang kamatuoran diha sa katin-aw niini, ug ang matinud-anong mga anak sa Dios miputol sa ilang mga higot nga maoy nagpugong kanila. Ang mga kadugtongan sa pamilya, mga relasyon sulod sa iglesia, walay gahum sa pagpugong kanila karon. Ang kamatuoran labaw pa ka bililhon kay sa tanan. Bisan pa sa mga ahensiya nga nag-usa sa pakigbatok sa kamatuoran, daghan ang nakahukom pagbarug dapig sa Ginoo."-Ellen G. White, The Great Controversy, p. 612.

**Diskusyonan nga mga Pangutana**

`1. Nag-ingon si Ellen G. White nga "ang mensahe sa pagpamatarung pinaagi sa pagtoo maoy mensahe sa ikatulong manolunda....sa pagkatinuod."-Evangelism, p. 190. Unsa may gipasabut niana? Unsay relasyon sa pagpamatarung pinaagi sa pagtoo ngadto sa mga mensahe sa tulo ka mga manolunda?`

`2. Basaha pag-usab ang Pinadayag 14:12. Unsay kalainan tali sa pagbantay sa kasugoan sa Dios ug sa legalismo? Anus-a ang pagtuman mahimong legalismo? Sa unsang mga paagi ang usa ka tawo nga wala magbantay sa kasugoan sa Dios mahimo gihapon nga legalista?`

`3. Unsay imong ikatubag ngadto sa mosaway kanato kon maghisgut kita bahin sa mapintas nga mga mananap ug sa makahadlok nga pasidaan nga makaplagan diha sa basahon sa Pinadayag? Gawas sa masabut nga tubag, unsa man kanang atong gihisgutan bahin kanila, pag-ayo, anaa sila diha, nasulat sa libro, unsa pay laing tubag imong ikahatag?`

`4. Isaysay sa klase ang kasamtangan nga mga panghitabo s kalibutan. Unsang mga butanga imong nakita nga nahitabo makatabang sa pagpadulong ngadto sa katapusang panghitabo? Unsaon nato pag igo sa usa ka pagbagay tali sa pagkaamgo sa mga panahon nga atong gipuy-an apan dili madakpan sa dili mabunga-on nga pagbanabana nianang wala pa ipadayag kanato?`