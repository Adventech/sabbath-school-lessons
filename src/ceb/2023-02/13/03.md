---
title:  Pagkahibalo sa Kamatuoran
date:  19/06/2023
---

`Basaha ang Juan 8:32, Juan 7:17, ug Juan 17:17. Unsang mga saad gihatag ni Jesus bahin sa pagkahibalo sa kamatuoran ug asa man kini makaplagan?`

Ang katapusang pakilooy sa Dios ngadto sa Iyang katawhan mao ang pagkalagiw sa mga sayop sa Babilonia ug paglakaw diha sa kahayag sa walay katapusang kamatuoran nga makaplagan diha sa Iyang Pulong. Ang yawe ngadto sa tanang butang mao ang Bibllia. Kon mopabilin ang katawhan sa Biblia ug magsunod sa gitudlo niini, dili sila malimbongan sa katapusang kalisdanan, ilabina labut sa Igpapahulay.

Ang mensahe sa ikaduhang manolunda nagpakilooy kanato sa pagdawat sa kamatuoran imbis sa sayop, sa Kasulatan imbis sa tradisyon, ug sa mga pagtulon-an sa Pulong sa Dios imbis sa mga sayop sa mini o bakak nga doctrina.

Ang mensahe sa ikatulong manolunda, nga nagsunod sa nahaunang duha ka mga manolunda, naghatag og usa ka pasidaan batok sa timaan sa mananap nga mapintas. Sa tibuok nga mga tagna sa Biblia, ang mananap nagrepresentar og usa ka politicanhong o relihioso nga gahum. Ang mananap sa dagat diha sa Pinadayag 13, ug 14 nagagikan sa Roma ingon nga sistema sa pagsimba sa tibuok kalibutan. Sa katapusan kining Romanhong gahum mipalapad sa iyang inpluencia sa tibuok kalibutan ug mangulo og kalihokann sa paghiusa sa iglesia ug sa estado. Ang kalab-uton mao ang pagkab-ut sa pagkahiusa sa kalibutan sa panahon sa kalisdanan sa economiya, mga katalagman sa kinaiyahan, kagubot sa katilingban, politikahong kagubot sa kanasuran, ug away sa kalibutan.

Ug ang Estados Unidos maoy modumala sa katapusan niining pakahiusa sa kalibutan. "Pinaagi sa duha ka dagkung mga sayop, ang imortalidad sa kalag ug pagbalaan sa Domingo, dad-on ni Satanas ang katawhan ubos sa iyang mga limbong. Samtang ang nahauna magpahigayon sa patukoranan sa espiritualismo, ang ulahi mag-ugmad og usa ka bugkos sa pagdapig sa Roma Ang mga Protestante sa Estados Unidos mag-una sa pagtuy-od sa ilang mga kamot tabok sa paw-ang sa kamot sa espiritualismo: motabok sila ibabaw sa gahum ngadto sa paglamano sa ilang mga kamot sa Romanhong gahum; ug ubos sa inpluencia niining tulo ka pag-uyonay, kini nga nasud mosunod sa mga lakang sa Roma sa pagyatak sa mga katungod sa tanlag."-Ellen G. White, The Great Controversy. p. 588. Nagtapus ang mensahe sa usa ka dinalian nga pakilooy alang sa malinumanong mga sumosunod sa pagbantay sa kasugoan sa Dios pinaag sa pagkinabuhi sa tinuchan ni Jesus nga nagpuyo sa ilang mga kasingkasing (Pin. 14:12).

`Unsaon nimo pagsabut sa mga pulong ni Jesus nga "ang kamatuoran magpahigawas kaninyo? Unsay kahulogan sa "pagkahigawas" niini nga pahayag?`