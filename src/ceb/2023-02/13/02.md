---
title:  Pangandam alang sa Katapusang Kalisdanan 
date:  18/06/2023
---

`Basaha ang 1 Tesalonica 5:1-6. Unsay tambag ni apostol Pablo kanato labut sa adlaw sa katapusan sa kasaysayan sa tawo?`

Giawhag ni apostol Pablo ang mga tumotuo sa Tesalonica sa "pagtukaw" ug "magmahusay sa hunahuna" sa pagpasabut sa ikaduhang pag-anhi ni Cristo. Ug kon moingon si Pablo niana ngadto sa mga tumotuo, nan unsa may iyang isulti kanato karon

Nagpamatuod usab siya nga sila "mga anak sa kahayag" (1 Tesa. 5:5) ug sila dili mga anak sa "kangitngit aron nga niining adlawa" (ang pagbalik ni Cristo) (1 Tesa. 5:4), dili kamo pagahikalitan paghiabut sa maong adlaw maingon sa kawatan" (I Tesa. 5:4). Naggamit si Cristo sa pulong "magbantay" kalabut sa mainiton, kinasingkasing nga pag-ampo (Mat. 24:42, Mat. 26:40, 41). Ang pagbantay o pagtukaw mao ang espirituhanong pagka-alisto. Ang pagkamahunahunaon mao ang serioso nga bahin sa mga panahon nga atong gipuy-an ug magtutok sa mga butang nga mahinungdanon kaayo.

Nagdugang si Ellen G. White, "Kita nga nahibalo sa kamatuoran kinahanglan mangandam alang sa madali nalang moabut sa kalibutan nga dakung kahikurat." -Testimonies for the Church, vol. 8, p. 28.

Ug samtang usa kini ka makapahibulong ngadto sa kalibutan, kinahanglan dili kini kahibulongan alang kanato. Bisan og wala kita mahibalo nga kini moabut, ug nga karon, kining adlawa, mao ang adlaw sa pagka-andam.

`Sublia ang Daniel 2, ug timan-i ang pasunod sa mga gingharian nga moabut ug moagi, sa tukma sa pagkatagna. Unsay kinahanglan itudlo niini kanato kon unsaon pagsalig sa gisulti sa Dios nga mahitabo, moabut gayud?`

Gihatagan kita ni Cristo niining katapusang mga mensahe aron nga sa pagkahibalo niini maandam kita alang niini. Ang mga tagna sa Daniel ug Pinadayag, naglangkub sa moderno nga gasa sa tagna, maghatag kanato sa balaan nga pagsabut kon unsay mahitabo niining kalibutan. Ang matagnaong Pulong sa Dios naglagda sa kasaysayan sa kaluwasan pag-una, ug ang Daniel 2 naghatag og gamhanan, makatarunganong ebidencia nga makasalig kita sa Dios.

`Nag-ingon si Pablo nga "dili mangatulog" ingon sa gihimo sa uban. Unsay gipasabut niana, ug unsaon nato pagkahibalo, kon sa pagkatinuod kita natulog ug, kon mao, unsay kinahanglan buhaton sa pagpukaw kanato?`