---
title:  Nagadan-ag Uban sa Himaya sa Dios
date:  17/06/2023
---

### Basaha sa Pagtuon sa Semana
1 Tesa. 5:1-6; Juan 8:32; Pin. 18:1: Pin. 4:11: Exod. 33:18, 19: Pin. 5:6, 12; Pin. 13:8.

> <p>Tekstong Sag-ulohon</p>
> "Tapus niini, akong nakita nga nanaug gikan sa langit ang laing manolunda nga may dakung pagbulot-an, ug ang yuta gidan-agan sa iyang kahayag" (Pin. 18:1)

Madali o madugay, ang katapusang mga panghitabo moabut. Sa tukma kon anus-a, sa tukma kon sa unsang paagi wala kita sultihi. Apan gisultihan na kita sa igo. Ang pagpamala-od nga nagsugo sa pagbantay sa Domingo, lahi sa pagbantay sa ikaupat nga sugo, moabut. Ang Pinadayag nagpadayag kanato sa talandogon nga issue, sa mahinungdanong mga malambigit, ug sa halapad nga pagkahitabo, nagsulti kini kanato kong unsay mahitabo, lahi sa pagsimba sa Usa "nga maoy nagbuhat sa langit ug sa yuta, sa dagat, ug sa mga tuburan sa tubig" (Pin. 14:7), ang katawhan tanan "kansang mga ngalan wala masulat sa Basahon sa Kinabuhi sa Cordero nga gipatay gikan pa sa pagtukod sa kalibutan" (Pin. 13:8)-ang tanan nga nagsimba sa mananap nga mapintas ug sa iyang larawan. Sa usa ka pagkasulti, ang tanan nga nagpili sa pagsunod ni Ginoong Jesu-Cristo ug nagtuman sa lyang kasugoan ang ilang mga ngalan nagpabilin diha sa basahon sa kinabuhi. Daw unsa pa ka labing maayo nga ma-anaa sa listahan sa Dios kay sa diha sa mga record sa tawo.

Ang Dios nagpabarug sa Iglesia Adventista aron magwali niini nga mensahe ngadto sa kalibutan. Busa, kinahanglan kita, sa atong mga kaugalingon, makabig ngadto sa kamatuoran nga anaa kang Jesus, ug sa pagkausab ug gibag-o pinaagi sa "ebanghelyo nga walay katapusan sa Pinadayag 14:6, nga nacentro sa kamatayon ni Cristo alang kanato, ang kasigurohan sa atong kaluwasan diha Kaniya.