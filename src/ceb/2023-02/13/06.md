---
title:  Ang Cordero, ang Gipatay nga Cordero
date:  22/06/2023
---

Adunay daghang mga simbolo diha sa Pinadayag, mga simbolo diha sa Biblia nga importante; nga usa ka dragon didto sa langit (Pin. 12:3, 4, 7), mga manolunda nga nagalupad taliwala sa kalangitan (Pin. 14:6), usa ka babaye nga nagsakay sa mapula nga mananap (Pin. 17:3), ug uban pa. Anaa sila diha sa Pulong sa Dios; ang Espiritu Santo nagdasig kang Juan sa pagbutang kanila diha, ug aduna silay importante nga mga bulohaton sa pagpadayag sa kamatuoran ngadto sa mga mobasa sa mga pulong niini nga basahon ug pagbuhat kanila, kay, nag-ingon kini, "Bulahan siya nga nagabasa ug sila nga nagapatalinghug sa mga pulong niini nga tagna, ug magabuhat nianang mga butang nga nasulat niini; kay ang panahon haduol na" (Pin. 1:3). Hinoon, adunay laing hulagway nga nagpakita, sa subli-subli, sa tibuok basahon sa Pinadayag. Unsa man ang larawan, ug unsay girepresentaran niini?

`Basaha ang Pinadayag 5:6, 8, 12; Pinadayag 7:17; Pinadayag 14:1; Pinadayag 15:3; Pinadayag 19:7; Pinadayag 21:22, 23; ug Pinadayag 22:1, 3. Unsa may kahulogan sa simbolismo nga Cordero, ug ngano nga mopakita man kini sa makadaghang panahon diha sa libro sa Pinadayag?`

Natural, ingon nga pangabli nga mga pulong sa libro nagaingon, mao kini ang usa ka pagpadayag "bahin kang Jesu-Cristo." Ug dili lamang ang usa ka Cordero, kondili usa ka Cordero nga "gipatay" (Pin. 5:6, 12; Pin. 13:8). Mao kana si Jesu-Cristo nga gilansang. Anaa diha ang kasingkasing ug kalag, dili lamang sa tibuok Biblia, kondili sa libro sa Pinadayag ug sa mga mensahe sa tulo ka mga manolunda. Dili kita mahimong matinumanon sa atong pagkatinawag, dili kita makahimo pagbuhat sa bulohaton nga gipabarug sa Dios niini nga iglesia nga buhaton, gawas kon magabaton kita sa Cordero, ang gipatay nga Cordero, si Jesus nga gilansang, usa ka halad alang sa atong mga sala, ingon nga centro nga punto sa atong mensahe.

"Kinahanglan atong tuyo-on kini pagbutang ang Cordero nga gipatay sa centro sa atong doctrina ug bulohaton ug sa kasingkasing sa matag-usa ka wali, sa matag-usa ka sinulat nga atong sulaton, sa matag-usa ka pag-ampo nga atong himoon, sa matag-usa ka alawiton nga atong awiton, sa matag-usa ka pagtuon sa Biblia nga atong ihatag, ug sa matag-usa ka butang nga atong buhaton. Ipadayag ang gugma pinaagi sa Cordero didto sa krus sa pag-usab sa paagi sa atong pagtinagdanay sa usag-usa ug magpalihok usab kanato sa pagtagad alang sa kalibutan." Angel Manuel Rodriguez, "The Closing of the Cosmic Conflict: Role of the Three Angels Messages," p. 70.

Nga taliwala sa paglarawan sa makalilisang nga mga mananap, sa usa ka dragon nga nakiggubat, sa mga hampak, sa paglutos, ug ang timaan sa mananap nga mapintas, anaa diha nagpabilin sa atubangan ug sa taliwala ang Ginoo, ang Cordero nga gipatay. Ug Siya lamang, ug unsa ang Iyang nahimo alang kanato, ug gi himo karon, ug buhaton sa dili pa matapus ang tanan- Siya ang katapusan, ang gipasabut sa mga mensahe sa tulo ka mga manolunda.

`Ngano nga ang pagbutang sa gipatay nga Cordero taliwala sa atong mensahe nga talandogon dili lamang alang sa paggiya sa uban ngadto niini kondili alang usab sa imong kaugalingong espirituhanong kinabuhi?`