---
title:  Ang Langitnong Paghukom
date:  04/04/2023
---

`Basaha ang Pinadayag 14:14 ug Buhat 1:9-11. Unsang mga pagkaparihas imong Nakita?`

Nag-ingon si Juan "Akong nakita, ug ania karon, usa ka maputi nga panganod, ug ibabaw sa ibabaw sa panganud nagalingkod ang Usa sama sa Anak sa Tawo" (Pin. 14:14). Sa pagkayab ni Jesus ngadto sa langit, nagrekord si Lukas diha sa Buhat 1:9 nga samtang ang mga tinun-an nagbarug nga nagtutok ngadto sa langit, "samtang sila nanagtan-aw, Siya [si Jesus] gibayaw, ug usa ka panganud nagdawat Kaniya gikan sa ilang pagtan-aw." Mikayab si Jesus pinaagi sa usa ka panganud sa mga manolunda ug mobalik uban sa panganud sa mga manolunda. Dayon nagpamatuod ang mga manolunda ngadto sa nahibulong nga mga tinun-an diha sa Buhat 1:11. "Kini mao nga Jesus nga gikuha gikan kaninyo ngadto sa langit." Adunay balaan nga kamatuoran nga natagik dinhi niini nga pahayag nga tingali dili makita. Kining "maong Jesus" ang "Anak sa Tawo," ang Usa nga naglakaw sa abugon nga mga dalan sa Nazaret, nag-alagad sa si-ot nga mga dalan sa Jerusalem, nag-ayo sa mga masakiton didto sa mga balangay sa Israel, ug nagwali sa balilihon nga mga bungtod sa Galilea moanhi pag-usab.

Ang Anak sa Tawo gihisgutan usab diha sa kahayag sa paghukom diha sa Daniel 7.

`Basaha ang Daniel 7:9, 10, 13, 14. Nganong gitawag man ni Daniel sa Jesus nga ang "Anak sa Tawo" diha sa usa ka butang nga serioso sama sa paghukom? Unsa man, sumala sa ato nang nakita, kinahanglan makalipay diha sa pagkaila nga ang "Anak sa Tawo" maoy central kaayo ngadto sa paghukom?`

Sa Daniel 7:9, 10, nagtan-aw si Daniel sa pagpahimutang sa langitnong hukmanan uban sa napulo ka libo ka pilo napulo ka libo sa angelic, langitnong mga binuhat nga nagtigum palibut sa trono. Gisugdan ang paghukom, ug gibuksan ang mga basahon ang langitnong mga talaan o listahan sa atong mga kianabuhi-giablihan atubangan sa uniberso. Sa Daniel 7:13, 14, ang Anak sa Tawo miduol sa Karaan sa mga Adlaw, ang Amahan. Ang paghukom nagpadayag atubangan sa tibuok uniberso nga ang Amahan, Anak, ug Espintu Santo nakabuhat na sa tanang butang nga mahimo aron pagluwas sa tanang katawohan, Kini nga paghukom nagbawi sa kadungganan dili lamang sa mga balaan kondili sa kaugalingong kinaiya sa Dios batok sa bakak nga mga sumbong ni Satanas (tan-awa sa Job 1-2, Sal $1:1-4).

`Hunahunaa bahin sa kamatuoran nga ang imong tibuok kinabuhi moagi ubos sa pagsusi atubangan sa Dios. Busa, unsa man, ang imong bugtong paglaum kon mahitabo na kini? (Tan-awa sa Roma 8-1).`