---
title:  Usa ka Gutlo sa Padulngan
date:  01/04/2023
---

### Basaha sa Pagtuon sa Semana
Mateo 24:14, Pin. 14:14-20 Mat. 16:27. Buhat 1:9-11, Markos 4:26-29, Pin. 16: 1.

> <p>Tekstong Sag-ulohon</p>
> "Ug unya mitan-aw ako, ug ania karon dihay usa ka maputi nga panganod, ug sa ibabaw sa panganud dibay naglingkod nga morag anak ug tawo nga may purongpurong bulawan sa iyang ulo, ug usa ka mahait nga galab diha sa iyang kamot. Ug gikan sa templo migula ang laing manolunda nga sa makusog nga tingog misinggit ngadto sa naglingkod sa ibabaw sa panganud, "Palihoka ang imong galab ug pangani na, kay ang takna sa tingani nahiabut na, sanglit ang alanihon sa yuta hinog na kayo" (Pinadayag 14:14, 15).

A ng Dios sa kanunay nagsulti ngadto sa Iyang mga tawo, sa paghatag kanila sa bisan unsa nga kinahanglanon nga mga kamatuoran nga kinahanglan ilang madunggan niadtong panahina. Gikan sa pasidaan bahin sa Lunop (Gen. 6:7) ngadto sa unang pag-anhi ni Jesus (Dan. 9:24- 27) ngadto sa pre-Advent nga paghukom (Dan. 7:9, 10; Dan. 8:14) ngadto sa katapusang mga hitabo sa dili pa mobalik si Cristo (Pin. 12-14), ang Dios nagsulti nganhi kanato. Niining katapusang mga adlaw sa tawhanong kasaysayan, nagpadala Siyag usa ka pinasahe nga mensahe nganhi sa kalibutan ug sa lyang katawohan, giplano sa pagtagbo sa panginahanglan sa takna. Iyang gihulagway kini nga mensahe ingon og gidala sa tulo ka mga manolunda nga naglupad taliwala sa kalangitan uban sa ilang dinalian. mensahe sa katapusan sa panahon ngadto sa tibuok kalibutan.

Ang mga mensahe sa tulo ka mga manolunda maoy katapusang mensahe sa kalooy ni Jesus, usa ka tawag nga magdala kanato gikan sa pagsalig sa atong kaugalingong pagkamatarung ngadto sa pagsalig sa pagkamatarung ni Jesus sa pagpamatarung kanato, sa pagbalaan kanato, ug, sa katapusan sa panahon, sa paghimaya kanato.

Sa kanunay, hinoon, kinahanglan atong pillion si Cristo, sa pagtahan ngadto Kaniya ug ngadto sa pagtuman Kaniya, ug ang atong himoon nga mga pagpili karon, sa pagkamatuod, makapahimug-at sa mga pagpili nga along himoon sa katapusang kalisdanan nga umaabut kanato. Busa, karon mao ang panahon sa pagpangandam.