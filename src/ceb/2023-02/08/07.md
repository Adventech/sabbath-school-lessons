---
title:  Dugang Panghunahuna
date:  19/05/2023
---

"Ang gihatag nga katarungan... sa pagsimba sa Dios mao nga Siya ang Magbubuhat. Sa langitnong pagsimba, ang langitnong mga binuhat nagpahayag sa ideya sa maanindot kaayo nga paagi "Kay Ikaw ang nagbuhat sa tanang butang" (Pin. 4:11). Dinhi sa yuta ang pagkamagbubuhat sa Dios kinahanglan ipasantup kutob sa mahimo, busa nag-ingon ang manolunda, "Simbaha Siya nga mao ang nagbuhat sa langit ug yuta, sa dagat ug sa mga tuburan sa tubig" (Pin. 14:7). Sa kanunay husto ang pagpaila nga ang anghel naggamit sa sinultihan sa ikaupat nga sugo sa pagpamatrung sa tawag ngadto sa pagsimba sa Dios (Exodo 20:11)....

"Sulod sa Napulo ka Sugo ang sugo sa Igpapahulay nagbarug maingon nga usa kini ka selyo sa pagpaila nga ang Dios mao ang Magbubuhat; nagpamatuod sa teritoryo nga Iyang gigamhan sa tanang butang nga Iyang gibuhat; ug nagpadayag sa Iyang katungod sa paggahum-kay Siya ang nagbuhat sa tanang butang. Aron molampus ang dragon, kinahanglan iyang ipadaplin kining handumanan."-Angel Manuel Rodriguez, "The Closing of the Cosmic Conflict: Role of the Three Angels Messages," pp. 40, 41.

**Diskusyonan nga mga Pangutana**

`1. Sa unsang paagi ang mensahe bahin sa Igpapahulay makatubag sa dakung pangutana sa kinabuhi, sama sa diin man ko gikan, nganong ania man ko dinhi, ug unsa may akong walay katapusang padulngan?`

`2. Hisguti ang kahibulongan sa Paglalang. Hisguti ang Milagro sa atong kaugalingong pagkabuhi niining halapad nga uniberso. Unsa ang kinahanglan sa kamatuoran nga ang dakung handumanan niini nga paglalang, ang Sabado o Igpapahulay, moabut kanato (ingon nga supak kanato sa pag-adto ngadto niini) sa matag-semana nga walay exception, magtudlo kanato kon unsa ka importante ang doctrina sa Paglalang?`

`3. Sa Daniel 3 ug Daniel 6, unsaon nimo pagtan-aw sa issue bahin sa pagsimba nga gipasantup niining gituga o dinasig nga mga asoy? Unsay makaplagan dinhi niini nga mga asoy nga makatabang kanato ug makapaabut kon unsa ang hagit nga atubangon sa matinumanong katawhan sa Dios panahon sa Krisis o kalisdanan nga naglambigit sa "timaan sa mananap nga mapintas"?`

`4. Unsaon nato pagpakita sa usa ka tawo nga nagtuo sa mga minilyon, bisan sa binilyon nga katuigan nga gitudlo sa eblolusyon ingon nga paagi sa paglalang, ang pagkadili makatarunganon sa pagbantay sa Igpapahulay sa ikapitong adlaw sa semana ingon nga usa ka handumanan sa maong paglalang?`