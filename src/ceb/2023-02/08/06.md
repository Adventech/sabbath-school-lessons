---
title:  Ang Sabado ug Pahulay nga Walay Katapusan
date:  18/05/2023
---

Ang Sabado maoy usa ka dapit nga dalangpanan diha sa usa ka gikapoy nga kalibutan. Sa matag-semana atong biyaan o ibilin ang mga kabalaka nining kalibutan ug mosulod sa centro sa pagpahulay ang Sabado. Ang bantugan nga magsusulat nga Judio, si Abraham Reschel, nagtawag sa Sabado nga "usa ka dapit sa panahon."Sa matag-usa ka adlaw'ng ikapito, ang langitong palasyo sa Dios manaug gikan sa langit nganhi sa yuta, ug nagdapit ang Ginoo kanato ngadto sa himaya sa lyang presencia kay mao kini ang 24 nga takna sa panahon sa paggasto og usa ka panahon sa su-od nga pakigkauban Kaniya.

Sa iyang libro bahin sa katahum ug pagka-solemne sa Sabado o Igpapahulay, nagsulat si Heschel sa kahinungdanon sa Igpapahulay niini nga mga pulong: "Ang Igpapahulay maoy usa ka sambingay alang sa Paraiso ug usa ka pamatuod sa presencia sa Dios; sa atong mga pag-ampo, atong gipaabut ang usa ka messianic era nga mao ang usa ka Igpapahulay, ug ang matag-usa ka Igpapahulay mag-andam kanato alang niana nga kasinatian: Gawas kon makakat-un ang usa ka tawo kon unsaon sa pagkalipay sa lami sa Igpapahulay... dili gyud siya makahimo sa pagkalingaw sa kalami sa umaabut nga kalibutan nga walay katapusan."

Sa Paglalang, nagtukod si Jesus og usa ka pinasahe nga puloy-anan alang kanato. Makakaplag kitag dalangpanan didto. Masiguro ang atong kahimtang didto. Completo na ang Iyang bulohaton. Nahuman na kini. Kon mopahulay kita sa Sabado, nagpahulay kita diha sa pagpaabut sa atong pahulay nga walay katapusan didto sa bag-ong mga langit ug bag-ong yuta nga moabut sa dili na madugay.

`Basaha ang Isa. 65:17, Isa. 66:22, 2 Ped. 3:13, ug Pin. 21:1. Sa unsang paagi ang pagbantay sa Sabado magtudlo kanato ngadto sa eternidad?`

Ang mao gihapon nga Dios nga nagbuhat sa yuta sa unang panahon magbuhat pag-usab sa pagbag-o niini, ug ang Igpapahulay magpabilin nga walay katapusang simbolo bahin Kaniya ingon nga ang Magbubuhat (un- awa sa Isa. 66:23). Gani, nakita sa mga Judio ang Sabado ingon nga usa ka simbolo, usa ka unang pagtilaw kon unsa ang gitawag sa Hebreo nga olam haha, ang umaabut nga kalibutan.

Ang mensahe sa tulo ka mga manolunda nga nagalupad latas sa kalangitan naghangyo kanato sa pagsimba sa Magbubuhat mao ang tubag sa langit ngadto sa walay paglaum nga kasub-anan sa daghan niining ika-21 la siglo. Nagtudlo kini kanato ngadto sa atong Magbubuhat, Siya nga maoy nagbuhat sa tanang butang, ug ngadto sa atong Manunubos, Siya nga human sa paghukom, human sa pagwagtang sa sala, magbag-o sa tanang butang. "Unya Siya nga nagalingkod sa trono nag-ingon. Ania karon akong buhaton ang tanang butang nga bag-o.' Ug miingon Siya Kanako, "Isulat mo kini, kay mao kini ang mga pulong nga matuod ug matinumanon" (Pin 21-5)

`Unsaon nimo sa personal paghimo sa Igpapahulay nga maoy unang pagtilaw sa langit sa imong kaugalingong kinabuhi ug sa imong pamilya?`