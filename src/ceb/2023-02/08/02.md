---
title:  Paglalang, ug Pagkahusayonon
date:  14/05/2023
---

Kon usa lang kita ka tinigum o collection sa pinataka o bisan unsa lang nga gihulma nga mga celiola, nga producto lamang sa sulagma ug usa ka advanced African nga onggoy, wala na dugang pa, nan ang kinabuhi diyutay rag kahulogan. Kon kita usa lang sa binabana nga walo ka bilyon nga mga tawo nga magkinawrasay sa usag-usa aron makapuyo sa usa ka dapit nga ginganlan og yuta, mawad-an ang kinabuhi sa katuyoan niini. Agig pagtandi, ang biblical nga asoy bahin sa Paglalang naghatag og usa ka katarungan sa pagkabuhi ug usa ka moral nga kinahanglan alang sa pagkinabuhi. Ang Dios maoy nagbuhat kanato ug maghatag og husay o cuenta ngadto Kaniya alang sa atong mga buhat. Siya nga nagbuhat kanato naghimo kanato nga responsabli. Nagpabarug Siyag mga absolutes, bisan diha sa usa ka kalibutan sa "moral relativism."

`Basaha ang Pinadayag 14:7, Roma 14:10, ug Santiago 2:8-13. Unsay gipasabut sa paghukom bahin sa mga isyo sama sa pagkahusayonon ug pagkaresponsabli? Sa unsang paagi nagkadugtong ang paghukom, ang kasugoan sa Dios, ug ang pagsimba?`

Ang mensahe sa tulo ka mga manolunda nga naglupad taliwala sa kawanangan diha sa Pinadayag 14 nagpahibalo nga "miabut na ang takna sa paghukom" (Pin. 14:7), Tungod kay mga linalang man kita sa Dios uban sa katakus sa paghimo sa moral nga mga pagpili, responsabli kita alang sa mga desisyon nga atong buhaton. Kon usa lang kita ka random nga collection sa mga celiola, mga producto sa atong kaliwat ug environment, ang atong mga lihok o mga binuhatan sa kinadak-an mag-agad pinaagi sa mga kusog nga niini wala kitay pagbu-ot o dili makahimo paggahum.

Apan ang paghukom nagpasabut og moral responsibility, Niining malisud nga takna sa kasaysayan sa yuta, ang takna sa paghukom, gitawag kita sa Dios sa paghimog mga desisyon diha sa kahayag sa eternidad. Ang hangyo sa nahaunang manolunda mao ang "pagsimba Kaniya nga maoy nabuhat sa langit ug yuta, sa dagat ug sa mga tuburan sa tubig" (Pin. 14:7) nag-ila nga ang basihanan sa tanang pagsimba mao ang kamatuoran nga kita mga binuhat sa Dios.

Samtang ang atong pagsunod sa sugo sa 1gpapahulay sa Ikapitong Adlaw sa semana nagpaila sa atong pagtoo nga si Jesus takus sa atong pagsimba ingon nga atong Magbubuhat, Nagpadayag kini sa atong pagdawat sa lyang balaod nga Napulo ka Sugo ingon nga gituga nga mga principio sa pagkabalaan alang sa pagkinabuhi sa kinabuhi ngadto sa pagkabug- os. Tungod kay ang balaod mao ang patukoranan sa pangagamhanan sa Dios ug pagpadayag sa iyang kinaiya, nabimo kini nga sulondan o giya sa paghukom. Ang atong pagkamatinumanon sa sugo sa Igpapahulay maoy pag-ila sa atong pagtugyan ngadto sa matinumanong pagkinabuhi.

`Sa unsang paagi ang atong pagsabut sa Paglalang makainpluensiya sa atong panglihok o pamatasan? Unsay relasyon sa kaliwat ag palibut environment sa atong paghimog mga pagpili matag-adlaw? Unsaon nato, pinaagi sa grasya sa Dios, makabuntog sa mga defecto o kahiwi-an sa kinaiya nga wala nato pili-a nga mabatonan sa sinugdanan?`