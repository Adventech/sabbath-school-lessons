---
title:  Usa ka Dili-Kaayo-Malinglahon nga Limbong
date:  16/05/2023
---

Sa tinguha sa pagguba sa pagkalahi sa paglalang kanato, naghatag ang yawa og usa ka dili kaayo malinglahon nga pag-awat. Ang mini daw gidawat gani sa uban sa atong taliwala, nga sama niini. Ang Dios maoy unang dakung hinungdan sa paglalang, apan midangat og hataas nga nga katuigan una makapatungha og kinabuhi. Ang ebolusyon maoy lyang gigamit nga proceso. Kini nga paagi misulay sa pagpahiuyon sa "scientific data" sa gisulti sa Genesis. Nagpatuo kini nga ang mga adlaw sa paglalang hataas, dili matino nga mga gidugayon sa panahon ug ang kinabuhi dinhi sa yuta midangat nag binilyon ka mga tuig ang kadugayon.

`Basaha ang Sal. 33:6, 9 ug Heb. 11:3. Unsay gisulti kanato niining tin-aw nga mga pahayag sa Biblia kon giunsa pagbuhat sa Dios ang kalibutan?`

Ang asoy sa Biblia tin-aw. Ang Dios "misulti, ug kini nahimo; Siya misugo ug kini milungtad" (Sal. 33:9). "Pinaagi sa pagtoo kita nakasabut nga ang mga kalibutan gibulma pinaagi sa pulong sa Dios" (Heb. 11:3). Ang nahauna nga capitulo sa Genesis nagpamatuod nga gibuhat sa Dios ang kalibutan sulod sa unom ka literal nga mga adlaw ug mipahulay Siya sa ikapito. Ang pagkasulti sa gipahayag diha sa Genesis 1 ug 2 wala magtugot og bisan unsa nga lahi nga butang. Bisan ang mga scholars nga wala magtuo sa literal nga unom-ka-adlaw nga Paglalang nag-ila nga ang tumong sa magsusulat mao ang pagtudlo sa unom-ka-adlaw nga Paglalang.

Ang Hebreo nga pulong alang sa "adlaw" diha sa Genesis 1 mao ang "yom." Sa tibuok Biblia, sa matag-panahon nga ang usa ka numero nagpasabut sa pulong "yom" ingon nga usa ka adjective (ikatulong adlaw, nahaunang adlaw, bisan unsa pa nga adlaw), naglimit kini sa 24 oras nga kadugayon sa panahon. Walay usa ka hitabo diha sa Biblia diin ang usa ka numero nga nagpasabut sa noun "yom" nagpasabut sa walay sukod nga panahon. Wala exception, kanunay gyud kini nagpasabut og 24 oras nga kadugayon.

Usab, ug ngadto sa immediate nga punto, kon wala buhata sa Dios ang kalibutan sulod sa unom ka literal nga mga adlaw, unsay may kahulogan nga gipasabut sa ikapitong-adlaw nga Igpapahulay? Nganong gisugo man kini sa Dios? Wala gyuy kahulogan ang pagsabut sa Igpapahulay ingon nga usa ka eternal nga legacy o handuman sa usa ka unom ka-adlaw nga semana nga Paglalang kon ang usa ka unom-ka-adlaw nga semana sa Paglalang wala gyud motungha sa pagsugod sa panahon. Ang pagdawat sa hataas nga mga katuigan sa paglalang naghagit sa kakinahanglanon gayud alang sa ika- pitong adlaw nga Igpapahulay. Magpatumaw usab kini og serioso nga mga pangutana bahin sa dungog o pagkakatuohan sa Kasulatan.

`Pinaagi sa pag-ataki sa Igpapahulay, gihagit gayud ni Satanas ang centro sa autoridad sa Dios, ug unsa pay dugang ka labaw sa pagka-epektibo sa pagguba sa handumanan sa Paglalang sulod sa unom ka literal nga mga adlaw, kay sa paglimod sa katinuoran sa unom-ka-adlaw nga Paglalang? Dili ikahibulong nga daghan kaayong mga tawo, lakip ang mga Cristohanon, walay pagtagad sa Igpapahulay sa ikapitong adlaw sa semana. Daw unsa nga pagpahimutang niini alang sa katapusang limbong.`