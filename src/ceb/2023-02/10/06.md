---
title:  Grasya alang sa Pagtuman
date:  01/06/2023
---

Ang babaye nga nagbistig pula ug escarlata sa tinabonan og pula nga mananap, nagtagay palibut sa kopa sa iyang bino, ug nahubog ang kalibutan uban sa bakak nga mga doctrina sa Babilonia. Bahin sa "bino sa Babilonia," Ellen G. White nagpatin-aw niini: "Unsa man kana nga bino? Ang iyang bakak nga mga doctrina, Naghatag siya ngadto sa kalibutan sa usa ka mini o bakak nga Igpapahulay imbis ang Igpapahulay sa ikaupat nga sugo, ug gisubli kini nga bakak nga unang gisulti ni Satanas ngadto kang Eva,--ang natural immortality sa kalag."-Ellen G. White, Review and Herald, Dec. 6, 1892. Kining sayop nga mga pagtulon-an nakalimbong sa minilyon. Ingon nga sangputanan, gihatagan sa Dios ang Iyang katawhan nga nabilanggo gihapon diha sa bakak, usa ka katapusang hangyo sa adlaw sa katapusan.

`Basaha ang Pinadayag 18:4, 5. Unsay hangyo sa Dios ngadto sa mga panon nga anaa gihapon sa nahulog na nga relihioso nga mga kahugpongan?`

Sumala sa ato nang nakita (apan takus subli-on), daghan sa katawhan sa Dios anaa sa relihioso nga mga kahugpongan nga nakigcompromiso sa mga pagtulon-an sa Biblia. Wala sila makasabut sa mga kamatuoran sa Kasulatan. Ang mahigugmaong pakilooy sa Dios dayag ug tul-id: "Gumula kamo katawhan Ko, aron dili kamo makaambit sa iyang mga sala, aron dili kamo makadawat sa iyang mga hampak" (Pin. 18:4).

`Basaha ang 1 Juan 3:4, ug itandi kini sa Roma 14:23. Giunsa sa Biblia pag-define ang sala? Sa unsang paagi kini nga pahayag sa Biblia magkauyon?`

Ang sala mao ang paglapas sa balaod sa Dios. Ang bugtong paagi ang tawo makatuman sa balaod pinaagi lang sa pagtoo diha sa gahum sa buhi nga Cristo. Mga maluyahon kita, huyang, ug masalaypon, mga tawo nga makasasala. Pinaagi sa pagtoo kon atong dawaton si Cristo, ang Iyang grasya magpasaylo alang sa atong nangagi ug magpagahum kanato sa presente. Mohatag Siya kanato og "grasya ug pagka-apostol alang sa pagtuman" (Roma 1:5). Ang pakilooy sa langit ngadto sa Iyang katawhan sa mga iglesia nga dili motahud ug motuman sa balaod sa Dios mao ang paggula pinaagi sa pagtoo. Ang Iyang hangyo ngadto sa mga Adventista bahin sa pagbantay sa Igpapahulay mao ang pagbiya sa tanang pagpasulabi sa kaugalingon, tawhanong mga pagsulay sa pagtuman ug pagkinabuhi sa diosnong mga kinabuhi pinaagi sa pagtoo diha sa grasya ni Cristo, nga magpahigawas kanato gikan sa pagkahinukman sa sala ug paggahum sa sala. Ug maingon sa pagkamatinumanon sa Israel sa balaod (Deut. 4:6) mahimo unta nga gamhanan nga saksi ngadto sa kalibutan, ang atong pagkamatinumanon, usab, mahimong usa ka gamhanang saksi ug tabang sa paggiya sa mga tawo sa paggawas sa Babilonia.