---
title:  Usa ka Tawag ngadto sa Pagkamatinumanon
date:  31/05/2023
---

Ang mensahe sa ikaduhang manolunda diha sa Pinadayag 14 mao "Nahulog na, nahulog na ang Babilonia." Sa Pinadayagv 17, ang babaye nga naila ingon nga espiritual nga Babilonia, nagbisti sa pula ug escarlata, nagsakay sa usa ka mananap nga pula og kolor, nagtagay sa palibut sa iyang kopa sa bino, ug iyang gihubog ang kalibutan sa sayop. Naghiusa ang iglesia ug ang estado. Nagdagsang ang kabakakan. Nagabuhat ang mga yawa sa ilang mga Milagro sa pagpanglimbong. Nasulod ang kalibutan ngadto sa katapusang away niini.

Sa samang panahon, ang katawhan sa Dios ginadaut, gibugalbugalan, gisakit ug gilutos, apan diha kang Cristo ug pinaagi sa gahum sa lyang Balaan nga Espirito Santo, malig-on sila sa ilang pagtugyan. Ang tanang gahum sa empierno ug ang puersa sa dautan dili makaguba sa ilang pagkamaunongon ngadto ni Cristo. Sila di ha sa kasigurohan uban Kaniya. Siya mao ang "dalangpanan ug kusog, usa ka madali nga katabang sa kalisdanan" (Sal. 46:1).

Nagtawag ang Dios sa Iyang katawhan sa katapusan sa panahon balik ngadto sa pagkamatinumanon sa Iyang Pulong. Nag-ampo si Jesus, "Balaana sila sa Imong kamatuoran, ang Imong Pulong mao ang kamatuoran" (Juan 17:17). Ang kamatuoran sa Pulong sa Dios, dili sa tawhanong mga opinion o tradisyon, mao ang North Star sa paggiya kanato niining malisud nga takna sa kasaysayan sa yuta.

Aniay usa ka maanindot nga pamahayag ni Dr. Edward T. Hiscox, ang author sa Standard Manual for Baptist Churches. Niadtong 1893, naghatag siyag pakigpulong ngadto sa usa ka pundok sa gatusan ka mga ministro ug nakapakugang kanila sa iyang pagpasabut kon sa unsang paagi miabut ang pagsimba sa adlawng Domingo sa Cristohanong iglesia.

"Daw unsa ka makalolooy nga kini (ang Domingo) miabut nga ginganlan og timaan sa pagasnismo, ug gibunyagan sa ngalan sa dios nga adlaw, dayon gisagop ug giuyonan sa papal apostasy, ug gihatag ingon nga usa ka Sagrado nga kabilin ngadto sa Protestantismo! Edward Hiscox, atubangan sa conferencia sa mga ministro didto sa New York, niadtong Nov. 13, 1893.

`Basaha ang Ezekiel 20:1-20. Unsa may gilakbitan sa mensahe ni Ezekiel dinhi, ug sa unsang paagi ang Sabado mohaum niini nga tawag ngadto sa pagkamatinumanon?`

Ang Ezekiel 20 maoy usa ka mainiton nga hangyo alang sa Israel sa pagbiya sa pagano nga mga binuhatan ug ngadto sa pagsimba sa Magbubuhat imbis sa ilang mini nga mga dios. Niini nga kahimtang ang "mga dios-dios sa Egipto." Diha sa mensahe sa tulo ka mga manolunda, naghatag ang Dios og sama nga hangyo ngadto sa "pagsimba sa Magbubuhat," kay "nahulog na ang Babilonia." Ug usab, sumala sa atong nahibaloan, ang Igpapahulay. ug ang pagkamatinumanon ngadto niini, adunay dakung kalabutan sa katapusang mga panghitabo.

`Unsang mga leksyon atong makuha alang sa atong mga kaugalingon gikan sa nasulat diha sa Ezekiel 20:1-20? (Tan-awa usab sa 1 Cor. 10:11.)`