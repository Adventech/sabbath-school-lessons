---
title:  'Babilonia: Ang Centro sa Pagsimba sa Adlaw'
date:  30/05/2023
---

Dungganon kaayo ang pagsimba sa adlaw didto sa Egipto, sa Assyria, Persia, ug siguro gayud sa Babilonia. Sa iyang libro The Worship of Nature, si James G. Fraser naghimo niini nga paniid, "Sa karaang Babilonia ang adlaw gisimba sukad pa sa kakaraanan." Volume 1, p. 529. Daw katingalahan, apan usahay ang pagsimba sa adlaw sa Babilonia naka-inpluencia sa pagsimba sa katawhan sa Dios sa Daang Tugon.

`Basaha ang Ezekiel 8:16 ug 2 Hari 23:5, 11. Unsay gisulat sa mga profeta bahin sa inpluencia sa pagsimba sa adlaw didto sa Israel ug sa Juda? (Tan-awa usab sa Roma 1:25.)`

Si profeta Ezekiel nga talidngan o kadungan-dungan ni Daniel naglarawan sa ubang katawhan sa Dios nga magpaatubang sa ilang mga likod sa templo sa Dios sa pagsimba sa adlaw ngadto sa silangan. Sa baylo nga ilang simbahon ang Dios nga Magbubuhat sa adlaw, ang adlaw hinoon ang ilang gisimba.

Sa Pinadayag 17, gihulagway ni Juan ang usa ka panahon nga ang mga principio sa Babilonia, lakip ang pagsimba sa adlaw, misulod sa Cristohanong iglesia panahon sa kaliwatan sa pagcompromiso o pagsabut-sabut. Ang panagsa lang nga pagkakabig ni Constantino, sa sayo nga bahin sa ikaupat nga siglo, nagahatag og dakung kalipay sa Empiryo sa Roma. Adunay kusganon nga pagkadugtong ni Constantino alang sa pagsimba sa adlaw. Si Edward Gibbon, ang nabantug nga historian, nagsulat, "Ang adlaw gisaulog sa tibuok uniberso ingon nga dili mapukan nga giya ug tigpanalipod ni Constantino."-

The History of the Decline and Fall of the Roman Empire, chapter 20. Niadtong A.D 321, gipakanaug ni Constantino ang nahaunang "Sunday law." Kini nga kamandoan nag-ingon, "Sa dungganon nga adlaw sa Adlaw papahulayon ang mga Maghuhukom ug ang mga tawo nga nagpuyo sa mga siyudad, ug sirahan ang tanang mga buhatan o mga workshops."-Edict of Constantine, A.D. 321. Mao kini ang balaod nga nagpatuman sa pagbantay sa Domingo alang sa tanang ginsakopan ni Constantino, apan wala kini mapalig-on ang pagbantay sa Domingo sa mga hunahuna sa Romanhong populasyon.

Panahon sa nagsunod nga mga decada nga ang mga emperador ug mga papa nagpadayon pinaagi sa mga decreto sa estado ug sa mga konsilyo sa iglesia sa pagpabarug sa Domingo ingon nga mao ray bugtong nga adlaw sa pagsimba, nga nagpabilin kini hangtud karon, ug usab, alang sa kinadaghanan nga mga Cristohanon. Daw unsa ka gamhanan nga panig-ingnan sa malisud nga kamatuoran nga tungod lang kay ang kadaghanan sa katawhan nagtuo sa usa ka butang, o nagbuhat niini, dili makahimo niini nga husto.

`Tan-awa sa palibut kong unsa ka pagdagsang sa Domingo nga pagsimba sa Cristohanong mga simbahan. Unsay gitudlo kanato niini nga kamatuoran kon unsa ka halapad ang mga limbong ni Satanas? Sa makausa pa, bahin sa kahimtang sa mga minatay, unsa lang ang atong bugtong panalipod?`