---
title:  Katapusang mga Limbong ni Satanas
date:  27/05/2023
---

### Basaha sa Pagtuon sa Semana
Pin. 12:9: Pin. 16:13, 14: 1 Tesa. 4:16, 17; Ezek. 8:16; Ezek. 20:1-20: Pin. 18:4.5.

> <p>Tekstong Sag-ulohon</p>
> "Balaana sila pinaagi sa kamatuoran, ang imong pulong mao ang kamatuoran" (Juan 17:17).

Usa kadto sa mga matahum nga mga buntag sa bulan sa Septiyembre didto sa Chicago. Sa pagsubang sa adlaw ibabaw sa Lake Michigan ug nakiggubat ang mga commuters sa kahu-ot sa traffic sa Kennedy ug Eisenhower expressways, ug ang kabataan nanagpadulong sa ilang tulonghaan, nagsugod ang makapakurog nga sugilanon nga mihapak og kahadlok sa mga kasingkasing sa mga Chicagoans. Ang mga tawo nahimong masakiton sa kahadlok, ug ang uban nangamatay sa pipila lamang ka oras human sa pagtumar sa Tylenol capsules. Sa pagsulay, sa matag-usa sa mga capsula namatud-an nga gisagolan kinig potassium cyanide, makamatay nga hilo. Usa ka nabo-ang nga tawo nagpasipala sa pagsagol sa maong hilo ngadto sa tambal. Hangtud karon, wala kita mahibalo kon kinsay nagbuhat niini.

Sumala sa atong nakita, ang Pinadayag nagpasidaan nga "ang mga nanagpuyo sa yuta" moinum sa usa ka makamatay nga hilo "bino sa Babilonia." Adunay mini nga mga doctrina ug mga pagtulon-an nga gitawag og nga, sa katapusan, maghatud lamang ngadto sa kamatayon. Hinoon, ang kalibutan wala biya-i nga walay sumpa o tambal, sa panalipod, batok sa espiritual nga hilo: Ang mga mensahe sa tulo ka mga manolunda.

Sa leksyon niining semanaha, atong padayonon ang pagtan-aw, dili lamang sa mga limbong sa Babilonia kondili sa plano ni Jesus sa pagluwas kanato gikan kanila ug sa kamatayon nga ilang madala niini.