---
title:  Dugang Panghunahuna
date:   13/09/2024
---

Basaha ang sinulat ni Ellen G. White, “Before Annas and the Court of Caiaphas,” ug “Judas,” diha sa _The Desire of Ages_, p. 698-722.

“Samtang ang mapasipad-on nga mga panumpa lab-as pa sa mga ngabil ni Pedro, ug ang tagning nga tingog sa tuktugaok sa manok nagbagting pa sa iyang mga dalunggan, mitalikod ang Manluluwas gikan sa nagmug-ot nga mga maghuhukum, ug mitan-aw sa hingpit sa Iyang kabus nga tinon-an. Sa sama nga panahon ang mga mata ni Pedro nadani ngadto sa iyang Agalon. Niadtong mapuangoron nga panagway, iyang nabasa ang halalum nga kalooy ug kasubo, apan walay kasuko nga makita sa Iyang panagway.

“Ang talan-awon niadtong luspad, nagantos nga dagway, kadtong nagkurog nga mga ngabil, kadtong panan-aw sa kalooy ug pagpasaylo, midulot sa iyang kasingkasing sama og usa ka pana. Napukaw ang tanlag. Aktibo ang panumduman. Nahinumdum si Pedro sa iyang saad sa pila ka hamubo nga mga takna sa wala pa kadto siya misaad sa paguban sa iyang Ginoo ngadto sa bilanggoan ug ngadto sa kamatayon. Nahinumdum siya sa iyang kaguul sa gisultihan siya sa Manluluwas didto sa ibabaw nga lawak nga iyang ilimud ang iyang Ginoo sa makatulo sa sama nga gabii. Bag-o pa lang nagpamatuud si Pedro nga wala siya makaila kang Jesus, apan karon iya na nga naamgohan sa pait nga kaguul kon usa ka hilabihan siya nga nailhan sa iyang Ginoo, ug unsa ka tukma ang Iyang pagbasa sa iyang kasingkasing, ang pagkabakak nga wala gani niya mahibaloi sa iyang kaugalingon.”—Ellen G. White, _The Desire of Ages_, p. 712, 713.

**Diskusyonan nga mga Pangutana**:

`Sa unsa, nga paagi bisan pinaagi lang sa pagtagna diha sa Marcos 14:9, atong makita ang laing mga pagtagna ni Jesus—usa ka daw dili mahitabo nga tagna sa usa ka kahimtang nga gikalitok—nga natuman gayod?`

`Itandi si Judas ug si Pedro. Sa unsa sila magkaparihas ug unsa ang ila nga kalahian sa ilang gibuhat sa Passion Narrative?`

`Isaysay ang kahulogan sa Panihapon sa Ginoo. Karon makahimo ba kaha kita sa dugang nga kahulogan sa atong iglesya ug maglambigit sa dugang pa nga mga sakup sa pagsaulog niini?`

`Isaysay ang kamatuuran sa giingon sa Dios nga “Dili” ngadto sa pagampo ni Jesus didto sa Getsemani. Unsa man ang gipasabut sa pagingon sa Dios nga “Dili” nganhi kanato?`

`Bisan og daku ang kapakyasan ni Pedro kang Jesus sa iyang mga paglimud. Wala siya gisalikway. Unsa ang paglaum imong makuha alang sa imong kaugalingon gikan niini nga kamatuuran?`