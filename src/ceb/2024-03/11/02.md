---
title:  Dili Makalimtan
date:   08/09/2024
---

`Basaha ang Marcos 14:1-11. Unsa nga duha ka mga sugilanon ang nalangkit dinhi, ug sa unsa nga paagi sila nalambigit sa usag-usa?`

Ang Marcos 14:1 nagpaila nga ang Pasko duha nalang ka adlaw moabut. Kini nga tigum malagmit gihimo sa Martes gabii o Myerkoles niana nga semana. Ang relihiyoso nga mga pangulo adunay plano ug panahon. Nagkinahanglan lang sila og pamaagi sa pagtuman sa ilang tumong. Maggikan kini sa kahibulongang dapit.

Kini nga pahayag maoy ikalima nga Sandwich Story diha sa Marcos (tan-awa sa leksyon 3). Ang sugilanon bahin sa pagbitik batok kang Jesus uban sa usa ka sugilanon sa usa ka babaye nga nagdihog sa ulo ni Jesus sa mahal nga pahumot. Ang duha ka kaamgid nga mga tawo nagbuhat sa nagkalahi nga mga aksiyon, nagpakita sa usa ka wala gidahum nga kalainan.

Kon kinsa kini nga babaye dinhi sa sugilanon wala ipadayag ni Marcos. Ang iyang kahibulungang gasa kang Jesus lahi sa gibuhat ni Judas sa iyang pagbudhi sa iyang Ginoo. Wala nganli ang babaye apan ginganlan siya nga usa sa Napulo og duha. Ang bili sa iya nga gasa nasulat; ang iyang bili usa lang ka saad nga salapi.

Walay pihong rason nga gihatag kon ngano nga mao kadto ang gibuhat sa babaye, apan ang mga dinapit sa panihapon nakurat sa ilang giisip nga dakung pagusik og salapi nga mokabat og duul usa ka tuig nga suweldo sa pagtrabaho apan gibubo lang kang Jesus. Bisan pa niana, si Jesus nagpanalipod kaniya sa pagingon nga ang iyang gibuhat malakip sa pagmantala sa ebanghelyo sa tibuuk kalibutan nga usa ka handumanan ngadto kaniya. Dili makalimtan. Sa pagkatinuud, ang tanang upat ka mga Ebanghelyo nagasoy niini nga sugilanon sa usa o laing matang, tingali tungud sa mga pulong ni Jesus sa pagkahimong halandumon sa iyang gibuhat.

Ang pagbudhi ni Judas dili usab makalimtan. Gipasabut ni Marcos nga ang iyang motibo mao ang kadalo. Ang Ebanghelyo ni Juan naghimo niini nga dayag (Juan 12:4-6).

Ang Marcos naggamit og usa ka dula sa pulong nga “maayo” aron paghulagway nga ang duha ka managlahi nga motibo, o mga plano, nga gihisgutan niini nga mga sugilanon. Ginganlan ni Jesus ang aksiyon sa babaye nga “maayo/matahum” diha sa Marcos 14:6. Nagingon Siya nga makahimo kamo kanunay pagbuhat og “maayo” alang sa mga kabus (Marcos 14:7) ug diha sa Marcos 14:9, Iyang gitawag ang iyang binuhatan nga kabahin sa “Maayong Balita/ebanghelyo.” Diha sa Marcos 14:11, si Judas nangita og usa ka “maayong higayon” sa pagbudhi kang Jesus. Ang gisugyot niini nga mga pulong mao ang plano sa mga tawo sa pagpatay sa Mesias mahimo nga usa ka bahin sa sugilanon sa ebanghelyo tungud kay nagdala kini ngadto sa bunga sa kabubut-on sa Dios sa paghatag sa Iyang Anak alang sa kaluwasan sa tawo.

`Unsa ang matabang sa Roma 8:28 sa pagpasabut kon unsay mahitabo dinhi?`