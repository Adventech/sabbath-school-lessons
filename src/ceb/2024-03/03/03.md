---
title:  Pagtawag Kang Levi ug ang Pangutana Bahin sa Pagpuasa
date:   15/07/2024
---

`Basaha ang Marcos 2:13-22. Kinsa man si Levi, nga anak nga lalaki ni Alfeo ug ngano nga adunay pagsupak sa iyang pagkahimo nga tinon-an ni Jesus?`

Ang mga maniningil sa buhis sa kaadlawan ni Jesus mao ang mga sulogoon sibil ubus sa lokal o Romanhong kagamhanan. Dili sila ilado sa Judio nga populasyon sa Judea tungud kay maningil sila og sobra nga buhis kaysa gikinahanglan bayranan ug nahimo nga mga dato tungud niini. Usa ka Judio nga komentaryo bahin sa relihiyoso nga balaod, ang Mishna tractate Tohoroth, nagingon, “Kon mosulud og balay ang mga maniningil og buhis [ang tanang anaa sa sulud niini] mahimo nga hugaw. . . .”

Busa, dili ikatingala nga ang mga eskriba nangutana nga walay paguyon, “Nganong mokaon man siya kauban sa mga maniningil sa buhis ug sa mga makasasala?”

Giunsa pagtubag ni Jesus ang ila nga pangutana? Wala Siya mosalikway niini. Sa baylo, Iyang gituis kini, nga ang masakiton nga mga tawo, dili kadto nga mga maayo og lawas, ang nagkinahanglan og mananambal. Iya nga giangkon ang mahimo nga espirituhanong mananambal, ang makahimo pagayo sa masakiton nga kalag. Ug dili ba moadto ang mananambal kon diin may mga masakiton?

Ang Marcos 2:18-22 naghisgot og usa ka bag-o nga tema. Mao kini ang panguna nga sugilanon niini nga lima ka mga sugilanon nga adunay kalabutan sa paglantugi. Kon diin ang kanhi nga bahin naglakip sa usa ka kombira nga gipahigayon ni Levi, kini nga sunod nga pangutana adunay kalabutan bahin sa pagpuasa. Nagsakup kini sa pangutana kon ngano ang mga tinon-an ni Jesus dili magpuasa nga mao may gibuhat ni Juan Bautista ug sa mga Pariseo. Mitubag si Jesus uban sa usa ka ilustrasyon o sambingay diin iya nga gitandi ang Iyang presensya ngadto sa usa ka kombira sa kaSalmo Mahimo nga usa kadto ka ngil-ad nga kasal kon papuasahon ang tanang mga dinapit. Apan wala magtagna si Jesus og adlaw kon kanus-a kuhaon ang pamanhonon, usa ka pagpahinungod ngadto sa krus. Adunay daghang panahon alang sa pagpuasa.

Nagpadayon si Jesus uban sa duha ka mga ilustrasyon nga nagpasantup sa kalainan tali sa Iya nga pagpanudlo ug sa relihiyoso nga mga pangulo—bag-ong panapton diha sa daan nga sinina, bag-ong bino diha sa mga daang sudlanan nga panit. Daw unsa ka makasibut nga paagi sa pagtandi sa pagtolon-an ni Cristo ug sa relihiyoso nga mga pangulo. Nagpakita kini kon daw unsa ka daotan ang mga paagi sa mga magtutudlo. Bisan ang matuud nga rilihiyon mahimo nga kangitngit kon dili magmatngon ang katawhan.

`Kinsa ang mga tawo karon nga mahimong isipon nga sama sa mga maniningil sa buhis sa adlaw ni Jesus? Sa unsa nga paagi atong mausab ang ato nga panghunahuna bahin kanila?`