---
title:  'Sandwich Story: Bahin 1'
date:   17/07/2024
---

`Basaha ang Marcos 3:20-35. Unsa nga kadugtongan imong makita tali sa duha ka mga sugilanon nga nalambigit dinhi niini pahayag?`

Kini nga bahin mao ang una nga “Sandwich Story” diha sa Marcos, diin ang usa ka sugilanon gisugdan ug dayon gisapawan sa laing sugilanon, nga ang unang sugilanon matapos lamang human niana.

Ang gawas nga sugilanon bahin sa mga paryente ni Jesus nga nangandam sa pagatiman Kaniya tungud sa ilang pagtoo nga Siya naboang (Marcos 3:21). Ang sugilanon sa sulud mao ang bahin sa mga eskriba gikan sa Jerusalem nga nagsumbong kang Jesus nga nakigkunsabo sa yawa. (Ang pagtoon niini nga adlaw magtutok sa sugilanon sa sulud nga makita diha sa Marcos 3:22-30.)’

Sa Marcos 3:22, nagdala og sumbong ang mga eskriba batok kang Jesus nga ang Iyang gahum sa pagpangayo naggikan sa yawa. Gitubag sila ni Jesus uban sa bug-os nga pangutana, “Sa unsang paagi si Satanas makapagula kang Satanas?” Dili masabtan kon si Satanas magbuhat sa pakigbatok sa iyang kaugalingon. Nagpadayon si Jesus sa pagpahayag bahin sa nagkabahin nga gingharian sa sulud, sa usa ka balay, ug si Satanas sa iyang kaugalingon, sa pagpasabut kon unsa ka salikwaot kana nga panagkabahinbahin alang sa ilang kalampusan. Apan unya ang Ginoo mibalik ug naghisgot bahin sa paggapus sa usa ka kusgan nga tawo aron sa pagguba sa iya nga balay. Niini nga katapusang pananglitan si Jesus mao ang kawatan nga misulud sa balay ni Satanas, gigapus ang prinsipe sa kangitngit aron sa pagpagawas sa iya nga mga binihag.

`Basaha ang Marcos 3:28-30. Unsa man ang sala nga dili mapasaylo, ug unsay kahulogan niana?`

Ang sala nga dili mapasaylo mao ang sala batok sa Espiritu Santo, nagtawag sa buhat sa Espiritu nga buhat sa yawa. Timan-i nga diha sa Marcos 3:30 ang katarungan ngano nga naghimo si Jesus sa Iyang pahayag diha sa Marcos 3:28, 29 mao nga ang mga eskriba nagsulti nga Siya adunay usa ka mahugaw nga espiritu, nga sa pagkatinuud Siya adunay Espiritu Santo. Kon imo nga tawagon ang buhat sa Espiritu Santo nga buhat sa yawa, nan dili ka maminaw sa Espiritu Santo tungud kay walay usa sa iyang matarong nga pangisip mosunod sa pagmando sa yawa.

`Ngano nga ang kahadlok nga tingali makabuhat ka og “sala nga dili mapasaylo” magpadayag nga wala ka mobuhat niana? Ngano nga ang kahadlok mismo maoy pamatuud nga wala ka?`