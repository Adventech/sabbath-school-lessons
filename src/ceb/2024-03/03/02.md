---
title:  Pagayo sa usa ka Paralitiko
date:   14/07/2024
---

`Basaha ang Marcos 2:1-12. Unsa may gipangita sa paralitiko sa pagdala kaniya ngadto kang Jesus, ug unsa man ang iyang nadawat?`

Ang tawo paralitiko; busa, ang iya nga upat ka mga higala maoy nagbayong kaniya ngadto kang Jesus. Human sa ilang pagbuho sa atop aron itonton ang tawo ngadto sa presensya ni Jesus, nagsulti ang Marcos 2:5 nga nakita ni Jesus ang ilang pagtoo. Sa unsa nga paagi ang pagtoo makita? Sama sa gugma, makita kini diha sa mga buhat, sama sa dayag nga gibuhat sa mga higala.

Ang masabut nga panginahanglan sa mao nga tawo pisikal. Apan, sa iya nga pagduul kang Jesus, ang una nga mga pulong nga gilitok ni Jesus gipahinungod sa pagpasaylo sa mga sala. Walay gisulti ang tawo sa tibuuk nga hitabo. Sa baylo ang relihiyoso nga mga pangulo nga misupak (sa ila nga mga hunahuna) sa bag-o pa lang gisulti ni Jesus. Ila nga giisip ang Iyang mga pulong nga mapasipalahon, sa pagpakaulaw sa Dios, sa pagkuha sa mga kaakohan nga Iya lamang sa Dios.

Gitagbo ni Jesus ang mga magsusupak sa ilang kaugalingong natad pinaagi sa paggamit sa tipikal nga estilo sa mga rabi sa pagpakiglalis nga gitawag og “lesser to greater.” Usa ka butang ang pagingon nga gipasaylo ang mga sala sa tawo; laing butang ang aktuwal nga pagingon ngadto sa paralitiko sa paglakaw. Kon makahimo si Jesus sa pagpalakaw pinaagi sa gahum sa Dios, nan ang Iyang pagangkon nga makapasaylo Siya og mga sala nakakaplag sa pagpamatuud.

`Basaha ang Miqueas 6:6-8. Sa unsa nga paagi kini nga teksto makapasabut kon unsa ang nagkahitabo tali kang Jesus ug sa mga pangulo?`

Kini nga relihiyoso nga mga pangulo mawad-an sa ila nga pagila kon unsa gayod ang mahinungdanon: hustisya, kalooy, ug paglakaw nga mapaubsanon atubangan sa Dios. Nalinga gayod sa pagpanalipod sa ila nga pagsabut bahin sa Dios, nabutaan sila sa binuhatan sa Dios atubangan sa ila nga mga mata. Walay nagpakita nga ang mga tawo nagbag-o sa ila nga hunahuna bahin kang Jesus, bisan og naghatag na Siya kanila sa labaw sa igo nga pamatuud sa pagila nga si Jesus nagagikan sa Dios; dili lamang sa pagpahibalo kanila nga makahimo Siya pagbasa sa ila nga mga hunahuna (dili usa ka yano nga buhat sa kaugalingon niini), kondili pinaagi sa pagayo sa paralitiko sa ila nga presensya sa usa ka paagi nga dili nila ikalimod.

`Unsaon nato sa pagamping sa paglikay sa sama nga lit-ag diin nahulog kini nga mga tawo: nga nalinga gayod sa mga matang sa rilihiyon sa pagkaagi nga nawad-an sila sa pagsabut kon unsa gayod ang mahinungdanon sa matuud nga rilihiyon (tan-awa sa Santiago 1:27)?`