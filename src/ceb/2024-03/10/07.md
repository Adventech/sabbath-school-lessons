---
title:  Dugang Panghunahuna
date:   06/09/2024
---

Basaha ang sinulat ni Ellen G, White, “On the Mount of Olives,” diha sa _The Desire of Ages_, p. 627-636.

Daghang mga butang nagkahitabo dinhi sa kalibutan nga makasamok kaayo. Nangahadlok gayod ang katawhan kon unsa ang nagkahitabo. Unsaon nato, ingon nga mga Adbentista nga adunay usa ka matang sa “bintaha” bahin sa mga hitabo, naggamit niini nga mga butang sa pagtudlo ngadto sa mga tawo ngadto sa paglaum nga atong nabatonan diha kang Jesus, ug sa saad sa Iyang paganhi?

“Tungud kay wala man kita mahibalo sa tukma nga panahon sa Iyang paganhi, gisugo kita sa pagbantay. ‘Bulahan kadtong mga sulogoon, nga sa paganhi sa Ginoo makaplagan nga nagbantay. Lucas 12:37. Kadtong nagbantay alang sa pagbalik sa Ginoo wala magbantay nga walay gibuhat samtang nagpaabut. Ang pagpaabut sa paganhi ni Cristo mao ang paghimo sa mga tawo sa pagkahadlok sa Ginoo, ug sa Iyang paghukum diha sa paglapas. Mao kini ang pagpukaw kanila ngadto sa dakung sala sa pagsalikway sa Iyang tanyag sa kalooy. Kadtong nagapaabut alang sa Ginoo magputli sa ila nga mga kalag pinaagi sa pagtuman sa kamatuuran. Uban sa mabinantayon nga pagbantay sila magtinabangay sa mainiton nga pagbuhat. Tungud kay nahibalo man sila nga ang Ginoo anaa na sa pultahan, mapukaw ang ila nga kakugi sa pagtabang sa balaan nga mga sinugo sa pagbuhat alang sa kaluwasan sa mga kalag. Mao kini ang matinumanon ug maalam nga mga sulogoon nga maghatag ngadto sa panimalay sa Dios sa ‘ilang bahin sa kalan-on sa tukma nga panahon.’ Lucas 12:42. Sila nagmantala sa kamatuuran nga karon ilabina nga mapadapat. Sama kang Enok, Noe, Abraham, ug Moises ang matag-usa nagpamatuud sa kamatuuran alang sa iyang panahon, maingon man ang mga sulogoon ni Cristo karon maghatag sa pinasahi nga pasidaan alang sa ilang kaliwatan,”—Ellen G. White, _The Desire of Ages_, p. 634.

**Diskusyonan nga mga Pangutana**:

`Usa ka butang ang paghatag sa buluhaton sa Ginoo. Laing butang mao ang paghalad. Unsa ang kalainan, ug ngano nga hinungdanon kana nga kalainan?`

`Ngano nga wala man santaa sa Dios ang paglutos sa Iyang katawhan latas sa mga kasiglohan ug dinhi sa kalibutan karon? Sa unsa nga paagi ang modelo sa dakung away makatabang kanato pagsabut, ngano nga adunay paglutos?`

`Unsa nga mga timaan sa paganhi ni Cristo ang mahinungdanon kaayo alang kanimo niini nga kalibutan karon?`

`Hunahunaa ang kahimtang sa mga minatay ug ang kamatuuran nga ang mga minatay nangatulog hangtod sa pagbalik ni Cristo. Masira ang mga mata sa mga tawo sa kamatayon, ug unsa gayod ang sunod nga butang ilang mahibaloan? Sa unsa kini nga hunahuna makatabang kanato sa pagtan-aw kon sa unsa nga paagi, alang sa matag usa ka tawo, ang ikaduhang paganhi ni Cristo haduul sa kanunay?`