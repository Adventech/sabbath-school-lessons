---
title:  Ang Dakung Kasakitan
date:   04/09/2024
---

`Basaha ang Marcos 13:19. Unsa ang gipahinungdan niini nga bersikulo?`

Ang Marcos 13:9 bahin sa malaglagon nga pasipala maoy sentro nga gipunting sa kapitulo (tan-awa sa giton-an sa Hwebes). Ang Marcos 13:19 nagtimaan sa usa ka pagkabalhin sa punto, usab. Nagpasabut kini ngadto sa usa ka dakung kasakitan nga walay susama sukad sa pagtukod sa kalibutan. Nagpasabut kini sa labaw pa kadaku o kahalapad nga paglutos kaysa nahitabo na sa pagkaguba sa Jerusalem. Ang Marcos 13:19 mibalhin ngadto future tense, nagtudlo ngadto sa mga panghitabo nga labaw pa ka halayo gikan sa panahon ni Jesus.

Maingon nga ang Marcos 13:14 nagpalanog sa tagna sa Daniel 9, dinhi sa Marcos 13:19-23 ang dakung paglutos naghulagway sa pagpalanog sa mga tagna sa Daniel 7 ug 8, diin ang gahum sa gamay nga sungay naglutos sa katawhan sa Dios sulud sa “usa ka panahon ug mga panahon ug katunga sa usa ka panahon” (Daniel 7:25). Kining matagnaong panahon sa 1,260 ka mga adlaw sama ra sa 1,260 ka literal nga mga tuig (Numeros 14:34, Ezequiel 4:6). Kini nga panahon gikan sa A.D. 538 ngadto sa A.D. 1798. Sa A.D. 1798, gipadala ni Napoleon ang iyang heneral aron pagbihag sa papa. Niini nga panahon sa 1,260 ka mga tuig, ang gahum sa gamay nga sungay naglutos ug nagpatay niadtong dili mouyon sa sistema niini sa paggahum sa iglesya.

`Basaha ang Marcos 13:20-23. Unsa nga paglaum ang gitanyag sa Dios sa Iyang katawhan panahon sa paglutos, ug unsa nga pasidaan Iyang gihatag kanila sa pagtapus niini?`

Ang Marcos 13:20 nagsulti bahin sa paglutos nga gipahamubo alang sa katawhan sa Dios. Sumala sa kasaysayan, ang mga kalayo sa paglutos wala mohinay human sa pagtubo sa Protestante nga Repormasyon, nagpahamubo sa panahon sa kalisdanan. Sa pagkahuyang na sa gahum sa gamay nga sungay, daghan pa nga mga tawo misalmot sa mga reporma. Apan ang gahum sa gamay nga sungay mobarog ngadto sa gahum pagusab, sumala sa gipasabut sa tagna sa Pinadayag 13.

Sa Marcos 13:21-23, Nagpasidaan bahin sa laing hulga, bahin sa mini nga mga manalagna ug mini nga mga cristo, nga moabut sa dili ba Siya mobalik. Gipasidan-an ni Jesus ang Iyang mga sumosunod sa pagbantay kanila.

`Sa panahon nga si Jesus nagpasidaan bahin sa mini nga mga cristo. Ang Iyang kalihokan bag-o pa nga nagsugod, apan. Nakahimo Siya niana nga kahibulungang pagtagna, nga natuman (bisan karon adunay mga tawo nga nagangkon nga sila si Jesus). Sa unsa nga paagi kini nga tagna makadugang sa ato nga pagsalig sa Pulong sa Dios?`