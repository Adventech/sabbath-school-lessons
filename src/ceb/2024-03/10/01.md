---
title:  Ang Katapusang mga Adlaw
date:   31/08/2024
---

### Basaha sa Pagtoon Niini nga Semana
Marcos 12:41-44, Marcos 13:1-32, Daniel 9:24-27, Daniel 7:25, 1 Tesalonica 4:13-18.

> <p>Tekstong Sagulohon</p>
> “Ug unya makita nila ang Anak sa Tawo nga magaabut nga sinapwang sa mga panganud inubanan sa dakung kagahum ug himaya. Ug pagasugoon niya ang mga manolunda, ug pagahipuson niya ang iyang mga pinili gikan sa mga sugdanan sa upat ka mga hangin, gikan sa kinatumyan sa yuta hangtud sa kinatumyan sa langit” (Marcos 13:26, 27).

Ang leksyon niini nga semana magsugod sa usa ka hamubo nga sugilanon sa katapusan sa Marcos 12, diin si Jesus naghimo og usa ka halalum nga pahayag bahin sa usa ka gamay nga buhat sa usa ka babaye nga balo. Apan ang dugokan nga bahin sa leksyon niini nga semana, nagtagad sa Marcos sa Marcos 13, usa ka mahinungdanong tagna bahin sa dangatan sa templo sa Jerusalem ug uban pa. Kini nga kapitulo uban sa mga susama niini diha sa Mateo 24 ug Lucas 21, nagsulti bahin sa duha sa pagkapukan sa Jerusalem ug saylo pa, bisan hangtod sa katapusan sa kalibutan.

Ang gihimo sa Marcos 13 nga tin-aw mao nga ang tagna nagpadayon gikan sa panahon sa manalagna, kang Jesus, ngadto sa panahon sa katapusan, sa Iyang Ikaduhang Paganhi. Kini nga hulmahan nagsunod sa ginganlan “ang historicist nga paghubad sa tagna sa katapusan sa panahon,” ingon nga supak ngadto sa pagsulay sa pagbutang niini nga mga tagna kaniadto o sa dugay pa ngadto sa umalabot.

Sama sa daghang mga pagtolon-an ni Jesus diha sa Marcos, ang pahimangno ni Jesus maoy tubag sa usa ka pangutana o sa usa ka sayup nga pagsabut sa Iyang mga tinon-an. Kini nga mga pangutana o sayup nga mga pagsabut naghatag kang Jesus og higayon sa pagtudlo sa mga kamatuuran nga mahinungdanon sa Cristohanong kinabuhi ug kasinatian. Wala lang magtagna si Jesus sa umalabot kondili nagtudlo usab sa Iyang mga tinon-an sa kaniadto ug karon kon unsaon pagpangandam alang sa umalabot nga mga pagsulay.