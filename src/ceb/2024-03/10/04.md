---
title:  Ang Malaglagon nga Pasipala
date:   03/09/2024
---

`Basaha ang Marcos 13:14-18. Unsa ang sugyot nga gihatag ni Jesus sa paghulagway kon unsa ang “malaglagon nga pasipala”?`

Miabut si Cristo sa sentral nga punto bahin sa pagkaguba sa Jerusalem diha sa Marcos 13:14. Iyang gipahinungod ngadto “sa malaglagon nga pasipala.” Nagingon ang Ginoo nga ang magbabasa kinahanglan makasabut. Niini nga mga pulong, gitudlo ni Jesus ang mga tinon-an ngadto sa libro sa Daniel 9:37, Daniel 11:31, ug Daniel 12:11, nga kaamgid diha sa Daniel 8:13.

`Basaha ang Daniel 9:26, 27. Kinsa man ang “Usa nga dinihog,” ug kinsa man “ang prinsipe nga moabut”?`

Ang “usa nga dinihog” diha sa Daniel 9:26 mao ang Hebreo nga pulong masiah, sa Ingles, Mesiah. Sa usa ka mainampingong pagtoo sa Daniel 9:24-27, tin-aw nga kining usa ka dinihog nagpahinungod ngadto sa umalabot nga Cristo.

Apan kinsa man “ang prinsipe nga moabut,” nga nagdala og pagkaguba sa siyudad sa Jerusalem? Giguba ni Tito ang siyudad, ang Romanhong heneral. Busa, si Tito daw makataronganon nga mao ang gipasabut nga “moabut nga prinsipe diha sa Daniel 9:26, 27. Ang duha ka mga tawo mao ang nalangkit tungud kay ang paagi sa ilang pagtagad sa Mesias nagpasabut sa kalaglagan sa siyudad.

Apan, unsa man kining “malaglagon nga pasipala” nga gipasabut ni Jesus diha sa Daniel? Ikasubo, daghang mga eskolar nagtoo nga kining malaglagon gipahinungod ngadto kang Antiochus Epiphanes nga nagpasipala sa templo sa ikaduhang siglo B.C. Dili kana magsilbi. Gihulagway ni Jesus ang “malaglagon nga pasipala” ingon nga usa ka butang nga nahitabo human sa Iyang panahon dinhi, busa dili gayud mohaum sa usa ka butang nga nahitabo duha ka siglo sa wala pa ang ministeryo ni Jesus dinhi sa yuta.

Sa baylo, ang malaglagon malagmit nagpasabut sa pagmugna sa Romanhong pagano og mga sulondan sa Israel panahon sa pagsulong sa Jerusalem sa ulahi nga bahin sa A.D. 60. Mao kini ang timaan alang sa mga Cristohanon sa pagkalagiw, nga maoy ilang gibuhat.

`Sumala sa gitagna ni Jesus, nagun-ob ang Jerusalem. Unsaon nato pagtoon sa pagsalig Kaniya, ug sa Biblia, sa tanang mga panagna niini?`