---
title:  Duha ka Gagmay nga mga Salapi sa Panudlanan
date:   01/09/2024
---

`Basaha ang Marcos 12:41-44. Unsa ka daghan ang gihatag sa babaye nga balo, ug unsa ang gisulti ni Jesus bahin niadto?`

Ang templo sa Jerusalem maoy usa ka kahibulungan sa katahum nga tinukod. Mao kadto ang dakung talan-awon sa siyudad, ug ang dagkung mga bato nga gigamit sa pagtukod maoy usa ka katingalahan hangtod karon, ang uban nagtimbang og ginatus ka mga tonilada. Ang pagtukod pagusab ug ang pagpadaku sa templo ug sa templo sa bungtod nagsugod ilalum sa paggahum ni Herod the Great niadtong 20 B.C., apan ang pagtukod ug pagpaanyag sa mao nga gambalay nagpadayon hangtod sa A.D. 60.

Daghang mga tawo nagdala og dagkung mga halad nga idalit sa 13 ka sudlanan nga nahimutang sa Sawang sa mga Babaye duul sa templo. Dinhi naglingkod si Jesus sa Iya nga pagkakita sa balo nga miduul ug mihulog sa duha ka diyot. Balig 1/32 ka bahin kini sa usa ka denaryo, ang sagad nga suhol sa usa ka adlaw nga trabaho. Busa gamay ra gayod kadto nga halad sa mao nga babaye.

Apan, si Jesus, nahimuut sa iya nga halad. Daghang mga dato nagbutang og dagkung mga halad, apan Siya walay gisulti bahin sa ila nga mga gasa sa ilang pagbutang kanila. Apan ang halad niini nga balo nakapadayeg Kaniya, Nagingon Siya nga nakahatag siya og labaw kay kang bisan kinsa nga halad. Ngano man kadto nga pagkasulti? Nakita ni Jesus nga ang uban naghalad gikan sa ilang pagkadagaya o pagkadato apan siya gikan sa iyang pagkakabus. Daghan pa sila og nahabilin; apan siya naghatag sa tanan niya nga nabatonan sa pagkinabuhi. Kini nga kamatuuran nakahimo sa iyang gasa nga labing daku, bisan og gamay ra og bili ang mao nga salapi.

Kini nga sugilanon adunay halalum nga leksyon bahin sa pagdumala sa mga butang. Ang paghatag ngadto sa kawsa sa Dios wala magagad sa mga aksiyon sa mga pangulo sa pagkabalido niini, apan wala mouyon si Jesus sa pagpugong sa mga halad. Kon may kurakot man nga mga pangulo sa rilihiyon (si Caifas? Si Annas?), kadto maoy labing grabe niadto nga panahon. Ug nahibalo usab si Jesus niini.

Tinuud nga ang mga pangulo adunay usa ka sagrado nga katungdanan sa paggamit sa mga salapi sumala sa kabubut-on sa Dios. Apan bisan kondili sila, kadto nga nagahatag ngadto sa kawsa sa Dios gibulahan gihapon sa ilang paghatag, sama niini nga balo.

Ang pagpugong sa mga ikapulo ug mga halad, sa pikas nga bahin, kon ang mga pangulo magbuhat sa usa ka butang nga dili makapahimuut, nagkahulogan nga ang paghatag nahigot ngadto sa ilang mga aksiyon sa baylo nga gihimo diha sa pagkamapasalamaton ngadto sa Dios. Bisan unsa ka makatintal tingali kini, sayup gihapon ang pagbuhat niana.

`Unsa ang matudlo kanato niini nga sugilanon bahin sa kahinungdanon sa pagkamatinumanon kon unsa ang ato nga ihatag ngadto sa buluhaton sa Ginoo?`