---
title:  Ang Labing Daku nga Sugo
date:   29/08/2024
---

`Basaha ang Marcos 12:28-34. Unsa ang lalum nga pangutana sa mahigalaong eskriba, ug unsang doble nga tubag ang gihatag ni Jesus?`

Sa Ebanghelyo ni Marcos hangtod niini nga punto, kadaghanan sa relihiyoso nga mga pangulo, gawas sa pipila, supak kang Jesus. Matuud kini ilabina didto sa Jerusalem, diin si Jesus nakigatubang sa kapangulohan bahin sa pagsimba sa templo—nga maoy kasingkasing sa Judaismo nga pagtoo. Busa alang sa usa ka eskriba nga maminaw sa mga lalis ug magpabili sa mga tubag ni Jesus nagpakita sa pagkamatinudanon ug kaisog atubangan sa nagpadayon nga pagdumot kang Jesus. Labaw ka sayon ang pagtindog ug maminaw, bisan kon ang usa ka tawo adunay simpatiya kang Jesus. Apan kini nga tawo wala magbuhat niana.

Ang eskriba misulud sa kasingkasing sa rilihiyon sa iyang pangutana kon unsa ang labing importante nga sugo. Yano ug tin-aw ang tubag ni Jesus, sa pagkutlo sa Shema, ang pagsugid sa pagtoo sa Judaismo gikan sa Deuteronomio 6:4, 5. Ang labing daku nga sugo, matod ni Jesus, mao ang paghigugma sa Dios sa tibuuk mong kasingkasing, kalag, hunahuna, ug kusog—nga mao kini ang kinatibuk-an kon kinsa ikaw. Gihatagan ni Jesus og pakapin ang eskriba pinaagi sa pagsugid sa ikaduhang labing daku nga sugo, nagkutlo pagusab gikan sa Daang Tugon, sa Levitico 19:18, sa paghigugma sa imong silingan ingon sa imong kaugalingon.

Usahay mahibulong ang mga tawo kon unsaon niini paghimo sa pagsugo sa gugma. Ang kultural nga konteksto sa sugo diha sa Deuteronomio makatabang sa pagpasabut. Ang pinulongan naggikan sa karaang mga kasabutan tali sa mga pundok, ug ang pulong alang sa “gugma” nagpasabut ngadto sa pagkamatinumanon sa mga gisugo sa kasabutan, sa matinumanong pagtuman kanila. Busa, bisan tuod wala kini magdumili sa konsepto sa halalum nga paghigugma tali sa duha ka mga partido labaw pa ang pagtutok niini bahin sa mga buhat nga magpakita sa pagkamaunongon.

Matinud-anon ang eskriba ug nakakita sa katin-aw ug pagkayano sa tubag ni Jesus ug nagingon niini. Tungud kay gipamatud-an sa sinsero nga eskriba ang pagkabalido sa tubag ni Jesus, mahimo nga masabtan sa usa ang dili pag-uyon niya sa relihiyoso nga pangulo, usa ka butang nga walay laing tawo nga gustong mobuhat. Gipamatud-an usab ni Jesus ang eskriba alang sa iyang matinud-anon nga tubag, sa pagingon nga dili siya halayo gikan sa gingharian sa Dios Ang dili layo wala magpasabut nga sa sulud. Ang gikinahanglan pa sa eskriba mao ang pagila kon kinsa si Jesus ug pagsunod Kaniya, usa ka dugang nga lakang sa panaw sa pagtoo.

`Unsaon nato pagkat-on sa paghigugma sa Dios ug sa atong mga silingan ingon sa atong mga kaugalingon? Ngano man ang krus kaniadto maoy yawi ngadto sa pagsunod niini nga mga sugo?`