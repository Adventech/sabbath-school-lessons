---
title:  Dugang Panghunahuna
date:   23/08/2024
---

Basaha ang sinulat ni Ellen G. White, “Blessing the Children,” ug “One Thing Thou Lackest,” diha sa _The Desire of Ages_, p. 511-523.

“Kanunay mahigugmaon si Jesus sa kabataan. Iyang gidawat ang ilang binata nga kahingawa ug ang ilang abli, dili mausab nga gugma. Ang maanindot nga pagdayeg gikan sa ilang mga ngabil maoy honi sa Iyang mga dalunggan, ug nakapabag-o sa Iya nga espiritu kon daogdaogon sa salingkapaw nga mga tawo. Bisan diin moadto ang Manluluwas, ang kaligdong sa Iyang nawong, ug ang Iyang mapuangoron, maloloy-ong panglihok nakadani sa gugma ug pagsalig sa mga bata.”—Ellen G. White, _The Desire of Ages_, p. 511.

“Kadtong sama sa batan-ong pangulo, nga anaa sa hatag-as nga pangatungdanan sa pagsalig ug adunay dakung mga kabtangan, daw daku ra kaayo ang pagantos sa pabiya sa tanan aron sa pagsunod kang Cristo. Apan mao kini ang sulondan sa pamatasan alang sa tanang mahimong Iyang mga tinon-an. Walay kulang nga pagtuman ang dawaton. Ang pagtahan sa kaugalingon maoy unod sa mga pagtolon-an ni Cristo. Sagad ihatag kini ug imando sa sinultihan nga daw adunay pagbulot-an, tungud kay walay laing paagi sa pagluwas sa tawo kaysa pagputol niana nga mga butang, nga kon abiabihon, makapaluya sa tibuuk nga pagkatawo.”—_The Desire of Ages_, p. 523.

**Diskusyonan nga mga Pangutana**:

`Unsa nga mga paagi nga ikaw makatabang sa kabataan ug batan-on nga magpabiling dugtong ngadto kang Cristo ug sa kongregasyon sa iglesya? Ngano nga importante kaayo kini nga atong buhaton?`

`Usahay ato nga madunggan ang mga tawo nga moingon nga siya walay pagtagad bahin sa salapi. Dili kana tinuud. Ang tanan adunay pagtagad sa salapi, ug walay sayup niana. Nan unsa man diay, ang mahimong problema sa salapi, ug ngano nga ang matinumanong mga Cristohanon, dato o kabus, magmatngon kon unsaon nila pagtagad sa salapi?`

`Kon pangutan-on ka ni Jesus, “Unsa may gusto mo nga Akong buhaton alang kanimo?`

`Hisguti og dugang ang mga pulong ni Jesus diha sa Marcos 10:43-45. Unsa man ang kahulogan sa pagkinabuhi sama niini? Unsaon nato pagkat-on sa pagalagad sa sukwahi nga alagaran? Unsa ang gipasabut niini bahin sa paagi sa atong pagkinabuhi ug pagpakig-uban o pakighimamat sa uban?`