---
title:  Plano sa Dios Alang sa Kaminyoon
date:   18/08/2024
---

`Basaha ang Marcos 10:1-12, usab ang Genesis 1:27 ug Genesis 2:24. Unsa ang natago nga lit-ag ilalum sa pangutana sa mga Pariseo bahin sa diborsyo, ug unsa ang gitudlo ni Jesus nga leksyon sa Iya nga tubag?`

Niini nga pahayag, gipangutana sa mga Pariseo si Jesus kon uyon ba sa balaod alang sa usa ka lalaki nga mobulag sa iya nga asawa. Alang sa ubang mga Pariseo ang panagbulag o diborsyo giila nga uyon sa balaod. Ang pangutana mao kon sa unsa nga mga hinungdan o katarungan. Ang School of Shammai nangatarongan nga labaw ka pagdiliâ€” alang lamang sa dili makaanak, pinasagdan bahin materyal nga panginahanglanon, walay pagtagad sa pagbati, o pagkadili matinumanon sa kaminyoon. Ang School of Hillel labaw ka masinabuton, pagtugot sa diborsyo halos sa bisan unsa nga mga katarungan, bisan og ang ilang proseso sa pagtugot og diborsyo labaw ka kuti, sa pagtabang sa pagpahinay sa katuyoan.

Busa, daw ingon og walay katarungan nga ilang gipangutana si Jesus kon madawat ba gayod ang diborsyo. Natago ilalum niini nga pangutana mao ang lit-ag sa pagpasulud ni Jesus sa kagubot uban kang Herod Antipas, ang pangulo sa rehiyon ngadto sa silangan sa Jordan, diin didto si Jesus niadto nga panahon. Gibulagan ni Antipas ang iyang asawa ug nagminyo kang Herodias, ang asawa sa iya nga igsoong lalaki. Si Herodes maoy nagpaputol sa ulo ni Juan Bautista tungud sa iyang pagbadlong sa iyang immoral nga relasyon (tan-awa sa Mateo 14:1-12).

Gilihayan ni Jesus ang ilang pangutana sa Iyang kaugalingong pangutana, sa pagpangutana sa mga Pariseo kon unsa ang gisugo ni Moises bahin niini nga butang. Ang pahayag nga mao ang gigamit sa mga Pariseo sa ilang tubag mao ang Deuteronomio 24:1-4, nga naghulagway og usa ka partikular nga kahimtang sa pagminyo pagusab human sa panagbulag. Ang mga Israelita sa kapanahonan ni Moises nagbatasan na sa diborsyo. Ang kaso nga gihulagway sa balaod diha sa Deuteronomio 24 gihimo sa paghatag og panalipod alang sa babaye. Apan sa kapanahonan ni Jesus gituis kini sa School of Hillel aron pagpasayon sa pagkuha og diborsyo alang sa bisan unsa nga katarungan. Busa, ang balaod gimugna aron mapanalipdan ang babaye sa pagpasayon sa pagpasagad kaniya.

Sa baylo nga lalisan ang mao nga kaso bahin sa balaod diha sa Deuteronomio 24, gipasabut ni Jesus balik ngadto sa orihinal nga kahimut-an sa Dios alang sa kaminyoon. Sa Genesis 1 ug 2, Iyang gisaysay nga sa sinugdan nagbuhat ang Dios og usa ka lalaki ug usa ka babaye (Genesis 1:27), duha ka mga tawo. Dayon Iyang giusa kini nga kamatuuran diha sa Genesis 2:24, nga ang lalaki mobiya sa iya nga mga ginikanan ug moipon sa iyang asawa, ug ang duha mahimong usa ka unod. Kini nga konsepto sa panaghiusa mahimo nga sukaranan sa pagpalig-on ni Jesus sa bugkos o higot sa kaminyoon. Kon unsa ang gihiusa sa Dios, kinahanglan dili bulagon sa mga tawo.

`Unsa ang mahimo sa inyo nga kongregasyon sa pagpalig-on sa mga kaminyoon taliwala kaninyo? Unsaon nimo pagtabang niadtong nabungkag na ang kaminyoon?`