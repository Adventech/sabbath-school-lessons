---
title:  'Pagpanudlo sa mga Tinon-an: Bahin II'
date:   17/08/2024
---

### Basaha sa Pagtoon Niini nga Semana
Marcos 16; Genesis 1:27; Genesis 2:24; Galacia 4:1, 2; Roma 6:1-11; Isaias 11:1-16.

> <p>Tekstong Sagulohon</p>
> “Kay ang Anak sa Tawo mianhi dili aron pagaalagaron kondili sa pag-alagad ug sa paghatag sa iyang kinabuhi ingon nga lukat alang sa daghan” (Marcos 10:45).

Ton-an niini nga semana ang Marcos 10, pagtapus sa pinasahi nga bahin diin si Jesus nagtudlo sa Iyang mga tinon-an agi og pangandam alang sa krus. Mga katunga sa kapitulo nagtagad sa mga tinon-an sa ila nga mga kaugalingon, ug ang uban sa mga isyu nga importante ngadto sa pagkahimo nga mga tinon-an apan gisulti pinaagi sa mga panglantaw sa uban nga nakigsulti kang Jesus. Miabut ang mga Pariseo sa pakiglalis Kaniya bahin sa hilisgutan sa diborsyo. Gidala sa mga ginikanan ang ila nga kabataan aron panalanginan ni Jesus. Usa ka tawong dato nga nangutana bahin sa kinabuhi nga walay katapusan, ug usa ka tawong buta nga naghangyo nga makakita.

Kini nga kapitulo sa Marcos nagdala og importante nga mga pagtolon-an kon unsa ang kahulogan sa pagsunod kang Jesus, sa partikular sa pagkinabuhi dinhi ug karon: kaminyoon, kabataan, unsaon pagtagad sa mga bahandi, ug ang ganti ug bili sa pagsunod Kaniya. Naglabaw niini nga tanan mao ang pagayo sa ikaduhang buta nga tawo (Marcos 10:46-52, itandi sa Marcos 8:22-26), nga naghatag sa pagtapus sa libro alang sa mao nga bahin (Marcos 8:22-10:52) ug usa ka matahum nga hulagway kon unsa ang mga bili ug padulngan sa pagsunod kang Jesus.

Sa tingub, kini nga mga leksyon magandam sa mosunod kang Jesus—bisan ang mga tinon-an niadtong milabay nga 2,000 ka tuig o sa mga tinon-an sa ika-21 ka siglo— sa mga hagit nga moabut sa pagkatinon-an.