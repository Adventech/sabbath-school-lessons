---
title:  Ang Paglubong
date:   19/09/2024
---

`Basaha ang Marcos 15:42-47. Unsa ang kahulogan sa pagpanginlabut ni Jose nga taga-Arimatea, ilabina nga ang tanang tinon-an ni Jesus wala na makita?`

Human niadtong tanang panghitabo, ang labing “kasarangan” nga mga butang nagsunod. Alang sa mga bag-o pa, ang mga tawo nga patay ilubong gayod. Apan daghang mga hinungdan nagsunod nga makatandog sa espirituhanong pagbati, ug ang uban pa mahinungdanon kaayo sa kasaysayan.

Niini nga pahayag, mipakita si Jose nga taga-Arimatea sa una ug katapusang panahon diha sa Ebanghelyo ni Marcos. Usa siya ka tinahud nga sakup sa Sanhedrin ug usa sa mga gitawag og “adunahan sa dakbayan.” Ingon nga dato ug tinahud, siya adunay maayo nga relasyon sa gobernador, nga maoy hinungdan nga sayon ra kaayo siya nga nakigsabut kang Pilato sa pagpangayo sa lawas ni Jesus. Makatandog nga detalye nga ang usa ka myembro sa konsilyo adunay dakung pagtagad sa paglubong kang Jesus. Hain naman ang tanang sinaligan nga mga tinon-an ni Jesus niini nga kahimtang?

Usa ka detalye sa kasaysayan nga hilabihan ka importante dinhi mao ang pamatuud bahin sa kamatayon ni Jesus. Ang Marcos 15:43 nagsulti sa pagpangayo ni Jose sa lawas ni Jesus. Apan natingala si Pilato sa pagkadungog nga patay na si Jesus (Marcos 15:44). Busa, iyang gipatawag ang kapitan nga mao nagbantay sa paglansang ug gipangutana kon patay na ba si Jesus. Gimatuud sa kapitan nga tinuud.

Ang katarungan importante tungud sa ulahi nga pangangkon sa uban nga wala mamatay si Jesus sa krus kondili nakuyapan lang. Ang pamatuud sa kapitan ngadto sa gobernador sa Roman lahi kaayo sa gipatootoo sa uban. Nagtoo ang mga Romano, gani, nahibalo gani sila kon unsaon pagpatay sa mga sad-an.

Nagdala si Jose og panapton nga lino aron puston si Jesus ug ipahigayon ang Iyang lawas sa usa ka lubnganan nga gikalot sa bato. Daku kini nga lubnganan sa paglubong (Marcos 16:5). Kuyog kang Jose, nagsulti ang magsusulat nga may duha ka babaye nga nakakita sa mao nga dapit—si Maria Magdalena, ug si Maria, ang inahan ni Jesus. Kini nga duha, uban kang Salome, nagtan-aw sa paglansang sa halayo; sila nga tulo moadto sa lubnganan sa Dominggo aron, kay ilang gihunahuna, pagtapus sa ilang buluhaton sa paghaplas kang Jesus (Marcos 16:1).

Ngano nga adunay pangalan niini nga tulo ka mga babaye? Sila mao ang mahimo nga mga saksi sa walay sulud nga lubnganan sumala sa Marcos 16, ug busa importante nga mga saksi sa pagkabanhaw ni Jesus.

`Daw unsa ka kasulian nga ang mga sumosunod ni Jesus “dili makaplagan” samtang ang usa ka sakup sa Sanhedrin, sa pundok nga naghukum kang Jesus, nahimo nga “bayani” dinhi. Unsaon nato pagkasiguro, nga niining hinungdanon kaayo nga mga panahon, dili kita mahisama kanila nga dili makaplagan?`