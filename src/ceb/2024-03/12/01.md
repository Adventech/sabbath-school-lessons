---
title:  Gihukman ug Gilansang
date:   14/09/2024
---

### Basaha sa Pagtoon Niini nga Semana
Marcos 15, Lucas 13:1, Salmo 22:18, Juan 20:24-29, Juan 1:1-3, Daniel 9:24-27.

> <p>Tekstong Sagulohon</p>
> “Ug sa ikatulo na ang takna sa hapon, si Jesus mituwaw sa makusog nga tingog nga nag-ingon, “Eloi, Eloi, lama sabactani?" nga sa ato pa “Dios ko, Dios ko, nganong gitalikdan mo ako?” Marcos 15:34).

Ang Marcos 15 maoy kasingkasing sa Passion Narrative. Naghatag kini sa hitabo sa paghukum kang Jesus, sa pagsilot Kaniya, sa pagtamay sa mga sundalo, sa paglansang Kaniya, sa Iyang pagkamatay ug paglubong. Ang mga hitabo niini nga kapitulo giasoy sa tin-aw nga pagkasulti, malagmit tungud kay ang magsusulat nagtugot sa mga kamatuuran sa pagsulti alang sa ilang mga kaugalingon.

Sa tibuuk niini nga kapitulo, naglihok ang mga kasulian o irony sa hinungdanong kalabutan. Tungud niini, makatabang ang pagbaton og usa ka tin-aw nga kahulogan kon unsa ang kasulian.

Ang kasulian sagad adunay tulo ka bahin: (1) Duha ka ang-ang sa kahulogan, (2) ang duha ka mga ang-ang nagkasumpaki o nagkalahi sa usag-usa, ug (3) ang usa ka tawo dili makakita sa kasulian ug dili makaila kon unsa ang nagkahitabo ug dili makahibalo nga siya mao ang magantos sa mga sangputanan.

Niini nga semana, gikan sa pangutana ni Pilato, “Ikaw ba ang hari sa mga Judio?” ngadto sa mga nagyagayaga nga mga sundalo sa pagbutang ibabaw sa krus ngadto sa nagyagayaga nga relihiyoso nga mga pangulo.

“Nagluwas Siya sa uban; sa Iyang kaugalingon dili makaluwas” ngadto sa wala gidahum nga pagpakita ni Jose sa Arimatea, puno ang kapitulo sa masakit nga mga kasulian nga bisan pa niini nagpadayag sa gamhanang mga kamatuuran bahin sa kamatayon ni Jesus ug sa kahulogan niini.