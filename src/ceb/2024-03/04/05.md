---
title:  Lamparahan ug Sukdanan nga Bukag
date:   24/07/2024
---

`Basaha ang Marcos 4:21-23. Unsa ang gipasantop ni Jesus sa pinasahi diha sa sambingay sa lamparahan?`

Ang mga balay sa mao nga bahin sa kalibutan panahon ni Jesus nagkalainlain sa gidak-on ug sa pagkatukod, ang tanan nagdepende sa nahimutangan ug bahandi. Ang mga balay nagsunod sa Grego nga sulondan sa pagkatukod palibut sa nataran apan nagkalainlain ang mga lebel sa pagkaanindot. O si Jesus malagmit naghisgot bahin sa gagmay nga mga balay sa mga mamumuo. Ang dako o gamay nga balay, ang isyu mao ang prinsipyo: moabut ang adlaw nga igapadayag ang kamatuuran bahin kang Jesus.

Nangutana si Jesus og duha ka mga pangutana diha sa Marcos 4:21. Ang una nagpaabut og negatibo nga tubag—“Ang lamparahan wala ibutang ilalum sa gantangan o ilalum sa higdaanan, dili ba?” Ibutang kini sa butangan sa suga, dili ba?” Naghatag si Jesus og usa ka dili masabtan o makaphimuut nga talan-awon sa pagpasabut sa Iyang punto. Ang mga suga o lamparahan maghatag og kahayag, o mawad-an sila og katuyoan. Ang Marcos 4:22 nagpasabut sa sambingay pinaagi sa pagpahinungod ngadto sa mga sekreto nga mabutyag sa publiko. Bisan kinsa nga ang iyang email o computer nga gi-hack nahibalo sa mga sekreto nga mabutyag sa publiko! Apan ang gipasabut ni Jesus mao ang Ebanghelyo.

`Basaha ang Marcos 4:24, 25. Unsa ang leksyon nga gipasabut ni Jesus sa sambingay sa sukdanan sa bukag?`

Sa daghang mga dapit sa kalibutan, lab-as nga mga ani ang gibaligya sa mga merkado. Ang mga tigbaligya sagad adunay sukdanan sa produkto nga ilang gibaligya. Kini maoy naandang batasan sa mao nga mga tigbaligya sa pagdugang og diyutay pa sa usa ka baligya aron sa pagtabang sa tigpamalit nga mobati nga siya giatiman nga makataronganon. Gikuha ni Jesus ang pagpasabut kon unsa ka maayo motagad sa tigbaligya ngadto sa mga tigpamalit sa paghimo og punto bahin sa pagkaabli ngadto sa kamatuuran. Kon ang tawo bukas ug mosunod sa kahayag, makakuha pa gani siya og dugang. Apan kon iya nga isalikway ang kahayag, bisan ang ila nga nabatonan kaniadto pagakuhaon.

`Unsaon nato pagkakat-on sa labi pa ka maayo sa prinsipyo nga sa sukdanan nga imong gamiton, niini takson o sukdon usab ikaw? Hunahunaa kini labot sa tanan nimo nga mga pagtagad sa uban.`