---
title:  Ang Sambingay sa Magpupugas
date:   21/07/2024
---

`Basaha ang Marcos 4:1-9. Unsa ang nagkalainlaing mga yuta, ug unsay nahitabo sa mga binhi nga nahulog ngadto kanila?`

Kon magbasa sa mga sambingay ni Jesus diha sa mga Ebanghelyo, sagad molukso dayon ang mga tawo ngadto sa paghubad nga gihatag ni Jesus. Gani, dili ba mao man ang punto niini nga mga sugilanon—sa pagtudlo sa pipila ka espirituhanong kamatuuran alang sa Cristohanong kinabuhi? Oo, apan usahay, gawas sa hamubo nga mga komentaryo sama sa “Ang gingharian sa Dios sama sa,” o “Siya nga adunay igdulongog, magpatalinghug,” si Jesus wala magpatin-aw sa sambingay.

Busa, maayo nga hinayhinayon ug yano nga hunahunaon ang sugilanon mismo aron nga masabtan ang padulngan ngadto sa nagkalainlaing kinaiyahan sa punto sa sugilanon. Ang pagbuhat niini sa sambingay sa magpupugas maghatag sa nagkalainlaing mga idiya. Ang binhi sama ra sa matag usa ka kahimtang apan nahulog sa nagkalainlaing matang sa yuta. Ang mga matang sa yuta daku og mahimo nga impluwensiya sa gisangputan sa binhi. Sa baylo sa usa nga nagpadayon nga sugilanon, ang sambingay sa pagkatinuud mao ang upat ka indibiduwal nga mga sugilanon nga gisugilon ngadto sa pagkatapus sa matag usa ka kahimtang. Ang gitas-on sa panahon alang sa pagkompleto sa sugilanon makapataas sa matag sunudsunud nga sugilanon.

Ang binhi nga nahulog sa dalan gituka lang dayon sa mga langgam. “Ug sa nagsabud siya, may mga binhi nga diha mahulog sa daplin sa dalan ug ang mga langgam nanugok ug ilang gipanagtuka kini” (Marcos 4:4).

Ang binhi nga nahulog diha sa kabatoan midangat lang og pipila ka adlaw o mga semana aron modangat sa pakyas nga sangputanan, tungud sa kainit sa adlaw.

Ang binhi nga nahulog diha sa kasampinitan nagkinahanglan og mas taas pa nga panahon sa pagdangat sa dili mabungahong katapusan niini, apan natuok sa mga tunok.

Ang binhi nga nahulog sa maayo nga yuta mao ang milungtad nga labing dugay sa pagkabuhi sa tanan, tingali sa tibuuk nga panahon sa pagtubo, sama sa normal nga sumbanan sa usa ka taNumeros

Tulo sa mga sugilanon adunay kalabutan sa kapakyasan; ang katapusan lamang mao ang bahin sa kalampusan, maayo ug dagaya nga ani. Ang kadugayon sa mga sugilanon, sa magkadugay ang panahon alang sa matag usa sa nagsunod nga sugilanon, ug tungud kay usa lang ang milampus, ang tanan nagpunting sa risgo sa kapakyasan apan sa dagaya nga sangputanan sa kalampusan.

Ang sambingay daw nagtudlo ngadto sa bili sa pagkatinon-an ug sa risgo nga nalambigit, apan sa dagaya nga ganti sa pagsunod kang Jesus.

`Unsa pa nga ubang espirituhanong mga leksyon nga atong maton-an gikan sa kinaiyahan?`