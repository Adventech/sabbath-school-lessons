---
title:  Dugang Panghunahuna
date:   16/08/2024
---

Basaha ang sinulat ni Ellen G. White, “Ministry,” ug “Who is the Greatest,” diha sa _The Desire of Ages_, p. 426-446.

“Ang pagkamapainubsanon nagauna sa kadungganan. Ang pagkabutang sa hataas nga pangatungdanan atubangan sa mga tawo, pilion sa Langit kinsa ang magbubuhat, sama kang Juan Bautista, nagbaton og ubus nga dapit atubangan sa Dios. Ang labing sama sa usa ka bata nga tinon-an maoy labing makugihon sa buluhaton alang sa Dios. Ang langitnong mga binuhat makahimo pagabag Kaniya nga dili magtinguha sa pagpataas sa kaugalingon, kondili sa pagluwas og mga kalag.”—Ellen G. White, _The Desire of Ages_, p. 436.

“Ang tanang nahatag kanato nga bintaha ibabaw sa uban,—bisan sa edukasyon ug pagkadungganon sa kinaiya, ang Cristohanong pagkabansay, relihiyoso nga kasinatian,—utangan kita niadtong wala kaayo gipaboran; ug kutob sa makaya sa atong gahum, atong alagaran sila. Kon kita kusganon, moabag kita sa mga kamut sa maluyahon. Ang mga manulunda sa himaya, nga kanunay magtan-aw sa nawong sa Amahan sa langit, ang kalipay diha sa pagalagad ngadto sa Iyang mga gagmay. Ang nagkurog nga mga kalag, nga daghan og dili maayong mga taras sa kinaiya, maoy ilang pinasahi nga tugon. Ang mga manulunda anaa kanunay diin sila labing gikinahanglan, uban niadtong adunay labing malisud nga gubat batok sa kaugalingon, ug kinsang mga palibut maoy labing makapaluya. Ug niini nga ministeryo motabang ang tinuud nga mga sumosunod ni Cristo.”-_The Desire of Ages_ p. 440.

**Diskusyonan nga mga Pangutana**:

`Basaha pagusab ang Marcos 8:27-29. Unsa ka sagad ikaw magsugid ngadto sa uban sa imong pagtoo kang Jesus ingon nga mao ang Cristo?`

`Unsa ang husto nga pagkabalansi tali sa ibabaw sa bungtod nga kasinatian sa pagkigsulti kang Cristo ug sa ubus sa patag nga kasinatian sa pagalagad ngadto sa panginahanglan sa uban?`

`Sa klase, isaysay ang tubag sa pangutana bahin sa pagkalabing daku sa katapusan sa giton-an sa Myerkoles. Unsa ang imong naila nga kalainan tali sa paagi sa pagtan-aw sa kalibutan sa kahalangdon ug sa pagtan-aw sa Dios? Kinsa ang pila ka mga tawo nga giila sa kalibutan nga halangdon nga tingali wala ilha sa Dios? Agi og pagtandi, kinsa man ang ilhon sa Dios nga halangdon o bantugan nga dili tagdon sa kalibutan o gani tamayon hinoon? Unsa ang ikasulti kanato niini nga kalainan bahin kon unsa ka kuyos ug hiwi sa mga idiya sa kalibutan??`

`Sa unsa nga paagi makakat-on kita sa pagisip sa sala nga seryoso kaayo nga, sumala sa gisulti ni Jesus, mas maayo pa nga ikaw maangol kaysa magpakasala?`