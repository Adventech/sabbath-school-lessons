---
title:  'Pagpanudlo sa mga Tinon-an: Bahin I'
date:   10/08/2024
---

### Basaha sa Pagtoon Niini nga Semana
Marcos 8:22-38; Mateo 20:29-34; Juan 12:25; Marcos 9:1-50; Malaquias 4:5, 6; Lucas 9:30, 31.

> <p>Tekstong Sagulohon</p>
> “Ug ngadto kaniya iyang gitawag ang panon sa katawhan uban sa iyang mga tinun-an, ug siya miingon kanila, “Kon adunay buot mosunod kanako, kinahanglan magadumili siya sa iyang kaugalingon, ug magpas-an sa iyang krus, ug magasunod kanako” (Marcos 8:34).

Ang una nga katunga sa Marcos nagtutok sa pagtagad kon kinsa si Jesus. Ang Iyang gamhanang pagpanudlo ug mga milagro nagtudlo ngadto sa sama nga direksiyon: Siya mao ang Mesias. Niini nga mahinungdanong pagkausab sa sugilanon, mangutana si Jesus sa mga tinon-an kon kinsa Siya sa ila nga pagtoo.

Si Pedro mohatag og tin-aw nga tubag sa mao nga pangutana, ug magsugod dayon si Jesus sa pagpasabut kon diin padulong ang Iyang mga tunob, nga atong nahibaloan mao ang krus.

Sa katapusang bahin sa Marcos 8 hangtod sa katapusan sa Marcos 10, gitutokan ni Jesus ang pagtudlo sa Iya nga mga tinon-an bahin sa Iyang panaw. Niini nga mga kapitulo, maghatag Siya og mga pagtagad bahin sa krus. Sundan kini sa pinasahi nga pahimangno bahin sa pagkatinon-an. Kini nga gamhanang mga leksyon magpabilin nga mahinungdanon karon.

Kini nga bahin sa ikaduha nga Ebanghelyo natiman-an pinaagi sa pagayo sa duha ka nagkalahi nga mga tawo, ang usa sa tunga sa Marcos 10. Kini nga mga milagro nga “bookends” nagpakita sa talan-awon kon sa unsa nga paagi ang pagkatinon-an maglakip sa espirituhanong pagpanabut bahin sa pagila kon kinsa si Jesus ug asa Siya padulong. Ingon sa paghagit sa Iya nga mga pagpanudlo sa napulo og duha sa milabay nga 2,000 ka mga tuig, busa nagpadayon sila sa pakigharong sa mga tinon-an karon uban sa halalum nga bili, ug kaayohan, sa pagsunod kang Jesus.