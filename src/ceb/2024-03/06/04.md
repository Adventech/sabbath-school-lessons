---
title:  Mga Momho Alang sa mga Iro
date:   06/08/2024
---

`Basaha ang Marcos 7:24-30. Unsa ang importante nga mga leksyon ang makaplagan diha niini nga sugilanon?`

Sa pagsunod sa makahagit nga pamahayag sa giton-an gahapon, ang sugilanon dinhi niini nga pahayag nagpatungha usab og makasamok nga mga pangutana. Ngano nga ang tubag ni Jesus mapintas man kaayo ngadto niini nga babaye, sa kadaghan sa mga pulong gitawag Niya kini nga usa ka iro?

Wala Niya ipasabut sa dayag, apan duha ka mga kinaiyahan sa Iya nga tubag ngadto kaniya nagsugyot kon unsa ang Iya nga gitudlo. Diha sa Marcos 7:27, nagingon Siya nga ang mga anak kinahanglan pakan-on “pag-una,” daw makataronganon nga adunay “ikaduha.” Ang usa pa ka kinaiyahan mao nga naggamit si Jesus og usa ka ubus nga matang sa pulong iro, wala magkahulogan og mga itoy kondili, sa gipasabut, ang mga iro gitugotan sulud sa balay lahi sa mga iro nga anaa sa kadalanan. Gisabut sa babaye kini nga duha ka timaan sa iya nga tubag kang Jesus, nga makatabang sa pagpasabut sa iya nga tubag.

Ang tubag sa babaye daw hait. Miingon siya: “Ginoo, bisan pa ang . . . mga iro ilalum sa lamisa magakaon man sa mga momho sa mga bata” (Marcos 7:28).

Giunsa man niini nga babaye sa paghunahuna niini nga tubag ngadto kang Jesus? Siguro nga ang iyang gugma sa iya nga anak maoy nagtukmod kaniya sa pagpadayon. Apan Iya nga gidasig usab siya. Miingon si Jesus og “una,” sa pagpasabut nga adunay “ikaduha.” Dugang pa, Iyang gipasabut nga usa siya ka iro ilalum sa lamesa. Maingon nga ang iro diha sa sulud sa balay ilalum sa lamesa, busa didto siya sa tiilan ni Jesus nagpakilooy alang sa iyang anak nga babaye. Busa iyang giangkon ang katungud sa iro sa pagkaon sa momho nga nahulog sa salog.

Ang tubag sa babaye nagpadayag sa iya nga pagtoo. Nagtawag sa dakung milagro sa pagayo sa iyang anak nga babaye gikan sa layo nga usa ka “momho” nagpaila sa gahum ni Jesus nga labing daku (Kon kadto nga milagro usa ka momho, unsa pa ang tibuuk nga tinapay?) ug nga ang paghatag sa iya nga hangyo usa ka gamay nga butang. Natandog si Jesus ug gihatagan siya sa iya nga gipangayo.

“Pinaagi sa Iyang mga pagtagad kaniya, Iyang gipakita nga siya nga giila nga sinalikway gikan sa Israel dili na dumuloong, kondili usa ka anak sa panimalay sa Dios. Ingon nga usa ka bata iyang pribilehiyo ang pagkigambit sa mga gasa sa Amahan.” –Ellen G. White, _The Desire of Ages_, p. 401.

`Ngano nga ang pagpihig batok sa ubang mga rasa ug nasyonalidad sukwahi gayod sa pagtolon-an ni Jesus? Unsaon man nato sa pagtinguha nga mahinloan kini nga daotan?`