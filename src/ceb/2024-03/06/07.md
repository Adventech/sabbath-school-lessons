---
title:  Dugang Panghunahuna
date:   09/08/2024
---

Basaha ang sinulat ni Ellen G. White, “Tradition,” “Barriers Broken Down,” ug “The True Sign,” diha sa _The Desire of Ages_, p. 395-409.

“Taliwala sa mga sumosunod sa atong Ginoo karon, sama kaniadto, unsa ka halapad ang pagkaylap niini nga malinglahon, malimbongon nga sala! Unsa ka sagad ang atong pagbuhat alang kang Cristo, ang ato nga pagnagsultihay ngadto sa usag-usa, nahugawan pinaagi sa mga sekreto nga handum sa pagpataas sa kaugalingon! Daw unsa ka andam ang paghunahuna alang sa pagpahalipay sa kaugalingon, ang handum alang sa tawhanong paguyon! Ang gugma alang sa kaugalingon, ang handum alang sa usa ka sayon nga paagi kaysa gitudlo sa Dios nga maghatud ngadto sa pagpuli sa tawhanong mga teoriya ug mga tradisyon alang sa balaang mga lagda. Ngadto sa Iya nga mga tinon-an ang mga pulong sa pasidaan ni Cristo gisulti, ‘Pagmatngon kamo ug magbantay sa mga igpapatubo sa mga Pariseo.’

“Ang rilihiyon ni Cristo mao ang pagkamatinudanon mismo. Ang kakugi alang sa himaya sa Dios maoy tumong nga gitanum sa Espiritu Santo; ug ang epektibo lang nga pagbuhat sa Espiritu maoy makahimo sa pagtanum niini nga motibo. Ang gahum lamang sa Dios makahimo sa pagwala sa pagpasulabi sa kaugalingon ug sa pagkasalingkapaw. Kini nga pagkausab maoy timaan sa Iyang pagbuhat. Kon ang atong gidawat nga pagtoo moguba sa kahakog ug pagpakaaron-ingnon, kon magdala kini kanato ngadto sa pagpangita sa himaya sa Dios ug dili ang atong kaugalingon, atong mahibaloan nga mao kini ang husto nga han-ay. ‘Amahan, pasidunggi ang imong kaugalingong ngalan’(Juan 12:28), maoy dugokan sa kinabuhi ni Cristo ug kon kita mosunod Kaniya, kini mahimong dugokan sa atong kinabuhi. Gisugo kita Niya sa ‘paglakaw, maingon sa Iyang paglakaw;’ ug ‘pinaagi niini kita mahibalo nga nakaila kita Kaniya, kon atong tumanon ang Iyang mga sugo’ 1 Juan 2:6, 3. “—Ellen G. White, _The Desire of Ages_, p. 409.

**Diskusyonan nga mga Pangutana**:

`Unsa nga mga Cristohanong mga buhat ang imong nakaplagan nga makatabang sa paghupot sa kasingkasing nga hinlo?`

`Kinsa man ang mga “mahugaw” nga katawhan sa inyo nga komunidad? Unsa ang imong mabuhat sa pagtabang sa pagdani kanila ngadto sa ebanghelyo?`

`Palandungi, ingon nga usa ka klase, unsa may imong mabuhat sa pagpadali sa pagpahat sa ebanghelyo sa yano nga mga paagi sa imo nga mga silingan.`

`Basaha ang Marcos 8:1-10, ang pagpakaon sa 4,000. Unsa ang kalainan sa hubad niini nga maong teksto nga ang panon lagmit mga Gentil? Ngano nga dili kana makahimo og kalainan?`

`Unsaon nato sa makugihon pagpanalipod sa atong kaugalingon batok sa kinaiyanhong tinguha nga anaa kanatong tanan, isip nahulog nga mga binuhat, sa pagbayaw sa atong mga kaugalingon?`