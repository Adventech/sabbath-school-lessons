---
title:  Sulud Ngadto sa Gawas
date:   03/08/2024
---

### Basaha sa Pagtoon Niini nga Semana
Marcos 7, Isaias 29:13, Exodo 20:12, Marcos 8:11-21.

> <p>Tekstong Sagulohon</p>
> “Walay bisan unsa diha sa gawas sa tawo, nga sa paghisulod niini kaniya, makapahugaw kaniya; hinonoa ang mga butang nga magagula gikan sa sulod sa tawo mao ang makapahugaw kaniya.” (Marcos 7:15).

Ang pagtoon niini nga semana mao ang Marcos 7 ug ang una nga katunga sa Marcos 8. Sa pagsugod sa Marcos 7, nagukay si Jesus og lalis pinaagi sa pagsalikway sa relihiyoso nga tradisyon. Apan, Iya kini gihimo sa usa ka paagi nga makasuporta kaayo sa usa ka butang nga adunay halalum kaayo nga kalabutan sa Cristohanong kinabuhi karon.

Dayon naghatag si Jesus og usa ka tigmo nga nakaabli sa pultahan ngadto sa matuud nga pagsabut kon bahin sa unsa gayod ang pagtoo.

Human niini nagpadayon Siya ngadto sa Tiro ug Sidon ug nakahibalag og usa ka babaye nga mao ra ang tawo diha sa mga Ebanghelyo nga nakadaog sa usa ka pakiglalis kang Jesus. Dili kasarangan ang Iyang pagkahibalag kaniya, ug sa ilalum niini adunay pipila ka mga komunikasyon nga nakuha ang babaye, ug tungud sa iya nga pagtoo kang Jesus gihatagan siya sa iya nga gihangyo.

Ang Marcos 7, uban sa usa ka pagpanambal, nagpadayag sa importante nga kamatuuran nga, bisan unsa ka makapahimuut ang mga milagro, sagad dili kini igo aron buksan ang mga kasingkasing sa kamatuuran. Gani, unsa man ang kaayohan nga nabuhat sa mga milagro alang sa relihiyoso nga mga pangulo nga hilig sa pagsalikway kang Jesus?

Diha sa Marcos 8 ang pagtoon magtan-aw sa kahulogan sa tinapay ingon nga usa ka simbolo sa mga pagtolon-an ug mga tradisyon. Kini nga mga sugilanon adunay dakung mga leksyon bahin sa kahulogan ug nabatasan sa relihiyoso nga kinabuhi.