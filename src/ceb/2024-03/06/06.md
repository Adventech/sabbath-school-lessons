---
title:  Magbantay sa Dili Maayo nga Tinapay
date:   08/08/2024
---

`Basaha ang Marcos 8:11-13. Unsa nga pamaagi sa mga Pariseo ang nakapasubo gayod kang Jesus?`

Ngano nga dili man Niya ipakita ang balaang gahum ug patoohon kini nga mga tigsamoksamok? Ang problema mobalik ngadto sa katapusan sa Marcos 3, diin si Jesus nagsulti bahin sa sala batok sa Espiritu Santo. Kon ang mga dalunggan sa usa ka tawo gitakpan ug gipiyong ang mga mata, laing milagro, bisan usa ka timaan gikan sa langit, dili makapatoo. Kalimtan lang kini sama sa tanang butang kaniadto. Bisan ang mga milagro dili pa igo sa pagpatoo niadto nga nagtinguha sa dili pagtoo.

`Basaha ang Marcos 8:14-21. Unsa ang nalimtan sa mga tinon-an, ug unsa nga punto ang gihimo ni Jesus gikan niini?`

Gikuha ni Jesus ang kahigayonan sa pagpasidaan sa mga tinon-an bahin sa “igpapatubo” sa mga Pariseo ug ni Herodes (Marcos 8:15), nagpasabut sa ilang mga pagtolon-an (itandi sa Mateo 16:12).

Apan ang mga tinon-an nasayup sa pagsabut ug paghunahuna nga si Jesus nagsulti bahin sa paglikay sa pagpalit sa literal nga tinapay. Ingon nga tipikal kon sayup ang pagsabut sa mga tinon-an, gihatagan sila ni Jesus sa pahimangno. Nangutana ang Ginoo sa pasunud nga mga pangutana, ang una nga daghang balikbalik diha sa kinaiyahan, nagsulti sa Iyang kasubo nga wala sila makasabut sa Iya nga buluhaton. Ang Iyang mga pulong susama sa Iyang gisulti diha sa Marcos 4:10-12, bahin sa mga tagagawas nga dili makasabut. Ang Iyang kusgan nga mga pulong gituyo sa pagpukaw sa mga tinon-an gikan sa ilang espirituhanong pagkatulog.

Diha sa Marcos 8:19, 20, nangutana Siya og yano nga tinuud nga mga pangutana kon pila ka bukag ang sobra nga ilang nakuha human sa pagpakaon sa 5,000 (Marcos 6:30-44) ug usab sa 4,000 diha sa Marcos 8:1-10), nga gituyo sa pagpakita nga ila unta nga nasabtan na karon nga ang limitasyon sa mga kahinguhaan dili babag alang sa Mesias sa Ginoo. Ang Iyang katapusang pangutana diha sa Marcos 8:21 nagbalikbalik gihapon: “Wala pa gayud kamo makasabut?” Gani, tan-awa ang tanan nga ila nga nakita ug nasinatian na uban kang Jesus.

`Unsaon nato pagtoon sa pagabli sa ato nga mga kasingkasing ngadto sa pagkatinuud sa Dios ug sa Iya nga gugma? Ipasabut ang tanang pamatuud nga nahatag kanato alang sa Dios ug alang sa Iya nga gugma. Apan, usahay, ngano nga daw sayon lang kaayo ang pagduhaduha?`