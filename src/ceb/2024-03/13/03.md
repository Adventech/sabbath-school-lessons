---
title:  Giligid ang Bato
date:   23/09/2024
---

`Basaha ang Marcos 16:1-8 ug 1 Corinto 15:1-8. Unsa ang komon niini nga mga pahayag?`

Ang sugilanon sa pagkabanhaw makita diha sa matag usa ka mga Ebanghelyo. Ang matag magsusulat sa Ebanghelyo nagpresenta sa asoy gikan sa lainlaing panglantaw, apan sila nga tanan managsama sa dugokan nga mga konsepto nga makita usab diha sa 1 Corinto 15:1-8.

Upat ka mga hunahuna ang makita nga gibalikbalikâ€”namatay, gilubong, nabanhaw, nakita. Diha sa Marcos ang pagkamatay ug paglubong anaa sa kapitulo 15. Ang nabanhaw ug nakita makita diha sa kapitulo 16, apan adunay wala damha. Sa Marcos 16:7 nagsulti bahin sa usa ka panagtigum didto sa Galilea, ug diha imong makita Siya (Tan-awa sa Juan 21).

Ang ubang mga tawo makakaplag nga daw dili katoohan nga ang mga Cristohanon nagtoo sa nabanhaw nga Ginoo. Apan ang pamatuud bahin sa Iyang pagkabanhaw adunay unod ug uyon sa katarungan.

Alang sa mga bag-o nagtoon, ang buhaton sa usa ka tawo mao ang pagtoo sa Dios ingon nga ang Magbubuhat (tan-awa sa Genesis 1 ug 2) ug ang idiya sa pagkabanhaw, sa usa ka milagro, nahimong makataronganon. Ang Dios nga nagbuhat sa uniberso, ug dayon sa kinabuhi ibabaw sa yuta, sa siguro adunay gahum, kon Iyang pilion, sa pagbanhaw kang Jesus. Ang paglungtad sa Dios wala maghimo sa pagkabanhaw ni Jesus nga dili malikayan, makataronganon lamang.

Sunod, walay sulud ang lubnganan. Bisan ang ateyista nga mga manalaysay nagdawat niana nga kamatuuran. Kon wala pa, ang pagangkon bahin sa Iyang pagkabanhaw mapakyas dayon gikan sa pagsugod, tungud kay ang pagkaanaa sa Iyang lawas didto makaguba sa bisan unsa nga pagangkon nga nabanhaw Siya.

Sunod, ang pagpamatuud nga gikawat sa Iyang mga tinon-an ang Iyang lawas dili magsilbi. Ang mga tinon-an dili gayud makalikay sa mga bantay. Ug bisan kon ilang gibuhat kadto, ug gikuha ang lawas ngano nga wala man gayud gidakup ang mga tinon-an sa pagpangawat niini? Ang tubag nga ang relihiyoso nga mga pangulo nahibalo nga wala kadto gibuhat sa mga tinon-an.

Usab, daghang mga tawo nakapamatuud nga ilang nakita ang nabanhaw nga Cristo. Daghan, lakip ang mga tinon-an, wala usa makatoo. Ug usa ka lig-on nga kaaway, si Pablo, wala lang magangkon nga nakakita sa nabanhaw nga Ginoo, apan kini nga kasinatian nakapausab sa tibuuk tumong sa iyang kinabuhi, sa matag usa ka kalit usab nga mga paagi.

Sa katapusan (bisan adunay daghang laing mga katarungan), unsaon man pagpasabut sa usa ka tawo sa pagtubo sa Cristohanong iglesya, gitukod sa mga tawo nga nagangkon nga nakakita sa nabanhaw nga Ginoo? Ngano kini nga mga tawo andam magpakamatay alang sa ilang nahibaloan nga usa ka bakak? Ang ilang makanunayong pamatuud, human sa Iyang pagkamatay (Buhat 3:15), ug sa ulahi nga mga tuig (1 Pedro1:3) naghatag og usa ka gamhanang pamatuud alang sa Iyang pagkabanhaw.

`Unsa man ang imong ikasulti kon adunay mangutana kanimo, Unsa ang pamatuud nimo alang sa pagkabanhaw ni Cristo?`