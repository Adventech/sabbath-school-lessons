---
title:  Ang Nabanhaw nga Ginoo
date:   21/09/2024
---

### Basaha sa Pagtoon Niini nga Semana
Marcos 15:42-47, Marcos 16, Colosas 2:10-12, 1 Corinto 15:1-8, Daniel 9:24-27, Juan 20:11-18.

> <p>Tekstong Sagulohon</p>
> “Apan siya miingon kanila, “Ayaw kamo kahadlok; kamo nangita kang Jesus nga Nazaretnon nga gilansang sa krus. Nabanhaw siya, wala na siya dinhi; tan-awa ninyo ang dapit nga ilang gibutangan kaniya” (Marcos 16:6).

Ang paglansang kang Jesus nagpamatuud sa pagkamatay sa paglaum ug pagtoo sa Iyang mga tinon-an. Usa kadto ka mangitngit nga hinapos sa semana alang kanila samtang wala lang sila maguul sa kamatayon sa ilang Agalon, apan nahadlok usab alang sa ilang kaugalingong mga kinabuhi (Juan 20:19).

Diha sa Marcos 16 ang katapusang kapitulo sa iyang Ebanghelyo, atong lantawon kon unsa ang sunod sa Iyang kamatayon.

Una, atong tan-awon ang panahon sa pagkabanhaw ni Jesus ug ngano nga miadto ang mga babaye sa lubnganan niadtong buntag sa Dominggo. Ang mga Adbentista usahay maulaw gikan sa buntag sa pagkabanhaw tungud sa sayup nga pagkagamit sa pagsuporta sa pagkabalaan sa Dominggo. Sa baylo, atong tan-awon kon sa unsa nga paagi kita magamaya sa Dominggo nga pagkabanhaw, bisan pa sa sayup nga teolohiya nga sa, ikasubo, mitungha gikan niini.

Ikaduha, gipasabut sa leksyon ang una nga mga bersikulo sa Marcos 16, pagdugtong niini nga mga pulong ngadto sa usa ka tema nga mabasa sa tibuuk libro. Ang ato nga mga pagtoon sa Lunes ug Martes magtan-aw niini nga mga hunahuna.

Ikatulo, pagtapus sa semana, ang Myerkoles ug Hwebes magsusi sa uban sa Marcos 16 ug nagtagad sa buluhaton nga gibutang sa atong atubangan. Kini nga pagtoon magtapus sa usa ka hagit sa magbabasa sa Marcos sa pagdala sa ebanghelyo ngadto sa tibuuk kalibutan.