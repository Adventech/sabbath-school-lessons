---
title:  Dugang Panghunahuna
date:   02/08/2024
---

Basaha ang sinulat ni Ellen G. White, “Peace Be Still” ug “The Touch of Faith,” p. 333-348 diha sa _The Desire of Ages_.

“Diha sa tanan nga ubus sa pagbansay sa Dios ipadayag ang usa ka kinabuhi nga dili mahiuyon dinhi sa kalibutan, sa mga nabatasan niini, o sa mga binuhatan niini; ug ang matag usa nagkinahanglan magbaton sa personal nga kasinatian sa pagbaton og usa ka kahibalo sa kabubut-on sa Dios. Kinahanglan kita sa matag usa maminaw Kaniya nga mosulti ngadto sa kasingkasing. Kung ang uban pa nga tingog mapahilum, ug diha sa kahilum kita magpaabut sa Iya nga atubangan, ang kahilum sa kalag makahimo sa dugang pa nga katin-aw sa tingog sa Dios. Siya magsugo kanato, “Humilum kamo ug ilhon ninyo nga ako mao ang Dios’ Salmo 46:10. Dinhi lamang ang tinuud nga pahulay makaplagan. Ug mao kini ang epektibo nga pangandam alang sa tanan nga magabuhat alang sa Dios. Taliwala sa nagdali nga duot sa katawhan, ug ang kakapoy sa pagkapuliki sa mga kalihokan sa kinabuhi, ang kalag nga napalab-as malibotan sa usa ka kahimtang sa kahayag ug kalinaw. Ang kinabuhi moginhawa sa kahumot, ug magpadayag sa balaang gahum nga mosulud sa kasingkasing sa mga tawo.”—Ellen G. White, _The Desire of Ages_, p. 363.

“Ang ilang wala matagbaw nga mga kasingkasing mangutana kon ngano, kon si Jesus makahimo sa pagbuhat sa daghang kahibulungang mga buhat sumala sa ilang nasaksihan, dili ba Siya makahatag sa maayo nga panglawas, kusog, ug mga kadato ngadto sa tanan Niya nga katawhan, magpahigawas kanila gikan sa ila nga mga manlulupig, ug magtuboy kanila ngadto sa gahum ug dungog? Ang kamatuuran nga Iyang giangkon nga Siya ang pinadala sa Dios sa pagkahimo nga hari sa Israel, mao ang usa ka misteryo nga dili matugkad. Ang Iyang pagdumili wala masabti. Daghan ang nakaingon nga wala Siya mangahas sa pagtuman sa Iyang mga pangangkon tungud kay Siya sa Iyang kaugalingon nagduhaduha bahin sa balaan nga kinaiya sa Iyang buluhaton. Busa ilang giablihan ang ila nga mga kasingkasing ngadto sa pagkawalay pagtoo, ug ang binhi nga gitanum ni Satanas namunga sumala sa iyang matang, sa sayup nga pagsabut ug pagbiya o pagbulag.”—_The Desire of Ages_, p. 385.

**Diskusyonan nga mga Pangutana**:

`Kon pangutan-on ka, Gikan sa unsa man ikaw gipahigawas ni Jesus? Unsa may imo nga tubag?`

`Ipasabut ngano nga usahay ang Dios motugot sa usa ka maayo nga tawo sama kang Juan Bautista nga mabilanggo ug patayon. Unsa nga kalinaw o paglaum ato nga makaplagan, bisan pa niini nga malisud nga mga butang?`

`Unsa nga mga leksyon diha sa pagpakaon sa 5,000 alang sa usa ka iglesya nga naglisud sa paninapi?`

`Itandi ang ilado nga mga panglantaw bahin kang Jesus karon sa paglarawan Kaniya diha sa Marcos 5 ug 6. Nga, kumusta man kadto nga naggamit kang Jesus sa pagtinguha alang sa politikanhong gahum ug sa paggahum sa uban?`