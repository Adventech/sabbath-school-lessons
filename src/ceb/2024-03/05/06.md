---
title:  Usa ka Lahi nga Matang sa Mesias
date:   01/08/2024
---

`Basaha ang Marcos 6:24-52. Unsa nga problema ang giatubang ni Jesus ug sa Iyang mga tinon-an, ug giunsa kadto pagsulbad?`

Human sa pagbalik sa mga tinon-an gikan sa ila nga misyon, miuban sila kang Jesus ngadto sa hilit nga dapit sa silangang baybayon sa Dagat sa Galilea aron mamahulay. Apan usa ka dakung panon nga mga 5,000 ka mga tawo miabut sa mao nga dapit una pa kanila. Nakita sila ni Jesus ingon og mga karnero nga walay magbalantay. Iyang gitudloan sila sa tibuuk adlaw.

Sa gabii gisugyot sa mga tinon-an kang Jesus nga papaulion na sila aron mangita og pagkaon, apan gisultihan sila ni Jesus nga pakan-on sila. Ang nagsunod nga panaghisgot (Marcos 6:35-38) naghulagway nga naghunahuna ang mga tinon-an sa tawhanong mga pulong kon unsaon pagsulbad ang problema. Hinoon, gisulbad ni Jesus ang problema pinaagi sa milagroso nga pagpakaon sa dakung duot sa katawhan pinaagi sa lima lang ka tinapay ug duha ka isda.

Ang mga kinaiyahan niini nga sugilanon adunay kalabutan sa ilado nga konsepto bahin sa Mesias sa panahon ni Jesus. Ang gipaabut mao nga ang Mesias magaluwas sa Israel gikan sa iyang mga kaaway nga magdala sa pagkamatarong ug kalinaw. Ang daghang mga lalaki sa usa ka dapit sa kamingawan magdala uban niini sa militar nga mga pulong sa pagrebelde (itandi sa Juan 6:14, 15; Buhat 21:38).

Kini nga panghunahuna napalig-on pinaagi sa pagtan-aw ni Jesus sa mga tawo sama og “mga carnero nga walay magbalantay,” usa ka bahin nga kinutlo gikan sa Numeros 27:17, diin si Moises naghangyo sa Dios sa pagtudlo og usa ka pangulo alang sa Israel sunod kaniya. Kini nga pagkasulti bahin sa usa ka magbalantay sa ubang dapit sa Daang Tugon, sa pagpasabut ngadto sa kakulang og usa ka pangulo o hari sa Israel (itandi sa 1 Hari 22:17; 2 Cronicas 18:16; Ezequiel 34:5, 6).

Apan dili motagbo si Jesus sa ilang bakak nga mga pagdahum. Sa baylo, Iyang gipapahawa ang Iyang mga tinon-an ug gipapauli ang duot sa katawhan. Ug, inay nga mangulo og usa ka rebelyon batok sa Roma, unsa man ang Iyang gibuhat. Miadto Siya sa usa ka bungtod aron magampo—dili kon unsa ang gidahum sa mga tawo.

Baylo sa ilado nga pagsabut bahin sa Mesias ingon nga usa ka hari nga magluwas sa Israel, mianhi Siya aron pagluwas sa katawhan gikan sa pagkaulipon sa sala. Ang Iya nga paglakaw sa tubig magpakita sa mga tinon-an nga Siya, sa pagkatinuud, mao ang Ginoo sa kinaiyahan. Apan wala Siya moanhi sa paghari kondili sa paghatag sa Iyang kinabuhi ingon nga usa ka lukat alang sa daghan (Marcos 10:45).

`Unsa ang kinahanglan isulti kanato niini nga sugilanon sa kahinungdanon sa husto nga pagsabut bahin sa tagna? Kon ang sayup nga pagsabut sa una nga paganhi ni Cristo naghatud ngadto sa katalagman alang sa uban, daw unsa pa ang usa ka sayup nga pagsabut makahimo sa sama nga katalagman alang sa uban bahin sa Iyang Ikaduha nga Paganhi?`