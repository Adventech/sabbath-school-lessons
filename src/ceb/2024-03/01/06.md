---
title:  Ang Ebanghelyo Sumala Kang Jesus
date:   04/07/2024
---

Basaha ang Marcos 1:14, 15. Unsa nga tulo ka mga bahin sa mensahe sa ebanghelyo nga gimantala ni Jesus?

Gisumada dinhi ni Marcos ang yano ug direkta nga mensahe ni Jesus. Ang tulo ka mga bahin gipakita diha sa mosunod nga han-ay:

| Kategoriya | Sulud |
| --- | --- |
| Tagna Bahin sa Panahon | Ang panahon natuman na. |
| Saad sa Pakigsaad | Ang gingharian sa Dios haduul na. |
| Tawag sa Pagkatinon-an | Paghinulsol ug pagtoo sa ebanghelyo. |

Ang tagna sa panahon nga gipahinungod ngadto kang Jesus mao ang tagna sa 70 ka semana sa Daniel 9:24-27. Kini nga tagna natuman sa pagbautismo kang Jesus, diin Siya gidihug sa Espiritu Santo ug nagsugod sa Iya nga ministeryo (Buhat 10:38). Ang kahibulungan nga 70 ka semana nga tagna gihulagway sa tsart sa ubus:

![Chart](chart.png)

Niini nga tagna, ang usa ka adlaw tumbas usa ka tuig (Numeros 14:34, Ezequiel 4:6). Ang tagna nagsugod sa 457 B.C. uban sa kamandoan ni Artaxerxes, hari sa Persia, sa pagtapus sa pagpahiuli sa Jerusalem (tan-awa sa Esdras 7).

Kan-uman ug siyam ka mga semana sa tagna moabut ngadto sa A.D. 27, panahon sa pagbautismo kang Jesus ug pagdihog sa Espiritu Santo sa pagsugod sa Iya nga ministeryo.

Ang paglansang Kaniya nahitabo tulo ka tuig ug tunga sa ulahi.

Sa katapusan, ang pagkatapus sa ika-70 ka semana nahitabo sa A.D. 34 sa pagbato kang Esteban ug sa pagsugod sa pagmantala sa mensahe sa ebanghelyo ngadto sa mga Gentil, ug usab ngadto sa mga Judio.

`Kanus-a ang katapusang higayon nga ikaw nagtoon sa tagna bahin sa 70 ka semana. Sa unsa nga paagi kini nga tagna makatabang sa pagdugang sa imo nga pagtoo, dili lamang kang Jesus kondili sa pagkakasaligan sa matagnaong Pulong?`