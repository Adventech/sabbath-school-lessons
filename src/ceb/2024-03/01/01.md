---
title:  Ang Sinugdanan sa Ebanghelyo
date:   29/06/2024
---

### Basaha sa Pagtoon Niini nga Semana
Buhat 13:1-5, 13; Buhat 15:36-39; Marcos 1:1-15; Isaias 40:3; Daniel 9:24-27.

> <p>Tekstong Sagulohon</p>
> “Ug unya tapus sa pagdakop kang Juan, si Jesus miabut sa Galilea, nga nagwali sa Maayong Balita gikan sa Dios, ug nag-ingon, ‘Ang panahon ania na gayud, ug ang gingharian sa Dios haduol na; paghinulsol kamo ug tumoo kamo sa Maayong Balita’ ” (Marcos 1:14, 15).

Kinsa man ang nagsulat sa Ebanghelyo ni Marcos ug ngano nga gisulat man kini? Walay Ebanghelyo nga naglista sa ngalan sa magsusulat. Ang labing duul nga tingali maoy nagsulat mao si Juan, nga adunay pagpahinungod ngadto sa pinalangga nga tinon-an (tan-awa sa Juan 21:20, 24).

Apan, gikan sa sayo nga kapanahonan ang matag usa sa canonical nga mga Ebanghelyo nalangkit ngadto sa usa ka apostol (Mateo, Juan) o sa usa ka kauban nga apostol. Pananglitan, ang Ebanghelyo ni Lucas nadugtong ngadto kang Pablo (tan-awa sa Colosas 4:14, 2 Timoteo 4:11, Filemon 1:24). Ang Ebanghelyo ni Marcos nalangkit kang Pedro (tan-awa sa 1 Pedro 5:13).

Bisan og ang tagsulat sa Marcos wala gayud maghatag sa ngalan diha sa teksto, ang tradisyon sa sayo nga iglesya nagpaila nga ang tagsulat sa Ebanghelyo ni Marcos mao si John Mark, nga sa usa niana ka panahon kauban sa panaw ni Pablo ug Bernabe (Buhat 13:2, 5) ug sa ulahi usa ka kauban ni Pedro (1 Pedro 5:13).

Ang una nga lakang niini nga semana mao ang pagkahibalo bahin kang Marcos sumala sa gitaho diha sa Kasulatan, sa pagtan-aw sa iyang sayo nga kapakyasan ug dayon sa pagkahiuli. Dayon ang pagtoon moadto sa panguna nga bahin sa Marcos uban sa pagtan-aw sa unahan kon asa padulong ang sugilanon ug ang paglingi sa likod kon ngano nga ang usa ka napakyas ug dayon napahiuli nga misyonero mosulat sa mao nga teksto.