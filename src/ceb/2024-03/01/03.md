---
title:  Ikaduhang Higayon
date:   01/07/2024
---

`Basaha ang Buhat 15:36-39. Ngano nga gisalikway man ni Pablo si John Mark, ug ngano nga gihatagan man siya ni Bernabe og ikaduhang higayon?`

Ang katarungan sa pagsalikway ni Pablo sa mao nga batan-on gihatag diha sa Buhat 15:38. Mipahawa si Marcos gikan kanila ug wala mopadayon sa buluhaton sa ministeryo. Ang tinamdan ni Pablo masabtan, bisan prangka. Ang kinabuhi sa misyonero ilabina sa karaang kalibutan, sa partikular, lisud ug hago kaayo (itandi sa 2 Corinto 11:23-28). Nagsalig si Pablo sa iya nga kaubanan nga mga misyonero sa pagtabang pagpas-an sa lulan niadto nga mahagitong buluhaton ug mga kahimtang. Sa iya nga pagtan-aw, ang usa ka tawo nga mobiya sa kalit lang walay dapit sa usa ka misyonero nga grupo sa pakigaway manomano batok sa daotang mga gahum.

Wala mouyon si Bernabe. Iya nga nakita nga may purohan si Marcos ug dili siya gusto nga pasagdan lang ang batan-on nga mabiyaan. Usa ka dakung lalis miabut tali kang Pablo ug Bernabe bahin kang John Mark hangtod nga nagkabulag sila. Gipili ni Pablo si Silas nga mokuyog kaniya, ug si Bernabe maoy midala kang John Mark.

Wala magpasabut ang Buhat ngano nga gipili ni Bernabe ang pagkuha kang John Mark sa paguban kaniya. Gani, kini nga pahayag maoy katapusang dapit nga nagpakita kini nga duha ka tawo diha sa Buhat. Apan makasisibut, dili maoy katapusang dapit nga gihisgutan si Marcos diha sa Bag-ong Tugon.

`Basaha ang Colosas 4:10, 2 Timoteo 4:11, Felimon 1:24, ug 1 Pedro 5:13. Unsa nga mga detalye bahin sa pagkabalik ni Marcos nga gisugyot niini nga mga bersikulo?`

Usa ka kahibulungang pagkausab daw miabut kang Marcos. Niini nga mga pahayag, gipaila ni Pablo ang kahinungdanon ni Marcos ngadto kaniya sa ministeryo. Giisip siya ni Pablo ingong usa sa iya nga kauban nga mga magbubuhat ug gusto kang Timoteo nga iyang pakuyogon siya kaniya. Ang una nga Pedro nagpaila nga si Pedro adunay suud nga relasyon kang Marcos. Kini nga mga libro ni Pablo ug Pedro malagmit nasulat sa sayo nga bahin sa A.D. 60, mga 15-20 ka tuig human sa kasinatian diha sa Buhat 15. Nakabawi gayod si Mark gikan sa iya nga kapakyasan, sa pagkasiguro pinaagi sa pagsalig nga gibutang sa iya nga ig-agaw nga si Bernabe ngadto kaniya.

`Paghunahuna og usa ka panahon nga ikaw o ang usa ka higala nimo napakyas ug gihatagan og ikaduhang higayon. Sa unsa nga paagi kadto nga kasinatian nakapausab kanimo ug niadto nga mitabang kanimo? Sa unsa nga paagi kadto nakapabag-o sa imo nga ministeryo ngadto sa uban?`