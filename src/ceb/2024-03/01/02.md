---
title:  Ang Napakyas nga Misyonero
date:   30/06/2024
---

`Basaha ang Buhat 12:12. Giunsa pagpaila si Marcos diha sa libro sa Mga Buhat?`

Daw si John Mark maoy lagmit nagsulat sa Ebanghelyo ni Marcos, usa ka batan-on sa pagkahitabo sa mga butang sumala sa Buhat 12, malagmit sa A.D. tungatunga sa katuigang 40. Gipaila siya diha sa bersikulo 12 ingon nga anak sa usa ka babaye nga ginganlan og Maria. Masabut nga usa siya ka bahandianon nga tigsuporta sa iglesya ug naghimo og katiguman sa pagampo sa iya nga balay, nga nabantug diha sa Buhat 12. Ang sugilanon sa pagikyas ni Pedro gikan sa bilanggoan ug ang nagsunod nga mga kalihokan, ug dayon ang pagkamatay ni Herodes, puno sa makapatandog, gani kataw-anan nga mga kalainan tali kang Pedro ug sa hari. Walay bisan unsa nga kalabutan ni John Mark diha sa sugilanon, apan ang pagpaila kaniya niini nga punto nagandam alang niini nga ulahi nga pagkadugtong ni Bernabe ug Saulo.

`Basaha ang Buhat 13:1-5, 13. Giunsa ni John Mark pagkadugtong ngadto kang Saulo ug Bernabe, ug unsa man ang gisangputan?`

Ang Buhat 13 naghulagway sa una nga panaw misyonero ni Saulo ug Bernabe, nagsugod sa mga A.D. 46. Wala gihisgutan si John Mark hangtod sa bersikulo 5, ug ang iyang buluhaton ingon og usa lang ka katabang o sulogoon. Wala nay laing pakisayran ngadto niini nga batan-ong lalaki hangtod sa bersikulo 15, diin ang hamubo nga asoy nagingon nga siya mibalik sa Jerusalem.

Walay katarungan nga gihatag bahin sa iya nga pagbiya, ug ang walay bisan unsa nga paghulagway sa iya nga mga pagbati o mga emosyon ngadto niini nga paghanduraw kon unsay nakaingon sa iya nga pagbiya gikan sa misyonero nga paningkamut, nga sa walay duhaduha puno sa katalagman ug mga hagit. Si Ellen G. White nagsulti nga si “Marcos, puno sa kahadlok ug mga kasubo, mihunong kadali sa iyang tuyo sa paghatag sa iyang kaugalingon sa kinasingkasing ngadto sa buhat sa Ginoo. Wala maanad sa mga kalisud, nasubo siya sa mga peligro ug mga paginusara sa dalan.”—_The Acts of the Apostles_, p. 169. Sa laktud, ang mga butang nahimo nga lisud kaayo alang kaniya, ug busa gusto niya nga mobiya.

`Paghinumdum og usa ka kasinatian nga mitalikod ka sa usa ka butang—o napakyas pa gani niini—­­sa imo nga Cristohanong paglakaw? Unsa ang imo nga nakat-onan gikan sa mao nga kasinatian?`