---
title:  Dugang Panghunahuna
date:   05/07/2024
---

Basaha ang sinulat ni Ellen G. White, “The Voice in the Wilderness,” p. 97-108 diha sa The Desire of Ages; ug “Heralds of the Gospel,” p. 166-176 diha sa _The Acts of the Apostles_.

Daw unsa ka makalipay nga ang Pinadayag 14:6, 7, ang una nga mensahe sa manulunda, susama sa mensahe sa ebanghelyo ni Jesus diha sa Marcos 1:15.

Ang una nga manulunda nagdala sa walay katapusang mensahe sa ebanghelyo ngadto sa kalibutan sa katapusang mga adlaw sa pagandam alang sa Ikaduhang Paganhi. Sama sa mensahe ni Jesus, ang ebanghelyo sa katapusang panahon nga mensahe sa manulunda adunay sama nga tulo ka mga bahin sumala sa gipakita sa han-ay sa ubus:


| Marcos 1 | Kategoriya | Pinadayag 14 |
| --- | --- | --- |
| Natuman ang Panahon (Daniel 9) | Tagna Bahin sa Panahon | Takna sa Paghukum (Daniel 7, 8) |
| Ang Gingharian Duul Na | Saad sa Pakigsaad | Walay Katapusang Ebanghelyo |
| Paghinulsol, Pagtoo | Tawag sa Pagkatinon-an | Kahadloki, Himayaa, Simbaha ang Dios |

Ang mensahe sa una nga manulunda nagpahibalo sa sinugdanan sa paghukum sa dili ang paganhi ni Jesus, nga gitagna diha sa 2,300 ka adlaw sa tagna diha sa Daniel 8:14, nga nagsugod niadtong 1844. Ang paghukum nagdala sa gingharian sa Dios ngadto sa Iyang katawhan nga ginalutos (Daniel 7:22). Ang una nga manulunda nagtawag ngadto sa pagkahadlok, paghimaya, ug pagsimba sa Dios maoy tawag ngadto sa pagkatinon-an, nga ipakanaug ngadto sa kalibutan sa katapusang mga adlaw samtang ang gahum sa mananap nga mapintas diha sa Pinadayag 13 magpaila sa mini nga Dios nga kahadlokan, himayaon, ug simbahon.

Maingon nga ang mensahe ni Jesus diha sa Marcos 1 suud nga nahigot ngadto sa mga tagna ni Daniel sa sinugdanan sa pagmantala sa ebanghelyo, busa ang mensahe sa una nga manulunda nahigot usab ngadto sa Daniel sa pagsira sa kasaysayan sa yuta.

**Diskusyonan nga mga Pangutana**:

`Itandi ug tan-awa ang kalahian kang Juan Bautista ug kang Jesus diha sa Marcos 1:1-13. Unsa nga pinasahi nga mga leksyon imong maton-an sa paagi sa ila nga pagkahatag?`

`Hunahunaa ang kahulogan sa bautismo. Basaha ang Roma 6:1-4 ug Juan 3:1-8, ug itandi sila sa bautismo ni Jesus diha sa Marcos 1:9-13. Unsa nga mga pagkasama ug mga kalahian imo nga makita? Sa unsa nga paagi kini makatabang kanimo sa pagsabut sa dugang kasuud sa kahulogan sa bautismo?`

`Itandi ug tan-awa ang kalahian sa ebanghelyo sumala kang Jesus diha Marcos 1:14, 15 ug ang mensahe sa una nga manulunda diha sa Pinadayag 14:6, 7. Sa unsa nga paagi ang pagsabut niini nga mga mensahe makatabang kanimo sa pagtan-aw sa labi pa ka maayo sa imo nga buluhaton niini nga adlaw?`