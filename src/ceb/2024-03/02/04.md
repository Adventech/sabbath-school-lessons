---
title:  Dugang pa nga Ministeryo sa Igpapahulay
date:   09/07/2024
---

`Basaha ang Marcos 1:29-34. Giunsa ni Jesus pagtabang ang pamilya ni Pedro, ug unsa ang espirituhanong mga leksyon ang ato nga makuha gikan niini nga asoy?`

Human sa kahibulungang serbisyo sa sinagoga, mipahulay si Jesus uban sa Iyang gamay nga panon (si Pedro, Andres, Santiago, ug Juan) didto sa puloy-anan ni Pedro, masabut ang pagpahulay sa adlaw nga Igpapahulay pinaagi sa usa ka mahigalaong pagpangaon ug panaguban.

Apan usa ka butang nga kabalak-an ang mikaylap talan-awon: Ang ugangan nga babaye ni Pedro adunay hilanat, nga niadto nga panahon nagkahulogang ikaw maayo o mamatay. Ila nga gisultihan si Jesus bahin sa balatian, ug Iya nga gikuptan sa kamut ang ugangan nga babaye ni Pedro ug gipatindog siya. Iya dihadiha dayon misugod sa pagalagad sa ila nga panginahanglan. Daw unsa ka gamhanan nga sulondan sa prinsipyo nga kadtong giluwas, giayo, ni Jesus magalagad sa uban ingong sangputanan!

Sa tibuuk Marcos sagad mao ang kahimtang nga magayo si Jesus sa mga balatian pinaagi sa paghikap sa tawo nga masakiton (tan-awa sa Marcos 1:41; Mateo 5:41), bisan sa uban walay gihisgutan nga paghikap (Marcos 2:1-12, Marcos 3:1-6, Marcos 5:7-13).

Wala pa makahuman si Jesus sa pagministeryo niadto nga adlaw. Sa salup na ang adlaw daghang nangadto sa balay ni Pedro aron magpatambal, sa walay duhaduha gikan sa pagkakita kon unsay nahitabo didto sa sinagoga niadto nga adlaw o sa ilang pagkadungog bahin niini. Tungud kay ang magsusulat sa Ebanghelyo wala magsulti sa iya nga mga magbabasa nga nalangan ang mga tawo sa mga takna sa Igpapahulay nagpaila nga nagdahum siya nga ang iya nga mga magbabasa sa nahibalo bahin sa Igpapahulay. Kini nga bahin sa Marcos nahiuyon sa iya nga mga magbabasa nga mga magbalantay sa Igpapahulay.

Nagingon si Marcos nga ang tibuuk siyudad nagpundok sa pultahan niadtong gabhiona (Marcos 1:33). Molungtad unta og pila ka panahon sa pagtabang ni Jesus niadtong tanang mga tawo.

“Sa pila ka mga takna sila nagsingabut ug nanglakaw; kay walay usa makahibalo kon makita pa ba nila pagkaugma ang Mananambal uban kanila. Wala pa gayud sukad ang Capernaum nakasaksi og usa ka adlaw sama niini. Napuno ang kahanginan sa tingog sa pagdaog og mga singgit sa pagkaluwas. Ang Manluluwas malipayon diha sa kalipay nga Iyang napukaw sa katawhan. Samtang Iya nga nasaksihan ang mga pagantos niadtong miduul Kaniya, natandog sa hilabihan ang Iya nga kasingkasing sa kalooy, ug nagmaya Siya sa Iya nga gahum sa pagpahiuli kanila ngadto sa maayo nga panglawas ug kalipay.

“Hangtod ang katapusang nagantos giayo ni Jesus Siya mihunong sa Iyang buluhaton. Hangtod sa lalum na nga gabii una pa namauli ang panon sa katawhan, ug nahilum ang puloy-anan ni Simon. Ang hataas, makapahinam nga adlaw milabay na, ug gusto na si Jesus mopahulay. Apan samtang ang siyudad nahinanok pa sa pagkatulog, ‘mibangon ang Manluluwas sa dugay pa mabuntag, . . . migula, ug miadto sa usa ka hilit nga dapit, ug didto nagampo.’”—Ellen G. White, _The Desire of Ages_, p. 259.