---
title:  Usa ka Adlaw Diha sa Ministeryo ni Jesus
date:   06/07/2024
---

### Basaha sa Pagtoon Niini nga Semana
Marcos 1:16-45, Juan 1:29-42, Marcos 5:41, Lucas 6:12, Levitico 13.

> <p>Tekstong Sagulohon</p>
> “Ug si Jesus miingon kanila, ‘Sumunod kamo kanako ug himuon ko kamong mga mangingisdag tawo’ ” (Marcos 1:17).

Ang matag usa ka Ebanghelyo nagpaila sa pagsugod sa ministeryo ni Jesus sa usa ka partikular nga paagi.

Si Mateo nagpaila kang Jesus ingong nagtawag sa mga tinon-an ug dayon nagwali sa Wali sa Bungtod.

Si Lucas nagasoy sa sugilanon sa sinugdanan sa wali ni Jesus sa usa ka Igpapahulay didto sa sinagoga sa Nazaret.

Si Juan nagsubli sa asoy sa pagtawag sa pila sa una nga mga tinon-an ug kasal didto sa Cana, diin nagbuhat si Jesus sa Iyang una nga timaan.

Ang Ebanghelyo ni Marcos nagsubli pagasoy sa pagtawag sa upat ka mga tinon-an ug naghulagway sa usa ka Igpapahulay didto sa Capernaum ug unsa ang misunod.

Kini nga “Igpapahulay uban kang Jesus” sa sinugdanan sa Marcos maghatag sa magbasa sa usa ka pagila kon kinsa si Jesus. Sa tibuuk bahin sa leksyon niini nga semana adunay diyutay ra kaayo sa iya nga mga pulong nga natala: usa ka hamubo nga tawag ngadto sa pagkatinon-an, usa ka sugo ngadto sa usa ka yawa, usa ka plano sa pagbisita sa ubang mga dapit, ug ang pagayo sa usa ka sanlahon uban sa mga pahimangno sa pagpakita sa Iya nga kaugalingon atubangan sa usa ka saserdote aron hinloan. Ang pagpasantop anaa sa paglihok, ilabina sa pagayo sa mga tawo. Ang magsusulat sa Ebanghelyo gusto mogamit sa pulong dihadiha dayon aron paghulagway sa paspas nga lihok sa ministeryo ni Jesus.