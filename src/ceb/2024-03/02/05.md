---
title:  Ang Sekreto sa Ministeryo ni Jesus
date:   10/07/2024
---

`Basaha ang Marcos 1:35-39. Unsa nga hinungdanong leksyon ang makuha gikan sa gibuhat ni Jesus dinhi?`

Mibangon si Jesus sa wala pa mosubang ang adlaw ug miadto sa usa ka dapit nga awaaw, ug didto nagampo siya. Ang Marcos 1:35 nagpasantop sa pagampo ingon nga maoy tumong ni Jesus sa pagbuhat. Ang ubang mga porma sa pulong nga may paglihok gisumada—Mibangon Siya, migawas, ug milakaw (ang tanan anaa sa aorist tense sa Grego, nagpasabut sa pagkakompleto). Apan ang verb “nag-ampo siya” anaa sa imperfect tense, usa ka porma gigamit sa pagpahayag, ilabina dinhi, usa ka nagpadayon nga proseso. Nagampo Siya, Siya nagpadayon sa pagampo. Ang teksto nagpasantop usab kon unsa ka sayo migawas si Jesus, nagpasabut nga ang Iyang panahon sa pagampo nga naginusara taas.

Sa tibuuk Ebanghelyo, ato nga nahibalag si Jesus ingong usa ka tawo sa pagampo (tan-awa sa Mateo 14:23, Marcos 6:46, Juan 27). Nagpakita kini ingong usa sa dugokan nga mga sekreto sa gahum sa ministeryo ni Jesus.

`Basaha ang Lucas 6:12. Unsay gitudlo niini bahin sa kinabuhi sa pagampo ni Jesus?`

Daghang mga Cristohanon naggahin og mga panahon alang sa pagampo. Maayo ug husto kini nga batasan, apan mahimo lang usab kini nga rutina, daw usa ka butang nga sublisubli lang nga kalihokan. Usa ka butang sa paggawas gikan niini nga hulma mao ang pagusab usahay sa panahon o pagampo og dugay-dugay kaysa sagad naandan nga mga panahon. Ang punto mao nga dili lang nimo trangkahan ang imo nga kaugalingon sa pagsunod sa pamaagi dili gayud mausab.

Si Pedro ug ang iya nga kauban wala mouban kang Jesus ngadto sa dapit sa pagampo. Tingali nahibalo sila sa mao nga dapit, tungud kay ila man nakaplagan Siya. Ang ilang gisulti nga ang tanan nangita kang Jesus nagsugyot nga Iyang gikumusta ang makapahinam nga kasinatian sa milabay nga adlaw uban sa dugang nga pagpangayo ug pagpanudlo. Ikatingala nga nagtudlo si Jesus ngadto sa labaw ka halapad nga natad sa pagalagad ngadto sa ubang mga dapit. “Siya miingon kanila, “Mangadto kita sa ubang dapit, sa mga silingang kalungsuran, aron didto usab magawali ako; kay mao kanay hinungdan ngano nga mianhi ako dinhi” (Marcos 1:38).

`Kon si Jesus sa Iya nga kaugalingon nagkinahanglan sa daghang panahon sa pagampo, kumusta man kita, ug unsa ka daghang panahon atong igahin sa pagampo? Unsa ang gisulti kanato bahin sa sulondan ni Jesus?`