---
title:  ብፀበባ ፍጡን ረዲኤት
date:   25/05/2025
---

`መዝ 46 ኣንብቡ። ኣብ ማእከል ሕንፍሽፍሽ ህይወትን ናብዛ ምድሪ ዝመፅእ ዘሎ ናይ መወዳእታ ዘመን ዓብዪ ተጋድሎ ክገሃድ እንከሎ ከመይ ዝበለ ናይ ተስፋ መልእኽቲ ክንረክብ ንኽእል?`

መዝሙር 46 ኣብ መፅሓፈ እብራውያን ዝርከብ ቴማ ዝትክንፍ ይመስል፡ ንሱ ኸኣ ዝሓሸ ነገር እዩ። እየሱስ ካብቶም ምድራውያን ሊቀ-ካህናት ዝበልፅ እዩ፡ መስዋእቱ ከኣ ካብ ኩሉ መስዋእቲ እንስሳታት ዝበልፅ እዩ፡ ከምኡውን እቲ ሰማያዊ ቤተ መቕደስ ካብቲ ኣብ ምድሪ ዝነበረ ምሳልያዊ ዝበልፅ እዩ።

ይኹንምበር፡ እዛ መዝሙር ፍልይ ዝበለ ኣቀራርባ ኣለዋ። እቲ ፀሓፊ ፅቡቓት ነገራት ኣልዒሉ ምስ ዝበለፁ ነገራት ኣይኮነን ዘነፃፅር ዘሎ፡ እንታይ ድኣ ኣብ ዓመፃ ዘላ ዓለም እዩ ዘነፃፅር ዘሎ— ከምኡውን ዘኸተሎ ሳዕቤን— እዚ ኸኣ ብመብፅዓ ናይቲ ኣምላኽ ንዓና ዝሓይሽ መዲብልና ዘሎ እዩ።

ብሓቂ፡ ኣብ ማእከል እቶም ዘጋጥሙና ውድመትን ፈተናን መከራን ጦርነትን ኮይና እውን እዚ መፅሓፍ ብተስፋን መብፅዓን ዝተመልአ እዩ፡ ኣብ መወዳእታኡ “ህድእ በሉ እሞ ኣነ ኣምላኽ ምዃነይ ኣስተብህሉ” (መዝ 46:10) ፡ ከምኡ’ውን ሓደ መዓልቲ እዚ ኩሉ ከም ዝውዳእን ኣምላኽ ምዃኑን ብምርግጋፅ ከተዕርፍን “ኣብ ምድሪ ልዕል ክብል እየ።” (መዝ 46:10)።

ኣብዚ እውን እንታይ ከም ዝተፃሕፈ ነስተብህል፡ “ስለዚ ምድሪ እንተ ተገልበጠት፣

ኣኽራን ኣብ መዓሙቚ ባሕሪ እንተ ተናወጹ፣ ማያቱ እንተ ሀመመን እንተ ዐፈረን፣ ኣኽራን ብነድሮም እንተ አንቀጥቀጡ፣ ንሕናስ ኣይንፈርህን ኢና።” (መዝ 46:2)

ሓደ ሰብ ኣብ ካልኣይ ምፅኣት ዝፍፀም ትዕይንቲ ከየስተብሃለ ክተርፍ ኣይክእልን፡ “ሰማይውን ከም ዚጥቕለል ክታብ ኣግለሰ። ብዘለዉ ኣኽራንን ደሴታትን ካብ ሰስፍራኦም ገዐዙ።” (ራእ 6:14)። እዚ ኸኣ : “ደጊም እዚ ዅሉ ዘፈላለ ኻብ ኰነ፡ ስሊኡ ሰማያት ብሓዊ መኺኹ ዚፈላለየሉ፡ ፍጥረት ሰማያት ብረስኒ ዚመከሉ፡ ነቲ ምጽኣት መዓልቲ ኣምላኽ እናተጸቤኹምዎን እናኣቐልጠፍኩምዎን ብቕዱስ ንብረትን ብፍርሃት እግዚኣብሄርን ከመይ ዝበሉ ኽትኰኑ እዩ ዚግብኣኩም።” (2 ጴጥ 3:11፣12)። እዛ ሕጂ ዘላ ዓለምና ምስ’ዚ ኹሉ ክፍኣታ ንዘልኣለም እትነብር ኣይኮነትን፡ ድሕሪኡ ዝመፅእ ድማ ሕጂ ኣእምሮና ዳርጋ ክርድኦ ዘይክእል ነገር ቃል ይኣትወልና። ንሕጂ ግና ብእምነት ተዓቂብና ኣብቲ ዝረኸብናዮ ምግላፅ ኣምላኽ ተጠማጢምና፡ ብፍላይ ከኣ ኣብ መስቀል እየሱስ ምፅናዕ ጥራይ እዩ ዘድልየና።

`ኣብዛ ዓለም ክንዲ ዝሃለወ ሕማቕ ይሃሉ (እንዳኸፍኡ ከም ዝኸዱ ንፈልጥ ኢና)፡ ካብቲ ብዛዕባ ሰናይነትን ሓይልን ባህርን ኣምላኽ ዘለካ ፍልጠት እንታይ ተስፋ ክትሰንቕ ይግባእ (ስለ መስቀል፡ ሕሰብ)?`