---
title:  ኣብ ትሕቲ እግሩ
date:   27/05/2025
---

`መዝ 47:1–4 ኣንብቡ። ብዛዕባ’ቲ ብክርስቶስ ኣብ መንግስቲ ኣምላኽ ዘለና ቦታ እንታይ ይብል?`

ብነዊሑ ድኣ እዩ እምበር ፡ መፃኢ ብሩህ እዩ። ክሳብ ሽዑ ግና ወዲ ሰብ ግዝኣት እዛ ምድሪ ንሉሲፈር ኣሕሊፉ ሂቡዎ እዩ፡ ሰይጣን ኣብ ኣብ መፅሓፈ እዮብ ኣብ ሰማያዊ ኣፀድ ኣብ ዝተራእየሉ እዋን እዛ ምድሪ ናቱ ከም ዝኾነት ጌሩ ይምካሕ ነበረ። እግዚኣብሄር ከኣ “ ካበይ መፃእካ?’ ”ኢሉ ሓተቶ። “ሰይጣን ድማ፡ ንምድሪ ዘይረያን ተመላሊሰያን መጻእኩ፡ ኢሉ ንእግዚኣብሄር መለሰሉ።” (ኢዮ 1:7)።

ሰይጣን ዋንነት እዩ ዝእውጅ ኔሩ፡ ኣብ ጥንቲ ዘመን እግሪ ዋንነት እዩ ዘመልክት። “ንኣኻ ክህበካ እየ እሞ፡ ተንስእ፡ ነዛ ምድሪ ብምንዋሓን ብምግፋሓን ኪድ፡ በሎ።’ ” (ዘፍ 13:17)።

`1 ተሰሎንቄ 4፡13–17ን ዘካርያስ 14፡4ን ኣነፃፅሮ፡ ንእግሪ ክርስቶስ ድማ ኣቓልቦ ግበረሉ። ኣብ መንጎ እዞም ክፍልታት እዚኣቶም እንታይ ፍልልይ ረኺብካ፡ ብዛዕባ እዞም ክልተ ዝተፈላለዩ፡ ዋላ’ኳ ዝተዛመዱ እንተኾኑ፡ መዳያት ናይ መወዳእታ ልኡላውነት ክርስቶስ ኣብዛ ዓለም እንታይ ይምህሩና?`

ኤለን ጂ ዋይት ብዛዕባቲ ክርስቶስ ኣብ መወዳእታ ሽሕ ዓመት ዝገብሮ ከምዚ ክትብል ፅሒፋ፡ “ክርስቶስ ናብ ደብረ ዘይቲ ወሪዱ፡ ድሕሪ ትንሳኤ’ውን ካብኡ እዩ ዓሪጉ፡ መላእኽቲ’ውን መብፅዓ ምምላሱ ኣብኡ እዮም ደጊሞም ተዛሪቦምዎ። ነብዪ ከምዚ ይብል፡ “‘እግዚኣሄር ኣምላኸይ ኪመጽእ እዩ፣ ኵላቶም ቅዱሳን ከኣ ምሳኻ።” “በታ መዓልቲ እቲኣ ኣእጋሩ ኣብቲ ኣብ ቅድሚ የሩሳሌም ኣብ ምብራቕ ዘሎ ኸረን ዘይቲ ኪቐውም እዩ። እቲ ኸረን ዘይቲ ኸኣ ናብ ምብራቕን ምዕራብን ኣብ ማእከሉ ኺስንጠቕ፣ . . . እግዚኣብሄር ከኣ ኣብ ልዕሊ ኵላ ምድሪ ኺነግስ እዩ፣ በታ መዓልቲ እቲኣ እግዚኣብሄር ሓደ፣ ስሙውን ሓደ ኪኸውን እዩ።” ዘካ 14:5, 4,። እታ ሓዳስ እየሩሳሌም ብዘንፀባርቕ ግርማ ካብ ሰማይ ክትወርድ እንከላ፡ ኣብቲ ዝተደላደለን ንፁህን ዝተዳለወላ ቦታ ክትዓርፍ እያ፡ ክርስቶስ ድማ ምስ ህዝቡን መላእኽቱን ናብታ ከተማ ክኣትዉ እዮም። ”—Ellen G. White, The Great Controversy, pp. 662, 663.

`ነቲ ብእየሱስ ዝተዋህበና ተስፋ ተመልከቶ። ኩሉ ነገር፡ ንዘልኣለሙ፡ ብሞት ዝውዳእ እንተ ዝኾን ህይወት ክሳብ ክንደይ ከባድ ምኾነት ኔራ። ኩሉ ነገር ከንቱን ምኾነ ኔሩ፡ ኣይመስለኩምን?`