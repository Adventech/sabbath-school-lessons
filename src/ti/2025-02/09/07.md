---
title:  ተወሳኺ ፅንዓት
date:   30/05/2025
---

መዝ 133, ግብ ሃዋ 1:4–9, ን ራእ 5:4–7።

“ብዘመነ ኣቦው፡ ፅልዋ መንፈስ ቅዱስ ብምልኣት ኣይኮነን እምበር ብዙሕ ግዜ ጎሊሑ ይግለፅ ኔሩ፡፡ ሕጂ፡ ቃል ጎይታ ንምእዛዝ፡ ደቀ መዛሙርቲ ምእንትዚ ውህበት ልማኖኦም ኣቕረቡ፡ ክርስቶስ ድማ ኣብ ሰማይ ምልጃኡ ወሰኸሉ። ኣብ ልዕሊ ህዝቡ ምእንቲ ከፍስሶኦ ኸኣ ይልምን ነበረ”—Ellen G. White, The Acts of the Apostles, p. 37.

እቶም ደቀ መዛሙርቲ ምስክር እየሱስ ክኾኑ መምርሒ ተዋሂብዎም እዩ “ ክሳዕ ወሰን ምድሪ” (ግብ ሃዋ 1:8,)፡ ምምላስ ክርስቶስ ዘበስር ዕዮ (ማቴ 24:14)። ንሕና ድማ ነቲ ንሳቶም ዝጀመርዎ ክንቕፅሎ ይግብኣና።

ክርስቶስ ወንጌል ናብ ዓለም ክነብፅሕ ክነግረና እንከሎ፡ ብኸመይ ከም ዝግበር ንኽንሓስብ በይንና ኣይሓደገናን። እቲ ዕዮ ካብ ሰማያዊ ቤተ መቕደስ ዝምራሕ። ዕዮና ብፅኑዕ ኣብ ክርስቶስ ዝጥቕለል እዩ፡ ንሱ ድማ እዩ ዝመርሓናን ዘበርትዓናን። እዚ ናቱ እምበር ናትና ዕዮ ኣይኮነን፡ ንሕና ኸኣ ምርሒቱ ክንክተል ኢና ተሓቲትና። ኣብ እስራኤል ከምዚ ከም ዝነበረ ክተስተብህሉ ኢኹም፡ እግዚኣብሄር መምርሒኡ ክኽተሉ እዩ ሓቲትዎም፡ ድሕርዚ ኸኣ ነቲ ዘይከኣል ክኸውን ገበረ። መንፈስ ድሮ ኣብ ልቢ ጎረባብትና ይዓዪ እዩ ዘሎ፡ እቲ ናይ ውሳኔ ሰዓት ክበፅሕ እንከሎ ኣብኡ ክንርከብ ኢና ተሓቲትና፡ እቲ ምንታይሲ ህዝቢ ኣምላኽ ምስቲ ገንሸል ኣብ ከረን ፅዮን ደው ክብሉ እንከለዉ ምሳታቶም ምእንቲ ክፅንበሩ ንኽንዕድሞም እዩ። ሓደሽቲ ሜላታትን ኣገባባትን ምምሃዝ ኣየድልየናን እዩ፡ ምኽንያቱ ንሕና ናይቲ ዕዮ ሓለፍቲ ኮይንና ፈፂምና ስለ ዘይንፈልጥ እዩ።

**መመያየጢ ሕቶታት:**

`ዋላኳ ናይቶም ሰለስተ መላእኽቲ መልእኽቲ ናብ ኩላ ዓለም እንተ ወፀ፡ ብዙሕ ዘይተበፅሕ ህዝቢ ግና ኣሎ። ኣብ ክፍልኹም፡ ከም ቤተ ክርስትያን ነቲ ክርስቶስ ክጥቀመልና ዝደልዮ ንዕማም ብዝበለፀ ብኸመይ ክንፍፅም ከም እንኽእል ተመያየጡሉ። ክሳብ ሕጂ ብዙሓት ሰባት ነዘን ሓቅታት እዚኣተን ኣብተን ዳሕሮት መዓልትታት ዘይሰምዑሉ ሓቂ ኮይኑ ክቕፅል ከሎ ከመይ ጌርና ኢና ተስፋ ከይንቖርጽ ክንመሃር እንኽእል?`

`ኣብ ራእይ 5፡ ዕፅውቲ መፅሓፍ ብቑዕ ስለ ዝኾነ ነቲ ገንሸል ከም ዝተሃህበቶ መስኪሩ ኣሎ። እቶም ኣብታ መፅሓፍ ዘለዉ ማሕተማት ኣብ ራእይ 6 ክኽፈቱ እንከለዉ፡ ክሳዕ መወዳእታ ግዜ ዘሎ ታሪኽ ናይታ ናይ ሓድሽ ኪዳን ቤተ ክርስትያን ክሳዕ ብንፁር ተነብዩ ንርኢ። ካብዚ ዝርዝር እዚ፡ ብዛዕባ እቲ ኣምላኽ ነዚ ዕዮ ክድምድመሉ ዝደሉ መገዲ እንታይ ንመሃር?`

`ናቲብ ራእይ ዮሃንስ 13ን 14ን ዝርከብ ከም ዝመፅእ እንፈልጦ ክመርሓና ዝኽእል፡ ኣብዛ ዓለም እንርእዮ ዘለና ህልው ክስተታት እንታይ ኣለዉ? እንታይ ዕንቅፋታት ተሪፉ ኣሎ?`