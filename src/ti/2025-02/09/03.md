---
title:  ተስፋ ኣብ ማእከል ሕንፍሽፍሽ
date:   26/05/2025
---

መብዛሕትኡ ቋንቋ መዝሙር ምሳልያዊ እዩ፡ ይኹንምበር ብዛዕባቲ ናይ መወዳእታ ምሕዳስ ዓለምና ንቕድሚት ዝእምት ክንመፅእ እንከለና ግና ተራ ምሳሌ እዩ ኢልና ንኽንኣምን ውሑድ ምኽንያት እዩ ዘለና። መዝሙር 46 እዛ ግኡዛዊት ምድሪ ብናይ ክርስቶስ ዳግም ምፅኣት ብዓሚቕ ከም እትፅሎ የዘኻኽረና። እቶም ኣኻውሕን ውቅያኖስን ጥራይ ኣይኮኑን ዝፅለዉ፡ እቲ ዓብዪ መወዳእታ ታሪኽ እዛ ዓለም ብውድመት ዓለማውያን መንግስታት- ማለት እቲ ኣብ ዘመናት ብዙሕ መከራ ዘስዓበ ሕሱር ሰብኣዊ ሰርዓተ መንግስቲ እዩ።

ኣብ መወዳእታ ኩሎም እዞም ሓይልታትን ኣብ ልዕሊ ሰብ ዘስዓብኦ ኩሉ እከይን መከራን ምሉእ ብምሉእ ከኽትም እዩ።

`ኤር 4:23–26 ኣንብቡ። እዚ ብዛዕባ ዕጫ ምድሪ እንታይ ይነግረና፡ እንተ ውሓደ ክሳዕ እቲ “ሓድሽ ሰማይን ጃድሽ ምድርን ” ዝኸውን (ራእ 21:1)?`

መፅሓፍ ቅዱሳዊ ትንቢት እዛ ዓለም እንታይ ከም ዘጋጥማ ይነግረና እዩ። ንኣብነት፡ ናይ ዳንኤል 7 ራእይ፡ ነቲ ካብ ማእከሉ ሃገራት ዝትንስኣ ዝናወፅ ባሕሪ የርእየና። እቶም ናይ ግጭትን ጦርነትን ንፋሳት ኣብቲ ናይ ኣህዛብ ባሕሪ ይጋጨው ነበሩ (እዛ ምድሪ)፡ ምድራውያን መንግስታት ከኣ ሓደ ድሕሪ ሓደ ወለደ፡ ካብኣቶም ሓደ'ውን እንተኾነ ነቲ ንደቂ ሰብ ዘጨንቕ ፀገም ክፈትሕ ዝኽኣለ የለን። እቶም እምነት እነሕድረሎም ዓለማውያን መራሕቲ ዳርጋ ኩሉ እዋን ልክዕ ከማና ሓጥኣንን ስጋውያንን ምዃኖም ርጉፅ እዩ።

ካብተን ንዳንኤል ዝተገልፃሉ መንግስታት ንህዝቢ ኣምላኽ ውሑስቲ ቤት ዝኾነት ሓንቲ እውን የላን (ዋላኳ ገለ ዝሓሻ ይንበራ)። ንሕና ግና ናይ መንግስቲ ኣምላኽ ዜጋታት ምዃንና ንፈልጥ ኢና(ፊሊጲ 3:20)፡ ከምኡውን ኣብ ልዕል ዕግርግር ናይዛ ምድሪ ክነቓነቕ ዘይክእል ዙፋን ኣሎ (ህዝ 1:26) ። እየሱስ እቲ ንሱ ዳግም ዝመፅኣሉ ግዜ ክቐርብ እንከሎ ዓለም ናብ ዝዓሞቐ ስርዓት ኣልባነት ከም እትሰጋገር ምሂሩ እዩ፡ (ማቴዎስ 24)፡ ንሕና ግን ኩነታት ምድርና ብዘየገድስ ብእምነት ክንፀንዕ ንኽእል ኢና፡ ምኽንያቱ ኣምላኽ ምልኩ ኣየጥፍአን፡ ከምኡውን መብፅዓታቱ ከም ዝፍፅም ክንፈልጥ ንኽእል ኢና። “ኣህዛብ ጫውጫው በሉ፣ መንግስትታት ተናወጹ፣ ድምጹ ኣስምዔ፣ ምድሪ መኸኸት። ጐይታ ሰራዊት ምሳና እዩ። ኣምላኽ ያእቆብ እምባና እዩ። ሴላ።” (መዝ 46:6, 7)፡፡ ናይ ሓፂር እዋን ነገራት ሕጂ ኾነ ንመፃኢ ፅቡቕ ዝኸዱ ኣይኮኑን። ናይ ነዊሕ እዋን? እዚ—ምስጋና ንእየሱስ ይብፅሓዮ—ካልእ ጉዳይ እዩ።

`መቸም ዓለምና ሕንፍሽፍሽን ካብ ቁፅፅር ወፃኢ ከም እትመስል ዘተሓታትት ኣይኮነን። ትንቢት ዳንኤል 7፡ ኣብ መወዳእታ ብእምነት እንተ ፀኒዕና፡ ነገራት ፅቡቕ ከም ዝኾኑልና ንኽንርዳእ ብኸመይ ይሕግዘና?`