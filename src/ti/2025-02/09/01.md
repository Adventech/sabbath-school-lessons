---
title:  "ኣብ መዝሙራት: 2ይ ክፋል"
date:   24/05/2025
---

### ነዚ ሰሙን ዝፅንዑ ጥቕስታት

መዝ 46, ኤር 4:23–26, መዝ 47:1–4, 1 ተሰ 4:13–17, መዝ 75, ራእ 14:6–12።

> <p>ዝፅናዕ ጥቕሲ</p>
> “ዎ ኣምላኽ፣ ኣህዛብ የመስግኑኻ፣ ኵሎም ኣህዛብ የመስግኑኻ። ንህዝብታት ብቕንዕና ኽትፈርዶም፣ ነህዛብውን ኣብ ምድሪ ኽትመርሖም ኢኻ እሞ፣ ህዝብታት ይተሐጐሱን እልል ይበሉን።” (መዝ 67:3, 4) ።

ብዛዕባ ናይ መወዳእታ ፍፃመታት ክንሓስብ ከለና፡ ኣብቲ ኣራዊትን ሓይልታት ራእይ ዮሃንስን ክነትኩር ኢና እንፍትን። ከምኡ’ውን፡ ብርግፅ፡ ዓቢን ኣገዳስን ተራ ኣለዎም። ከምኡ እንተዘይከውን ኣምላኽ ክንርድኦም ኣብ መፅሓፍ ቅዱስ ኣይምኣተዎን (ራእ 1፡3 ርአ) ።

ትንቢት ግና፡ ብዛዕባ ምስ ሓጢኣትን መከራን ፍርድን፡ ኣብ መንጎ ፅቡቕን እከይን ዘሎ ተጋድሎን፡ ባህሪ ፍትሕን ዘይፍትሓውነትን፡ ስደትን ካልኦት ተወሰኽቲ ነገራትን ዝተኣሳሰር ቁልፊ ጉዳያትን ዝምልከት እዩ።

መዝሙራት ከኣ ምስ እዞም ዛዕባታት ብዓብዪ ዑምቀት ይዝቲ፡ ዳርጋ ንኹሉ ሰብኣዊ ስምዒታት ድማ ይድህስስ— ካብቲ ጭፍን ተስፋ ምቑራፅ ኣትሒዙ ክሳዕ ናይ ፈንጠዝያ ሓጎስ። እስራኤል ምስ ሓይልታት ፀልማት ክትቓለስ ምድላዋት ክትገብር ንርኢ። ውልቀሰባት ምስቲ ስለምንታይ እዩ ኣምላኽ ንእከይ ብቐጥታን ብቕልጡፍን ዘይምልሶ ዝብል ሕቶ ክቃለሱ ነንብብ፡ እዚ ሕቶ’ዚ ድማ ብዘይጥርጥር ኩልና እነልዕሎ ሕቶ እዩ። ምላሽ ንምርካብ ናብ ቤተ መቕደስ ክነቕንዕ ኢና ተመሪሕና፡ ከምኡ’ውን ኣምላኽ ከም መጠን ፈጣሪ ደረጃ ንኽህልዎ ብተደጋጋሚ ዝቐርብ ምሕፅንታ ኣሎ። ሎሚ እንተ ኾነ እውን ብዓውድና ምስዞም ጉዳያትን ሕቶታትን ንቃልስዶ ኣይኮናን ዘለና?

ናይ ግድን—ስለዚ ድማ ኢና ብዛዕባ እዞም ወሰንቲ ሓቅታት ብዝበለፀ ንምፍላጥ መዝሙር ምፍታሕ እንቅፅል።