---
title:  እቲ ዘንብብ፡ የስተውዕል
date:   30/03/2025
---

ናብ ዝኾነ ክርስትያናዊ መደብር መጻሕፍቲ ብምእታው ብዛዕባ ትንቢት መጽሓፍ ቅዱስ ዝምልከት ኣርእስታት ንተዓዘብ። ኣእምሮኻ ዝስሕብ ዝተፈላለየ ኣረኣእያን ትርጉማትን ከምዘሎ ቀልጢፍካ ክትፈልጥ ኢኻ፣ ከም ራእይ ዮሃንስ ዝኣመሰሉ መጻሕፍቲ እንታይ ይብሉ ከምዘለዉ ብሓቂ ክርድኦ ዝኽእል ሰብ ከምዘየለ ምእማን ድማ ፈታኒ ክኸውን ይኽእል እዩ። ንኣብነት፡ ሓደ ፀሓፊ እቲ ፀረ ክርስቶስ ተምሳልያዊ እዩ ክብል እንከሎ፡ ካልእ ድማ ንመፃኢ ዝግለፅዩ ይብል፡ ሓደ ካልእ ከኣ ኣብ ግዝኣት ሮም ንዝነበረ ነገር ወይ ሰብ ዘመላኽት እዩ ይብል፡፡ ሓደ ናይ ጥንቲ ሰባኺ ከምዚ ይብል " መፅሓፍ ቅዱስ ከም ድላይካ ጌርካ እትቓንዮን እትፃወቶን ኣረጊት ቫዮሊን እዩ፡፡”

መፅሓፍ ቅዱስ ንባዕሉ ግና ከምዚ ዝኣመሰለ ሓሳብ ኣይህብን እዩ። የግዳስ እግዚኣብሔር ንኸንቱ ከም ዘይዛረብን ከምኡውን ብቓሉ፡ ሓቅነት ናይቲ ዝብሎ ዘሎ ክንፈልጥ ከም እንኽእል ብምሕሳብ ከነንብብ ይዕድመና።

`ማቴ 24:15; ራእ 1:3; ማቴ 11:29; ከምኡ’ውን ኤር 9:23, 24. ኣንብቡ። እዘን ጥቕስታት ብዛዕባ'ቲ ኣምላኽ ንርእሱ ርዱእ ንኽገብር ዘለዎ ዕላማ እንታይ ሓሳብ ይህበና?`

ብዙሓት ዩኒቨርሲቲታት ብዛዕባ “መፅሓፍ ቅዱስ ከም ስነ-ጽሑፍ” ወይ ካልእ ተመሳሳሊ ስልጠና ይህባ። ንሓደ ኣማኒ ኣብቲ ማእለያ ዘይብሉ ትምህርታት ኮፍ ኢሉ ነቲ እቲ ፕሮፌሰር ንመፅሓፍ ቅዱስ ዘንብቦ ልክዕ ከምቲ ሓደ ሰብ ንናይ ኣረማውያን ፅውፅዋያት ከም ዘንብብ ምዃኑ ምፍላጥ ኣዝዩ ዘስደምም እዩ ዝኾኖ፡፡ ኣብቶም ታሪኻት ሞራላዊ ቁምነገር (ሓቂ) ክርከብ ይኽእል ይኸውን፡ ኮይኑ ግና ማንም ከብዞም ታሪኻት ደስ ዝበሎ ነገር ከመንጩ ይኽእል እዩ፡፡ ነዞም መምህራን እዚ መፅሓፍ ብኣምላኽ ዝተዋህበ እዩ ዝብል ሓሳብ መስሓቕ እዩ፡፡

ብኸምዚ ድማ እቲ መምህር ንመፅሓፍ ቅዱስ እንተ ኣንበቦ እውን ነቲ ዝዛረቦ ዘሎ ድምፂ ኣምላኽ ግና ኣየድምፆን እዩ፡፡ ካልኦት ድማ ምስ መልእኽቲ መፅሓፍ ቅዱስ ብንፁር ናብ ዝፃረር መደምደምታ ይበፅሑ፡፡ ርእሶም ንጎይታ ከየረከቡን ሓቂ ኽማሃር ዝደሊ ክፉት ልቢ ከይሓዙን እዮም መፅሓፍ ቅዱስ ዘንብቡ፡ ንመልእኽቱ ጥራይ ዘይኮኑ ዝስሕትዎስ ነቲ ኣብ ገፃቱ ተገሊፁ ዝርከብ ፈቃርን ቅዱስን ባህሪ ኣምላኽ እውን እዮም ዘይርድእዎ። ስለዚ ድማ እዩ ብዘይ ቅኑዕ ኣገባብን ብዓቢኡ ድማ ብዘይ ቅኑዕ ኣተሓሳስባን ከምኡ ድማ ብዘይ መሪሕነት መንፈስ ቅዱስን መጽሓፍ ቅዱስ ምንባብ ክጎድእ ዝኽእል። እዚ’ውን ካብ ንሓስቦ ንላዕሊ ንምትግባሩ ዝቐለለ ክኸውን ይኽእል እዩ።

`ሓደ ዘይኣምን ሰብ መፅሓፍ ቅዱስ ከንብብ ተራእየ። እንታይ ትገብር ተባሂሉ ምስ ተሓተ ድማ ከምዚ ክብል መለሰ፡ “ገለ ጉድለት እንተ ረኸብኩ እየ።” ቃል ኣምላኽ ክነንብብ እንከለና እዚ ግጉይ ኣቀራርባ ዝኾነሉ ስለምንታይ እዩ?`