---
title:  ነቲ ቃል ምፅናዕ
date:   02/04/2025
---

ኣመንቲ ሻብዓይ መዓልቲ ኣድቨንቲስታውያን ብዛዕባ ትንቢት መፅሓፍ ቅዱስ ብምርዳእ ዊልያም ሚለር ዘይነዓቕ ኣበርልቶ ኔርዎ እዩ። ቁልፊ ዝኾኑ ጥቕስታት (ከም ዳን 8፡14 ዝበሉ) ብምርዳእ ዋላውን ብዘይጌጋ ኣይንበር እምበር፡ ናይ ሚለር ሜላ ኣገዳሲ እዩ ኔሩ፡ ምኽንያቱ ኸኣ ነታ ናይ መወዳእታ ዘመን ናይ ትርፏፍያ ቤተ ክርስትያን መገዲ ዝፀርግ ስለ ዝነበረ እዩ።

`ማቴ 5:18, 2 ጢሞ 3:15–17, ን ሉቃ 24:27ኣንብቡ። እዘን ጥቕስታት ብዛዕባቲ ንመፅሓፍ ቅዱስ ክነፅንዓሉ ዝግብኣና ኣገባብ እንታይ ይምህራና?`

ብገለ መገዲ መፅሓፍ ቅዱስ ምፅናዕ፡ ከም ምግጥጣም ዓብዪ ግድል ዝበለ እዩ። ክልተ ወይ ሰለስተ ቁራፃት ብሓደ እንተገጢምካዮ፡ ንመላእ እቲ ስእሊ ክትርድኦ ዳርጋ ዘይከኣል እዩ። ምናልባት ኣብተን ክልተ ወይ ሰለስተ ቁራፃት ምናልባት ፈረስ ትርኢ እሞ ስለዚ ድማ ናይ ኣፍራስ ስእልታት ትገጣጥም ከም ዘለኻ ክመስለካ ይኽእል ይኸውን። ገለ ሒደት ቁራፅ ስእልታት ደርሆን ላሕምን የርእዩ ይኾኑ፡ ከምኡውን ነቶም ኣማኢት ቁራፃት ምስ ገጣጠምካዮም ከኣ ኣብ መወዳእታ ከተማ፡ ሕርሻ፡ ጎቦታትን ዘለዎ ናይ መላእ ምድሪ ስእሊ ትሰርሕ ምንባርካ ትርኢ።

ሓደ ካብቶም ቀንዲ መገድታት ገለ ገለ ክርስትያናት ኣብ ምፅናዕ መፅሓፍ ቅዱስ ዝገብርዎም ጌጋታት፡ ንመፅሓፍ ቅዱስ ከም ንሓደ ፍሉይ ዅነታት ንምፍታሕ ክጥቀሙሉ ዝኽእሉ ጥምረት ዘይብሉ እኩብ ብሂላት ወይ ምሰላታት ገይሮም እዮም ዝሕዝዎ። ገሊኦም ናብቲ ብቐሊሉ ኣብ ናይ ጊዲኦናውያን መፅሓፍ ቅዱስ ዝርከብ ናይ ፅንዓት መምርሒ ይርእዩ’ሞ፡ ሓገዝቲ ጥቕስታት በብኣርእስቶም ይረኽቡ፡ ንዕኡ ኸኣ ከም ናይ ሓደ ኣርእስቲ ድምዱም ምህሮ ጌሮም ይወስድዎ።

ዘይምዕዳል ኮይኑ ንትንቢት እውን ብተመሳሳሊ መገዲ እዮም ዝርእይዎ፡ ኣብ ክንዲ ሓንቲ ጥቕሲ ምስቲ ዝተረፈ ክፍሊ መፅሓፍ ቅዱስ ዘነፃፅርዎ ካብ ዓውዲ ወፃኢ ኣልዒሎም ምስ ህሉው ኩነታት የነፃፅርዎ። እዚ ብኸፊል፡ ኣብ ነፍሲ ወከፍ ሒደት ዓመታት ክመሓየሽ ዘለዎ ዘመናዊ መፃሕፍቲ ትንቢት ቀፃሊ ዋሕዚ ክህሉ ምኽንያት ኮይኑ ኣሎ፡ ምኽንያቱ ኣብቲ ክኸውን እዩ ዝበልዎ ስለ ዝጋገዩ እዩ - ከምኡውን መዓስ።

ስለዚ እዩ ድማ ኣብ ዝኾነ ዝተዋህበ ኣርእስቲ ገለ ፍሉያት ፅሑፋት ምምራፅ ጥራይ ዘይኮነስ፡ ኣብ ክንድኡ መፅሓፍ ቅዱስ ብዛዕባ እቲ ኣርእስቲ ዝብሎ ኩሉ ብጥንቃቐ ምፅናዕ፡ ከምኡ’ውን ነቲ ዝብሎ ዓውደ-ፅሑፍ ኣብ ግምት ምእታው፡ ኣዝዩ ኣገዳሲ ዝኸውን። ንሓደ ክፍሊ ካብ ዓውዱ ወፃኢ ስሒብና ዝደለናዮ ክዛረብ ምግባር ኣዝዩ ቀሊል እዩ።

`ምስቶም ዝተወሰኑ ዝተመርፁ ፅሑፋት ጥራይ ተጠቒሞም፡ ንበል ብዛዕባ ኩነታት ምዉታት ነጥቦም ከቕርቡ ዝፍትኑ ተመኩሮኻ እንታይ እዩ ነይሩ? ወይስ ሰንበት? እቲ ዝበለፀ መልሲ ንምሃብ እንታይ እዩ?`