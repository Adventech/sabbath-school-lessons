---
title:  ዳንኤል—ነቲ መፅሓፍ ሕተሞ
date:   01/04/2025
---

`ዳንኤልl 12:4 ኣንብቡ፡፡ ኣብዚ ጎይታ ንዳንኤል እንታይ እዩ ዝብሎ ዘሎ? (ነዚ ምስ ራእ 22:10 ኣነፃፅሮ)`

ሰበኽቲ ንዳን 12፡4 ነቲ ቅድሚ ምፅኣት ክርስቶስ ዘሎ ናይ ቴክኖሎጅያውን ሳይንሳውን ፍልጠት ንምትንባይ ክጥቀሙሉ ምስማዕ ዘይልሙድ ኣይኮነን። ብዙሓት ከኣ ነቲ ኣብ ዝሓለፈ ክፍለ ዘመንን ካልእን ዝተኸስተ ምዕባለታት ንምግላፅ ይጥቀሙሉ። ብዙሓት ካብ መፃሕፍትና እውን ነዚ ኣተረጓጉማ እዚ ወሲዶምዎ እዮም። ዋላኳ ርትዓዊ ኣተረጓጉማ ይኹን፡ ካልእ ትርጉም ክህልዎ ይኽእል ይኸውን።

ነቲ ጥቕሲ ደጊምኩም ኣንብብዎ። እቲ መልኣኽ ንዳንኤል ዝሃቦ መምርሒ፡ ብትእዛዝ ዝጅምር እዩ “ ነዘን ቃላት እዚኤን ዕጸወን፣ ነዛ መጽሓፍ እዚኣ ኸኣ ሕተማ።" (ዳን 12: 4)። እቲ ዛዕባ ኣብ መፅሓፍ ዳንኤል ኣብ ባዕሉ ተዘትዩሉ እዩ፡፡ ምናልባት እቲ ኣብ መወዳእታ ብድንገት ዝውሰኽ ፍልጠት ናይ መፅሓፈ ዳንኤል ፍልጠት ክኸውን ይኽእል ዶ?

እዚ ንመፅሓፈ ዳንኤል ካብ ራእይ ዮሃንስ ብገለ መገዲ ፍልይ ዝበለ ይገብሮ፡ ከመይሲ ኣብ ራእይ ዮሃንስ ነቲ መፅሓፍ ከይሓትሞ ተነጊርዎ እዩ። (ራእ. 22:10)። ራእይ ካብ መጀመርታ ኣትሒዙ ርዱእ ክኸውን እዩ ነይርዎ፡ ምኽንያቱ ድማ “ እቲ ግዜ ቀረባ እዩ’ ”። ብምንፅፃር፡ ዳንኤል ኣብ ናይ ርሑቕ መፃኢ ብዝሓሸ ክርዳእ ዝኽእል እዩ።

ኣብ ዘመናት፡ ብዙሓት ተመራመርቲ ክርስትያናት ንመፅሓፈ ዳንኤል ክትንትንዎ ፈቲኖም እዮም፡ ገለ እውን ዓብዪ ግስጋሰ ዝገበሩ ኣለዉ። ንዳንኤል ምግንዛብ ብፍጥነት ወሲኹ እዩ፡ ይኹንምበር ድሕሪ ቲ ኣብ 1798 ዘብቅዐ ናይቲ 1260-ዓመት ትንቢት ምፍፃሙ፡ ካብ መላእ ዓለም ዝርከቡ ብዙሓት ተንተንቲ ኣብ 1843 ሓደ ዘስተንክር ነገር ክኸውን እዩ ኣብ ዝብል መደምደምታ በፅሑ። ካብዚኦም እቲ ኣዝዩ ፍሉጥ ዝኾነ ግና ዊልያም ሚለር ኮይኑ፡ ስብከቱ ኣብ መበል ዓሰርተ ትሽዓተ ክፍለ ዘመን ዓብዪ ምንቅስቓስ ምፅኣት ዘበገሰን ነታ “ትርፋፍያ” ቤተ ክርስቲያን ዝወልድን መልእኽትታት ሰለስተ መላእኽቲ ንፁር ምርዳእን ዝገብር ሰንሰለታዊ ፍፃመታት ዝጀመረ እዩ።

ብኻልእ ኣበሃህላ፡ ምጅማር ዓለምለኻዊ ምንቅስቓስና፡ ፍፃመ ትንቢት ዳንኤል እዩ፡ ንሱ ድማ ”ኣብ መወዳእታ ዘመን” ፡“ፍልጠት ክውስኽ እዩ” ዝብል ትንቢት እዩ። ብምንፅፃር፡ ናይ ሰባት ምድሓን ከይፈረድካ፡ ብዛዕባ’ቲ ብዙሕ ክፋል ህዝበ-ክርስትያን ዝህልወሉ “ፀልማት” ሕሰብ ኣብ ኤደን ገነት ዝተመስረተ ከም ሻብዓይቲ መዓልቲ ሰንበት ዝበለ መሰረታዊ ነገር፡ ተናዒቑን ወላ’ውን ተወጊዱን እዩ፡ እዚ ድማ በታ ብኣረማዊት ሮም ዝመበቆላ ብእሁድ(ቀዳመይቲ መዓልቲ ሰሙን) ብምትካእ እዩ። ወይ ድማ ብዛዕባ ሞት ዘሎ ፍፁም ድንቁርና እሞ ሕሰቡ፡ መብዛሕትኦም ክርስትያናት ነቲ ምዉታት ብኡንብኡ ናብ ካልእ ህላወ እናንሳፈፉ ይኸዱ ዝብል ኣረማዊ ሓሳብ እዮም ዝኣምኑ፡ እዚ ድማ ንገሊኦም ንዘልኣለም ዝነድድ ሲኦል ማለት እዩ።

ብኣንፃሩ ግና፡ ብፍልጠት ሓቂ ኣዚና ክነመስግን: ከምኡውን ትሕት ክንብል ይግባእ እዩ።