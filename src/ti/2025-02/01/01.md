---
title:  ገለ መትከላት ትንቢት
date:   29/03/2025
---

### ነዚ ሰሙን ዝፅንዑ ጥቕስታት

ኤር. 29:23, 24; መዝ 139:1–6; ዳን. 12:4; ራእ 22:10; 2ጢሞ. 3:15–17; እብ. 4:12.

> <p>ዝፅናዕ ጥቕሲ</p>
> “ዚሕበንሲ - እዚ እዩ ባህ ዜብለኒ እሞ፡ - ኣነ ኣብ ምድሪ ምሕረትን ፍርድን ጽድቅን ዝገብር እግዚኣብሄር ምዃነይ ብምስትውዓሉን ብምፍላጡን ደኣ ይተሐበን፡ ይብል እግዚኣብሄር።" (ትንቢት ኤርምያስ 9: 24)”

ልክዕ ከምቲ ምስ መብዛሕትኡ ካልእ ናይ መፅሓፍ ቅዱስ ክፍሊ፡ ክርስትያናት ብዛዕባ ትንቢት እውን ኣይሰማምዑን እዮም፡ እዚ ድማ ንኻልኦት ሰባት ናይ መፅሓፍ ቅዱስ ትንቢት ግዜኻ ምብኻን እዩ ኢሎም ክኣምኑ ይገብሮም፡፡ ክርስትያናት ነፍሲ-ወከፍ ኣርእስትን ነጥብታትን ትንቢት ዝበኣሱ እንተ ኾይኖም፡ ማዕረ ኽንደይ ሓቅነት ክህልዎ ይኽእል? ዘይምዕዳል ኮይኑ ድማ ሓያሎ ኣመንቲ ዝበሃሉ ከይተረፉ እውን ገለ ክፍልታት መፅሓፍ ቅዱስ፡ ከም ራእይ፡ ክትርድኦ ዘይከኣል እዩ ኢሎም ዝሓስቡ ምህላዎም እዩ። ኣብ ክንዲ ዘንብብዎም ከኣ ይሰግርዎም፡ ገለ እዋናት ድማ ትንቢት ምፅናዕ ካብቲ ዝህቦ መፍትሒ ዝፈጥሮ ሽግር ይበልፅ ኢሎም ብዝሓስቡ ፓስተራት ተተባቢዖም እዮም፡፡

ኩሉ እዋን ግና ከምዚ ኣይነበረን። ኣብተን ናይ መጀመርያ ዓሰርተ ሸሞንተ ክፍለ ዘመናት ክርስትና፡ መብዛሕትኦም ክርስትያናት ብመፅሓፍ ቅዱሳዊ ትንቢት ዕጉባት እዮም ኔሮም፡ ኣብቶም ቁልፊ መልእኽትታቶም ድማ ዘገርም ደረጃ ስምምዕነት ኔርዎም። እግዚኣብሄር’ውን ከምኡ ክኸውን እዩ ደልይዎ፡ “...ኣሕዋተየ፡ ኲላትኩም ሓደ ዘረባ ኽትዛረቡ፡ ብሓደ ልብን ብሓደ ሓሳብን ፍጹም ክትጋጠሙ እምበር፡ ምፍልላይ ከይህልወኩም፡ እምዕደኩም ኣሎኹ።" (1ይ ቆረንቶስ 1: 10-12)

ኣብዚ ሰሙን እዚ፡ ብዛዕባ ትንቢት ቅኑዕን ዘተኣማምንን ርድኢት ዘምጽኡ ገለ መምርሒታት ክንምርምር ኢና።