---
title:  ተወሳኺ ፅንዓት
date:   04/04/2025
---

ካብ ናይ Ellen G. White, “An American Reformer,” pp. 319–324, in The Great Controversy. ኣንብብ።

“ኣገልገልትን ሰባትን፡ ትንቢት ዳንኤልን ራእይ ዮሃንስን ክስትውዓሉ ዘይክእሉ ሚስጥራት እዮም ይብሉ። እየሱስ ግና ንደቂ መዛሙርቱ ናብ ቃላት ነብዪ ዳንኤል ብምምራሕ ነቲ ኣብ እዋኖም ዝኸውን ኩነታት ከምዚ ክብል ገለፀሎም: “እቲ ዘንብብ የስተውዕል፡” ማቴ 24:15። ራእይ ዮሃንስ ምስጢርን ክርዳእ ዘይክእልን እዩ ዝብል ፅኑዕ እምነት፡ ምስቲ ኣርእስቲ ናይቲ መፅሓፍ ዝቃረን እዩ፡ “እቲ ቐልጢፉ ክኸውን ዘለዎ፡ ንባሮቱ ምእንቲ ኸርእዮም ኢሉ፡ ኣምላኽ ዝሃቦ ናይ የሱስ ክርስቶስ ራእይ፡ ብኢድ መልኣኹ ልኢኹውን ንባርያኡ ዮሃንስ ኣርአዮ። ንሱ ንቓል ኣምላኽን ንምስክር የሱስ ክርስቶስን፡ ነቲ ዝረአዮ ዘበለ ዅሉ መስኪሩ አሎ። እቲ ዘመን ቀረባ እዩ እሞ፡ እቲ ነዚ ቓል ትንቢት እዚ ዜንብብን እቶም ዝሰምዕዎን፡ ነቲ ኣብኡ ተጽሒፉ ዘሎውን ዝሕልውዎን ብጹኣን እዮም።” ራእ 1፦3……

“ምስክርነት ምግላፅ ኣምላኽ ኣብ ግምት ብምእታው፡ ሰባት ከመይ ጌሮም እዮም ራእይ ዮሃንስ ካብ ርድኢት ደቂ ሰባት ወፃኢ ዝኾነ ምስጢር ምዃኑ ክምህሩ ዝደፍሩ? ዝተገልፀ ሚስጥር እዩ፡ ዝተኸፍተ መፅሓፍ እዩ። ራእይ ዮሃንስ ምፅናዕ ንኣእምሮ ናብ ትንቢታት ዳንኤል ዝመርሕ እዩ፡ ክልቲኦም ድማ ኣብ መወዳእታታሪኽ እዛ ዓለም’ዚኣ ዝፍፀም ኣምላኽ ንሰባት ዝሃቦ ኣዝዩ ኣገዳሲ ዝኾነ ሓበሬታ የቕርቡ።

“ንዮሃንስ ኣብ ተመኩሮ ቤተ ክርስቲያን ዓሚቝን መሳጥን ኣገዳስነት ዘለዎም ትርኢታት ተኸፊቶምሉ ኔሮም። ናይ ህዝቢ ኣምላኽ መርገፅን ሓደጋታትን ግርጭታትን ናይ መወዳእታ ምድሓንን ርእዩ እዩ።

ነቲ ቀውዒ ምድሪ ክበስል ዘለዎ ናይ መዕፀዊ መልእኽትታት ዓፂድ ምድሪ ወይ ከም እንዳእቲ ንሰማያዊ ምትእኽኻብ ወይ ከኣ ከምሓሰር ንሓዊ ጥፍኣት ጌሩ ይዝግቦ።

ዕዙዝ ኣገዳስነት ዘለዎም ኣርእስታት ተገሊፆሙሉ እዮም፡ ብፍላይ ድማ ነታ ናይ መወዳእታ ቤተ ክርስትያን፡ እቶም ካብ ጌጋ ናብ ሓቂ ዝምለሱ ምእንቲ ብዛዕባቲ ኣብ ቅድሚኦም ዘሎ ሓደጋን ቅልስን ክግንዘቡ እዩ። ማንም ብዛዕባ እቲ ናብ ዓለም ዝመፅእ ብዘይ ፍልጠት ክኸውን የብሉን።”—Ellen G. White, The Great Controversy, pp. 341, 342.

**መመያየጢ ሕቶታት:**

`እምነትኩም ኣዝዩ ከዕብየልኩም ዝኽእል ኣገባብ ኣፀናንዓ ትንቢት ኣየናይ እዩ? ኣየኖት ትንቢታት—ገሊኦም ቅድሚ ኣሽሓት ዓመታት ዝተፃሕፉ ብዛዕባ ድሕሪ ኣማኢት ዓመታት ፡ ወይ ድማ ድሕሪ ኣሽሓት ዓመታት ዝፍፀሙ ኩነታት—እምነትኩም ኣብ መፅሓፍ ቅዱስን ከምኡውን ብዝበለፀ ኣብቲ ዝሃቦ ኣምላኽ ንክውስኽ ሓጊዝኩም? ንኣብነት፡ ዳንኤል 2 እግዚኣብሄር ከም ዘሎ ጥራይ ዘይኮነስ መፃኢ'ውን ከም ዝፈልጥ ብኸመይ እዩ ሓያልን ርትዓውን ምኽንያት ክህበና ዝኽእል፡፡`

`ካብ ብዙሕ ጋሻን ግምታውን ሃቐናታት ትንታነ ትንቢት ንርእስና ክንከላኸለላ እንኽእል እቲ ዝበለፀ መገዲ ብኸመይ እዩ፡ ሓደ ሓደ ግዜ ካብቶም ኣብ ውሽጢ ቤተ ክርስትያን ዘለዉ እውን? ስለምንታይ ኢና ጥንቁቓት ክንከውን ዘለና " ንዅሉ ተዓዘብዎ፡ ነቲ ሰናይ ሐዝዎ።" (1ይ ተሰ 5: 21)`