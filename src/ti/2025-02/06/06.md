---
title:  ንኹሉ ንስኻ ፈጠርካዮ!
date:   08/05/2025
---

ኣብ ሓያለ ኣጋጣሚታት፡ ነብያት ብራእይ ናብ ኣምላኽ ቀሪቦም፡ ዙፋን ኣምላኽ ክርእዩ ተፈቒድሎም እዩ። ንህዝቅኤል ኣብ ልዕሊ ሰማይ ኮይኑ ተራእዮ (ሕዝ 1:26)፡ ኢሳያስ ናብታ ኣብ ሰማይ ዘላ መቕደስ ንኽርኢ ከደ (ኢሳ 6:1)፡ ኣብ ሓደ ካብቶም ዝተዋህቡና ኣዝዮም ንፁራት ዝኾነ መግለፂታት ከኣ፡ ዮሃንስ ኣብ ራእይ 4ን 5ን ብራእይ ተሰንዩ ኣብኡ ምንባሩ እዩ። እቲ ናይ ብሉይ ኪዳን ፅላሎታዊ ኣገልግሎት መቕደስ ወዲ ሰብ ናብ ህልውና ኣምላኽ ክኣትወሉ ዝኽእል ሓደ መገዲ ጥራይ ምህላዉ ዝእምት ኮይኑ፡ ንሱ ኸኣ ብደም ክርስቶስ እዩ። (ንኣብነት ዘሌ 16:2, 14, ርአ) ።

`ኢሳ 6:1–5 ን ራእ 4:7–11ኣንብቡ። እዞም ክልተ ራእያት እንታይ ዘመሳስል ነገር ኣለዎም? ንቕደም ተከተል ናይዞም ፍፃመታት ኣስተብህለሎም፡ ብቐዳምነት ዝቐረበ ዛዕባ እንታይ እዩ? ስዒቡ ዝመፀኸ እንታይ እዩ? ኣብዞም ራእያት ብዛዕባ ኣምላኽ ከመይ ዝበለ ሓቅታት ተጠቕጢቖም ይርከቡ?`

ኣብ ነፍሲ ወከፍ ናይዞም ናይ ዝፋን ክፍሊ ራእያት፡ እቲ ብቐዳምነት ዝፍፀም፡ ሰማያዊ ፍጡራት ንቕድስና ኣምላኽ ዘጉልሑ ምዃኖም እዩ። ኣብ ናይ ኢሳያስ ራእይ፡ እቲ ትዕይንቲ መሳጢ እዩ ኔሩ፡ እቲ መቕደስ ከኣ ብትኪ ተመሊኡ ነበረ ከምኡውን እቲ “ዓንድታት በሪ” እቶም ሱራፍኤል ቅድስና ኣምላኽ ክእውጁ እንከለዉ ኣንቀጥቀጠ። ኣብ ናይ ዮሃንስ ራእይ፡ ኪሩቤል ብተመሳሳሊ “ ቅዱስ፡ ቅዱስ፡ ቅዱስ” ክብሉ ይእውጁ፡ (ነዞም ሱራፍኤልን ኪሩቤልን ንምርኣይ ኣብ (ህዝ 10:14, 15 ርአ)። ንሕድሕድ ነብዪ ኸኣ ዝደጉሕ ትዕይንቲ ክብሪ ኣምላኽ እዩ ተገሊፁሉ።

ብድሕር’ዚ ኸኣ እቲ ነብዪ ነቲ ትዕይንቲ ዝሃቦ ምላሽ ንርኢ። ኢሳያስ ከናፍረይ ዝርኹስ ሰብ እየ ኢሉ ይጭርሕ (ኢሳ6:5) ፡ ከምኡውን ዮሃንስ ምስቲ ማንም ብቑዕ ብዘይምርካቡ ዘጋጠሞ ዘሕዝን ሓቂ ብምፍጣጡ ኣዝዩ በኸየ (ራእ 5:4)። ልዕልና ኣምላኽ ብቐጥታ ምስ እንርኢ፡ ሽዑ ኢና ንሰብኣዊ ኩነታት ክንርድኦ እንጅምርን፡ ፈፂምና ዘይብቑዓትን፡ ቤዛነት ክርስቶስ ዘድልየናን ኢና።

ኣምላኽ ዊንታኡ ዝገብር፡ ስሱዕን ጨካንን እዩ ክብል ሰይጣን ኣንፃር ኣምላኽ ብዙሓት ክስታት ሰንድዩ እዩ፡ ኮይኑ ግና ሓፂር እዋን ኣብ ክፍሊ ዙፋን ኣምላኽ ፃንሒት ምስ እንገብር እዚ ንሓሶት ሰይጣን ዘቃልዕ እዩ። ንክርስቶስ “እቲ ዝተሓርደ ገንሸል” (ራእ 5፡12) ብሓቂ መን ምዃኑ ብምርኣይና እዩ፡ ንኣቦ ብትኽክል ክንርእዮ ዘኽእለና። ንእየሱስ ብምርኣይ፡ ኣቦ እንታይ ከም ዝመስል ምርኣይ ምዃኑ ምፍላጥ ከመይ ዝበለ ምፅንናዕ ዝህብ ይመስለኩም(ዮሃ14:9)። ኣቦ እንታይ ከም ዝመስል እቲ ዝዓበየ ምግላፅ ኣብቲ ክርስቶስ ምእንታና ኣብ መስቀል ዝሞቶ ዝርአ እዩ።

መስቀል እምበኣር፡ ክልተ ነገራት ከርእየና ይግባእ’ እቲ ቀዳማይ፡ ርእሱ ምእንታና መስዋእቲ ምግባሩ ኣምላኽ ማዕረ ኽንደይ ከም ዘፍቅረና ከርእየና ይግባእ ፡ እቲ ካልኣይ ብመስቀል ጥራይ ከንድሕን ምኽኣልና ማዕረ ኽንደይ ሓጥኣንን ዝወደቕናን ምዃንና ከርእየና ኣለዎ።