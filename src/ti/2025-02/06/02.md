---
title:  ከንቱ መስዋእቲ?
date:   04/05/2025
---

ሓደ ሓደ ግዜ ክልተ ሓሳባት ምንፅፃር መሃሪ ክኸውን ይኽእል እዩ። ብዛዕባ እንታይነት መስዋእቲ ብመፅሓፍ ቅዱሳዊ ኣረኣእያ ካብቲ ኣምላኽ ብሓቂ ንመስዋእቲ ህዝቡ ዝነፀገሉ እዋን ብዙሕ ክንመሃር ዝከኣል እዩ።

`ኢሳ 1:2–15 ምስ ኢሳ 56:6, 7 ን መዝ 51:17 ኣነፃፅሩ። ኣብዚ ብዛዕባ መስዋእቲ ከመይ ዝበሉ ኣገደስቲ ኣስተምህሮታት ኣለዉ?`

እዚ ዘሕዝን ተጓንፎ ታሪኽ እስራኤል፡ ኣምላኽ ንመጀመርታ ግዜ መስዋእቲ ዝነፀገሉ ኣይነበረን፡ ነዚ ዝመሳሰል ኣብ ጥቓ ምጅማር ታሪኽ ምድሓን ተኸሲቱ ኔሩ እዩ፡ ንሱ ድማ ኣብቲ ናይ ኣቤል መስዋእቲ ብኣምላኽ ቅቡልነትን ኣፍልጦ ዝረኸበሉ እዩ፡ ናይ ቃኤል ግና ከምኡ ኣይነበረን። እዚ ናይ ፈለማ ተጓንፎ ኣብ መንጎ ቅቡልን ዘይቅቡልን መስዋእቲ ዘሎ ንፅፅር ተወሳኺ ዕድል ይህበና። (ዘፍ. 4:3–7 ን እብ 11:4 ርአ)።

ኣብ ዘመን ኢሳያስ፡ እስራኤል ንእግዚኣብሔር ንምህዳእ ዝተሓተ ደረጃ ሃይማኖታዊ ሃቐና ሓሳባዊ ብዝኾነ ኣገባብ ንይስሙላ ትገብር ነበረት፡ እዚ ኸኣ ከም ድላዮም እንዳ ነበሩ እዩ። መስዋእትታቶም ከምቲ ናይ ቃኤል ኣብ ርእሶም እምበር ርእስኻ ንኣምላኽ ኣብ ናይ ምርካብን ምእዛዝን ዝምርኮስ ኣይኮነን።

ዓለማውያን መንግስታት ተመሳሳሊ መንፈስ እዩ ተሰዂዕለን ዘሎ፡ ንሱ ድማ ናይ ዓርሰ- ብቑዕነት መንፈስ እዩ። ቃኤል ደስ ከምዝበሎ ዝነብርን ንኣምላኽ ድማ ብናይ ባዕሉ መገዲ ተራ ሃይማኖትዊ ስርዓት ዝገብርን ነበረ። ሓደ ሰብ ንኣምላኽ ከም ሓደ ዘይምቹእን፡ ናይ ገዛእ ርእሱ መገዲ ንኸይገብር ዝዓግቶን ጌሩ ክርእዮ ይኽእል እዩ፡ ግን ከኣ ንኣምላኽ ከም ዝፈርሖ ከምስል ይኽእል እዩ።

ኣቤል ግና፡ እቲ ኣምላኽ ዝጠልቦ መስዋእቲ ኣቕረበ፡ ንሱ ድማ ነቲ ኣምላኽ ብዛዕባ’ቲ ዝመፅእ መሲህ ዝኣተዎ መብፅዓ ዘርኢ መስዋእቲ (ዘፍ 3፡5)፡ ገንሸል እዩ፡ እዚ ነቲ ናይ ምድሓን ተግባር ክርስቶስ ኣብ ቀራንዮ ዘመልክት እዩ።

“ኣቤል ነቶም ናይ ምድሓን መትከላት ተገንዚብዎም እዩ። ሓጢኣተኛነቱ እውን ተራእዮ፡ ንሓጢኣትን ቅፅዓቱን ከምኡውን ሞት፡ ኣብ መንጎ ነፍሱን ኣብ መንጎ እቲ ምስ ኣምላኽ ዝነበሮ ርክብን ደው ክብል (ክጋርድ) ረኣየ። ነቲ ዝቕተል ግዳይ ድማ ኣምፅአ፡ እቲ መስዋእቲ ዝኾነ ህይወት፡ በዚ ኸኣ ንክስታት ናይቲ ዝተጣሕሰ ሕጊ ኣፍልጦ ሃበ።

በቲ ዝፈሰሰ ደም ከኣ ነቲ ንመፃኢ ዝግበር መስዋእቲ፡ ክርስቶስ ኣብ ቀራንዮ ኣብ መስቀል ክመውት እንከሎ ተመልከተ፡ ከምኡውን በቲ ኣብኡ ዝግበር ስርየት ብምእማን ፃድቕ ምዃኑን መስዋእቱ ተቐባልነት ምርካቡን ምስክር ረኸበ።”—Ellen G. White, Patriarchs and Prophets, p. 72.

`ርእስና ብቐሊሉ ካብ “ምምሳል” ምክልኻል ማዕረ ክንደይ ኣገዳሲ እዩ! ነፍሲ ወከፍና ሞት እየሱስ ከም እንኮ ተስፋ ድሕነትና ምሉእ ብምሉእ ምድጋፍ እንታይ ማለት ምዃኑ ብኸመይ ክመሃረሉ እንኽእል?`