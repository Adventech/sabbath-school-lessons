---
title:  ገንሸል ፋሲካ
date:   06/05/2025
---

መፅሓፈ ራእይ ዮሃንስ ንእየሱስ ኣስታት ሰላሳ ግዜ "ገንሸል" ክብል ይፀርሖ። ካብተን ቀዳሞት መዓልታት ኣብ ናይ ምድሓን ትልሚ፡ ህዝቢ ኣምላኽ ንገንሸላት ከም ምልክት ናይቲ ዝመፅእ መሲሕ እዮም ዝጥቀሙሉ ኔሮም። ኣቤል "ካብ በኹራት ኣባጊዑ" ሰውአ (ዘፍ 4:4,)፡ እስራኤል ካብ ግብፂ ናብታ ናይ ተስፋ ምድሪ ቅድሚ ምውፃኦም፡ ነፍሲ ወከፍ ቦኽሪ ሰብ ወይ እንስሳን ሓደ ዓመት ብዝገበረ ገንሸል ክብጀውዎ ተነግሮም (ዘፅ. 12:5)።

`ዘፅ 12:1–11; ኢሳ 53:7, 8; 1ቆሮ 5:7; ን ራእ 5:6 ኣንብቡ። እዘን ጥቕስታት ብዛዕባ መስዋእቲ እየሱስ ከም ፋሲካ እንታይ ይምህራና? እዚ ንሓድሕድና እንታይ ትርጉም ይህበና?`

ሞትን ትንሳኤን ዕርገትን ክርስቶስ ዓመታት ምስ ሓለፈ፡ ጴጥሮስ ኣብቲ ዝተገልፀ ብምስትንታን ከምዚ ክብል ፅሒፉ፡ “ ካብቲ ኻብ ኣቦታትኩም እተቐበልኩምዎ ኸንቱ ንብረትኩም፡ ከም ብደም እቲ ኣበርን ርኽሰትን ዜብሉ ገንሸል፡ ብኽቡር ደም ክርስቶስ እምበር፡ ብጠፋኢ ነገር፡ ብብሩር ወይስ ወርቂ፡ ከም ዘይደሐንኩም፡ ትፈልጡ ኢኹም።" (1ይ ጴጥ 1: 18-19)።

እየሱስ እቲ እንኮ ንቕድስና ኣምላኽ ዘዕገበ ሰብኣዊ ህይወት ዝነበረ እዩ፡ እቶም ዝተረፍና ግና ሓጢእና ኢና፡ ከምኡውን እቲ ኣነባብራና ብዛዕባ ባህሪ ፈጣሪና ብጋህዲ ሓሶት እዩ ዝነግር፡፡

እየሱስ ግና፡ እቲ ናይ "መወዳእታ ኣዳም" ኮነ (1 ቆሮ 15:45)። ኣብቲ ንሕና ዝወደቕናሉ ድማ ንሱ ፍፁም ህይወት ነበረ። ብሰብኣውነቱ፡ ከም ኩሉ ዘርኢ ሰብ ክኸውን ዝግብኦ እዩ ዝነበረ። ክብሪ ኣምላኽ ብፍፅምና ኣንፀባረቐ። ንፍሊጶስ ከኣ “እቲ ንዓይ ዝረኣየ ነቦ ረኣዮ “ በሎ(ዮሃ14:9l,)።

እየሱስ፡ ብበዓል ፋስጋ እዩ ተሰቒሉ፡ እዚ ድማ ብተወሳኺ ኣካል ገንሸል ምዃኑ ዘረጋግፅ እዩ። ኣብ ዮሃ 18:19, 20፡ እየሱስ ብዛዕባ ትምህርቱ "ብጋህዲ ተዛረበ"። ብተመሳሳሊ መንገዲ፡ ብዛዕባ እቲ ኣብ ዘጸኣት 12:5, 6 ዘሎ ገንሸል ፋስጋ ብዝምልከት፡ ደቂ እስራኤል ንፋስጋ ዝኸውን ገንሸል መሪጾም፡ “ክሕልውዎ” ወይ ድማ ኣብተን ቅድሚ መስዋእቲ ዝቐርባ መዓልትታት ንምርኢት ከቐምጥዎ መምርሒ ተዋሂብዎም። እቲ ሊቀ ካህን ንእየሱስ ብዛዕባ ኣስተምህሮኡ ምስ ሓተቶ፡ ኣብ ቤተ መቕደስ ኩሉ ሰብ ኣብ ዝነበረሉ ብግህዶ ይርአ ከም ዝነበረ ጠቐሰሉ። ህይወቱ፡ ዕዮኡ፡ ኣስተምህሮኡ — እዚ ኹሉ መንነቱ ዝገልፅ እዩ ኔሩ። ኣበር ዘይብሉ ገንሸል እዩ፡ እዚ ኸኣ እቲ ዝሓየለ መግለፂ ቅድስናን ክብርን ኣምላኽ እዩ።

`ነቲ ፍፁም ባህርይ እየሱስ ኣብ ህይወትና ብዝበለፀ ክነንፀባርቕ እንኽእለሉ መገድታት እንታይ እዮም?`