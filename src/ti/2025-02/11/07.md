---
title:  ተወሳኺ ፅንዓት
date:   13/06/2025
---

Read Ellen G. White, “The First King of Israel,” pp. 605, 606, in Patriarchs and Prophets.

“ሰይጣን ኣንፃር እቶም ህቡብ ልምድታትን ባህልን ዝነፅጉ ውሑዳት ቁጥዐ ከልዕል እዩ፡፡ ሰበ ስልጣንን ዝና ዘለዎምን ምስቶም ሕጊ ኣልባን እኩያትን ሓቢሮም ኣንፃር ህዝቢ ኣምላኽ ክመኽሩ እዮም። ሃብቲ፡ ሊቅነት፡ ትምህርትን ሓቢሮም ብትዕቢት ክሽፈኑ ገበርዎም። መሳደድቲ መራሕቲ፡ ኣገልገልትን ኣባላት ቤተ ክርስትያንን ኣንፃሮም ውዲት ክኣልሙ እዮም። ብድምፅን ብብርዕን፡ ብብድዐን ምፍርራሕን ምብጫውን፡ እምነቶም ከፍርሱ ክደልዩ እዮም። ብሓሶት ክስን ናይ ቁጥዐ ጥርዓንን፡ ሰባት ናይቲ ህዝቢ ስምዒት ከናዕቡ እዮም። ኣንፃር እቶም ተጣበቕቲ መፅሓፍ ቅዱሳዊት ሰንበት ‘መፅሓፍ ቅዱስ ከምዚ ይብል’ ዝብል ስለ ዘይብሎም፡ ነቲ ጉድለቶም ንምምላእ ናብ ናይ ምጭቋን ተግባር ከዘንብሉ እዮም። ተፈታውነትን ምእዙዝነትን ንምርግጋፅ፡ ኣርቀቕቲ ሕጊ ንጠለብ ሕጊ እሁድ ክፈቕዱ እዮም። እቶም ፈሪሃ እግዚኣብሄር ዘለዎም ግና፡ ዓሰርተ ትእዛዛት እትጥሕስ ድርጅት ክቕበሉ ኣይክእሉን እዮም። ኣብዚ ዓውደ ውግእ እዚ ድማ እቲ ኣብ መንጎ ሓቅን ሓሶትን ዘሎ ዓብዪ ቅልስ ክካየድ እዩ። ብዛዕባ እዚ ጉዳይ ድማ ብዘይ ኣፍልጦ ኣይኮንናን ዘለና። ሎሚ፡ ልክዕ ከምቲ ኣብ ዘመን ኣስቴርን መርዶክዮስን፡ ጎይታ ንሓቁን ንህዝቡን ሓራ ከውፅኦም እዩ። ”—Ellen G. White, Prophets and Kings, pp. 605, 606.

**መመያየጢ ሕቶታት:**

`እግዚኣብሄር ንህዝቡ ብፈታኒ እዋን ክሓልፉ ዝፈቕድ ስለምንታይ እዩ? ምፍቃዱ እንታይ ኣገዳስነት ኣለዎ?`

`ሓደ ኣማኒ ወይ ኣማኒት ነቲ ከጋጥም ዝኽእል መከራ ርእሱ/ሳ ብኸመይ ከዳልዉ ይኽእሉ እዚ ድማ ንክርስቶስ እሙን ብምዃን እዩ? ኣብ ማእከል ኣሸጋሪ ኩነታት ኮይንኩም ብኸመይ ኢኹም ተስፋ እትረኽቡ?`

`ኣብቶም ከበድቲ ትንቢታት ናይ ምፅናሕ ዝንባለ ዘለና ስለምንታይ ይመስለኩም፡ ከምኡውን ነቲ ዓብዪ ምስሊ ናይቲ ፅቡቕ ብስራት ክኽውልዎም ስለምንታይ ንፈቕድ?`

`ዓርክኻ መፅሓፈ ራእይ ዮሃንስ ድሕሪ ምንባቡ መፂኡ "መፍርሒ" እዩ ዝብል እምነት ከም ዘሕደረት ትነግረካ። ብንፁር ክርድኣን ናይ ኣእምሮ ሰላም ክስምዓን ከመይ ብዝበለ ኣቀራርባ ኢኻ እትሕግዛ?`

`ሓደ ስብ ከምዚ ክብል ይኽእል፡ “እግዚኣብሄር የፍቅረኒ ወይ ይደልየኒ እዩ ኢለ ኣይኣምንን እየ። ዝገበርክዎ እንተ ትፈልጥ ስለምንታይ ምዃኑ ምፈለጥካ፡፡” ከመይ ዝበለ ምላሽ ምሃብካሉ? ናይ ሩትን ኣስተርን ታሪኽ ንኣቀራርባኻ ብኸመይ የገንዝበካ?`