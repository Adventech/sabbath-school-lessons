---
title:  ቦኣዝ፡ ከም ተበጃዊ
date:   10/06/2025
---

ቦኣዝ ምስ ሩት ኣብ ዓሚቕ ፍቕሪ ወደቐ እሞ ክምርዓዋ ተመነየ፡ ኮይኑ ግና ኣገዳሲ ሓፁር ኣሎ እዩ፡ ንሱ ድማ ኣብታ ሰበይትን ኣብቲ ምድርን መሰል ዘለዎ ዝቐረበ ዘመድ ምህላዉ እዩ። ቦኣዝ ምሳሌ ክርስቶስ ጌርና እንተ ተገንዚብናዮ፡ እዚ ኩነታት ነቲ ኣብቲ ዓብዪ ተጋድሎ ዘሎ ኩነት ዝግገልፅ እዩ። ክርስቶስ የፍቅረና እዩ፡ ኮይኑ ግና መሰል ኣለኒ ዝብል ወዲ ሓወቦ እውን ኣለና፡ ንሱ ሰይጣን እዩ።

`እዞም ጥቕስታት ነቲ ናይ ሰይጣን ኣብ ደቂ ሰብ ይግብኣኒ እዩ ዝብሎ እንታይ ይገልፅ? (እዮ 1:6–11; ማቴ 4:8, 9; ይሁ 1:9; ሉቃ 22:31)።`

ሰይጣን ኣብ ሰማያዊ ቤት ምኽሪ ምስ ተረኽበ፡ ንኣምላኽ፡ “ ንምድሪ ዘይረያን ተመላሊሰያን መጻእኩ፡" (ኢዮ 1: 7) በሎ፡ እግዚኣብሄር ከኣ ነቲ ቅኑዕ ኢዮብ ርእይዎ እንተ ኾይኑ ሓተቶ፡ ሰይጣን ከም ሓደ ካብቶም ናቱ ምዃኑ ኣፍለጠ፡ ልቢ ኢዮብ ብትኽክል ናይ ኣምላኽ ከም ዘይኮኦነ እውን ኣመተ፡፡ እዚ ማለት፡ ንዓኻ ዝስዕበሉ ምኽንያት ንስኻ ንዕኡ ሰናይ ስለ ዝኾንካ ጥራይ እዩ። ሰናይነትካ ኣቑመሉ እሞ እሙንቶኡ እንተ ኣፅኒዑ ክትርኢ ኢኻ፡፡

ኣብ ይሁዳ፡ ኣብ እስራኤል ኣፀቢቑ ናይ ዝፍለጥ ዛንታ ሓፂር ምውካስ ንርኢ፡ ንሱ ድማ ሙሴ ድሕርቲ ብኣምላኽ ምቕባሩ እዩ (ዘዳ 34:6)፡ ደሓር ግና ተንሲኡ እዩ። ዋላኳ ንዝርዝሩ ዘይንካፈል ኣይንኹን፡ እቲ ፅሑፍ ንባዕሉ፡ ብዛዕባ ስጋ ሙሴ ተኸራኸሩ ዝብል፡ እዚ ድማ ነቲ ሰይጣን ይግብኣኒ እዩ ዝብሎ ዘመልክት እዩ።

“ ክርስቶስ ንመጀመርታ ግዜ ንምዉት ህይወት ክህብ እዩ። ከም መስፍን ህይወትን ብኽብሩን ናብ መቓብር ቀረበ፡ ሰይጣን ከኣ ንልዕልናኡ ተጨነቐ። ምስቶም እኩያት መላእኽቱ ብዛዕባ'ቲ ዝተወረረ መሬተይ ዝብሎ ክከራኸር ደው በለ። ኣገልገልቲ ኣምላኽ ኣብ ትሕቲ ቀይደይ እዮም ኢሉ ተጃሃረ። ሙሴ እኳስ ሕጊ ኣምላኽ ክሕሉ ከም ዘይከኣለ ተዛረበ፡ ንሱ'ውን ንእግዚኣብሄር ዝግባእ ክብሪ ንርእሱ ምውሳዱ እዩ—እዚ እቲ ንሰይጣን ካብ ሰማይ ንኽድርበ ዝዳረጎ ሓጢኣት እዩ— ብምትሕልላፉ ድማ ኣብ ትሕቲ ቁፅፅር ሰይጣን ኮነ። ”—Ellen G. White, Patriarchs and Prophets, p. 478። ግልፂ እዩ፡ ክርስቶስ ነቲ ናይ ሰይጣን ይግብኣኒ እዩ ምባል ከንቱ ገበሮ እሞ ሙሴ ድማ ተንስአ። (ማቴ 17:3 ርአ)።

ኣብ ሩት 4:1–12፡ ቦኣዝ—ናብታ ክርስቶስ ከም ቀረባ ዘመድና ኮይኑ ዝኣተወላ ዓለምና፡ ናብ በሪ ከተማ ቤትልሄም ከደ። እቶም ሽማግለታት ድማ ተኣከቡ፡ ኣብ መወዳእታ ሰንደል (ናይ ዋንነት ምልክት ዝኾነ) ተለዋወጡ።

በሪ ከተማ ጉዳያት ዝውሰነሉ ቦታ እዩ፡ እዚ ድማ ናይ ፍርዲ ትዕይንቲ ምሳሌ እዩ። ነቲ ናይ ዳን 7:13, 14, 22, 26, 27 ፍርዲ ዘንፀባርቕ ከኣ እዩ። ነዚ ናይ ፍርዲ ወሳኒ ገፅታ ክንስሕቶ ኣይግባእን፡ ፍርዲ "ንረብሓ ቅዱሳን" እዩ፡ እዚ ግና ከምቲ ቦኣዝ ንመርዓቱ ዝገበሮ፡ ክርስቶስ ዋጋ ስለ ዝኸፈለልና ጥራይ እዩ።