---
title:  ሩትን ኣስቴርን
date:   07/06/2025
---

### ነዚ ሰሙን ዝፅንዑ ጥቕስታት

ሩት1:1–5; ሩት 2:5–20; እዮ 1:6–11; ማቴ. 4:8, 9; ኣስ 3:1–14; ራእ 12:14–17።

> <p>ዝፅናዕ ጥቕሲ</p>
> “ ኮነ ኸአ፡ እቲ ንጉስ ንግስቲ ኣስቴር ኣብቲ መካበብያ ደው ኢላ ምስ ረአያ፡ ኣብ ቅድሚ ዓይኑ ሞጎስ ረኸበት፡ እቲ ኣብ ኢዱ ዝነበረ ዘንጊ ወርቂ ድማ ዘርግሓላ። ኣስቴር ከአ ቅርብ ኢላ፡ ርእሲ ዘንጉ ተነከየት።” (ኣስ 5:2)።

ኣብዚ ሰሙን እዚ ንናይ መወዳእታ መዓልቲ ፍፃሜታት ዝእምቱ ታሪኻት ምድህሳስና ክንቅፅል ኢና። ሓቀኛ ናይ ህይወት ክስተታትን ሰባትን ተጠቂምና፡ እግዚኣብሄር ነገራት ብናቱ መገዲ ክንምልከትን ከምኡውን ነቲ ድሒሩ ዝኸውን ትንቢታት ብኸመይ ከም እንትርጉሞ ክንግንዘብ ክሕግዘና እዩ፡ እዚኣቶም ድማ እምነትና ክፀንዕ ክድግፉና ዝተዋህቡ እዮም።

ቱኽረትና ናብተን ዛንትአን ቁፅሪ ንዘይብሉ ዘመናት ልቢ ብዙሓት ሰባት ዝተንከፈ ክልተ ኣገደስቲ ኣንስቲ ክንመልሶ ኢና፡ ንሳተን ሩትን ኣስቴርን እየን። ሓንቲ ረኺባ ዝሰኣነት መበለት ኮይና፡ ምስቲ ቦኣዝ ዝተባሃለ ሕያዋይ ዘመዳ ተበጃዊ ምስ ተራኸበት ተስፋ ዝረኸበት እያ። ሓዳሮም ክርስትያናት ዝፈትውዎ ዛንታ ፍቕሪ ኮይኑ ኣሎ፡ ምኽንያቱ ከምቲ ክርስቶስ ንዓና ዘለዎ ፍቕሪ ዘንፀባርቕ ስለ ዝኾነ እዩ። እታ ካልአይቲ ድማ ኣብ ዓዲ ጓና እትነብር መንእሰይ ጓል ኮይና፡ ህዝባ ንምጥፋእ ዝተገብረ ውዲት ተገንዚባ፡ ኣብቲ ንምድሓን ዝግበር ድራማ ናብ ቀንዲ መድረኽ ተደፊኣ ትርከብ እያ።

ኣብ ትንቢት ሰበይቲ ሓያል መግለፂ ቤተ ክርስትያ እግዚኣብሄር እያ፡ እዚ ከኣ ኣምላኽ ንህዝቡ ብኸመይ ከም ዝርእዮም ብዙሕ ብርሃን ዘብርህ እዩ። ነቲ መፅሓፍ ቅዱሳዊ ፀብፃብ እዘን ክልተ ኣንስቲ ንርአ፡ ኩነታት ህይወተን ብቓል ኣምላኽ ህያው ኮይኑ፡ ካብ ተመክሮአን ዝከኣለና ትምህርቲ ክንቀስም ንድለ።