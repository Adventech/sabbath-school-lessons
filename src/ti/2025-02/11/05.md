---
title:  ሃማንን ሰይጣንን
date:   11/06/2025
---

ነቲ ፅምኢ ሓላፍነትን ስልጣንን ዝነበሮ ሃማን ኣብ ዛንታ ኣስቴር ኢና እንረኽቦ፡፡ ኣብታ መንግስቲ ድማ ልዕሊ ኩሎም መሳፍንቲ ዘይነዓቕ ደረጃ ተዋሂብዎ ነበረ። (ኣስ 3:1)።

ህዝቅኤል 28፡11-15ን ኢሳይያስ 14፡12-15ን ብዛዕባ ሉሲፈር እንተ ኣንቢብና፡ ምስቲ ንልዕልና ኣምላኽ ምምብርካኽ ዝኣበየ እኩይ ተጻባኢ ሕሩይ ህዝቢ ኣምላኽ ዝኾነ ሃማን ገለ ምምስሳል ክንረክብ ንኽእል። ናይ ሰይጣን ናይ መጨረሽታ ዕላማ ኣብቲ ንክርስቶስ ዘቕረበሉ ፈተና ማለት ናብ ነዊሕ ከረን ወሲዱ መንግስታት ኩላ ዓለም ዘርኣየሉ እዋን እዩ ተቓሊዑ (ማቴ 4:8–11)። ከምቲ ዝረኣናዮ፡ ክርስቶስ፡ ንዓለም ከድሕንን ናቱ ክገብራን እዩ መፂኡ—ነዚ ድማ ከም ሓደ ካባና ኮይኑ እዩ ገይርዎ። እየሱስ ዘመድናን መድሓኒናን እዩ፡ እቲ ዓለም ንምድሓን ዝኸፈሎ ዋጋ ድማ ብዘይመጠን ክቡር እዩ።

ኣብ መፅሓፈ ራእይ ዮሃንስ፡ ናይ ሰይጣን ባህጊ ስልጣንን ኣምልኾን ነዛ ዓለም ናብቲ ናይ መወዳእታ ቅልውላው ከም ዘምርሓ ንርኢ። ውሑዳት ንኸየምልኽዎ ዝኣበዩ እንተ ዘይኮይኑ፡ ምትላላቱ ንዓለም "ከም እትግረም" ከምኡውን ነቲ ኣራዊት ክትስዕቦን ጌርዋ እዩ (ራእ 13:3, 4,)። ኣብዞም ሰባት ከኣ ሓይሊ እዩ ዝጥቀም።

ሃማን-ሓደ ካብቶም ሕሩያት ኣምላኽ ዝኾነ-መርደክዮስ ነቲ ይግብኣኒ ዝብሎ "ስግደት" ኮነ ኣብሊፁ ከም ዘይርእዮ ኣስተብሃለ። “ብቑጥዓ መልአ” (ኣስ 3:5, 6,) እሞ ንህዝቢ መርዶክዮስ ካብ ገፅ ምደሪ ንምጥፋእ ወሰነ።

`ኣስ 3:1–14, ራእ 12:14–17, ን ራእ 13:15 ኣንብቡ። ኣብዘን ጥቕስታት እንታይ ምምስሳል ንረክብ? መግለፂ ዮሃንስ ብዛዕባ ትርፎፍያ ቤተ ክርስትያን ምስ ናይ ሃማን ኣገላልፃ ህዝቢ ኣምላኽ ብኸመይ ይመሳሰል?`

ድያብሎስ እዛ ምድሪ ናተይ እያ እዩ ዝብል፡ ህልውና ናይቶም ንኣምላኽ እሙናት ዝኾኑ ሰባት—እቶም ትእዛዝ ኣምላኽ ዝሕልዉ— ነቲ ኣለኒ ዝብሎ ልዕልና ዘፍሽል እዩ። “ሰንበት ኣብ መላእ ክርስትና ቀንዲ ጉዳይ ተጋድሎ ምስ ኮነት፡ እቲ ንህቡብ ጠለብ ዝግበር ቀፃሊ ኣብያ ናይቶም ውሑዳት፡ ንዓለምለኻዊ ውግዘት ዕላማ ክገብሮም እዩ።”—Ellen G. White, Signs of the Times, February 22, 1910.

`ብዛዕባ እቶም እምነትኩም ዝፍትኑ "ኣናእሽቱ" ነገራት ሕሰቡ። በዚኣቶም እንተ ኣመሳሚስኩም፡ "ኣናእሽቱ ነገራት"፡ እቲ ዓብዪ ፈተና ምስ መፀ እንታይ ክትገብሩ ኢኹም?`