---
title:  ንኸምዚ ዝበለ እዋን
date:   12/06/2025
---

ዘይምዕዳል ኮይኑ ኣብ መንጎ ገለ ክርስትያናት ኣብቶም ከበድቲ ዝበሃሉ ትንቢታት መፅሓፍ ዕንክሊል ናይ ምባል ዝንባለ ይርአ። ኣብ ቅድሜና ፈታኒ እዋን ምህላዉ ንርኢ እሞ፡ ትንቢት ምፅናዕና መሰረቱ ፍርሒ ይኸውን፡ ኣብ ክንዲ ነቶም መብፅዓ ዝተኣትወሎም መፍትሒታት ናይቲ ታሪኽ ከኣ ነቲ መከራ ቱኽረት ይግበር። እግዚኣብሄር መፃኢ ኣመላኺዑ ዘይሽፍኖ እንትኾን፡ እቶም ኣብ መንጎ ሕጂን ኣብ መንጎ መዕፀዊ እቲ ዓብዪ ተጋድሎ ዝገሃዱ ክስተታት ግልፂ እዩ፡ ነቲ ታሪኽ ክሳዕ መወዳእታ ምንባብ ከኣ ኣዝዩ ኣገዳሲ እዩ።

እግዚኣብሄር ኣብ ትንቢት ብዛዕባ እቲ ሰብኣዊ ዓመፅና ዝፈጠሮ ዕግርግር ሓቂ ዝገልፀሉን ሳዕቤኑ ድማ ዘርእየናን ሓፈሻዊ ሜላ ኣሎ። ኮይኑ ግና ኩሉ ግዜ ተስፋ ዝሓዘ እዩ። ገለ ነቶም ናይ ፍፃሜ ቅልውላው ትንቢታት ብፍርህን ምንቅጥቃጥን ይጥምቱ—ነቲ “ናይ ያእቆብ መከራ”። ብዘይጥርጥር፡ እቶም ናይ መዛዘሚ ግዝያት ንህዝቢ ኣምላኽ ቀሊል ኣይክኸውንን እዩ። ከምቲ እቲ ናይ ከቢድ እዋን ትንቢት እሙን ዝኾነ፡ እቲ ናይ ምድሓት ተስፋ እውን እሙን እዩ።

ኣብ ራእይ 12፡ ድያብሎስ ንመርዓት ክርስቶስ ብሓያል ቁጥዐ ኣሳደዳ፡ ኣምላኽ ግና ንኸድሕና ጣልቃ ኣተወ። ዛንታ ኣስቴር ኣብቲ ድራማ ወሳኒ ተራ እትፃወት ሓንቲ ፅብቕቲ ንግስቲ ኣለዎ፡ ኣምላኽ ከኣ ህዝቡ ንምድሓን ተጠቀመላ።

`ኣስ 4:13, 14; ኣስ 5:1–3; ን ኣስ 9:20–28 ኣንብቡ። ካብዞም ጥቕስታት ብዛዕባቲ ኣብ መወዳእታ እዋን ታሪኽ እዛ ዓለም ህልውናና እንታይ ትምህርቲ ንቐስም?`

እግዚኣብሄር ትርፎፍያ ቤተ ክርስትያን ዘልዓለ ኣብ ታሪኽ ንዝተወሰነ እዋን እዩ። እተን 1,260 መዓልታት ናይ ፀልማት ዘመን ክዛዘማ ክብላ እንከለዋ፡ እግዚኣብሄር መርዓቱ ካብቲ ተሓቢኣቶ ዝነበረት ኣውፅኣ (ምስ ራእ 12:14 ኣነፃፅር) እዚ ኸኣ ነቲ ናይ መወዳእታ ናይ ምሕረት መልእኽቲ ንዓለም ክተብፅሕ እዩ፡ ንሱ'ውን ናይቶም ሰለስተ መላእኽቲ መልእኽቲ እዩ። ኣብዚ ዘለና “ንኸምዚ ዝበለ እዋን እዩ” (ኣስነ4:14)።

ኣስቴር ነቲ ብሃማን ኣብ ልዕሊ ህዝባ ዝተኣወጀ ስደት ንምግጣም በይና ከም ዘይኮነት ተረድአት፡ ኣብቲ ንጉስ ከኣ መጎስ ረኸበት፡ ኣብ መወዳእታ ኸኣ ህዝባ ደሓኑ። ናብቲ ናይ'ዛ ምድሪ ናይ መወዳእታ ሰዓት ክንኣቱ እንከለና ንበይንና ኣይኮንናን እንኸውን— እቲ ንጉስ ኣብ ጎንና እዩ፡ ህዝቢ ኣምላኽ እውን ክድሕኑ እዮም።

`እንተ ወሓደ ኣብዚ ታሪኽ፡ ነገራት ንህዝቢ ኣምላኽ ፅቡቕ ኮይነሙሎም እዮም። ዋላኳ ኩሉ ግዜ ከምኡ እንተ ዘይኮነ፡ ኣይኮነን ድዩ? ስለምንታይ፡ ድኣ እሞ ነቲ ኣብ ክርስቶስ ዘለና ተስፋ ንምጭባጥ ኩሉ ግዜ ንነገራት ኣዕሚቕና ክንርኢ ዝግብኣና?`