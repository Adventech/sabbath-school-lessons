---
title:  ሩትን ቦኣዝን
date:   09/06/2025
---

ናእሚ ብምኽንያት እቲ ኣብ ህይወታ ዝበፅሐ ምረት ሽማ ናብ ማራ ክልወጥ ሓተተት። (ሩት 1:20)። ምስ ፈጣሪና ዘለና ዝምድና ክዕረ ብዘይክእል መገዲ ብሓጢኣት ተበላሽዩ እዩ፡ እዚ ድማ ናብ መንፈሳዊ ድኽነት ዳሪግና እዩ። ምልከታና ብድንግዝግዝ እዩ፡ ከምኡውን ካብ ደንደሳት እቲ ሜዳ ነቲ እንኽእሎ እንዳቐረምና ኢና ህይወትና እነሕልፎ፡ ናብራና ኸኣ በቶም ገና ኣብዛ ዝተሰብረት ዓለም ክርከቡ ዝኽእሉ ጭርምራም ሓጎሳት ይኸውን። እዚ ኹሉ ግና፡ ኣምላኽ ዘይርስዓና ምዃኑ ኣብ ዝተገንዘብናሉ ቅፅበት እዩ ዝልወጥ።

`ሩት 2:5–20 ኣንብቡ። እዚ ኣብቲ ዛንታ ንምንታይ እዩ ኣገዳሲ ባእታ ኮይኑ? ናእሚ መንነት ናይቲ ገባር ፅቡቖም ምፍላጣ ብስራት ክኸውን ዝኽእል ብኸመይ እዩ?`

ናእሚ ነድያ እያ፡ ነቲ ናብ ሞኣብ ቅድሚ ምኻዶም ዝነበራ ዕዳ ንምኽፋል ድማ እያ መሬታ ንምሻጥ ተመሊሳ ክትከውን እትኽእል። እግዚኣብሄር ኣብታ ናይ ተስፋ ምደሪ ርስቶም ንዝሰኣኑ ሰባት ክምለሰሎም ኣብ እስራኤል ኣሰናድዩ እዩ፡ ናይ ቀረባ ዘመድ ነቲ መሬት ንዕኦም ክብጅወሎም ይኽእል እዩ። ቦኣዝ ለዋህ ሓረስታይ ጥራይ ዘይኮነስ፡ ዘመድ እውን እዩ። ኣብ እስራኤል ዕዳኹም ከፊልኩም ርስትኹም ክትመልሱ ዘይትኽእሉ እንተ ዀንኩም፡ ናይ ቀረባ ዘመድ ነዚ ክገብረልኩም ይኽእል እዩ፡ “ " ሓውካ እንተ ተሸገረ እሞ ካብ ርስቱ ገለ እንተ ሸጠ፡ እቲ ዚቐርቦ ዘመዱ መጺኡ ነቲ ሓዉ ዝሸጦ ይበጀዎ።" (ዘሌ 25: 25)፡፡

እቲ ቦኣዝ ለዋህን ለጋስን ጥራይ ዘይኮነስ ቤተ ሰብ እውን ምንባሩ ምፍላጥ እቲ ዝበለፀ ብስራት እዩ ኔሩ፡ እተን ክልተ ኣንስቲ ዝነበራኦ ድኽነት ንሓዋሩ ክቕፅል ኣይነበሮን።

ክርስትያናት ካብ ነዊሕ እዋን ኣትሒዞም ንቦኣዝ ከም ናይ እየሱስ ምሳሌ ጌሮም ተገንዚቦሞ እዮም፡ ንሱ ፈጣሪ ጥራይ ኣይኮነን ኔሩ እንታይ ድኣ ዘመድና እውን ክኸውን መሪፁ እዩ–ሓቀኛ፡ ስጋን-ደምን ወዲ ሰብ፡ እዚ ድማ ሓደ ምኽንያት ናይቲ ብተደጋጋሚ ንርእሱ “ወዲ ሰብ” እንዳበለ ዝፅውዓሉ ዝነበረ እዩ(ማቴ12:8, ማር 8:31, ሉቃ 22:22, ዮሃ 3:14)።

ኣዝዩ ብዙሕ ሰብ ብዛዕባ እግዚኣብሄር ብዘየናሕሲ መግለፂትታት እዮም ዝርድእዎ፡ ነቶም ሞራላዊ ዝርዝር ሳፁናት ትኽክል እንተ ኣመልኪትና፡ ምናልባት ሰማይ ክንኣቱ ይፈቕደልና ይኸውን፡ ነዚ ግና ብልግሚ እዩ ዝገብሮ ምኽንያቱ ድማ ንሕና ኣብ ቴክኒካዊነት ስለ እምርኮስ እዩ። እቲ ኣብ ቦኣዝ ዝተገልፀ ስእሊ ክርስቶስ ንኸምዚኦም ዝበሉ ሓሳባት ምሉእ ብምሉእ ዝኣሊ እዩ። እግዚኣብሄር ይግደሰልና ጥራይ ዘይኮነስ፡ ምስ ኩሉ እቲ መንፈሳዊ ድኽነትና፡ መርዓቱ ክንከውን እዩ ዝደልየና።

`ኣእምሮኹም በቲ ፈጣሪ ኣካል ፍጥረቱ ኮይኑ ዝብል ጥራይ ዘይኮነስ ምእንታኦም እውን ሞይቱ ብዝብል ክትመልእዎ ፈትኑ። እዚ ዘስደምም ሓቂ ንምልካታ ህልውናና ብኸምውይ ይፀልዎ?`