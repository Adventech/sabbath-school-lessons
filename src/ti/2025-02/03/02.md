---
title:  ሓደ ስጋ
date:   13/04/2025
---

ነቲ ኣምላኽ ምስ ደቂ ሰብ ክህልዎ ዝምነዮ ጥቡቕ ዝምድና ልዕሊ ሓዳር ከጉልሑ ዝኽእሉ ሒደት መፅሓፍ ቅዱሳዊ ምሳሌታት እዮም ዘለዉ። እዚ ምሳሌ ኣብ መፅሓፍ ቅዱሳዊ ትረኻታት ብተደጋጋሚ ኣብ ጥቕሚ ዝወዓለ እዩ— ኣብ ራእይ’ውን ብንፁር ዝርአ እዩ— ስለዚ ተምሃሮ መፅሓፍ ቅዱስ ኣምላኽ ኣብ ቃሉ ክጥቀመሉ ከሎ እንታይ ይገብር ከምዘሎ ክርድኡ ግድን እዩ።

`ዘፍ 2:23–25 ን ኤፌ 5:29–32 ኣንብቡ። ሰብኣዊ ሓዳር ብኸመይ መገዲ እዩ ነቲ ናይ ምስ ሰባት ዘለዎ ጥምረት ከንፀባርእ ዝኽእል?`

ሓደ እዋን የሱስ ነቶም ፈሪሳውያን ክዛረቦም እንከሎ፡ ነቲ ኣብ ዘፍጥረት ብዛዕባ ሓዳር ኣዳምን ሄዋንን ዝገልፅ ዛንታ ጠቒሱ፡ ፈሪሳውያን ድማ ቀልጢፎም ከምዚ ዝብል ሕቶ ኣልዒሎምሉ “ስለምንታይ ደኣ ሙሴ፡ ጽሕፈት መፍትሒኣ ሂቦም፡ ኪፈትሕዋ ኣዘዘ?” (ማቴ 19:7)።

ኣብታ ሃገር ሙሴ ከም መስራቲ ነብዪ ተጌሩ እዩ ዝርአ ኔሩ። ነቲ ደራሲ መውስቦ ምስ ነብዪኡ ከቃርንዎ ክምርምርዎ ከለዉ እሞ ብዓይነ ሕልናኹም ሕሰብዎ። ሜላኦም ሓደ ካብቲ ናብ እየሱስ ዝገብርዎ ዝነበሩ ኣቀራርባ እዩ፡ ብዙሕ ግዜ ድማ ትምህርቱ ምስ መፅሓፍ ቅዱስ ከም ዝፃረር ከረጋግፁ ይፍትኑ ነበሩ።

ኣብ ምሉእ ህይወት፡ እሙን ሓዳር፡ እቲ ኣምላኽ ኣብ መሰረት ዘርኢ ወዲ ሰብ ዘቖሞ ርእዮተ ዓለም እዩ ነይሩ። ዝወደቐ ሰብኣውነት፡ ሕማቕ ኣጋጣሚ ኮይኑ፡ ነዚ መሰረታዊ ህያብ ኣምላኽ ኣበላሽይዎ። ምናልባት ቅዱሳት መፃሕፍቲ ንመውስቦ ዝህብዎ ኣገዳስነት ኣብ ግምት ብምእታው፡ እቲ ስርዓት ወትሩ ኣብ ትሕቲ ዘይሕለል መጥቃዕቲ ምፅንሑ ኣጋጣሚ ኣይኮነን። ሰንበት ሓዊስካ፡ ሓደ ካብቶም ኣብ ኤደን ዝተዋህበና ክልተ ህያባት ኮይኑ፡ ክልቲኡ ድማ እግዚኣብሄር ምስ ፍጥረቱ ጥቡቕ ርክብ ክህልዎ ዘለዎ ድሌት ንምግላፅ ዝዓለመ እዩ።

መውስቦ፡ ናይ ክልተ ዘይፍፁማት ሰባት ምፅማድ ክኸውን እንከሎ፡ ኩሉ ግዜ ንውጥረት ምኽንያት ዝህብ እዩ። ኣብ መንጎ ቤተ-ክርስትያንን ክርስቶስን ዘሎ መርዓ ናይ ፍፁም መድሓኒ ምስ ዘይፍፅምቲ መርዓት ዝግበር ምፅማድ እዩ። ኮይኑ ግና ብዛዕባ ፍቕሪ ኣምላኽ ሓደ ፅቡቕ ሓዳር ካብ ዝህቦ ክንመሃር ንኽእል ኢና።

`ኣብዚ ንሓዳር ዝምልከት ሰለስተ መትከላት ኣሎ። ፈለማ ንመፃምድኹም ክንዲ ዝደለየ ዘይግብኦም እንተ ኾኑ እውን ይቕረ በለሉ፣ ከምቲ ክርስቶስ ይቕረ ዝብለልና ዋላ እኳ ዘይግበኣና እንተሃለወና። ካልኣይ፡ ልክዕ ከምቲ ክርስቶስ ምስ ዓበርና ንዓና ዝቕበለና፡ ንሕናውን ንመፃምድና ምስ ኩሉ ኣበራትን ጌጋታትን ኩሉን ተቐበል። ሳልሳይ፡ ከምቲ ክርስቶስ ኣብ ቅድሚ ገዛእ ርእሱ ዘቐመጠና፡ ንመፃምድኻ ድማ ቅድሚ ገዛእ ርእስኻ ኣቐምጦ። እዞም ሰለስቲኦም ኣብ ወንጌል ዝተመርኮሱ መትከላት ከመይ ጌሮም እዮም ኣምላኽ ምሳና ከመይ ከም ዝዛመድ ንምርዳእ ጥራይ ዘይኮነስ ንዝኾነ ሓዳር እውን ክሕግዙና ዝኽእሉ?`