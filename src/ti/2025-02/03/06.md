---
title:  እታ ኣመንዝራ ተፈርዳ
date:   17/04/2025
---

`ራእ 19:1–9 ኣንብቡ። ኣብ ሓደ እዋን ክልተ ነገራት ክፅንበሉ እዮም፡ ወዳእታ ናይታ ኣመንዝራን ከም ኡውን ናይ ክርስቶስ መርዓ ምስ መርዓቱ። ክልቲኦም ፍፃመታት ብሓቂ ኣብ ሓደ እዋን መርኣያ ፅድቅን ፈቃርን ባህርያት ኣምላኽ ክኾኑ ዝኽእሉ ብኸመይ እዩ?`

ክሕደት ኣዝዩ መሪር ዓስቢ ሒዙ እዩ ዝመፅእ። ውድቀት፡ ናብ ህይወት ውሉድን ካልኦትን ዝፈስስ እዩ። ካብቶም ዝተበደሉ መፃምድቲ እቶም ኣዝዮም ትዕግስተኛታት ዝበሃሉ ከይተረፉ ኣብ መወዳእታ ዘይምለሱስሉ ደረጃ ከምዘሎ ክፈልጡ ይኽእሉ እዮም፡ እቲ ሓዳር ድሕሪ ደጊም ክዕረየሉ ዘይክእል ይኸውን። ዓለምና ድሕሪ ደጊም ንስሓ ኣብ ዘይህልወሉ፡ ልብታት ኣዝዮም ኣብ ዝተረረሉ ደረጃ ምስ በፅሐት፡ ታሪኽ ምቕፃልን ልጓም ዘይብሉ ስቓይ ሓጢኣት ክቕፅል ምፍቃድን ትርጉም ኣይክህልዎን እዩ። ዋላ’ኳ ነቶም ዝጠፍኡ ዝሕዘነሎም እንተኾነ፡ እቶም ኣብ ትሕቲ መዋእል ሓጢኣት እዛ ዓለም እዚኣ ዝተሳቐዩ ግና ኣብ መጨረሽታኡ ስለ ዝተወድአ ከብዕሉ እዮም — እዛ ዓለም’ውን ከምቲ ኣምላኽ መጀመርታ ሰሪሕዋ ዝነበረ ኮይና ክትሕደስ እያ። ኣብቲ እዋን ከኣ ካብ ኣምላኽ ምርሓቕ ኣይክህሉን እዩ፡ ምኽንያቱ ብኸቢድ መገዲ እንተ ኾነ’ውን፡ እቲ ካብኡ ምፍላይ ዘስዕቦ ዕንወት ምዃኑ ዝበሎ፡ እግዚኣብሄር ትኽክል ምንባሩ ተማሂርና ኢና።

`ራእ 21:1–4 ኣንቡ። እቲ ናይ መርዓ ኣብነት ኣብዚ እንታይ ማለት እዩ፡ ስለምንታይከ እዩ ብተስፋን መብፅዓን ዝተመልአ ኮይኑ? ስለ እቲ ኣብዘን ጥቕስታት ተገሊፁ ዘሎ ተስፋታት እንታይ መረጋገፂ ኣለና?`

“መውስቦ፡ ናይ ዘመን ህይወትካ ጥምረት፡ ናይቲ ኣብ መንጎ ክርስቶስን ቤተ ክርስትያኑን ዘሎ ሕብረት ምሳሌ እዩ። እቲ ክርስቶስ ንቤተ ክርስቲያን ዘርእያ መንፈስ፡ ሰብኣይን ሰበይትን ኣብ ነንሓድሕዶም ከርእይዎ ዝግባእ መንፈስ እዩ።”—Ellen G. White, Testimonies for the Church, vol. 7, p. 46.

ዘርኢ ደቂ ሰብ ንክርስቶስ ነፂጎም ከም ኡውን እቲ ንዕኡ ዝግባእ ፍቕሪ ንጣኦታት ክህቡ እንከለዉ ክርስቶስ ክግመት ዘይከኣል ስቓይ እዩ ዝስቀ። እዚ ኮይኑ እውን፡ ምእንታና ርእሱ ወፈየ፡ ንናትና ክሕደትን ምንዝርናን ባዕሉ ከፊልዎ እዩ፡ እዚ ኸኣ ተነሲሕና ካባታቶም እንተ ርሒቕና ናይ ዘልኣለም ህይወት ተስፋ ኣለና እዩ።

`1 ጴጥ 1:18, 19 ኣንብቡ። ኣብዞም ጥቕስታት ነቲ ኣብ ራእ 21፡1-4 ብዛዕባ መወዳእታ ዝገልፅ እንታይ መረጋገፂ እዩ ተነጊርና ዘሎ?`