---
title:  ይስሃቅን ርብቃን
date:   16/04/2025
---

ኣብርሃም ምስ ኣረገን ብዘይጥርጥር ብዛዕባ እቲ ብእግዚኣብሄር ብዛዕባ ዘርኡ ዝኣተዎ መብፅዓታት ክሓስብ ከሎ (ዘፍ 15፡5 ርአ) ፡ ነቲ ዝዓበየን ዝኣምኖን ኣገልጋሊኡ ዕዙዝ ዕማም ሃቦ።

`ዘፍ 24:1–4ኣንብቡ። ንኣብርሃም ወዱ ካብ “ኣዋልድ ከነኣናውያን” ዘይምምርዓው ኣገዳሲ ዝገብሮ ንምንታይ እዩ? (ዘፍ 24:3,)`

ምኽሩ ምሒር ፍሉይ እንተ መሰለውን፡ ጉዳይ ኣብርሃም መንፈሳዊ እምበር ብሄራዊ ኣይነበረን፡ ስነ-መለኮታዊ እምበር ሃገራዊ ኣይነበረን። ኣብርሃም ሞራላዊ ምብስባስ ናይ ከነኣናውያን ሃይማኖታዊ ተግባራት ይፈልጥ ኔሩ እዩ፡ እቲ ናይ ሓሶት ኣምልኾኦም ከይጠቐስካ፡ ወዱ ካብ መንጎኦም እንተ ተመርዕዩ ብቐሊሉ ናብቲ ናቶም ተግባር ክወድቕ ምዃኑ ይፈልጥ ኔሩ እዩ።

ብርግፅ፡ መብዛሕትኡ ዛንታ ጥንታዊት እስራኤል፡ ዋላ’ውን ናይ ክርስትያናዊት ቤተ ክርስቲያን ኣብ ዘመናት፡ ህዝቢ ኣምላኽ ዝገልፅ ዛንታ እዩ ነይሩ—ንዓለም ምስክር ክኾኑ ዝነበሮም—ኣብ ክንዳኡ ግና ብዓለምን ናይ ሓሶት ትምህርታን ከም ኡውን ሃይማኖታዊ እምነታታት ተፀምዱ። ምናልባት ናይዚ ዘሕዝን ሓቂ እቲ ዝዓበየ ኣብነት ክከውን ዝኽእል፡ ኣብ ክንዲ እታ መፅሓፍ ቅዱሳዊት ሻብዓይቲ መዓልቲ ቀዳማዊት ሰንበት፡ እቲ ኣብተን መወዳእታ መዓልታት ዓብዪ ተራ ዘለዋ ሓዲጎም ነታ ኣረማዊት መዓልቲ ፀሓይ ዝኾነት ናይ እሁድ ምትእትታው እዩ፡።

`ዘፍ 24:57–67 ኣንብቡ። ኣብዚ ዛንታ ካብ እንረኽቦ ገለ ዝርዝራት ብዛዕባ ክርስቶስን ቤተ ክርስቲያኑን እንታይ ትምህርቲ ክንቀስም ንኽእል? ንኣብነት ካብቲ ርብቃ ምስ ይስሃቅ ዝረሓቐትን ዝተፈልየትን ዘመድ ምንባራ ብዛዕባ ኩነታት ውድቀትና እንታይ ክምህረና ይኽእል?`

ብመልክዑ ስለ ዝተፈጠርና ምስ ፈጣሪና ዝተቛረንና ምዃንና ዘጠራጥር ኣይኮነን። ካብኡ ብሓጢኣት ተፈሊና ኢና፡ ኮይኑ ግና፡ ሕጂውን ከም ሕጋዊት መርዓቱ ኢና እንቑፀር፡ ዋላ እኳ ብምርጫታትና ነቲ ሓዳር ካብቲ ክኸውን ዘለዎ ንላዕሊ ዕግርግር ክንገብሮ ንኽእል እንተኾንና።

`እወ እግዚኣብሄር ካብ ንሕና ንፈትዎ ንላዕሊ ንዓና ንመርዓቱ የፍቅረና። ኣብ ነፍሲ ወከፍ መዓልቲ ክንገብሮ እንኽእልን ክንገብሮ ዝግበኣናን ምርጫታት ንኣምላኽ ዘለና ፍቕሪ ከደልድሉ ዝኽእሉ እንታይ እዮም? ማዕረ ማዕሪኡ ድማ እንታይ ምርጫታት እዩ ንፍቕርና ጥራይ ዝቐትል?`