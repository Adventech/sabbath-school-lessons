---
title:  ተወሳኺ ፅንዓት
date:   18/04/2025
---

ዮሃ2:1–11, ማቴ 22:1–14, 2ቆረ 11:1–5, ከምኡውን ማቴ 25:1–13

ኣብቲ ዝተረፈ ክፍሊ መፅሓፍ ቅዱስ ብዛዕባ ትንቢት ዘለካ ርድኢት ንኸተስፍሕ ዝሕግዘካ ክንደይ ሓበሬታ ከም ዘሎ ምስ ተገንዘብካ፡ ካብ መጠን ንላዕሊ ክትጥቀመሉ ፈታኒ ክኸውን ይኽእል እዩ።

ኣብ ኩሉ ዘመናት፡ ገለ ክርስትያናት ነቲ ኣብ ዛንታታት መፅሓፍ ቅዱስ ዝርከብ ምሳሌን ምስልን ኣጉሊሖም፡ ነቲ ታሪኻዊ ትረኻ ድማ ዳርጋ ከም ፅውፅዋይ ድማ ክርእይዎ ይጅምሩ። ቀፀላታት ቁምነገር ዳርጋ ኣብ ኩሉቦታታት መፅሓፍ ቅዱስ ዝርከብ እውን እንተ ኾነ፡ እግዚኣብሄር ንሓቀኛ ሰባት ዘሳትፍ ሓቀኛ ፍፃመታት ወሲዱ ብዛዕባ መፃኢ ምስ ቤተ ክርስቲያን ዝገብሮ ርክባት ንኽምህረና ዝጥቀመሉ መገዲ ከም ዘለዎ ኩሉ ግዜ ክንዝክር ይግባእ።

ንኣብነት፡ እቲ ኣብ ቃና እተገብረ ድግስ መርዓ፡ ብዛዕባ እቲ ብትንቢት ዚጥቀመሉ ኣብነት ሓዳር ርድኢት ኪህብ ይኽእል እዩ፣ እቲ መርዓ ግና ቃል ብቓሉ እተፈጸመ ፍጻመ እዩ ነይሩ። “ቃል ክርስቶስ ነቲ ግብዣ እኹል ስንቂ ኣቕረበ። ኣበሳ ደቂ ሰባት ንምድምሳስን ንነፍሲ ንምሕዳስን ንምድጋፍን ዝህቦ ምድላው ፀጋኡ ኣዝዩ ሕልፍን ትርፍን እዩ።”— Ellen G. White, The Desire of Ages, p. 149.

ወይ፡ ከምቲ ንሳ ኣብዚ ዝፀሓፈቶ: “እግዚኣብሄር ኣምላኽሲ ምስጢሩ ንባሮቱ ነብያት ከይገለጸሎም፣ ገለ እኳ ኣይገብርን እዩ። “እቲ ስዉር ነገር ዘበለ ናይ እግዚኣብሄር ኣምላኽና እዩ፡ ኵሉ ቓላት እዚ ሕጊ እዚ ምእንቲ ኽንገብር፡ እቲ ግሉጽ ንዘለኣለም ንኣናን ንደቅናን እዩ።’” ኣሞ 3:7; ዘዳ 29:29። እግዚኣብሄር እዞም ነገራት ሂቡና እዩ፡ ከምኡውን በረኸቱ ኣብቲ ብኣኽብሮትን ብፀሎትን ዝግበር መፅናዕቲ ትንቢታዊ ፅሑፋት ክዓርፍ እዩ።”—The Desire of Ages, p. 234.

**መመያየጢ ሕቶታት:**

` ዮሃ 2:1–11 ኣንብብ። ኣብ ወንጌል ዮሃንስ ናይ ክርስቶስ ናይ መፃኢ ዕዮ ዘመላኽቱ ሓያለ ፅላሎታት ኣለዉ፡ ተንተንቲ ድማ ነቲ ዮሃንስ ንኣንበብቱ ብጥንቃቐ ናብ መስቀል ከም ዝመርሖም ኣስተብሂሎሙሉ እዮም። ኣብዚ ዛንታ ዝተፈላለዩ መዳይ ባህርያት ክርስቶስን ናይ መፃኢ መንግስቱን ኣበይ ተገሊፁ ትርእዩ? ብዛዕባ ትልሚ ምድሓን እንታይ ይምህረና፡ ወይ ብዛዕባ’ቲ ብወዲ ኣምላኽ ዝተዋህበ መብፅዓ ናይ መወዳእታ ድግስ መርዓ እንታይ ይምህረና?`

` ናይተን ዓሰርተ ደናግል ምሳሌ ብሰፊሑ ዝፍለጥን ብመብዛሕትኦም ተማሃሮ መፅሓፍ ቅዱስን ዝፍቶ እዩ። እዚ ኣገዳሲ ታሪኽ እዚ ብዛዕባ ናይ መወዳእታ ክስተታት እንታይ ይምህረና? ምድንጓይ ናይቲ መርዓዊ ትርጉም ዘለዎ ድዩ? እዚ ምስላ እዚ ብዛዕባ እቲ ምስ ክርስቶስ ዘለና ውልቃዊ ርክብን ብዛዕባ’ቲ ምስ ቤተ ክርስትያን ዘለዎ ርክብን እንታይ ይምህረና?`

` ብዛዕባ እቶም ካብቲ እምነት ወፃኢ ናብ ክርስትና ዝኣተዉ ግጉይ ልምታት ሕሰቡ። ክንዮ እቲ ግልፂ ዝኾነ፡ እሁድ፡ ምስ ቀዳማዊት ሰንበት ኣብ ርእሲ ምፅራራ፡ እንታይ ካል ኦት ናይ ሓሶት እምነታት ዝተኣታትዉ ኣለዉ? ብኸመይ እዮም ኣትዮም፡ ንርእስና ምእንቲ ክንከላከለላ ጥራይ ዘይኮነስ ካልኦት እውን እንታይነቶም ምእንቲ ክርእዩ እንታይ ክንገብር ንኽእል? ናይቶም ሰለስተ ማላእኽቲ መልእኽቲ ሰባት ነቲ ዝተኣታተወ ናይ ሓሶት እምነታት ንኽርእዩ ንምግባር ብኸመይ መገዲ እዮም ሃቐና ክኾኑ ዝኽእሉ?`