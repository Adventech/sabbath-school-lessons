---
title:  ምስልታት ካብ ሓዳር
date:   12/04/2025
---

### ነዚ ሰሙን ዝፅንዑ ጥቕስታት

ዘፍ 2:23–25, ኤፌ 5:29–32, ሕዝ 16:4–14, ራእ18:1–4, ዘፍ 24:1–4, ራእ 19:1–9።

> <p>ዝፅናዕ ጥቕሲ</p>
> “ንሱ ኸኣ፡ እቶም ናብ ድራር መርዓ እቲ ገንሸል እተዐደሙ ብጹኣን እዮም፡ ጽሐፍ፡ በለኒ። ንሱውን፡ እዚ እቲ ናይ ሓቂ ቓል ኣምላኽ እዩ፡ በለኒ።” (ራእ19:9)።

መፅሓፍ ቅዱስ ብመዳይ ምድሓንን ኣምላኽ ንህዝቡ ዘለዎ ፍቕርን ብፅኑዕ ብዘገልፁ ፍቕራዊ ታሪኻት ዝተመልአ እዩ። እቲ ኣዝዩ ልባዊ ዝበሃል ዝምድናታት፡ መርዓ፡ ከምቲ ኣምላኽ ዝዓለመልና ክንሙከረሉ እንተ ፈቒድና፡ ብዛዕባ ፍቕሩ፡ ብዛዕባ ምስኡ ዘለና ሕብረትን፡ ንዓና ንምድሓን ዝኸዶ ነዊሕ መገዲን፡ ዓሞቕቲ ትምህርታት እንረኽበሉ ቤት ትምህርቲ ክኾነልና እዩ። ዘመናዊ ኣምር (ፅንሰ ሓሳብ) ፍቕርን ሓዳርን ነቲ ኣምላኽ ብኪዳን ሓዳር ኣቢሉ ክምህረና ዝፍትኖ ዘሎ ናይ ምግንዛብ ዓቕምና ዕንክሊል ኣቢልዎ እዩ። ዋላውን ሓጢኣተኝነት ደቂ ሰብ ንሓዳር እንተ ኣበላሸዎ (ዳርጋ ኩሉ ካልእ እውን)፡ ሓዳር ሕጂውን ሓቂ ንምግላፅ ሓያል መሳርሒ ክኸውን ይኽእል እዩ፡ ትንቢታዊ ሓቅታት እንተኾነ እውን። ንዓና ካብ ምሑጓሱ ንላዕሊ፡ ሓዳር ብዛዕባ ምስ ኣምላኽን ዘለና ዝምድና ዓሚቕ ኣስተምህሮ እንቐስመሉ ቤት ትምህርቲ ክኸውን ይግባእ።

ኣብዚ ሰሙን ቃል ኣምላኽ ብዛዕባ ፅቡቕን ሕማቕነትን ሓዳር ዝዛረበሎም ዝተፈላለዩ መገድታት ክንድህስስ ኢና። ኣምላኽ ምስ ህዝቡ ዘለዎ ርክባት ንምርዳእ ካብዞም ኣብነታት ክንመሃር ንኽእል ኢና፡ ጉድለታት ክርከቦም እንከሎውን፡ ብዛዕባ ፍቕሩ ገለ ሓቅታት ክንመሃር ንኽእል ኢና፡ እዚ ድማ ንናይ መወዳእታ መዓልቲ ፍፃመታት ብዝበለፀ ክንርድኦ ክሕግዘና ይኽእል እዩ።