---
title:  እታ ውቁብቲ መርዓት
date:   14/04/2025
---

ህዝቅኤል 16 ኣምላኽ ንህዝቡ ዘለዎ ኣኽብሮት ዘገርም ስእሊ የርእየና። ንሃገረ እስራኤል ከም ንኽትመውት ኣብ በረኻ ዝተሓድገት ህፃን ጌሩ እዩ ዝገልፃ። ናብ ቤቱ ወሲዱ ኣንፂሁ፡ ምስ ዓበየት ድማ ተመርዓዋ። ናይ ዘይመስል ሓዳር ሓያል ምስሊ እዩ።

`ሕዝ 16:4–14 ኣንብቡ። እቲ ልዕልና ናይዛ መርዓት ዝገልፅ ሓበሬታ ብዛዕባ እቲ ኣምላኽ ኣብ ልዕሌና ዘለዎ ዕላማ እንታይ ይምህረና?`

እግዚኣብሄር ንእስራኤል ከምዚ በላ ኣብ ትሕቲ ሓልዮተይ “ኣዚኺ መልካዕኪ” (ሕዝ 16:13)። ኣምላኽ መጀመርታ ክረኽባ እንከሎ፡ ማንም ፅብቕቲ ዝብላ ኣይነበረን፡ ካብ ካልኦት ቆልዑ ዝተነፍገት ነበረት፡ ክትመውት እያ ብዝብል ተስፋ ድማ ንጐድኒ እተደርበየት ነበረት። ኣምላኽ ቱኽረቱ ምስ ኣፍሰሰላ ግና፡ ኣብ ዓለም መዛረቢት ክሳዕ እትኸውን ኣዝያ ፅብቕቲ ኣንዳኾነት ከደት። ኣብተን ቀዳሞት ዘመናት ናይ እብራውያን ነገስታት፡ ብፍላይ ኣብ ትሕቲ ዳዊትን ሰለሙንን፡ እዚ ሓቂ እዩ ኔሩ። ንግስቲ ኢትዮጵያ እኳ ነቲ ናይ እስራኤል ግርማ ንኽትርኢ ፍሉይ ጉዕዞ ገበረት!

ፅባቐ እስራኤል ግና ምሉእ ብምሉእ ህያብ ኣምላኽ እዩ ዝነበረ። ኣዝያ ውቅብቲ ነበረት— መዛረቢት ሃገራት ነበረት— ብልክዕ ድማ መርዓቱ ስለ ዝነበረት እዩ። ኣብላኽ ፅባቐኣ ይብል “በቲ ኣነ ዝሰለሙክኺ ግርማ እቲ መልክዕኪ ፍጹም ኰይኑ እዩ” (ሕዝ 16:14)።

እዚ ኣብ መፅሓፍ ቅዱስ ዝደጋገም ቴማ እዩ፡ መርዓት ኣምላኽ ፅብቕቲ እያ፡ ባዕላ ብዝገበረቶ ነገር ግና ኣይኮነን እንታይ ድኣ ኣምላኽ መጎስ ስለ ዘብዝሓላን ከምኡ ንኽትከውን ስለ ዝገበራን እዩ። ብተመሳሳሊ መንገዲ ኣመንቲ ኣብ ዓይኒ መንግስተ ሰማይ ፅቡቓት ኮይኖም ዝረኣዩ ብሰንኪ ዝኾነ ዝገበርናዮ ነገር ዘይኮነስ ብሰንኪ ሞገስ ኣምላኽን፡ እቲ ኣብ ልዕሌና ዘዝነቦ ድሕነት እዩ። ፅቡቓት ዝኾንናሉ ምኽንያት ብፅድቁ ስለ ዝተሸፈንና እዩ፡ ብናይ ባዕሉ “ናይ ኣምላኽ ፅድቂ” (2 ቆሮ 5:21)።

ክሳዕ እታ እትቕፅል ጥቕሲ ናይ ህዝቅኤል ኩሉ ፅቡቕ ነበረ፡ “ንስኺ ግና ብመልክዕኪ ተኣመንኪ፣ ስለ ናእዳ ስምኪ ኢልኪ ኣመንዘርኪ፣ ንማንም ሓላፍ መገዲ ንእኡ ኽትኰኒ፣ ምንዝርናኺ ኣቕረብክሉ።” (ሕዝ 16:15)።

ሰናይነትን ክብርን ኣምላኽ ምእንቲ ክነንፀባርቕ ኢና ተፈጢርና። ፍጡራት ኣምላክ እቲ ዘለዎም ፅባቐ ናይ ገዛእ ርእሶም ጌሮም ክሓስቡ ክጅምሩ እንከለዉ ግና፡ እቲ ፅባቐኦም ይሓስር እሞ ፀገም ድማ ይፅበዮም።

`ኣብ “ናይ ገዛእ ርእስና ፅባቐ” ምትእምማንና እንታይ ሓደጋታት ኣለዎ? ከመይ ጌርና ኢና ኣብ ገዛእ ርእስናን ብዛዕባናን ኣብ ቅድሚ ኣምላኽ ፅቡቕ ነገር ከውሃበናን ንፍቕሩ ከም ዝግባኣናን ክገብረና ዝኽእል ነገር ኣሎ ኢልና ክንሓስብ እንኽእል? ካብ መንፈሳዊ ትዕቢት ወትሩ ክንጥንቀቕ እንኽእል ብኸመይ ኢና፧`