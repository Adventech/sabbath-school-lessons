---
title:  ቂሮስ፡ እቲ ቕቡእ
date:   26/06/2025
---

ቂሮስ ንከተማ ባቢሎን ምስ ተቖፃፀራ፡ ናይ ህዝቢ ኣምላኽ ናይ ምርኮ ዓመታት ኣብቅዓ፡ ፋርሳውያን ከኣ ናብታ ናይ ተስፋ ምድሮም ክምለሱን መቕደሶም ክሃንፁን ፈቐዱሎም። ኣብ ትሕቲ ቂሮስ ድማ መንግስቲ ፋርስ ኣብ ታሪኽ እታ ዝዓበየት ኮነት፡ ናይ ታሪኽ ምሁር ቶም ሆላንድ (Tom Holland) ከምዚ ይብል “ዓለም ርእያቶ ዘይትፈልጥ እቲ ዝዓበየ ናይ ምድሪ እኩብ”—Tom Holland, Dominion Basic Books, Kindle Edition, p. 25.

ልማድ ፋርሳውያን ከም ዝነበረ፡ ቂሮስ “እቲ ዓብዪ ንጉስ” ወይ “ናይ ነገስታት ምጉስ” ተባሂሉ ይፅዋዕ ነበረ።

ቂሮስ ነቲ ክርስቶስ ናብ ቤተ ክርስትያን ምስ ተመልሰ ዝኸውን ዘርኢ እዩ ኔሩ፡ ካብ ምብራቕ ዝመፅእ ንጉስ ኮይኑ(ምስ ማቴ 24:27 ኣነፃፅር)፡ ኣንፃር ባቢሎን ዝዋጋእ፡ ከምኡውን ህዝቡ ካብ ባቢሎም ወፂኦም ናብታ ናይ ተስፋ ምድሪ ክምለሱ ዝገብር እዩ። (ራእ 19:11–16 ርአ) ። ስለዚ ድማ እዩ እግዚኣብሄር ንቂሮስ “ቅቡአይ” (ኢሳ 45:1) ዝብሎ፡ እዚ ህቡብ ፈሪሳዊ ንህዝቢ ኣምላኽ ጥራይ ኣይኮነን ሓራ ኣውፂኡ፡ እቲ ኣንፃር ባቢሎን ዝገበሮ ወፍሪ ከኣ ናይ ክርስቶስ ዳግም ምፅኣት ምሳሌ እዩ ኔሩ።

`2 ዜና 36:22, 23 ኣንብቡ። ታሪኽ ቂሮስ ምስ ናይ ነቡካድነፃር ብኸመይ መገዲ እዩ ክነፃፀር ዝኽእል? ብኸመይከ ይፈላለ? ናይቲ ኣዋጅ ትርጉም እንታይ እዩ? ደሓር ከኣ፡ ነቲ ናይ እየሱስ ቀዳማይ ምፅኣት ድሕሪ ዘመናት ብኸመይ ይፀልዎ?`

መበቆላዊ ቅደም ተኸተል መፃሕፍቲ ብሉይ ኪዳን ኣብ ዘመንና ብሚልክያስ ክውዳእ ተለዊጡ ኣሎ፣ ብመጀመርታ ግን፣ ብሉይ ኪዳን ኣብዚ እዩ ዝዛዘመ–ምስቲ ካብ ቂሮስ ዝተዋህበ ኣዋጅ እዩ። እቲ ቀፃሊ ናይ መፅሓፍ ቅዱስ ድማ ማቴዎስ እዩ፡ እዚ ብውልደት እየሱስ፡ ናይ ቂሮስ ምሳሌ ዘግሃደ ዝጅምር እዩ። ቂሮስ ነታ ምድራዊት መቕደስ ክትህነፅ ዘዋድድ እዩ ኔሩ፡ እየሱስ ኣገልግሎቱ ኣብታ ሰማያዊት መቕደስ ኣፍልጦ ምሃበ— እዚ ናብ ናቱ ዳግም ምምላስን ናትና ሓርነትን ዝመርሕን እዩ።

ቂሮስ፡ ፍፁም ምሳሌ ክርስቶስ ኣይነበረን፡ ምንም ዓይነት ምሳሌ ምስቲ ኣካል ፍፁም ብዝኾነ መገዲ ክሳነ ኣይክእልን እዩ፡ ንሕና ኸኣ ኣብ ሕድሕድ ንእሽቶ ዝርዝር ብደቂቕ ከይነንንብ ንጠንቀቕ። ይኹንምበር፡ ብሰፊሑ ከም ምሳሌ “መድሕን” ኮይኑ ዝዓዪ እዩ።

`እግዚኣብሄር ፍቓዱ ንምግባር ብኸምዚ መገዲ ኣረማዊ ንጉስ ክጥቀም ዘገርም እዩ። እዚ፡ ነገራት ብደጊኦም ዝመሰሉ እንተ መሰሉ፡ ድሕሪ ነዊሕ ኣምላኽ ነቶም ናይ መወዳእታ ግዜ ፍፃሜታት ልክዕ ከምቲ ዝተነበየ ከም ዝፍፅሞ ነዚ ሓቂ ብኸመይ ክንመሃሮ ንኽእል?`