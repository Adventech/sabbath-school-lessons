---
title:  ናይ ፍፃመ ምስልታት
date:   21/06/2025
---

### ነዚ ሰሙን ዝፅንዑ ጥቕስታት

ማቴ12:38–42; ዮና 3:5–10; ራእ 18:4; ዳን 5:1–31; ራእ.16:12–19; 2 ዜና 36:22, 23።

> <p>ዝፅናዕ ጥቕሲ</p>
> “ንሱ ኸኣ፣ ኣነ እብራዊ እየ፣ ነቲ ባሕርን ንቑጽን ዝገበረ እግዚኣብሄር ኣምላኽ ሰማይን እፈርሆ እየ፣ በሎም።” (ዮና 1:9)።

ኣብዚ ሰሙን ብዛዕባ ናይ ፍፃመ ዘመን ክስተታት ዘለና ግንዛበ ዘብርህ ናይ መወዳእታ ሓሳብ ክንምልከት ኢና። ሕጂ ኸኣ ነቲ ዮናስ ንነነወ ዝነበሮ ተልእኾ፡ ውድቀት ባቢሎን፡ ትንሳኤ ቂሮስ፡ እቲ ንህዝቢ ኣምላኽ ሓራ ዘውፅአን ናብታ ናይ ተስፋ ምድሪ ዝመለሰን ንጉስ ፋርስ፡ ክንርኢ ኢና።	ከምቲ ነቶም ካልኦት ዛንታታት ዝመርመርናዮም፡ እዞም ታሪኻዊ ፀብፃባት ንኹሉ ወለዶ ዝኸውን ዓሚቕ ትርጉም ዝሓዙ እዮም። ነቶም ቅድሚ ምፅኣት ክርስቶስ ዝህልዉ ትውልዲ ድማ ፍሉይ ኣገዳስነት ኣለዎም። እዚ ብዛዕባ እቲ “ ብእዋናዊ ሓቂ” እንዳበልና እንፈልጦ ብዝበለፀ ንምርዳእ ካብዞም ዛንታታት እንዕድኖ ብዙሕ ባእታታት ስለ ዘሎ እዩ።

ማዕረ ማዕሪኡ ድማ ነዞም ኩሎም ናይ መወዳእታ መዓልቲ ፍፃመታት ዘመልክቱ ዝመስሉ ዛንታታት ሓደ ነገር ክንዝክር ኣሎና፡ ንሱ ድማ ሰፋሕቲ ቴማታትን ፍእመታትን ክንርኢ ክንጥንቀቕ ኣሎና፡ ንነፍሲ ወከፍ ዝርዝር ክሳብ ትንቢታዊ ከንቱነት እንፈጥር ክንትንትን ክንፍትን የብልናን። ከምቲ ኣብ ናይ እየሱስ ምሳሌታት፡ ዓበይቲ ነጥብታትን መትከላትን ክንርኢ ኣለና። ሕድሕድ ነጥቢ ሕቡእ ሓቂ ክንረክብ ብምትስፋው ክንሓልባ የብልናን። ኣብ ክንድኡ፡ ገለፃታትን መትከላትን ክንደሊ ኣለና፡ ካብኣቶም ከኣ ንመወዳእታ ግዜ ዝኸውን ባእታታት ክረክብ ንኽእል ኢና።