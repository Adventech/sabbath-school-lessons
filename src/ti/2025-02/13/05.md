---
title:  ምድራቕ ኤፍራጥስ
date:   25/06/2025
---

ሓደ ካብቶም ናይ ባቢሎን ጥንካረታት፡ ሩባ ኤፍራጥስ ኣብ ትሕቲ እቲ መናድቕ ዝውሕዘሉ ዝነበረ ኣገባብ እዩ፡ እዚ ድማ ነታ ከተማ ዘይተኣደነ ናይ ማይ ቀረብ ይህባ ነበረ። እዚ ድኹም ጎድና እውን እዩ ኔሩ። ኒቶክሪስ (Nitocris)፡ ጥንታዊት ናይ ባቢሎን ንግስቲ፡ ኣብ ገማግም እቲ ሩባ ናይ ምድሪ ስራሕቲ ምሂዛ ነበረት፡ እዚ ኸኣ ኣብታ ከተማ መገዲ ክትቅይስ እዩ፡ ኣብቲ መስርሕ ከኣ እቶም ሰራሕተኛታት ብምቾት ምእንቲ ክዓዩ ናብ ረግረግ ቀየረቶ። ቂሮስ ተመሳሳሊ ነገር ክገብር ከም ዝኽእል ተገንዘበ፡ ንሱ ድማ ሩባ ኤፍራጥስ ብምድራቕ ወተሃደራቱ ብትሕቲ እቲ መናድቕ ብዘይ ፀገም ክጎዓዙ ከም ዝኽእሉ ገበረ። ሓንሳእ ኣብ ውሽጢ መናድቕ እታ ከተማ ምስ ኣተዉ፡ ነቲ ሩባ ቀፂሉ ሓለዋ ዘይብሉ ናይ መንደቕ ዕርዲ ረኸበ፡ እታ ከተማ ድማ ብሓንቲ ለይቲ ወደቐት። ጥንታዊ ናይ ግሪክ ምሁር ታሪኽ ሄሮዲተስ (Herodotus) ከምዚ ይብል፡ “ እቶም ኣብ ማእከል ባቢሎን ዝነብሩ ወሰን ናይታ ከተማ ከም ዝወደቐ ምንም ዝፈልጥዎ ነገር ኣይነበሮምን፡ እቲ ምንታይሲ ናይ ፅንብል እዋን ስለ ዝነበረ እዩ፡ ኩሎም ከኣ ይድንሱ፡ ይቋደሱን እዮም ኔሮም።”—Herodotus, The Histories, Tom Holland, trans. (New York: Penguin, 2015), p. 94. እዚ እቲ ኣብ ዳን ኤል 5 ተገሊፁ ዘሎ ፅንብል ምዃኑ ዘጠራጥር ነገር ኣሎ ድዩ?

`ዳን 5:18–31 ን ራእ 16:12–19 ኣንብቡ። ኣብ መንጎ ገለ መቕሰፍታት ራእይን ታሪኽ ባቢሎንን ዘሎ ምምስሳል እንታይ ንረክብ?`

እዋናዊ ምልክታት ብኸመይ ከም እነለሊ፡ ክገልፅ እንከሎ እየሱስ ንደቂ መዛሙርቱ ብኸምዚ ኣጠንቀቖም፡ “ስለዚ ጐይታኹም በየነይቲ ሰዓት ከም ዚመጽእ ኣይትፈልጡን ኢኹም እሞ፡ ንቕሑ። ግናኸ ፍለጡ፡ በዓል ቤት ነታ ሰራቒ ዚመጸላ ጊዜ እንተ ዚፈልጣስ፡ ምነቕሔ፡ ቤቱ ኽትኰዐት ከላውን ስቕ ኣይምበለን።” (ማቴ 24:42, 43)። ከምቲ ናይ ባቢሎን ውድቀት፡ ምፅኣት ክርስቶስ ድማ ነዛ ዘመናዊት ዓለም ድንገት ክኾና እዩ። ከምዚ ክኸውን የብሉን፡ ይኹንምበር፡ ብዛዕባ ምፅኣት እየሱስ ኣብ ቀረባ እዋን ምዃኑ ብብዙሕ ዝርዝር ትንቢታት እኹል መርትዖ ተዋሂቡና ኣሎ።

ዓለም ብዛዕባ'ቲ ኣምላኽ ዝተነበዮ ስለ ዘይትፈልጥ ዘይኮነት እትተሓዝ፡ ድንገት ዝኾና ምኽንያቱ ነቲ ኣምላኽ ክኸውን እዩ ዝበሎ ክትኣምን ስለ ዘይደለየት እዩ።

`ራእ 16:15 ኣንብቡ፡፡ ኣብ ማእከል ናይ መወዳእታ ግዜ መጠንቀቕታታት እውን እንተ ኾነ፡ እንታይ ናይ ወንጌል መልእኽቲ ኣብኡ ይርከብ? "ዕርቃንካ ከይርአ" እንታይ ማለት እዩ?`