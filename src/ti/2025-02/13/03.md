---
title:  ተግባር ንስሓ
date:   23/06/2025
---

ዮናስ ንህዝቢ ነነወ ኣዝዩ ፍሉይ መልእኽቲ እዩ ኔርዎ። “ ዮናስ ናብታ ኸተማ ኺኣቱ መገዲ ሓንቲ መዓልቲ ጀመረ እሞ፣ ነነዌ ኣርብዓ መዓልቲ ጸኒሓ ኽትግምጠል እያ፣ ኢሉ ኣወጀ።”(ዮና 3:4)። እቲ ቦታ ከም ዝጠፍእ ኣዝዩ ግልፂ እዩ ኔሩ። ደሓር ከኣ፡ እዚ ካብቲ ነብዪ ብቐጥታ ዝወፀ ቃል ዶ ኣይኮነን?

ኮይኑ ግና ኣብ ነነወ እንታይ ኮነ?

`ዮና 3:5–10 ኣንብቡ። ስለምንታይ ድኣ እዩ እዚ ትንቢት ዘይተፈፀመ?`

እወ’ እታ ከተማ ብምልእታ ስለ ዝተነስሐት፡ እቲ ተነብዩ ዝነበረ ጥፋኣት ከኣ ተቐልቢሱ እዩ፡ እንተውሓደ ንግዚኡ። “ጥፍኣቶም ተቐልቢሱ እዩ፡ ኣምላከ እስራኤል ከኣ ኣብታ ኣረማዊት ዓለም ልዕል በለን ከበረን፡ ሕጉ እውን ተኸብረ። ድሕሪ ነዊሕ እዋን ድማ ነነወ ኣምላኽ ብምርሳዓን ብምዕባያን ኣብ ኢድ እተን ኣብ ከባቢኣ ዘለዋ ሃገራት ወደቐት።”—Ellen G. White, Prophets and Kings, p. 271.

ኣብዚ ዘመንከ ምስቲ ንዝወደቐት ዓለም ዝንገር ናይ መወዳእታ መልእኽቲ ከምዚ ዝበለ ነገር ክንፅበ ንኽእል’ዶ? እወን—ነኖን እዩ። እዚ ከኣ፡ ኣብ መላእ ዓለም ነቲ ፃውዒት ዝሰምዑ ሰባት ክህልዉ እዮም፡ “ኣብቲ ሓጢኣታ ምእንቲ ኸይትጽምበሩ፡ ካብቲ መዓታውን ምእንቲ ኸይትካፈሉስ፡ ካብኣ ውጹ።” (ራእ 18:4)። ኣብ መላእ ዓለም፡ ሰባት መርገፂኦም ከፍልጡ እዮም፡ ነቲ ኣራዊት ንምብዳህ ከኣ “ንትእዛዛት ኣምላኽን ንእምነት የሱስን” (ራእ 14:12) ክሕልዉ እዮም። እዞም ሰባት፡ ከምቶም ሰብ ነነወ፡ ካብቲ ነቶም ዝጠፍኡ ዝወርዶም ፍርዲ ክድሕኑ እዮም።

ማዕረ ማዕሪኡ’ ገለ ትንቢታት፡ ከምቲ እግዚኣብሄር ነነወ ክትጠፍእ እያ ኢሉ ዝኣወጆ፡ ኲነታዊ እዮም፡ እቲ ህዝቢ ካብ እከዩ እንተ ዘይተመሊሱ ክትጠፍእ እያ። (ኤር 18:7–10)። ኮይኑ ግና፡ ገለ ትንቢታት ምስ ቅድመ ኲነት ኣይኮኑን ዝመፁ። ሰብኣዊ ምላሽ ዝደለየ ይኹን፡ ዝፍፀሙ እዮም። መሲሓዊ ትንቢታት ቀዳማይን ዳግማይን ምፅኣት ክርስቶስ፡ ምክልት እቲ ኣራዊት፡ ምፍሳስ እቶም መቕሰፍትታት፡ ናይ መወዳእታ ስደትን— እዚኣቶም ኲነታውያን ኣይኮኑን፡ ሰባት ዝገበሩ ይግበሩ ዝፍፀሙ እዮም። ሰባት ዝገብርዎን፡ ዝወስድዎ ምርጫን፡ ኣብ መወዳእታ እዋን ምስ ኣየናን ወገን ከም ዝኾኑ ከምቲ ብትንቢት ዝተነግረ ዝውስን እዩ።

`ነቲ ኣብ ዓለም ንኣምላኽ ወይ ከኣ ነቲ ኣራዊት ምምላኽ ዝብል ጉዳይ ምስ ተጋህደ እትመርፆ ክሕግዘካ ዝኽእል እንታይ ምርጫ ክትገብር ትኽእል?`