---
title:  መሰረታት ትንቢት
date:   10/05/2025
---

### ነዚ ሰሙን ዝፅንዑ ጥቕስታት

ኢሳ 6:6–8, ዘፍ 3:21–24, ሕዝ 1:4–14, Rራእ 4:1–11, ዘሁ 2:3–25, ኢሳ 14:12–14።

> <p>ዝፅናዕ ጥቕሲ</p>
> “ንመን ክልእኽ መንከ ኪኸደልና እዩ ዚብል ድምጺ እግዚኣብሄር ሰማዕኩ። ኣነውን፡ እኔኹ ልኣኸኒ፡ በልኩ።” (ኢሳ 6:8) ።

እግዚኣብሄር ኣድማስ ናይ ምግዛእ መሰሉ ኣብቲ ንኹሉ ነገር ኣብ ምፍጣር(ራእ 4፡11) ዘለዎ ስልጣንን ኣብ ባህሪኡን ዝምስረት እዩ። ቅዱስ ባህሪ ኣምላኽ ብምፍላጥና ኢና ሓጥኣን ደቂ ሰብ ማዕረ ኽንደይን ስለምንታይን ክብሪ ኣምላኽ ከም ዝጎድለና ክንግንዘብ እንጅምር (ሮሜ 3:23)።

ኣብዚ ሰሙን፡ ብራእይ ናብቲ ናይ ዙፋን ክፍሊ ብምስግጋር ደቂ ሰብ ምስቲ ቅዱስ ኣምላኽ ብኸመይ ከም ዝዛመዱን እቲ ናይ ክርስቶስ መስዋእቲ ኸኣ ብኸመይ ናብ ዘፋኑ ከም ዝመልሰናን ዘቕርበናን ክንርኢ ኢና። ትልሚ ኣምላኽ ብውልቂ ጥራይ ዘይኮነስ ከም ዘርኢ እውን ክመልሰና እዩ፡ ምኽንያቱ ከኣ ክብሩ ዳግማይ ንዝተረፈ ፍጥረት ምእንቲ ክንገልፅ እዩ። ንዝተረፈ ክፍሊ መፅሓፍ ቅዱስ ብምድህሳስ፡ ነቲ ኣምላኽ ዝገበረልና ክቡር ፃውዒት፡ ማለት ይቕረ ዝተባህለሉን ዝደሓነን ዘርኢ፡ ንምርዳእን ምምሳውን ክሕግዙና ዝኽእሉ ኣገደስቲ ነጥብታት ክንረክብ ኢና።

ሰብኣዊ ዓመፅ፡ ኣብ መወዳእታን ንዘልኣለም ክውዳእ እዩ። ካብኡ ንላዕሊ ኸኣ፡ ፈቃር ባህሪ ኣምላኽ፡ እቲ ንዓይ ይጥዓመኒ ዘይብልን ብፍቓዱ መስዋእቲ ዝኸውንን ባህሪኡ፡ ካብቲ ናይ መጀመርታ ንደቂ ሰብ ዝነበረ ትልሚ ብዝበልፅ ከንፀባርቕ እዩ። ዋላኳ ኣምላኽ ደቂ ሰብ ንኽወድቁ ፈፂሙ ዘይሓለነ እንተ ነበረ፡ እቲ ፈቃር ባህሪ ኣምላኽ ብመስቀል ኣቢሉ ብዝገርም መገዲ ተገሊፁ እዩ።