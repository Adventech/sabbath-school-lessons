---
title:  ውድቀት ሊሲፈር
date:   15/05/2025
---

ሉሲፈር ሓደ እዋን ኣብ ዙፋን ኣምላኽ ኣብ ዝለዓለ ቦታ ናይ ዘፅልል ኪሩብ ቦታ ምንባሩ ንምርድኡ ዘሸግር እዩ። ብርግፅ፡ ህልውናኡ ኣብ ኣድማስ ክብሪ ኣምላኽ ንምግላፅ ምሓገዘ። ኣብ ክንዳኡ ግና፡ ናይ ፈጣሪኡ ዘይኮነስ ናይ ገዛእ ርእሱ ክብረት ክደሊ ጀመረ፡ ወይ ብዝበለፀ ንፁር ንምዃን፡ ዝግብኦ ክብሪ ከም ዘይረኸበ ክሓስብ ጀመረ።

`ህዝ 28:11–17 ን ኢሳ 14:12–14 ኣንብቡ። ሉሲፈር ንውድቀት ዝዳረጎ እንታይ እዩ? ነዘን ጥቕስታት ምስ ራእ 14:1–12 ኣነፃፅረን። ኣብ መንጎ ውድቀት ሉሲፈር ምስቲ ብክርስቶስ ዘሎ ልዑል ደረጃ ደቂ ሰብ ዘሎ ንፅፅር ነቲ ኣብ ራእይ 14 ዝኽሰት ከመይ ዝበለ ግንዛበ ይህበና?`

እቶም ድሑናት ምስቲ ገንሸል ኣምላኽ ኣብ ከረን ፅዮን ደው ክብሉ እንከለዉ፡ ሉሲፈር ካብቲ ቅዱስ ከረን ብኸመይ ከም ዝተወገደ ኣስተውዕሉ። ሉሲፈር ኣብ ኤደን ምንባሩ ይንገር እዩ፡ ደቂ ሰብ እውን ሓደ እዋን ኣብኡ ኔሮም እዮም፡ ኮይኑ ግና ምስ ናይ ሰይጣን ዕጫ ብምንፅፃር ክርአ እንከሎ፡ ወዲ ሰብ ብክርስቶስ ናብ ኤደን ገነት ክምለስ እዩ። (ራእ 22:1–3 ርአ)።

በዚ ዓውዲ'ዚ፡ እዚ ዝስዕብ ናይ ኤለን ጂ ዋይት ጥቕሲ ኣዝዩ ሃናፂ እዩ ፡ “ሰማይ ክዕወት እዩ፡ እቲ ምንታይሲ እቶም ብውድቀት ሰይጣንን መላእኽቱን ኣብ ሰማይ ዝተኸፍቱ ባዶ ቦታታት በቶም ድሑናት ጎይታ ክምልኡ እዮም ”—The Advent Review and Sabbath Herald, May 29, 1900.

ኣብ ሰማይ ዝህልዉሉ ብሕታዊ ምኽንያት ከኣ ብወንጌል እዩ። እቲ ናይ ምድሓን፡ ናይ ወንጌል ቴማ፡ ብመልክዕ ስእሊ ኣብቲ ናይ ዙፋን ክፍሊ ኣብ ራእይ 4ን 5 ን ይርከብ። ንኣብነት፡ እቶም መላእኽቲ ከምዚ ኢሎም ጨደሩ : “ ንሳቶም ከኣ፡ ተሐሪድካስ ብደምካ ኻብ ብዘሎ ዓሌታትን ቋንቋታትን ህዝብን ኣህዛብን ንኣምላኽ ዚዀኑ ሰባት ዐዲግካሉ ኢኻ፡ ንኣምላኽና ዚዀኑ መንግስትን ካህናትን ገቢርካዮም፡ ኣብ ምድሪ ድማ ኪነግሱ እዮም እሞ፡ ንስኻ ነቲ መጽሓፍ ክትወስዶ፡ ነቲ መሓተምውን ክትፈትሖ ብቑዕ ኢኻ፡ እናበሉ ሓድሽ መዝሙር ዘመሩ።" (ራእይ 5: 9-10)። ምእንቲ ድሕነት ደቂ ሰብ ዝተገብረ ሞት እየሱስ፡ ከመይ ዝበለ መግለፂ ናይ ወንጌል እዩ!

ነቲ ክንሰብኮ ዝተፀዋዕናሉ ናይቲ ቀዳማይ መልኣኽ መልእኽቲ እቲ ቋንቋ ብኸመይ ከም ዘንፀባርቖ እውን እሞ ኣስተብህሉሉ፡ “ነቶም ኣብ ምድሪ ዚነብሩን ንዅሎም ኣህዛብን ዓሌታትን ቋንቋታትን ህዝብታትን ኪሰብከሎም ድማ፡ ናይ ዘለኣለም ወንጌል..." (ራእይ 14: 6)። ናይቲ ክርስቶስ ንዓለም ዝገበሮ ከመይ ዝበለ ሓያል መግለፂ ምልኣት እዩ። ኣብ መላእ ታሪኽ እዛ ዓለም፡ ክርስቶስ ምእንታኡ ዘይሞተሉ ሰብ የለን። ንሳቶም ክመሃርዎን ክቕበልዎን ክመርፁ ጥራይ እዩ ዘድልዮም።

`ከም ቤተ ክርስትያንን ብውልቅናን፡ ሰባት ክርስቶስ እንታይ ከም ዝገበረሎም ንኽፈልጡ ኣብ ምግባር እንታይ ተራ ኣለና?`