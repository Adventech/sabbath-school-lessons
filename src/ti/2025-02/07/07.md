---
title:  ተወሳኺ ፅንዓት
date:   16/05/2025
---

Read Ellen G. White, “The Controversy Ended,” pp. 669–671, 676–678, in The Great Controversy.

ሰይጣን፡ እቲ ሓደ እዋን ዘፅልል ኪሩብ ዝነበረ፡ ኣብ ዙፋን ኣምላኽ ምትእምማን ከጥፍእ እዩ ዝደሊ፡፡ እግዚኣብሄር ዝወደቑ መላእኽቲ ኣብ ዓመፆም ክቕፅሉ ዝፈቕድ፡ ነቲ ካብ ርእሰ-ምልዓል ዝመፅእ ዑምቀት ክፍኣት፡ ዩኒቨርስ ምእንቲ ክርእዮ እዩ— ከምኡውን ሰይጣን ኣብቲ ምስ ኣምላኽ ዝገበሮ ጦርነት ንደቂ ሰባት ንኽፅንበርዎ ከስሕቶም እንከሎ፡ ክርስቶስ ግና ኣብ መስቀል ፍፁም ስዕረት ሰዓሮ፡ ንደቂ ሰብ ከኣ ኣብቲ ሓደ እዋን ዝወደቑ መላእኽቲ ዝነበርዎ ቦታ ኣውሓሰሎም። ሓጥኣን፡ ብክርስቶስ፡ ኣብ ቅድሚ ህዝቢ ነቲ ናይ ሰይጣን ዘረባ ይፃረርዎ እዮም። እቲ ናይ መወዳእት ትዕይንቲ ብገለ መዳዩ፡ ካብቲ ቅድሚ ውድቀት ሉሲፈር ዝነበረ ምግላፅ ሰናይነትን ፍቕርን ኣምላኽ ዝዓቢ እዩ። ዋላኳ እግዚኣብሄር እከይን፡ ዘሕዝን ፍፃመኡን ዘልኣለማዊ ሳዕቤናቱን ንኽህልሉ እንተ ዘይሰርዐ፡ ኩሉ ምስ ተፈፀመ፡ ሰናይነትን ፍቕርን እግዚኣብሄር ካብኡ ወፃኢ ብኻልእ መገዲ ፈፂሙ ክግለፅ ዘይከኣል ኮይኑ ክግለፅ እዩ።

ክርስቶስ፡ “ነቶም ድሑናት፡ ብምስሉ ዝተሓደሱ፡ ነፍሲወከፍ ልቢ ነቲ ፍፁም መለኮታዊ ማሕተም ፀይሩ፡ ሕድሕድ ገፅ ከኣ መልክዕ ንጉሳ ክተንፀባረቐት ተመልከተ። ኣብኣቶም ውፅኢት ናይቲ ፃዕሪ ነፍሱ ርእዩ ዓገበ። ብድሕሪኡ ኸኣ ነቶም ዝተኣከቡ ኣእላፍ ፃድቃንን ሓጥኣንን ክስማዕ ብዝኽእል ድምፂ ከምዚ ይብል ‘እንሆ ብደመይ ዝተበጀዉ! ምእንትኦም ተሰቐኹ፡ ምእንትኦም ሞትኩ፡ እዚ ኸኣ ኣብቲ ኣነ ዘለኽዎ ንዘልኣለም ምእንቲ ክልህልዉ እዩ።’ ናይ ውዳሴ መዝሙር ድማ ካብቶም ፃዕዳ ክዳን ዝተኸድኑ ናብቲ ዙፋን ዓረገ፡ ‘" ዓው ብዝበለ ድምጺ ኸኣ፡ እቲ እተሐርደ ገንሸል፡ ንሱ ስልጣንን ሃብትን ጥበብን ሕይልን ክብርን ግርማን ውዳሴን ኪወስድ ብቑዕ እዩ፡ በሉ።" (ራእይ 5: 12)። —Ellen G. White, The Great Controversy, p. 671.

**መመያየጢ ሕቶታት:**

`ኣብ ቅድሚ ኣምላኽ ምስ ኩሉ ኢንታን ናይ ባህሪ ኣበርን በደልን ሕማቕ ሓሳብን ግጉይ ሃቐናን ኣብ ቅድሚኡ ተቓሊዕና ደው ክንብል እሞ ብዓይነ ሕልናኹም ስኣልዎ! ብሓቅን ብፍትሕን ዝግብኣካ እንታይ እዩ? እሞኸ፡ ብሕታዊ ተስፋኹም እንታይ እዩ? " ማለት፡ ጽድቂ ኣምላኽ ብምእማን ብየሱስ ክርስቶስ ንዚኣምኑ ዂላቶም እዩ" (ሮሜ 3: 22)” ዝሽፍነና፡ ኣብ እዋን ፍርዲ ኣብቲ ኣዝዩ ዘድልየና? ብሓፂሩ፡ ወንጌል ስለምንታይ እዩ ዘድልየና?`

`ዮሃንስ መጥምቕ፡ ከም ዝረኣናዮ፡ ናይ ሱራፌል ተራ እዩ ተፃዊቱ–ዝነድድን ዘብርህን ቀንዴል(ዮሃ 5:35 ርአ)። ናይ መሲህ ምምፃእ ዘበስር፡ ቀቅድሚ ክርስቶስ ፀራጊ መገዲ እዩ ኔሩ። ናይ መወዳእታ ግዜ ህዝቢ ኣምላኽ ተመሳሳሊ ትንቢታዊ ተራ ክሕዙ ዝኽእሉ ብኸመይ እዮም?`