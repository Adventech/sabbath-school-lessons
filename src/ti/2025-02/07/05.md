---
title:  ኣምላኽ ኣብ ማእከል ህዝቡ
date:   14/05/2025
---

ነቲ ኣምላኽ ብዓምዲ ደበና ምምርሑ ስዒቡ፡ እስራኤላውያን ኣብቲ ናብታ ናይ ተስፋ ምድሪ ዝገብርዎ ዝነበሩ ጉዕዞ ድው ኢሎም ነቲ ማሕደር ተኸልዎ፡ እቶም ነገዳት ከኣ ድንኳኖም ኣብ ዙርያኡ ይተኽሉ ነበሩ – ብሕድሕድ ኣንፈት ድማ ሰለስተ ነገድ ብአረ። ህልውና እግዚኣብሔር ከኣ ናብ ቅድስቲ ስፍራ ወሪዱ ኣብ ማእከል ህዝቡ ይቕመጥ ነበረ።

**ኣብ ነፍሲ ወከፍ ኣርባዕተ ኣንፈት እቲ ማሕደር ሓደ ዓብላሊ ነገድ ነበሮ። ብመሰረት ዘሁልቅ 2 እዞም ኣርባዕተ ዓብለልቲ ነገዳት እንመን እዮም ነይሮም?**

`ዘሁ 2:3 (ምብራቕ):`

`ዘሁ 2:10 (ደቡብ):`

`ዘሁ 2:18 (ምዕራብ):`

`ዘሁ 2:25 (ሰሜን):`

ነፍሲ ወከፍ ዓብላሊ ነገድ ናይ ገዛእ ርእሱ “ኣርማ” ወይ ድማ ሰንደቕ የንበልብልሉ ምንባሮም ኣስተውዕሉ። ቅዱሳት ፅሑፋት ኣብ ነፍሲ ወከፍ ኣርማ እንታይ ከም ዝነበረ ኣብ ምግላጽ ግሁድ እኳ እንተ ዘይኰነ፡ ኣገዳሲ ትውፊት ግና ኣሎ— ኣብ ዘፍጥረት 49ን ዘዳግም 33ን ተገሊፁ ዘሎ ባህርያት ነገዳት ብቀሊሉ ተሞርኪሱ— እዚ ሓደ ካብቶም ኣርባዕተ ገፃት ናብ ነፍሲወከፍ ኣርባዕተ ኮምፓሳት(ኣንፈት) ዘመልክት እዩ። “ብመሰረት ትውፊት ረቢ፡ ሰንደቕ ዕላማ ይሁዳ ምስሊ ኣንበሳ፡ ናይ ሮቤል ምስሊ ሰብ ወይ ርእሲ ሰብ፡ ናይ ኤፍሬም ምስሊ ብዕራይ፡ ናይ ዳን ድማ ምስሊ ንስሪ ዝሓዘ እዩ ነይሩ፡ ስለዚ እቶም ህዝቅኤል ዝገለፆ መልክዕ ኪሩቤል እተጠርነፉ ኣርባዕተ ህያዋን ፍጡራት በዞም ኣርባዕተ መለክዒታት እዚኣቶም ይውከል ነበረ።”—Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660.

ብርግፅ ብዙሕ ትውፊት ምንባብ ይከኣል እዩ፡ እንተኾነ ግን ነዚ ጥንታዊ ትውፊት ምስቲ መፅሓፍ ቅዱስ ብዛዕባ ሓዳስ እየሩሳሌም ዝህቦ መግለፂ ምውድዳር ሕጂ እንተ ኾነውን መሳጢ እዩ። ሓደ መሳጢ ቅዲ ይቕልቀል፡ ንሱ ድማ ኣብ ኣርባዕቲኡ ሸነኽ እታ ከተማ ንሰለስተ ነገድ ዝውክሉ በርታት ምህላዎም እዩ። (ራእ 21፡12, 13)።

መግለፂታት ክልቲኡ ሰፈር ማለት ናይ እስራኤልን ሓዳስ እየሩሳሌምን፡ ሓደ ወሳኒ ሓቂ የጉልሕ፡ ንሱ ኸኣ እግዚኣብሄር ንደቂ ሰብ ናብ ዙፋኑ ከቕርቦም ከም ዝደሊ እዩ። መፅሓፈ ራእይ ድማ ነዚ ይምህር “እቲ ዅሉ ዚኽእል እግዚኣብሄር ኣምላኽን እቲ ገንሸልን መቕደስ እዮም” (ራእ 21:22)።

`ኣብ ደምበ እስራኤል ኣይኮንናን እንነብር ዘለና። ሕጂ ኣብ ህይወትና፡ ናብ ህላወ ኣምላኽ ክንቀርብ እንኽእለሎም መገድታት እንታይ እዮም?`