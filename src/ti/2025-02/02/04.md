---
title:  ሕቶ ይስሃቕ፡ እቲ ገንሸል ኣበይ ኣሎ?
date:   08/04/2025
---

መፅሓፍ ቅዱስ “seh” (እብራይስጢ: ገንሸል) ዝብል ቃል ንመጀመርታ ግዜ ዝጠቐሶ ኣብቲ ንመጀመርታ ግዜ ፍቕሪ ዝተጠቕሰሉ ታሪኽ ኣብ ዘፍጥረት 22 ይርከብ። እቲ ገንሸል፡ ሓደ ካብቶም ተደጋጊሞም ዝረኣዩ ምልክታት ኣብቲ እየሱስ ልዕሊ ዕስራ ሳዕ ገንሸል ተባሂሉ ዝፅውዓሉ ራእይ ዮሃንስ ዝርከቡ ምዃኖም ርግፅ እዩ፡ ኣብ ሓደ ካብቶም ዓበይቲ ትዕይንታት ራእይ–ኣብ ምዕራፍ ኣርባዕተን ሓሙሽተን ዮሃንስ ናብቲ ዝፋን ኣምላኽ ዘለዎ ክፍሊ ምብፅሑ ዘርኢ እዩ–ኣብኡ እቲ ገንሸል ቀንዲ ተራ እዩ ዝፃወት።

`ዘፍ 22:7, 8; ዘፅ 12:3–13; ን ራእ 5:5–10 ኣንብቡ። ናይ ይስሃቕ ኣብ ጥቓ መሰውኢ ታሪኽ ነቲ ናይቲ ገንሸል ምሳልያዊነት ንምግንዛብ ብኸመይ ክሕግዘና ይኽእል? እዚ ታሪኽ መስቲ ዮሃንስ ኣብ ራእይ 5 ዝረኣዮ ብኸመይ እዩ ክተኣሳሰር ዝኽእል?`

እቲ seh (ገንሸል) ዝብል ቃል ኣብ መፅሓፍ ቅዱስ ንመጀመርታ ዝተጠቕሰሉ ብመልክዕ ሕቶ ይስሃቕ እዩ ቀሪቡ ዝርከብ: “እቲ... በጊዕ ደኣ ኣበይ ኣሎ?” (ዘፍ 22:7)። እቲ ዘገርም ግን፡ እቲ ዝተረፈ ክፍሊ መፅሓፍ ቅዱስ ነቲ ሕቶ ብዑምቀት(ብዝርዝር) ዝምልሶ ምዃኑ እዩ። እቶም 38 መፃሕፍቲ ብሉይ ኪዳን ነቲ ኣንባቢ ናይቲ ንሕቶ ይስሃቕ እንዳማዕበለ ብዝኸይድ ምላሽ እዮም ዝመርሕዎ፡ እዚ ድማ እንዳወሰኸ ብዝኸይድ ዝርዝራት እዩ፡ ካብቲ ናይ በዓል ፋሲካ ፅንብላት ክሳዕ ናይ ዳዊት ናይ መጀመርታ ስልጣኑን ብድሕሪኡ ዘሎን እዩ። መላእ እቲ ታሪኽ ማእለያ ብዘይብሉ መሲሓዊ ትንቢታት ዝስነ ኮይኑ ሕቶ ይስሃቕ ንምምላስ ኣቐዲሞም ዘተስፍዉ እዮም። ኣብ ሓድሽ ኪዳን እውን፡ እቲ ሕቶ ዝተመለሰ እየሱስ ብስጋ ተገሊፁ ኣብ መንጎብ ህዝቡ ኮይኑ ከገልግል እንከሎን ኣብ መወዳእታ ድማ ህይወቱ ኣብ መስቀል መስዋእቲ ምስ ገበረ እዩ።

ኮይኑ ግና ነቲ ንመጀመርታ ግዜ ኣብ ወንጌል ዮሃንስ 1፡ 29-34 ዝተጠቕሰ ርኣይዎ። መጥምቕ ዮሃንስ ንሕቶ ይስሃቕ ብውልቁ ዝምልሶ ዘሎ እዩ ዝመስል፡ እቲ ምድላው ድማ ካብዚ ንላዕሊ ምቹእ ክኸውን ኣይኽእልን። ሓጥኣን ይንስሑን ነቲ ሞት ሓጥእን ምጅማር ሓድሽ ህይወትን ዘመላኽት ብጥምቀት ብትሕቲ ማይ ይሓልፉን ኣለዉ፡፡ ኣብዚ ዓውዲ'ዚ፡ የሱስ እቲ ገንሸል ኣምላኽ፡ ብሃንደበት፡ ይመፅእ እሞ፡ ብመሰረት ፀብፃብ ማቴዎስ ድማ ሰማያት ተኸፊቱ "እንሆ ድማ ብእኡ ዝሰመርኩ ፍትዊ ወደይ እዚ እዩ፡ ዚብል ድምጺ ኻብ ሰማይ መፀ።" (ማቴ 3: 17)። ሓደ ድምፂ፡ መልኣኽ እግዚኣብሄር እውን ካብ ሰማይ ነቲ ናይ ኣብርሃምን ይስሃቕን ሽግር ዝኸውን መፍትሒ ብኸመይ ከም ዘበስር ኣስተብህሉ። (ዘፍ 22:11–14).

ንኹሎም እዞም ነጥብታት ብሓንሳብ ምስ እንእክቦም፡ እቲ ገንሸል ኣምላኽ ዝኾነ የሱስ ናትና ቤዛ ምዃኑ ግልፂ እዩ። እዚ ነቲ ኣብ ራእይ ዮሃንስ ዘሎ ገንሸል ዝህልወና ርድኢት ዓቢ ብርሃን ዝህብ እዩ።

`የሱስ ቤዛና ምዃኑ ምፍላጥና ንምድሓንና መሰረታዊ ዝገብሮ ስለምንታይ እዩ? ብዘይ ብእኡ፡ ቤዛነቱ፡ ብፍላይ ኣብ ፍርዲ እንታይ ተስፋ ክህልወኩም ይኽእል?`