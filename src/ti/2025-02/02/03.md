---
title:  ፍቕሪ ኣምላኽ ምርዳእ
date:   07/04/2025
---

ሓደ ክፋል ሓጢኣታዊ ባህሪ ምውራስ ማለት ብዛዕባ ኣድማስ ዘለና ኣረኣእያ ብናይ ገዛእ ርእስና ዝንባለታት ናብ ርእሰ ፍትወትን ትዕቢትን ምብካሉ እዩ። ንዓለም ኣብ ክንዲ ብኸምቲ ናይቲ ኩሉ ዝፈልጥ ኣምላኻዊ ኣረኣእያ በቲ ዘለና ድሩት ዝኾነ ርእዮት ኢና እንምልከታ፡፡ ምናልባት ብሓጢኣተኛ ወዲ ሰብ ከም ፍቕሪ ኣቢሉ ዝተጣመመ ነገር የለን፡፡ ህቡብ ትውፊት ኣብ ክንዲ ንኻልኦት ኣብ ዓርሰ-ምፍቃር መሰረት ዝገበረ ርድኢት እያ እተወዓውዕ። ዓርስኻ ማእከል ዝገበረ ኣቀራርባ ኣምላኽ ነዚ ኣርእስቲ ብኸመይ ከም ዝርእዮኦ ንኽንርዳእ ኣሸጋሪ እዩ ዝገብሮ።

መፅሓፍ ቅዱሳዊ ትንቢት ንምግንዛብ ባህሪ ፍቕሪ ምርዳእ ኣዝዩ ኣገዳሲ እዩ። ሓደ ካብቶም ቀንዲ ቴማታት ናይቲ ዓብዪ ተጋድሎ ብዛዕባ ባህሪ ኣምላኽ ሓያለ ግጉይ ርድኢት ምህላዉ እዩ። ኤለን ጂ ዋይት ነቲ ዓቢ ተጋድሎ ዝብል መፅሓፋ ብኸምዚ ዝስዕብ እያ ደምዲማቶ: “መላእ ኣድማስ ነፂሁ እዩ። ኣብ መላእ ኣድማስ ስሙር ትርግታን ባህታን እዩ ዘሎ። ካብቲ ንኹሉ ዝፈጠረ፡ ህይወትን ብርሃንን ደስታን ናብቲ ደረት ኣልቦ ህዋ ይውሕዝ። ካብታ ዝነኣሰት ባእታ ጀሚሩ ክሳዕ እቲ ዝዓበየ ፕላኔት፡ ኩሉ ነገር፡ ህያው ኮነ ግኡዝ፡ ኣብቲ ዘይተበከለ ፅባቐኦምን ፍፁም ደስታኦምን ኣምላኽ ፍቕሪ ምዃኑ እዮም ዝእውጁ። ”—The Great Controversy, p. 678.

`ዘፍ 22:1–13 ኣንብቡ። እቲ ንመጀመርያ ግዜ "ፍቕሪ" ዝብል ቃል ኣብ መፅሓፍ ቅዱስ ዝተጠቕሰሉ ቅብ ዘፍጥረት 22:2 ዝርከብ እዩ። እዚ ታሪኽ'ዚ ብዛዕባ ብቅህሪ ፍቕሪ ኣምላኽ እንታይ ይምህረና?`

ሓሓሊፉ፡ እቲ ፅንሰ-ሓሳብ ኣብ መፅሓፍ ቅዱስ ንመጀመርታ ግዜ ኣብ ርእሲ ምርካቡ፡ ኣብ ውልቃዊ መፃሕፍቲ መፅሓፍ ቅዱስ–ብፍላይ ኣብ ወንጌላት–ንመጀመርታ ግዜ ምጥቃስ ናይቲ ፅንሰ-ሓሳብ ምርካብ ጠቓሚ ክኸውን ይኽእል። ኣብ ማቴ 3:17፡ ማር 1:11፡ ሉቃ 3:22, ን ዮሃ 3:16 ንመጀመርታ ግዜ "ፍቕሪ" ኣብ ነፍሲ ወከፍ ወንጌላት ተጠቒሱ ንረኽቦ።

ንኣብነት፡ ኣብ ወንጌል ዮሃንስ "ፍቕሪ" ንመጀመርታ ግዜ ዝተጠቕሰሉ ኣብ (ዮሃ 3:16) እዩ፡ እዚ ብፍላይ ዘነቓቕሕ እዩ፡ ናይ ይስሃቕ ናይ መስዋእቲ ታሪኽ ዝገልፅ ድማ እዩ። እምነት ኣብርሃም ኣብ ኣምላኽ፡ ወዱ ብመስዋእቲ እንተ ሓለፈ'ውን ከተንስኦ ከም ዝኽእል ክሳዕ ዝበፅሕ ንኽኣምን ብምምራፅ እዩ ኔሩ፡፡ (እብ 11:19)። ነቲ ኣምላኽ ንደቂ ሰብ ዝነበሮ ፍቕሪ ዘመላኽት እዩ። ንሱ ንዓና ዘፍቀረና ክሳዕ “ሓደ ወዱ በጃ ዝህብ” እዩ (ዘፍ. 22:2, 12, 16 ርአ)—ከምኡውን፡ ክቅብ ሞት ኣተንስኦ፡፡ ብኸምዚ ድማ ናይቲ ኣምላኽ ንዓና ዘላቶ ዓርሰ መስዋእቲ እትገብር ፍቕሪ ምግላፅ ረኸብና።

`ከምቲ ኣምላኽ ንዓና ዘርኣዮ ዓርሰ መስዋእቲ ዝገብር ፍቕሪ ንኻልኦት ንምግላፅ ብኸመይ ክንጅምሮ እንኽእል? ስለምንታይ እዩ ንመብዛሕትና ከምዚ ዝበለ ፍቕሪ መሰረታዊ ክኸውን ዘይክእል?`