---
title:  እቲ ተመን
date:   10/04/2025
---

ጉዳይ ኣምልኾ ኣብ መፅሓፍ ራእይ ቀንዲ ዛዕባ እዩ። እቲ ገበነኛን ናይ ሓሶት ናይ ኣምልኾ ስርዓት ተግባርን ከም “ገበል” ኮይኑ እዩ ተገሊፁ (ራእ 13:2–4)፡ ከምኡውን ተመናዊ መግለፂ ናይዚ ዝወደቐ ኪሩቤል ብኣጋጣሚ ኣይኮነን። ብንፁር ናብ ኤደን ገነት እዩ ዝመልሰና፡ ኣብቲ እቲ ተመን ናብ ገነት ኣትዩ ኣዳምን ሄዋንን ኣንፃር ፈጣሪ ክዕምፁ ዘስሓተሉ እዩ።

`ዘፍ 3:1–5 ምስ ራእ 12:1–9 ኣነፃፅር። ኣብዞም ፀብፃባት እንታይ ተመሳሳሊ ቴማ ይርከብ? ኣብ ዘፍጥረት ኣብ ብዛዕባ እቲ ተመን ዘፋልጡና ዚርከብ ዝርዝር ነገራት፡ ነቲኣብ ራእይ ዮሃንስ ተጠቒሱ ዘሎ ንውግእ ሰማይ ዝመርሐ ገለ ጕዳያት ንምርዳእ ዚሕግዘና ብኸመይ እዩ?`

ኣብ መፅሓፍ ቅዱስ ሰይጣን ንምሉእ ዓለም ናብ ጥፍኣት ዝመርሓሉ ክልተ ፀብፃባት ይርከብ። ኣብ ዘፍጥረት፡ ኣብቲ ክልተ ሰባት ጥራይ ብህይወት ዝነበሩሉ እዋንን፡ ከምኡውን እቲ ኣብ ራእይ 12ን 13 ዝተዋህበ ፀብፃብ፡ ኣብቲ ሰይጣን “ንብዘላ ዓለም ዜስሕታ” ተባሂሊ ዝተግልፀሉ እዩ (ራእ 12:9) ከምኡውን ከምቲ ነቲ ኣራዊት “ንኹላ ዓለም” ንኸምልኽዎ ንኽመርሕ ሓይሊ ዝህቦን እዩ። (ራእ 13:2, 3)። ሓደ ካብቶም ኣብ ትንቢት መፅሓፍ ቅዱስ ዝርከብ ቴማ፡ ዘይልወጥ ባህሪ ናይቲ ዓብዪ ተጋድሎ እዩ። ባህሪ ኣምላኽን ቃሉን ኣይልወጥን እዩ፡ እቲ ህሩፍ ድያብሎስ እንተ ኾነ እውን ኣይልወጥን እዩ።

እቲ ደስ ዝብል ነገር፡ ባህሪ ናይቲ ዓብዪ ተጋድሎ ዘይልወጥ ስለ ዝኾነን፡ ኣብ ትንቢት መፅሓፍ ቅዱስ እውን ግልፂ ዝኾነ መወከሲ ስለ ዘሎን፡ ክርስትያናት ንኣንፈታት ክምርምሩን መንፈሳዊ መፃወድያታት ኣበይ ክኸውን ከም ዝኽእል ከለልዩን ክኽእሉ እዮም። ኣምላኽ ኩሉ ግዜ ዘይልወጥ ንሱ እዩ፡ ድያብሎስ እንተኾነ እውን ዘይልወጥ እዩ። ሰይጣን ኣሽሓት መግለፂ መልክዕ ክህልዎ ይኽእል እዩ፡ ይኹንምበር ናይ ዝወደቑ ሰባት ናይ ዘመናት ታሪኽ፡ ምስቲ ናይ ራእይ ትንቢታዊ ትዕይንቲ ተጻሚዱ፡ ካቢ ኣብ ኤደን ገነት ዝተጠቕመሉ ትልሚ ፈፂሙ ዘይላቐቕ ምዃኑ ዘርኢ እዩ። ኣምላኽ ጥበብን ምጋፅን ቃል ኣትዩልና እዩ (Jያእ 1:5)፡ ብርጉፅነት መፅሓፍ ቅዱስ ተዓጢቕና፡ ብሃሶት ሰይጣን ምውዳእ ኣየድልየናን እዩ። ሕማቕ ኣጋጣሚ ኮይኑ፡ ብዙሓት እንተወደቑሎም፡ ብዙሓት - መብዛሕትኦም - ክወድቁ እዮም።

`ባህሊ ምስ እዋን ከመይ ከም ዝልወጥ ኣስተብህል። ማሕበራዊ ልማዳት ይቕየሩ፡ ኣብ ሓደ እዋን ቅቡላት ዝበሩ ነገራት ተቐባልነት ዘይብሎም ይኾኑ፣ ኣብቲ ዓቢ ክትዕ ዘለዉ መሰረታዊ ጉዳያትን ተዋሳእትን ከምዘይቅየሩ ኣብ ግምት ብምእታው፡ ሓደ ክርስትያን ነቲ ዝቀያየር ባህላዊ መልክዕ ኣብ ምምርማር እንታይ ነገራት ኣብ ግምት ከእቱ ኣለዎ? ንኣብነት፡ እቲ ዲያብሎስ ዝነገሮ መበቈላዊ ሓሶት፡ ከም ዘይትመውት፡ ከም ኣማልኽቲ ድማ ክትኮኑ ኢኹም- ሎሚ ኣብ ባህልኹም ኣበይ ይንገሩ ክትረኽብዎም ትኽእሉ?`