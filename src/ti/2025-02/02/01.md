---
title:  መሰረትዘፍጥረት
date:   05/04/2025
---

### ነዚ ሰሙን ዝፅንዑ ጥቕስታት

ኢሳ 40:7, 8; ዘፍ 22:1–13; ዮሃ 3:16; ራእ 5:5–10; 1 ቆሮ 15:15–19; ራእ 12:1–9።

> <p>ዝፅናዕ ጥቕሲ</p>
> "ንጽብሒቱ ዮሃንስ ንየሱስ፡ ናብኡ ኺመጽእ ከሎ ረኣየ እሞ፥ እንሆ፡ ሓጢኣት ዓለም ዜርሕቕ ገንሸል ኣምላኽ፡ በለ።" (ዮሃ 1: 29)

ሓደ ካብቶም ቀንዲ ፀገማት ናይ ዘመናዊ ትንታነታት መፅሓፍ ቅዱሳዊ ትንቢት፡ ከም ራእይ ዮሃንስ፡ ነቲ ጥንታዊ መሰረታት ራእይ ዝዝንግዕዎ ምዃኑ እዩ። እቲ ፀሓፊ ፍልጠት ብሉይ ኪዳን ጨቢጡ ከምኡውን ፅንሰ-ሓሳቡ ብሰማዕቱ ኣፀቢቑ ዝፍለጥ ኣምር ይጥቀም ነበረ፡፡

ኣብ ምሉእ መጽሓፍ ቅዱስ ነቲ ኣብ ራእይ ዮሃንስ እተፅንዖ ፅሑፍ ዚመሳሰል ጥቕስታት ምድላይ ጠቓሚ እኳ እንተ ዀነ፡ ካብ ካልኦት ፅሑፋት ንላዕሊ ነቲ መፅሓፍ ብዝበለፀ ንምርዳእ መድረኽ ዝፈጥሩ ቀንዲ ቀንዲ ፅሑፋት እውን ኣለዉ። እዚ ብፍላይ ኣብ ዘፍጥረት ዓለምና ናብ ሓጢኣታዊ ህውከት ዝወረደትሉ መንገዲ ዘቐምጥ እዩ። ዳርጋ ኵሉ ኣብ ራእይ ተጠቒሱ ዘሎ ቐንዲ ኣምር፡ ብገለ መልክዑ—ኣብ መኽፈቲ ምዕራፋት መጽሓፍ ቅዱስ ይርከብ እዩ።

ኣብዚ ሰሙን እዚ፡ ኣብ ሕመረት ራእይ ዮሃንስ ዝርከቡ ገለ ዓበይቲ ሓሳባት ከነፅንዕ ኢና። ኣዝዮም ብዙሓት እዮም፡ ስለዚ ድማ ነቲ ብድሕሪ ራእይ ዮሃንስ ዘሎ ጥንታዊ መሰረታት ምርዳእ ነቲ ተምሃራይ ኣብቲ ፅሑፍ ማእለያ ዘይብሉ ኣናእሽቱ ነገራት ንኽርኢ ከም ዘኽእሎ ዝገልፅ ኩሉ ኣገዳሲ ነጥቢ ንምግላፅ ውሑዳት ክንመርፅ ኢና፡ ብዛዕባ ባህሪ ደቂ ሰባትን ብዛዕባ ኣምላኽን ብዛዕባ እቲ ኣብ ኣድማስናን ኣብ ህይወትና እውን ዝካየድ ዘሎ ግጭትን ኣገዳሲ ትምህርቲ ክህብ ዝኽእል እዩ።