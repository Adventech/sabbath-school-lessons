---
title:  ግጥም ምስ ሞት
date:   09/04/2025
---

ምናልባት ኣብታ ካብ ፈጣሪኣ ዝተፈልየት ዓለም ምንባር እቲ ዝኸፍአ ጨካን መዳይ ሞት ኣብ ድሕረ ባይታ ነፍሲ ወከፍ ህይወት ዝሕባእ፣ ኣብ ዝኾነ ህሞት ክሃርም ድሉው ዝኾነ መንገዲ ክኸውን ይኽእል እዩ። ንሱ ድማ “ዓስቢ ሓጢኣት” እዩ፡ ካብቲ ኣብ ኣድማስ ዘሎ እንኮ ምንጪ ህይወት ማለት ካብ ፈጣሪ ምትእስሳርና ብምቁራፅና እንኸፍሎ መቕፃዕቲ እዩ። ከምኡ ስለዝኾነ ድማ ኣብ ትንቢት መፅሓፍ ቅዱስ ዓቢ ተራ ይጻወት፣ ክውንነቱን ካብኡ ዝዓቢ ድማ ኣብ ኢየሱስን ሞቱን ትንሳኤኡን ጥራይ ዝርከብ መፍትሒኡ። ክልቲኡ ክውንነቱን ከምኡውን ካብኡ ዝዓቢ ድማ መፍትሒኡን፡ ኣብ ናይ የሱስ ሞትን ትንሳኤን ጥራይ ዝርከብ እዩ።

ክልቲኡ ማለት ናይ መጀመርታ ሞት ኣብ መፅሓፍ ቅዱስ ዝተጠቕሰሉን ፍፃሜኡን ኣብ ናይ ትንቢት ቀንዲ ቴማ ዓብዪ ብርሃን ዘብርህ እዩ፡ ንዓና ድማ ክብደት ናይ ሓጢኣት ክንግንዘብ ይሕግዘና፡ ከምኡውን ናይ ኣምላኽ መፍትሒ ናይቲ ፀገም ግንዛበ የሕድረልና።

`ዘፍ 2:15–17፡ ዘፍ 4:8–15, 1ቆሮ 15:15–19፡ን ራእ 1:18 ኣንብቡ። እዞም ጥቕስታት—ንመጀመርታ ናይ ሞት ክስተትን ፍፃመን ምጥቃስ ዘካተቱ— ሰባት ንምንታይ ከም ዝሞቱ፡ ኣምላኽ ንሞት ብኸመይ ከም ዝርእዮን፡ ነዚ ፀገምና ድማ መፍትሒኡ እንታይ ምዃኑ እንታይ ይነግሩና?`

መብዛሕትኡ ግዜ "ሞት ኣካል ህይወት እዩ ኢና እንብል" እዚ ሓሶት እዩ። ሞት ኣንፃር ህይወት እዩ፡ ህይወት ምፍራስ እዩ፡ ባዕዳዊ ጣልቃ ኣታዊ ኮይኑ፡ ፈፂሙ ኣካል ተመኩሮና ክኸውን ዘይተሓስበ ነገር እዩ። ዋላውን ምስ ሞት ተለማሚድና እንተ ኾንና፡ ከጓንፈና እንከሎ ውሽጥና ብፅኑዕ እዩ ዝቃወሞ፡ እዚ ኸኣ ዘርኢ ወዲ ሰብ ብጥምረት ገለ መሰረታዊ ፀገም ከም ዘለዎ እዩ ዝግንዘብ። ምንም እኳ ሞት መሪር እንተ ኾነ፡ ገለ ክስተታት ካብ ካልኦት ብዝያዳ መሕዘንቲ ዝኾኑሉ ኣሎ፡ ከም ሞት ህፃን ዝበለ። መብዛሕትኡ እዋን፡ ወለዲ ቅድሚ ደቆም ክሞቱ እዮም ኢልና ኢና ትፅቢት እንገብር፡ ነዚ ድማ ከም ንቡር ስርዓት ጌርና ተቐቢልናዮ ኢና።

እቲ ኣብ መፅሓፍ ቅዱስ ዝተሰነደ ናይ መጀመርታ ሞት ግና ኣንፃር እዚ ትፅቢት ዝግበሮ ልማድ እዩ ኮይኑ። ኣዳምን ሄዋንን ባዕሎም ብሞት ቅድሚ ምሕላፎም፡ እቲ ፃድቕ ወዶም በቲ ዘይፃድቕ ሓዉ ምስ ተቐትለ፡ ናይ ሞት መዓት ኣጋጢምዎም እዩ። እዚ ዝተፈልየ ዘይፍትሓዊ ሞት እዩ ኔሩ።

ብዛዕባ የሱስ እሞ ሕሰቡ፡ ልክዕ ከምቲ ናይ ኣቤል፡ እቲ ፃድቕ በቶም ርኹሳት ክቕተል እንከሎ። ካብ ናይ ክርስቶስ ንላዕሊ ዘይፍትሓዊ ሞት ክኸውን ዝኽእል እንታይ ኣሎ? ካብቲ ናይ ኣቤልን ናይ ክርስቶስን ኣብ መስቀል ሞት እንታይ ተወሳኺ ተመሳሳልነት ክርከብ ይኽእል? እንታይነት ሞት ኣቤል ብዛዕባ የሱስ ስለምንታይ “መፍትሕ ሲኦል [መቓብር]ን ሞትን” ከም ዘለዎን ንምርዳእ ብኸመይ ክሕግዘና ይኽእል፡ ከምኡውን ኣምላኽ ብእኡ እንታይ እዩ ዝህበና ዘሎ?

`ፀገም ሞት ከይተፈትሐ፡ ህይወትና ዘይረብሕን፡ ከንቱን ጥቕሚ ኣልቦን ዝኸውን ስለምንታይ እዩ? እዚ ሓቂ እዚኸ ነቲ የሱስ ዝገበረልና ብኸመይ ዝበለ ኣመስገንቲ ክንከውን እዩ ዝምህረና?`