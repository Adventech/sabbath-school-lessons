---
title:  ተወሳኺ ፅንዓት
date:   23/05/2025
---

“መዝሙር ዳዊት ካብ መዓሙቕ ሕልናዊ በደልን ርእሰ-ውግዘትን ክሳብ እቲ ዝለዓለ እምነትን ዝለዓለ ርክብ ምስ ኣምላኽን ንዅሉ ተመክሮ ዝቓኒ እዩ። መዝገብ ሕይወቱ ሓጢኣት ሕፍረትን ወዮን ጥራይ ከምፅእ ከም ዝኽእል ይእውጅ፡ ፍቕርን ምሕረትን ኣምላኽ ግና ክሳብ ዝዓሞቐ መዓሙቕ ክበፅሕ ከም ዝኽእል፡ እምነት ነታ ዝተነስሐት ነፍሲ ኸኣ ንውልድነት ኣምላኽ ምቕባል ክትካፈል ከም እተለዓል ይእውጅ። ካብ ኩሉ እቲ ቃሉ ዝሓዞ መረጋገፂታት ሓደ ካብቶም ዓበይቲ ምስክርነታት ናይ እሙንነትን ፍትሕን ኪዳን ምሕረት ኣምላኽን እዩ።. . .

“ንዳዊት ባርያይ መሐልኩሉ፣. . ኢደይ ኵሉ ጊዜ ምስኡ ኽትከውን እያ፣ ቅልጽመይ ከኣ ኬበርትዖ እዩ።. . . . እምነተይን ጸጋይን ድማ ምስኡ ኪዀና፣ ብስመይውን ቀርኑ ልዕል ኪብል እዩ። ኢዱ ድማ ኣብ ባሕሪ፣ የማነይቱውን ኣብ ርባታት ከንብር እየ። ንሱ፣ ኣቦይ፣ ኣምላኸይ፣ ከውሒ ምድሓነይ ንስኻ ኢኻ፣ ኢሉ ኺሰምየኒ እዩ። ኣነውን በዅሪ፣ ካብ ነገስታት ምድሪ ልዕል ዝበለ ኽገብሮ እየ። ሳህለይ ንዘለአለም ክሕልወሉ እየ፣ ኪዳነይውን ኪጸንዓሉ እዩ። “ መዝ 89:3–28.”—Ellen G. White, Patriarchs and Prophets, pp. 754, 755.

**መመያየጢ ሕቶታት:**

`ወዲ ሰብ ኪዳን ኣምላኽ ኣብ ምሕላው ዓብዪ ውድቀት ኣጋጢምዎ እዩ። ዳዊት “እቲ ዝኸም ልበይ” ዝትየባህለሉ ምስ ገለ ዓበይቲ ጌጋታቱ፡ ነቶም ናይ ምድሓን ነገራት ንዓና ኣብ ምግላፅ ኣብ ጥቕሚ ውዒሉ እዩ። ዳዊት በየና ኣንፈት እዩ ናይቲ ምእንታና ፍፁም ብዝኾነ መገዲ ቃል ኪዳን ኣምላኽ ዝሓለወ እየሱስ ምሳሌ ክኸውን ዝኽእል? እቲ እየሱስ ኣብ ክንዳና ዝገበሮ ጥራይ ተስፋና ክኸውን ዝኽእልከ ብኸመይ እዩ?`

`ኣብ መዝሙር ነቲ ንስኻ ዘሕለፍካዮ ዓይነት ተመክሮታት ዘንፀባርቕ ብፍላይ ሓጋዚ ወይ ትርጉም ዘለዎ ኮይኑ ዝረኸብካዮ ኣሎዶ?`

`ስለምንታይ እዩ መዝሙር ብተደጋጋሚ ብዛዕባ መቕደስ ዝጠቅስ? ካብቲ ናይ ዳዊት ኣፍቅሮ መቕደስ እንታይ ክንመሃር ንኽእል? እዚከ ነቲ ብእየሱስ ዝረከብናዮ ወይ ከም ሊቀ ካህንና “ኣብ የማን ኣምላኽ ኮይኑ ምእንታና ዝልምን”(ሮሜ 8:34) መማሰውቲ ክንከውን ብኸመይ ይሕግዘና? ስለምንታይ እዩ ንዓና ዝተበጀዉ ሰባት ከለና፡ ክርስቶስ ኣብ ሰማይ ክልምነልና ዘድልየና?`

`ኣብቲ ልዕል ኢልና ዝረኣናዮ ናይ ኤለን ጂ ዋይት ጥቕሲ መሰረት ብምግባር፡ “ነታ ዝተነስሀት ነፍስኻ ውልድነት ኣምላኽ ንኽትካፈል” ድሕርቲ “ሕፍረትን ወዮን” ኣምላኽ ንዓኻ ምልዓሉ ተመኩሮኻ እንታይ ይመስል?`