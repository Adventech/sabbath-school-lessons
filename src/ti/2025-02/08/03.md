---
title:  ኣብ ከረን ፅዮን
date:   19/05/2025
---

ኣብ ራእ 14፡ ህዝቢ ኣምላኽ ኣብ ከረን ፅዮን ደው ኢሎም ኢና እንረኽቦም። እቲ መበቆላዊ ከረን ፅዮን ኣብዛ ናይ ሎሚ እየሩሳሌም ብምዕራባዊ ወገና ዝርከብ ኮይኑ ከም መንበሪ ዙፋን ኣምላኽ ወይ ከኣ ኣብ ማእከል ህዝቡ ህላወ ተጌሩ ይሕሰብ ኔሩ። ድሕሪ ግዜ፡ እቲ ኣብ ከረን ሞርያ ዝርከብ ቤተ መቕደስ፡ ደብረ ፅዮን ተባሂሉ እውን ክፍለጥ ጀመረ።

ብኻልእ ኣበሃህላ፡ እዚ ኣገዳሲ መግለፂ ናይቶም ናይ መወዳእታ ትርፎፍያ ህዝቢ ኣምላኽ ልክዕ ከም መብዛሕትኡ ትዕይንታት መፅሓፈ ራእይ ብመቕደሳዊ ቋንቋ ዝቐረበ እዩ። ምስጋና ነቲ ገንሸል ይብፅሓዮ፡ ህዝቢ ኣምላኽ ኣብ ደብረ ፅዮን እዮም ዘለዉ!

`ኣብቲ ዳዊት ኣገደስቲ ሕቶታት ዝሓተሉ ኣብ መዝ 15 ን 24 ኣንብቡ፡ “ኣብቲ ኸረን ቅድስናኻ ዚነብርከ መን እዩ?” ምስቲ ኣብ ራእ 14:1–5 ዘሎ ህዝቢ ኣምላኽ ኣብ ከረን ፅዮን ደው ኢሎምሉ ዘለዉ ነቲ ምላሹ ኣነፃፅርዎ። እንታይ ተመሳሳልነት ረኺብኩሙሉ? ናብዚ ጉጅለ ብኸመይ ምፅንባር ይከኣል? ስም ኣምላኽ ኣብ ግንባር ምፅሓፉ እንታይ ትርጉም ይህብ? (ራእ 14:1)።`

ኣብ መዝሙር ዳዊት ዝርከብ መግለፂ ናይቶም ናብ ቅድሚ ኣምላኽ ክኣትዉ ዝተፈቕደሎም ሰባት ተራ ሓጥኣን ንኽፍፅምዎ ክብድ ዝብል ትእዛዝ እዩ። ካብ መንጎናኸ መን እዩ ብሓቂ ኣነ ብቕንዕና ተመላሲ እየ ክብል ዝኽእል? ወይ ከኣ ኩሉ ግዜ ብልብና ሓቂ ዝተዛረባና (መዝ 15:2)? ካባና ማንም ነዚ ክብል ዝኽእል የለን “ንዘለአለም ኣይናወጽን እዩ።” (መዝ. 15:5)። ፈጺመ ሓጢኣት ኣይሰራሕኩን እንተ ድኣ ኢልና፡ መፅሓፍ ቅዱስ ሓቂ ከም ዘይብልና እዩ ዝነግረና። (1 ዮሃ 1:8)።

ኣብ ፅዮን ከቑመና ዝኽእል እቲ ገንሸል ጥራይ ምዃኑ ካብ ምድምዳም ካልእ ክንብሎ እንኽእል ነገር የብልናን። እቲ ገንሸል ኣብ ናይ ዳዊት መዝሙር ኣይተጠቕሰን፡ ብድንገት ግና ኣብ ራእይ 14 ተገሊፁ ንኽክቦ። ራእይ 14 ናይ ዳዊት ሕቶ ዳርጋ ከም ዝምልስ እዩ። እቲ ገንሸል ኣምላኽ ኣብ ከረን ፅዮን ደው ምስ በለ፡ ንሕና’ውን ኣብኡ ክንህሉ ንኽእል ኢና ምኽንያቱ ንሱ ብእምነት ዝቑፀረልና ፍፁም ፅድቅና ስለ ዝኾነ። “ስለዚ፡ ኣሕዋተየ፡ በቲ መጋረጃ፡ ማለት ብስጋኡ ዝቐደሰልና ሓድሽን ህያውን መገዲ ብደም የሱስ ናብ መቕደስ ንምእታው ትብዓት ካብ ዚህልወና፡” (እብ 10:19, 20). ብዘይካ ብደሙ፡ ከመይ ዝበለ ተስፋ ክህልወና ይኽእል? ምንም።

`ብዛዕባ ኵሉ እቲ መፅሓፍ ቅዱስ ኣብ ልዕሊ ሓጢኣት ከም እንዕወት ዚገልፅ መብፅዓታት ሕሰቡ። ስለምንታይ፡ ምስቶም መብፅዓታት እውን፡ ገና ካብቲ እየሱስ ዝሰርዓልና ፍፁም ኣብነት ርእስና ወዲቓ እንረኽባ፡ ስለምንታይከ ፍፁም ህይወቱ ከም ቤዛ ዘድልየና?`