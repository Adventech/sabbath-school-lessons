---
title:  መዝሙር 5
date:   21/05/2025
---

`መዝሙር 5 ኣንብቡ። ዳዊት ኣብዚ ዕዮ፡ ነቲ ኣብ መንጎ ድሑናትን ዝጠፍኡን ዘሎ ፅፁይ ንፅፅር የርኢ። ነዚ መዝሙር ምስቲ ኣብ ራእ 14፡1-12 ዘሎ ኣገላልፃ ኣነፅፅርዕ። እንታይ ምምስሳል ረኺብኩምሉ፡ እዚኸ ኣካል ናይቶም ናይ መወዳእታ ግዜ ትርፎፍያ ምንቅስቓስ ምዃን እንታይ ማለት ምዃኑ ብኸመይ የገንዝበኩም?`

ዳዊት “እኩይ ምሳኻ ኣይሐድርን”(መዝ 5:4,) ዝበሎ ምግንዛብ ሃናፂ እዩ። ቁምነገር ቤተ መቕደስ እግዚኣብሄር ኣብ መንጎ ህዝቡ ምእንቲ ክነብር እዩ ነይሩ፡ ኣብ መንግስቲ ክርስቶስ እውን ከምኡ ክኸውን እዩ (ራእ 21፡3 ርአ)። እቶም ናብ ዙፋን ኣምላኽ ዝቐርቡ ከኣ ድሑናት ክኾኑ ይግባእ።

ዳዊት ኣብ መዝ 5፡7 ተግባር ኣምልኾ ዝገልፅ ምዃኑ ኣቓልቦ ዝግብኦ እዩ፡ እዚ ኸኣ ተንጠልጢሉ ዘሎ ሕመረት ናይቲ ዓብዪ ተጋድሎ እዩ። ራእይ 13 ሽዱሽተ ግዜ “ኣምላኾ” ይጠቅስ፡ ናይቶም ሰለስተ መላእኽቲ መልእኽቲ ድማ ንዓለም “ ነቲ ንኹሉ ዝፈጠረ” ክተምልኽ ይፅውዕ። ዳዊት “ፈሪሃ” እግዚኣብሄር ከም ዘለዎ ይነግረና፡ እታ ትርፎፍያ ዓለም ዘለዋ መልእክቲ “እታ ዚፈርደላ ጊዜ በጺሓ እያ እሞ፡ ንኣምላኽ ፍርህዎ ኽብሪውን ሀብዎ፡” (ራእ 14:7) ዝብል ፃውዒት እዩ።

ከምኡውን እቶም ኣብ ራእይ 14 ዘለዉ ድሑናት ኣብ ኣፎም “ሓሶት” ዘይብሎም ምዃኖም ኣስተውዕሉ (ራእ 14:5)፡ ኣወጅቲ ሓቂ ኮይኖም ቃሎምን ተግባሮምን ነቲ ቅዱስ ባህሪ ኣምላኽ ዘንፀባርቕ እዩ። ብመሰረት ዳዊት፡ እቶም ሓጥኣን፡ “ኣብ ኣፎም ቁም ነገር የልቦን” (መዝ 5:9) ።

ዮሃንስ ኣብዚ ቁልፊ ክፋል ራእይ ዮሃንስ ዘቕረቦ ዘገርም ትዕይንቲ እዩ፡ ንሱ ድማ ተራ ሓጥኣን ሰባት ካብ ሞት ኣምሊጦም ናብ ቅድሚ ህልውና ኣምላኽ ክቐርቡ ዕድሎት ክረኽቡ እዩ። እዚ መሰል እዚ ባዕሎም ዘጥረይዎ ኣይኮነን፡ በቲ ገንሸል ኣምላኽ- ፃድቕ ወዲ ሰብ- ኣብ ጎኖም ደው ብምባሉ ዝተዋህቦም እዩ። ምሑራትን ድሑናትን እዮም፡ ደጊም ሓጢኣቶም ኣይክፆሩን እዮም (ምስ መዝ 5:10ኣነፃፀር)፡ ምኽንያቱ ኸኣ እቲ ገንሸል ኣምላኽ ኣብ ክንዳኦም ፀይሩሎም እዩ (ምስ ኢሳ 53:12 ን 2 Cቆሮ 5:21 ኣነፃፅር)።

ስም ኣምላኽ ሓንሳእ ኣብ ልብኻ ምስ ተቐርፀ፡ ስቕ ክትብል ዘይከኣል እዩ። ህዝቢ ኣምላኽ ሓደ ግዜ “ዓው ብዝበለ ድምፂ” (ራእ 14:7) ነቲ ናይ መወዳእታ ናይ ምሕረት ህያብ ከብፅሕዎ እዮም። “ኣባኻ ዚዕቈቡ ዅሎም ግና ይተሐጐሱ፣ ንስኻ አጽሊልካዮም ኢኻ እሞ፣ ንዘለአለም እልል ይብሉ፣ ንስምካ ዜፍቅርዎ ድማ ብኣኻ ይፈስሁ።” (መዝ 5:11)።

`ዝገበርካዮ ኩሉ ተግባር ኣብ ቅድሚኡ ምሉእ ብምሉእ ተቓሊዑ፡ ኣብ ቅድሚ እቲ ቅዱስን ፍፁምን ኣምላኽ ብፍርዲ ደው ክትብል እሞ ሕሰቦ። እዚ ተስፋ እዚ ፅድቂ ክርስቶስ ከም ዘድልየካ እንታይ ይነግረካ?`