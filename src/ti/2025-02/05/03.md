---
title:  ዳንኤል 2
date:   28/04/2025
---

እግዚኣብሄር ብዘመን ምርኮ ባቢሎን፡ ብነብዪ ዳንኤል ጌሩ ነቲ ኣብ መንጎ ህዝቡን መንግስታት እዛ ዓለምን ዘሎ ርክብ ኣዝዩ ዘስደምም መግለፂታት ኣቕረበ። ህዝቡ ደጊም ብእኡ ዝመሓደሩ ኣይነበሩን፡ ሕጂ ሳዕቤናት ምርጫኦም ዝሓፍሱሉ እዩ። (ምናልባትውን፡ ይመሃሩሎም ይኾኑ?)

`ዳኒ 2:31–35 ኣንብቡ፡ ክሳዕ ፍፃሜ ዘሎ ታሪኽ እዛ ዓለም ሰፊሕ ምልከታ ዝህብ እዩ። ካብዚ ዘገርም ትንቢት ከመይ ዝበለ ኣገዳሲ ሓቅታት ክንመሃር ንኽእል?`

ኣብ መወዳእታ 19 ክፍለ ዘመን፡ ሓያለ ሰባት ኣብ ናይ ወዲ ሰብ ምዕባለ ሓድሽ እሙንቶ ኣሕደሩ። ንኣብነት፡ ናይ ፓሪስ መግለፂ(1900)፡ ብዛዕባ መፃኢ ዘተስፉ ዘስደምም ምርኢት እዩ ኔሩ። ብርግፅ፡ ምስ ክሉ ቴክኖሎጂታትናን ሳይንሳዊ ምዕባለን፡ ብዙሓት ናይ ደቂ ሰብ ዝኸፍኡ ፀገማት ናብ ምውዳእ መበሉ! ወዲ ሰብ ናብ መበል 20 ክፍለ ዘመን ምስ ኣተወ፡ ኣብ ማእከል እቶም ብዙሓት ተፈላሰፍቲ ሓደ ዓብዪ ተስፋ ዝተነብሮ ርእዮተ ዓለም ተኣታተወ—ከም እኒ ሰብኣዊ ፍፅምናን ሓይሊ ኣእምሮን ዝበሉ— ንወዲ ሰብ ናብ ሓድሽ መዋእል መርሕዎ።

ይኹንምበር፡ ቀዳማይ ውግእ ዓለም ነዞም ሕልምታት ብቕልጡፍ ሓምሸሾም፡ ኣብ መወዳእታ ዕስራ ክፍለ ዘመን ከኣ ልዕሊ ክልተ ሚእቲ ሚልዮን ሰባት ብውግእ ሰኣንና። ብቴክኖሎጂያዊ መዳይ ሰጒምና ክንከውን ንኽእል ኢና፡ ብሞራል ግና ብፍፁም። ንምሕፃር ዝኣክል፡ ዶ/ር ማርቲን ሉተር ኪንግ፡ ‘ሚሳኤላት ገኒሕና ኢና ሰባት ግና ኣጋጊና ኢና። እዚ ኸኣ ኣዝዩ ዘፍርሕ ውህደት እዩ።’ ይብል።

ብዙሓት ተማሃሮ ትንቢት እቲ ኣብ ዳንኤል 2 ዘሎ ሓፂን ካብ ዝኸበረ ናብ ዝሓሰረ ከም ዝወርድ ኣስተብሃሉ፡ ወርቂ ናብ ብሩር ወረደ፡ ብሩር ድማ ናብ ነሃስ፡ ነሃስ ከኣ ናብ ሓፂን ወረደ፡ ኣብ መወዳእታ ኸኣ ሓፂንን ሓመድን ክሳዕ ዝኸውን ኮነ።

ቻርለስ ዳርዊን፡ ካርል ማርክስን ካልኦት ናይ 19 ክፍለ ዘመን ፈላስፋታትን ወዲ ሰብ ብገለ መገዲ ክብ(ይምዕብል) ይብል ከም ዘሎ ከእምኑና ሃቀኑ— ብስነ-ህይወታውን ማሕበራውን ንዓቢ ኣለና ድማ በሉ። ዋላኳ ህልውና ወዲ ሰብ ብገለ መዳዩ ኣመሓይሹ እንተ ኾነ (እንተ ውሓደ ብደረጃ ኣካል)፡ ንመፃኢ ናይዛ ዓለም ብኸምቲ ሕጂ እትምርሓሉን እትግዝኣሉን ዘላ መገዲ፡ ኣወንታዊ ኣረኣእያ ብምሓዝ ሰላምን ደሓንን ብልፅግናን ክኸውን እዩ ዝብል መን እዩ?

`እየሱስ ከምዚ ክብል የጠንቅቕ፡ “‘ውግእን ወረ ውግእን ክትሰምዑ ኢኹም። ርኣዩ፡ ኣይትሰምብዱ፡ እዚ ዅሉ ኪኸውን ብግዲ እዩ፡ ግናኸ መወዳእታ ገና እዩ። ህዝቢ ናብ ህዝቢ፡ መንግስቲውን ናብ መንግስቲ ኺለዐል እዩ። ኣብ በቦታኡ ድማ ጥሜትን ፌራን ምንቅጥቃጥ ምድርን ኪኸውን እዩ።” (ማቴ 24:6, 7)። እዞም መጠንቀቕታታት እዚኣቶም እናሃለዉ፡ ቅድም ዝኣገረ ብዛዕባ እዚ መጠንቀቕታታት ከም እተነግረና ብምፍላጥ ብኸመይ ኢና ምፅንናዕ ክንረክብ ንኽእል?`