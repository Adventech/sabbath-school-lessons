---
title:  ከም ብሓድሽ ተነበ
date:   01/05/2025
---

እታ ትርፎፍያ ቤተ ክርስትያን ኣብታ ሓዳስ ዓለም እያ ተወሊዳ፡ ልክዕ ኣብቲ እቶም ሃይማኖታዊ ነፃነት ደልዮም ኣብ መበል ዓሰርተው ሾብዓተን ዓሰርተው ሸሞንተን ክፍለ ዘመን ዝተዓቕቡላ ቦታ። ኣብ ካልእ ቦታታት ንነዊሕ እዋን ዝፀንሐ ሃይማኖታውን ፖለቲካውን ዕንቅፋት ኣብ ግምት ብምእታው፡ ምጅማር እዚ ምንቅስቓስ ኣብ ካልእ ቦታ ከምቲ ኣብታ ናብ ሕቡራት መንግስታት(ኣሜሪካ) ዝዓበየት ሓዳስ ዓለም ቅልጡፍ ወይ ሓያል ዝነበረ ክኸውን እዩ ምባል ዘይእመን እዩ።

`ራእ 10:1–11 ንውልደት ናይዚ ምንቅስቓስ ዝገልፅ ኣንብብዎ። ነቶም ዘፅናዕናዮም ባእታታት ከም “ሃገራት” ምድርን ባሕርን ዝበሉ ኣስተብህሉሎም። ግቡእ ጥንቃቐ ብምግባር፡ ነቲ ክፍሊ ብዙሕ ምእንቲ ኸይተንብቦ፡ ኣብዚ ፀብፀብ እዚ እንታይ ክኸውን ዝኽእል ርድኢት ትረክብ?`

እቲ መልኣኽ፡ ከምቲ ናይቶም ኣብ ራእይ 14 ዘለዉ ሰለስተ መላእኽትን ኣብ ራእይ 18 ዘሎ መልኣኽን ዝገበርዎ፡ ብዓብዪ ድምፂ ኣወጀ። እዚ ኣብ ታሪኽ ህፁፅ እዋን እዩ፡ ምኽንያቱ ዕዮ ናይታ ትርፎፍያ ቤተ ክርስቲያን ምእንቲ “ብዙሓት ህዝብታትን ኣህዛብን ቋንቋታትን ነገስታትን” ክብል ዝተመስረተሉ ስለ ዝኾነ እዩ። (ራእ 10:11)።

እቲ መልኣኽ “ንእሽቶ መፅሓፍ” ሒዙ ነበረ— ናይ ዳኒኤል መፅሓፍ ክትከውን ትኽእል እያ (ዳን 12:4 ርአ) — ድሕሪ ብዙሕ ወለዶታት ድማ ንመጀመርታ ግዜ ተከፍተት። ንሱ ሓደ እግሩ ኣብ ባሕሪ እቲ ሓደ ድማ ኣብ ምድሪ ጌሩ ነበረ። እዚ ድማ እቲ መልእኽቲ ንኽልቲኡ ነቲ ኣረጊትን ሓድሽ ዓለምን ዝሽፍን እዩ ዝብል ሓሳብ ንምምልካት ክኸውን ይኽእል እዩ። እዚ መልእኽቲ እዚ ንዅሎም ህዝብታት ዝምልከት ምዃኑ ከፍእም ይኽእል እዩ፡ እቶም ኣብ ምድሪ ዚነብሩን ነቶም “ኣህዛብ” ባሕሪ ዚነብሩን።

ኣብ መወዳእታ፡ ዓለም፡ ብኽብሪ ኣምላኽ ክትበርህ እያ፡ እቶም ናይ ራእይ 14 ናይ መወዳእታ መልእኽታት ድማ ናይ ነፍሲ ወከፍ ሰብ ክበፅሑ እዮም። ከምቲ ናይ እስራኤል፡ ከም መጠን ቤተ-ክርስትያን ግቡእና ወንጌል “ንምስክር ኵሎም ኣህዛብ ኣብ ብዘላ ዓለም ኪስበኽ እዩ፡ ሽዑ መወዳእታ ይመጽእ።” (ማቴ 24:14)።

እግዚኣብሄር ንታሪኽ ደቂ ሰብ ናብቲ ዓብዪ መፈፀምታ ገፁ ይደፍኦ እዩ ዘሎ፡ ናብ መወዳእታ ሰብኣዊ መንግስታትን እቲ ንዘልኣለም ዝነብር ናይ ክርስቶስ ምንጋስን። ዳን 2:34, 35, 44, 45 ኣንብብ። ኩለን እዘን ምድራውያን መንግስታት ከም ዝድምሰሳ መፅሓፍ ቅዱስ ብዘየማትእ መገዲ ፍፁም ንፁር እዩ ዝገብሮ፡ እዚ ድማ ብዘይ ገለ ኣሰርን ክፉእ ውርሻ ከየትረፈ ዝኸውን ኮይኑ፡ በታ ዘልኣለማዊት መንግስቲ ኣምላኽ ከኣ ክትክኣ እየን፡ ኣብኡ ድማ ሓጢኣት፡ ስቓይ፡ እከይን ሞትን ፈፂሙ ዳግማይ ኣይክልዓልን እዩ።

`ዳንኤል ምዕራፍ 2ን 7ን ብዛዕባ ትንሳኤን ውድቀትን ዓለማዊ መንግስታት ብኸመይ ብትኽክል ከም ዝተንበየ ተመልከት። ዳንኤል መዓስ ከም ዝተፃሕፈ እንተ ሓሲብኩም ዘገርም ኮይኑ፡ እዚ ትኽክለኛነት እዚ ስለምንታይ እዩ፡ ነቲ ናይ መወዳእታን ዘልኣለማውን መንግስቱ ተስፋኡ ንኽንኣምኖ ክሕግዘና ዝኽእል-- ናይ ኣምላኽ?`