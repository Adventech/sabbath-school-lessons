---
title:  ዳንኤል 7
date:   29/04/2025
---

ናይ ዳንኤል 2 ሕልሚ መጀርመታ ንንጉስ ባቢሎን እዩ ተነጊርዎ። ናይ ዳንኤል 7 ራእይ ድማ ብኣንፃሩ ኣባል ናይ ቃል ኪዳን ህዝቢ ኣምላኽ ንዝነበረ እብራዊ ነብዪ እዩ ተነጊሩ።

ዳንኤል ብዝተፈልየ መዳይ ኮይኑ ከምቲ ናይ ነቡካድነፃር ዝበለ ዛዕባ ዘለዎ እዩ ርእዩ። ኣብ ክንዲ ሓወልቲ፡ ከም ውፅኢት ኣብ ማያት ዝጋጮ ንፋሳት፡ ተኸታተልቲ ሃገራት ካብ ባሕሪ ክትንስኣ ረኣየ። እዘን ሃገራት ኣብ ዘየቋርፅ ናይ ዘይምቅዳው ፅፍሒ እየን ኔረን፡ ኣብ መንጎአን ከኣ ዘየቋርፅ ናይ ስልጣን ለውጢ ኣስዓበ። ከም መዝ 65:5–8; ኢሳ 17:12, 13; ከምኡውን ኤር 46:7, 8 ዝበሉ ጥቕስታት፡ ናይ ውሕጅን ማዕበልን ምሳሌ ነቲ ኣብ መንጎ ሃገራት ዘሎ ናዕቢ ንምግላፅ ይጥቀም።

ብምንፅፃር፡ እታ ናይ ተስፋ ምድሪ ንውሱን እዋን እንተኾነ’ውን ከም ናይ ሰላምን ውሕስነትን ደሴት ኮይና ኣብ ማእከል መንግስታት ኣህዛብ ፀኒሓ እያ— እታ ቅድስቲ ሃገር ከኣ ኣብቲ ፅኑዕ መሰረት መንግስቲ ኣምላኽ ኣንፃር እተን ኣብ ከባቢኣ ዝነበራ ዘይምእዙዛት ሃገራት ተመስረተት።

`ዳን 7:1–3 ኣንብቡ። ኣብዚ ትዕይንቲ ብዙሕ ምንቅስቓስ ይርአ። ካብዚ ምሳሌ ከም ካብ ባሕሪ ዝትንስእ ኣራዊት ዝበለ፡ እንታይ ትምህርቲ ክንቀስም ንኽእል?`

ዳንኤል ነቲ ጥፍኣት ናይ ኣህዛብ ጦርነት ኣብ ገማግም ባሕሪ ኮይኑ እዩ ዝርእዮ ኔሩ፡ ብድንገት ድማ ኣራዊት ናብ ምድሪ ክወፅእ ጀመረ—ናብ ግዝኣቱ! እቲ ናይ ኣህዛብ ዝነበረ ፀገም ከኣ ሕጂ ፀገም ህዝቡ ኮነ። ከም ኣህዛብ ክነብሩ ሓረዩ፡ ስለዚ ድማ ምስ ኣህዛብን (ኣብ ትሕቲኦምን) ኮኑ። ካብ መግዛእቲ ባቢሎናውያን ጀሚሩ፡ ናይ ኣምላኽ ናይ ኪዳን ህዝቢ ድሕሪ ደጊም ምሉእ ወይ ነዊሕ ዝፀንሕ ርእሰ-ምሕደራ ኣስተማቒሮም ኣይፈልጡን።

እዚ ሎሚ ህዝቢ ኣምላኽ ዝሰኣኖ ርእሰ-ምሕደራ ክሳብ መወዳእታ ግዜ ዝቕፅል እዩ፡ ኣብ መወዳእታ ድማ ክርስቶስ ንጉስና ኮይኑ ናብቲ ግቡእ ቦታኡ ክምለስ እዩ። ኣብ ሓድሽ ኪዳን ህዝቢ ኣምላኽ ኣብ ትሕቲ ኢድ ግዝኣት ሮምን ድሕሪኡ ድማ ኣብ ትሕቲ ስደት ናይታ ንእሽቶ ቀርኒ፡ ተካኢት ኣረማዊት ሮም ስቓዮም ቀፀለ።

ዋላ’ውን፡ ደረጃ ብታሪኽ፡ ገለ ሃገራት ካብ ካልኦት ዝሓሻ ይኹና፡ ከምኡውን ገለ እዋናት ካብ ካልእ ዝሓሸ ሰላማዊ እንተ ነበረ፡ ዝበዝሐ ታሪኽ ሃገራትን፡ ህዝብታትን መንግስታትን ካብ ሓደ ዘሕዝን ፍፃመ ናብ ካልእ፡ ካብ ሓደ ጨቋኒ ናብ ካልእ እዩ ዝሰጋገር ኔሩ። መብዛሕትኡ እዋን ከኣ ኣብ ትሕቲ እቶም ንህዝብና እቲ ዝበለፀ ሕላነ ኣለና ዝብሉ መራሕቲ እዩ። ምስቲ እንተዝመርፅዎ፡ እግዚኣብሄር ንህዝቡ ዝደልዮ ዝነበረ ምርሒት፡ ከመይ ዝበለ ንፅፅር እዩ።

`ብኸመይ እዩ ሮሜ 3:10–19 ብዙሕ ናይ ዓለምና ነገር ንምግላፅ ዝሕግዝ? እዘን ጥቕስታት ብፍላይ ድማ ፍቕዲ 19፡ ወንጌል ኣብ ህይወትና ኣዝዩ ከም ዘድልየና ዘርኢ?`