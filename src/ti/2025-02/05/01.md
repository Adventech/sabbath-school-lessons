---
title:  "እተን ሃገራት: 2ይ ክፋል"
date:   26/04/2025
---

### ነዚ ሰሙን ዝፅናዑ ጥቕስታት:

ዘፍ 2:9–17; ዳን 2:31–35; ኢሳ 17:12, 13; ዳን 7:1–3; ሮም 3:10–19; ራእ 12:15, 16; ራእ 10:1–11።

> <p>ዝፅናዕ ጥቕሲ</p>
> “ህድእ በሉ እሞ ኣነ ኣምላኽ ምዃነይ ኣስተብህሉ፣ ኣብ ማእከል ኣህዛብ ልዕል ክብል፣ ኣብ ምድሪ ልዕል ክብል እየ።" (መዝ 46: 10)

ኣብ ዘመናት ኩሉ፡ ገለ ሰባት ኣምላኽ ነቲ ውድቀት ደልይዎ እዩ፡ ስለዚ ድማ ሰባት ናብ ሓጢኣትን ሞትን ክወርዱ ሓሊኑ እንዳበሉ ይምጉቱ፡ እዚ ድማ ንዕኡ-- ብሰብኣውነት እየሱስ ናብ መስቀል መርሖ። ደሓር ከኣ፡ ንደቂ ሰብ ዘለዎ ዓሚቕ ፍቕሪ ምእንታኦም ኣብ መስቀል ካብ ሙማት ንላዕሊ ብሓይልን ብንፁርን ከመይ ጌሩ ክገልፆ ምኸኣለ? ብሓፂሩ፡ እቲ ኣመለኻኽታ፡ ኣምላኽ ደቂ ሰብ ክወድቁ እዩ ዝደሊ ናብ ዝብል ዘምርሐ እዩ።

እዚ ዘሰንብድን ከንቱን መትከል እዩ። ሰይጣን ኮነ ደቂ ሰብ ኽወድቁ ፈፂሙ ሓሳብ ኣምላኽ ኣይነበረን። ዓመፅ ሰይጣን፡ ኢሉውን ደቂ ሰባት፡ ከቢድ ሳዕቤን ዘለዎ ዘሕዝን ፍፃመ እዩ፡ ቀዳሞት ወለድና እንተ ዘይወድቁ ኔሮም፡ ብእኡ ዝነበረና ሓጎስ ምሉእ ኮይኑ ምቐፀለ።

ኣብዚ ሰሙን፡ ነቶም ምስ መንግስቲ ኣምላኽ ዝፃረሩ፡ ውድቀትን ባህጊ ሰብኣዊ መንግስታትን ዘኸተሎም ፀገማት ምፅናዕና ክንቅፅለሉ ኢና። እዘን ሓቅታት ኣብ መፅሓፈ ዳኒኤል ብፅኑዕ እየን ተገሊፀን፡ እዚ ድማ ህዝቡ ካብኡ ርሒቖም እንተ ኸይዶምን ምድራውያን ነገስታት እንተ መሪፆምን ነቲ ዝበፅሖም ከጠንቅቖም እንከሎ ኣምላኽ ትኽክል እዩ ኔሩ። ብትኽክል ከኣ እዚ በፅሖም፡ ምድራውያን ነገስታት ከክንድኡ፡ ሓጥኣን ንሓጥኣን ክጉይተቱሎም—ፈፂሙ ፅቡቕ ውህደት ኣይኮነን።