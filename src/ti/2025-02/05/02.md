---
title:  እቲ ናይ መጀመርታ ትእዛዝ
date:   27/04/2025
---

ኤደን ገነት ነቶም ናይ መጀመርታ ህዝቢ ኣምላኽ መምሃሪት ክፍሊ እያ ኔራ፡ ምስ ፍጥረት ብዝገብርዎ ምትሕብባር ንዕኦምን ዘርኦምን መወዳእታ ዘይብሉ መምሃሪ ቦታ እዩ ኔሩ። “እቶም ቅዱሳት መፃምዲ ኣብ ትሕቲ ኣባታዊ ሓልዮት ኣምላኽ ዝነበሩ ደቂ ጥራይ ኣይኮኑን ኔሮም፡ ” ኤለን ጂ ዋይት ከምዚ ክትብል ተመላኽት፡ “እንታይ ድኣ ካብቲ በዓል ጥበብ ፈጣሪ መምርሒ ዝቕበሉ እዮም. . . . ምስጢራት ጋሃዳዊ ኣድማስ— ‘ናይቲ ፍልጠቱ ፍፁም ዝኾነ ዘደንቕ ግብሪ’ (ኢዮ 37:16)— ዘይውዳእ ምንጪ መምርሕን ሓጎስን ተመጠዎም። ”—Patriarchs and Prophets, pp. 50, 51.

`ዘፍ 2:9–17 ኣንብቡ። እቲ ኣምላኽ ንሰብ ዝሃቦ ናይ መጀመርታ ትእዛዝ እንታይ እዩ ኔሩ፡ ስለምንታይከ እዩ ኣገዳሲ ዝነበረ?`

እቲ ኣምላኽ ንደቂ ሰብ ዝሃቦም ምእዛዝ ዝብል ሱር ግሲ “tswh “ ንመጀመርታ ግዜ ኣብ ጥቕሚ ዝወዓለ፡ ኣብ ዘፍ 2:16 እዩ፡ ንሱ ኸኣ እቲ ካብታ ፅቡቕን ክፉእን እተፍልጥ ኦም ኣይትብልዑ ዝብል ትእዛዝ እዩ። ብኸመይ እዩ ገለ ፍልጠት ዝኽልከል? ብዙሕ ምፍላጥን ተመኩሮ ምጥራይን ኩሉ ግዜ ጠቓሚዶ ኣይኮነን?

ብመሰረት መፅሓፍ ቅዱስ ግና ከምኡ ኣይኮነን፡ ኣምላኽ ካብቲ ንነዊሕ እዋን ዝፀንሕ መከራ ዘኸትል ፍልጠት ባሊሁ፡ ከምቲ ኣብ ክንዲ ኣምላኽ ባዕሎም ንባዕሎም ክመርሑ እንከለዉ ዘጋጥሞም ዓይነት፡ ህዝቡ ምሉእ ብምሉእ ክመሃሩ እዩ ዝሕልን፡፡

ድሕሪ ሚሊኒየም፡ እስራኤል ንጉስ ሓተተት፡ ጎይታ ኸኣ ሳዕቤናቱ ኣቐመጠሎም፡ (ከምቲ ኣብ ዝሓለፈ ሰሙን ዝረኣናዮ)፡ ከምኡ’ውን ካብቲ ቀጥታዊ ምሕደራኡ ንምርሓቕ ዝግበር ውሳነ ክሳብ መወዳእታ ግዜ ከም ዝፀንሕ ንህዝቡ ገለፀሎም።

ንጉስ እስራኤል ቐስ ብቐስ ሕመቑ እንዳወሰኸ ምስ መፀ፡ ናይ ኣምላኽ ናይ ቃል ኪዳን ህዝቡ ኣዝዮም ዓለማውያን ኮኑ፡ ካብ ዕላማኡ ድማ ተኣልዩ፡ ነቲ ዝደለይዎ ሰብኣዊ መንግስቲ ድማ ኣብዚሑ ሃቦም፡፡

እዚ ድሕረ ባይታ'ዚ ኣብ ኣእምሮና ብምሓዝ ንመፅሓፈ ዳንኤል ምፅናዕ ሓጋዚ ክኸውን ይኽእል እዩ፡ ኣብ ራእያት እቲ መፅሓፍ ናይ መንግስታት "ሃገራት"—ኣህዛብ— ናይ ሕማቕ ተግባር ምረሻ ጥራይ ኣይኮነን ተገሊፁ ዝርከብ፡ ናይ እስራኤል ናይ ውድቀታ ሕመቕ እውን እዩ፡ ንሱ ድማ ትእዛዛቱ (mitswot) ንከይኽተልዎ ምእባዮም እዩ፡፡ ኣብ ክንዲ እቲ ኣብ መጀመርታ ኣብ ኤደን ዝተዋህበ ነፃነት፡ ናይ ዘመናት መግዛእቲ፡ ፍቓደኛ ልቢ ዘለዎም ነቲ ኣብ መንጎ መንግስቲ ኣምላኽን ምድራውያን መንግስታት ዘሎ ፍልልይ ዝርእዩሉ ሓድሽ መምሃሪ ክፍሊ ኮነ።

`ብዛዕባ ዓይነታት ፍልጠት እሞ ሕሰቡ፡ ሕጂ እንተኾነ እውን፡ መብዛሕትና እንተ ዘይንፈልጥ ምሓሸ፡፡ እዚ ነቲ ኣብ ኤደን ዝተኸልከለ ብዝበለፀ ንምርዳእ ብኸመይ ይሕግዘና?`