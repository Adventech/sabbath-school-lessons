---
title:  ተወሳኺ ፅንዓት
date:   02/05/2025
---

Read Ellen G. White, “The Tower of Babel,” pp. 117–124, in Patriarchs and Prophets.

“ ‘እቲ ቐዳማይ ሰማይን እታ ቐዳመይቲ ምድርን ሐሊፎም፡ ባሕሪውን ደጊምሲ የልቦን እሞ፡ ሓድሽ ሰማይን ሓዳስ ምድርን ርኤኹ።’“ ራእ 21:1። እቲ ንሓጥኣን ዝበልዕ ሓዊ ንምድሪ ከንፅሃ እዩ። ነፍሲ ወከፍ ኣሰር ናይ መርገም ተደምሲሱ እዩ። ኣብ ቅድሚ እቶም ዝተበጀዉ ንዘልኣለም ዝነድድ ሲኦል ኮነ ዘፍርሕ ውፅኢት ሓጢኣት ኣይክህሉን እዩ።

“ሓደ መዘከርታ ጥራይ ክተርፍ እዩ፡ መድሓኒና ናይ ስቕለቱ ምልክት[ቁስሊ] ክስከም እዩ። ኣብቲ ዝቖሰለ ርእሱ፡ ኣብ ጎኑ፡ ኣእዳዉን ኣእጋሩን፡ ናይቲ ሓጢኣት ዘስዓቦ ናይ ጭካነ ምልክት ጥራይ ክተርፍ እዮም። እቲ ነብዪ ንክርስቶስ ብኽብሩ ድሕሪ ምርኣዩ ከምዚ ይብል፡ “ምንጽብራቑ ኸም ብርሃን ነበረ፣ ካብ ኢዱ ጩራታት ወጸ፣ ሓይሉውን ኣብኡ ተሐብኤ።” ዕን 3፡4። እቲ ሰብን ኣምላኽን ዘተዓረቐ ምስ ተወግአ ደም ዘውፅአ ጎኑ— ኣብኡ እዩ ናይ መድሓኒና ክብሪ ዘሎ፡ ኣብኡ ድማ እዩ ‘ሓይሉ ተሰዊሩ ዝርከብ’። በቲ ‘ንምድሓን ብቑዕ ዝኾነ’ ናይ ምድሓን መስዋእቲ፡ እምበኣር ኣብቶም ምሕረት ኣምላኽ ዝንዕቁ ፍትሒ ንምፍፃም ፅኑዕ ክኸውን እዩ። እቶም ምልክታት ውርደቱ ድማ ዝለዓሉ ክብሩ እዩ፡ ንዘልኣለም ከኣ እቲ ናይ ቀራንዮ ቁስሉ ውዳሴኡ ከርእዩ ሓይሉ ድማ ክእውጁ እዮም።”—Ellen G. White, The Great Controversy, p. 674.

**መመያየጢ ሕቶታት:**

`ኣብ መወዳእታ፡ ኩሉ ምድራዊ ዕማማት፡ ክንዲ ዝደለየ ዓብዪ ይኹን፡ ክንዲ ዝደለየ ምዕሩግን ግሩምን ይኹን፡ ናብ ሓሙኽሽቲ ክልወጥ እዩ፡ ንዘልኣለም ከኣ ክጠፍእ እዩ። እዚ ድማ ዝኾነ ይኹን ዓበዪን ክቡርን ክትዓሞ እትኽእል ወይ ሕጂ ትፍፅሞ ዘለኻ ምድራዊ ነገራት ዘጠቓልል እዩ። ስለምንታይ እዩ ነዚ ምልከታ ኩሉ ግዜ ኣብ ልብና ምሓዙ ኣገዳሲ ዝኸውን? እዚ ኣመለኻኽታ እዚ ነቶም ቀዳምነት ክትህቦም ዝግብኣካ ነገራት ከተቃንዕ ብኸመይ ክሕግዘካ ይኽእል?`

`ነቲ ናይ ራእ 13፡1-10 ኣራዊት ብጥንቃቐ ተመልከቶ። እዚ ኣራዊት እዚ ብኸመይ እዩ ባህርያዊ ሳዕቤን ኣተሓሳስባ ባቤል ክኸውን ዝኽእል? ድምር ውፅኢት ናይ ኩለን “ሃገራት” ደቂ ሰብ፡ ካብ ባቢሎን ኣትሒዙ ክሳዕ እታ ንእሽቶ ቀርኒ ሓይሊ ምዃኑ ንፁር እዩ። ንመዋእል ዝፀንሐ ባህርያት ነፍሲ ወከፍ ግዝኣት እንታይ እዩ ኣስተብሂልኩምዶ? ሕጂኸ ዓለም ብኸመይ መገዲ እያ ነቲ ናይ ባቢሎን ወይ ከኣ ሮም ባህርያት እተንፀባርቕ ዘላ፡ ኣብነት ሃቡ?`

`ኣድቬንቲስታውያን ከም ምዃንና መጠን፡ ኣብ መንጎ ንጐይታ ምስዓብን ንሕግታት ናይተን ኣብ ትሕቲአን እንነብረለን ዘለና ሃገራት ወይ መንግስታት ብቕኑዕ ሚዛን ክንእዘዞ እንኽእል? ነቲ ሓደ ምእዛዝ ናብ ናይቲ ሓደ ዘይምእዛዝ ዝመርሕ እንተ ኾይኑ እንታይ እዩ ዝኽሰት?`