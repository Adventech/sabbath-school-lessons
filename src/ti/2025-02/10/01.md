---
title:  ነቶም መወዳእታ ዘርከቦም
date:   31/05/2025
---

### ነዚ ሰሙን ዝፅንዑ ጥቕስታት

ራእ 6:12–17; ማቴ 24:36–44; ዘፍ 6:1–8; 2 ጴጥ 2:4–11; ዘፍ 18:17–32; ዳን 7:9, 10።

> <p>ዝፅናዕ ጥቕሲ</p>
> “እዚ ዂሉ መለበሚ ኪኸውን እዩ ዝበጽሖም፡ ንኣና እቲ መወዳእታ ዘመናት ንዘርከበናውን ንተግሳጽ ኪዀነና እዩ እተጻሕፈ። ስለዚ እቲ ደው ኢሉ ዘሎ ዚመስሎ፡ ከይወድቕ ይጠንቀቕ።” (1 ቆሮ 10:11, 12)።

መፅሓፍ ቅዱስ መፃኢ ኩነታት ብዘመላኽቱ ናይ ህዝቢ ኣምላኽ ትረኻታት ዝተመልአ ኮይኑ፡ "እዋናዊ ሓቅታት" ንምርዳእ ቁልፊ ነገራት ዝሓዘ እዩ። ገለ ካብዞም ትረኻታት ዘገርም ዝርዝራት ናይ ፍፃሜ ዘመን ክስተታት ዘርእዩ እዮም፡ እዚ ድማ ትንቢታት ዳንኤልን ራእይ ዮሃንስን ብንፁር ንምርዳእ ሰፊሕ መሰረት ዘንብረልና እዩ፡፡

ውልቃዊ ናይ ሕልና ነፃነት ከይጠሓሰ፡ እግዚኣብሄር ነቲ ነብያት ኣብ መወዳእታ ግዜ ከም ዝኸውን ዝተነበይዎ ብዝሰማማዕ መልክዑ ንፍፃመታት መሪሑ እዩ። ገለ ካብዞም ኣገደስቲ ዝበሃሉ ታሪኻት ግልፂ እዮም፡ ምኽንያቱ ሓድሽ ኪዳን ናይ መወዳእታ ዘመን ፍፃሜታት ንምግላፅ ብፍሉይ ይጠቕሶም እዩ፡ ሰዶምን ጎመራን፡ ማይ ኣይሂ ወዘተ...፡፡ ካልኦት ድማ ነቲ ኣብ ቃል ኣምላኽ ዝተዋህበና ሓቅታት ካብኣቶም ምእንቲ ክንዕድን ብጥንቃቐ ክነስተንትኖምን ክንድህስሶምን ይግብኣና።

ኣብተን ስዒበን ዝመፃ ሰሙናት፡ ብዛዕባ ዳግም ምፅኣት፡ ፍርዲ ምርመራን ናይ መወዳእታ ቅልውላውን ካልእን ሓያለ ወሰንቲ ታሪኻት እንታይ ከም ዝብሉ ክንድህስስ ናይ ኩሉ ሕመረት ድማ፡ ክርስቶስ ኮይኑ ኢና እንረኽቦ፡ እቲ ምንታይሲ መሰረትን ናይ መፈፀምታ ዕላማን ናይ ኩሉ ትንቢታዊ ፃዕርና ስለ ዝኾነ፡፡