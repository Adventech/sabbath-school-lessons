---
title:  ተወሳኺ ፅንዓት
date:   06/06/2025
---

Read Ellen G. White, “The Flood,” pp. 101, 102, in Patriarchs and Prophets.

“እቲ ሊቀ ካህናት ንርእሱ ይኹን ንህዝቡ ካብ ክሲ ሰይጣን ክከላኸል ኣይክእልን እዩ። እስራኤል ካብ በደል ነፃ እያ ኣይብልን እዩ። ነቲ ብውክልና ዝፆሮ ሓጢኣት ህዝቢ ዘመላኽት ረሳሕ ክዳን ተኸዲኑ፡ ኣብ ቅድሚ መልኣኽ ደው ይብል፡ በደሎም እናተናዘዘ፡ ምስናይዚ ግን ናብ ንስሓኦምን ውርደቶምን እናኣመልከተ፡ ኣብ ምሕረት ናይቲ ሓዳግ ተበጃዊ ይድገፍ። ብእምነት ድማ ነቶም ተስፋታት ኣምላኽ ናቱ ይገብሮም. . . . .

“ሰይጣን ኣብ ልዕሊ እቶም ንጎይታ ዝደልዩ ሰባት ዝኸሶ ክስታት ብሓጢኣቶም ስለ ዘይተሓጎሰ ኣይኮነን። በቲ ጉድለት ባህርያቶም ይሕጎስ እዩ፡ ምኽንያቱ ሕጊ ኣምላኽ ብምፍራሶም ጥራይ ኣብ ልዕሊኦም ሓይሊ ከም ዝረክብ ይፈልጥ እዩ። ክስታቱ ካብቲ ምስ ክርስቶስ ዘለዎ ፅልኢ ጥራይ ዝብገስ እዩ። ኢየሱስ ብትልሚ ምድሓን ጌሩ ነቲ ሰይጣን ኣብ ልዕሊ ስድራቤታትን ዝነበሮ ዕርዲ ሰቢሩ ነፍሳት ካብ ግዝኣቱ የድሕን ኣሎ. . . .

“ ሰብ ብናይ ገዛእ ርእሱ ሓይሊ ካብ ክስታት ፀላኢ ክምጉት ኣይክእልን እዩ። ብሓጢኣት ብዝተበላሸወ ክዳን፡ ሓጢኣቱ ብምንሳሕ እዩ ኣብ ቅድሚ ኣምላክ ደው ዝብል። እየሱስ ግና፡ እቲ ጠበቓና፡ ምእንቲ ኩሎም እቶም ብንስሓን እምነትን ርእሶም ንዕኡ ዘረክቡ ሰባት ቅቡል ዝልምን የቕርብ። ኣብ ክንዳኦም ይልምን፡ በቲ ናይ ቀራንዮ ሓያል መጎት ድማ ንከሳሲኦም ይረትዖ። ሕጊ ኣምላኽ ብፍፁም ስለ ዝተኣዘዞ ኣብ ሰማይን ምድርን ስልጣን ሃቦ፡ ንሓጥእ ሰብ ከኣ ካብ ኣቦኡ ምሕረት ዕርቅን ይልምነሉ።”—Ellen G. White, Prophets and Kings, pp. 583–586.

**መመያየጢ ሕቶታት:**

`እየሱስ ንደቂ መዛሙርቱ ኣብ ዓለም ከም ዘለዉ እምበር ናይ ዓለም ከም ዘይኮኑ ነገሮም። (ዮሃ 15:19, ዮሃ 17:14–16 ርአ) ነቲ ንዓለም ንምርታዕ ዘለና ሓላፍነት ምስቲ “ርእስና ብዓለም ከየበላሸና ምዕቃብ” ብኸመይ ክነመጣጥኖ ንኽእል? (ያእ 1:27)።`

`ኖህ ቅድሚ ማይ ኣይሂ ዝገበሮ ህዝባዊ ኣገልግሎት ብዛዕባ እቲ ዓብዪ ተጋድሎ ብኸመይ ከም ዝካየድ እንታይ ይምህረና? ሎሚኸ ብኸመይ መገድታት ኢና ተመሳሳሊ ተራ ክንፃወት እንኽእል?`

`ሓጥኣን ካብ ሰማይ ብዝወርድ ሓዊ ቅድሚ ምጥፍኦም (ከምቲ ናይ ሰዶም)፡ እግዚኣብሄር ካብ ሞት ኣተንሲኡ ሰይጣን ንቑሩብ ግዜ ምሳታቶም ክዓዪ ክፈቅድ እዩ (ራእ 20:7–9)። ኣምላኽ ንዅሉ ቕድሚ ምስትኽካሉ እዚ ናይ መወዳእታ ኣድላዪ ስጕምቲ እዩ ዘብል እንታይ ምኽንያታት ክትሓስብ ትኽእል?`

`ኣብዚ ሰሙን ዘፅናዕናዮም ዛንታታት ኣብ ግምት ብምእታው፡ ንህይወትኩም እንታይ ዓይነት መጠንቀቕታታት ረኺብኩም? እዘን ታሪኻት ብዛዕባ’ቲ ኣብ ክርስቶስ ዘለካ ተስፋ እንታይ ይምህሩኻ?`