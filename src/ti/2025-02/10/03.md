---
title:  ወንጌላውነት ኖህ
date:   02/06/2025
---

ጴጥሮስ ብዙሓት ነቲ ኣብ ማይ ኣይሂ ዘጋጠመ “ብፍቓዶም ስለ ዝርስዕዎ” (2ጴጥ. 3፡5) ንዳግም ምፅኣት ክርስቶስ ዘይተዳለዉ ከም ዝኾኑ የዘኻኽረና። ሎሚ ዋላ እኳ ዓለም ውህሉል ዝኽሪ ናይቲ ዓቢ ማይ ኣይሂ እንተሃለዋ (ዘገርም ቁፅሪ ዘለዎም ዓለማዊ ባህልታት፡ ካብ ጥንታውያን ግሪኻውያን ክሳዕ ማያውያን፡ ብዛዕባ ሓደ ኣዕናዊ ውሕጅ ይዝንትዉ)፡ ታሪኽ ኖህ ሎሚ፡ ምናልባት ሓደ ካብቶም ኣዝዮም ዘላግፁሎም ፀብፃባት መፅሓፍ ቅዱስ ክኸውን ይኽእል እዩ። ከምቲ ትንቢት፡ ዋላኳ ኣብ ብሉይ ኪዳን ብንፁር ብግልፅን እንተ ተቐመጠ ከምኡውን ኣብ ሓድሽ ኪዳን ብዙሕ ግዜ እንተ ተጠቕሰ ዓለም ነቲ ዛንታ ከም ኣፈታሪኽ ርእያ እያ ትጎስዮ።

`እየሱስ ኣብ ማቴ 24:37-39 ኩነታት ዓለም ከም ናይ “ኖህ መዓልታት” ከም ዝመስል ተዛሪቡ እዩ። ነዚ ጥቕሲ ምስ ዘፍ 6:1–8 ኣነፃፅር። ሞራላዊ ኩነታት ማይ ኣይሂ እንታይ ይመስል ኔሩ? ኣብ መንጎ እዞም ክልተ እዋናት እንታይ ዘመሳስል ነገር ኣለዎም?`

ካብ ጥንቁቕ መፅናዕቲ ዝምንጩ ንትርፎፍያ ህዝቢ ኣምላኽ ዝኸውን ካልእ ኣገዳሲ ትምህርቲ ኣሎ። እብ 11:7 ኖህ “ብፍርሃት ኣምላኽ ተደሪኹ ብእምነት እዩ ንምድሓን ቤቱ እትኸውን መርከብ ዘዳለወ። ብእኣ ገይሩ ንዓለም ኰነና፡ ነቲ ብእምነት ዝርከብ ጽድቂ ኸኣ ወራሲ ዀነ።”

ብጀካ ኣብታ መርከብ ዘለዉ ስድራኻ ካልእ እትርእዮ ዘይብልካ ኾይንካ፡ ንልዕሊ ሓደ ዘመን ምስባኽ እሞ ሕሰብዎ። ኖህ ዘመናዊ ወንጌላዊ እንተ ዝነብር፡ ብዘይ ፍረ ብስብከት ዘሕለፎም ዓሰርተታት ዓመታት ፍሽለት እዩ ኢልና ክንፅሕፈሉ ምተፈተንና ኔርና።

ፅቡቕ ዕድል ኮይኑ፡ ኣብዚ እዋን፡ ብዙሕ ክፋላት ዓለምና ንመልእኽቲ ናይቶም ሰለስተ መላእኽቲ ምላሽ ይህቡሉ እዮም። ናይ ወንጌል ፃዕሪ—እቲ ፍሉይ ዝኾነ መልእኽቲ ትርፎፍያ— ኣብ ብዙሕ ቦታታት ዘገርም ፅልዋ የሕድር ኣሎ፡ ብዙሓት ድማ ናብ ጎይታ ይመፁ ኣለዉ። ዋላውን ግዜ ከም ዘብቅዕን ናይ ምሕረት በሪ ድማ ከም ዝዕፆን ተነጊሩና እንተ ኾነ፡ ውፅኢት ኣብ ዘይርከበሉ ደረጃ ገና ኣይበፃሕናን ዘለና። ስለዚ ድም ድምብዝበለ፡ “እተን ድሉዋት ዝነበራ ምስኡ ናብቲ መርዓ ኣተዋ፡ እቲ በሪ’ውን ተዓፅወ፡ ናብቲ ናይ መድሕንና ናይ መወዳእታ ኣገልግሎት ከኣ ክንውሰድ ኢና፡ ናብቲ ናብቲ ዓቢ ዕዮ ድሕነት ሰብ ዝፍፀመሉ ግዜ”—Ellen G. White, The Great Controversy, p. 428.

ክሳዕ ሽዑ ግና ከም ቤተ ክርስትያን እንዓዮ ዕዮ ኣለና እዩ።

`ብሕታዊ ወንጌላዊ ፃዕርታትና ኣብዚ እዋን’ዚ ብዙሕ ፍረ ዝህብ እንተዘይመሲሉ ከመይ ጌርና ተስፋ ከይንቖርጽ ክንመሃር ንኽእል? ፃዕርታትና ስለምንታይ ክንቅፅለሉ ዝግባእ? (ዮሃ 4:37ርአ)`