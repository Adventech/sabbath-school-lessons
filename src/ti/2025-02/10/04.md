---
title:  ዛንታ ሰዶምን ጎመራን
date:   03/06/2025
---

ጴጥሮስ ብቐጥታ ዝጠቕሶ ክስተታት መወዳእታ ዘመን ዝገልፅ ካልእ ናይ ብሉይ ኪዳን ቁልፊ ዝኾነ ታሪኽ ኣሎ፡ ንሱ ድማ ናይ ሰዶምን ጎመራን ጥፍኣት እዩ። እተን ኣብ ጎልጎል ዝነበራ ከተማታት ብርኽሰተን ስሙያት ነበራ ከምኡውን ብሓዊ ናይ ዝጠፍኣ ቀዳሞት ምሳሌ ናይ ህዝቢ ማእከላት ኮና።

`2 ጴጥ 2:4–11, ይሁ 5–8, ን ህዝ 16:46–50 ኣንብቡ—ነቲ ዝርዝራት ኣስተብህሉሉ። ንውድመት እዘን ከተማታት ዝዳረገ ሞራላዊ ኩነታት እንታይ እዩ፡ ሎሚኸ እንታይ ዝመሳሰል ነገር ኣሎ?`

እቲ ብዛንታ ሰዶምን ጎመራን ነቶም ናይ መወዳእታ ዘመን ህዝቢ ነዛ ዓለም ዝተዋህበ መጠንቀቕታ ግልፂ እዩ፡ ቐስ ብቐስ ድማ ሓጥኣን ከምቲ ኣብ ራእይ 20 ተገሊፁ ዘሎ ብሓዊ ክጠፍኡ እዮም። ሓጢኣት ብዘገርም መገዲ ልቢ ከዐውር ዝኽእል መስሑት እዩ፡ በደልና ብርእሰ ምፅዳቕ ብምሽፋን፡ ብካልኦት ዝግበር በደል ግና ብዙሕ እዋን ንዓና ግሁድ ይኸውን። ኣብቲ ምዕራፍ፡ እግዚኣብሄር ኣብ ልዕሊ ሃገሩ(ህዝቡ) ማዕረ ኽንደይ ፍቕሪ ከም ዘፍሰሰ ዝዛረበሉ እዩ፡ እቶም ህዝቢ ተመሳሳሊ ሓጢኣት እኳ እንተ ዘይገበሩ (ህዝ 16:47)፡ ካብ ሰዶም ንላዕሊ ከም ዝረኸሱ ግና ከጠንቅቓ ኔርዎ።

እስራኤል “ኣመንዚራ” እያ (ህዝ 16:41)፡ መንፈሳዊ ዝሙት ፈፂማ እያ። ህዝቢ ኣምላኽ ካብቶኦም ብርኽሰቶም ህቡባት ዝነበሩ ንላዕሊ ርኹሳት ክበሃሉ ከመይ ከም ዘደንግፆም እሞ ሕሰብዎ።

እዚ ንእስራኤል ጥራይ ዘይኮነስ ንኹሉ ዘርኢ ሰብ እውን ሓድሽ ነገር እዩ፡፡ ኣብ ሮሜ 1:18–32፡ ጳውሎስ ኣብ ናይ'ዚ እዋን ጋዜጣታት ተመርኲስካ ክፅሓፉ ዝኽእሉ ነዊሕ ዝርዝር ክፍኣት ደቂ ሰብ ፅሒፉ እዩ፡፡ ጳውሎስ ናይ ኣህዛብ ሓጢኣት ክዝርዝር እንከሎ ኣብቶም ኣይሁድ ናይ ፀብለልትነት ስምዒት ንኽፈጥር ዝዓለመ ዘይኮነስ፡ ህዝቢ ኣምላኽ ኣብ መወዳእታኡ ርዝነት ሓጢኣቶም ምእንቲ ክግንዘቡ እዩ። ናታን ንዳዊት ክዛረቦ እንከሎ ተመሳሳሊ ነገር እዩ ጌሩ፡ ዛንታ ናይ ሓደ ሓንቲ በጊዕ ዝነበረቶ ሰብ እሞ ሓደ ሃብታም ሰብ ዝሰረቓ ነገሮ። እቲ ታሪኽ ኩራ ዳዊት “ኣዝዩ ነደደ” (2 ሳሙ 12:5)፡ ምኽንያቱ እቲ ምጉዳል ፍትሒ ግልፂ እዩ ኔሩ፡ ሽዑ ድማ ዳዊት ርእሱ ኣብቲ ዛንታ ንኽርኢ ናታን “እቲ ሰብኣይ ንስኻ ኢኻ” ኢሉ ክዛረብ ኣድለየ(2 ሳሙ 12:7)፡፡

መፅሓፍ ቅዱስ ብቐዳምነት ዝዛረቦ ነቲ ኣብ ወፃኢ ዘሎ ዓለም ዘይኮነስ ንህዝቢ ኣምላኽ ምዃኑ ምዝካር ኣዝዩ ኣገዳሲ እዩ፡፡ ናይ ካልኦት ሰባት ዘስካሕክሕ ሓጢኣት ኣብ ራእይ 13 ወይ 17 ክንርኢ እንከለና፡ ንዓናውን ኣብ ተመሳሳሊ ወፅመድ ከይንወድቕ ዘጠንቅቐና እዩ።