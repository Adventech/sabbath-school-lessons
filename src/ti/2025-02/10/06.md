---
title:  ቅድሚ ምፅኣት ዘሎ ፍርዲ
date:   05/06/2025
---

ኣብ ዳንኤል 7 ዘሎ ምርመራ ፍርዲ ነቲ ድሕረ መጋረጃ ዝግበር ብጨረፍታ ዘርኢ እዩ— እግዚኣብሄር ነቶም ምስኡ ኣብ ኪዳን ዝምድና ክነብሩ ዝደልዩ እንዳተበጀወ፡ ንፀገም ሓጢኣት ብኸመይ ከም ዝፈትሖን ምርኣይ ልቢ ዝማርኽ ዕድል እዩ።

`ነቲ ኣብ ዳንኤል 7:9, 10, 13, 14, 22, 26, ን 27 ዝተዋህበ ምርመራ ፍርዲ ኣንብቡ። ቀንዲ ቱኽረት እዚ ፍርዲ እንታይ እዩ? ኣብ መወዳእት ናይቲ መስርሕ ዝወሃብ ፍርዲ እንታይ እዩ? እዚ ብዛዕባ ትልሚ ምድሓን እንታይ ይነግረና?`

ዘርኢ ወዲ ሰብ ብእግዚኣብሔር ከም ዝፍረድ ብዙሕ ዘተሓታትት ኣይኮነን። መክ 12:14 “ኣምላኽሲ ንኹሉ ግብርን ……. ናብ ፍርዲ ኼምጽኦ እዩ።” የረጋግፀልና ከምኡውን ጳውሎስ ንሓድሕድና ክንፋረድ ከም ዘየድልየና ይነግረና፡ ምኽንያቱ፡ “ኲላትና ኣብ ቅድሚ መንበር ፍርዲ ኣምላኽ ደው ክንብል ኢና።” (ሮሜ 14:10)። እግዚኣብሄር መን ከም ዝድሕን ኮነ መን ከም ዝጠፍእ ንምፍላጥ ሰነድ ኣየድልዮን እዩ፡ መላእኽቲ ግና–ነቲ ናይ ምድሓን ትልሚ ኩሉ ግዜ ዝምርምርዎ (1 ጴጥ 1:12)– ሕቶ ክህልዎም ባህርያዊ እዩ። ንዓመፅ ሰይጣን መሰኻኽር እዮም ሲሶ መላእኽቲ ካብ ሰማይ ክስጎጉ እውን ርእዮም እዮም (ራእ12:4)— ሕጂ ኸኣ ኣምላኽ ናብ ህልውናኡ እዩ ዘምፅኣና ዘሎ። እግዚኣብሄር መፃሕፍቲ ከፊቱ ቅዱሳን ኩሉ ነገር ክርእዩ ፈቐደሎም።

ኣብርሃም ምእንቲ ሰዶምን ጎመራን ዝተማሕፀነሉ ታሪኽ— ናይ ፍርዲ መርኣያ—ብዛዕባ ፍርዲ ዓሚቕ ግንዛበ ዝህበና እዩ። ሓጢኣት ሰዶም ከም ዝተመርመረ ግልፂ እዩ፡ እግዚኣብሄር፡ ክፍኣት እታ ኸተማ፡ እቲ ኣብ ልዕሊኣ ዚግበር ጥርዓን ኣዝዩ ዓብዪ ካብ ምዃኑ ዝተላዕለ ዝና ከም ዝሃባ ይጠቅስ(ዘፍ 18:20)። ቅድሚ ጥፍኣተን ግና ሰዶምን ጎመራን ጥራይ ኣይነበራን ዝተመርመራ። እግዚኣብሄር እቲ ኣብቶም ሓጥኣን ዝገበሮ ውሳነ ብትኽክል ምግባሩን ዘይምግባሩን ኣብርሃም ምእንቲ ክምርምር በሪ ኸፈተሉ።

እዚ ከምዚ ኢሉ እንከሎ፡ ኣብ ዳን ኤል 7 ኣብ ማእከል ሰማያዊ ፍርዲ መን ተራእዩ “ወዲ ሰብ ዝመስል” እየሱስ (ዳን 7:13, ከም ኡውን ማቴ 20:28 ርአ) ፡ ናቱ ምምፃእ ጥራይ እዩ ምኽንያት ናይቲ ፍርዲ “ነቶም ናይ ልዑል ቅዱሳን ክሳዕ ዚወሀብ፣” (ዳን 7:22)። ንህዝቡ ኣብ ፍርዲ ዝሕግዞም ድማ ፍፁም ፅድቁ ጥራይ እዩ።

`ኣብ ቅድሚ እቲ ቅዱስ ኣቦና ኩሉ ሚስጥራትና ተቓሊዑ ደው ክንብል እሞ ሕሰብዎ። ኣብ እዋን ፍርዲ እቲ እንኮ ተስፋና እንታይ እዩ? (ናይ ዓርቢ ርአ)`