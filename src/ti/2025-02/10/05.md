---
title:  ፈራዲ ኹላ ዓለም
date:   04/06/2025
---

ቅድሚ ጥፍኣት ሰዶም፡ ኣብ ጎላጉል መምሬ ዝተፈፀመ ዘደንፁ ዛንታ ኣሎ፡፡ እግዚኣብሄር ብክልተ መላእኽቲ ተሰንዩ ንኣብርሃም ተገልፀሉ። ኣብርሃም ምስ ረኣዮም፡ ነዞም ሰማያውያን ኣጋይሽ ምስኡ ክምስሑ ዓደሞም፡ ኣብዚ ህሞት'ዚ ድማ እዩ እግዚኣብሄር ናብቲ ናይቲ መሲሕ ሓረግ ዝመርሕ ውሉድ ከም ዝህልዎም ዝተመባፅዓሎም። እየሱስ ድማ ብትኽክል ካብ ዘርኢ ኣብርሃም እዩ ተወሊዱ (ምስ ገላ 3:16 ኣነፃፅር)፡፡ ሽዑ ድማ እቲ ዛንታ ብቕፅበት ናብ ጉዳይ ናይቶም ኣብተን ከተማታት ዘለዉ ሓጥኣን ተሰጋገረ።

`ዘፍ 18:17–32 ኣንብቡ። ካብዘን ጥቕስታት ብዛዕባ ባህሪ ኣምላኽን ብዛዕባ'ቲ ኣብ መወዳእታ ምስቲ ኣብ ዓለምና ዘሎ እከይ ዝገብሮ ዝሓዞ ትልሚ እንታይ ንማሃር?`

እግዚኣብሄር ክትንትነልና ግዴታ የብሉን፡ ኮይኑ ግና ሃቐናኡን ትልሙን ካብ ደቂ ሰብ ክኽውሎ ኣይደልን እዩ። " እግዚኣብሄር ኣምላኽሲ ምስጢሩ ንባሮቱ ነብያት ከይገለጸሎም፣ ገለ እኳ ኣይገብርን እዩ።" ይብለና ነብዪ ኣሞፅ (አሞፅ 3: 7)፡፡

እግዚኣብሄር ንሶዶምን ጎመራን ቅድሚ ምጥፋኡ፡ ብዛዕባቲ ዝኸውን ነገር፡ ማለት ብዛዕባ እቲ ኣብ ቀረባ እዋን ዝኸውን እሞ ምስክር ክኸውን ትፅቢት ዝግበረሉ ንኣብርሃም ምሕባር እቲ ብሕታዊ ቅኑዕ ነገር እዩ ይብል።.

እግዚኣብሄር ምስ ኣብርሃም ክፀንሕ እንከሎ እቶም ክልተ መላእኽቲ ግና መጠንቀቕታኦም ንዝሰምዑ ንኽወፁ ክፅውዑ ናብተን ሓጥኣን ከተማታት ከዱ። ማንም ሰብ ብዛዕባ እቶም ኣብተን ዳሕረዎት መዓልታት ተመሳሳሊ ዕማም ዝፍፅሙ ትንቢታዊ መላእኽቲ ከይሓሰበ ክተርፍ ኣይክእልን፡ ንሱ ድማ ነቶም ኣብ ባቢሎን ዝነብሩ ህዝቢ ኣምላኽ ካብኣ ክወፁ ዝፅውዑ እዩ (ራእ 14፡6-12, ራእ 18፡1-4)። እቲ ናይ መወዳእታ መጠንቀቕታ ክንገር እንከሎ፡ እግዚኣብሄር ምስ ኣብርሃም ብዛዕባ’ቲ ዝኸውን ይመያየጥ ነበረ፡ ብፍቓዱ ድማ ርእሱ ንሕቶ ናይቲ ኣበው ኣቃልዐ። “ንጻድቕ ምስቲ ረሲእ ምቕታል ከምዚ ዝበለ ነገር ምግባርሲ ኻባካ ይርሓቕ፡ እቲ ጻድቕ ከምቲ ረሲእ ኪኸውንሲ፡ ኻባኻ ይርሓቕ። እቲ ፈራድ ኲላ ምድርስ ፍትሒዶ ኣየውጽእን እዩ፧ በለ።” (ዘፍ 18:25)። ኣብርሃም ጉዳይ ሰዶም ጥራይ ኣይኮነስ ባህሪ ኣምላኽ’ውን እዩ ዝምርምር ዘሎ። ብተመሳሳሊ፡ መወዳእታ ቅድሚ ምዃኑ፡ እግዚኣብሄር ናብዛ ምድሪ ሓዊ ቅድሚ ምውራዱ መፃሕፍቲ ሰማይ ገንፂሉ ነቲ መርትዖ ክንምርምሮ ክፈቕደልና እዩ (ራእ20:4, 11–15) ። እዚ ኸኣ፡ እቲ ሕጂ ዘይተመለሱ ዘለዉ ብዙሓት ሕቶታት ንኽምለሱ ሽሕ ዓመት ክወሃበና እዩ።

`ጎይታ ኣብ ልዕሊ እቶም ዝጠፍኡ ናይ መወዳእታ ፍርዲ ቅድሚ ምውራዱ፡ ንመንን ስለምንታይን ከም ዝኸውን ክንግንዘብ ሽሕ ዓመት ክህበና እዩ። እዚ ብዛዕባ ባህሪኡን ከምኡውን ብዛዕባ እቲ ብፍጡራቱ ንኽምርመር ማዕረ ክንደይ ግልፂ ምዃኑን እንታይ ይነግረና—ህልውናኦም ምሉእ ብምሉእ ኣብኡ ዝምርኮሱ ሰባት—ነዞም ሓቅታት ንምፍላጥ ድማ ምንም መሰል ዘይብሎም?`