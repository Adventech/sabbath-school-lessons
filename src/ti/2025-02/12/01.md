---
title:  ኣመትቲ
date:   14/06/2025
---

### ነዚ ሰሙን ዝፅንዑ ጥቕስታት

ዳን 2:31–45; ዳን 3:1–12, 17, 18; ራእ 13:11–17; ሮሜ 1:18–25; ግብ ሃዋ 12:1–17; ማቴ 12:9–14።

> <p>ዝፅናዕ ጥቕሲ</p>
> “ ኣምላኽሲ መንፈስ ሓይልን ፍቕርን ቅጽዓትን እምበር፡ መንፈስ ፍርሃት ኣይሃበናን እሞ፡" (2ይ ጢሞ 1: 6-7)፡፡

ኣብዚ ሰሙን፡ ብዛዕባ ናይ መወዳእታ እዋን ፍፃመታት ብዘገርም ዝርዝር ዘተምብሁ ክልተ ናይ መፅሓፍ ቅዱስ ዛንታታት ክንርኢ ኢና።

መጀመርታ፡ ነቲ ኣብ ራእይ 13 ተገሊፁ ዘሎ ጉዳይ ብንፁር ዝገልፅ ናይ ሲድራቕ ሚሳቕን ኣበድኔጎን ዛንታ ክንምርምር ኢና። ብድሕርዚ ድማ ናብቲ ናይቶም ናይ ቀደም ክርስትያናት ተመኩሮ እንረኽበሉን ነቲ ካብ ሕጂ ጀሚሩ ክሳዕ ምፅኣት ክርስቶስ ዝኸውን ንምፅባይ ንምርዳእ ክሕግዘና ዝኽእል ናብ ሓድሽ ኪዳን ክንምለስ ኢና።

ክልቲኦም ኣብነታት ዘገርም ትብዓት ዘጉልሑን ከምኡውን ኣብ ትሕቲ እቶም ፈተንቲ ዝበሃሉ ኲነታት ናይ እምሮ ሰላም ንምርካብ መፍትሒ ዘበጅዉን እዮም።

ብተደጋጋሚ፡ እየሱስ ከምዚ ይብል “ኣይትፍርሑ” ከምኡውን “ስለምንታይ ትጭነቑ?”። ናይ ትንቢት ማእከል ክርስቶስ ምዃኑ ምዝካር ኣገዳሲ እዩ፡ ስለዝኾነ ኸኣ ኣብ መላእ እቶም ናይ መወዳእታ ህሞት ታሪኽ ምድሪ ዝገልፁ ትዕይንትታት መደምደምታ ክንረክብ ክንክእል ኣለና። “ልብኹም ኣይሸበር። ብኣምላኽ እመኑ ብኣይውን እመኑ።"(ዮሃ 14:1)።

ብኻልእ ኣበሃህላ፡ እወ፡ ናይ ፍፃሜ ግዜ ክስተታት ነቶም ንኣምላኽ እሙናት ክኾኑ ዝደልዩ ከበድትን ፈተንትን ክኾኖም እዩ። ኣብ መወዳእታ ግና፡ ነዞም ክስተታት ብተስፋ እምበር ብፍርሒ ክንርእዮም የብልናን።