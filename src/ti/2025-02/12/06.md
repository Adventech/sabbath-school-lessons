---
title:  ማሕተም እቲ ኣራዊት
date:   19/06/2025
---

ዓመታት ምስ ሓለፉ፡ ናይ ፍፃመ ክስተታት፡ ከም ናይ ሞት ኣዋጅን ምልክት እቲ ኣራዊት ኣስገዳድን ገና ኣይተኸስቱን ዘለዉ፡ ገለ ሰባት ድማ ብዛዕባቲ ናይ ፍፃመ ዘመን ክስተታት ዘለና ትንታነ ዘይምእማን ኣርኣዩ፡ ወረ ገለስ ተጠራጢሮም እዮም፡ እዚ ኸኣ ቀዳማዊት ሰንበትን እሁድን ቀንዲ ጉዳይ ናይቲ ቅልስ ምዃነን ከይተረፈ እዩ።

መፅሓፈ ራእይ ዮሃንስ ግልፂ እዩ፡ ወይ ንፈጣሪ ክነምልኽ ኢና ወይ ድማ ነቲ ኣራዊትን ንምስሉን ክነምልኽ ኢና። ከምኡውን እታ ሻብዓይቲ መዓልቲ ሰንበት መሰረታዊ ምልክት ስለ ዝኾነት— ናብ ኤደን ምልስ ኢልና (ዘፍ 2:1–3 ርአ)— እግዚኣብሄር ከም ፈጣሪ ርኢና፡ ኣብቲ ንፈጣሪ ናይ ምምላኽ ጉዳይ፡ ሰንበት ሕመረት ምዃና ዘገርም ኣይኮነን። ብተወሳኺውን እቲ ኣራዊት ባዕሉ ነታ መፅሓፍ ቅዱሳዊት ትእዛዝ ሰንበት ናብ እሁድ ዝቐየረ ምዃኑ ዘገርም ኣይኮነን፡ እዚ ኸኣ ኣብ መፅሓፍ ቅዱስ ዝርከብ ኣይኮነን። ነዚ ከም ድሕረ ባይታ ኣብ ኣእምሮና ሒዝና፡ እቲ ናይ ሰንበትን(ቀዳማዊት ሰንበት) እሁድን ምስቲ ናይ ኣምልኾ ጉዳይ ተተሓሒዙ—ደጊሙ፡ ወይ ፈጣሪ(ራእ 14:6, 7 ርአ) ወይ ከኣ እቲ ኣራዊት ምምላኽ—ዝብል ትርጉም ይህቦ። ከምኡውን ኣብ ሓድሽ ኪዳን ነታ ሻብዓይቲ መዓልቲ ሰንበት ምስ ሰብኣዊ ሕጊ ዝእምት ኣሎ እዩ።

`ነዞም ጥቕስታት ኣንብቦም፡ (ማቴ 12:9–14, ዮሃ5:1–16)። እቶም መራሕቲ ሃይማኖት ንእየሱስ ክቐትሉሉ ዝደለዩ ምኽንያት እንታይ እዩ?`

ኣብ ማቴዎስ 12፡ ድሕርቲ እየሱስ ነቲ ኢዱ ዝደረቐት ሰብኣይ ብሰንበት ምፍዋሱ፡ (ማቴ 12:9–13)፡ እቶም መራሕቲ ሃይማኖት ብኸመይ መለሱሉ? “ፈሪሳውያን ግና ምስ ወጹ፡ ከመይ ገይሮም ከም ዜጥፍእዎ ተማኸሩ።” (ማቴ 12:14)። ሞት ብምኽንያት ሻብዐይቲ መዓልቲ ሰንበት? ኣብ ዮሃ 5:1–16፡ ብሻብዐይቲ መዓልቲ ተኣምራዊ ፈውሲ ምስ ተገብረ፡ እቶም መራሕቲ “ከምኡ ኸኣ ነቲ ጽቡቕ ግብርኹም ርእዮም፡ ኣብ ሰማያት ንዘሎ ኣቦኹም ምእንቲ ኼመስግንዎ፡ ብርሃንኩም ኣብ ቅድሚ ሰብ ይብራህ።” (ዮሃ 5:16)።

ሞት ብሰንኪ ትውፊት ደቂ ሰባት (ኣብ መጽሓፍ ቅዱስ ብሰንበት ምፍዋስ ዝኸልከለ ነገር የለን፡ ልክዕ ከምቲ ኣብ መጽሓፍ ቅዱስ ንሰንበት ኣብ ክንዲ ሰንበት ዘቐመጦ ነገር የለን) ኣንጻር ሻብዓይቲ መዓልቲ ሰንበት? ኣብዚ ምስ እየሱስ ዘሎ ፍሉይ ጉዳይ ምስቲ ኣብ ናይ መወዳእታ ፍጻመታት ሓደ እኳ እንተዘይኮነ፡ እኹል ቅርበት ኣለዎ፡ ሕጊ ሰብ ኣንጻር ሕጊ ኣምላኽ፡ ኣብ ክልቲኡ ድማ፡ እቲ ዘካትዕ ሕጊ ኣብ ዙርያ መጽሓፍ ቅዱሳዊ ሰንበት ዘማእከለ’ዩ።

`ምእንቲ ሓንቲ ሕጊ ኣምላኽ ሙማት? ከመይ ኢሉ’ዩ ሓደ ሰብ ካብኡ ንኽወፅእ መገዲ ብቐሊሉ ከመሳምሰሉ ዝኽእል?`