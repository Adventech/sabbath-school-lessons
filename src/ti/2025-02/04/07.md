---
title:  ተወሳኺ ፅንዓት
date:   25/04/2025
---

ኢሳ 44:24–45:13።

“በቢቑሩብ፡ ኣብ መጀመርታ ብሚስጥርን ሰላሕታን፡ እንዳሓየለ ምስ ከደን ናይ ሰባት ኣእምሮ ምስ ተቖፃፀረን ድማ ብጋህዲ “ ናይ ርኽሰት ሚስጥር” መስሑትን ትዕቢትን ዕዮኡ ንቕድሚት ከሰጉሞ እዩ። ዳርጋ ከይተፈልጠ ኸኣ ናይ ኣረማውያን ልማድ ናብ ቤተ ክርስትያን መእተዊ መገዲ ረኸበ። ናይ ምስምስን ምውልዋልን መንፈስ ንዝተወሰነ ግዜ በቲ ቤተ ክርስትያን ኣብ ትሕቲ ኣረማውነት ዝተፃወረቶ ሓያል ስደት ተዓግተ። ስድ ኣብቅዐ ግና፡ ክርስትና ናብ ኣብያተ-ፍርድን ቤተ መንግስታት ነገስታትን ኣተወ፡ ነቲ ትሑት ምቕሉልነት ክርስቶስን ሃዋርያትን ምእንቲ ከንቱ ክብርን ኩርዓትን ናይ ኣረማውያን ካህናት ለወጠቶ፡ ኣብ ቦታ ጠለባት ኣምላኽ ድማ ብሰብኣዊ ሓሳባትን ትውፊታትን ተለወጠ። እቲ ስማዊ ዝኾነ ምልዋጥ ቁስጣንጢኖስ፡ ኣብ መጀመርታታት ራብዓይ ክፍለ ዘመን፡ ዓብዪ ሓጎስ ኣኸቲሉ ነበረ፡ ዓለም ድማ ፅድቂ ብዝመስል ተሸፊና ናብ ቤተ ክርስትያን ኣተወት። ናይ ግዕዝይና ዕዮ ኸኣ ብፍጥነት ተዛመተ። ኣረማውነት፡ ዝጠፍአ እንተ መሰለ’ውን፡ ሰዓሪ ኾነ። መንፈሳ ድማ ንቤተ ክርስትያን ተቖፃፀራ። ኣስተምህሮኣን፡ ፅንብላታን ጥንቆላኣን ምስ እምነትን ኣምልኾን እቶም ሰዓብቲ ክርስቶስ ዝበሃሉ ተወሃሃደ።”—Ellen G. White, The Great Controversy, pp. 49, 50.

ምስቲ ኣብ መወዳእታ ናይ ረቡዕ ትምህርቲ ዘሎ ሕቶ፡ ብፍላይ ድማ ኣብዚ ምፅናሕና ኣብ ዝነውሓሉ እዋን፡ ነቲ “ናይ ክርስቶስን ሃዋርያትን ትሕትናን ምቕሉልነትን” በቲ ከንቱ ክብርን ኩርዓትን ሞሳን፡ ፈተናታት ዓለምን ምልዋጥና ኩልና ኣብ ሓደጋዶ ኣይኮንናን ዘለና? ኣይኮንናን ኢልና ንሓስብ እንተ ኾይንና፡ ንርእስና ኢና ነታልል ዘለና።

**መመያየጢ ሕቶታት:**

`እግዚኣብሄር ንህዝቡ ናብ ባቢሎን ምስ ኣውፅኦም፡ ኣዝዩ ዘሰቁ እዋን እዩ ኔሩ። ኣብርሃም ነዛ ምድሪ ብርሃን ዝኸውን ናይ ቃል ኪዳን ህዝቢ ንኸቕውም ካብ ከለድያ ተፀዊዑ፡ ሕጂ ግና ብመቑህ እዮም ተወሲዶም። ኣብ እዋን ምርኮኦም፡ እሙናት እንተ ዝነብሩ እንታይ ከም ዝኸውን ኣርኣዮም። ናቡከደናፆር፡ እቲ ርእሲ ናይታ ኣንፃር ኣምላኽ ዝኾነት ስርዓት፡ ናብ ክርስቶስ መፀ። (ዳን 4)።`

`ኣብ መወዳእታ ምርኮኦም እግዚኣብሄር ንህዝቡ ካብ ባቢሎን ፈቲሑ ናብ ምድሪ ተስፋ ብምምላስ ከም ምሳሌ ክርስቶስ ኮይኑ ከገልግል ንጉስ ፋርስ የተንስኦ። ቂሮስ እስራኤላዊ ኣይነበረን፣ ምስናይዚ ግን እግዚኣብሄር ነቶም ናይ ቃል ኪዳን ህዝቢ ኣምላኽ ናብ ኢየሩሳሌም ክመልሶም ከሎ ነቲ መደብ ድሕነት ንዓለም ከርኢ መሪፅዎ። እግዚኣብሄር ንደቂ ሰባት ብኸመይ ከም ዚርእዮም፡ ሕጂ ዕላማታቱ ንምፍፃም ካብ እስራኤል ወፃኢ ንዘለዉ ሰባት ይጥቀም ምንባሩ እንታይ ትምህርቲ ኽንረክብ ንኽእል?`

`ኣብ ባቢሎን ዘይክንህሉ ንኽእል ኢና፡ ባቢሎን ግና ክንደይ እዩ ኣብ ውሽጥና ዘሎ? ነዚ ፀገም እዚ ብኸመይ ነለልዮ፡ ደሓር ከኣ፡ ብኸመይ ክንልወጥ ንኽእል?`