---
title:  ብርሃን ንኣህዛብ
date:   24/04/2025
---

እቲ ኣምላኽ ንሃገረ እስራኤል ዝመስረተሉ ቀንዲ ዕላማ ነቲ ዝተረፈ ክፍሊ ዓለም ንምኹናን ዘይኮነስ፡ ንምድሓን እዩ። ብርግፅ፡ መብዛሕትና ምስ ቅዱስ ባህሪ ኣብ እንፋጠተሉ እዋን ውግዘት እዩ ዝስምዓና፡ ስለዚ ህልውና እስራኤል ነቶም ኣብ ዙርያኦም ዝነበራ ሃገራት ሓጢኣትን ስስዐን ጎሊሑ ንኽርአ ጠቒሙ እዩ። ምስ ኣምላኽ ተሳንዮም ዝነብሩ ኣመንቲ ቅዱስ ባህሪ እዮም ዘርእዩ፡ እዚ ድማ ብባህሪኡ ናብ ምእማን ዝመርሕ እዩ። ከምቲ ግቡእ፡ ህይወት ናይቶም “ትእዛዝ ኣምላኽ ዝሕልዉ” ራእ 14፡12 ባህሪኡ ከርእይ ኣለዎ።

ይኹንምበር፡ እስራኤላውያን ከምቲ ዝግባእ እንተ ዝመላለሱን እቲ ዝተነግሮም እንተ ዝገብሩን፡ ኣህዛብ ብዛዕባ ኣምላኾም ንኽፈልጡ ብምድላይ ናብኣቶም ብሰላም ምመፁ ኔሮም። ኣዝዩ ዘሕዝን ግና፡ ናይ ባቢሎናውያን ምርኮ ምስ ኮነ እተን ሃገራት ጦርነት ክኸፍታ እየን መፂአን።

እቲ ናይ መወዳእታ መርኣያ ባህርያት ኣምላኽ ብርግፅ የሱስ እዩ ነይሩ፣ እዚ ኸኣ እቲ እንኮ ፍፁም ዘርኣዮ ሰብ እዩ። እቲ ብርግፅ ንልብታት ምእማን ዘምፅአ ፍፁም ኣብነቱ ግን ከም ዕድመ ተሓሊኑ ነበረ። (ዮሃ3:16–21 ርአ)።

እቲ ዝለዓለ ዕላማ ምምስራት ሃገረ እስራኤል ምስቲ ዕላማ ኣምላኽ ኣብ ምምስራት ቤተ ክርስቲያን ተመሳሳሊ እዩ ፡ ህዝቡ ተጠቂሙ ንሓጥኣን ናብ ክርስቶስ ንምምራኽ እዩ። ጻውዒት መልእኽቲ ሰለስተ መላእኽቲ ብቤተ ክርስቲያኑ ኣቢሉ ዝበፅሕ፡ ንዝተመረፁ ውሑዳት ዘይኮነስ “ኣህዛብን፡ ዓሌታትን፡ ቋንቋታትን፡ ህዝብታትን” (ራእ14:6)። ራእ 18:1 ቅድሚ ዳግማይ ምፅኣት ክርስቶስ መላእ ዓለም ብኽብሪ ኣምላኽ ከም እትበርህ ይትንበ።

**እዘን ስዒበን ዘለዋ ጥቕስታት ብዛዕባቲ ኣምላኽ ነቶም ኣብ ዓለም ዘለዉ ህዝቡ ዘለዎ ሓሳብ እንታይ ይምህራና? ነዘን መትከላትከ ብኸመይ ኢና ንባዕልና ክነውዕለን እንኽእል?**

`ዘሁ 14:17–21`

`ኢሳ 42:6, ኢሳ 49:6, ኢሳ 60:3`

`ራእ 18:1–4`

`ደጊምኩም ራእ 18:1–4 ኣንብቡ፡ ፃውዒት “ህዝበይ”;፡ ህዝቢ ኣምላኽ ምዃኑ እዩ፡ ካብ ባቢሎን ምውፃእ እዩ። እዚ ከመይ ኢሉ እዩ ክኸውን? ብኻልእ ኣባህላ፡ ከመይ ጌርና ኢና፡ ባቢሎን ዘይኮነት ቤተ ክርስትያን ከም ምዃንና መጠን፡ ነቶም ገና ኣብ ባቢሎን ዘለዉ ህዝቢ ኣምላኽ ንኽንፅውዕ ኣምላኽ ክጥቀመልና ዝኽእል?`