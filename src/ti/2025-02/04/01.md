---
title:  "እተን ሃገራት: 1ይ ክፋል"
date:   19/04/2025
---

### ነዚ ሰሙን ዝፅንዑ ጥቕስታ

ዘፍ. 10:1–12, ዘፍ 12:1–9, 1 ሳሙ 8:4–18, ማቴ 20:25–28, ራእ 18:1–4።

> <p>ዝፅናዕ ጥቕሲ</p>
> “ኵላቶም ኣህዛብን ወገናትን ቋንቋታትን ኪገልግልዎስ፣ ግዝኣትን ክብርን መንግስትን ንእኡ ተዋህቦ። ግዝኣቱ ዘይሐልፍ ዘለኣለማዊ ግዝኣት እዩ፣ መንግስቱውን ከቶ ኣይክትጠፍእን እያ።” (ዳን 7:14)።

መፅሓፈ ራእይ ዮሃንስ ኣምላኽ ንዝወደቐት ዓለም ዝህቦ መፍትሒ ዘርኢ እዩ። ኣብ መወዳእታ ምዕራፋቱ፡ ናብታ ኦም ህይወት ናይ ምምላስ ፍቓድ ተሓዲሱ፡ መርገም ተላዒሉ፡ ንሕና ድማ ናብ ህልውና እግዚኣብሄር ዳግማይ ክንኣቱ ተፈቒዱልና እዩ። ራእይ ብገለ መገዲ፡ ግልባጥ መፅሓፍ ዘፍጥረት እዩ፡ ስለዚ ድማ እዩ ዘፍጥረት እቶም ኣብ ዓለም ዝረኣዩ ፀገማት ብኸመይ ከም ዝማዕበሉ ንምርዳእ ዕዙዝ ኣገዳስነት ክህልዎ ዝኽእል።

ሓደ ካብቶም ቀንዲ ጉዳያት ዳንኤልን ራእይን ዓለማዊ መንግስታት እዮም፡ ነዛ ዋንነታ ናይ ኣምላኽ ዝኾነት ፕላኔት ንምቁፅፃር ዝግበር ተኸታታሊ ሰብኣዊ ሃቐናታት ኣሎ፡ እዚ ሓደ መዓልቲ ዝኸውን እዩ— እዚ ዘሰንብድ ናይ ሓጢኣትን ዓመፅን ፍፃመ ንዘልኣለም ምስ ተኸምበተ ድማ — ኣብ መወዳእታኡ ብፅድቂ ክመሓደር እዩ።

ናብዚ ኩነታ ዝመርሕ ኣዝዩ ነዊሕ መስርሕ ኮይኑ፡ ንኣሽሓት ዓመታት ዝቐፀለ ናይ ደቂ ሰባት ናይ ዓርሰ-ምሕደራ ፈተነ ዝሽፍን እዩ። ፈፂሞም ሰሪሖም ኣይፈልጡን እዮም፡ እቶም ዝለዓለ ርእዮተ ዓለም ዝገልፁ ከይተረፉ እውን ወትሩ ጎዶሎ እዮም፡ መብዛሕትኡ ግዜ ድማ ኣዝዩም እዮም ዝጋገዩ። መብዛሕትኡ ታሪኽ ወዲ ሰብ ኣብ ኩሉ መዋእል ናይ ትራጀዲ ፀብፃብ ጥራይ እዩ፡ እዚ ድማ እዞም ዝወደቑ ስርዓታት ኣብ ልዕሌና ዘምፅእዎ እዩ። እዚ ድማ ክሳዕ እታ “ዘልኣለማዊት መንግስቲ” (ዳን 7፡27) ኣምላኽ ኣብ መወዳእታ እትመፅእ እንዳኸፍአ ክኸይድ እዩ።