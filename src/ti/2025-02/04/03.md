---
title:  ፃውዒት ኣብርሃም
date:   21/04/2025
---

ኣብ ዓስራይ ምዕራፍ መፅሓፈ ዘፍጥረት፡ ናይ ብዙሓት ሃገራት ውልደት ኢና እንምልከት፡። እቲ 'goyim' ዝብል ቃል መብዛሕትኡ ግዜ "ሃገራት" ተባሂሉ ዝትርጎም፡ ኣህዛብ ክበሃል እውን ይኽእል። ዘፍጥረት 10 ደቂ ሰብ ንምድሪ ብቦታታትን፡ ቋንቋን፡ ቤተ ሰብን ከምኡውን "ሃገራትን" ከም ዝኸፋፈልዋ ይዛረብ፡፡ (ዘፍ 10:5; ከምኡውን ራእ 14:6 ርአ)።

እዚ ፅንሰ ሓሳብ ዳርጋ ምስ ተኣታተወ፡ ኣምላኽ ንኣብርሃም ካብ ሓንቲ ካብተን ሃገራት ንኽወፅእን ካብቲ ዝውክልኦን ንኽፍለን ፀውዖ፡፡

`ዘፍ 12:1–9 ኣንብቡ። ስለምንታይ እዩ ኣምላኽ ካብ ትውልዲ ዓዱ ንኽወፅእ ንኣብራም(ደሓር ኣብርሃም ዝተባህለ) ፀዊዕዎ?`

እግዚኣብሄር ብኣብርሃም ጌሩ ምስ መንግስታት ዓለም እትነፃፀር ሃገር ከቕውም ሓሰበ። ካብ ኣምላኽ ወፃኢ ድማ ካልእ ንጉስ ክህልዎም ኣይተመደበሎምን። እቲ ህዝቢ ድማ ደቂ ሰብ ናብ ፈጣሪኦም እንተ ተመሊሶም እንታይ ከም ዝመስል ከርኢ ኔርዎ፡፡ እስራኤል ዝተዋቐረትን ን“ ‘ዓሌታት ኩላ ምድሪ ” (ዘፍ 12:3) ንበረኸት ምእንቲ ኽትከውን እዩ። ኣምላኽ ምናልባት ቅድሚ ማይ ኣይሂ ኣትሒዙ ቅድሚኡ ኣብ ምድሪ ተራእዩ ዘይፈልጥ ብርሃንን ሓለፋታትን ኣፍሰሰሎም፡፡

`ዘዳ 4:5–9 ኣንብቡ። ፍፃመ ናይቲ ኣምላኽ ንኣብርሃም ዝኣተወሉ መብፅዓ ዝነበረት ሃገር፡ ኣምላኽ ንደቂ ኣብርሃም እንታይ እዩ ኢልዎም?`

እዚ ኣብ ሓደ ሕብረተሰብ ዝምስክር ሓደ ውልቀ ሰብ ኣይነበረን፤ እዚ ምስ ኣምላኽ ብሓባርን ብምትሕብባርን ክብሪ ባህርያቱ ከርኢ ዝኽእል ምሉእ ህዝቢ እዩ ነይሩ። ኣብ’ቲ ዝተዛረቦም ቃላት’ውን ኣስተውዕል፡ ኣምላኽ ዝሃቦም “ሕግታትን ፍርድታትን” ጥራይ ዘይኮነስ፡ ኔሩ፡እንታይ ድኣ እቲ ናታቶም ንዕኡ ምሕላዎም ነተን ካልኦት ሃገራት "እዚ ዓብዪ ህዝቢ እዚ ብሓቂ ፈላጥን ኣስተውዓል ህዝቢ እዩ" (ዘዳ 4፡6) ንኽብሉ ስለ ዝገብሮም እውን እዩ። እቲ ነቲ ህዝቢ ዝተዋህቦ ሓቂ ክንዲ ዝደለየ ዘገርም ይንበር፡ ክነብሩሉ ዘይምኽኣሎም፡ ዘይምእዛዞም፡ ኣብ ክንዲ በረኸት መርገም፡ ኣብ ክንዲ ህይወትድማ ሞት ከምፅኣሎም እዩ።

`ነዚ ሓቅታት እዚ ምፍላጡ ጥራይ ዘይኮነስ ምእዛዝ እውን ዝብል ተመሳሳሊ መምርሒ፡ ሎሚ ከም መጠን ኣድቬንቲስታውያን ብኸመይ እዩ ዝምልከተና?`