---
title:  ፋሲካ
date:   28/07/2025
---

`ዘፀ 12:1–20 ኣንብቡ። እስራኤል ካብ ግብፂ ቅድሚ ምውፃኦም እግዚኣብሂር ክመይ ዝበለ ንፁር መምርሒ ንሙሴን ኣሮንን ሃቦም?`

ሓደ ሰብ ኣምላኽ ንሙሴን ንኣሮንን ብዛዕባ እቲ ካብ ግብፂ ምውፃእ ብኸመይ ከም ዝምደብ መምርሒ ክህቦም ትፅቢት ክገብር ይኽእል እዩ: ማለት ንምህዳም ብኸመይ ምድላው ከም ዝገብሩ ብፍላይ ንኣረጋውያን: ንኣሽቱ ቆልዑ ንዘለወን ኣዴታት: እንስሳታት ወዘተ። የግዳስ፡ መምርሒ ኣምላኽ ዜገርም እዩ፦ ፋስጋ ብኸመይ ከም ዘብዕልዎ እዩ ነጊርዎም። ብኻልእ ኣዘራርባ እቲ ትኹረት ነቲ ክብጀዎም ዝሓሰበ ጐይታ ምምላኽ እዩ። ካልእ ኩሉ ኣብ ግዚኡ ዝስዕብ እዩ።

ነፍሲ ወከፍ ስድራቤት ሓደ ገንሸል ከዳሉ ነበሮ፡ ዝባኽን ነገር ድማ የለን። ኩሉ ሰብ ብፅሒቱ ክበልዕ ነበሮ፡ እታ ስድራቤት ንብምሉኡ እቲ ገንሸል ክትበልዖ እንተዘይክኢላ ድማ ምስ ካልእ ስድራቤት ብሓባር ክበልዕዎ ነበሮም።

`ዘፀ 12፡13, 14 ኣንብቡ። እቲ ናይ መወዳእታ መዓት ምስ መፀ ጐይታ እንታይ ክገብረሎም እዩ? እዚ ዅሉ እንታይ እዩ ዘመልክት?`

ዘፀኣት ዓመት ዓመት ብስሩዕ ክበዓል ነይርዎ፡ ከም ዝኽሪ ሕሉፍ ፍፃመ ናይቲ ኣምላኽ ንኣቦታቶም ዝገበሮ ጥራይ ዘይኮነስ፡ ከም ጭቡጥነት ናይቲ ኣምላኽ ንህሉው ወለዶ ሓራ ዘውፅእ ተግባር። እዚ ንነፍሲ ወከፍ ጉጅለ ሓድሽ ተመክሮ ክኸውን ነይርዎ።

ፍቕዲ 12ን 13ን ትርጉም ፋሲካ እዮም ዝገልፁ፦ እቲ መለኮታዊ ፍርዲ ጥፍኣት ንእስራኤላውያን “ክሓልፎም” እዩ፡ በዚ ኸምዚ ድማ፡ “ፋስጋ” ከብዕልዎ ነበሮም። እዛ ቃል እዚኣ፡ “ሕሉፍ’ን “ኣብቅዐ’ን ካብ ዝብላ ክልተ ቃላት እተዋሃሃደት እያ፡ ምኽንያቱ እቲ ጥፍኣት ነቲ ብደም እቲ ገንሸል ምልክት ህይወትን ድሕነትን ዝተለጠፈሉ ኣባይቲ እስራኤላውያን “ሓሊፉ” እዩ። ብቋንቋ እብራይስጢ፡ ስም ፋሲካ Pesach, እዩ፡ “ምሕላፍ” ዝብል ትርጕም ዘለዎ ግሲ እዩ።

በዓል ፋሲካ ንነፍሲ ወከፍ እስራኤላዊ ነቲ እግዚኣብሄር ኣብ ክንዲ ህዝቡ ዝገበሮ ሓያልን ግብሪ ፀጋ ንምዝኽኻር እዩ ነይሩ። እዚ በዓል እዚ ሃገራዊ መንነቶም ንምውሓስን ሃይማኖታዊ እምነቶም ንምሕታምን ሓጊዙ እዩ።

`ስለምንታይ እዩ ኩሉ ግዜ ነቲ ኣምላኽ ኣብ ዝሓለፈ ዝገበረልካ ሰናይ ምዝካርን ኣብ መፃኢ ፅቡቕ ከም ዝገብረልካ ምትእምማንን ኣገዳሲ ዝገብሮ?`