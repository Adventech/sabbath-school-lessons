---
title:  ሽግ ምትሕልላፍ
date:   30/07/2025
---

እቲ ፀሓፊ መዝሙር ደቅና ንኣምላኽን ፍቕራዊ ሓልዮቱን ከመይ ጌሮም ክፈልጥዎ ከም ዝኽእሉን ይገልፅ፡ “ካብ ወልዶ ንወለዶ ግብርታትካ ይንእዱ፣ ስልጡን ተግባርካውን የውርዩ።” (መዝ145:4) ። ሓንቲ ስድራ ንኻልእ ስድራ ብዛዕባ እግዚኣብሄርን ብዛዕባ ድንቂ ተግባራቱን ብዛዕባ ትምህርቱን ክዛረባ ይግባእ፡ እዚ ኹሉ ድማ መፅሓፍ ቅዱሳዊ ፍልጠት ናብ ካልእ ወለዶ ንምትሕልላፍ እዩ።

`ዘፀ 12፡24–28 ኣንብቡ። ኣብዚ ከመይ ዝበለ ኣገዳሲ ነጥቢ እዩ ቀሪቡ ዘሎ?`

ወለዲ ኣብ እስራኤል ቀዳሞት መምህራን ስለ ዝነበሩ፡ ንደቆም ዛንታ ዘፀኣት ክነግሩዎም ኔርዎም። ቅድሚ ነዊሕ እዋን ዘጋጠመ እኳ እንተኾነ፡ ከም ሕሉፍ ታሪኻዊ ፍፃሜ ጥራይ ክዝንቶ ዘይኮነስ፡ ከም ናይ ገዛእ ርእሶም ተመኩሮ ክቐርብ ኔርዎ። ነዚ በዓል ብምኽባር ምስ ኣቦታቶም ክላለዩ ነበሮም፡ እቲ ታሪኽ ድማ ዳግማይ ክነብርን ክውን ክኸውንን ነበሮ። እቲ ኣቦ፡ “ኣብ ግብፅ ኔረ፡ ስዕረት ኣማልኽቲ ግብፅን ኣብ ልዕሊ ግብፂ ዝወረደ መዓትን ርእየ፡ ሓራ ድማ ወፃእኩ” ይብል ነበረ። ኣብ መፅሓፍ ዘፀኣት ሓደ ወለዲ ብዛዕባ ፋስጋ ዝምልከት ሕቶ ደቆም ብኸመይ ክምልሱ ከም ዘለዎም ክልተ ግዜ ተሰሪዑ ኣሎ (ዘዳ 6፡6-8ን ዘፀኣት 13፡14-16ን ርአ)።

እስራኤላውያን ካብ ግብፂ ሓራ ምውፅኦም ከብዕሉ ክንገሮም እንከሎ ገና ኣብ ግብፂ ምንባሮም ምግንዛብ ኣገዳሲ እዩ። እቲ ምሉእ በዓል እምበኣር ናይ እምነት ተግባር እዩ ኔሩ። መምርሒታቶም ምስ ተቐበሉ ንተበጃዊኦም “እቲ ህዝቢ ኸኣ ፍግም ኢሉ ሰገደ።” (ዘፀ. 12፡27) ፡ ብድሕሪኡ ድማ መምርሒታት ፋሲካ ተኸተሉ።

ኣብ መፅሓፈ ዘዳግም እስራኤላውያን ታሪኾም ከዘንትዉ እንከለዉ ከም ናይ ገዛእ ርእሶም ዛንታ ካብ ውሽጦም ክገልፅሉ ብዝኽእሉ መንገዲ ክነግሩ ተዘኻኺሮም ኣለዉ። ሓባራዊ ቃና ናይዚ ፀብፃብን ከምኡውን ኣብ ህሉው ተመክሮ ዘሎ ፅልዋ ኣስተብህሉሉ፡ “ንስኻ ድማ ኣብ እግዚኣብሄር ኣምላኽካ ኸምዚ ኢልካ ትመልስ፡ ኣቦይ ንምጥፋእ ዝቐረበ ኣረማዊ ነበረ፡ ናብ ግብፂ ከኣ ወረደ፡ ቊፅሩ ሒደት ከሎ ድማ፡ ስደተኛ ዀይኑ ኣብኣ ተቐመጠ፡ ኣብኣ ኸኣ ዓብይን ሓያልን ብዙሕን ህዝቢ ዀነ። ግብፃውያን ግና ክፉእ ገበሩና፡ ኣጥቅዑና፡ ብርቱዕ ዕዮ ድማ ፀዐኑና። ናብ እግዚኣብሄር ኣምላኽ ኣቦታትና ኸኣ ተማህለልና፡ እግዚኣብሄር ድማ ቃልና ሰምዔ። ምጥቃዕናን ድኻምናን ምፅቃጥናን ከኣ ረአየ። እግዚኣብሄር ድማ ብሓያል ኢድን ብዝርግሕቲ ቕልፅምን ብዓበይቲ መፍርህን ብትእምርትታትን ብተኣምራትን ካብ ግብፂ ኣውፅኣና። ናብዛ ቦታ እዚኣ ኸኣ ኣእተወና፡ እዛ ምድሪ እዚኣ ድማ ፀባን መዓርን እተውሕዝ ምድሪ ሀበና።” (ዘዳ 26:5-9)።

ከምኡ’ውን ወለዲ ንደቆም ዛንታ ፋሲካ (ወይ ዝኾነ ይኹን ኣብ ቅዱስ ታሪኽ ዝርከብ ታሪኽ) ብምዝንታውን ዳግማይ ብምዝንታውን፡ ኣምላኽ ንዓኣቶምን ንህዝብን ዝገበረሎም ኣብ ምዝካር ዓቢ ሓገዝ ምተገብረሎም። ምዝራብ ማዕረ ንተዛራባይ ንሰማዕቲ እዩ ነይሩ።