---
title:  ተወሳኺ ሓሳብ
date:   01/08/2025
---

Read Ellen G. White, “The Passover,” pp. 273–280, in Patriarchs and Prophets.

“በዓል ፋሲካ ንዝኽርን ንቡርን ክኸውን ነይርዎ፣ ንድሕሪት ተመሊሱ ናብ ምድሓን ካብ ግብፂ ዘመልክት ጥራይ ዘይኮነስ፣ ንቕድሚት ናብቲ ክርስቶስ ንህዝቡ ካብ ባርነት ሓጢኣት ሓራ ኣብ ምውጋድ ክፍፅሞ ዝነበሮ ዝዓበየ ምድሓን እውን እዩ። እቲ መስዋእቲ ገንሸል ነቲ እንኮ ተስፋ ድሕነትና ዝኾነ ‘ገንሸል ኣምላኽ’ ይውክል። እቲ ሃዋርያ ‘ክርስቶስ ፋስጋና ምእንታና ተሰዊኡ እዩ።’ 1 ቆሮንቶስ 5፡7 እቲ ናይ ፋሲጋ ገንሸል ክሕረድ እኹል ኣይነበረን ስለዚ ፅቡቕነት ደም ክርስቶስ ኣብ ነፍሲ ክውዕል ኣለዎ፣ ንሱ ብውልቂ ምእንታና ሞይቱ ጥራይ ኣይኮነን።”—Ellen G. White, Patriarchs and Prophets, p. 277.

ክሳዕ ሎሚ ኣብ መላእ ዓለም ዚርከባ ኣይሁዳውያን ስድራ ቤታት ፋሲካ፡ ምሕላፍ (Passover) የብዕላ እየን። “ፋስጋ ሰደር” (“ሰደር” ማለት “ስርዓት/ምድላው” ማለት እዩ) ዝብልዎ ኣለዎም ኣብዚ እዋን’ዚ ብዛዕባ ዘፀኣት ይነግሩ እሞ ድሕሪኡ ከም ስድራቤት ፍሉይ መግቢ የስተማቕሩ። እዚ ቃል ብቓሉ ካብ ግዜ ዘፀኣት ጀሚሩ ተዓቂቡ ምህላዉ ዘገርም እዩ! እታ ተዓዘብቲ ኣይሁድ እውን ዝሕልዋ ሻብዓይቲ መዓልቲ ሰንበት ጥራይ እያ ዝያዳ ናብ ጥንቲ እትምለስ።

**መመያየጢ ሕቶታት:**

`ብዙሓት ካብኣቶም በዅሪ ውሉዳት ብርግጽ “ንጹሃት” ዝነበሩ ብምውቅዑ ዘለዎ “ፍትሓውነት” ንጐይታ ብኸመይ ክንርድኦ ንኽእል? ነዚ ምስቲ ሓያል ክውንነት ፍቕሪ ኣምላኽ ብኸመይ ከነሰማምዖ ንኽእል? ብዛዕባ ማይ ኣይሂ’ውን እሞ ሕሰብ። ነዚ ብኸመይ ንርድኦ?`

`ምእመናን ብደም የሱስ ተሸፊኖም ደሙ ድማ ካብ ኩሉ ኣበሳታቶም የንፅሆም እዩ ዝብል ምሳሌያዊ ኣበሃህላ እንታይ ትርጉም ኣለዎ?`

`ነዘን ዝስዕባ ቃላት ኣንብበን፦ “ሰዓብቲ ክርስቶስ ተኻፈልቲ ተመክሮኡ ክኾኑ ኣለዎም።እቲ ቃል ኣምላኽ ናይ ህይወትን ተግባርን ድርኺት ምእንቲ ክኸውን ክቕበልዎን ክወሃሃድዎን ኣለዎም።ብሓይሊ ክርስቶስ ናብ ምምሳሉ ክቕየሩ ኣለዎም፣ መለኮታዊ ባህርያት ድማ ከንፀባርቑ ኣለዎም። Ellen G. White, Patriarchs and Prophets, p. 278. ኣብዚ ተፃሒፉ ዘሎ ክርስቶስ ኣባና ክገብሮ ብኸመይ ንፈቕደሉ?`