---
title:  እተን ቀዳሞት ሰለስተ መዓት
date:   22/07/2025
---

እተን ዓሰርተ መዓታት ኣብ ልዕሊ ግብፃውያን ዘይኮናስ ኣብ ልዕሊ ኣማልኽቲ ግብፂ ዝዓለማ እየን ኔረን። ነፍሲ ወከፍ መዓት ከኣ እንተ ወሓደ ንሓደ ካብኣቶም ወቕዑ።

`ዘፀ 7:14–8:19 ኣንብቡ። በዘን መዓታት እንታይ እዩ ተኸሲቱ?`

እግዚኣብሄር ንሙሴ እቲ ምስ ፈርኦን ዝገብሮ ዝርርብ ከቢድን ዳርጋ ዘይከኣልን ከም ዝኸውን ነገሮ(ዘፀ:14)። ይኹንምበር፡ እግዚኣብሄር ግና ንፈርኦንን ግብፃውያንን ርእሱ ክገልፀሎም ደለየ። ስለዚ ድማ፡ በቲ ክርድኦም ዝኽእል መገዲ ክዛረቦም ወሰነ። እብራውያን ከኣ ካብዚ ግጥም እዚ ተረባሕቲ ክኾኑ እዮም ምኽንያቱ ኸኣ ብዛዕባ ኣምላኾም ብዝበለፀ ክመሃሩ ስለ ዝኽእሉ እዩ።

እታ ቀዳመይቲ መዓት ኣብ ልዕሊ ሃፒ( Hapi ) ኣምላኽ ፈለግ ኒል ዝዓለመ እዩ ነይሩ (ዘፀ. 7:17–25)። መነባብሮ ግብፂ ሙሉእ ብምሉእ ኣብ ማይ ኒል ዝተመርኮስ እዩ ነይሩ። ኣብቲ ማይ ዘለዎ ድማ ህይወት ኣብኡ ኣሎ። ማይ ምንጪ ህይወት ስለ ዝኾነ፡ ስለዚ እዮም ነቲ ሃፒ( Hapi) ኣምላኽ ዝመሃዝዎን ከም ምንጪ ህይወት ጌሮም ድማ ዘምልኽዎን ዝነበሩ።

ብርግፅ እቲ ህያው ኣምላኽ ጥራይ እዩ ምንጪ ህይወት፡ ፈጣሪ ኩሉ ነገር፡ እንተላይ ማይን መግብን (ዘፍ 1፡1, 2, 20–22፤ መዝ 104፡27, 28፤ መዝ 136፡25፤ ዮሃ 11፡25፤ ዮሃ 14፡6)። ማይ ናብ ደም ምቕያር፡ ንህይወት ናብ ሞት ምቕያር ዘመልክት እዩ። ሃፒ ህይወት ክህብን ክከላኸልን ኣይከኣለን። እዚኦም ብሓይሊ እግዚኣብሄር ጥራይ እዮም ዝከኣሉ።

እግዚኣብሄር ንፈርኦን ካልእ ዕድል ሃቦ። ሕጂ ኸኣ ነቲ ሄቀት ዝበሃል እንቅርዖብ ኣምላኽ ብቐጥታ ገጠመሉ (ዘፀ 8:1–15)። ኒል ድማ ኣብ ክንዲ ህይወት ነቲ ግብፃውያን ዝፍርሕዎን ዝፍንፍንዎን ዝፀልእዎን እንቁርዖባት ኣፍረየ። ከጥፍእወን ድማ ደለዩ። እቲ እዚ መዓት ዝተኣልየሉ ትኽክለኛ ሰዓት ድማ ብድሕርዚ መዓት ሓይሊ ኣምላኽ ምንባሩ ዘርኢ እዩ።

እቲ ሳልሳይ መዓት ሓፂር መግለፂ ዘለዎ እዩ (ዘፀ 8:16–19)። ዓይነት ናይዘን ፅንፅያ ብእብራይስጢ (Heb. kinnim) ንፁር ኣይኮነን (ኣናፁ ጣንጡ, ቁማል, ቁንጪ?)። ብቐጥታ ድማ ኣንፃር እቲ ናይ ግብፃውያን ናይ ምድሪ ኣምላኽ ዝነብረ ጌብ ዝተባህለ ኣምላኽ ዘነፃፅረ እዩ ኔሩ። ካብ ሓመድ ምድሪ ድማ (መቓልሕ ናይቲ መፅሓፍ ቅዱሳዊ ዛንታ ፍጥረት) እግዚኣብሄር ዕንቅርቢታት ኣውፅአ፣ ናብ መላእ እታ ምድሪ ድማ ተዛመቱ። ነዚ ተኣምር እዚ ክገብርዎ ብዘይምኽኣሎም (ህይወት ክፈጥር ዝኽእል እግዚኣብሄር ጥራይ ስለ ዝኾነ)፡ እቶም ኣስማተኛታት ከምዚ ክብሉ ኣወጁ፡ “እዚኣ ኣፃብዕ ኣምላኽ እያ” (ዘፀ. 8:19)። ፈርኦን ግና ገና ምንቕ ምባል ኣበየ።

`ትረት ልቢ ፈርኦን ማዕረ ኽንድይ ምንባሩ ሕስብ ኣብሉዎ። ነቲ ናይ ብኣምላኽ ዝግበር ዝነበረ ብተደጋጋሚ ምንፃግ ንኽብእስ ጥራይ እዩ ጌርዎ። ነቲ ኣምላኽ ብተደጋጋሚ ዝግብሮ ብቐፃሊ ካብ ምንፃግ ነፍሲ ወከፍና እንታይ ክንመሃር ንኽእል?`