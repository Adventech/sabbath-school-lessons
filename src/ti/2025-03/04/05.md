---
title:  ፅንፅያታት፡ ጥሪትን ፍልሖታትን
date:   23/07/2025
---

`ዘፀ 8:20–9:12 ኣንብቡ። እዚ ፀብፃብ’ዚ ብዛዕባ መግለፃታት ሓይልን ክብርን ምላኽ ክሳብ ክንደይ ዓቢ ይኹን፡ ደቂ ሰባት ጌና ንዕኡ ናይ ምንፃግ ናፅነት ከም ዘለዎም እንታይ ይምህረና?`

ግብፃዊት ኣምላኽ ኡኣቺት( Uatchit) ኣምላኽ ፅንፅያታትን ከምኡውን እመቤት ረግረግን ዓዘቕትን እያ ነይራ። እታ ኬፕሪ (Khepri) (ብራቕ ፀሓይ፡ ፍጥረት፡ ዳግም ውልደት) እትበሃል ኣምላኽ ርእሳ ናይ ሃመማ እዩ ዝመስል ኔሩ። እዞም ‘ኣማልኽቲ’ እምበኣር እዮ ምብጎይታ ተሳዒሮም። ኣብዚ ትረኻ (ዘፀ 8:20–24)፡ ግብፃውያን ክጭነቑ እንከለዉ፡ እቶም እብራውያን ግና ሕሉዋት እዮም ኔሮም። ከም ሓቂ ካልእ መዓት ኣይፅለዎምን።

ሕጂ’ውን እዚ ዅሉ “ኣነ እግዚኣብሄር ኣብ ማእከል ምድሪ ምዃነይ ምእንቲ” ኢሉ ንፈርኦን ንኽፈልጥ ዝገበሮ ፈተነ እዩ ነይሩ። (ዘፀ 8᎓22)

በዚ ኸምዚ፡ ፈርኦን ክደራደር ጀመረ። እቲ ፀቕጢ እናወሰኸ ይኸይድ ከም ዝነበረ ዘጠራጥር ኣይኮነን። እስራኤል ንኣምላኾም ክሰግዱሉን ንዕኡ ክስውኡሉን ፍቓደኛ እዩ ነይሩ፡ እንተኾነ ግን ኣብ ምድሪ ግብፂ ጥራይ እዩ (ዘጸ 8፡25)። ኣብ ግብፂ እንስሳታት ከም ቅዱሳን ስለ ዝቑፀሩ፡ መስዋእቲ ምግባር ድማ ኣብ ልዕሊ እብራውያን ዓመፅ ከበግስ ነይሩ፡ ስለዝኾነ ቅድመ ኩነታቱ ከማልእ ኣይከኣለን። ከምኡ’ውን እዚ መደብ ኣምላኽ ንእስራኤል ኣይነበረን።

እዚ ከምዚ ኢሉ እንከሎ፡ እቲ ዝቕፅል መዓት (ዘፀ. 9፡1-7) ኣብ ልዕሊ እንስሳታት ወረደ። ሃቶር( Hathor) ዝተባህለት ናይ ግብፂ ኣምላኽ ፍቕርን ሓለዋን ዝነበረት፡ ብርእሲ ላሕሚ እያ ትግለፅ ኔራ። ኣፒስ (Apis) ዝበሃል ኣምላኽ ብዕራይ እውን ኣብ ጥንታዊት ግብፂ ኣዝዩ ተፈታዊን ልዑል ኣኽብሮትን ነበሮ። በዚ ኸምዚ፡ ኣብዚ ሓምሻይ መዓት እዚ፡ ኣምላኽ ጥሪት ግብፃውያን ምስ ሞተ፡ ተወሳኺ ቀንዲ ኣማልኽቲ ተሳዒሮም እዮም።

ኣብቲ ሻድሻይ መዓት (ዘፀ 9፡8-12)፡ ፍፁም ስዕረት ናይታ ኣምላኽ ሕክምናን ስሕተትን ጥበብን ዝኾነት ኣይሲስ( Isis) ይግለፅ። ከም በዓል ሰክመት (Sekhmet) (ኣምላኽ ውግእን ለበዳን) ከምኡ’ውን ኢሞኽቴፕ (Imkotep) (ኣምላኽ ሕክምናን ፈውስን) ዝኣመሰሉ ኣማልኽቲ ስዕረት እውን ንርኢ። ናይ ገዛእ ርእሶም ኣምለኽቲ ክሕልዉ እኳስ ኣይክእሉን እዮም። እቲ ዘገርም ሕጂ ካብ ስቓዮም ዝተላዕለ እቶም ጠንቆልትን ኣስማተኛታትን ከይተረፉ ኣብ ቤት ፍርዲ ክቐርቡ ክሳብ ዘይክእሉ ኾኑ፡ እዚ ድማ ኣንፃር ፈጣሪ ሰማይን ምድርን ረዳኢ ከም ዘይብሎም ዘርኢ እዩ።

ኣብቲ ብዛዕባ እቲ ዓሰርተ መዓታት ዝገልፅ ዛንታ “እግዚኣብሄር ንልቢ ፈርኦን ኣትሪሩ” (ዘፀ 9፡12) ንመጀመርታ ግዜ ዝብል ፅሑፍ እዩ። ዋላኳ እዚ ጥቕሲ ክንዲ ዝደለየ ዘደናግር እንተ መሰለ፡ ዓውዳዊ ብዝኾነ ምሉእ ብምሉእ እንተ ተረዲእናዮ፡ ጐይታ ሳዕቤን ናይቲ ባዕልና ብቐፃሊ ንዕኡ ምንፃግና ክንዓፅድ ከም ዝፈቕድ ዝገልፅ እዩ።

`ናይ ፈርኦን ፀገም ዘይምፍላጥ ኣይነበረን፡ ቅኑዕ ምርጫ ንኽገብር እኹል ርትዓዊ መርትዖ ነይርዎ እዩ። የግዳስ ናይ ልቡ ፀገም እዩ ኔሩ። እዚ ንልብና ክንሕልዎ ዘለና ስለምንታይ ምዃኑ እንታይ ይነግረና?`