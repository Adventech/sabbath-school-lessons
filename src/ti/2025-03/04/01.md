---
title:  እቲ መዓት
date:   19/07/2025
---

### ነዚ ሰሙን ዝፅናዕ ጥቕሲ

ዘፀ 7:8–10:29; ዘሁ. 33:4; ሮሜ 1:24–32; መዝ 104:27, 28; ኢሳ 28:2, 12–17; ኢሳ 44:9, 10, 12–17።

> <p>ጥቕሲ መዝከርታ</p>
> “እሞ ኸምቲ እግዚኣብሄር ብሙሴ ዝበሎ፡ ልቢ ፈርኦን ተረረ፡ ንደቂ እስራኤል ከኣ ኣይሐደጎምን።” (ዘፀ 9:35)።

ሓደ ሓረስታይ ኣድጉ ንኽንቀሳቐስ ይፅዕር ነይሩ፤ እታ እንስሳ ግና ምንቕ ኣይበለትን። ስለዚ፡ እቲ ሓረስታይ ረጒድ ስላዕ ወሲዱ ቀጥቀጣ። መሊሱ ነታ ኣድጊ ኣዘራረባ፡ ንሳ ድማ ድሕሪኡ ምንቅስቓስ ጀመረት። ሓደ ሰብ ነቲ ሓረስታይ ስለምንታይ ከምኡ ከም ዝገበረ ምስ ሓተቶ፡ “እዋእ፡ መጀመርታ ኣቓልቦኣ ክትረክብ ኣለካ” ኢሉ መለሰሉ።

ሓደ ሰብ ብዛዕባ ጭካነ እንስሳታት ዘልዕል ዝኾነ ይኹን ጉዳይ ንጎኒ ገዲፍና፡ ኣብዚ ብፍላይ ኣብ ትሕዝቶ ምውፃእ እብራውያን ካብ ግብፃ ክቐርብ ዘለዎ ነጥቢ ኣሎ። ሙሴ ናይ ምጉዓዝ ትእዛዛቱ ተዋሂብዎ፡ shalach et ami, ዝብል ፍሉጥ ቃላት ኣምላኽ ሒዙ ናብ ፈርኦን ይኸይድ፡ ትርጉሙ “ህዝበይ ይኺድ ሕደጎ!” ዝብል እዩ።

እንተኾነ ግና ፈርኦን ህዝቢ ኣምላኽ ክኸዱ ክለቆም ኣይደልይን። ግብፃውያን እብራውያን ከስዕቡሎም ዝኽእሉ ወተሃደራዊ ስግኣት እኳ እንተነበሮም፡ ፈርኦን ንምንታይ ክሳብ ክንድዚ ፍቓደኛ ከምዘይነበረ ቅዱሳት መፃሕፍቲ ብግልፂ ኣይገልፁን እዮም (ዘፀ 1፡10 ርአ)። ብዓቢኡ ከምቲ መብዛሕትኡ ግዜ ኣብ ባርነት ዝፍፀም ብቕሉዕ ስነ-ቑጠባዊ እዩ ነይሩ። ርካሽ ጉልበት ስለ ዝነበሩ፡ እዞም ባሮት ዝሃብዎ ቁጠባዊ ረብሓታት ክስእን ኣይደለየን። በዚ ኸምዚ፡ ኣቓልቦኡ ንምርካብ ጥራይ ዘይኰነስ፡ ሓሳቡ ንምቕያር እውን ገለ ዘእምን ነገር የድልዮ ነበረ።