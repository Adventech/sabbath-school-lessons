---
title:  ልቢ ፈርኦን መን ኣትረሮ?
date:   21/07/2025
---

`ዘፀ 7:3, 13, 14, 22 ኣንብቡ። ነዘን ጥቕስታት ብኸመይ ኢና እንግንዘበን?`

ኣብ ዘፀኣት ምትራር ልቢ ፈርኦን ትሽዓተ ግዜ ምስ እግዚኣብሄር ዝተኣሳሰረ እዩ (ዘፀ 4:21; ዘፀ 7:3; ዘፀ. 9:12; ዘፀ 10:1, 20, 27; ዘፀ 11:10; ዘፀ 14:4, 8; ከምኡውን ሮሜ. 9:17, 18 ርአ)። ካልእ ትሽዓተ ግዜ ድማ ፈር ኦን ልቡ ከም ዘትረረ ተባሂሉ ኣሎ (ዘፀ 7:13, 14, 22; ዘፀ 8:15, 19, 32; ዘፀ 9:7, 34, 35)።

ንልቢ እቲ ንጉስ መን ኣትረሮ—እግዚኣብሂር ድዩ፡ ውይስ ፈርኦን ባዕሉ?

ኣብ ታሪኽ ዘፀኣት ናይተን ዓሰርተ መዓታት፡ ኣብ ነፍሲ ወከፍ ካብተን ቀዳሞት ሓሙሽተ መዓታት፡ ፈርኦን ባዕሉ መጋበርያ ልቡ ዘትረረ ምንባሩ ኣገዳሲ እዩ። ብኸምዚ ድማ ትሪ ልቡ ኣበገሰ። ካብ ሻድሻይ መዓት ንደሓር ጀሚሩ ግና ንልቢ ፈርኦን ዘትረረ እግዚኣብሔር ምዃኑ መፅሓፍ ቅዱሳዊ ፅሑፍ ይገልፅ (ዘፀ 9፡12)። እዚ ኩሉ ማለት እግዚኣብሂር ከምቲ ንሙሴ ክገብሮ ዝነገሮ ናይ ፈርኦን ምርጫ ባዕሉ ኣሐይልዎ ወይ ኣዕሚቑዎ፡ ፍቓደኛ ዝገበሮ ተግባር (ዘፀ 4፡21)።

ብኻልእ ኣዘራርባ፡ እግዚኣብሄር መዓት ዝለኣኸ ፈርኦን ክንሳሕን ካብ ፀልማትን ግጉይ ሕልናን ነፃ ምእንቲ ክወፅእ እዩ። እግዚኣብሄር ኣብ ልቢ ፈርኦን ሓድሽ ክፍኣት ኣይፈጠረን፡ ኣብ ክንድኡ፡ ንፈርኦን ኣብ ናይ ገዛእ ርእሱ ሕማቕ ድርኺት ጥራይ እዩ ኣሕሊፉ ሂብዎ። ብዘይ ናይ እግዚኣብሄር ገታኢ ፀጋ ገዲፍዎ፡ በዚ ድማ ናብ ናይ ገዛእ ርእሱ ክፍኣት ገዲፍዎ። (ሮሜ. 1:24–32 ርአ)። ፈርኦን ነፃ ፍቓድ ኔርዎ እዩ— ንኣምላኽ ወይ ኣንፃሩ ክመርፅ ይኽእል ነይርዎ — ንሱ ግና ኣንፃሩ ክኸውን ወሰነ።

እቶም ኣስተምህሮታት ግልፂ እዮም። ኣብ መንጎ ቅኑዕን ጌጋን፡ ፅቡቕን ክፉእን፡ ምእዛዝን ዘይምእዛዝን ንምምራፅ ክእለት ተዋሂቡና እዩ። ካብ ሉሲፈር ኣብ ሰማይ ጅሚርና፡ ክሳብ ኣዳምን ሄዋንን ኣብ ኤደን፡ ክሳዕ ፈርኦን ኣብ ግብፂ፡ ከምኡውን ንዓና ሎሚ— ኣብ ዝሃለና ንሃሉ፡ ህይወት ወይ ድማ ሞት ኢና እንመርፅ (ዘዳ 30:19)።

ምሳሌ: ኣብ ልዕሊ ጠስምን ጭቃን እትበርቕ ፀሓይ እሞ ሕሰቡ። እቲ ጠስሚ ክመክኽ እንከሎ እቲ ጭቃ ግና ይጥንክር። ሙቐት ናይታ ፀሓይ ንኽልቲኦም ሓደ እዩ፡ በቲ ሙቐት ግና ክልተ ዝተፈላለልዩ ግብረ መልሲ እዩ ዝርከብ፡ ኢሉውን ክልተ ዝተፈላለዩ ውፅኢት። እቲ ፅልዋ ድማ ኣብቲ ንጥረ-ነገር ዝምርኮስ እዩ። ኣብ ጉዳይ ፈርኦን እውን፡ ሓደ ሰብ ኣብቲ ንኣምላኽን ንህዝቡን ዝነበሮ ኣረኣእያ ዝምርኮስ እዩ ክብል ይኽእል ይኸውን።

`ካብ ፅባሕ ጀሚሩ ንመፃኢ ከመይ ዝበለ(ሉ) ነፃ ምርጫ ክትገብር ኢኻ? ቅኑዕ ምርጫ ኣየናይ ምዃኑ እንተ ፈሊጥካ፡ ነዚ ንምግባር ርእስኻ ብኸመይ ኢኻ ክተዳሉ?`