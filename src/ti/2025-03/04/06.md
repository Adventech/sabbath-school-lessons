---
title:  በረድ፡ ኣንበጣን፡ ፀላምን
date:   24/07/2025
---

`ዘፀ 9:13–10:29 ኣንብቡ። እዞም መዓታት ሓሳብ ፈር ኦን ኣብ ምቕያር ማዕረ ኽንደይ ውፅኢታውያን ነይሮም?`

ናት(Nut) እትበሃል ናይ ግብፃውያን ኣምላኽ ሰማይን ሰማየ ሰማያትን ኮይና መብዛሕትኡ ግዜ ኣብ ትሕቲ ሰማይን ኣብ ምድርን ንዝፍፅም ነገራት ከም እትቆፃፀር ተጌራ እያ ትስኣል ነይራ። ኦሲሪስ(Osiris) ኣምላኽ ኣእካልን ፍርያምነትን እዩ ነይሩ። ኣብ መፅሓፍ ቅዱስ በረድ መብዛሕትኡ ግዜ ምስ ፍርዲ ኣምላኽ ዝተሓሓዝ እዩ (ኢሳ 28፡2, 17፡ ህዝ 13፡11-13)። ኣብዚ መዓት እዚ እቶም ንብረቶም ኣብ ውሑስ መዕቆቢ ዝሓብኡ ክሕለዉ እዮም (ዘፀ 9፡20, 21)። ኩሉ ሰብ ከኣ ክፍተን እዩ: ንቃል ኣምላኽ ኣሚኖም ብኡ መሰረት ክሰርሑ ድዮም ወይስ ኣይክሰርሑን?

እግዚኣብሄር ንፈርኦን ብህይወት ክነብር ናይ ምፍቃዱ ዕላማ ምድሪ ብምልእታ ክትፈልጦ ምዃኑ ይእውጅ (ዘፀ 9፡16)። ንጉስ ግብፂ ሓጢኣት ከም ዝገበረ ይናዘዝ፡ ፀኒሑ ግን ሓሳቡ ይቕይር።

እቲ ናይ ግብፃውያን ኣምላኽ ህቦብላን ውግእን ዕግርግርን ሴት(Seth) ተባሂሉ ይፅዋዕ ነበረ። ምስ ኣይሲስ(Isis) ብሓባር ከም ኣማልኽቲ ሕርሻ ይቑፀሩ ነበሩ። ሹ(Shu) ድማ ኣምላኽ ሃዋህው እዩ ነይሩ። ሴራፒስ(Serapis) ንመለኮታዊ ግርማ: ፍርያምነት: ፈውሲ: ከምኡውን ድሕሪ ሞት ዝህሉ ህይወት እዩ ዚገልፅ ኔሩ። ካብቶም ኣማልኽቲ ግብፂ ድማ ሓደ’ውን ንፍርዲ ኣምላኽ ደው ከብሎ ኣይከኣለን (ዘፀ 10፡4-20) ምኽንያቱ ጣኦታት ከንቱ ስለዝኾኑ እዩ (ኢሳ 44፡9, 10, 12–17)።

ኣገልገልቲ ፈርኦን ንእስራኤል ኪሓድጎ ተማሕፀንዎ፡ ንሱ ግና መሊሱ ኣበየ። ንሱ ሓደ ምስምስ ኣቕረበ፡ ሙሴ ድማ ብግቡእ ነፀጎ፡ ምኽንያቱ ድማ ደቂ ኣንስትዮን ህፃናትን ኣገደስትን ዘይነፃፀሉን ኣካል ኣምልኾን ማሕበረሰብ እምነትን ስለዝኾኑ እዩ።

ኣብ መወዳእታ፡ ራ (Ra) እቲ ቀንዲ ኣምላኽ ግብፂ፡ ኣምላኽ ፀሓይ እዩ ነይሩ። ቶት (Thoth) ኣምላኽ ወርሒ እዩ ነይሩ። ክልቲኦም ብርሃን ክህቡ ኣይከኣሉን። ፈርኦን መሊሱ ክደራደር ፈተነ፡ ግን ንኸንቱ እዩ። ኣብ ግብፂ ናይ ሰለስተ መዓልቲ ፀልማት እኳ እንተ ነበረ፡ ኣብታ እስራኤላውያን ዝነብሩላ ቦታ ግን ብርሃን ነበረ። እቲ ምፍልላይ ካብዚ ንላዕሊ መስተንክር ክኸውን ኣይክእልን እዩ። 	.

ኮይኑ ግና፡ ህዝቡ ዝወረዶ መግረፍቲ ብዘየገድስ፡ ፈርኦን ንኽቃለስን ምሕረት ንኸይህብን ቈሪፁ እዩ ኔሩ። ዋላ’ኳ ድራኸኡ ሓይሊ እንተዘይፈለጥናዮ፡ ኣብ ሓደ እዋን ግን ትዕቢት ነገር ክኸውን ይኽእል’ዩ። እቲ መርትዖ ክሳብ ክንደይ ሓያል ይኹን ብዘየገድስ፡ እቲ ዝፍፀም ዝነበረ ክሳብ ክንደይ ርኡይ ይኹን (ዋላ ኣገልገልቱ እውን ከይተረፈ፡ “ክሳዕ መኣዝከ እዚ ሰብኣይዚ መፈንጠራ ኪዀነና እዩ፧ ነዞም ሰባት፡ ንእግዚኣብሄር ኣምላኾም ኬገልግሉ፡ ሕደጎም። ግብፂ ኸም ዝጠፍኤትዶ ገና ኣይፈለጥካን ኢኻ፧ በልዎ።” [ዘፀ. 10፡7፡])፡ ከምኡ’ውን እቲ ቅኑዕ ምርጫ ኣብኡ ኣብ ቅድሚኡ ቅኑዕ ምንባሩ ብዘየገድስ—ድሕሪኡ ቁሩብ ምዕጥይጣይ፡ ፈርኦን ገና ንፍቓድ ኣምላኽ ኢዱ ምሃብን ነቶም ህዝቢ ምፍናው ኣብየ።

ናይቲ “ንውርደት ትዕቢት ትቕድማ፡ ንውድቀት ከኣ ኵርዓት።” (ምሳ 16፡18፡) ዝብል ቃላት ከመይ ዝበለ ድራማዊ ኣብነት እዩ።