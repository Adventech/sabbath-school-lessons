---
title:  ዓይኒ ኣብ ክንዲ ዓይኒ
date:   27/08/2025
---

`ማቴዎስ 5፡38-48 ኣንብቡ። እየሱስ ንትርጉም ሕጊ ሕነ ምፍዳይ ብኸመይ ይትርጉሞ? ሎሚ ብኸመይ ኣብ ግብሪ ኸነውዕሎ ኣሎና?`

እየሱስ ክርስቶስ ኣብቲ ኣብ ከረን ዝገበሮ ስብከት፡ሰባት ብርግጽ ዝፈልጥዎ ጽሑፋት ካብ ብሉይ ኪዳን ዝተወስደ ጽሑፋት ጠቒሱ እዩ። እንተኾነ ግን ኣንጻር እቲ ኣብ ዝሓለፈ ዘመናት ካብቲ መበገሲ ዕላማ ናይዞም ሕግታት ዝረሓቐ ህሉው ናይቶም መማህራን ትርጉማት እዩ ዝዛረብ ኔሩ። ማለት ትውፊት ደቂ ሰባት ንዕላማ ቃል ኣምላኽ ሓቢኡ ጥራይ ዘይኮነስ፡ ኣብ ገለ ገለ ኣጋጣሚታት (ስርዓት ሰንበትን ኣብ ልዕሊ ትእዛዝ ሰንበት ዝገበርዎን ሕሰብዎ) ዕላማኦምን ትርጉሞምን ጠዋውዮምዎ ኔሮም። እየሱስ ብቃላቱ ነቲ ናይ መጀመርታ ትርጕማት ናይዚ ሕግታት እዚ ይመልሶ ነበረ።

ኣብ ደብረ ብጽዕና ንሰማዕቱ ናብቲ ናይ መጀመርታ ዕላማን ትርጉምን ናይቶም ጽሑፋት ብምምላስ፡ እየሱስ ንገለ ካብዚ ናይ ሓሶት ትርጉማት ከዐሪ ይደሊ ነበረ።

እቲ ካብ ዘጸኣት 21:24 ዚርከብ ጽሑፍ ብዛዕባ “ዓይኒ ኣብ ክንዲ ዓይኒ፡ ስኒ ኣብ ክንዲ ስኒ” ዚገልጽ እዩ፡ ኣብ ማቴዎስ 5:38 (“ሰሚዕኩም . . . ኣነ ግና እብለኩም ኣለኹ”)፡ዝብል ተጠቒሱ ኣሎ፣ ነቲ lex talionis ዚበሃል ሕጊ ሕነ ምፍዳይ እውን ዘመልክት እዩ። እዛ ጥቕሲ እዚኣ ኣብ ካልእ ቦታታት መጽሓፍ ቅዱስ እውን ኣብ ጥቕሚ ውዒላ ኣላ (ዘሌ 24፡20፡ ዘዳ 19፡21)።

እቲ መበገሲ ዕላማ ናይዚ ሕጊ ኣንጻር ዝኾነ ውልቃዊ ሕነ ምፍዳይ ዝተቐረጸ እዩ። ንሱ ድማ ቅርሕንቲ ደም ደው ንምባል፡ ወይ ሕነ ምፍዳይ መጀመርታ ብዘይ መርመራ ደው ንምባል እዩ ኔሩ። መጉዳእቲ ብደያኑ ክግምገም ኔርዎ፡ ድሕሪኡ ግቡእ ገንዘባዊ ካሕሳ ክቐውምን ክኽፈልን ኔርዎ። እዚ ልምዲ እዚ፡ ሰባት “ሕጊ ኣብ ኢዶም ንኸይሕዙ” ምእንቲ ኺዓግት እዩ ዚግበር ኔሩ። ፍትሒ ክፍጸም እኳ እንተነበሮ፡ ብመሰረት ሕጊ ኣምላኽ ግን ክግበር ኔርዎ።

ነዚ ማሕበራዊ ሕግታት ንሙሴ ዝሃቦ እየሱስ ክርስቶስ ዕላማ ናይዚ ሕጊ ይፈልጥ ኔሩ፡ ስለዚ፡ ብመሰረት እቲ መበገሲ ዕላማኡ፡ ብዕላማዊ መገዲ ኣብ ግብሪ ከውዕሎ ይኽእል ኔሩ። ነዚ ንምግባር ዘለዓዓሎ ድማ ፍትሕን ዕርቅን ንምምጻእ፡ ከምኡ’ውን ሰላም ንምምላስ እዩ ነይሩ።

ሓደ ሰብ ብገለ መልክዑ ፍትሒ ሓደ ዓይነት ሕነ ምፍዳይ ዘመልክት እዩ ክብል ይኽእል። ናይዞም ሕግታት ብግቡእ ምትግባር፡ ኣብ መንጎ ሓሳባት ፍትሕን ሕነ ምፍዳይን ቅኑዕ ሚዛን ንምርካብ ዝግበር ፈተነ እዩ ዝመስል።

`ሓደ መዓልቲ ፍትሒ ከም ዝመጽእ ምግንዛብ፡ ነዚ ኩሉ ሕጂ ኣብ ዓለም እንርእዮ ዘለና በደል ክትገጥሞ ብኸመይ ክሕግዘካ ይግባእ?`