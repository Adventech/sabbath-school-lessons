---
title:  በቲ ሕጊ ምንባር
date:   23/08/2025
---

### ነዚ ሰሙን ዝፅናዕ ጥቕሲ

ዘጸ 21:1–32, ዘጸ. 22:16–23:33, 2 ነገ 19:35, ማቴ 5:38–48, ሮሜ 12:19, ማቴ 16:27።

> <p>ጥቕሲ መዝከርታ</p>
> “እግዚኣብሄር ድማ ንሙሴ በሎ፡ ንደቂ እስራኤል ከምዚ በሎም፡ ኣነ ኻብ ሰማይ ከምእተዛረብኩኹም፡ ባዕላትኩም ርኤኹም። ምሳይ ኣማልኽቲ ኣይትግበሩ፡ ኣማልኽቲ ብሩርን ኣማልኽቲ ወርቅን ንኣኻትኩም ኣይትግበሩ።’ ” (ዘጸ 20:22, 23)።

እግዚኣብሄር ህዝቡ ካብቶም ኣብ ከባቢኦም ዝነበሩ ኣህዛብ ፍሉያት ክኾኑ እዩ ዝምነ ኔሩ። ኣብ ትሕቲ መሪሕነቱን ስልጣኑን ዝነብሩ ውፉያት ማሕበረሰብ እምነት ኮይኖም ክምስረቱ ደለየ። ኩሉ ሰብ ንሕጉ ተገዛኢ ክኸውን። ደያኑ ኣመሓደርቲ እቲ ሕጊ ኰይኖም ኪሽየሙ ነበሮም፡ እቶም ካህናት ድማ ክምህርዎ ነበሮም። ወለዲ እውን ወሳኒ ተራ ተፃዊቶም እዮም።

ኣብ ዝኾነ ባህሊ፡ እቶም ሕግታት ንኣረኣእያታት፡ ዕላማታት፡ ሸቶን ባህርያትን ናይቲ ሓጋጊ ኣካል እዮም ዝገልጹ። ንኣብነት፡ ፈርኦን ነፍሲ ወከፍ እብራዊ ተባዕታይ ህጻን ክቕተል ምስ ኣዘዘ፡ እቲ ሕጊ መን ምዃኑ ዝገልጽ ነበረ፡ ንሱ ድማ ክፉእ እዩ። ብኣንጻሩ ሓደ ንጉስ ነፍሲ ወከፍ ወዲ 18 ዓመት ኣብታ መንግስቲ ብነጻ ላዕለዋይ ደረጃ ትምህርቲ ከም ዝወሃቦ እንተ ዝሕግግ፡ ብዙሓት ነዚ መርትዖ ናይቲ ንጉስ ሃገሩ ክትብልጽግ ዘለዎ ልግስን ድሌትን ጌሮም ምቖጸርዎ።

ሕጊ እግዚኣብሄር ንዕኡ ዝገልጸ እዩ፡ ንሱ ድማ ሰናይነቱ፡ ፍቕሩ፡ ክብርታቱ፡ ጽድቁ፡ ከምኡ’ውን ንእከይ ዝረሓቐ ምዃኑን። ከምቲ እቲ ሕጊ ቅዱስን ፍትሓዊን ዝኾነ፡ ኣምላኽ እውን ከምኡ እዩ። ሕጊ ህይወት ምስ ትርፉ ቦታ ክፈጥር እንከሎ፡ ካብ ሓደጋታትን መዓትን ንምክልኻል እውን ይሕግዝ። ንኣምላኽን ኣብ ነንሕድሕድካን ኣብ ክብርታት ህይወትን ምክብባር መሰረት ናይቲ ሕጋጋዊ ስርዓቱ እዩ ኔሩ።