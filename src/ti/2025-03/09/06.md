---
title:  ሕነ ምፍዳይ
date:   28/08/2025
---

> <p></p>
> “ፍቁራተይ፡ ምፍዳይ ሕነ ናተይ እዩ፡ ኣነ ኽፈድዮ እየ፡ ይብል እግዚኣብሄር፡ ጽሑፍ እዩ እሞ፡ ነቲ መዓትሲ ስፍራ ሕደጉሉ እምበር፡ ባዕላትኩም ሕነ ኣይትፍደዩ። ” (ሮሜ 12:19 ከምኡውን ዘዳ. 32:35ርአ)

`ኣብዘን ጥቕስታት እዚኣተን እንታይ መብጽዓን ትእዛዝን እዩ ዚርከብ: ብኸመይከ ብቐረባ ይተኣሳሰራ?`

እግዚኣብሄር ነቲ ሕጂ ዘየለ ፍትሒ ክሳዕ ዘምጽእ፡ ኣብ ጥንታዊት እስራኤል ዝነበሩ መሳፍንቲ ነቲ ሕጊ ምትግባርን ጉድኣት ኣብ ዘጋጠመሉ እዋን ፍትሓዊ መቕጻዕቲ ምውሳንን ግቡኦም እዩ ኔሩ። ቅድም ግን እቲ ጭብጥታት የድልዮም ኔሩ። እቲ ጸገም ኣብ ግዜ ክርስቶስ ዝነበሩ መምህራን ሕጊ ነዚ ሕጊ’ዚ ንውልቃዊ ሕነ ምፍዳይ ኣፍደገ ብዝኸፍት መንገዲ ኣብ ግብሪ ኣውዓልዎ። ከምኡ ብምግባሩ ድማ እቲ መትከል ካብ ዓውደ-ጽሑፉ ወጺኡ፡ እቲ ናይ መጀመርታ ዕላማ ድማ ሰሓትዎ። ከም ሳዕቤኑ ድማ ነቲ ሕጊ ብጭቡጥ ዝኽልክሎ ይከላኸልሉ ነበሩ።

`ማቴዎስ 6:4, 6፤ ማቴዎስ 16፡27፤ ሉቃስ 6፡23፤ ከምኡውን 2ጢሞቴዎስ 4፡8 ኣንብቡ። እዚ ጽሑፋት እዚ ብዛዕባ እቲ እየሱስ ነቲ ብዛዕባ ዓስብን መቕጻዕትን ዚምልከት ስርዓታት ብኸመይ ከም ዚርእዮ እንታይ ይነግረና?`

እየሱስ ኣንጻር መትከል ዓስብን መቕጻዕትን ኣይነበረን። ፍትሒ ናይ መትከል ጉዳይ እዩ፡ ወሳኒ ክፋል ህይወት እውን እዩ። ይኹን እምበር፡ ዝኾነ ውልቀሰብ ናይ ዳኛ፡ ዳያኑን “ፈራዲን” ተራ ኣብ ልዕሊ ገዛእ ርእሱ ክወስድ የብሉን። ፍትሒ ምጥምዛዝ ንዓና ክንደይ ቀሊል ምኾነና! ጉድኣት ምምላስ ናትና ኣይኮነን። ገለ ክፍኣት ክእለ እንተኾይኑ እዚ ብዕላማዊ ቤት ፍርዲ ክፍጸም ኣለዎ፡ ናይ ዳያኑ ስራሕ እዩ።

ኣብዚ ጽሑፍ እዚ እየሱስ ከምቲ “ኣብ ሰማይ ዘሎ ኣቦና ፍጹም ዝኾነ” ፍጹማት ክንከውን ይነግረና። ከመይ ጌርና ከም ኣምላኽ ባዕሉ ፍጹማት ክንከውን ንኽእል? ዘይስሱዕ ፍቕሪ ንኹሉ ዝሓቁፍ ባህርይ እግዚኣብሄር እዩ። ንሰዓብቱ ንጸላእቶም ከመይ ጌሮም ከም ዘፍቅሩን ስለ እቶም ዘሳድድዎም ክጽልዩን ይምህሮም። ሓቀኛ ፍጽምና ምፍቃርን ይቕረ ምባልን ምሕረትን እዩ (ሉቃ 6፡36)፡ ዋላ ነቶም ዘይግብኦም። እዚ መትከልን ናብኡ ዝመርሖ ተግባራትን፡ ንባህርያት ኣምላኽ ምንጽብራቕ ማለት እዩ።

`ካብ መዓልቲ ናብ መዓልቲ በቲ ዝተኣዘዘና መንገዲ ምፍቃር ክንመሃረሉ እንኽእል መገድታት እንታይ እዮም? እዚ ኩሉ ግዜ ንርእስኻ ሞት ዘጠቓልል ስለምንታይ እዩ።`