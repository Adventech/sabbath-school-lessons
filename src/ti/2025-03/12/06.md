---
title:  ምንፅብራቕ ገፅ ሙሴ
date:   18/09/2025
---

`ዘፀኣት 34፡29–35 ኣንብቡ። ጠንቂ እቲ ምንፅብራእ ገፅ ሙሴ እንታይ እዩ ነይሩ?`

እግዚኣብሄር ንሙሴ ናይ ፍቕሪ ባህርያቱ ምስ ገለፀሉ፡ ሙሴ ብብሩህ ገፅ ናብ ሰፈር እስራኤል ወረደ። ሙሴ ኣብ መጀመርታ ገፁ ዘንፀባርቕ ምዃኑ ፈሊጡ ድዩ? ብፍፁም ኣይፈለጠን። ሓደ ሰብ ናብ ጐይታ ብዝቐረበ መጠን፡ እቲ ሰብ ምስ ቅድስና ኣምላኽ ክነፃፀር ከሎ ብዛዕባ ጉድለታቱ ብዝያዳ ይፈልጥ።

ምኽንያት ምልዋጥ ሙሴ እንታይ እዩ ነይሩ፣ ውፅኢቱ ድማ ገፁ በርሀ? እቲ ምኽንያት ኣብ ቅድሚ ኣምላኽ ምንባሩ ቀሊል ሓቂ ኣይነበረን፣ ምኽንያቱ ቅድሚ ሕጂ ብዙሕ ግዜ ምስ ጐይታ ስለ ዝነበረን ድሕሪ’ቲ ርክባት ገፁ ኣይበርሀን። እንተኾነ ኣብ ቅድሚ ጐይታ ፈፂሙ እንተዘይህሉ ገፁ ፈፂሙ ኣይምበርሀን። ለውሃትን ሕያውነትን ኣምላኽ ምስ ተረድአ፡ ብሰንኪ ፅባቐ ባህርያቱ ድማ ርእሱ ንእግዚኣብሄር ምሉእ ብምሉእ ምስ ከፈተ፡ ሙሴ ተቐየረ፡ ገፁ ድማ በርሀ። ልብናን ኣእምሮናን ለውጢ ከጋጥመና ዝኽእል ንኣምላኽ ኢድና ምስ እንህብን ጎይታን ንጉስን ህይወትና ክኸውን ምስ እንፈቅድ እዩ።

`2ቆሮ 3፡18 ኣንብቡ። ከመይ ኢሉ እየሱስ ቀስ ብቐስ ናብ ምስሉ ክቕይረካ ይኽእል?`

ጳውሎስ ነቲ ዝበርህ ገፅ ሙሴ ምስ የሱስ ክርስቶስ ኣነፃፂሩ ክብሪ የሱስ (ሕግን ፀጋን ኣምላኽ ብእኡ ዝተሰነየሉ) ካብ ክብሪ ሕጊ ምስ ሙሴ ከም ዝበልፅ ይገልፅ። ክርስቶስ ምስ ሕጉ ሓቢሩ ኣብ ገፀ ባህርያትና ክቕረፅ ዝኽእል ኣዒንትና ናብ የሱስ ምስ እንቕመጥ ጥራይ እዩ (ዕብ 3፡1፡ እብ 12፡2) እዚ ኸኣ ብሓይሊ መንፈስ ኣምላኽ ጥራይ (2ቆሮ 3፡12-18)።

ሙሴ ንዓና ሞዴል እዩ፣ ኣምላኽ ባህርያትና ክቕይርን ናብ መለኮታዊ ምስሉ ክቐርፀናን ምስ እንፈቕደሉ እንታይ ክገብረልና ከም ዝኽእል ዘርኢ እዩ። ጳውሎስ ብዛዕባ “ሓድሽ ህይወት” (ሮሜ 6፡4) ጉዕዞ ክዛረብ ከሎ እዚ ማለቱ እዩ።

`ኣየኖት መዳያት ባህሪኻ እዮም ንባህርያት ኣምላኽ ብዝበለፀ ከንፀባርቕ ዘለዎ? ምናልባት ኩሉ ከባቢ ይኸውን ሓቀይ? እንተኾነ ኣብ መስቀል ትኹረት ምግባርን እንታይ ትርጉሙን ምትብባዕን መረጋገፂ ድሕነትን ብኸመይ ክህበካ ይኽእል?`