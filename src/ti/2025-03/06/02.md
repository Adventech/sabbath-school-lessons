---
title:  ኪዱ ኣምላኽኩም ኣገልግሉ
date:   03/08/2025
---

በታ ፋሲካ ዝኾነትላ ለይቲ መለኮታዊ ፍርዲ ኣብቶም ብደም ዘይተሸፈኑ ወረደ (ዘፀ 12፡1-12)። ብሰንኪ ስልጣን፡ ደረጃ ትምህርቲ፡ ማሕበራዊ ደረጃ፡ ወይ ፆታ ዘምለጠ ሰብ ኣይነበረን። ኹሎም ስድራ ቤታት ተቐፅዑ፡ ካብ ፈርኦን ክሳዕ ባሮት፡ ክሳዕ በዅሪ እንስሳታት እውን ከይተረፈ ተወቕዐ። ትምክሕቲ ግብፂ ድማ ሓመድ ኮነ።

`ዘፀኣት 12፡31–36 ኣንብቡ። ፈርኦን ንዅሎም ክኸዱ ፍቓድ እንዳሃቦም እንከሎ፡ ከመይ ዝበለ ዘገርም ሕቶ እዩ ኣቕሪቡ፡ ስለምንታይ?`

ፈርኦን ንእብራውያን ኪዱ ኣምላኽኩም ኣገልግሉ ኢሉ ክሰዶም ኮሎ፡ “ንዓይ’ውን ባርኹኒ” ዝብል ልመና ወሲኹ ምህላዉ ክሳዕ ክንደይ መሳጢ እዩ።

ንዓይ’ውን ባርኸኒ?

ስለምናታይ እዩ እቲ ንጉስ ግብፂ፡ ኣብ ማእክል ህዝቡ “ኣምላኽ” ዝነብረ ከምዚ ኢሉ ዝሓተተ? ኣብ መወዳእታ ንሓይሊ ኣምላኽ እብራውያን ዝተገንዘቦ እሞ ክጥቀመሉ ዝደሊ ዘሎ ይመስል። እንተዀነ ግን: ኣብ ዓመፃ: ብትሪ: ብሓጢኣትን: ብትዕቢት ተዘፊቑ እንከሎ: ከመይ ጌሩ ኣምላኽ ኪባርኾ ዝኽእል? ብርግፅ ኣብ መወዳእታ ፍቓዱ ሂቡ’ኳ እንተነበረ፡ ንፍቓድ ያህዌ ካብ ምግዛእ ዝዓለመ ግና ኣይነበረን። ኣብ ክንድኡስ ካብ ስዕረት ዝተላዕለ እዩ ኔሩ። ከምቲ ድሒሩ ዝገበሮ ተግባራት ዝገልፆ— ኣይተነስሀን። ነቲ መንግስቱ ዘጥፍእ ዝነበረ ዕንወት ደው ከብሎ ጥራይ እዩ ዝደሊ ኔሩ።

ፈርኦን ተዋሪዱ እዩ። ከምኡ’ውን፡ ካብቲ ዝኸፍአ መዓት ዝመፀ ዘሕዝን ኩነታት ኣብ ግምት ብምእታው፡ እስራኤል ካብ ግብፂ ክወፁ ፈቐደሎም። ኩሉ እቲ ዝሓለፈ እዋናት ምግባሩ ዝኣበየ፡ ተግባራቱ ኣብ ልዕሊ ሃገሩ ዘምፅኦ መከራ ብዘየገድስ፡ ሕጂ ግና ፈቐደ።

ህዝቢ ግብፂ ድማ፡ እብራውያን ክኸዱ ሃንቀውታ ከም ዘለዎም ርዱእ እዩ። በጃኹም ውፁ፡ እንተዘይኮይኑ “ኩላትና ክንመውት ኢና።” ድማ በሉ።

እግዚኣብሄር ግና እስራኤላውያን ካብ ግብፂ ባዶ ኢዶም ከይወፁ ምድላው ገበረ፡ ኣብ መወዳእታ ግን ካብቲ ዝተገመተ ኣዝዩ ዝነውሐ ፃንሒት ኮይኑ ዝተረኽበ ዘድልዮም ነገራት ሓዙ። ግብፃውያን ነዚ ክቡር ንብረት እዚ ንኣይሁድ ዝሃብዎም ነቲ ህዝቢ ካብታ ሃገር ብታህዋኽ ንምውፃእ ጥራይ እዩ፡ እቲ ኣቑሑት ግን ንነዊሕ እዋን ንእስራኤላውያን ንዘመናት ብባርነት ዝተኸልከለ ደሞዝ እዩ ኔሩ። ብርግፅ ንግብፃውያን፡ እብራውያን ካብ መሬቶም ንምውፃእ ዝኸፍልዎ ዋጋ ርካሽ እዩ ኔሩ።

ክንደይ ግዜ ኢና ንተግባራት ብሰንኪ ሳዕቤኑ ጥራይ እምበር እቶም ተግባራት ንባዕሎም ጌጋ ስለ ዝነበሩ ዘይኰነ “ዝተነሳሕና”? እዚ ሓቀኛ ንስሃ ዘይከውን ስለምንታይ እዩ? በቲ ብገለ መልክዑ እንተወሓደ ኣብ ሓፂር ግዜ “እንርሕቖ” ሓጢኣት ክንሓዝን ክንመሃር እንኽእል ብኸመይ ኢና?