---
title:  ተወሳኺ ሓሳብ
date:   08/08/2025
---

Read Ellen G. White, “The Exodus,” pp. 281–290, in Patriarchs and Prophets.

ኣምላኽ ንእስራኤላውያን ንእሽቶ እምነት እኳ እንተ ነበሮም ምስኦም እዩ። ከም ሕሩይ ህዝቡ ከመይ ክሓስቡን ክመላለሱን ከም ዘለዎም ክምህሮምን ክመርሖምን ተመነየ። ኣምላኽ ብትዕግስቲ መሪሑ ናብ ውሑድ ብድሆታት ዘጋጥሞም ቦታ ኣቕነዖም። ኤለን ጂ ዋይት ከምዚ ብምባል ትገልፅ:- “እስራኤላውያን……ብዛዕባ ኣምላኽ ውሑድ ኣፍልጦን ኣብኡ እምነትን ስለ ዘይነበሮም፡ ምሰምበዱን ተስፋ ምቖረፁን ነይሮም። ዕጥቂ ዘይብሎምን ውግእ ዘይለመዱን ነበሩ፣ መንፈሶም ብነዊሕ ባርነት ተደፊኑ፣ ብደቂ ኣንስትዮን ቆልዑን፣ መጓሰን ጥሪትን ተሸኪሞም ነበሩ። ጎይታ ብመገዲ ቀይሕ ባሕሪ ኣብ ምምራሕ፡ ናይ ርህራሄ ኣምላኽ ከምኡ’ውን ናይ ፍርዲ ኣምላኽ ምዃኑ ገሊፁ። -.”—Ellen G. White, Patriarchs and Prophets, p. 282.

ብዛዕባ መዝሙር ሙሴ ክዛረብ ከሎ፡ ሓተታ መፅሓፍ ቅዱስ the Andrews Bible Commentary ከምዚ ይብል:- “ርግፀኛነት ናይዚ ኣብ ታሪኽ ዘሎ ተበጃዊ ተግባር ኣምላኽ ንመፃኢ ዝፈርሓና ነገር ከም ዘይብልና የረጋግፀልና እዩ።እቲ ናይ መወዳእታ ስታንዛ ኣብቶም ንመፃኢ ፀላእቲ ዘተኮረ ኮይኑ ንከነኣን ንምስዓር ክገጥሙ እዮም።ብሰንኪ እቲ ሓያል ‘ቅልፅም’ ኣምላኽ ‘ከም እምኒ ስቕ ኢሎም’ ምኾኑ (ቍ. 16)። ኣይከኣሉን ኢልና ንሓስቦም ነገራት ይደራረቡና ከምዘለዉ ክስመዓናን ናበይ ከምነብል ክጠፍኣናን ኮሎ ። ዘይከኣል ነገራት፡ ኣብ ኩርናዕ ዝኣተና ኮይኑ ምስ ዝስምዓናን ኣየናይ መንገዲ ከም እንጥምት ኣብ ዘይንፈልጥን፡ ኣብ ‘መዝሙር ሙሴ’ መረጋገፂ ክንረክብ ንኽእል ኢና፡ ምኽንያቱ ኣብ ታሪኽ ህዝቢ ኣምላኽ ዓቢ ፍፃመ ስለ ዝዝክር”—Andrews Bible Commentary, “Exodus” (Berrien Springs, MI: Andrews University Press, 2020), p. 214.

**መመያየጢ ሕቶታት:**

`እብራውያን ብዘደንቕ ኩነታት ካብ ምስሪ (ግብፂ) ድሕሪ ምውፅኦም ስለምንታይ ኢና ኣብ ቅድሚ ቀይሕ ባሕሪ ኣብ ዝነበረ ፀገማቶም ክነተኩር ንፍትን? ማለትሲ ኣምላኽ ንኣናን ንሓይሉን ብዛዕባ ዘለዎ ሰናይነት ዘርእዩ ብዙሕ መርትዖታት እናሃለዉ ስለምንታይ እዩ ሕጂውን ጉድለት እምነት ክነርኢ ዋላውን ክንገልፆ ቀሊል ኮይኑ እንረኽቦ?`

`ድሕር’ቲ ዘጋጠመ ዅሉ፡ እንተላይ ምጥፋእ በዅሪ ኣወዳት ፡ ፈርኦን ንእስራኤል እንደገና ዚሰዓቦም ስለምንታይ እዩ? ዝኾነ ካባና ብሓጢኣት (ወይ ንሓጢኣት) ክተርር ክሳብ ክንደይ ሓደገኛ ምዃኑ እዚ እንታይ ክነግረና ኣለዎ?`

`ኩላትና ሓደሓደ ግዜ ዘስካሕክሕ ፈተናታት እኳ እንተ ኣጋጠመና፡ ብዙሓት ካባና ግን ገለ ኣዝዩ ፅቡቕ መዓልታት፡ ገለ ኣዝዩ ፅቡቕ ግዜ፡ ንዓና ይኹን ኣብ ልዕሊ እንፈትዎም ሰባት ሕማቕ ዘየጋጥመሉ እዋን ኣሕሊፍና ኢና (ገና ኣሎና)። ደሓር ከኣ ኣብ ግዝኣት “ፀላኢ” ከም እንነብር ስለ እንርዳእ፡ ስለምንታይ ነዚ እዋን እዚ ከም መርትዖ ፀጋን ዕቝባን ኣምላኽ ክንርእዮ ዘለና? ማለት ስለምንታይን ካብ ምንታይ መዓትን ከም ዝደሓንና ፈፂምና ስለ ዘይንፈልጥ፡ ኣብ ሰናይ ግዜ ንኣምላኽ ምውዳስ ኩሉ ግዜ ክንዝክር ዘሎና?`