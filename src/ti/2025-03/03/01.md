---
title:  ፅንኩር ጅማሮ
date:   12/07/2025
---

### ነዚ ሰሙን ዝፅናዕ ጥቕሲ

ዘፀ 5:1–23, ራእ 11:8, ዘፀ. 6:1–13, መዝ 73:23–26, 2 ቆሮ. 6:16, ዘፀ 6:28–7:7 ።

> <p>ጥቕሲ መዝከርታ</p>
> “ድሕርዚ ድማ ሙሴን ኣሮንን ናብ ፈርኦን ኣትዮም በልዎ፤ እግዚኣብሄር ኣምላኽ እስራኤል ከምዚ ይብል፤ ንህዝበይ ኣብ በረኻ በዓል ኪገብሩለይ፡ ሕደጎም። ፈርኦን ድማ፤ እቲ ቓሉ ሰሚዔ ንእስራኤል ዝሐድግሲ፡ እግዚኣብሄር መን እዩ፧ ንእግዚኣብሄር ኣይፈልጥ፡ ንእስራኤል ከኣ ኣይሐድግ፡ በለ።”(ዘፀ 5:1, 2)።

ብዙሓት ኣመንቲ ሓደ ሰብ ኣምላኽ ክስዕብ ክውስን እንከሎ፡ ንሱ ወይ ንሳ ሓጎስ፡ ብልፅግና፡ ዕዉትነትን ከስተማቕር እዩ ይብሉ። ከምቲ ብዙሕ ግዜ ኣብ መፅሓፍ ቅዱስ ዝርአ እንተኾይኑ ግና እቲ ጉዳይ ከምኡ ኣይኮነን። ሓደ ሓደ ግዜ ሓያለ መሰናኽልን ሽግራትን የጓንፍ። እዚ ድማ ኣዝዩ ዘጨንቕ ኮይኑ ብቐሊሉ ክምለሱ ዘይክእሉ ወይ ድማ ፍፁም መልሲ ዘይብሎም ከበድቲ ሕቶታት ዘልዕል እዩ።

እቶም ብኣምላኽ ዝኣምኑ ሓያሎ ፈተናታት ከጓንፎም እዩ። እንተ ተዓጊስና ግና፡ ኣምላኽ ኣብ እዋኑን ኣብ ግዚኡን ዝኾን መፍትሒታት ከገብር እዩ። መገድታቱ ምስቲ ቅልጡፍን ቅፅበታውን ክኸውን እንደልዮ ትፅቢታትና ዘይክሳነ ይኽእል እዩ፡ ኮይኑ ግና ዝኾነ ይኹን ብዘየገድስ ብእኡ ምትእምማን ክንመሃር ኣለና።

ስለዚ ድማ ናይዚ ሰሙን ኣርእስትና፡ ሙሴን ህዝቢ ኣምላኽ ካብ ግብፂ ናይ ምውፃእ ትእዛዝን—ዝኾነ ሰብ ክህልዎ ዝኽእል ንፁር ፃውዒት ኣምላኽ ዝብል እዩ። ብርግፅ፡ ተኣምራትን ከምኡውን ኣምላኽ ብቐጥታ እቲ ሙሴ ክገብሮ ዝደልዮ ምዝራብን ዘካትት እዩ።

እምበኣር፡ ሙሴ ብኣምላኽ ከም እተፀውዐን ፍሉይ ዕዮ እውን ከይተረፈ ከም እተዋህቦን ስለ ዝፈለጠ፡ ክሳዕ ክንደይ ቀሊል ኪኸውን ይኽእል ነይሩ? ቀሊል ክኸውን ኔርዎ እወዶ? ምንባብኩም ቀፅሉ።