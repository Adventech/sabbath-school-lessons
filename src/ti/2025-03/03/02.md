---
title:  እግዚኣብሄር መን እዩ?
date:   13/07/2025
---

ትእዛዝ ኣምላኽ ተከቲሉ፡ ሙሴ ነቲ “ንህዝበይ ደቂ እስራኤል ካብ ግብፃ ኸተውፅኦም፡” (ዘፀ 3:10) ዝብል መርሕ ንኸጀምር ናብ ፈርኦን ከደ።

`ፈርኦን ነቲ “ንህዝበይ…. ሕደጎም” (ዘፀ 5፡1,2) ዝብል ጠለብ ኣምላኽ እንታይ ምላሽ ነበሮ፡ ካብ ምላሹኸ እንታይ ትርጉም ክርከቦ ይኽእል?`

“እግዚኣብሄር መን እዩ?” በለ ፈርኦን፡ እዚ ኸኣ ንምፍላጡ ብሂጉ ዘይኮነስ፡ ከም ናይ ተቃውሞኡ ተግባር ወይ ከኣ ነዚ ኣምላኽ’ዚ ንምኽሓድ እዩ፡ እዚ’ውን በቲ ከም ዘይፈልጦ ዘርእዮ እዩ። ዳርጋ ብትዕቢቱ ድማ “ንእግዚኣብሄር ኣይፈልጥን” በለ።

ኣብ ኩሉ መዋእል ክንደይ ዝኣኽሉ ሰባት ብተመሳሳሊ ተዛሪቦም ይኾኑ? ኣዝዩ ዘሕዝን እዩ፡ ምኽንያቱ ድማ የሱስ ባዕሉ ከምዚ ስለ ዝበለ “ኣምላኽ ሓቂ ንስኻ በይንኻ ምዃንካን ነቲ ዝለኣኽካዮ የሱስ ክርስቶስን ኪፈልጡ፡ ናይ ዘለኣለም ህይወት እዚኣ እያ።” ዮሃን (17፡3)።

ግብፂ፡ ፈርኦን ንጉሳ ኾይኑ፡ ናይቶም ንህልውናን ስልጣንን ኣምላኽ ዝኽሕዱ ምሳሌ እያ። ኣንፃር ኣምላኽን ቃሉን ህዝቡን እትቐውም ሓይሊ እያ።

እቲ ፈርኦን ወሲኹ “ንእስራኤል ኣይሰድድን” ዝበሎ ነቲ ኣንፃር ህያው ኣምላኽ ዝግበር ተቓውሞ ብንፁር ዝገልፅ ኮይኑ ንግብፂ ኸኣ ምልክት ከሓዲት ኣምላኽ ጥራይ ዘይኮነትስ ኣንፃሩ እትስለፍ ስርዓት ምዃና’ውን የርኢ።

ድሕሪ ኣሽሓት ዓመታት ኣብ ሰውራ ፈረንሳ ብዙሓት ነዚ ተመሳሳሊ ኣተሓሳስባ ምርኣዮም ዘገርም ኣይኮነን (ኢሳ 30፡1-3ን ራእ 11፡8ን እውን ርአ)። ፈርኦን ንገዛእ ነብሱ ኣምላኽ ወይ ወዲ ኣምላኽ ከምዝኾነ ጌሩ ይሓስባ ነበረ፣ እዚ ኸኣ ኣብ ናይ ገዛእ ርእስኻ ዝለዓለ ሓይሊን ፅንዓትን ብልሕን እምነት ንዘሎ ሰፊሕ መወከሲ እዩ።

“ካብ ኩለን እተን ኣብ መፅሓፍ ቅዱስ ተጥቒሰን ዝርከባ ሃገራት፡ እታ ህልውና ኣምላኽን ትእዛዛቱን ብዕሊ ዝተፃረረት ሃገር ግብፂ እያ። ካብቲ ንጉስ ግብፂ ንላዕሊ ኣንፃር ስልጣን ኣምላኽ ብዝበልፅ ዝዓመፀ ማንም መራሒ የለን። መልእክቲ ብስም ጎይታ ብሙሴ ምስ መፆ ድማ ፈርኦን ብትዕቢት ከምዚ ክብል መለሰ፡” ፈርኦን ድማ፤ እቲ ቓሉ ሰሚዔ ንእስራኤል ዝሐድግሲ፡ እግዚኣብሄር መን እዩ፧ ንእግዚኣብሄር ኣይፈልጥ፡ ንእስራኤል ከኣ ኣይሐድግ፡ በለ።” ዘፀ 5:2። እዚ ኣምላኽ ዘይምእማን እዩ፣ እቲ ብግብፂ ዝውከል ህዝቢ ድማ ንተመሳሳሊ ምኽሓድ ናይቲ ህያው ኣምላኽ ዝብሎ ድምፂ ምሃበን ተመሳሳሊ ናይ ዘይምእማንን ምፅራርን መንፈስ ምገለፀን።”—Ellen G. White, The Great Controversy, p. 269.

“ካብ ኩሎም ኣብ ታሪኽ መፅሓፍ ቅዱስ ዝቐረቡ ኣህዛብ፡ ግብፂ ብትብዓት ህላወ እቲ ህያው ኣምላኽ ክሒዳ ንትእዛዛቱ ድማ ተቓዊማ። ካብ ንጉስ ግብፂ ንላዕሊ ብግልፅን ልዑል ኢድን ኣንፃር ስልጣን ሰማይ ናዕቢ ንምግባር ዝደፈረ ንጉስ የለን። እቲ መልእኽቲ ብሙሴ ብስም እግዚኣብሄር ምስ ኣምፅኦ፡ ፈርኦን ብትዕቢት ከምዚ ኢሉ መለሰሉ። እቲ ቃሉ ሰሚዔ ንእስራኤል ዝሓድግሲ᎓ እግዚአብሄር መን እዩ? ንእግዚኣብሄር ኣይፈለጥ᎓ ንእስራኤል ከኣ ኣይሓድግ᎓ በለ።’ ዘፀኣት 5:2, A.R.V. 269.

`ሓደ ሰብ፡ ንጎይታ ትፈልጦ’ዶ? ኢሉ እንተ ዝሓተካ ምላሽካ እንታይ ምኾነ? መልስኻ እወ። እንተ ድኣ ኮይኑ ድማ ከመይ ከም ዝመስልን እንታይ ምበልካ፡ ስለምንታይ ከ?`