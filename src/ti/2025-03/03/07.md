---
title:  ተወሳኺ ሓሳብ
date:   18/07/2025
---

Read Ellen G. White, “The Plagues of Egypt,” pp. 257–265 in Patriarchs and Prophets.

ሙሴ ንመጀመርታ ግዜ ናብ ፈርኦን ምስ ቀረበ ንሙሴን ንህዝቡን ነገራት ክሳብ ክንደይ ሕማቕ ክኾኑ ከም ዝጀመሩ ርኣዩ።

"እቲ ንጉስ ብደቂቕ ብምዕዛቡ ንእስራኤላውያን ካብ ኣገልግሎቱ ንኽዓልዉ ከም ዝዓለሙ ጠርጠሮም። ዘይምእዛዝ ውፅኢት ስራሕ ኣልቦነት እዩ ነይሩ፤ ንሓደገኛ ውዲት ዝኸውን ግዜ ክህልዎም ኣይደለየን። ብኡንብኡ ድማ ማእሰርቶም ንምፅራርን ናፃ መንፈሶም ንምጭፍላቕን ስጉምትታት ወሲዱ። ኣብታ መዓልቲ እቲኣ ድማ ንጉልበቶም ገና ዝያዳ ጨካንን ጨቋንን ዝገብሮ ትእዛዛት ተዋሂቡ። እቲ ዝበዝሐ ልሙድ ህንፃዊ ንብረት ናይታ ሃገር ብፀሓይ ዝነቐፀ ሕጡብ እዩ ነይሩ፣ መናድቕ ናይቶም ዝበለፁ ህንፃታት ድማ ካብዚ ይስራሕ ነበረ፣ ድሕሪኡ ድማ ብእምኒ ይገጥም ነበረ፤ ከምኡውን ምፍራይ ሕጡብ ብዙሓት ባሮት ይቖፅር ነበረ።

ሙሴ ካብቲ ኣምላኽ ንኽገብሮ ዝፅውዖ ፃውዒት መህደሚ ዝኾኖ መመኽነይታታት ተወዲእዎ። ንሕናኸ ካብቲ ኣምላኽ ክንገብሮ ዝደልየና ንምውፃእ ከመይ ዝብለ መመኽነይታታት ክንጥቀም ንኽእል?

“እዚ ትእዛዝ እዚ ኣብ መላእ እታ ሃገር ኣብ መንጎ እስራኤላውያን ዓቢ ጭንቀት ኣኸተለ። ግብፃውያን ሓለፍቲ ዕማም ዕዮ እቲ ህዝቢ ዝከታተሉ እብራውያን መኮንናት መዚዞም ነበሩ፣ እዞም መኮንናት እዚኣቶም ድማ ነቲ ኣብ ትሕቲኦም ዝነበሩ ሰባት ዝፍፅምዎ ዕዮ ሓላፍነት ይወስዱ ነበሩ። እቲ ንጉስ ዘድልዮ ጠለብ ኣብ ግብሪ ምስ ወዓለ፣ እቲ ህዝቢ ኣብ መላእ እታ ሃገር ፋሕ ኢሉ፣ ኣብ ክንዲ ሓሰር ብርዒ ክእክብ ወፈረ፤ ነቲ ልሙድ መጠን ዕዮ ንምፍፃም ግን ዘይከኣል ኮይኑ ረኸብዎ። በዚ ውድቀት እዚ እቶም እብራውያን መኮንናት ብጭካነ ተሃረሙ። “—Ellen G. White, Patriarchs and Prophets, p. 258.

**መመያየጢ ሕቶታት:**

`ኣብ ህይወትካ ንፃውዒት ኣምላኽ እናሰማዕካ፡ ነገራት ፅቡቕ ዘይከዱሉ፡ ወይ ብርግፅ ፅቡቕ ዘይጀመሩሉ እዋን ሕሰብ። ካብቲ ተመክሮ እቲ ምስ ግዜ እንታይ ትምህርቲ ረኺብካ?`

`ረድኤቱ ደሊኻ ክትፅሊ ከለኻ ወይ ኣብ ዘይተፀበኻዮ እዋን ኣምላኽ ኣብ ህይወትካ ከመይ ጌሩ ጣልቃ ከም ዝኣተወ ንኻልኦት ንገሮም። ሕማቕ ነገራት ከጋጥም ከሎ፡ ነቶም ንጐይታ ዚኣምኑ እውን ከይተረፈ፡ ከመይ ጌርና ኢና ብሰናይነት ኣምላኽ ክንኣምን እንኽእል?`

`“ንእግዚኣብሄር ኣይፈልጦን እየ” ኢሉ ንዝዛረብ ሰብ እንታይ ምበልካዮ? ይኹን እምበር፡ እቲ ሰብ ንምፅራር ዘይኰነስ፡ ብዛዕባ ህይወቱ ዚገልፅ ቀሊል ሓቂ ኰይኑ እዩ ዝበሎ ንበል፧ “ንጐይታ ንኽፈልጦ” ክትሕግዞን ነቲ ሰብ ስለምንታይ ከምኡ ምግባር ኣገዳሲ ምዃኑ ንምግላፅን እንታይ ክትገብር ትኽእል?`