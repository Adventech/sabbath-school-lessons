---
title:  ፅንኩር ጅማሮ
date:   14/07/2025
---

ዋላኳ ሙሴ ካብ መጀመርታ ኣትሒዙ እቲ ጎይታ ዝመዘዞ ቀሊል ከም ዘይከውን ክፈልጥ ዝግብኦ እንተ ነበረ፡ (ክንዮ’ቲ ካብኡ ንምውፃእ ዝገብሮ ዝነበረ ሃቐና) እንታይ ይመፆ ከም ዝነበረ ምንም ዝፍልጦ ኣይነበሮን።

`ዘፀ 5:3–23 ኣንብቡ። ሙሴን ኣሮንን ንመጀመርታ ግዜ ምስ ፈርኦን ዝገበርዎ ርክብ ውፅኢቱ እንታይ ነይሩ?`

ሙሴን ኣሮንን ናብ ፈርኦን ቅድሚ ምኻዶም ንዓበይትን ህዝቢ እስራኤልን ኣኪቦም ቃል ኣምላኽ ነገርዎም፡ ምልክታት እውን ኣርኣይዎም፡ እዚ ኸኣ እግዚኣብሄር ካብ ባርነት ከውፅኦም ምዃኑ ኣብ እስራኤል እምነት ኣሕደረ። ስለዚ ኸኣ ንኣምላኽ ሰገዱሉ (ዘፀ 4:29–31) ። ብርግፅ ትፅቢቶም ልዑል እዩ ኔሩ፡ ኣብ መወዳእታ፡ ጎይታ ንእብራውያን ካብ ኣርዑት ባርነት ሓራ ከውፅኦም እዩ!

ብድሕርዚ ሙሴ ናብ ንጉስ ግብፂ ብትእዛዝ ኣምላኽ ከደ፡ እንተኾነ ግና ንእስራኤላውያን ኩነታት ዝገደደ ኮኖም። መከራኦም ወሰኸ፡ መዓልታዊ ፃዕሮም ከኣ ኣዝዩ ከቢድን ብዙሕ ዝጠልብን ኮነ። ሃካያት ተባሂሎም ተኸሱ፡ ካብኡ ብዝብእስ ከኣ ተታሕዙ ከምኡውን ስርሖም ካብቲ ዝነበሮ ኣዝዩ ዝኸፍአ ኮነ።

መራሕቶም ሕጉሳት ኣይነበሩን፡ እቲ ኣብ መንጎኦምን ሙሴን ኣሮንን ዝነበረ ግርጭት ከኣ ሕማቕ ኮነ፡ (ፀኒሕና ከም እንርእዮ) እዚ’ውን ሙሴ ንዓመታት ምስ ህዝቡ እንታይ ዓይነት ግርጭታት ከም ዝህልዎ ጥራይ እዩ ዘመልክት ነይሩ።

`ዘፀ 5:21 ኣንብቡ፡ ንርእስኹም ኣብቲ ምስ ሙሴን ኣሮንን ዝገበርዎ ምፍጣጥ ኣንብርዋ። ስለምንታይ እዮም ከምኡ ኢሎም?`

ኣብ ልዕሊ ሙሴ ዝተቖጥዑሉ ምኽንያት ንምርኣይ ዘፀግም ኣይኮነን (“ስለዚ እግዚኣብሄር ይርኤኹም፡ ይፍረድ ድማ።” በልዎም)። ሙሴ ካብ ግብፃውያን ሓራ ከም ዘውፅኦም እምበር ህይወቶም ዘኽፍኣሎም ኣይመሰሎምን ነበረ።

ስለዚ ድማ ኣብ ርእስ̕ቲ ምስ ግብፃውያን ዝገብርዎ ምጉት ሙሴን ኣሮንን ምስ ህዝቦም እውን ክማጎቱ ኔርዎም።

`ንስኻን ካልኦትን ዘይምርድዳእ ኣብ ዝፍጠረሉ እዋን ምስ መራሕቲ ቤተ ክርስቲያን ከባቢኹም ክትላዘቡ እትኽእሉሉ ዝሓሸ መገድታት እንታይ እዮም፣ ከምቲ ዘይተርፍ?`