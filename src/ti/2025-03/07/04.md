---
title:  ካብ ክውሒ ማይ
date:   12/08/2025
---

ኣብ ምድረ በዳ፡ ብዙሕ ማይ የድሊ እዩ። ዋላ እኳ እቶም ህዝቢ ተቛየቕትን፡ ዘይኣመንዎን፡ ዋላ’ውን ማይ ክህቦም ዘለዎ ዓቕምን ድልውነትን ፈቲኖምዎ እንተነበሩ፡ እግዚኣብሄር ነዚ ጸገም እዚ ይፈትሖ ኔሩ። ኣብ ዘይምእማኖም ማ ንድሕሪት ተመሊሶም ናብ ግብጺ ጠመቱ።

`ዘጸኣት 17፡1–7 ኣንብቡ። ሰባት ካብዚ ፍጻሜ እንታይ ትምህርቲ ክወስድ ኔርዎ?`

ሙሴ ነታ ቦታ ማሳህ( Massah,) ትርጉሙ “ፈተና” ኢሉ ሰመያ፡ ከምኡውን መሪባ(Meribah) እዚ ድማ “ባእሲ” ዘመልክት ኢሉ ሰመዮ።  ዋላ እኳ እስራኤላውያን ብእግዚኣብሄር እንተ ዘይኣመኑ ማይ ሃቦም። እዘን ክልተ ኣስማት እስራኤላውያን ንኣምላኽ ከይፍትኑን ምስኡ ከይባኣሱን ከዘኻኽርዎም ኔርዎም (እብ 3፡7, 8, 15)። ድሮ ብዙሕ ዝጭበጥ መርትዖታት ህላወኡ ጥራይ ዘይኮነስ ሓይሉን ስልጣኑን ዝረኣዩ እኳ እንተነበሩ፡ ኣብ መንጎኦም ህላወ ኣምላኽ ብዕቱብ ኣብ ሕቶ ኣእተውዎ።

“ነቲ ከውሒ ዝወቕዖ ሙሴ እዩ፡ እቲ ብዓንዲ ደበና ተሸፊኑ ኣብ ጎኒ ሙሴ ደው ኢሉ ነቲ ህይወት ዝህብ ማይ ዘውሕዝ ግና ወዲ ኣምላኽ እዩ። ሙሴን ሽማግለታት ጥራይ ዘይኰነስ፡ ንኹሎም እቶም ኣብ ርሑቕ ደው ዝበሉ ጉባኤ፡ ክብሪ እግዚኣብሄር ርእዮም፡ እቲ ደበና እንተ ተኣልዩ ግና በቲ ኣብኡ ዝቕመጥ ዘስካሕክሕ ድምቀት ምተቐትሉ ኔሮም።”——Ellen G. White, Patriarchs and Prophets, p. 298.

ማይ ምልክት ህይወት እዩ ምኽንያቱ፡ ብዘይ ማይ፡ ህይወት ስለዘየለ። ነፍሲ ወከፍ ዋህዮ ኣካላትና ማይ የድልዮ እዩ። ንሕና ባዕልና 60 ሚእታዊት ማይ ኢና። ኣዕጽምትና ከይተረፈ ብኸፊል ብማይ ዝቖመ እዩ። በዚ ኸምዚ፡ ኣብ በረኻ ማይ ምቕራብ ንእስራኤላውያን ኣምላኽ ዘድልዮም ከም ዚሓልየሎምን ኪውከልዎ ኸም ዚኽእሉን ምልክት እዩ ነይሩ። ይኹንምበር ሕጂ’ውን ክእዘዙ ነበሮም።

ድሕሪ ብዙሕ ዘመናት ጳውሎስ ኣብ 1ቆሮ 10፡4 ንኣመንቲ ኣብ ተመኩሮ ናይቶም ኣብ ምድረ በዳ ዝነበሩ እስራኤላውያን ፍሉይ ምንባሩ የዘኻኽሮም። ክርስቶስ ባዕሉ መሪሕዎም ጥራይ ዘይኮነስ ማይ ኣዳልዩሎም (መዝ 78፡15, 16) ካልእ መንፈሳውን ምግቢን ድሌታት ኣማሊኡሎም እዩ። ጳውሎስ “እቲ ከውሒ እቲ ክርስቶስ እዩ” ኢሉ ይዛረብ። ንዓኣቶም ክርስቶስ ምንጪ ህይወትን ወሃቢ ዘለዓለማዊ ህይወትን እዩ ኔሩ። ከምቲ ከውሒ ጽኑዕ ዝኾነ፡ እግዚኣብሄር ንህዝቡ ብጽኑዕ መርሖም። መብጽዓታቱ ካብ ምፍጻም ስለዘየቋርጽ ማንም ሰብ  ክጽበዮ ይኽእል።

`ኣብዚ ሕጂ እዋን፡ ንኣምላኽ ክትኣምኖም ዘለካ ነገራት እንታይ እዮም? ከመይ ጌርካ ኢኻ ንፍቓዱ ክትግዛእን ኣብ ግዜኡ ክዋሳእ ክትጽበን ክትመሃር ትኽእል? እዚ ዅሉ ሳዕ ክንድዚ ቀሊል ዘይኰነ ስለምንታይ እዩ?`