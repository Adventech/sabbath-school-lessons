---
title:  ተወሳኺ ሓሳብ
date:   15/08/2025
---

Read Ellen G. White, “From the Red Sea to Sinai,” pp. 291–302, in Patriarchs and Prophets.

ድሕሪ እቲ ምስቲ ማይ ዝነበረ ፍጻመ ነዊሕ ከይጸንሐ፡ እቲ ህዝቢ ሓድሽ ሓደጋ ኣጋጠሞ (ዘጸ. 17፡8-16 ርአ)- ሓደ ጨካንን ውግእ ዝፈትዉን ነገድ፡ ኣማሌቃውያን፡ ኣጥቂዖምዎም ነበሩ። “ኣማሌቃውያን ንባህርያት እግዚኣብሔር ይኹን ብዛዕባ ልዑላውነቱ ዘይፈልጡ ኣይነበሩን፣ ኣብ ክንዲ ኣብ ቅድሚኡ ዝፈርሁ ንስልጣኑ ክጻረሩ ንርእሶም ኣቐሚጦም ነበሩ። ሙሴ ኣብ ቅድሚ ግብጻውያን ዝገበሮ ተኣምራት ብህዝቢ ኣማሌቅ ኣርእስቲ ላግጺ ተገይሩ፣ ፍርሒ ከባቢ ኣህዛብ ድማ ተላገጸሉ። ንእብራውያን ከም ዘጥፍእዎም ብኣማልኽቶም ማሕላ ፈጺሞም ስለ ዝነበሩ፡ ሓደ እኳ ከይሃድም፡ ኣምላኽ እስራኤል ክቃወሞም ሓይሊ ከም ዘይብሉ ይምክሑ ነበሩ። ብእስራኤላውያን ኣይተጐድኡን ወይ ኣይተፈራርሑን ነይሮም። እቲ ዝፈጸምዎ መጥቃዕቲ ምሉእ ብምሉእ ዘይተበገሰ እዩ ነይሩ። ንህዝቡ ከጥፍኡ ዝደለዩ ኣብ ልዕሊ እግዚኣብሔር ዘለዎም ጽልእን ምጽራርን ንምግላጽ ኢዩ። ኣማሌቃውያን ካብ ነዊሕ እዋን ኣትሒዞም ልዑል ኢድ ሓጥኣን እዮም ነይሮም፣ ገበናቶም ድማ ሕነ ክፈድዩ ናብ ኣምላኽ ይጭድሩ ነበሩ፣ ምስናይዚ ግን ምሕረቱ ገና ናብ ንስሓ ጸዊዑዎም ነበረ፤ ሰብ ኣማሌቅ ኣብ ልዕሊ’ቲ ዝደኸመን መከላኸሊ ዘይብሉን መሳርዕ እስራኤል ምስ ወደቑ ግና ንጥፍኣት ሃገሮም ሓተሙ”—Ellen G. White, Patriarchs and Prophets, p. 300.

**መመያየጢ ሕቶታት:**

`ዮትሮ ካብቲ ኣምላኽ ንህዝቡ ዝገበሮ ነገር ብዛዕባ እቲ ሓቀኛ ኣምላኽ ብኸመይ ከም ዝተማህረ ኣብ ዝብል ሓሳብ ዝያዳ ኣጽንዕ። ( ዘዳ. 4:4-8 ርአ።) እዚ ስርዓት እዚ ሎሚ ዚፍጸም ስለምንታይ እዩ? ንገዛእ ርእስኻን ንክፍልኻን ሕተት፦ ቤተ ክርስቲያንና ንዓለም እንታይ ዓይነት ምስክርነት እያ እተቕርብ? ብዛዕባ ባህርን ጠባይን ኣምላኽና ንዓለም እንታይ ንብል?`

`1ቆሮ 10፡4 ደጊምካ ኣንብብ። እዚ ብዛዕባ እቲ ሎሚ ገሊኦም ኣምላኽ ብሉይ ኪዳን ፈዳይን ተቐያምን ይቕረ ዘይብልን እዩ ነይሩ ዝብል፡ ዝኣምኑሉ ጥንታዊ መናፍቕነት እንታይ ክምህረና ይግባእ፡  ብኣንጻር እቲ ኣብ እየሱስ እንርእዮ? እዛ ጥቕሲ እዚኣ፡ እቲ እምነት እቲ ስለምንታይ ጌጋ ምዃኑ ብኸመይ እያ እተርኢ?`

`እቲ ኤለን ጂ ዋይት ኣብ ላዕሊ ዝጸሓፈቶ ደጊምካ ኣንብብ ብዛዕባ ኣማሌቃውያን ብዛዕባ እቲ ሓቀኛ ኣምላኽ ክመሃሩ ብኸመይ ዕድል ከም ዝረኸቡ። ኣተሓሳስባኦም ምስ ናይ የትሮ ኣነጻጽሮ። ኣምላኽ ኣብ ልዕሊኦም ጥራይ ዘይኰነስ፡ ኣብ ልዕሊ ብዙሓት ካብቶም እስራኤል ዝረኸቦም ነገዳት ጥንታዊት ዓለም ፍርዲ ከም ዘምጽኣሎም እንታይ ትምህርቲ ኽንረክብ ንኽእል?`