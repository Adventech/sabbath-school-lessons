---
title:  ሕጊ ከም መብጽዓ ኣምላኽ ንዓና
date:   21/08/2025
---

`ሮሜ 3፡20–24 ኣንብቡ። ጳውሎስ ዓሰርተ ትእዛዛት ብምሕላው ክንድሕን ከም ዘይንኽእል ብንጹር ገሊፁ እኳ እንተኾነ፡ እቶም ትእዛዛት ኣብ ህይወትና ከመይ ጌሮም ክሰርሑ ኣለዎም?`

ኣብ ጽሑፋት ሙሴ ንዓሰርተ ትእዛዛት ንምግላጽ ዝተጠቕመሉ dabarim ዝብል ቃል ብእብራይስጢ (ዘጸ 34፡28፡ ዘዳ 4፡13፡ ዘዳ 10፡4) ቃል ብቓሉ “ትእዛዛት” ማለት ኣይኮነን፡ “ቃላት” ማለት እዩ። እዚ “ቃል”፡ dabar (ንጽል)፡ ትርጉም “መብጽዓ” ክህልዎ ይኽእል እዩ። ስለዚ ድማ እዩ ኣብ ብዙሕ ቦታታት (1ነገ 8፡56፤ 2 ዜና 1፡9፤ ነህ. 5፡12, 13፤ ዘዳ 1፡11፤ ዘዳ 6፡3፤ ዘዳ 9፡28፤ እያሳ 9፡21፤ እያ 22፡4፤ እያ 23፡5)፡ dabar ወይ ብመልክዕ ስም ወይ ብመልክዕ ግሲ ሓሳብ መብጽዓ ይገልፅ።

ኤለን ጂ ዋይት ብዛዕባ ዕዮ ዓሰርተ ትእዛዛት ምስትውዓል ትህብ፡ “እተን ዓሰርተ ትእዛዛት ……መብፅዓ እየን” .”—Ellen G. White Comments, The SDA Bible Commentary, vol. 1, p. 1105. ዓሰርተ ትእዛዛት ካብ ኣምላኽ ዝመጸ ተስፋታት ጌርና ክንግንዘቦ ይግባእ፡ ንሱ ድማ ድንቂ ነገራት ክገብረልና ናብ ቅኑዕ መንገዲ ክመርሓና እዩ። ንሕና ድማ ክንእዘዞም ኣለና።

`ሮሜ 10፡4 ኣንብቡ። ነቲ ጳውሎስ ክርስቶስ “መደምደምታ” ሕጊ እዩ ኢሉ ዝሃቦ መግለጺ ብኸመይ ክንርድኦ ይግባእ?`

ጳውሎስ እየሱስ ክርስቶስ (telos) መደምደምታ ሕጊ ምዃኑ ይገልጽ እምበር ክርስቶስ ነቲ ሕጊ ይስርዞ ወይ የጥፍኦ ብዝብል ትርጉም የብሉን። የግዳስ እዚ ማለት ክርስቶስ ዕላማን ሸቶን ሕጊ እዩ፡ እቲ ናይ ምትዕራቕ መስዋእቱ ንሕጋውነትን ንዘልኣለምነትን የቋርጾ ማለት ኣይኮነን።

ብኣንጻሩ ጳውሎስ ብዛዕባ ኣገዳስነት ሕጊ፡ ብዛዕባ ሕጋውነቱን ብዛዕባ ነባሪ ስልጣኑን ይዛረብ (ሮሜ 3፡31, 1ቆሮ 7፡19፡ ገላ 5፡6)። ትርጉሙ telos ዝብል ቃል ብቐንዱ ዕላማን ሽቶን እምበር ምስ ግዜ ዝተኣሳሰር ኣይኮነን። ክርስቶስ ነቲ ሓቀኛ ትርጉምን ዕላማን ሕጊ ኣምላኽ ንምኽፋት መፍትሕ እዩ። ስለዚ፡ ክርስቶስ ነቲ ሕጊ ከም ዘፍረሶ፡ ከም ዝትክኦ፡ ወይ ከም ዝሰረዞ ምግላጽ ጌጋ ምዀነ። ክርስቶስ ዕላማ ሕጊ፡ እቲ ንዕኡ ዘመላኽትን እዩ።

`ሕጊ ናብ እየሱስ ብኸመይ እዩ ዘመልክተና? ማለት እቲ ሕጊ ብዛዕባ ገዛእ ርእስና እንታይ ገሊፁ እዩ ናብ እየሱስ ዘመልክተና?`