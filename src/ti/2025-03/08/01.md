---
title:  ቃል-ኪዳን ሲና
date:   16/08/2025
---

### ነዚ ሰሙን ዝፅናዕ ጥቕሲ

ዘጸ 19:1–20:17, ራእ 21:3, ዘዳ 5:6–21, ያእ 1:23–25, ሮሜ 3:20–24, ሮሜ 10:4።

> <p>ጥቕሲ መዝከርታ</p>
> “እቲ ኣብ ግብጻውያን ዝገበርክዎ፡ በኽናፍ ንስሪ ጾይረ ናባይ ከም ዘምጻእኩኹምን ድማ ባዕላትኩም ርኢኹም ኢኹም። ሕጂ ድማ ቃለይ ኣጸቢቕኩም እንተ ሰማዕኩም፡ ኪዳነይ ውን እንተ ሐሎኹም፡ ኵላ ምድሪ ናተይ እያ እሞ፡ ሓለፋ ዅሎም ህዝብታት ገንዘበይ ክትኰኑኒ ኢኹም። ንስኻትኩም ድማ መንግስቲ ኻህናትን ቅዱስ ህዝብን ክትኰኑኒ ኢኹም። እቲ ንደቂ እስራኤል እትዛረቦም ነገር እዚ እዩ።” (ዘጸ19:4–6, )።

እግዚኣብሄር ንእስራኤል ካብ ግብጺ ሓራ ምስ ኣውጽኦም ናበይ መሪሕዎም? ናብ ምድሪ ተስፋ—ካልእ እሞ ናበይ? ብጂኦግራፊያዊ መዳይ ቅኑዕ እንተኾነ፡ እቲ መልሲ ብስነ-መለኮታዊ መዳይ ጌጋ እዩ። እግዚኣብሄር ባዕሉ ከምዚ ክብል ይምልስ፡ “እቲ ኣብ ግብጻውያን ዝገበርክዎ፡ በኽናፍ ንስሪ ጾይረ ናባይ ከም ዘምጻእኩኹምን ድማ ባዕላትኩም ርኢኹም ኢኹም።” (ዘጸ 19:4)። በዚ ኸኣ፡ መጽሓፍ ቅዱሳዊ-ስነ-መለኮታዊ መልሲ ናይቲ ሕቶ፡ ቀዳምነትን ዕላማን ኣምላኽ ይገልጽ፡ ጐይታ ናብ ገዛእ ርእሱ ኣቕረቦም።

ደቂ ሰባት ካብ እግዚኣብሔር ክርሕቁ እንከለዉ ንሱ ይደልዮምን ናብ ገዛእ ርእሱ ይመልሶምን እዩ። እቲ ዝበለጸ ሞዴል ናይዚ ዓሚቝ ሓቂ ኣብ ገነት ኤደን እዩ፡ ኣዳምን ሄዋንን ኣብ ልዕሊ ኣምላኽ ሓጢኦም፡ ትእዛዙ ጥሒሶም፡ ካብኡ ድማ ተሓብኡ። ተበግሶ ወሲዱ ድማ ከምዚ በሎም፡ “ ኣበይ ኣሎኻ?’ ” (ዘፍ 3:9)። ኩሉ ግዜ ነታ ቀዳማይ ስጉምቲ ንሱ እዩ ዝወስዳ። እየሱስ ነዚ ብግቡእ ገሊጽዎ ኣሎ: “ኣቱም ኵልኹም እትጽዕሩን ጾር ዝኸበደኩምን፡ ኣነ ኸዕርፈኩም ናባይ ንዑ። ኣነ ለዋህ እየ፡ ልበይውን ትሑት፡ ኣርዑተይ ፈኵሽ፡ ጾረይውን ቀሊል እዩ እሞ፡ ኣርዑተይ ጹሩ ኻባይውን ተምሀሩ፡ ንነፍስኹም ከኣ ዕረፍቲ ኽትረኽቡ ኢኹም።” (ማቴ 11:28, 29)።

እግዚኣብሄር ንኹላትና ይጽውዓና እይ፡ ዘለኣለማዊ ዕጫና ኸኣ ኣብ ምላሽና ዝምርኮስ እዩ።