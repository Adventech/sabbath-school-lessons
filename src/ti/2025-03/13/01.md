---
title:  ቤተ መቕደስ
date:   20/09/2025
---

### ነዚ ሰሙን ዝፅናዕ ጥቕሲ

ዘጸ 35:1–36:7; ዘፍ 1:1; ዘጸ 36:8–39:31; እብ 7:25; ዘጸ 40:138; ዮሃ 1:14.

> <p>ጥቕሲ መዝከርታ</p>
> “ሽዑ ነቲ ድንኳን ምርኻብ ደበና ኣጐልበቦ፡ ክብሪ እግዚኣብሄር ከኣ ነቲ ማሕደር መልኦ። . . . ብዅሉ እቲ ምጕዓዞም ደበና እግዚኣብሄር ኣብ ቅድሚ ዅሉ ቤት እስራኤል ብመዓልቲ ኣብ ልዕሊ እቲ ማሕደር ነበረ፡ ብለይቲ ኸኣ ሓዊ ነበሮ።” (ዘጸ 40:34, 38)።

ቀንዲ ዕማም ህዝቢ ኣምላኽ ኣብ ብሉይ ኪዳን (ከምኡ’ውን ንዓና ሎሚ) ምስ ጐይታ ብጥብቂ ርክብ ምህላው፤ ከምኡውን ንምምላኽን ንምግልጋልን፤ ቅኑዕ ስእሊ ኣምላኽ ንኻልኦት ንምቕራብ እዩ (ዘዳ 4፡5-8)።

ኣብ ገነት ኤደን፡ ኣዳምን ሄዋንን ካብ እግዚኣብሄር ተሓብኡ፡ ምኽንያቱ ሓጢኣቶም ንእግዚኣብሄር ከም ዝፈርህዎ ስለ ዝገበሮም እዩ። ሓጢኣት ንደቂ ሰባት ንኣምላኽ ከም ዝፈርሁ ይገብሮም፣ እዚ ፍርሒ እዚ ድማ ነቲ ኣብ ባህርያቱ ዘሎና ኣረኣእያ ይቕይሮ። እቲ ጽቡቕ ዜና ኣምላኽ ነዚ ምፍንጫል ንምስፋሕ ቀዳማይ ስጉምቲ ይወስድ እሞ ብተበግሶኡ ድማ ነቲ ክፍተትን ዝተበታተነ ዝምድናን ይጽግኖ። ነቲ ሓጥእ ናብ ገዛእ ርእሱ “ ‘ኣበይ ኣለኻ?’ ” (ዘፍ 3፡9፡) ክብል ይጽውዖ፡።

በዚ ድማ ቀንዲ ተልእኾና ቅኑዕ ባህርይ ኣምላኽን ፍቕራውን ቅኑዕን ተግባራቱን ኣብ ከባቢና ንዘለዉ ምቕራብ እዩ። ሰባት ናብ እግዚኣብሄር ምስ ዝስሓቡን በቲ ኣብ ልዕሊኦም ዘለዎ ዘይባዕላዊ ፍቕሪ ምስ ኣመኑን፡ ንጥቕሞም ምዃኑ ፈሊጦም ህይወቶም ንዕኡ ክህቡን ነቲ ንሱ ክገብርዎ ዝብሎም ክእዘዙን እዮም።

እቲ መቕደስ እግዚኣብሄር ምስ ደቂ ሰባት ዘለዎ ቅርበት ኣርእዩን ዝዓበየ ሓቅታት ገሊጹሎምን እዩ፣ እዚ ድማ በቲ ነቶም ብእምነት ናብኡ ዝመጹ ከመይ ጌሩ ከም ዘድሕኖም እዩ።