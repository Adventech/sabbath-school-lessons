---
title:  ተወሳኺ ሓሳብ
date:   26/09/2025
---

Read Ellen G. White, “The Tabernacle and Its Services,” pp. 353–358, in Patriarchs and Prophets.

“ቅድሚ ህንጸት መቕደስ ብመለኮታዊ ናይ ምድሓን ተግባር ማለት ንእስራኤል ካብቲ ባሮት ዝገብር ሓይሊ ግብጺ ምድሓን እዩ። እዚ ብግዲኡ እግዚኣብሄር ምስ ህዝቡ ናብ ቀዋሚ ቃል ኪዳን ክኣቱ ፍቓደኛ ምዃኑ ስዒቡ እዩ። ንሱ ኣምላኾም ክኸውን እዩ፣ ንሳቶም ድማ ህዝቡ ክኾኑ እዮም (ዘጸ 6፡7)። እቲ ምስኡን ኣብ ነንሕድሕዶምን ዝዛመዱሉ መንገዲ ድማ ብ... ሕጊ ኪዳን እዩ። ድሕሪ ምድሓንን ብኪዳን ኣቢሉ ምስ እግዚኣብሔር ቀዋሚ ሓድነት ምስተመስረተ እዩ ሕዝቢ ኣብ መሕደሪኡ ናብ እግዚኣብሔር ክበጽሖ ዝኸኣለ።.”—Andrews Bible Commentary: Old Testament, “Exodus” (Berrien Springs, MI: Andrews University Press, 2020), p. 226.

እዚ ከምዚ ኢሉ እንከሎ፡ ኢለን ጂ ዋይት ንዕላማ ኣገልግሎት መቕደስ ከምዚ ብምባል ትገልጽ፦ “በዚ ኸምዚ ኣብ ኣገልግሎት ማሕደርን ብድሕሪኡ ኣብ ቦታኡ ዝወሰደ ቤተ መቕደስን፡ እቶም ህዝቢ መዓልታዊ ብዛዕባ ሞትን ኣገልግሎትን ክርስቶስ ዚተሓሓዝ ዓበይቲ ሓቅታት ይምሃሩ ነበሩ፣ ኣብ ዓመት ሓደ ግዜ ድማ ኣእምሮኦም ናብቲ ኣብ መንጎ ክርስቶስን ሰይጣንን ዝነበረ ዓቢ ተጋድሎ ዝዀነ ናይ መወዳእታ ምንጻህ ኣድማስ ካብ ሓጢኣት መዛዘሚ ፍጻመታት ይሰጋገሩ ነበሩ ንሱ ድማ ካብ ሓጢኣትን ሓጥኣተኛታትን እዩ።”—Patriarchs and Prophets, p. 358.

**መመያየጢ ሕቶታት:**

`ኣብቲ መቕደስ ኣብ ዝነበረ ናይ ኣምልኾ ኣገልግሎት ማእከላይ ደረጃ ምፍሳስ ደም እዩ ነይሩ። ኩሉ ዓይነት እንስሳታት ይስውእ ነበረ፣ ደሞም ድማ ዳርጋ ኣብ ኩሉ ስርዓታት ቤተ መቕደስ ይጥቀሙሉ ነበሩ። እቲ ደም እንታይ እዩ ዘመልክት ነይሩ፣ እዚ ዅሉ መስዋእቲ እዚኸ ኣብ መወዳእታ እንታይ እዩ ዘመልክት ነይሩ፧`

`ፈጣሪ ኣድማስ ዝኾነ እግዚኣብሔር ኣብ መቕደስ ኣብ መንጎ ህዝቡ ክነብር ክሳብ ክንደይ ዘገርም እኳ እንተኾነ፡ ሓደ ካባና ሰብ ኮይኑ ኣብ መንጎና ክሓድር ምምጽኡ ክንደይ ዝያዳ ዘገርም እዩ። ንሱ ንባዕሉ ዘገርም መግለጺ ፍቕሪ ምኾነ ነይሩ። ደሓር ግን ንርእሱ ምእንቲ ሓጢኣት መስዋእቲ ጌሩ ከቕርብ- ማለት ኣብ ክንዳና ክመውት? እዚ ብዛዕባ ባህርይ ኣምላኽ እንታይ ይምህረና፧ ከምኡ’ውን እግዚኣብሔር ናብ ዘለኣለማዊ መንግስቱ ክንድሕን ክርኢ ክሳብ ክንደይ ከም ዝደሊ እዚ እንታይ ይምህረና?`

`እብራውያን 8፡1–6 ኣንብብ። ምድራዊት መቕደስ ነቲ የሱስ ሕጂ ኣብ ሰማያዊት መቕደስ ዝገብረልና ዘሎ ብኸመይ ከም ዘንጸባርቕ እንታይ ይነግረና?`