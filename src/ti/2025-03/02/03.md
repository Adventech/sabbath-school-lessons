---
title:  መልኣኽ እግዚኣብሄር
date:   07/07/2025
---

“መልኣኽ እግዚኣብሄር” ንሙሴ ብዝነድድ ሓዊ “ኣብ ቘጥቋጥ፥ ተገልፀሉ (ዘፀ 3:2, )። ጎይታ እየሱስ ባዕሉ እዩ ንሙሴ ካብ “ማእከል እቲ ቘጥቋጥ” ዝተዛረቦ። (ዘፀ 3:4, )።

በቲ “መልኣኽ እግዚኣብሄር” ዝብል መዓርግ ከም መግለፂ እየሱስ ከይትደናገሩ። እቲ መልኣኽ ዝብል ቃል መልእኽተኛ ዝብል ትርጉም እዩ ዘለዎ (ብእብራይስጢ mal’akh)፡ ከምኡውን እቲ መልኣኽ ሰብኣዊ ወይ ድማ መለኮታዊ ተባሂሉ ንኽትርጎም ኩሉ ግዜ ኣብቲ ዓውዲ ዝምርኮስ እዩ ( ሚል 3:1 ርአ)። ኣብ መፅሓፍ ቅዱስ ንመለኮት ዝገልፁ “መልኣኽ እግዚኣብሄር” ተባሂሎም ዝተጠቕሰሉ ብዙሓት ኣጋጣሚታት ኣለዉ (ንኣብነት፡ ዘፍ. 22:11, 15–18; ዘፍ. 31:3, 11, 13; መሳ. 2:1, 2; መሳ 6:11–22; ዘካ 3:1, 2 ኣፅንዑ)። እዚ መልኣኽ እግዚኣብሄር ብስም ጎይታ ጥራይ ኣይኮነን ዝዛረብ፡ ንባዕሉ ጎይታ እዩ። እየሱስ ቃል ኣምላኽ ክነግረና ካብ ኣቦ ተላኢኹ እዩ።

`ዘፀ 3:7–12 ኣንብቡ። ኣምላኽ ኣብ ክንዲ እቶም ኣብ ግብጺ ባሮት ዝነበሩ እስራኤላውያን ጣልቃ ኺኣቱ ዝደለየሉ ምኽንያት ንሙሴ ብኸመይ እዩ ገሊጽሉ?`

መከራ ህዝቢ ኣምላኽ ኣብ ግብፂ ብምንኣኽን ብዓሚቚ ኣውያትን ንረዲኤት እዩ ብሕብራዊ መገዲ ተገሊፁ። ኣምላኽ ድማ ኣውያቶም ሰምዑ ተገደሰሎም (ዘፀ 2:23–25)። “ህዝበይ” ኢሉ ኸኣ ፀውዖም (ዘፀ 3:7)። እዚ ከኣ፡ ቅድሚ ሲናን ከምኡውን ኪዳን ምርግጋፁ፡ ንሳቶም ህዝቢ ኣምላኽ እዮም ኔሮም፡ ንሱ ድማ ኣብታ ንኣቦታቶም ተስፋ ዝሃቦም ምድሪ ከነኣን ንኽነብሩን ንኽብልፅጉን ክገብሮም እዩ (እዚ ግና እንተ ተኣዚዞም እዩ)። ኣምላኽ ንሙሴ ናብ ፈርኦን ንፍሉይ ዕማም ይልእኮ ምህላዉ ነገሮ ከምዚ ድማ በሎ፡ “እምበኣር ሕጂ ንዓ፡ ንህዝበይ ደቂ እስራኤል ካብ ግብጺ ኸተውጽኦም፡ ናብ ፈርኦን ክልእከካ እየ፡ በለ።” (ዘፀ 3:10)። ደጊሙ ድማ “ህዝበይ” ኢሉ ይፅውዖም።

ኣምላኽ ንባሮቱ ዝሃቦም ዕማም ከመይ ዝበለ እዩ! ስለዚ ድማ ሙሴ ከምዚ ክብል መለሰ፡ “ኣነ መን እየ?” እዚ ማለት፡ ኣገዳስነት ናይቲ ዝኸውን ነገርን ከምኡውን ኣብዚ ኩሉ እጃሙ እንታይ ከም ዝኸውን ምግንዛብን ኮይኑ፡ ሙሴ ከምዚ ኸምኡ ዝበለ ሰብ ከመይ ኢሉ ከም ዝተመርፀ ተገረመ። ኣብዚ፡ ገና ብኣግኡ፡ ንባህሪኡ ዘመላኽት ነገር ኣለና፡ ነቲ ክገብሮ ዝተፀውዓሉ ነገር ዘለዎ ትሕትናን ናይ ዘይብቑዕነት ስምዒትን ኢና እንርኢ።

`ስለምንታይ ትሕትናን፡ ከምኡውን ናይ “ዘይብቑዕነት” ስምዒትን፡ ነቲ ንጎይታ ክስዕብን ነቲ ዝበሎ ክገብር ዝደልን ኣገደስቲ ክኸውን ዝኽእል?`