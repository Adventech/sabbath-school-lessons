---
title:  ተወሳኺ ሓሳብ
date:   11/07/2025
---

Read Ellen G. White, “Moses,” pp. 251–256, in Patriarchs and Prophets.

እቲ ድራማዊ ዝኾነ ዝነድድ ጻውዒት ቁጥቋጥ ምናልባት ኣብ ህይወት ሙሴ እቲ ዕዙዝ ለውጢ ዘምጽአ ተመክሮ’ዩ ነይሩ። ካልእ ኩሉ ኣብ ህይወቱ ዝነበረ ልዑል ነጥብታት ኣብቲ ኣምላኽ ንእብራውያን ካብ ግብጽን ናብ ምድሪ ተስፋን ክመርሖም ምእዛዙ ዝሃቦ ኣወንታዊን ተኣዛዝነት ምላሽ እዩ ዝምርኮስ ነይሩ።

ብርግጽ፡ ኩሉ ከመይ ከም ዝኾነ ሕጂ ፈሊጥናዮ ኣለና። ኣብ ግዜ እቲ ዝነድድ ቆጥቋጥ ግን ንርእስኻ ኣብ ቦታ ሙሴ ኣቐምጥ። ህይወቱ ንምድሓን ካብ ግብጺ ሃዲሙ ነበረ። ኣብ ውሽጢ 40 ዓመታት ሓድሽ ወለዶ እብራውያን ኣብ መድረኽ መጺኦም ነይሮም፡ ብዙሓት ካብኣቶም ምናልባት ብዛዕባኡ ብዙሕ ዘይፈልጡ ክኾኑ ይኽእሉ፡ ወይ ምናልባት ብዛዕባኡ ዝሰምዕዎ ጌጋ ክኸውን ይኽእል እዩ፣ ምስ ግዜ ዝጥምዝዙ ዛንታታት ተጻሪዮም ነይሮም። ሕጂ ድማ፡ ነዚ ሓደ ህዝቢ ካብ ሓያል ሃገር ክመርሖ ብኣምላኽ ተጸውዐ? ኣብ መጀመርታ ፍቓደኛ ዘይምዃኑ ዘገርም ኣይኰነን!

እወ: ኣዝዩ ብዙሕ ጻዕሪ ዝሓትት ዕማም እዩ ነይሩ: ንኣምላኽ ናይ መወዳእታ “ኣይከውንን” ዝብል እንተ ዚምልስ ግን እንታይ ክስእን ከም ዝኽእል እሞ ሕሰብዎ። ኣብ ክንዲ - ብሓይሊ ኣምላኽ ኣብኡ ዝሰርሕ - ታሪኽ ሰሪሑ ኣብ መጽሓፍ ቅዱስ ጥራይ ዘይኮነስ ኣብ ዓለም ባዕሉ ሓደ ካብቶም ዝዓበዩን ጸለውትን ሰባት ዝኸውን ኣብ ታሪኽ በቃ ምሃሰሰ ኔሩ።

**መመያየጢ ሕቶታት:**

`ሙሴ ኣብ በረኻ ኣብ ዘሕለፎ ናይ ፅምዋ ዓመታት፡ ኣምላኽ ዝጸውዖ ነገር ገበረ፡ በዓል ስድራ እዩ ነይሩ፡ ኣባጊዕ ይከናኸን፡ ቅድሚ ዓቢ መራሒ ህዝቢ ኣምላኽ ክኸውን ምጽዋዑ ድማ ብመንፈስ ኣምላኽ ክልተ መጽሓፍ ቅዱሳዊ መጻሕፍቲ ጽሒፉ። ተመክሮ ሙሴ ብዛዕባ ኣብ ህይወትና ዘሎና ግቡእ እንታይ ይምህረና?`

`ሓደ ሰብ፡ ብላዕሊ ላዕሊ፡ መመኽነይታታት ሙሴ፡ ንባዕሉን፡ ኣዝዩ ርትዓዊ እዩ ነይሩ ክብል ይኽእል’ዩ፡ ኣይኮነን ድዩ? ንምንታይ እዩ እቲ ህዝቢ ክኣምነኒ? ብመን እየ ክጅምር? ጽቡቕ ክዛረብ ኣይክእልን’የ። እግዚኣብሄር ነቲ ዝጽውዓና ክንገብሮ ከኽእለና ከም ዝኽእል ከመይ ጌርና ክንኣምን ከም እንመሃር እዚ ዛንታ እንታይ ክነግረና ይግባእ?`

`ኣብቲ ናይ ሰንበት መጽናዕቲ ብዛዕባ ጸሓፊ መጽሓፍ ዘፍጥረት ሙሴን እቲ ዕዮ ንቕዱስ ታሪኽን መደብ ድሕነትን ንምርዳእ ክሳብ ክንደይ ኣገዳሲ ምዃኑን ብዝያዳ ኣጽንዕ። ስለምንታይ ኢና ኣንጻር ነፍሲ ወከፍ ፈተነ (ብዙሓት’ውን ኣለዉ) ስልጣን ናይታ መጽሓፍ ንምድኻም፡ ብፍላይ ድማ ታሪኻውነት ናይተን ቀዳሞት 11 ምዕራፋት ብምኽሓድ ዝግበር?`