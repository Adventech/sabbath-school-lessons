---
title:  ትነድድ ቘጥቋጥ
date:   05/07/2025
---

### ነዚ ሰሙን ዝፅናዕ ጥቕሲ

ዘፀ 18:3, 4; ዘፀ 3:1–22; ዘፍ 22:11, 15–18; ዘፀ 6:3; ዮኤ 2:32; ዘፀ 4:1–31; ዘፍ 17:10, 11።

> <p>ጥቕሲ መዝከርታ</p>
> “እግዚኣብሄር ድማ፡ ጸበባ እቲ ኣብ ግብጺ ዘሎ ህዝበይ ፈሊጠ እየ እሞ፡ ስቓዮም ኣጸቢቐ ርኤኹ፡ እቲ ብሰሪ መጨነቕቶም ዜእውይዎ ኸኣ ሰሚዔ ኣሎኹ። ስለዚ ኻብ ኢድ ግብጻውያን ከድሕኖም ወሪደ ኣሎኹ፡ ካብታ ምድሪ እቲኣ ናብታ ጽብቕትን ርሕብትን ጸባን መዓርን እተውሕዝ ምድሪ፡ ናብታ ቦታ ኸነኣናውያንን ሄታውያንን ኣሞራውያንን ፈረዛውያንን ሃዋውያንን ይቡሳውያንን ከድይቦም እየ።” (ዘፀ 3:7, 8,)።

መብዛሕትኡ ግዜ ፃውዒት ኣምላኽ ኣንፈት ህይወትና ዝቕይር እዩ። ይኹንምበር፡ ነቲ ፃውዒት እንተ ድኣ ተኸቲልናዮ፡ መገዲ ኣምላኽ ንዓና እቲ ዝበለፀ ኮይኑ ክንረኽቦ ኢና። ገለ ገለ ግዜ ግና—ኣብ ምጅማሩ— ነቲ ፃውዒት ምቕባል ቀሊል ኣይከውንን።

ጉዳይ ሙሴን ብኣምላኽ ዝተገብረሉ ፃውዒትን ከምዚ ዝበለ እዩ ኔሩ፡ እዚ ድማ ኣብታ ትነድድ ቘጥቋጥ ምስ ጎይታ ብፍሉይ ኣብ ዝተራኸበሉ ኮይኑ እዩ። ዋላውን ሙሴ ብዛዕባ ሕግታት ባርዕ ክፈልጥን ዘይክፈልጥን ዝኽእል እንተ ኾነ፡ ተኣምር ይርኢ ምንባሩ ይፈልጥ እዩ፡ ብርግፅ ድማ ቱኽረቱ ስሒቡዎ እዩ። ጎይታ ንፍሉይ ዕማም ይፅውዖ ምንባሩ ሕቶ ኣየድልዮን እዩ። እቲ ጉዳይ፡ እቲ ፃውዒት ኣብ ህይወቱ ዘምፅኦ ለውጢ ብዘየገድስ፡ ነቲ ፃውዒት ምላሽ ይህበሉ’ዶ ይኸውን? ዝብል እዩ። ኣብ መጀመርታ ዝቕበል ኣይመስልን ኔሩ።

ፍሉይ ዕላማታት ሃልዩካ ኣምላኽ ግን ነዚ መደባት እዚ ኣንፈቱ ክቕይሮ እንከሎ ትዝክር ትኸውን። ብብዙሕ መገዲ ንኣምላኽ ክንጠቅም ከም እንኽእል ሓቂ እዩ፡ እንተኾነ ግን ኣብ ህይወትና ጻውዒት ኣምላኽ ምስዓብን፡ ንሱ ዝመርሓና ምግባርን፡ ብርግጽ ናብቲ ብዝበለጸ ዘዕግብ ህልውና ዝወስድ መንገዲ እዩ። ኩሉ ግዜ ቀሊል ዘይክኸውን ይኽእል’ዩ፡ ንሙሴ’ውን ቀሊል ኣይነበረን፡ እንተኾነ ግን ኣምላኽ ናብ ካልእ ኣንፈት ክጽውዓና ከሎ ብመንገድና ምኻድ ክንደይ ዕሽነት’ዩ።