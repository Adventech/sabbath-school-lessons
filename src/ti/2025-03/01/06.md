---
title:  ለውጢ መደባት
date:   03/07/2025
---

`ዘፀ 2:11–25 ኣንብቡ። ንብምሉኡ ኣንፈት ህይወት ሙሴ ንምቕያር ቀልጢፉ እንታይ ፍጻመታት እዩ ተፈጺሙ? ካብዚ ዛንታ እዚ እንታይ ትምህርቲ ኽንረክብ ንኽእል?`

ሙሴ እንታይ ምገበረ? በቶም ናይ ግብፂ ስሕበታትን ምቾት ቤተ መንግስትን ምተሸነፈዶ፡ ወይስ ምስቶም ኣብ ፀገም ዘለዉ ህዝቡ መከራ ምተቐበለ? ፍፃመታት ነዊሕ ከይጸንሐ ውሳነ ንኽወሃቦ ኣገደድዎ።

“ፈርኦን ከኣ እዚ ነገርዚ ሰሚዑ ንሙሴ ኪቐትሎ ደለየ። ሙሴ ግና ካብ ቅድሚ ፈርኦን ሃደመ፡ ኣብ ምድሪ ሚድያን ድማ ተቐመጠ፡ ኣብ ጥቓ ዔላ ኸኣ ኮፍ በለ።” (ዘፀ 2:15 NKJV) ።

ድሕሪ ምቕታሉ፡ ሙሴ ካልእ ኣማራፂ ኣይነበሮን እንተውሓደ ክሳብ ኣብ ግብፂ ምፅናሕ። በዚ ኸምዚ፡ ናብ ዝፋን ግብጺ ክድይብን “ኣምላኽ” “god” ኪኸውንን ዚሓስበሉ ዝነበረ ዝኾነ ይኹን ውጥን እንተ ነበረ፡ እቲ ትልሚ እቲ ቀልጢፉ ተዛዚሙ። ሙሴ ኣብ ክንዲ “ኣምላኽ” “god” ምዃን፡ በዚ ኸኣ ሓሶት ኣብ ክንዲ ዝኸውን፡ ሙሴ ነቲ ሓቀኛ ኣምላኽ ከገልግል እዩ። ሙሴ ኣብ ዝሃደመሉ እዋን፡ ብዘይጥርጥር መፃኢ እንታይ ከም ዝሓዘሉ ዝፈልጦ ነገር ኣይነበሮን።

“መላእ እቲ ጉዳይ [ሙሴ ግብፃዊ ምቕታሉ] ብቕልጡፍ እዩ ነቶም ግብፅውያን ክፍለጥ ተጌሩ፡ ከምኡውን ኣዝዩ ተጋነነ ቀልጢፉ ድማ ናብ እዝኒ ፈርኦን በፅሐ። እዚ ተግባር ብዙሕ ትርጉም ከም ዘለዎ ተጌሩ ድማ ነቲ ንጉስ ተነግሮ፡ ንሱ ድማ ሙሴ ንህዝቡ ኣንፃር ግብፃውያን መሪሑ ነቲ መንግስቶም ክግምጥልን ንባዕሉ ድማ ዘፋን ክቕመጥ ከም ዝደለየን፡ ንሱ ክሳዕ ዘሎ ኸኣ ውሕስነት ከም ዘየለ ዝብል እዩ። እቲ ንጉስ ድማ ብቕልጡፍ ክቐትልዎ ወሰነ፡ ኮይኑ ግና በቲ ዝነበረ ሓደጋ ብምግንዛብ፡ ንሱ[ሙሴ] ናብ ዓረብ ገፁ ሃደመ።”—Ellen G. White, Patriarchs and Prophets, p. 247.

ሙሴ 120 ዓመታት እዩ ነቢሩ (ዘዳ 34:7) ፡ ህይወቱ ድማ ኣብ ሰለስተ ነናይ 40 ዓመታት ክኽፈል ይኽእል። እተን ቀዳሞት 40 ዓመታት ኣብ ግብፂ እዩ ኔሩ፡ መንዛሕቶ ድማ ኣብ ቤተ መንግስቲ እዩ ኣሕሊፍዎ። እተን ካልኦት 40 ዓመታት ድማ ኣብ ምድሪ ሚድያን ኮይኑ ኣብ ቤት የትሮ እዩ ኣሕሊፍወን።

እተን ዝሓለፋ 40 ዓመታት ግና ንመብዛሕትአን ናይተን ቀዳሞት ሓሙሽተ መፃሕፍቲ ሙሴ (እዚ ርብዒ ዓመት’ዚ) ዝሕዛ’የን፣ ብዛዕባ’ቲ እስራኤል ኣብ ኣምልኾ ጣኦት ዝጠሓለት ዓለም ክትምስክር ዝገበረቶ ብኣጋኡ ዝተፀውዓሉ ዛንታ’የን፣ እንታይነትን ባህርን ናይቲ ሓቀኛ ኣምላኽ ብምግላፅ እዩ። (ዘዳ 4፡6-8 ርአ)።

`ሙሴ ነቲ ግብፃዊ ክቐትሎ መደብ ኣምላኽ ድዩ ነይሩ? እንተዘይኮይኑ እግዚኣብሄር ኣብ ዝኾነ ኩነታት ከመይ ገይሩ ስዒሩ ንዕላማታቱ ክጥቀመሉ ከም ዝኽእል እዚ ዛንታ እንታይ ይምህረና? ሮሜ 8:28 ነዚ ኣገዳሲ ሓቂ ንምርዳእ ዝሕግዘና ብኸመይ እዩ?`