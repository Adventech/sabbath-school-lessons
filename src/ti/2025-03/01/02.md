---
title:  ህዝቢ ኣምላኽ ኣብ ግብፂ
date:   29/06/2025
---

መፅሓፈ ዘፅኣት ብመሰረት መኽፈቲ ቃላት ጥንታውያን መዛግብቲ ናይ እብራውያን ስማት(shemot,) ብምባል ዝፍለጥ እዩ። “እቶም ናብ ግብጺ ዝመጹ ደቂ እስራኤል ስሞም እዚ እዩ” ብምባል ድማ ይጅምር። ስማት ደቂ ያእቆብ ከኣ ኣብኡ ተዘርዚሩ ይርከብ።

`ዘፅ 1:1–7 ኣንብቡ። ኣብዚ ከመይ ዝበለ ኣገዳሲ ሓቂ እዩ ዝርከብ?`

መፀሓፈ ዘፅኣት በረኸት ኣምላክ ብምዝኽኻር እዩ ዝጅምር። ያእቆብ እቲ ኣበውን ስድራ ቤቱን ኣብ ግብፂ ክኣትዉ እንከለዉ 70 ነፍሳት ጥራይ እዮም ኔሮም (ዘፍ 46:27, ዘፀ 1:5) ፡ እስራኤላውያን ግና፡ “ደቂ እስራኤል ተፋረዩ፡ ሰሰኑ፡ በዝሑ ድማ። ኣዝዮም ከኣ በርትዑ፡ እታ ሃገርውን ብእኦም መልኤት” (ዘፀ 1:7,) ። ይኹንምበር፡ በቲ ዝወፁሉ እዋን ግና “ብዘይ ቈልዑ ሹድሽተ ሚእቲ ሽሕ ዚኣክል ኣጋር” ተቖፅሩ (ዘፀ12:37) ።

`ዘፀ 1:8–11 ኣንብቡ። እስራኤላውያን ኣብቲ ዝወፅእሉ ዝነበሩ እዋን ዝነበሮም ኩነታት እንታይ ይመስል ኔሩ?`

ኣብ መንጎ እዞም ክልተ ተነፃፀርቲ ዓምድታት ድማ ዕውቱነት ኣምላኽ ተገሊፁ ይርከብ። ጎይታ ህዝቡ ካብ ባርነት ሓራ ብምውፅኡ፡ ቀይሕ ባሕሪ ብምኽፋሉ፡ ነቲ ናይቲ እዋን ሓያል ዝበሃል ሰራዊት ብምስዓሩ፡ ኣምላኽ ኣብ ልዕሊ ሓይልታት እከይ ዝገበሮ ዘስደምም ዓወት እዩ ተጋሂዱ።

እቲ ዛንታ ብተጋራጫዊ መንገዲ እቶም ጨቆንቲ “ብመጠን እቲ ዘፅበቡሎም [እስራኤላውያን] ግና ኽንዳኡ ሰሰኑ፡ ክንዳኡ ኸኣ ተዘርግሑ” (ዘፀ 1;12)። እዚ ኸኣ ሰብኣዊ ውዲት ክንዲ ዝደለየ ይኹን፡ ብሰብኣዊ ምልከታ ኸኣ ኩነታት ተስፋ ኣልቦ እንተ መሰሉ እውን፡ ኣምላኽ ኩሉ ከኣልን ህዝቡ ድማ ዘድሕንን እዩ።

`ንዮሴፍ ዘይፈልጦ ሓድሽ ንጉስ ተንስአ። እዚ ፀብፃብ እዚ ብዛዕባ ዅነታት: ብፍላይ ከኣ ንፅቡቕ ኵነታት ፈፂምና ኸም ዘይኰነ ኽንርእዮ ኸም ዘይብልና እንታይ ይነግረና?`