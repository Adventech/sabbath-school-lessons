---
title:  ሙሴ ተወልደ
date:   02/07/2025
---

`ዘፀ 2:1–10 ኣንብቡ። ሓልዮትን ሓለዋን ኣምላኽ ኣብ ናይ ሙሴ ውልደት እንታይ ተራ ኔርዎ?`

ድሕረ-ባይታ ውልደት ሙሴን ህይወቱን መሳጢ እዩ ምኽንያቱ ንሱ ዝነብረሉ ዝነበረ እዋን ስርወ መንግስቲ ግብፃውያን ህቡብ ዝነበረሉ መበል 18 መንግስቲ ስለ ዝነበረ እዩ። ኣብዚ ግዜ ዝነበረ ሓደ ንጉስ እቲ ስርወ-መንግስቲ—ታትሞሰ 3ይ (Thutmose III) እዩ፡ እዚ ናይ “ግብፂ ናፖልዮን” እንዳ ተባህለ ዝፅዋዕ እዩ— ንሱ ድማ ሓደ ካብቶም ህቡባት ፈርኦናት ጥንታዊት ግብፂ ተጌሩ እዩ ዝርአ።

ዋላኳ ኣብ ትሕቲ ናይ ሞት ትእዛዝ ይንበር ኣብ እዋን ውልደቱ (ዘፀ 1:22 ርአ)፡ ሙሴ “ብፍሉይ” እዩ ተወሊዱ (እብራይስጢ tob ቶብ, ጥረ ቃሉ “ፅቡቕ” ማለት እዩ; ዘፀ 2:2)። እቲ እብራይስጢ ቃል ካ ደጋዊ ፅባቐ ንላዕሊ ዝገልፅ እዩ። እዚ ቓል ድማ ንኣብነት፡ ኣብ ናይ ፍጥረት ሰሙን ዕዮ ኣምላኽ ንምግላፅ እዩ ኣብ ጥቕሚ ዝወዓለ፡ በቲ ኩሉ “ፅቡቕ” ኣብ ዝነበረሉ እዋን ኣምላኽ ከኣ “ፅቡቕ ኮነ” ኢሉ ዝኣወጀሉ እዩ ። (ዘፍ 1:4, 10, 31) ።

ከም ሓድሽ ፍጥረት መጠን እዚ “ፅቡቕ” ህፃን ብትልሚ ኣምላኽ ዓብዩ ንህዝቢ እብራውያን ካብ ባርነት ሓራ ከውፅኦም እዩ። ኣብ ውልደቱ፡ ብፍላይ ድማ ኣብ ከምዚ ዝበለ ከቢድ ኩነታት፡ መፃኢኡ መን ክስእሎ ይኽእል? ኮይኑ ግና ኣምላኽ ንኣብርሃም ይስሃቕ ያእቆብን ዝኣተዎ ቃል ክፍፅሞ እዩ። ንዘርኦም እታ ናይ ተስፋ ምድሪ ከም ዝህቦም ቃል ኪዳን ኣትይሎም እዩ (ዘፀ 2:24, 25)። ከምኡውን፡ እወ ድሕሪ ዓሰርተታት ዓመታት ነዚ ፅቡቕ ህፃን ነዚ ክጥቀመሉ እዩ።

ክሳዕ ሽዑ ግና፡ እታ ግብፃዊት ልእልቲ ሃትሸፕሱት ንሙሴ ከም ወዳ ክተዕብዮ እያ። እቲ ንሙሴ ዝተዋህቦ ስም ግብፃዊ መበቆል ዘለዎ ኮይኑ ትርጉሙ ኸኣ “ወዲ እገለ” ወይ “ካብ እገለ ዝተወልደ” ዝብል እዩ፡ እዚ ድማ ኣብቲ ስማት ኣህ-ሞሴ (Ah-mose) (“son of Akh” ወዲ ኣክህ) ወይ ታት-ሞሴ Thut-mose (“son of Thoth” ወዲ ታት)። ስለዚ፡ ስሙ ብእብራይስጢ Mosheh, ማለት ሙሴ እዚ ድማ “ዝወፀ” ዝብል ትርጉም ኣለዎ። ካብቲ ሩባ “ክወፀእ” እንከሎ ህይወቱ ብተኣምራዊ መገዲ እዩ ድሒኑ።

ብዛዕባ መባእታዊ ህይወቱ ቅሩብ ነገር ጥራይ ኢና እንፈልጥ። ተኣምራዊ ብዝኾነ መገዲ ድሕሪ ምድሓኑን ብሃትሸፕሱት ምዕባዩን፡ ሙሴ እተን ቀዳሞት 12 ዓመታቱ ምስቶም ሓቀኛ ስድራኡ እዩ ዓብዩ።(ዘፀ 2:7–9; Ellen G. White, Patriarchs and Prophets, p. 244)። ሽዑ ድማ ሙሴ እቲ ዝበለፀ ዝበሃል ናይ ግብፃውያን ትምህርቲ ተቐበለ፡ እዚ ኹሉ ከኣ እቲ ቀፃሊ ፈርኦን ግብፂ ንክኸውን ንምድላው እዩ። (Patriarchs and Prophets, p. 245) ኣብ መወዳእታ፡ ብዙሕ ካብዚ ትምህርቲ እዚ ነቲ ብሓቂ ኣገዳሲ ዝነበረ፡ ማለት ፍልጠት ኣምላኽን ሓቁን ዘይጠቅም ምዃኑ፡ ወይ’ውን ኣንፃሩ ዝሰርሕ ምዃኑ ክንደይ መሳጢ እዩ።

`ኣብ መወዳእታ ነቲ ብሓቂ ኣገዳሲ ዝኾነ ነገር ዘይጠቅም ማዕረ ክንደይ ኢኻ ትመሃር ዘለኻ?`