---
title:  ወፅዓ፡ ድሕረ-ባይታ ውልደት ሙሴ
date:   28/06/2025
---

### ነዚ ሰሙን ዝፅናዕ ጥቕሲ

ዘፅ1:1–22; ዘፍ. 37:26–28; ዘፍ 39:2, 21; ግብ ሃዋ 7:6; ገላ. 3:16, 17; ዘፀ. 2:1–25፡፡

> <p>ጥቕሲ መዝከርታ</p>
> “ኰነ ድማ፡ ድሕሪ ብዙሕ መዓልቲ ንጉስ ግብፂ ሞተ። ደቂ እስራኤል ከኣ ካብ ባርነቶም እተላዕለ እህህ በሉ፡ ጨርሑ ድማ። እቲ ኣውያቶም ብዛዕባ ባርነቶም ከኣ ናብ ኣምላኽ ደየበ። ኣምላኽ ድማ ቍዝማኦም ሰምዔ፡ ኣምላኽ ከኣ ነቲ ምስ ኣብርሃምን ምስ ይስሃቅን ምስ ያእቆብን ዝኣተዎ ኺዳን ዘከረ። ኣምላኽ ድማ ናብ ደቂ እስራኤል ረኣየ፡ ኣምላኽ ከኣ ህልዋቶም ፈለጠ።(ዘፀ 2:23–25,)፡፡

መፅሓፈ ዘፀኣት ናይ ጭቁናት፡ ግሉላት፡ ዝተሳደዱ፡ ዝተመዝመዙን ዝተዋረዱን ዘቃልሕ ዛንታ እዩ፡፡ በዚ ኸኣ ሎሚ ዝተደርበዩን ዝተረስዑን ባሮት ኮይኖም ዝስምዖም ሰባት ተስፋ ክረኽቡ ይኽእሉ እዮም፡ ምኽንያቱ እቲ ንእብራውያን ዘድሓነ ኣምላኽ ንዓኣቶም እውን ከድሕኖም ይኽእል እዩ።

መፀሓፈ ዘፀኣት ነቶም ህሉዋት ቅልሳትን ነቶም ኣካል ናይዛ ህይወት ዝኾኑ ዘይፍትሓውነትን ፈተናታትን ዝዛረብ እዩ፡፡ ነፍሲ ወከፍ በቶም ኣምላኽ ንዝሳቐዩ ዘለዉ ህዝቡ ንምድጋፍ ጣልቃ ዝኣተወሎም ታሪኻት ክተባባዕ ይኽእል እዩ። ኣምላኽ ድምፂ ናይቶም ውፁዓት ዝሰምዕ፡ ፃዕሮም ዝርኢ፡ ንብዓቶም ጓሂኦምን ዘስተውዕልን ንምድጋፎም ድማ ዝመፅእን እዩ።

እግዚኣብሄር ነቶም ብእኡ ዝኣምኑ ከናግፍ ድሉው እዩ። ነቲ ንሱ ዝህበና ብእምነት ክንቅበሎ እዩ ዘድልየና። ስለዚ ድማ እዩ መፅሓፈ ዘፀኣት ክፅናዕ ዘለዎ፡ ምኽንያቱ ነቲ እየሱስ ንኹልና ዝገበሮ ስለ ዘመላኽተና። ብዛዕባ ምብጃውን፡ ሓራ ምውፃእን፡ ምድሓንን መፅሓፍ እዩ—ኩላቶም ድማ ብእምነት ብክርስቶስ እየሱስን በቲ ውሑስ ዝገበረልናን ናትና እዮም።

ኣብ ማእከል እቲ መከራን ፀልማትን፡ ኣዒንትና ናብ እግዚኣብሔር እንተድኣ ኣተኲርና፡ ናብታ ዘለኣለማዊት “ምድሪ ተስፋ” ክመርሓና ከሎ፡ ህልውናኡን ሓልዮቱን ሓገዙን ከነስተብህል ንኽእል ኢና።