---
title:  ተወሳኺ ሓሳብ
date:   04/07/2025
---

Read Ellen G. White, “Moses,” pp. 241–251, ኣብ Patriarchs ን Prophets ኣንብቡ፡ እዚ ድማ ኣብዚ ሰሙን እዚ ብዛዕባ ዝተፀንዐ ክፋል መፅሓፍ ቅዱሳዊ ፅሑፍ ትርጉም ዘለዎ ርድኢት ክህበካ እዩ።

መፅሓፍ ቅዱስ ከምዚ ይብል “እተን መሕረስቲ ግና ንኣምላኽ ፈሪሄን፡ ነቶም እተወልዱ ብህይወት ሐደጋኦም እምበር፡ ከምቲ ንጉስ ግብፂ ዝበለን ኣይገበራን።” (ዘፀ 1:17)። ኤለን ጂ ዋይት ብዛዕባ ተኣማንነት መሕረስቲን መሲሓዊ ተስፋን ብግቡእ ከምዚ ብምባል ርእይቶኣ ትህብ:- “ነተን ነቲ ትእዛዝ ንኽፍጽማ ዕድል ዝሃበን ኣንስቲ፣ ነቶም እብራውያን ደቂ ተባዕትዮ ኣብ ዝውለዱሉ እዋን ንኸጥፍእ ትእዛዝ ተዋሂቡ። መራሒ ናይዝ ጉዳይ እዚ ድማ ሰይጣን እዩ። ኣብ መንጎ እስራኤላውያን መድሓኒ ከም ዝትንስእ ይፈልጥ ነይሩ፤ ንንጉስ ድማ ደቆም ከጥፍእ ብምምራሕ ነቲ መለኮታዊ ዕላማ ክስዕሮ ተስፋ ገበረ። እተን ደቂ ኣንስትዮ ግን ንኣምላኽ ፈሪሐን፣ ነቲ ጨካን ትእዛዝ ክፍፅማ ኣይደፈራን። እግዚኣብሄር ንመገዶም ኣፅደቖም፡ ባረኾም ድማ።”—Ellen G. White, Patriarchs and Prophets, p. 242.

ኣብዚ ኩሉ እቲ ብስራት፡ ዋላ’ኳ ሰይጣን መደባት እንተሃለዎ፡ ኣምላኽ ስዒሩ፡ ንፀላኢ ንምፍሻል ድማ እሙናት ሰባት ተጠቒሙ እዩ። ኣብ ናይ ፀላኢ መሬት ኢና ዘለና፡ ንዕኡ ኸኣ እየሱስ “ሓለቓ” ወይ “ገዛኢ እዛ ዓለም” ኢሉ ፀዊዕዎ እዩ፡ (ኤፌ 2:2, ዮሃ 14:30)። ሰይጣን ነዚ መዓርግ ካብ ኣዳም እዩ መንዚዕዎ፡ የሱስ ግና ብህይወቱን ብናይ መስቀል ሞቱን ስዒርዎ እዩ (ማቴ. 4:1–11, ዮሃ 19:30, እብ 2:14)። ዋላውን ሰይጣን ገና ብህይወት ይሃሉ ከምኡውን ዝነጥፍን ይኹን፡ ኣብ ምቕታል እቶም ደቂ ከም ዝተገልፀ፡ ጥፍኣቱ ርጉፅ እዩ (ዮሃ 12:31; ዮሃ 16:11; ራእ 20:9, 10, 14)። እቲ ብስራት ፀገም ህይወት ብፀጋ ኣምላኽ ክስገር ከም ዝኽእል ምዃኑ እዩ (ፊል 4፡13)። ፀጋ ድማ እቲ እንኮ ተስፋና እዩ።

**መመያየጢ ሕቶታት:**

`ኣምላኽ እብራውያን ኣብ ግብፂ ኪነብሩን ኪጭቆኑን ዝፈቐደ ስለምንታይ እዩ? ኢድ ኣታዊነት ኣምላኽ ስለምንታይ እዩ ክንድዚ ግዘ ወሲዱሉ? ነፍሲ ወከፍ ሰብ እቲ ሰብ ብህይወት ክሳብ ዝፀንሐ ጥራይ ከም ዝሳቐ እውን ኣይትረስዕ። ማለት እቲ ህዝቢ ዝተሳቐየሉ ግዜ ነዊሕ እኳ እንተነበረ፡ ነፍሲ ወከፍ ሰብ ግን እቲ ንፅል ሰብ ክሳብ ዝነብር ጥራይ እዩ ዝሳቐ። ንመከራ ደቂ ሰባት ብሓፈሻ ንምርዳእ ኣብ ዝግበር ፃዕሪ፡ ነዚ ፍልልይ እዚ ምግባር ኣገዳሲ ዝዀነ ስለምንታይ እዩ?`

`ኣምላኽ ነቲ ምቕታል ግብፃዊ ውዑይ ተግባር ሙሴ ብኸመይ ክጥቀመሉ ከም ዝኸኣለ ዝምልከት ሕቶታት ብዝያዳ ኣፅንዕ። ኣይገበሮን ንበል? እዚ ማለት እብራውያን ኣብ መወዳእታ ካብ ግብፂ ኣይምወፁን ማለት ድዩ? ምኽንያትካ ግለጽ።`