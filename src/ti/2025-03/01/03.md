---
title:  ታሪኻዊ ድሕረ ባይታ
date:   30/06/2025
---

ቤተ ሰብ ያእቆብ ኣብ ከንኣን ጥሜት ድሕሪ ምሕላፎም ናብ ግብፂ ምስ በፅሑ (ዘፍ 46)፡ እቲ ንጉስ ግብፂ ነቶም እብራውያን ብፅቡቕ ይርእዮም ነበረ፡ እዚ ድማ ብምኽንያት ዮሴፍን ኩሉ እቲ ንግብፃውያን ዝገበረሎምን እዩ።

“ፈርኦን ከኣ ንዮሴፍ፡ ርኤ፡ ኣብ ልዕሊ ዅላ ሃገር ግብጺ ሸይመካ ኣሎኹ፡ በሎ። ፈርኦን ድማ ቀለቤቱ ኻብ ኢዱ ኣውጺኡ ናብ ኢድ ዮሴፍ ገበረሉ፡ ሻሽውን ከደኖ፡ ኣብ ክሳዱ ኸኣ ድሪ ወርቂ ገበረሉ። ናብ ካልአይቲ ሰረገላኡ ድማ ኣወጥሖ፡ ቀቅድሚኡ ኸኣ፡ ስገድ፡ ኢሎም ጨደሩ። ኣብ ልዕሊ ዅላ ሃገር ግብጺውን ሾሞ።” (ዘፍ 41:41–43)።

`ዮሴፍ ድሕሪ ከምዚ ዝኣመሰለ ፅንኩር ጅማሮ ኣብ ግብፂ ዘደንቕ ዓወት ንኽረክብ መፍትሕ ዝኾኖ እንታይ እዩ ነይሩ? (ዘፍ 37:26–28 ን ዘፍ 39:2, 21)`

እቲ ኣዝዩ ኣእማኒ ዝኾነ ታሪኻዊ ድሕረ ባይታ ዛንታ ዮሴፍ እዚ ዝስዕብ እዩ፡ እቲ ሓድሽ ገዛኢ፡ ኣብ ዘፀኣት 1፡8 (ESV)፡ “ንዮሴፍ ዘይፈልጦ” ፡ ኣሕሞስ (Ahmose) (1570 ቅ. ል. ክ. –1546 ቅ. ል. ክ.) እዩ። ቀጺሉ ድማ ኣሜንሆቴፕ ቀዳማይ (Amenhotep I) (1546 ቅ.ል.ክ –1526 ቅ.ል.ክ.) ዝበሃል ንእስራኤላውያን ዝፈርህን ዝጭቁንን ገዛኢ መፀ። ፀኒሑ ቱትሞስ ቀዳማይ (Thutmose I) (1525 ቅ.ል.ክ.–1512 ቅ.ል.ክ.) ንዅሎም እብራውያን ደቂ ተባዕትዮ ውሉድ ኣዋጅ ሞት ዘውፅአ እዩ። ጓሉ ሃትሸፕሱት (Hatshepsut) (1503 ቅ.ል.ክ–1482 ቅ.ል.ክ.) ንሙሴ ወዳ ክኸውን ዝወሰደት ልእልቲ እያ ነይራ። ንእተወሰነ እዋን ምስ ሃትሸፕሱት ዝሰማማዕ ዝነበረ ፈርኦን ቱትሞስ ሳልሳይ (Pharaoh Thutmose III) (1504 ቅ.ል.ክ–1450 ቅ.ል.ክ.) ኣብ እዋን ዘፀኣት ፈርኦን እዩ ነይሩ።

ዘፀኣት ብመሰረት እቲ ዝሐሸ ዝበሃል ስልዒት ብመጋቢት 1442 ቅ.ል.ክ. እዩ ኮይኑ (William H. Shea, “Exodus, Date of the,” The International Standard Bible Encyclopedia, edited by Geoffrey W. Bromiley et al., vol. 2 [Grand Rapids, MI: William B. Eerdmans, 1982], pp. 230–238). ነቲ ናይ ዘፀኣት ግዜ ንምርዳእ፡ ነዞም ስዒቦም ዘለዉ መፅሓፍ ቅዱሳዊ ጥቕስታት ኣፅንዑ ዘፍ 15:13–16፡ ዘፀ 12:40, 41፡ መሳ 11:26; ን 1 ነገ 6:1 (ከም ኡውን ግብ ሃዋ 7:6; ገላ. 3:16, 17)።

እቲ ቀዳማይ ምዕራፍ ናይ ዘፀኣት ነዊሕ እዋን ዝሽፍን እዩ—ካብ ናይ ዮሴፍ እዋን፡ ካብቲ ኣቦኡ ያእቆብን መላእ ስድራቤቱን ናብ ግብፂ ዝኣተዉሉ ጀሚሩ ክሳዕ ናይ ፈርኦን ትእዛዝ። ዋላኳ ብዛዕባ ትኽክለኛነት ናይቲ ዓመት ክርክር እንትር ሃለወ እውን፡ እቲ ዘገድስ ግን፡ ጎይታ ህዝቡ ኣብ ዓዲ ጓና ባሮት ኮይኖም እንከለዉ እውን ዘይርስዖም ምዃኑ እዩ።

ዋላ እኳ ብዙሕ ዝርዝራት ብዛዕባ እቶም ኣብቲ ግዜ እቲ ኣብ ግብፂ ዝነበሩ እብራውያን እንተወሓደ ንሕጂ ተሓቢኡ እንተሎ̕ ኳ (1 ቆሮ 13:12)፡ ምግላፅ ባህርያት ኣምላኽ ክሳብ ሕጂ ኣብ ገፃት እዛ መፅሓፍ ልክዕ ከምቲ ኣብ መላእ መፅሓፍ ቅዱስ ዘንፀባርቕ እዩ። ነገራት ክሳዕ ክንደይ ሕማቕ ይመስሉ ኣምላኽ ወትሩ ኣብኡ ከም ዘሎ ክንፈልጥ ንኽእል ኢና፡ ኣብ ዝኾነ ሕማቕ ኩነታት ኣብ ዝረኸብናዮ ድማ ክንውከሎ ንኽእል ኢና።