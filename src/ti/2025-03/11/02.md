---
title:  ፍሹል ኣመራርሓ
date:   07/09/2025
---

እግዚኣብሄር ንሙሴ ምስኡ ግዜ ከሕልፍ ፀዊውዖ። ኣርብዓ መዓልትን ኣርብዓ ለይትን ንሙሴ ሓፂር ግዜ ክኸውን ይኽእል እዩ፡ ንእስራኤላውያን ግን ነዊሕ፡ ኣዝዩ ነዊሕ እዩ ዝመስል። እቲ መራሒኦም ኣይነበረን። ኣንፈቶም ዝሰሓቱ፡ ፅቡባት ዓቕሊ፡ ፈራሕን ውሕስነት ዘይብሎምን ኰኑ። ዝመርሖም ብዓይኒ ዝረአ ኣምላኽ ክህልዎም ደለዩ፡ እዚ ድማ እቶም ምሉእ ህይወቶም ኣብ ኣምልኾ ጣኦት ግብፂ ዝረኣይዎም “ኣማልኽቲ” እዩ።

`ዘፀኣት 32፡1–6 ኣንብቡ። ከመይ ኢሉ እዩ መሪሕነት ኣሮን ክሳብ ክንድዚ ብዘደንቕ መንገዲ ክፈሽል ዝኸኣለ?`

ኣሮን ነቲ ኣጋጣሚ ኣይተንስአን። ነቲ ህሞት ሒዙ ቅኑዕ ዝኾነ ነገር ክገብር ኣይከኣለን። ኣብ ክንዲ ብጐይታ ዝውከል ኣብ ቅድሚ እቶም ብዙሃን ኣብራኹ ለል በላ ። እቲ ህዝቢ ኸኣ ዘይሕሰብ ጠለበ፡ “ተንስእ፡ ቀቅድሜና ዚኸዱ ኣማልኽቲ ግበረልና፡ በልዎ። ” (ዘፀ 32:1) ንሱ ድማ ተሰማምዐ።

ሰባት ነቲ ጣኦት ንምስራሕ ብፍቓዶም ወርቂ ይህቡ ነበሩ፡ ኣሮን ድማ ኣይዓገቶምን ጥራይ ዘይኰነስ፡ ንኸወፍዩ እኳስ ዓዲሙዎም እዩ። ድሕሪኡ፡ ነዚ ናይ ሓሶት ኣምላኽ እዚ ኣብ ምቕራፅ ተሳተፈ። ብድሕሪኡ እቲ ህዝቢ ከምዚ ኢሉ ኣወጀ: “ዎ እስራኤል፡ ካብ ምድሪ ግብፂ ዘደየቡኻ ኣማልኽትኻ እዚኣቶም እዮም፡ በሉ።” (ዘፀ 32:4)። ስለዚ ኣዝዮም ሓጢኣተኛታትን እኩያትን ኣርሒቖም ዘይጥምቱን እዮም። ነዚ ጣኦት እዚ ሰሪሖም ብድሕሪኡ ንሱ ማለት እቲ ጣኦት ከም ዘድሓኖም ገሊፆም ኔሮም። ሓጢኣታዊ ትምኒት ንኣተሓሳስባናን ተግባራትናን ከመይ ጌሩ ክጠውዮ ከም ዝኽእል ዘገርም ኣይኮነን ድዩ? ሰባት ናይ ገዛእ ርእሶም ፍጥረታት የብዕሉ፡ ሰብኣውነቶምን ሞራሎምን ድማ ኣብ መስርሕ ይወርድ።

"ከምዚ ዝበለ ቅልውላው ጽንዓትን ውሳኔን ዘይንቕነቕ ትብዓትን ዘለዎ ሰብ ይሓትት ነበረ፤ ክብሪ ኣምላኽ ልዕሊ ህዝባዊ ሞገስ፣ ውልቃዊ ድሕነት ወይ ህይወት ባዕሉ ዝሕዝ። እዚ ሕጂ ዘሎ መራሒ እስራኤል ግን ከምዚ ባህሪ ዘለዎ ኣይነበረን። ኣሮን ነቲ ህዝቢ ድኹም ብዝኾነ መገዲ ይቃወም ነበረ፣ ኣብቲ ወሳኒ ህሞት ነግ ፈረግ ብምባሉን ፅኑዕ ብዘይምዃኑን ግና ነቶም ህዝቢ ዝያዳ ቆራፅነት ነክህልዎም ገይርዎም። እቲ ዕግርግር እናወሰኸ ከደ። ምክንያታዊ ዘይኮነ ብዓይኒ ዕሙት ዝግበር ዕብዳን ተራእየ እዚ ከኣ ነቲ ህዝቢ ተቖፃፀሮ።" ገሊኦም ኣብቲ ምስ ኣምላኽ ዝኣተውዎ ቃል ኪዳን ዝፀንዑ እኳ እንተነበሩ፡ እቲ ዝበዝሐ ክፋል ህዝቢ ግና ኣብቲ ክሕደት ተፀንቢሩ። ኣሮን ንውሕስነቱ ፈሪሑ፤ ንኽብሪ ኣምላኽ ብኽብሪ ኣብ ክንዲ ዚቐውም ድማ፡ ንጠለባት እቶም ህዝቢ ተኣዚዙ።”—Ellen G. White, Patriarchs and Prophets, pp. 316, 317.

`ኣሮን መራሒ እንከሎ ክሳዕ ክንድዚ ከመይ ኢሉ ክደክም ከኣለ? ኣሮን ነቲ ዘስካሕክሕ ተግባራቱ ብልቡ ከመኽንየሉ ዝደለየ ብኸመይ መገድታት ክኸውን ይኽእል?`