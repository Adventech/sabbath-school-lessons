---
title:  ንርእሶም ምብልሻው
date:   09/09/2025
---

`ዘፀኣት 32:7, 8 ኣንብቡ።ኣምላኽ ንሙሴ ናብ ሰፈር እስራኤል ዝመለሶ ስለምንታይ እዩ?`

እስራኤላውያን ናብ ጣኦት ብምምላሶም፡ ካብቲ ካብ ግብፂ ዘናገፎም ናይ ሓቂ ኣምላኽ፡ ንርእሶም ኣብ ምፍታሕ መስርሕ ነበሩ። ጐይታ ነቲ ወቐሳ ኣብ ልዕሊኦም ኣቐመጦ፣ “ንርእሶም ኣበላሽዮም” (ዘፀ. 32፡7)-እዚ ሓወልቲ’ዚ ካብ ግብፂ ከም ዘድሓኖም ጌሮም ኣመስገኑ። ምስቲ ኣምላኽ ዝበሎም ከመይ ዝበለ ዝጋጮ ነገር እዩ (ዘፀ 20፡2)! ምኽሓድ ህላወ ኣምላኽን ተኣምራዊ ተግባራቱን ከቢድ ጉዳይ’ዩ ኔሩ። ኣተሓሳስባኦምን ስምዒቶምን ተዛቢዑን ፍፁም ተበላሽዩን ነበረ።

ንነቢይ ህዝቅኤል ኣምልኾ ጣኦት ሕመረት ኩሉ ሕሰም ህዝቢ ኣምላኽ እዩ ኔሩ፡ ካብኡ ድማ ካልእ ኩሉ ሓጢኣት ይፍልፍል (ንኣብነት ህዝ. 8፡1-18፣ ህዝ. 20፡1-44፣ ህዝ. 22፡1-12 ርአ)። ብዙሕ ግዜ ጥንታውያን ኣመንቲ ዝተፈላለዩ ሰብ ዝሰርሖም ጣኦታት ኣብ ምምላኽ ክዋፈሩ ከለዉ ስለምንታይ ክሳብ ክንድዚ ገርህን ዘይእረሙን ነበሩ ኢልና ንሓስብ። ንሕና ከምዚ ዝኣመሰለ ነገር ፈፂምና ከም ዘይንገብር ርግፀኛታት ኢና። ብሓቂ ዲና ካብ ጣኦታት ነፃ ኮይንና? ናይ ሎሚ ጣኦታት ዝተፈላለየ ቅርፅን መልክዕን ክህልዎም ይኽእል እዩ፡ ምስናይዚ ግን ተመሳሳሊ ስሕበት ኣለዎም።

ዋላ እኳ ቅኑዕ ከምዘይኮነ እንተፈለጥና፡ ጣኦት ንኣምላኽ ዝትክእ ነገር ኮይኑ እዩ፡ ሕጂ እውን ነምልኾ፡ መብዛሕትኡ ግዜ ብተደጋጋሚ። ካብ ኣምላኽ ንላዕሊ ድማ ንሓሳብናን ፍቕርናን ግዜናን ኣእምሮናን ይማርኽ። ንኣተሓሳስባና እውን ከይተረፈ ባርያ ክገብሮ ይኽእል እዩ። አረ ከምቲ እንርእዮ ንኸውን: ካብቲ ዝዀነ ይኹን “ጣኦት” እነገልግሎ ድማ ኣይንልዕልን ኢና።

ኣምላኽ ማእከል ህይወትካ እንተዘይኮይኑ ካልኦት ኣማልኽቲ ቦታኡ ክመልኡ እዮም። ህላወ ህያው ኣምላኽ እንተዘይ ኣስተማቒርናን እንተዘይ ኣማዕቢልናን፡ ህይወትና ንገለ ነገር ወይ ንኻልእ ሰብ ክንውፍዮ ኢና። እቶም ኣብ ክንዲ ክርስቶስ እንትክኦም ዝተፈላለየ መልክዕ ክህልዎም ይኽእሉ እዮም ትዕቢት: ንዓይ ጥራይ ምባል: ገንዘብ: ስልጣን: ፆታዊ ርክብ: መግቢ: ቴሌቪዥን: ሓሽሽ: ኣልኮላዊ መስተ: ርኹስ ሓሳባት: ኣፀያፊ ስእሊ: ባህታ: ስራሕ: ስፖርት: ስድራቤት: ቪድዮ ፀወታ: ፊልም: ዕድጊት: ሓሳባት: ፖለቲካ: ሙዚቃ: መዓርግ: ደረጃ ኩነታት: ወዘተ. እቲ ዝርዝር መወዳእታ የብሉን።

ኣብዚ መዳይ ኣዚና ፈጣሪን መሃዝትን ኢና። ፅቡቕን ውቁብን ትርጉም ዘለዎን ዝኾነ ነገር ናብ ጣኦት ክንቅይሮ ንኽእል ኢና። ኣምልኾ ጣኦት ንባህርያትና፡ ንኣተሓሳስባና፡ ንፍቕርናን ማሕበራዊ ህይወትናን ስለ ዝቕይሮ ኣዝዩ ሓደገኛ እዩ። መንነትና ይቕይርን ንሓቀኛ ውልቃዊ ዝምድናታት በቲ ኣብ መወዳእታ ከድሕነና ዘይክእል ባዶ ብዝኾነን ኣብ መወዳእታ ትርጉም ብዘይብሉን ምትእስሳር ይትክኦ።