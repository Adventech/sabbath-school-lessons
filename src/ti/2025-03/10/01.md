---
title:  ኪዳንን ውጥንን
date:   30/08/2025
---

### ነዚ ሰሙን ዝፅናዕ ጥቕሲ

ዘጸ. 24፡1-18፤ 1 ቆሮ. 11፡23-29፤ ዘሌ. 10:1, 2፤ ህዝ. 36፡26 28፤ ዘጸ. 25፡1-9፤ ዘጸ. 31፡1-18።

> <p>ጥቕሲ መዝከርታ</p>
> “ሙሴ ድማ መጺኡ ነቶም ህዝቢ ዅሉ ዘረባ እግዚኣብሄር ኵሉ ሕጋጋትን ነገሮም። ኵሉ እቲ ህዝቢ ኸኣ ብሓደ ደሃይ፡ እግዚኣብሄር እተዛረቦ ዅሉ ቓላት ንገብር፡ ኢሎም መለሱ።” (ዘጸ 24:3)።

ከም ኣምላኾም፡ ፈጣሪኦምን ተበጃዊኦምን መጠን፡ እግዚኣብሄር ምስ ህዝቡ ክኸውንን ኣብ ማእከሎም ክነብርን ተመነየ። ምስኡ ናይ ቅርበት ዝምድና ንኽህልወና እዩ ፈጢሩና። እንተኾነ ግን ትርጉም ዘለዎ ዝምድና ምስ ካልኦት ሰባት ብግዜን ጻዕርን ጥራይ ክህነጽ ዝኽእል እንተኾይኑ፡ ምስቲ ምስ ኣምላኽ ዝነበርና ቐጥታዊ ዝምድና እውን ከምኡ እዩ። ልዕል ዘበለን ብዕብየት ዝተመልአን ተመክሮ ክኸውን ይኽእል እዩ፡ ግን ምስኡ ግዜ እንትነሕልፍ ጥራይ እዩ። እዚ ማለት ብግብራዊ ኣዘራርባ፡ ቃሉ ምጽናዕ (ኣምላኽ ንዓና ክዛረበና)፡ ምጽላይ (ልብና ንኣምላኽ ምኽፋት)፡ ከምኡ’ውን ብዛዕባ ሞትን ትንሳኤን ዳግም ምጽኣትን ክርስቶስ ንኻልኦት ምምስካርን (ኣብ ተልእኾ ኣምላኽ ምጽናሕ) ማለት እዩ። ኣምላኽ ከም ዝባርኸና ንኻልኦት፡ ንሕናውን ንኻልኦት ንበረኸት ዝኸውን መስመር ክንከውን ኢና።

እቲ ትኹረት ኣብ ኣምላኽ እምበር ኣብ ገዛእ ርእስና ክኸውን የብሉን (እብ 12፡1, 2)። ምስኡ ብምትእስሳርና ኣምላኽ ንትምህርቱ ክንስዕብ ሓይሊ ክህበና ይኽእል እዩ፡ እዚ ማለት ድማ ንቃሉ ምእዛዝ ማለት እዩ። ናይ መወዳእታ ዘመን ወለዶ ሰዓብቲ ክርስቶስ “ንትእዛዛት ኣምላኽን ንእምነት የሱስን ዚሕልዉ ቅዱሳት…. ።” “(ራእ 14:12) ሰባት ተባሂሎም ክግለጹ ዘገርም ኣይኮነን።

ቀሊል እዩ፡ ብሓቂ: ንኣምላኽ ነፍቅሮ ኢና: ካብቲ ፍቕሪ ዝተላዕለ ድማ ንእዘዞ።