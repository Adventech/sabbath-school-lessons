---
title:  ንምእዛዝ ዘድሊ ሓይሊ
date:   02/09/2025
---

`ህዝቅኤል 36፡26–28 ኣንብቡ። ተኣዛዝነት ኣብ ህይወትና ብኸመይ እዩ ዚፍጸም?`

ኣብ ሰለስተ ኣጋጣሚታት እስራኤላውያን ንኣምላኽ ከም ዝእዘዙ ብትግሃት ተዛሪቦም እዮም (ዘጸ 19፡8፣ ዘጸ 24፡3, 7)። መጽሓፍ ቅዱስ ንሕና ደቂ ሰባት ድኹማት: ስቡራት: ተሰብርትን: ሓጥኣን ምዃንና እኳ እንተ መሃረ: ምእዛዝ ኣገዳሲ እዩ። እዚ ዘሕዝን ሓቂ ብታሪኽ ጥንታዊት እስራኤል ጥራይ ዘይኮነስ ብታሪኽ ኩሉ ህዝቡ ዝተገልጸ እዩ።

እሞኸ ብኸመይ ኢና ንኣምላኽ ብተኣማንነት ክንስዕቦ እንኽእል?

እቲ ብስራት ነቲ ኣምላኽ ዝእዝዞ፡ ምግባሩ ኽከኣለና ሓይሊ ይህበና እዩ። እቲ ኣብ ውሽጥና ዘየለ ሓገዝ ካብ ደገ ዝመጽእ ኮይኑ፡ ነቲ ኣምላኽ ዝደልዮ ክንገብር የኽእለና። ናቱ ስራሕ እዩ። ነቢይ ህዝቅኤል ኣብ ሕመረት ናይቲ ኣብ ህዝቅኤል 36፡26, 27 ዘሎ ስነ-መለኮታዊ ጽማቝ ሓሳብ፡ ነዚ ነጥቢ እዚ ኣዝዩ ብንጹር ይገልጾ። እግዚኣብሔር ጥራይ እዩ ናይ ልቢ ምትካል ክገብር ዝኽእል፡ ንሱ ድማ ነቲ እምኒ ዝኾነ ልብና ኣውጺኡ ብተሃዋሲ ልቢ ስጋ ብምትካእ እዩ ዝገብሮ። ከምቲ እያሱ ንሰማዕቱ ዘዘኻኸሮ፡ “ንእግዚኣብሄር ከተገልግልዎ ኣይትኽእሉን ” (ኢያ 24፡19)።

ንኣምላኽ ክንስዕቦ ክንውስን ንኽእል ኢና፡ ተራና ንሱ እዩ። ክንመርጽ ኣለና እዚ ድማ በብደቒቑ ርእስና ንዕኡ ንምርካብ ብዝግብር ምርጫ እዩ። ንሱ ድማ ንዕኡ ከነገልግሎ ሕልናዊ ምርጫና እኳ ክንፍጽም ሓይሊ ስለዘይብልና እዩ። ድኻምና ንኣምላኽ ምስ እንህቦ ግና ንሱ ከሐይለና እዩ። ጳውሎስ ከምዚ ይብል፡ “እምብኣርከ ምስ ዝደክም፡ ሽዑ እየ ዝብርትዕ እሞ፡” (2 ቆሮ 12:10)። ኣብ ህዝቅኤል 36፡24–30 ዘሎ መለኮታዊ “ኣነ” ኣስተብህለሉ፡ ኣምላኽ ይእክበካ፡ የጽርየካ፡ የወግደልካ፡ አቐምጠካ፡ ከምኡውን ሕጉ ብጥንቃቐ ክትሕሉ ድማ ይድርኸካ። ንሱ ዝገብሮ ዘሎ ንስኻትኩም ክትገብርዎ ኢኹም። ንሱ ምሳኻ ይለለ፡ ምስኡ ብቐረባ እንተተሓባቢርካ ድማ ግብሩ ናትካ ተግባር ክኸውን እዩ። ኣብ መንጎኻን ኣምላኽን ዘሎ ሓድነት ብጽዓት ዝተመልአን ሓያልን ህያውን ክኸውን እዩ።

ሕጂ’ውን ኣብዚ ክፍሊ’ዚ እቲ ትኹረት ኣብ ግብሪ ኣምላኽ’ዩ። ሓድሽ ኪንግ ጄምስ ትርጉም( New King James Version) ከምዚ ይብል “ንመንፈሰይ ኣብ ውሽጥኹም ከሕድሮ፣ ብትእዛዛተይ ከመላልሰኩም፣ ፍርደይ ከሐልወኩምን ከግብረኩምን እየ።” (ህዝ 36፡27)። እግዚኣብሄር ንሰባት ክእዘዙ ይእዝዞም እሞ ድሕሪኡ ሓይሊ ድማ ይህቦም። እግዚኣብሄር ካብ ህዝቡ ዝደልዮ ኩሉ ግዜ ክገብርዎ ይሕግዞም። ተኣዛዝነት ውህበት ኣምላኽ እዩ (ኣፈጻጽማና ወይ ዓወትና ጥራይ ኣይኮነን)፡ ልክዕ ከምቲ ምጽዳቕን ምድሓንን ውህበታቱ ዝኾነ (ፊል. 2፡13)።

`ንኽንእዘዝ ሓይሊ ቃል ተኣትዩልና እንተ ዀይኑ፡ ብዝዀነ ይኹን መገዲ ኣብ ሓጢኣት ክንወድቕ ቀሊል ዝዀነና ስለምንታይ እዩ?`