---
title:  ብመንፈስ ኣምላኽ ዝተመልአ
date:   04/09/2025
---

እግዚኣብሄር ንኣገልግሎት እቲ ቤተ መቕደስ ንምድላው ንሙሴ ነፍሲ ወከፍ ዝርዝር መምርሒ ሃቦ። ካህናት ናይ ካህን ክዳን ክገብሩ ነበሮም፡ እቲ ሊቀ ካህናት ግን ፍሉይ ኤፎድ ይገብር ነበረ፡ እዚ ድማ ኣስማት ደቂ እስራኤል ዝሓዘ እዩ። ንኡሪምን ቱሚምን ዝሓዘት ሳንቃ ኣፍልቢ እውን ኣብ ልቡ ክትህሉ ነበራ (ዘጸኣት 28)። ኩሎም ካህናት ክቕደሱ ነበሮም (ዘጸ 29)። ካልኦት ብጥንቃቐ ክዳለዉ ዘለዎም ነገራት ድማ መሰውኢ ዕጣን፣ ገበራ መሕፀቢ፡ ቅዱስ ቅብኢ ዕጣንን (ዘጸኣት 30) እዮም።

`ዘጸኣት 31:1–18 ኣንብቡ። እግዚኣብሄር ኩሉ ዝርዝርን ተዛመድቲ ኣገልግሎታትን ናይ’ቲ ማሕደር ብጽቡቕን ግቡእን መንገዲ ክዳሎን ክህነጽን ምእንቲ እንታይ ፍሉይ ሓገዝ ሂቡ?`

ኣብ ቅዱሳት መጻሕፍቲ ንመጀመርታ ግዜ፡ ኣምላኽ ንሓደ ሰብ ብመንፈስ እግዚኣብሄር ከም ዝመልኦ ነንብብ። እዚ ማለት እንታይ ማለት እዩ? በሳልኤል ኣብቲ ማሕደር ጥበባዊ ብዝመልኦ ኣገባብ ክሰርሕ ስልጣን ተዋህቦ። ንሱ ዝተመልአ እዩ ነይሩ፡ እዚ ኸኣ ሓድሽ ክእለት፡ ምርድዳእን ፍልጠትን ኣብቲ ዘድሊ ኢደ ጥበብ ተዓጢቑ ነበረ። ብተወሳኺ እግዚኣብሄር ኦሆልያብን ካልኦት ብዙሓት ኢደ ጥበበኛታትን ኣብዚ ስራሕ ንኽሕግዙ ሓደ ዓይነት መንፈስ ሂብዎም።

ኣብ ማእከል እዚ ኩሉ ፈጠራ፡ ሰንበት ኣምላኽ ኣብ መንጎ እግዚኣብሄርን ህዝቡን ዝቕድሶም ጎይታ ምዃኑ ከም ምልክት ኮይና እያ ቀሪባ ኣላ። እቲ ራብዓይ ትእዛዝ ምኽባር ምስ ቅድስና ዝተኣሳሰር እዩ ማለት እዩ። ህዝቅኤል ድሒሩ ነዚ ተዓዝበ፡ “ኣብ ርእሲ እዚ ኸኣ እቲ ዚቕድሶም ኣነ እግዚኣብሄር ምዃነይ ኪፈልጡስ፣ ኣብ መንጎይን ኣብ መንጎኦምን ትእምርቲ ምእንቲ ኪዀና ኢለ፣ ሰናብተይ ሀብክዎ። (ህዝ 20:12)።

ሰንበት፡ እግዚኣብሄር ፈጣሪና ጥራይ ዘይኮነ (ዘፍ 2፡2፡ 3)፡ ተበጃዊ፡ ኣምላኽ (ዘመ 5፡15፤ ማርቆስ 2፡27፡ 28)፡ እቲ ቅዱስ እውን ምዃኑ እተዘኻኽር እያ። ንሰባት ብህላወኡ ይቕይሮም፡ ብመንፈሱን ቃሉን ናብ ፈቃራትን ሕያዎትን ዘይሱዓትን ይቕረ ዝበልን ገጸ ባህሪ ንምንጽብራቕ ይዓብዩ።

እቲ እግዚኣብሄር ንሙሴ ዝሃቦ ናይ ህያብ ጫፍ ዓሰርተ ትእዛዛት እዩ ኔሩ (ዘጸ 31፡18)። እግዚኣብሄር ባዕሉ እዩ ነተን ዓሰርተ ትእዛዛት ኣብ ክልተ ጽላት እምኒ ጽሒፍወንን ዝሃበን (ዘጸ 31፡18፡ 9፡9–11)። እዞም ጽላታት እዚኣትን ኣብቲ ቅድስተ ቅዱሳን ኣብ ውሽጢ ታቦት ኪዳን ዚርከብ ኣብ ትሕቲ መኽደን መትተዓረቒ እዩ ኔሩ (ዘጸ 25፡21)።

`እቲ “መኽደን ምተዓረቒ” ዝብል ሓረግ ካብ ሓንቲ ናይ እብራይስጢ ቃል ዝመጸ ኮይኑ፡ ሱር ትርጉሙ “ምትዕራቕ” ዝብል እዩ። ስለምንታይ ደኣ እዚ “መኽደን መትዓረቒ” ልክዕ ኣብ ልዕሊ ሕጊ ኣምላኽ ክቕመጥ? ኣብዚ ሓቂ እዚ እንታይ ተስፋ ክንርኢ ኣሎና?`