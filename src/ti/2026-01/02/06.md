---
title:  ሓይሊ ፀሎይ
date:   08/01/2026
---

`ፀሎት ጳውሎስ ኣብ ቈሎሴ 1፡9−12 ኣንብብ። ጳውሎስ ንኣምላኽ ንሰብ ቈሎሴ እንታይ ክገብረሎም ለሚንዎ?`

ጳውሎስ “በቲ ፍልጠት ፍቓዱ ኪመልኣኩም፡” ኢሉ ይፅሊ (ቆሎሴ 1፡9)። ጳውሎስ ንቤተ ክርስቲያን ቆሎሴ ንመደብ ኣምላኽ ክትፈልጥ “ብዅሉ መንፈሳዊ ጥበብን ኣእምሮን” ክህባ እዩ ንኣምላኽ ዝልምኖ። ጥበብ ካብ ምሉእ ብምሉእ ኣብ ኣምላኽ ምእማን እዩ ዚመፅእ። ንሕና እውን ኣምላኽ ዝደልዮ ክንገብር ፍቓደኛታት ክንከውን ኣሎና (ዮሃ 7፡17)። ኣብቲ እንፈልጦ ክንምርኮስ የብልናን (ምሳሌ 3፡5)። መብዛሕትኡ ግዜ ሰባት “መደብ ኣምላኽ ንዓይ እንታይ እዩ?” መደብ ኣምላኽ ንህይወትና ካብ ኣርባዕተ ኣገደስቲ ነገራት ክንመሃር ንኽእል ኢና፡

1.	መፅሓፍ ቅዱስ። መጽሓፍ ቅዱስ እቲ ኣምላኽ ዝሃበና ኣዝዩ ዝበለፀ ህያብ ጥበብ እዩ። ስለዚ፡ መደብ ኣምላኽ ንህይወትና ንምፍላጥ መፅሓፍ ቅዱስ ካብ ምፅናዕ ክንጅምር ኣሎና።
2. ናይ ትንቢት መንፈስ። እግዚኣብሄር መንፈስ ትንቢት እውን ሂቡና እዩ። መንፈስ ትንቢት ስም ፅሑፋት ኤለን ጂ ዋይት እዩ። ፅሑፋታ ኣብ መወዳእታ ዘመን ንህዝቢ ኣምላኽ ብጥበብ ዝተመልአ እዩ። ከምቲ ንጉስ ዮሳፋጥ ንእስራኤል ዝበሎ “ብእግዚኣብሄር ኣምላኽኩም እመኑ እሞ ጽኑዓት ክትኰኑ ኢኹም፡ ብነብያቱውን እመኑ እሞ ጽኑዓት ክትኰኑ ኢኹም፡ ብነብያቱውን እመኑ እሞ ኪቐንዓኩም እዩ።”(2 ዜና 20፡20)።
3. ኣምላኽ ዝሃቦ ተመክሮታት። ንኣምላኽ ነገራት ከም ዝፍፀሙ ወይ ከይፍፀሙ ደው ንከብሎም ክንልምኖ ንኽእል ኢና (ቆሎሴ 4፡3)።
4. መንፈስ ቅዱስ። ድምፂ መንፈስ ቅዱስ ምስ ኣለለና ንሱ ክመርሓና እዩ። “ንየማን ወይስ ንጸጋም እንተ ኣግለስኩም፡ ኣእዛንካ፡ እዚኣ እያ እታ መገዲ፡ ብእኣ ተመላላሱ፡ ዚብል ቃል ኣብ ድሕሬኻ ኺሰምዓ እየን።” (ኢሳ 30፡21)።

ጳውሎስ ህይወት ሰብ ቆሎሴ “ንጐይታ ከሐጉሶ” ይፅሊ (ቆሎሴ 1፡10)። ብርግፅ ብዘይ ሓገዙ ንኣምላኽ ከሐጉሶ ዝኽእል ማንም የለን። ኣምላኽ ግን ምሕረት ይህበና። ንዕኡ ዝበቅዕ ህይወት ክንነብር ይእዝዘና (ኤፌ 4፡1፤ 1ተሰ 2፡12)። ከምቲ ጳውሎስ ዝብሎ ኣብ እየሱስ ምንባርና ክንቅፅል ኣሎና (ቆሎሴ 2፡6፤ ቆሎሴ 3፡7፤ ቆሎሴ 4፡5)። ነዚ ንምግባር ሕጊ ኣምላኽ ክንክተል ኣለና (ዘጸ 18፡20)። ብሓገዝ መንፈስ ጥራይ ኢና ክንዕወት እንኽእል (ህዝ 36፡27)።

ጳውሎስ ህይወት ሰብ ቆሎሴ (ከምኡውን ህይወትና) ንኣምላኽ ብኹሉ መዳይ ከሐጉሶ ይፅሊ። ብድሕሪኡ ጳውሎስ ከመይ ጌርና ከምኡ ከም እንገብር ይነግረና: (1) “ኵሉ ዓይነት ሰናይ ግብሪ ግበሩ: (2) ብዛዕባ ኣምላኽ ዝያዳ ክትፈልጡ ኢኹም” (ቆሎሴ 1:10 ቁጽሪ 9 እውን ኣንብብ)። ኣብ መወዳእታ (3) “ንኣቦ ብሓጐስ ከነመስግኖ” ይግባእ (ቆሎሴ 1፡12)።