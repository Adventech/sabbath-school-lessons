---
title:  ስራሕ ኣምላኽ ኣብ ልቢ
date:   07/01/2026
---

ጳውሎስ ምስ ሰብ ቆሎሴ ዝነበሮ ርክብ ካብቲ ምስ ክርስትያናት ፊልጲ ዝነበሮ ርክብ ዝተፈልየ እዩ ነይሩ። ጳውሎስ ንሰብ ቆሎሴ ኣብቶም “ብኣካል ዘይተራኸቡኒ” (ቆሎ 2፡1) ጉጅለ ሰባት እዩ ኣካቲትዎም። ጳውሎስ ንሰብ ቆሎሴ ከምቶም ሰብ ፊልጲስ ንኣምላኽ ብዛዕባኦም ከም ዘመስግኖ ነገሮም። ጳውሎስ ኩሉ ግዜ ምእንቲ ሰብ ቈሎሴ ይጽሊ ነበረ።

`ጳውሎስ ብዛዕባ እንታይ ሰለስተ ነገራት እዩ ንኣምላኽ ዜመስግኖ? መልሲ ንምርካብ ቈሎሴ 1፡4−8 ኣንብብ።`

ጳውሎስ ብዛዕባ ሰለስተ ቅዱሳት ተግባራት ወይ ሰናይ ባህርያት ይዛረብ፡ እምነት፡ ተስፋን ፍቕርን። ጳውሎስ ኣብተን ካልኦት መልእኽታቱ እውን ብዛዕባ እዘን ሰለስተ ነገራት ይዛረብ እዩ(1ቆሮ 13፡13፤ 1ተሰ 1፡3፤ ከምኡውን 1ተሰ 5፡8 ኣንብብ)። ጳውሎስ ንሰብ ቆሎሴ በዘን ሰለስተ ነገራት ከም ዘይውድሶም ርኢኻ ዲኻ? ጳውሎስ ነቲ ኣብ ሰማይ ዘሎ ኣቦኡ ስለኦም ኣመስግኖ።

እዘን ሰለስተ ህያባት ካብኡ ዝመፃ እየን። ያዕቆብ “ጽቡቕ ውህበትን ምሉእ ውህበትን ካብ ላዕሊ እዩ፡” ይብል (ያእቆ 1፡17)። ኣምላኽ ንዓና ዘለዎ ፍቕሪ ምስ እንርኢ፡ ኣብ እየሱስ እምነት ክህልወና እዩ (ኤፌ 2፡4−8)። ብእየሱስ ክንኣምን ከለና፡ እግዚኣብሄር ንልብና ብተስፋ ሰማይ ይመልኦ። ጴጥሮስ እዚ ተስፋ እዚ ሓደ ኻብቲ “ኣምላኽ ንደቁ ዚህቦ በረኸት እዩ ይብል። እዚ በረኸት እዚ ኣብ ሰማይ ተዓቂቡልካ ኣሎ። ክጠፍኡ ወይ ክበላሸዉ ወይ ፅባቐኦም ክስእኑ ኣይክእሉን እዮም”(1ጴጥ 1፡4)።

ጳውሎስ’ውን ወንጌል ክንኣምኖ ከም እንኽእል ይዛረብ። እዚ ዝኾነሉ ምኽንያት ብስራት ካብ መፅሓፍ ቅዱስ ስለ ዝመፀ እዩ። መፅሓፍ ቅዱስ ንዓና ቃል ኣምላኽ እዩ (2ቆሮ 6፡7ን 2ጢሞ 2፡15ን ኣንብብ) መፅሓፍ ቅዱስ ኣብ ህይወት ናይቶም ዝኣምኑ ሰባት ይሰርሕ እዩ (1ተሰ 2፡13)። ጐይታ ከምዚ ይብለና “እቲ ኻብ ኣፈይ ዚወጽእ ቃለይ ከኣ ከምኡ ኪኸውን እዩ፡ ነቲ ኣነ ዝደልዮ ኼስልጥ፡…” (ኢሳ 55፡11)። ሰዓብቲ እየሱስ ብስራት ክሰብኩ ከለዉ መንፈስ ቅዱስ ንልቦም ይትንክፍ። ሽዑ ህይወት ሰባት ናብ ዝሓሸ ይቕየር። እዚ ዝኾነሉ ምኽንያት ድማ ብስራት “ነቲ ቓል ህይወት ሒዝኩም” (ፊልጲ 2፡16፡) ስለ ዝኾነ እዩ። ብስራት ኣብ ኣዝዩ ሓፂር ግዜ ናብ ብዙሕ ቦታታት ተዘርግሐ። ድሕሪ ሞት እየሱስ ኣስታት 30 ዓመት ምስ ሓለፈ፡ ጳውሎስ እቲ ብስራት “ንዅሉ ኣብ ምድሪ ከም እተነግረ” (ቈሎሴ 1፡23) ገሊፁ። ኣስፋልትታት ሮማ ንመገሻን ርክብን ቀሊልን ቅልጡፍን ገበሮ። እቲ ሓቀኛ ምኽንያት ዓወት ብስራት ግን ሓይሊ ፍቕሪ ኣምላኽ እዩ። ፍቕሪ ኣምላኽ ምስ ብስራት ሓዲሽ መንፈሳዊ ህይወት ክህበና እዩ ዝሰርሕ (ያእ 1፡18፤ 1ጴጥ 1፡23፤ 2ቆሮ 5፡17)።