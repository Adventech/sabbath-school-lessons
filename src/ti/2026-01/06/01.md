---
title:  ንኸድሕነና ብእየሱስ ጥራይ ምእማን
date:   31/01/2026
---

### ናይዚ ሰሙን ፅንዓት ዝንበቡ
ፊልጲ 3፡1−3፣ ፊልጲ 3፡4−6፣ ዮሃ 9፣ ፊልጲ 3፡9፤ ፊልጲ 3፡10−16።

> <p>ዝፅናዕ ጥቕሲ</p>
> “ብዝዀነ ዀይኑ ናብ ትንሳኤ ምዉታት እንተ ኣርከብኩ ኢለ፡ ብሞቱ እናመሰልክዎ፡ ንእኡን ሓይሊ ትንሳኤኡን ሕብረት መከራኡን ምእንቲ ኽፈልጥ፡ ኵሉ ኸም ወጽዓ እቘጽሮ አሎኹ።” (ፊሊጲ 3:10, 11)።

ፍቕርን ምሕረትንን ኣምላኽ ብሓቂ ከም ዘድሕነካ ትኣምን’ዶ? ገሊኦም ሰባት ነዚ መፅሓፍ ቅዱሳዊ ሓቂኣብ ምእማን ይሽገሩ እዮም። ምሕረት ኣምላኽ ንምድሓኖም እኹል ከምዘይኮነ ይመስሎም። ኣብ ልዕሊ ህያብ ምድሓን ኣምላኽ ናይ ገዛእ ርእሶም ሰናይ ባህሪ ክንውስኽ ኣለና ኢሎም ይሓስቡ። ብግዜ ጳውሎስ ገሊኦም ክርስትያናት ንኽድሕኑ ክግዘሩ ከም ዘለዎም ይኣምኑ ነበሩ። ምግዛር ማለት ኣብ ዕልቦ ደቂ ተባዕትዮ ዝርከብ ቆርበት ምቑራፅ ማለት እዩ። ብሉይ ኪዳይ ዘመን እዚ ተግባር እዚ ኣይሁድ ናይ ኣምላኽ ምዃኖም ዜርኢ ፍሉይ ምልክት እዩ ነይሩ። እየሱስ ካብ ሞት ምስ ተንስአ፡ ጥምቀት ንግዝረት ወይ ዕልቦ ወዲ ተባዕታይ ምቑራፅ ተክኦ። ገለ ኣይሁዳውያን ክርስትያናት ግን ነዚ ሓሳብ እዚ ንምቕባል ተሸጊሮም እዮም። ንኽድሕኑ ክንግዘር ኣለና ዝብል እምነት ቀፀሉሉ። ጳውሎስ ኣንፃር እዚ ናይ ሓሶት ሓሳብ ብፅኑዕ ይምጉት። ከምዚ ድማ ይብል፡ “ንሕና ንኣምላኽ ብመንፈስ እነገልግሎ፡ ብየሱስ ክርስቶስ ተመኪሕናውን ብስጋ ዘይንእመን ግዝረት ንሕና ኢና፡” (ፊሊጲ 3:3)።