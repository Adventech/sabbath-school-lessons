---
title:  እቶም ኣገደስቲ ዝኾኑ ነገራት
date:   03/02/2026
---

ትማሊ ከም ዝረኣናዮ ጳውሎስ ብሕሉፍ ህይወቱ ብብዙሕ ነገራት ብኩርዓት ተመሊኡ ነበረ። እዚ ነገራት እዚ ግን ንጳውሎስ እምነት ንኽህልዎ ኣፀጋሚ ገበሮ። እዚ ነገራት እዚ ንጳውሎስ እየሱስ ከም ዘድልዮ ንኽይርኢ “ኣዕዊርዎ” እዩ።

ጳውሎስ ንእየሱስ ምስ ተቐበሎ፡ ንነገራት ብኻልእ መገዲ እዩ ክርእዮም ጀሚሩ። ኣይሁዳዊ ምዃኑ ካብ ምኹራዕ ተቖጠበ። ዜጋ ሰማይ ብምዃኑ ግና ብኩርዓት ተመልአ።

እየሱስ "ካብ ሰማይ ዝወረደ፡ ብዛዕባ ሰማይ ምእንቲ ክነግረና እዩ። እየሱስ ኣብዛ ምድሪ ኣብ ዘለናሉ መንፈሳዊ ሓደጋ ይፈልጥ እዩ። ነቲ ሓጢኣት ካብ ልብና ከውፅእ እዩ መፂኡ። ክቕድሰና እዩ መፂኡ። ድሕሪኡ ኣብ ሰማይ ኣብ ዝፋኑ ኣብ ጎኑ ኮፍ ክንብል ንኽእል። እየሱስ ኣብዚ ህይወት እዚ ካብ ኣፍቅሮ ዘይጠቅም ነገራት ዘስዕቦ ሓደጋ የጠንቅቐና። እየሱስ ብዛዕባ ሰማይ እምበር ብዛዕባ ኣብዛ ምድሪ ዘሎ ነገራት ክንሓስብ ኣይኮነን ዘበረታትዓና። ሽዑ ግዜናን ክእለትናን ህይወትናን ኣገዳሲ ኣብ ዘይኮነ ነገራት ኣይንባኽንን ኢና።”⎯Ellen G. White, in the Advent Review and Sabbath Herald, July 1, 1890, adapted.

ኣብ ዘመነ ሓድሽ ኪዳን ጳውሎስ ብፆም ፍሉጥ ነበረ። ጳውሎስ ኣብ መንገዲ ደማስቆ ምስ ከደ ግና ንእየሱስ ረኣዮ (ግብ ሃዋ 9)። እየሱስ ብድሙቕ ዝበርህ ክብሪ ተሸፊኑ ነበረ። ጳውሎስ ንእየሱስ ምስ ረኣዮ ዓወረ። ዕዉር ምስ ኰነ፡ ኣብ መወዳእታ ጳውሎስ ብዛዕባ እየሱስ ሓቂ ዝረኣየሉ እዋን እዩ።

`ዮሃንስ 9 ብዛዕባ ካልእ ዓይነ ስውር ዝነበረ ሰብኣይ ይነግር እሞ ድሕሪኡ ንእየሱስ ብንፁር ረኣዮ። እየሱስ ስለምንታይ ናብዛ ምድሪ ከም ዝመፀ ከምዚ ይብል፦ “እቶም ዕዉራት [ሰባት] ምእንቲ ኺርእዩ መፃእኩ። እቶም ዝረኣዩ [ሰባት] ድማ ዕዉራት ምእንቲ ኪዀኑ እየ መጺአ’ ” (ዮሃ 9፡39)። እየሱስ ኣብዘን ጥቕስታት እዚኣተን እንታይ እዩ ዝብል ዘሎ? ነዚ ኣገዳሲ ሕጊ ኣብ ህይወትና ብኸመይ ክንእዘዞ ንኽእል?`

ካብ ዘለኣለማዊ ህይወት ንላዕሊ ዘገድስ እንታይ ኣሎ? ምንም። እቲ ዘሕዝን ግን፡ ናይዛ ህይወት ሓሳባትን ነገራትን፡ መብዛሕትኡ ግዜ ነዚ ናይ መፅሓፍ ቅዱስ ሓቂ ንኸይንርኢ ይገብረና እዩ። ናይዚ ህይወት ነገራት (ማቴ 13፡22፤ ሉቃ 4፡5, 6፤ 1ዮሃ 2፡16) እንተፈቒድናሎም ንልብናን ኣእምሮናን ክመልእዎ እዮም። ስለዚ፡ ንልብናን ኣእምሮናን በቲ ኣብ ቅድሚ ኣምላኽ ብዙሕ ዋጋ ዘለዎ ነገራት ክንመልኦ ይግባእ። እዞም ነገራት እንታይ እዮም? ኣብ ልብና ከም እየሱስ ክንከውን ኣለና። ሰባት ንምድሓን እውን ምስ እግዚኣብሄር ክንዓዪ ኣለና።

`ንዋይ እዛ ህይወት እዚኣ፡ ንሓቂ መፅሓፍ ቅዱስን ነቲ ብሓቂ ኣገዳሲ ዝዀነ ነገራትን “ከይንርኢ” ክጋርደና ይኽእል እዩ። ኣብቲ ብሓቂ ኣገዳሲ ዝዀነ ነገራት ኣዒንትና ኽነትኩር ዝሕግዘና እንታይ እዩ?`