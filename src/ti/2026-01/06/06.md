---
title:  ንእየሱስ ምፍላጥ
date:   05/02/2026
---

`ፊልጲ 3፡10−16 ኣንብብ። ገለ ካብቲ ጳውሎስ ኣብዘን ጥቕስታት ዝዛረበሉ ሓሳባት ብዛዕባ እንታይ እዩ?`

ንእየሱስ ካብ ምፍላጥ ንላዕሊ ዘገድስ ነገር የለን። ንእየሱስ ምስ ፈለጥናዮ ክቕበለና እዩ (ማቴ 7፡21−23 ኣንብብ)። ስለዚ፡ ከመይ ጌርና ኢና እንፈልጦ? ንእየሱስ እንፈልጦ መፅሓፍ ቅዱስ ብዛዕባኡ ስለ ዝነግረና እዩ። መፅሓፍ ቅዱስ ከነንብብን ናይ መፅሓፍ ቅዱስ ሓቂ ክንነብረሉን እንከለና ንእየሱስ ክንፈልጦ ኢና። ንእየሱስ ከምቶም ሰዓብቱ ገፅ ንገፅ ኣይኮንናን እንፈልጦ። እንታይ ከም ዘጋጠሞም ግና ርኣዩ: ቃላቱ ኣይተረድኦምን። ስለዚ፡ ክረድኣናን ክመርሓናን ዝድግፈና መንፈስ ቅዱስ የድልየና እዩ (ዮሃ 16፡13 ኣንብብ)። ንእየሱስ ብዝፈለጥናዮ መጠን ኢና ናብኡ እንቐርብ። እየሱስ ካብ ምዉታት ክንበራበር ድማ ይሕግዘና (ፊሊጲ 3፡10)። ሽዑ ሓድሽ ህይወት ንነብር (ሮሜ 6፡4)። 	ከምቲ ንሱ ዝተሳቐየ ንሕናውን ክንሳቐ ከለና ብልብና ናብ እየሱስ ንቐርብ (ፊሊጲ 3፡10)። ኩሉ ፈተናን ከቢድ ግዜን መሪር ተመክሮን እየሱስ ምእንታና እንታይ ከም ዝተሳቐየ ክንፈልጥ ይሕግዘና። ሽዑ ድማ ነቲ እየሱስን ከድሕነና ዘለዎ ውጥን ብዝበለፀ ንርድኦ።

ጳውሎስ ነቲ ምስ እየሱስ ዘለና ተመክሮ ምስ ጉያ የነፃፅሮ። ከምዚ ይብል፡ ናብቲ ሕንጹጽ ዕላማ ኣቢለ፡ ናብቲ ዓስቢ ዓወት ናይ ላዕሊ ጽውዓ ኣምላኽ ብክርስቶስ የሱስ እጐዪ አሎኹ። ” (ፊሊጲ 3:14)። እየሱስ ሞይቱ፡ ካብ ምዉታት ተንሲኡ ናብ ሰማይ ድማ ዓረገ። ብተመሳሳሊ መገዲ፡ ኣምላኽ ንተመሳሳሊ ዓስቢ፡ ማለት ናይ ዘልኣለም ህይወት ክንቅበል ይዕድመና።

ግድን እዩ ነታ እየሱስ ዝልውጠና መዓልቲ ምፅባይና ክንቅፅል ኢና (ፊሊጲ 3፡21)። ምስ እንፈልጦ ግና መዓልታዊ ኣብ ልብና ክነብር ንዕድሞ። ሽዑ በቲ ሕጂ እንኽእሎ ኩሉ መገድታት ከም እየሱስ ክንከውን ኢና። ጳውሎስ ነዚ ተመክሮ እዚ ልዕሊ ዅሉ ነገር እዩ ዝደልዮ ኔሩ። ንሕና እውን እንተደሊና፡ ኣብ ሓደ ውድድር ከም ዘለዉ ጎየይቲ ክንከውን ኣለና። ጎየይቲ ብድሕሪኦም መን ከም ዘሎ ወይ ድሮ ክንደይ ኪሎሜትራት ከም ዝጎየዩን ኣየቕልብሉን እዮም። ብዛዕባ እቲ ኣብ መወዳእታ ውድድር ዝፅበዮም ሽልማት እዮም ዝሓስቡ።

`ጌጋኻን ሓጢኣትካን ምልስ ኢልካ ምጥማት ኣገዳሲ ዘይገብሮ ስለምንታይ እዩ? ስለምንታይ ኢኻ ንዅሉ እቲ ኣምላኽ ኣብዚ ሕጂ እዋን ብእየሱስ ቃል ዝኣተወልካ ንቕድሚት ክትጥምቶ ዘለካ?`