---
title:  እምነት እየሱስ
date:   04/02/2026
---

ጳውሎስ ኣብ መንገዲ ደማስቆ ዘገርም ተመክሮ ኣሕሊፉ። ነቲ ናይ ቀደም ህይወቱ ብሓድሽ ህይወት ብእየሱስ ቀየሮ። “ኣየን እሞ፡ ብእምነት ክርስቶስ እቲ ብእምነት ካብ ኣምላኽ ዚርከብ ጽድቂ እምበር፡ እቲ ብሕጊ ዚመጽእ ጽድቀይ ሒዘ ኣይኰንኩን፡ ንክርስቶስ ምእንቲ ኽረብሕ ብእኡውን ክርከብ፡ ብሓቂ ስለ እቲ ብሉጽ ፍልጠት ክርስቶስ የሱስ ጐይታይ ኢለ፡ ስሊኡ እዚ ዅሉ እተወጻዕኩ፡ ኵሉ ኸም ወጽዓ እቘጽሮ፡ ከም ጐሓፍ እቘጽሮ ኣሎኹ።” (ፊሊጲ 3:8,9)።

`ጳውሎስ “ምስ እየሱስ ክኸውን እደሊ ኣለኹ” ይብል። ጳውሎስ እንታይ ማለቱ እዩ ትብሉ? ኤፌ 1:4፤ 2ቆሮ 5፡21፤ ቆሎሴ 2፡9፤ ከምኡ’ውን ኣብ ገላ 2፡20 ንመልሲ ኣንብቡ።`

ብዙሓት ሰባት ንቃላት ጳውሎስ ከትንትንዎ ፈቲኖም እዮም። እቲ ዝበለፀ መግለፂ ካብ ባዕሉ ካብ ጳውሎስ ኣብታ ናብ ሰብ ኤፌሶን ዝፀሓፋ መልእኽቲ ዝርከብ እዩ። ኣብዛ መልእኽቲ እዚኣ ጳውሎስ ብዛዕባ ትልሚ ምድሓን ኣምላኽ ይዛረብ: “ከምቲ ብእኡ ዝመደቦ ስምረቱ፡ ነቲ ምስጢር ፍቓዱ እናኣፍለጠና፡ ነቲ ናይ ምልኣት ዘመናት መጋቢነቱ፡ ኣብ ሰማይ ዘሎን ኣብ ምድሪ ዘሎን፡ ኣብ ክርስቶስ ምእንቲ ኺጥቕለልሲ፡”(ኤፌ 1:10)። ካብ መጀመርታ ትልሚ እግዚኣብሄር ነቲ ሰማያዊ ስድራ ቤት ምስ ሰብኣዊ ስድራ ብሓባር ክፅንበር ድሌቱ ዘጠቓለለ እዩ። ጳውሎስ እቲ ውጥን እቲ ብኸመይ ከም ዚፍፀም ይገልፀ: “ግናኸ እቲ ጽሑፍ፡ ዚምካሕ ብእግዚኣብሄር ይመካሕ፡ ዚብሎ ምእንቲ ኺፍጸም፡ ንስኻትኩም ካብኡ ኣብቲ ኻብ ኣምላኽ ንጥበብን ጽድቅን ምቕዳስን ምድሓንን ዝዀነልና ክርስቶስ የሱስ ኢኹም።” (1 ቆሮ 1:30)።

ብክርስቶስ እየሱስ ምዃን እንታይ ማለት እዩ? ብክርስቶስ እየሱስ ምስ እንኸውን ዳግም ኢና እንውለድ። ኣምላኽ ድማ ጠቢባን ይገብረና። ቅዱሳን ይገብረና። ንሰማይ ብቑዓት ክንከውን የዳልወና። ኣብ መወዳእታ ኣብ ካልኣይ ምፅኣት እየሱስ ከኣ ኣካላትና ክልወጥ እዩ። እየሱስ ንዓናን ኣባናን ኩሉ ይገብረልና። ንእየሱስ ኣብ ልብና ክንቅበሎ ከለና ዘድልየና ኩሉ ኣለና።

`ፊልጲ 3፡9 ኣንብብ። ጳውሎስ ኣብዛ ጥቕሲ ክልተ ነገራት የነፃፅር ኣሎ።ንሳቶም እንታይ እዮም? እዚ ሓሳብ እዚ ወትሩ ክንዝክሮ ኣገዳሲ ዝዀነ ስለምንታይ እዩ?`

እየሱስ ዘድሕን እምነቱ እዩ ዝህበና። ብእየሱስ እንተሃሊና ንሱ ኣባና ይነብር (ገላ 2፡20) ክንእዘዝ እውን ይሕግዘና። ብእኡ ስለ እንኣምን ከኣ እምነቱ ህይወት ይህበና።