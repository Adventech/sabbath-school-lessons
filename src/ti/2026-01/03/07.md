---
title:  ተወሳኪ ሓሳባት
date:   16/01/2026
---

“ሎሚ ቤተ ክርስቲያንና ብዙሕ ዝተፈላለየ መንፈሳዊ ውህበት ኣለዋ። ኣብ ታሪኽ ቤተ ክርስቲያን ኣብ ካልእ እዋን ኣብ ቤተ ክርስቲያን ክንድዚ ዝተፈላለየ ውህበት ኣይተራእየን። ቤተ ክርስቲያን ኣብ ዘመነ ሓድሽ ኪዳን ሰላምን ስኒትን ክሰፍና ውህበት መንፈስ ቅዱስ የድልያ ነይሩ። ሎሚ’ውን ንሰላምን ስኒትን እዞም ህያባት ኣዝዮም የድልዩና እዮም! ትልሚ ኣምላኽ ኣባላት ናይ መወዳእታ ዘመን ቤተ ክርስቲያኑ ብሰላምን ስኒትን ክጥርንፍ ወይ ክሓብር ምዃኑ መፅሓፍ ቅዱስ ብንፁር ይነግረና። መፅሓፍ ቅዱስ መራሕቲ ቤተ ክርስቲያን ኣብ መወዳእታ ዘመን ቅድሚ እየሱስ ምምላሱ ኣብ ነንሕድሕዶም ክሰማምዑ ምዃኖም ቃል ይኣትወልና። ከምኡ’ውን ኣብ መወዳእታ ዘመን እቶም ለባማት ህዝቢ ኣምላኽ ምስትውዓል ክህልዎም እዩ። ሽዑ ቤተ ክርስቲያን ኣምላኽ ብሰላምን ስኒትን ክትሓብር እያ። ነገራት ብትኽክል እንተተረዲእናዮም ሽዑ ኣብ ንሕድሕድና ክንሰማማዕ ኢና። . . . እዚ ናይ ፍፁም ሰላምን ስኒትን ዘመን ኣብ ቤተ ክርስቲያን ክመፅእ ንፅበ ኣለና። እዚ ግዜ ገና ኣይበፅሐን። እዚ ኣብ ቤተ ክርስቲያን ዝኸውን ናይ ሰላምን ስኒትን ግዜ ኣብ መፃኢ ክኸውን እዩ። ስለዚ፡ እግዚኣብሂር ዝሃበና መንፈሳዊ ውህበት፡ ክሳብ ሓደ ንኸውን ስርሖም ክቕፅሉ ኣለዎም።”⎯R. F. Cottrell, “Introduction,” in Ellen G. White, Early Writings, page 140, adapted.

**መመያየጢ ሕቶታት:**

`መንፈስ ቅዱስ ንልብና ብናይ ሰላምን ስኒትን መንፈስ ክመልኦ ሎሚ ኣብ ቤተ ክርስቲያን እንታይ ክግበር ኣለዎ? እግዚኣብሄር ንቤተ ክርስቲያኑ መጠንቀቕታን ምኽርን ኣብ ፅሑፋት ኤለን ጂ ዋይት ሂቡ እዩ። ነዚ ምኽሪ ምስዓብ ኣብ ቤተ ክርስቲያን ሰላምን ስኒትን ንኽህልወና ብኸመይ ይሕግዘና?`

`ጳውሎስን ካልኦት ዝሞቱ ክርስትያናትን ኣብዚ ሕጂ እዋን ምስ እየሱስ ኣብ ሰማይ ከምዘለዉ ዝኣምን ዓርኪ ኣለካ ንበል። ነዚ ዓርካ ዓርክኻ እዚ ብዛዕባ ሞት ዚምልከት ትምህርቲ መፅሓፍ ቅዱስ ብኸመይ ምገለፅካሉ?`

`ሰባት ኣብዛ ህይወት እዚኣ ስለምንታይ እዮም ዚሳቐዩ? እቲ ብዓለም ደረጃ ኣብ መንጎ ሰናይን እከይን ዝካየድ ዘሎ ቅልስ፡ መልሲ እዛ ሕቶ እዚኣ ንኽንርዳእ ዝሕግዘና ብኸመይ እዩ? ኣብ መስቀል ናብ እየሱስ ክንጥምት ከሎና እቲ ዝበለፀ ኣብነት ናይቲ ኣምላኽ ንዓና ዘለዎ ፍቕሪ ንርኢ። እዚ ኣብነት እዚ ንስቓይና ብኸመይ ይሕግዘና? ኣብ መወዳእታ ኣብ ዝኸፍአ እዋን ንኣምላኽ ምውካል ክንመሃር ዘሎና ስለምንታይ ኢና?`