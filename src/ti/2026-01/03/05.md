---
title:  ብሓደ መንፈስ ፀኒዕኩም ብሓደ ደው በሉ
date:   14/01/2026
---

እየሱስ ንሰዓብቱ ዝገበሮ ናይ መወዳእታ ፀሎት ብዛዕባ ሰላምን ስኒትን እዩ ነይሩ። እየሱስ ከምዚ ኢሉ ፀለየ፦ “ዎ ኣቦይ፡ ቅድሚ ምስራት ዓለም ኣፍቂርካኒ ኢኻ እሞ፡ እዞም ዝሃብካኒ ነቲ ዝሃብካኒ ኽብረይ ምእንቲ ኺርእዩስ፡ ኣብቲ ኣነ ዘሎኽዎ ንሳቶምውን ኣብኡ ምሳይ ኪህልዉ እደሊ አሎኹ።” (ዮሃ 17:24)። እየሱስ ወሲኹ ንኣቦ ከምዚ ክብል ፀለየ “ከማና ሓደ ምእንቲ ኪዀኑ፡ ብስምካ ሐልዎም። ” (ዮሃ 17:11)። “ዎ ኣቦይ፡ ቅድሚ ምስራት ዓለም ኣፍቂርካኒ ኢኻ እሞ፡ እዞም ዝሃብካኒ ነቲ ዝሃብካኒ ኽብረይ ምእንቲ ኺርእዩስ፡ ኣብቲ ኣነ ዘሎኽዎ ንሳቶምውን ኣብኡ ምሳይ ኪህልዉ እደሊ አሎኹ።” (ዮሃ 17፡24)”። እየሱስ ወሲኹ ሰዓብቱ ኣብ ዘይሓብሩሉ እዋን እንታይ ከም ዝኸውን ይዛረብ። ኣብ ዘይንሰማማዓሉ እዋን፡ ካልኦት ሰባት ነቲ ብስራት ንኸይኣምኑሉ ዘይምስምማዕና ከም ምኽንያት ክጥቀሙሉ ይኽእሉ እዮም። ክልተ ግዜ ኣብ ፀሎቱ ኣብ ዮሃንስ 17 እየሱስ ብዛዕባ ሰላምናን ስኒትናን ምስኡን ምስ ኣቦን ይዛረብ። እየሱስ ምስኦም ብሰላምን ስምምዕን ክንከውን እዪ ዝደሊ። “ ዓለም ንስካ ኸም ዝለኣኽካኒ፡ ምእንቲ ኽትኣምንሲ፡ ዎ ኣቦይ፡ ከምቲ ንስካ ኣባይ ዘሎኻ ኣነውን ኣባኻ፡ ከምኡድማ ንሳቶም ኣባና ሓደ ኪዀኑ፡ ኵላቶም ሓደ ምእንቲ ኪዀኑ፡ እልምን አሎኹ።” (ዮሃ 17፡21)።

`ፊልጲ 1፡27 ኣንብብ። ነዚ ጥቕሲ ምስ ዮሃ 17፡17−19 ኣነፃፅሮ። እየሱስን ጳውሎስን ኣብ ቤተ ክርስቲያን ሰላምን ስኒትን ንኽህሉ እንታይ ክህልወና ይግባእ ይብሉ?`

ኣብ ፊልጲ 1፡27 “ብዘኽብር መንገዲ ንበር” ተባሂለን ዝተፃሕፋ ቃላት፡ ካብታ ብቋንቋ ግሪኽ “politeuomai” እትብል ቃል ዝመፃ እየን። እዘን ቃላት ናይ መንግስቲ ኣምላኽ “ዜጋ ኴንካ ምንባር” ማለት እየን። ኣብ ማቴዎስ 5−7 ዘሎ ስብከት እየሱስ ደቂ ኣምላኽን ዜጋታት መንግስቲ ኣምላኽን ምዃን እንታይ ማለት ምዃኑ ይነግረና። ደቂ ኣምላኽ ኣብ ልቦም ትዕቢት የብሎምን። ለዋሃት እዮም። ቅድስቲ ህይወት ይጠምዩን ይፀምኡን። ምሕረት ይገብሩ። ልቦም ፅሩይን ንፁህን እዩ። ሰላም ይገብሩ። ምስ ካልኦት ሰባት ኣይበኣሱን ወይ ኣይጎድኡን። ንፀላእቶም ይፈትዉ እዮም። ንዝረግሞም ሰብ ይምርቑ። ነቶም ዝፀልእዎም ሰባት ሰናይ ነገር ይገብሩ። ብሓፂሩ ሚክ 6፡8 ይኽተሉ፡ “ኣታ ሰብ፣ ንሱ ሰናይ ዘበለ ኣፍለጠካ፣ እግዚኣብሄርሲ፣ ቅንዕና ኽትገብር፣ ምሕረት ከኣ ክትፈቱ፣ ምስ ኣምላኽካውን ብትሕትና ኽትመላለስ እንተ ዘይኰኑስ፣ ካባኻ ዚደልዮ እንታይ እዩ”።

ስለዚ ብዙሕ ግዜ ኣብ ቤተ ክርስቲያን ዘይምርድዳእ ካብ ትዕቢት እዩ ዝመፅእ። "ትዕቢትን ፍቕሪ ዓለምን ልብና ምስ ዝመልእ መንፈስ እየሱስ ይገልስ። ሽዑ ባእስን ዘይምስምማዕን ንቤተ ክርስቲያን የዳኽማ።”⎯Ellen G. White, Testimonies for the Church, volume 5, pages 240, 241, adapted.